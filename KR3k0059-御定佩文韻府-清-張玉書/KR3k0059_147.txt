欽定四庫全書
御定佩文韻府卷十六之十
下平聲一先韻十
鞭(卑連切馬策)
韻藻執鞭(周禮條狼氏掌丨丨以趨辟王出入則八人夾道左傳楚子次於乾谿雨雪王皮冠秦復陶翠被豹舄丨丨以)
(出史記管晏傳贊假令晏子而在余雖為之丨丨所欣慕焉)長鞭(左傳雖鞭之長不及馬腹張華詩横簮刻玳瑁丨丨施象)
(牙高適詩龍竹養根凡幾年工人截之為丨丨張籍牧童詞隔堤吹葉應同伴還鼔丨丨三四聲)蒲鞭(後漢書劉寬傳典歴)
(三郡温仁多恕吏人有過但用丨丨罰之示辱而已異苑崔景貢作守有惠政常懸一丨丨而不用李白詩丨丨挂簷枝示恥無撲)
(抶)投鞭(魏志孫禮傳帝獵於大石山虎趨乘輿禮便丨丨下馬欲奮劍斫虎晉書苻堅載記苻堅曰以吾之衆旅丨丨於江)
(足斷其流李白詩丨丨可填江一掃不足論孫覿詩繫馬門前柳丨丨息吾駕)著鞭(吴志孫權傳注權乘駿馬上津橋橋南已)
(見徹丈餘無版谷利在馬後使權持鞍緩控利於後丨丨以助馬勢遂得超度晉書劉琨傳琨少負志氣有縱横才與祖逖為友逖)
(被用與親故書曰吾枕戈侍旦常恐祖生先吾丨丨其意氣相期如此益部耆舊傳每朝會何祗次楊洪坐洪嘲祗曰君馬何駛祗)
(曰故吏馬不敢駛但明府未丨丨耳薛稷詩飛觴競醉心廻日走馬争先眼丨丨高適詩丨丨驅駟馬操刃解全牛蘇軾詩成佛莫)
(教靈運後丨丨從使祖生先)先鞭(見上大唐創業起居注雞鳴起舞豹變丨丨高適詩直道寧殊智丨丨忽抗行)舉鞭
(晉書山簡傳丨丨向葛疆何如并州兒北史齊神武紀尒朱榮坐神武於牀下屏左右而訪時事神武曰以明公雄武乘時奮發霸)
(業可丨丨而成高適詩丨丨趨嶺嶠屈指冒炎蒸蘇軾詩丨丨紅塵中相見不得言朱子詩踏雪凌霜眼界新丨丨遥指玉嶙峋)
懸鞭(晉書淳于智傳鮑瑗家貧智来為卦卦成謂瑗曰君安宅失宜故困君舍東北有大桑樹君徑至市入門數十步當有一)
(人持荆馬鞭者便就買以懸此樹三年當暴得財瑗承言詣市果得馬鞭懸之三年浚井得錢數十萬)改鞭(北史崔伯謙傳)
(除濟北太守丨丨用熟皮為之不忍見血示恥而已人為歌曰崔府君能臨政退田易鞭布威德人無爭)易鞭(見上)電鞭
(隋書音樂志丨丨激雷車遽虹旌靡青龍馭淮南子丨以為丨策雷以為車輪盧照隣詩海屋雲為棟雷車丨作丨李咸用和春霖)
(詩荷傾蛟泪盡巖坼丨丨收)賜鞭(唐書張建封傳建封還鎮帝賦詩以餞又使左右以所持鞭賜之曰卿節義歲寒弗渝故)
(用此為况)鐵鞭(宋史呼延贊傳雍熙四年求領邊任召見令作武藝贊具装執鞬馳騎揮丨丨棗槊旋繞廷中數四麻姑仙壇)
(記王方平降蔡經家召麻姑至指爪長數寸經意其可爬痒忽有丨丨鞭其背李昌符詩漢將臨流得丨丨鄂侯名字舊雕鐫)羊
鞭(莊子善養生者若牧丨視其後者而丨之蘇軾詩歸心忘犢佩生術寄丨丨)神鞭(三齊記秦始皇作石橋欲過海看日)
(出處有神人能驅石下海石去不速丨輙丨之皆血流元稹詩丨丨鞭宇宙玉鞭鞭騏驥杜牧大雨行丨丨鬼馭載隂帝来往噴灑)
(何顛狂)施鞭(羽獵賦霹靂列缺吐火丨丨)書鞭(魏文帝臨渦賦序余從上拜墳墓經東園遵渦水徜徉乎高樹之下)
(駐馬丨丨作臨渦賦)金鞭(沈炯建除詩滿衢飛玉軑夹道耀丨丨李白相逢行丨丨遥指點玉勒近遲回温庭筠詩彩虬蟠畫)
(戟花馬立丨丨)停鞭(高適詩屈指論前事丨丨惜舊游又李白詩大力運天地羲和無丨丨)倒鞭(李白詩臨醉謝葛強)
(山公欲丨丨)蜀鞭(蘇軾詩贈君荆魚杯副以丨馬丨)
軟玉鞭(杜陽雜編上嘗幸温慶宫於複壁間得寳匣中獲玉鞭鞭末有文曰丨丨丨即天寳中異國所獻光可鑑物又杜甫)
(詩貔虎閑金甲麒麟受玉鞭韋莊詩馬驕風疾玉鞭長過去惟留一陣香文天祥詩柳院催金鑰江花送玉鞭)羲和鞭(杜甫)
(詩丨丨丨白日少昊行清秋)祖生鞭(范成大詩有意數從文字飲何須爭著丨丨丨)
增舍鞭(左傳右尹子革夕王見之去冠被丨丨)抗鞭(吴志虞翻傳魏將于禁繫在城中權釋之他日權乘馬出引禁)
(並行翻欲丨丨擊禁權呵止之)競鞭(晉書石勒載記若逢高皇當北面而事之與韓彭丨丨而爭先耳)吹鞭(宋書樂志)
(䈔杜摰笳賦云李伯陽入西戎所造漢舊注曰箛號曰丨丨)飛鞭(北齊書恩倖傳諸閹在内多日暫放歸休所乘之馬牽至)
(神獸門階然後升騎丨丨竟走數十為羣馬塵必坌李邕春賦丨丨蹴鞠旋舞琵琶)制鞭(隋書刑法志鞭有丨丨法鞭常鞭凡)
(三等之差丨丨生革廉成法鞭生革去廉常鞭熟靻不去廉)法鞭(見上)常鞭(見上)馬鞭(隋書李德林傳德林每贊)
(平陳之計車駕幸同州德林從駕還在途中高祖以丨丨南指云待平陳訖以七寳裝嚴公十六國春秋後趙錄石聰攻李矩執矩)
(外甥郭誦之弟元遣元作書遺矩復遺誦麈尾丨丨以示殷勤老學菴筆記丨丨擊猫笻竹杖擊狗皆節節斷折物理之不可推者)
(也庾肩吾詩丨丨聊寫賦竹葉暫傾杯楊炯詩夜玉粧車軸秋金鑄丨丨岑參詩惜别添壺酒臨歧贈丨丨雲笈七籖有真人降授)
(董幼水行不溺之道以一丨丨與幼令幼以鞭水行于水上如行平地又本草丨丨草穗類鞭鞘故名丨丨)丐鞭(唐書杜生)
(傳善易占有亡奴者問所從追戒曰自此行逢使者懇丨其丨若不可得則以情告其人果值使者于道如生語使者曰去鞭無以)
(進馬可折道傍[菱-土+(鬯-匕)]代之乃往折[菱-土+(鬯-匕)]亡奴伏其下)静鞭(五代史晉高祖紀天福三年九月歸丨丨官劉守威金吾勘契官王殷司)
(天雞呌學生殷暉于契丹袁桷内宴詩㯶殿沉沉曉日清丨丨初徹四無聲宋元唐宫詞罷朝輕輦駐花邊催喚黃門住丨丨)横
鞭(五代史尹暉從入洛陽晉高祖来朝與暉相遇于道不為高祖屈馬上丨丨揖之杜牧詩旌竿幖幖旗㸌㸌意氣丨丨歸故鄉)
(蘇轍詩峴首重尋碑堕淚習池還指客丨丨)革鞭(五代史張敬達傳敬達陣于西山契丹以羸騎三千丨丨木橙人馬皆不)
(甲胄以趨唐軍唐軍爭馳之契丹走追至汾曲伏發斷唐軍為二)鳴鞭(宋史儀衛志上皇日常朝殿差御龍直四十三人執)
(仗排立并設繖扇丨丨庾信馬射賦丨丨則汗赭入埓則塵紅劉長卿少年行薦枕青蛾艷丨丨白馬驕韓翃詩拂席流鶯醉丨丨)
(駿馬肥)摻鞭(韓非子救火者吏摻壺走火則一人之用也丨丨使人則役萬夫)去鞭(淮南子鉗且大丙之御除轡銜)
(丨丨棄策車莫動而自舉馬莫使而自走)捉鞭(水經注夷水有隂陽石居民每旱則鞭隂石多雨則鞭陽石往往有效但丨丨)
(者不夀)榆鞭(水經注梁暉入羌為渠帥後為羣羌圍廹無水暉以所執丨丨豎地泉遂湧出榆木成林)赭鞭(搜神記神)
(農以丨丨鞭百草盡知其平毒寒温之性臭味所主以播百榖故天下號神農也)麻鞭(樂府雜錄驅儺用十二人朱髮衣白)
(畫衣各執丨丨長數尺振之聲甚厲)瑞鞭(杜陽雜編貞元二年中常侍自蜀使回進丨丨一其文節高有麟鳳龜龍之形又上)
(西幸有二馬一號神知驄一號如意騮上欲幸諸苑内廐控馬侍者進丨丨上指二駿語近臣曰昔朕西幸有二駿謂之二絶今獲)
(此鞭可謂三絶矣)速鞭(杜陽雜編上東幸觀獵于田不覺日暮顧左右曰行宫去此幾里奏曰四十里上令丨丨恐閡夜而)
(九花虬緩緩然若行五里而已侍從奔驟無有及者上以為超光趨影之匹也)竹鞭(筍譜筍者竹之篛也丨根曰丨鞭節之間)
(乳贅而生者范成大詩春入葑田蘆綻笋雨傾沙岸丨垂丨陸游詩園丁来報丨行丨)蠻鞭(桂海器志丨丨刻木節節如竹)
(根朱墨間漆之長纔四五寸其首有鐡環貫二皮條以策馬)騰鞭(玉海下列缺于丨丨起豐隆于驟轂)繫鞭(南渡宫禁)
(典儀四孟駕出丨丨兩行各七人)絲鞭(南渡宫禁典儀理宗朝周漢國公主出降駙馬謝恩訖乘塗金御仙花鞍轡狨座馬)
(執丨丨張三簷傘教坊樂部五十人前引還第謂之宣繫袁桷禮闈次韻詩金吾控騎青丨丨夾道動色争駢肩)象鞭(南海)
(古蹟記南海廣利王廟在番禺南廟有唐韓文公碑玉簫玉硯丨丨)秉鞭(屈原天問伯昌號哀丨丨作牧)裁鞭(張衡周天)
(大象賦蒙居河而路塞策丨丨而電寫)揮鞭(蔡邕太尉橋公碑不動干戈丨丨而定李白詩細雨春風花落時丨丨直就胡)
(姬飲韓翃詩丨丨暁出章臺路葉葉春衣楊柳風)抽鞭(祖孫登詩丨丨上關路誰念客衣單)見鞭(庾信賦水神遭箭山)
(靈丨丨陸龜蒙練瀆詩山靈恐丨丨水府愁為墟)題鞭(于仲文荅譙王詩武騎初摛翰文學正丨丨)低鞭(王勃詩弭)
(棹凌奔壑丨丨躡峻岐)赤鞭(楊炯晦日藥園詩序帝神農旋丨丨而驅毒崔文子擁朱旙以救人)揚鞭(岑參赤驃馬歌)
(丨丨驟急白汗流弄影行驕碧蹄碎温庭筠春洲曲紫騮蹀躞金銜嘶岸上丨丨烟草迷)挂鞭(李白詩夢見五柳枝已堪丨馬)
(丨)垂鞭(李白詩平明拂劍朝天去薄暮丨丨醉酒歸劉禹錫詩尋花緩轡逶迤去帶酒丨丨蹀躞回杜牧早行詩丨丨信馬)
(行數里未雞鳴)掉鞭(李白詩雙雙丨丨行遊獵向樓蘭花蘂夫人宫詞聞得殿前調御馬丨丨横過小紅樓)採鞭(顧况)
(露青竹杖歌約束蜀兒丨馬丨蜀兒丨丨不敢眠)腰鞭(劉禹錫詩中貴丨丨立傾酒)鬻鞭(柳宗元鞭賈文市之丨丨)
(者人問之其賈直五十必曰五萬有富者子適市買鞭出五萬姚燧烏木杖賦昔賈丨丨梔蠟其膚市者一濯已呈蒼枯)買鞭
(見上)火鞭(韓愈赤藤杖歌共傳滇神出水獻赤龍拔鬚血淋漓又云羲和操丨丨暝到西極睡所遺)自鞭(韓愈荅孟郊詩)
(古心雖丨丨世路終難拗)廻鞭(白居易詩丨丨招飲妓分火送歸人朱子詩功名况乃身外事我馬硉兀甘丨丨)費鞭
(白居易詩遠坊起早常侵鼔瘦馬行遲苦丨丨)棘鞭(李賀古鄴城童子謠丨為丨虎為馬團團走鄴城下)仰鞭(李商隠驕)
(兒詩丨丨罥蛛網俯首飲花蜜)約鞭(方干詩香起荷灣停棹飲絲垂柳陌丨丨行)搖鞭(方干詩西陵柳路丨丨盡北固)
(潮程挂席飛趙嘏詩不待管絃終丨丨背花去林逋詩幾許丨丨興淮天晚景中)遺鞭(陸龜蒙幽居賦序既已逢原遂成摛)
(翰非因授簡初擬丨丨)振鞭(蔣防望海日初出賦海若奪魄羲和丨丨)斷鞭(羅隠辭鄭尚書啓倚征輪而悵望指丨丨)
(以夷猶)離鞭(羅隱詩野雲芳草遶丨丨敢對青樓倚少年)新鞭(張蠙新竹詩丨丨暗入庭初長兩三莖)嚲鞭
(張師錫老兒詩宴坐羸憑几乘騎困丨丨陸游詞欹帽閒尋西瀼路丨丨笑向南枝說)荷鞭(韓琦畫牛詩從容飲囓得天真)
(丨丨時有童兒牧)袖鞭(蘇軾秦湘二女圖詩點檢凡心早除拂方平丨丨常使物陸游詩丨丨尋句聽蟬聲)狂鞭(蘇轍)
(林筍詩丨丨已逐草侵徑疎影長隨月到楹孔平仲詩丨丨迸筍偏當戶綠葉成隂巧覆墀)征鞭(孔平仲枯柳詩行人多攀)
(折慘澹駐丨丨)吟鞭(文同詩丨丨搖嶺月倦枕拂浮雲辛棄疾詞愁邊剰有相思句搖斷丨丨碧玉梢)藏鞭(張耒秋蔬)
(詩丨丨雛笋纖玉露映葉乳茄濃黛抹)蘆鞭(范成大贈别詩當年仗外揖高標繡䪌丨丨寳馬驕)籠鞭(范成大詩過門)
(走馬何官職側帽丨丨戰北風)歸鞭(范成大上元詩禁鑰通三鼔丨丨任五更)加鞭(范成大詩丨丨翰墨場一躍羣空冀)
彩鞭(陸游詩銀勝那思映丨丨)墜鞭(陸游詩丨丨不用憶京華)短鞭(陸游詩舉起丨丨成一笑)雄鞭(朱子詩安)
(能局促夜起舞下與祖逖爭丨丨)雪鞭(劉克莊詩一舍常分作兩程丨丨雨袖少逢晴)霜鞭(方岳春盤詩丨丨行茁軟)
(于酥雪樹生釘肥勝肉)一鞭(高觀國詞丨丨花陌曉雙槳柳橋春)驅鞭(廼賢龍虎臺詩前山風雨来丨丨復悤悤)秦
鞭(郝經詩欲攜天地諸山去不逐丨丨過海東胡天游石牛寨詩安得丨丨起觳&KR1100;短衣歸種汶陽田)醉鞭(張翥詩丨丨緩)
(緩吟歸去燈火城東未掩關)持鞭(袁桷詩烏紗承笠霏霏土短袖丨丨窄窄風)玩鞭(張憲丨丨亭詩健兒空丨七寳)
(丨荆臺老姥功誰傳)騾鞭(雲笈七籖茅山黃尊師法籙甚高于山前修觀起天尊殿忽一人排門大呼腰插丨丨罵道士奴如)
(是聚集豈要修堂殿耶可盡輦雜鐵來掘地為爐以火銷之懷中出兩丸藥以物攪之少頃去火已成銀出門不知所之)
七寳鞭(晉書明帝紀王敦將舉兵内向帝乘駿馬微行察敦營壘而出敦正晝寢夢日環其城驚起使五騎物色帝馳去見)
(逆旅嫗以丨丨丨與之曰後有騎来可以此示也俄而追者至問嫗嫗曰去已遠矣因以鞭示之五騎傳玩稽留遂獲免李白詩顧)
(乏丨丨丨留連道旁玩温庭筠奉天西佛寺詩宗臣欲舞千金劍追騎猶觀丨丨丨又唐書薛延陀傳統特勅入朝帝以精刀寳鞭)
(賜之曰有大過者以吾鞭鞭之)珊瑚鞭(晉書吕纂載記胡安據盗發張駿墓得珍珠簏琉璃榼丨丨丨馬腦鍾水陸竒珍不)
(可勝紀梁元帝紫騮馬詩宛轉青絲鞚照耀丨丨丨何遜詩玉羈瑪瑙勒金絡丨丨丨崔輔國詩遺却丨丨丨白馬驕不行)不
枉鞭(梁書沈瑀傳事始安王遥光湖熟縣方山埭高峻行侣艱難明帝使瑀治之瑀乃開四洪斷行客就作三日立辦揚州書)
(佐私行詐稱州使不肯就作瑀鞭之三十書佐歸訴遥光遥光曰沈瑀必丨丨丨汝覆之果有詐)玲瓏鞭(唐書蘇頲傳撿)
(校益州大都督長史按察節度劍南諸州詔頲收劍南山澤鹽鐵自贍時前司馬皇甫恂使蜀檄取庫錢市錦半臂琵琶捍撥丨丨)
(丨頲不肯予因上言遣使銜命先取不急非陛下以山澤贍軍費意)玳瑁鞭(宋史吴越世家俶歸國太祖宴餞于講武殿賜)
(玉鞍勒馬丨丨丨金銀錦綵二十餘萬)不須鞭(嫏嬛記西域有獸如犬含水噴馬則馬瞑眩欲絶故凡馬畏之名曰馬見)
(愁唐宣宗時國人獻其皮帝賜羣臣編為馬鞭一揚即走謂之丨丨丨又李白詩廉夫唯重義駿馬不勞鞭)十廬鞭(紫薇)
(詩話崇寧初叔祖待制自瀛帥改知潁州過曹南省滎陽公見學院諸生作詩因和之騏驥方騰踏蚊䖟敢撲緣明年小期集請看)
(丨丨丨)瑪瑙鞭(錢氏私誌賢穆有荆雍大長公主牌印金鑄也金鞍勒丨丨丨金撮角紅藤下馬杌子)信陵鞭
(庾信謝趙王絲布啓莊周車轍實有凅魚丨丨丨前元非窮鳥)繞朝鞭(李白詩莫道詞人無膽氣臨行將贈丨丨丨)海
若鞭(歐陽詹南澗寺石像記丨丨丨而莫動天將&KR1575;而終固)壁州鞭(元稹贈友丨丨丨詩枕截文瓊珠綴篇野人酬)
(贈丨丨丨)蟠桃鞭(李賀相勸酒詩彈烏崦嵫竹抶馬丨丨丨)篠充鞭(李咸用詩嚇鷹芻戴笠驅犢丨丨丨)翰林
鞭(陳陶詩長乘碧雲馬時策丨丨丨)霹靂鞭(梅堯臣詩便欲騎鯨去萬里列缺不借丨丨丨)視後鞭(蘇軾詩願)
(加丨丨丨同駕躅空輈又馬臻詩逸翮淹高翥羸驂恥後鞭)楊柳鞭(晏幾道詞白紵春衫丨丨丨碧蹄驕馬杏花韉)隂
石鞭(范成大曉發詩或加丨丨丨或議陽門閉)趁朝鞭(陳傅良詩燈下細書批勅字雪邊先著丨丨丨)留臺鞭
(朱子詩勿言未秉太史筆自幸已執丨丨丨)
對語(雷斧電鞭)(贈策題鞭)(醉帽吟鞭)(蒲劍竹鞭)(真珠絡軟玉鞭)(三花鬣七寳鞭)(季子劍祖生鞭)
摘句(河柳拂長鞭楊花逐去鞭)(歸牛緩著鞭携鉏劚筍鞭)(八寳裝成軟玉鞭雲衢千里重彈鞭)
(萬里須當快著鞭東風吹老筍成鞭)
銓(此緣切丨衡也又量也次也度也)
韻藻三銓(唐書百官志吏部掌文選以丨丨之法官天下之材又文選吏部主之武選兵部主之皆為丨丨尚書侍郎分)
(主之又崔鄲傳文宗每苦選曹訛弊召丨丨而謂之曰卿等比選令錄如何注擬鄲對曰資叙相當問其為治之術視可否而擬之)
十銓(唐書選舉志宇文融建議置丨丨以蘇頲等分主之)釘銓(論衡賢聖殁而大義分蹉跎殊趍各自開門通人觀覽不)
(能丨丨)四銓(通典吏曹所銓者四身言書判也)
增律銓(爾雅坎丨丨也注易坎卦主法丨皆所以丨量輕重)曹銓(北周書樂遜傳州郡自可内除此外付丨丨者既非)
(機事何足可密)分銓(舊唐書楊國忠傳先天已前諸司官知政事午後歸本司决事兵部侍郎亦丨丨注擬邵說讓吏部侍郎)
(表自授南宫丨丨東洛)赴銓(金史宣宗紀詔河南陕西鎮防軍應廕及納粟補官者當役如舊候事定乃聽丨丨)中銓
(淮南子發必丨丨言必合數動必順時解必中揍又如字唐六典乾元中崔器奏改丨丨為西銓以久次居左新除居右議者非其)
(倒置請以久次居西銓新除居東銓)西銓(見上會要侍郎二人分為東丨丨)東銓(見上)小銓(唐六典吏部郎中一)
(人掌小選凡未入仕而吏京司者復分為九品應選之人以其未入九流謂之流外銓亦謂丨丨)判銓(玉海宋天禧三年命)
(近臣與丨丨官試身言書判以所試進呈)授銓(陸雲吴丞相陸公誄重光納照旋璣丨丨)執銓(王儉褚淵碑文轉尚書吏)
(部郎丨丨以平御煩以簡)王銓(南史丨丨傳銓字公儀美風儀善占吐尚武帝女永嘉公主銓雖學業不及弟錫而孝行齊焉)
(時人以為銓錫二王可謂玉昆金友)
九品銓(晉書劉毅傳毅以光禄大夫歸第司徒舉毅為晉州大中正尚書以毅致政不宜勞以碎務孫尹表曰司徒魏舒所)
(綂殷廣兼執丨丨丨十六州不以為劇毅遂為州都銓正人流清濁區别)中正銓(魏書世宗紀丨丨所丨但存門第吏部彝)
(倫仍不才舉遂使英德罕昇司務多滯不精厥選將何考陟)尚書銓(唐書選舉志初丨丨丨掌七品以上選侍郎銓掌八)
(品以下選會要三年一大集六年一小集尚書曰丨丨丨)流内銓(宋史選舉志淳化中又置考課院磨勘幕府州縣功過引)
(對黜陟至道二年以其事歸丨丨丨判丨丨丨事二人以御史知雜以上充掌流外銓掌考試附奏諸司人吏而已)流外銓
(見上)吏部銓(宋史李沆傳淳化二年判丨丨丨侍曲宴太宗目送之曰李沆風度端凝真貴人也黃庭堅詩胷中無水鏡敢)
(當丨丨丨)未離銓(杜甫詩金篦空刮眼鏡象丨丨丨)鄙者銓(皮日休詩麗者固不捨丨丨亦為丨)坐中銓
(黃庭堅詩看除日月丨丨丨)
筌(此緣切取魚竹器)
韻藻忘荃(莊子荃者所以在魚得魚而丨丨蹄者所以在兔得兔而忘蹄注荃香草一云魚笱按荃今通作筌杜甫詩風)
(流俱善賈惬當久丨丨)蹄筌(見上謝靈運山居賦緡綸不投罝羅不披磻弋靡用丨丨誰施任昉賦言象可廢丨丨自默賈)
(餗大悲禪師碑八萬度門兮異派同源文字言說兮罔非丨丨熊鉌詩古人不可作得意皆丨丨蹄又作罤謝靈運慧遠法師誄仰)
(慕洙泗俯憚罤筌按玉篇罤兔網也)冥筌(江淹詩一時排丨丨泠然空中賞李白詩何當共携手相與排丨丨)意筌(謝觀)
(賦自索隠於心契可忘形於丨丨)李筌(神仙感遇傳丨丨居少室山好神仙之道嘗歴嵩山得隂符經讀數千遍不暁其義)
(至驪山逢一老母出丹書符令筌吞之與說隂符之義久之母曰已晡時矣吾有麥飯相與為食袖中出一瓢令取水水滿瓢忽重)
(百餘斤沉泉中及還已失老母但留麥飯數升而已筌有將略作太白隂符十卷入山訪道不知所終)道筌(續仙傳殷七七)
(名文祥又名丨丨每醉自歌曰解醖須臾酒能開頃刻花琴彈碧玉調鑪鍊白硃砂試之悉有驗其於種瓜釣魚若葛仙公術也)
黃筌(野人閒話昔吴道子畫一鍾馗左手捉一鬼以右手第二指捥鬼眼睛筆跡遒勁蜀主甚愛之一日召丨丨令看之謂曰)
(此鍾馗若母指掐鬼眼睛則更校有力試為我改之筌别絣絹素畫一鍾馗并吴本一時進納曰吴道子所畫鍾馗一身之力俱在)
(第二指不敢輒改筌畫雖不及古人一身之力意思併在母指昶甚悅賞筌之能梅堯臣觀畫詩李成山水曉景移丨丨花竹雀擁)
(枝)
增篝筌(博雅丨丨謂之笓典梁謂之昴)言筌(滄浪詩話不涉理路不落丨丨者上也王融懴悔頌業資意造事假丨丨)
捨筌(王珣文廢華任誠丨丨存旨)羅筌(江賦栫澱為涔夹潨丨丨注謂取魚之人夹水列魚笱也)空筌(謝靈運入)
(華子岡詩羽人絶髣髴丹丘徒丨丨)遺筌(沈約為齊竟陵王發講頌氤氲緒法昭晰丨丨慧琳均善論道無隠旨教罔丨丨)
淳筌(沈約栖禪精舍銘空心觀寂慧相丨丨)鶴筌(王勃乾元殿賦序丨丨飛奏想丹駕於瓊山鮑俎捐芳齒玄冠於寳)
(序)幽筌(王勃龍懷寺碑假無上之丨丨毗不言之景化張九齡題畫山水障詩所因本微物况乃憑丨丨)異筌(駱賓)
(王螢火賦雖小大之殊品豈逍遥之丨丨)無筌(沈佺期釣竿篇為看芳餌下貪得會丨丨)難筌(沈佺期詩古来修短分神)
(理竞丨丨)寄筌(宋之問遊稱心寺詩理契都無象心冥不丨丨)真筌(權德輿詩出處豈異途心冥即丨丨劉禹錫大鑒禪)
(師碑銘我立丨丨揭起南國無修而修無得而得朱松雪梅詩先生九疑仙心識丨丨秘)漁筌(陸龜蒙崦裏詩處處倚蠶箔家)
(家下丨丨)理筌(法苑珠林字為言諦言為丨丨)
道德筌(張友正釣鰲賦以隂陽為網以丨丨為丨)不二筌(謝觀大衍虚其一賦是太極含三之本居混元丨丨之丨)
爵禄筌(李咸用富貴曲開口長為丨丨丨)虚妄筌(法苑珠林歸誠觀像物方知丨丨丨)
專(職緣切擅也單也政也誠也獨也自是也亦姓)
韻藻靜專(易其丨也丨其動也直宋史樂志功存内治德協丨丨元稹詩顧影無依倚甘心守丨丨)自專(禮記賤而)
(好丨丨後漢書王堂傳遷汝南太守搜才禮士不苟丨丨易林鳥鳴東西迎其羣侣似有所屬不得丨丨姚合寄李廓詩罷吏童僕)
(去灑掃或丨丨李頻詩煩暑燈誰讀孤寒業丨丨)意專(管子心一而丨丨然後功足觀也)智專(韓愈文老馬之能不)
(賢於夷吾老農之能不聖於尼父然且云爾者聖賢之能多農馬之丨丨也陳師道詩農馬丨丨吾不讓衡陽紙貴子能頻樓鑰詩)
(兩夫持鐮行我先巧尋徑路其丨丨)
獻納專(蜀志董允傳允遷為侍中領虎賁中郎將丨丨之任允皆丨之)興已專(杜甫詩行路難何有招尋丨丨丨)
增貞專(詩窈窕淑女君子好逑傳后妃有關睢之德是幽閒丨丨之善女宜為君子之好匹劉歆遂初賦彼屈原之丨丨兮)
(卒放沉於湘淵)不專(禮記賜爵禄於太廟示丨敢丨也後漢書梁后紀陽以博施為德隂以丨丨為義舊唐書薛登傳見賢不)
(隱食禄丨丨韓愈與陳給事書伺候於門墻者日益進則愛博而情丨丨)精專(漢書兒寬傳封禪告成合祛於天地神祇祇戒)
(丨丨以接神明皮日休詩爾来五寒暑試藝稱丨丨朱子詩禪關夜叩手剥啄丹經晝誦心丨丨)驕專(後漢書梁后紀后深)
(覽前世得失雖以德進不敢有丨丨之心)位專(隋書越王侗傳丨丨九命禄高萬鍾禮極人臣榮冠世表)無專(舊唐書邢)
(文偉傳承親以丨丨之道遵禮以色養為先)氣專(列子其在嬰孩丨丨志壹和之至也韓愈送廖道士序丨丨而容寂多藝)
(而善遊)專專(宋玉九辨計丨丨之不可化兮願遂推而為臧陸龜蒙詩丨丨望穜稑搰搰條桑柘)思專(典論自序人少)
(好學則丨丨長則善忘長大而能勤學者惟吾與袁伯業耳嵇康聲無哀樂論奏秦聲則歎羡而慷慨理齊楚則情一而丨丨)靡
專(潘岳家風詩丨丨靡有受之父母)聽專(王起告協風賦其視則惟昩其丨則惟丨)業專(柳宗元與楊誨之書至潭)
(州乃見足下氣益和丨益丨端重而少言私心乃喜)獨專(文同詩塵襟既暫解勝境乃丨丨)
為政專(左傳鄭子孔之丨丨丨國人患之)祭仲專(左傳丨丨丨鄭伯患之使其壻雍糾殺之)子容專(左傳)
(齊高子容與宋司徒見知伯賓出司馬侯言於智伯曰二子皆將不免丨丨丨司徒侈)守法專(舊唐書睿宗紀往承隋季)
(丨丨頗丨比襲時安持綱日緩)綂帥專(舊唐書陸贄傳丨丨丨則人心不分人心不分則號令不貳)禮容專(宋史)
(樂志齋居寂誠心肅丨丨丨鳴鐘石又馬臻詩東魯衣冠盛中原禮樂專)用心專(列子蒲且子之弋也弱弓纖繳乘風振之)
(連雙鶬於青雲之際丨丨丨動手均也)執簿專(鄭谷入閤詩言動揮毫疾雍容丨丨丨)委用專(孔平仲詩武宗)
(惟雄俊有臣丨丨丨)志慮專(朱子詩造辟謀謨遠勤民丨丨丨)使命專(王阮詩忽見皇恩沐親馳丨丨丨)農
事專(周伯琦野狐嶺詩牛羊歲蕃息土沃丨丨丨)
甎(職緣切丨瓦詩傳作塼)
韻藻紡塼(詩載弄之瓦傳瓦丨丨也箋丨丨其所有事於紡績也)八塼(唐書李程傳學士入署常視日影為候程)
(性㦨日過丨丨乃至時號丨丨學士)瓦塼(說苑千金之寳用以間紡不如丨丨曹昭女誡古者生女三日弄之丨丨明其習勞)
(主執勤也)懷塼(洛陽伽藍記齊土風俗淺薄郡守初至皆丨丨叩頭以見意及其代去還以塼擊之言其終始向背之異也魏)
(李延賞為青州刺史帝謂曰丨丨之俗世號難治宜用好心腹)花甎(元稹詩丨丨冰面鬭鴛瓦玉聲敲韓偓詩人歸三島路日)
(過八丨丨王禹偁詩吾生自失榮親禄謾踏丨丨入北扉沈立海棠詩梧桐愧金井芍藥濫丨丨廼賢長春宫詩松子丨丨落溪流)
(板閣通又國史補御史得立五丨丨)磨塼(傳燈錄南岳讓禪師在馬祖庵前丨丨祖問要做甚麽云欲得成鏡祖云丨丨豈能)
(成鏡讓曰丨丨若不成鏡坐禪豈得作佛耶蘇軾詩高堂丨新丨頓覺腰脚利)
支頭塼(蘇軾詩誰能伴我田間飲醉倒惟有丨丨丨)
增㼾甎(三國志注扈累徙洛陽不復娶婦獨居道側以丨丨為障施一厨牀食宿其中傳燈錄石頭希遷禪師僧問如何是)
(禪師曰丨丨問如何是道師曰木頭)作塼(宋書王彭傳家貧力弱無以營葬兄弟二人晝則傭力夜則號感鄉里並哀之乃各)
(出夫力助丨丨又古史考烏曹丨丨)負塼(南史袁粲傳初粲忤於孝武其母候乘輿出丨丨叩頭塼碎傷目此後粲與人語有)
(誤道眇目者輒涕泣彌日)燒塼(南史孝義傳吴逵家徒四壁立冬無被袴晝則傭賃夜則伐木丨丨樓鑰王大令保母甎刻詩)
(黃閣岡下得寳墨古人丨丨堅於石)累塼(南史狼牙修國傳其國丨丨為城重門樓閣王出乘象兵衛甚嚴劉澄之梁州記諸)
(葛亮宅有井深四尺餘口廣一尺五寸丨丨如初開云)擲甎(隋書音樂志令樂正白明達造新聲創萬歲樂藏鈎樂七夕相)
(逢樂投壺樂舞席同心髻玉女行觴神仙留客丨丨續命鬭雞子鬭百草汎龍舟還舊宫長樂花及十二時等曲)銘甎(舊唐)
(書職官志太倉令掌九穀廩藏凡鑿窖置屋皆丨丨為庾斛之數與其年月日受領粟官吏姓名又立牌如其銘)層甎(舊唐)
(書肅王詳傳丨丨起塔始於天竺名曰浮圖)賦塼(舊唐書牛僧孺傳江夏城風土散惡難立垣墉每年加板築賦青茒以覆)
(之吏緣為奸僧孺計茆苫板築之費丨之以丨凡五年墉皆甃葺蠧弊永除)構塼(舊唐書南蠻傳驃國在永昌故郡南二千)
(餘里其羅城丨以丨甃周一百六十里壕岸亦丨丨相傳本是舍利佛城)米甎(五代史附錄距幽州北七百里有榆關關東臨)
(海北有兔耳覆舟山路狭僅通車其旁地可耕種唐時置東西狭石渌疇丨丨長楊黃花紫蒙白狼等戍以拒契丹)聚塼(風俗)
(通甃丨丨修井也)古甎(會要唐開元十一年修祠后土壇掘地獲丨丨有篆書千秋萬歲長樂未央字)銜塼(聞竒錄僧)
(子捷建靈隠高峯浮圖養一花犬每隨工徒丨丨置於塔所)範甎(說林金多陶樂民人丨丨以築垣鐡鮮猶巍帝后製笄以)
(飾首是有餘則賤不足為榮也按陶樂猶巍皆國名李珏丞相牛公碑公默許心計埏泥丨丨未及三年盡換舊制)玉甎(蔬食)
(譜丨丨方切椒鹽糝之贊曰截彼圓璧琢成方磗有馨斯椒薄灑以鹽注丨丨炊餅也)硯甎(端溪硯譜硯之形製曰風字曰)
(鳳池曰合歡曰玉臺曰雙魚曰八稜曰丨丨曰硯板曰琵琶曰腰鼔曰月池曰蓬莱)合塼(儲光羲題應聖觀詩丨丨起花臺折)
(草成玉節)投甎(盧綸詩倚玉翻成難丨丨敢望酬)方塼(任孝恭祭雜墳文冥然往代求圓石而無名邈矣遐年討丨丨)
(而不記)級甎(韓愈新修滕王閣記蓋瓦丨丨之破缺者赤白之漫漶不鮮者治之則已無侈前人無廢後觀)壓塼(梅堯)
(臣志来上人寄丨丨茶詩又置新茶採雨前鳥觜丨丨雲色弄黃庭堅煎茶賦夷陵之丨丨)支塼(孫覿送智海上人詩折鼎)
(丨丨日半欹拾薪乞米為朝饑)宫甎(陸游詞春深鰲禁紅日丨丨暖)陶甎(袁裒東湖聮句雕楹回複道斜閣布丨丨)青
甎(法苑珠林灰菩提東丨丨精舍高百六十餘尺)布甎(雲笈七籖劉彦廣嘗事節度使唐若山若山好道開元中棄位泛海)
(不知所之後彦廣奉使揚州遇若山擔魚貨之召彦廣至其家門巷陋隘蒿徑荒梗入門漸平丨丨花卉臺榭繁華之飾殆非世有)
小字塼(南史范蔚宗傳泰苐四子母如厠産蔚宗額為塼所傷故以塼為小字)矢著甎(唐書張廵傳廵使霽雲請)
(師見進明進明無出師意霽雲泣拔佩刀斷一指不食去措矢回射佛寺浮屠丨丨丨曰吾破賊還必滅賀蘭此矢所以志也按韓)
(愈文作矢著其上磚半箭)金薄甎(梁簡文帝大法頌下鑿白銀之塹傍暉丨丨之丨)方尺甎(白居易遊悟真寺詩)
(又有一片石文如丨丨丨)四寳塼(法苑珠林歡喜池方百由旬深亦如是天水盈滿丨丨為丨壘其底岸)
對語(藻井花甎)(碧瓦青甎)(衣杵紡塼)(筆格硯甎)(紅藥砌碧苔甎)(企腳石支頭塼)(千花墖四寳塼)
摘句(花隂過八甎苔痕漫襯甎)(蹴踘塵生綠玉甎古壇春雨蘚生甎)
圓(王權切天體本作圜韻會全也通作員)
韻藻德圓(易蓍之丨丨而神卦之德方以知後漢書祭祀志注王制曰天子辟雍諸侯泮宫外圓者欲使觀者平均也又)
(欲言外圓内方明丨當丨行當方也梁武帝捨道歸佛文至道通機丨丨取聖)外圓(見上風后握竒經天陳十六内方丨丨四)
(面風衝其形象天魯褒錢神論錢之為體有乾坤之象内則其方丨則其丨庾肩吾團扇銘裁筠比霧裂素輕蟬片月内掩重規丨)
(丨王磐魯齋先生畫像贊氣和而志剛丨丨而内方)乾圓(易丨為天為丨阮籍通易論丨丨坤方女柔男剛)方圓(禮記)
(規矩誠設不可欺以丨丨管子巧者能生規矩不能廢規矩而正丨丨周髀筭經以丨出丨王逸機賦丨丨綺錯微妙窮竒杜甫詩)
(丨丨苟齟齬丈夫多英雄李山甫古石硯詩追琢他山石丨丨一勺深蘇轍詩自知鑿枘有丨丨)司圜(周禮秋官丨丨掌收)
(教罷民)規圜(周禮考工記丨之以眡其丨也萬之以眡其匡也注萬讀為萭書或作矩漢書律歷志丨丨矩方權重衡平珊)
(瑚鈎詩話李德裕鎮南徐以方竹杖贈甘露寺僧竹出大宛堅實方正節目鬚牙四面相對公之所寳及至再来問杖無恙否僧曰)
(丨丨而漆之矣公為之歎惋彌日李尤辟雍詩辟雍巖巗丨丨矩方閔鴻芙蓉賦竦修幹以凌波建綠葉之丨丨陶翰冰壺賦直方)
(任器丨丨愜情文天祥詩曉巖雲壁立晚棹浪丨丨)蓋圓(大戴禮古之為路車也丨丨以象天二十八橑以象列星軫方以象)
(地三十輻以象月李白詩荷秋珠已滿松密丨初丨王禹偁詩丨丨松影密鞭亂竹根獰)天圓(大戴禮單居離問於曾子曰丨)
(丨而地方者誠有之乎曾子曰如誠丨丨而地方則是四角之不掩也參嘗聞之矣子曰丨道曰丨地道曰方注道曰方圓耳非形)
(也周髀筭經丨丨如張盖地方如棋局張衡靈憲丨體於陽故丨以動王蕃渾天說丨丨如彈丸故曰渾天言其形渾渾如也)轉
圜(漢書梅福傳高祖納諫若不及從諫如丨丨鬼谷子隂符七術威神養志實意分威散勢丨丨損兌又丨丨者無窮計也無窮)
(者必有聖人之心以原不測之智文心雕龍切韻之動勢若丨丨蔡邕釋誨順傾丨丨不足以喻其便)畫圓(隋書劉炫傳強)
(記默識莫與為儔左畫方右丨丨口誦目數耳聽五事同舉無有遺失韓非子右手丨丨左手畫方不能兩全宋景文筆記文章必)
(自名一家然後可以傳不朽若體規丨丨凖方作矩終為人之臣僕古人譏屋下作屋信然)大圓(管子能戴丨丨者體乎大)
(方)智圓(淮南子心欲小而志欲大丨欲丨而行欲方能欲多而事欲鮮又文王周觀得失徧覽是非堯舜所以昌桀紂所以)
(亡者皆著於明堂於是略智博問以應無方由此觀之則聖人之丨丨矣)輪圓(淮南子丨丨輿方轅從衡横勢施便也薛道衡)
(詩京洛重新年復屬月丨丨蘇頲武擔山寺詩詎知留鏡石長與法丨丨宋濓鳳陽府大鐘頌不鉏不鋙丨丨順軌)珠圓(劉勰)
(新論丨丨羅縐雖女子運巧不能為之陳後主關山月詩暈缺隨灰滅光滿應丨丨韋應物漢武帝雜歌詩通天臺上月初出承露)
(盤中丨正丨蘇軾薏苡詩舂為芡丨丨炊作菰米香蘇轍和陶讀山海經詩永愧陶彭澤佳句如丨丨范成大勞畬耕詩長腰瓠犀)
(瘦齊頭丨顆丨釋辨才詩每思秦子意丨丨)暮圓(酉陽雜俎猫目睛丨丨及午竪斂如綖)御圓(袁宏三國名臣序贊)
(丨丨者不以信誠率衆執方者必以權謀自顯)月圓(陶潜詩迢迢新秋夕亭亭丨將丨魏徵詩露重麟膠勁風高丨影丨杜甫)
(詩客遊雖云久亦思丨再丨杜牧詩昭陽殿下風廻急承露盤中丨彩丨)孤圓(沈約早發定山詩傾壁忽斜竪絶頂復丨丨蘇)
(軾詩心月皎皎長丨丨朱子雲谷記草堂三間所謂晦菴也草堂前隙地數丈南峯出其背丨丨貞秀其左亦皆茂樹修竹翠密環)
(擁俯仰其間真可以旁日月而臨風雨)惡圓(元結丨丨友人公植者責元子曰吾聞古之丨丨之士歌曰寧方為皂不圓為)
(卿)清圓(杜甫詩今朝雲影蕩昨夜月丨丨蘇軾醉翁操琅然丨丨誰彈響應空山無言惟翁醉中知其天又柳湖詩朝看濃)
(翠傲炎赫夜愛疎影搖丨丨又黃鶴樓詩石扉三扣聲丨丨洞中鏗鈜落門關范成大桂林中秋賦既戊子而守括兮摘少微于樓)
(欄丑寓直于玉堂兮聽宫漏之丨丨)碧圓(韓愈詩荷折丨丨傾)高圓(韓愈詩長風飄襟裾遂起飛丨丨)露圓(温庭)
(筠詩丨丨霞赤數千枝)夢圓(黃庭堅詩茶丨小僧丨)
主執圓(吕氏春秋丨丨丨臣處方方圓不易國乃昌又淮南子主道員者運轉而無端化育如神虚無因循常後而不先也)
(臣道員者運轉而無方論是而處當為事先倡守職分明以立成功也)三五圓(張協詩下車如昨日望舒丨丨丨王臺卿)
(詩空亭高樓月非復丨丨丨)望舒圓(謝朓宣城登望詩借問下車日匪直丨丨丨)彩光圓(徐彦伯詩玉盤紅淚)
(滴金井丨丨丨)
破觚為圓(漢書酷史傳漢興丨丨而丨丨斵琱而為樸號為網漏吞舟之魚而吏治䒱䒱不至於姦黎民艾安由此觀之)
(在彼不在此)
增正圓(詩參差荇菜疏接余白莖葉紫赤色丨丨徑寸餘浮在水上晉書天文志陸績造渾象云天東西南北經三十五萬)
(七千里然則績亦以天形丨丨也隋書律歷志八曰方程以御錯糅丨丨又宋末祖冲之更開密法又設開差羃開差立兼以丨丨)
(參之指要精密算氏之最者也唐書元行冲傳有人破古冡得銅器似琵琶身丨丨人莫能辨行冲曰此阮咸所作器也命易以木)
(絃之其聲亮雅樂家遂謂之阮咸金史太祖紀庚子進師有火光丨丨自空而墜上曰此祥徵殆天助也酹白水而拜吕氏春秋日)
(在天視其奚如曰丨丨杜綰雲林石譜廣濟庫官售雜物有靈壁石小峯長僅六寸有白石丨丨瑩然如玉蘇軾玉盤盂詩序東武)
(舊俗每歲四月大會於南禪資福兩寺芍藥供佛而今歲最盛有白花丨丨如覆盂其下十餘葉稍大承之如盤姿格絶異)赤
圓(詩薄采其茆䟽茒與荇菜相似葉大如手丨丨有肥者著手中滑不得停)幅圓(詩幅隕既長鄭箋隕當作圓圓謂周也)
袂圓(禮記古者深衣丨丨以應規曲袷如矩以應方)璧圜(周禮以蒼璧禮天注禮神者必象其類丨丨象天白虎通辟雍)
(辟者象丨丨以法天也雍者壅之以水象教化流行也褚亮和望月詩色共梁珠遠光隨趙丨丨崔顥詩獨於灝氣中仰見素丨丨)
取圓(周禮考工記望而眡其輪欲其幎爾而下迆也進而眡之欲其微至也無所取之丨諸丨也)火圜(周禮考工記畫)
(繢之事丨以丨注為圜形似火也)筥圓(儀禮聘禮勞以二竹簠方疏丨丨此方方圓不同為異也)口圓(公羊傳國子執)
(壷漿注壺禮器腹方丨丨曰壺)上圓(大戴禮明堂凡九室一室而有四戶八牖以茅盖屋丨丨下方陸倕石闕銘色法丨丨製)
(模下矩)首圓(大戴禮天之所生上首地之所生下首上丨之謂丨下首之謂方劉禹錫何卜賦子丨丨而足方予腹隂而背)
(陽)前圓(後漢書輿服志術氏冠丨丨吴制差池邐迤四重趙武靈王好服之)周圜(後漢書西域傳大秦國所居城邑丨)
(丨百餘里城中有五宫相去各十里宫室皆以水精為柱食器亦然宋書歷志日道丨丨不可以計齊書禮志雩祭五帝築壇崇四)
(尺其廣輪以四為度徑四丈丨丨十二丈而四階也又祥瑞志華林園醴泉堂東忽有瑞雲丨丨十許丈高下與景雲樓平五色藻)
(密光彩映山淮南子水嚮冬則凝而為冰冰迎春則泮而為水冰水移易於前後若丨丨而趨孰暇知其所苦樂乎謝靈運山居賦)
(勢有偏側地闕丨丨庾信五張寺經藏碑汲引四流丨丨五怖楞嚴經本如来藏常住妙明不動丨丨妙真如性)通圓(後漢)
(書獨行傳叙雖事非丨丨良其風規有足懷者文心雕龍詩有恒裁思無定位隨性適分鮮能丨丨)頂圓(晉書輿服志江左時)
(野人已著帽人士亦往往而然但其丨丨耳後乃高其屋云)穹圓(晉書孝武帝紀静河海於既泄補丨丨於已紊隋書天文)
(志爰在庖犧仰觀俯察謂以天之七曜二十八星周於丨丨之度以麗十二位也)立員(宋書歷志丨丨舊誤張衡述而弗改)
(漢時斛銘劉歆詭謬其數)昴員(宋書禮志天文畢昴之中謂之天街故車駕以罼罕前引畢方丨丨因其象)鉢圓(周書)
(薛憕傳魏文帝造二欹器一為仙人共持一鉢同處一盤一為二荷同處一盤二盤各處一牀丨丨而牀方中有人言三才之象也)
(憕各為作頌)形圓(隋書天文志月者隂之精也其丨丨其質清日光照之則見其明日光所不照則謂之魄故月望之日日)
(月相望人居其間盡覩其明故丨丨也幽明錄宫亭湖邊傍山間有石鏡數枚丨丨若鏡明可以鑑西溪叢語犀以黑為本其色黑)
(而黃曰正透黃而有黑邊曰倒透正者世人貴之其丨丨謂之通天犀劉禹錫天論天丨常丨而色常青周廻可以度得畫夜可以)
(表候非數之存乎)質圓(隋書楊伯醜傳崖州嘗獻徑寸珠使者隂易之上心疑焉召伯醜令筮伯醜曰有物出自水中丨丨)
(而色光是大珠也今為人所隱具言隠者姓名容狀上如言簿責之果得本珠紇干俞望海日初出賦赫赫光滿規規丨丨)左
圓(舊唐書音樂志太宗製破陣舞圖丨丨右方先偏後伍魚麗鵝貫箕張翼舒交錯曲伸首尾廻互以象戰陣之形)渾圓
(元史&KR0851;志天體丨丨當二極南北之中絡以赤道日月五星之行常出入於此沈作喆寓簡為文當存氣質氣質丨丨意到辭達便)
(是天下之至文)求圓(元史郭守敬傳以表之矩方測天之正圜莫若以圜丨丨作仰儀宋景文筆記規外丨丨無圓矣法外求)
(平無平矣)博圓(管子聖人用其心沌沌乎丨而丨)揉圓(晏子今夫車輪山之直木也良匠丨之其丨中規)槃圓
(荀子君者槃也丨丨而水圓君者盂也盂方而水方傅休奕琵琶賦中虚外實天地象也丨丨柄直隂陽叙也)能圓(列子能隂)
(能陽能柔能剛能短能長丨丨能方)體圓(文子夫道者丨丨而法方背隂而抱陽陸機瓜賦丨修短而必丨劉允濟天賦初鴻)
(濛以質判漸輕清而丨丨)自圓(韓非子必恃自直之箭百世無矢恃丨丨之木千歲無輪矣蘇軾吴道子畫詩龐眉深目彼誰)
(子遶牀彈指性丨丨)知圓(韓非子夫縣衡而知平設規而丨丨萬全之道也)印圓(吕氏春秋民之於上若璽之於塗也)
(印之以方則方丨之以丨則圓)令圜(吕氏春秋令出於主口官職受而行之圜道也丨丨則可不可善不善無所擁矣)粟
圜(吕氏春秋子能使穗大而堅均乎子能使丨丨而薄糠乎)喻圓(淮南子環可以丨丨不可以輪絛可以為繶不可以紃)
行圓(潛夫論凡今之人言方丨丨)氣圓(山海經西望日之所入其丨丨)廣圓(山海經帝都之山丨丨百里無草木)
(有金玉蘇轍郊祀慶成詩廟室開深靚郊丘對丨丨)夜圓(古三墳日氣晝圍月氣丨丨梁元帝梁安寺銘雪宫月殿晨暉丨丨)
一圓(吴越春秋范蠡乃觀天文擬法於紫宫築作小城周千一百二十一步丨丨三方)團圓(釋名膝頭曰膊圍也因形)
(丨丨而名之也丹元子步天歌天壘丨丨十三星元稹高荷詩颭閃碧雲扇丨丨青玉疊温庭筠三洲詞丨丨莫作波中月潔白莫)
(為枝上雪月隨波動碎潾潾雪似梅花不堪折徐璣連江官湖詩衆山圍繞渌丨丨官木參差古道邊)堅圓(戴凱之竹譜篁)
(任蒿苖體特丨丨)事圓(文心雕龍文小易周思閒可瞻足使義明而詞淨丨丨而音澤)理圓(文心雕龍丨丨事密聯璧)
(其章)器圓(劉勰新論水之在器器方則水方丨丨則水圓是随器之方圓也)科圓(齊民要術安石榴以骨石布其根下)
(則丨丨滋茂可愛)遁圓(李嗣真書品右軍飛白如松巖點黛飛泉潄玉既離方以丨丨亦非絲而異帛文賦雖離方而丨丨)
(期窮形而盡相)藥圓(雲仙雜記幽燕思先驛後有五樹檜忽生丨丨摘服療疾有驗)葉圓(全唐詩話文宗博覽羣書一日)
(顧問宰相詩云呦呦鹿鳴食野之苹苹是何草李珏曰按爾雅苹是藾蕭上曰朕看毛詩疏丨丨而花白叢生野中似非藾蕭徐彦)
(伯採蓮曲折藕絲能脆開花丨正丨)長圓(温公詩話李長吉歌天若有情天亦老人以為竒絶無對曼卿對月如無恨月丨丨)
(人以為勁敵盧綸孤松吟天寒香自發日麗影丨丨温庭筠觱栗歌不盡丨丨疊翠愁柳風吹破澄潭月)筆圓(宣和畫譜道士)
(陳景元嘗與蔡卞論古今書法至歐陽詢則曰世皆知其體方而莫知其丨丨)勻圓(續書譜或者專喜方正極意歐虞或者專)
(務丨丨專師虞永杜甫朱櫻詩萬顆丨丨訝許同蘇轍詩銅瓶灑遍不勝寒雨點丨丨凍未乾)咮圓(王楙補禽經陸生之鳥咮)
(多銳而善啄水生之鳥丨多丨而善唼)鬐圓(乘異記劉洞徹善畫龍一日有夫婦二人造門觀畫因謂劉曰龍有雌雄雄者)
(角浪凹峭目深鼻豁鬐尖鱗密雌者角靡浪平目肆鼻直丨丨鱗薄劉問何以知之其人曰身乃龍也遂化作雙龍而去)精圓
(石林詩話沈約稱王筠為彈丸脫手彈丸脫手雖是輸寫便利然其丨丨快速發之在手筠亦未能盡也又雲笈七籖三一圓者非)
(直丨丨神氣亦圓何者精之絶累即是神精之妙體即是氣)篆圓(衍極丨貴丨隸貴方)素圓(傅毅扇銘翩翩丨丨清風)
(載揚)範圓(蔡邕篆勢摛華豔於紈素為學藝之丨丨)乍圓(應瑒車渠椀賦若其衆色鮮聚卓度詭常絪緼雜錯丨丨乍方)
製圓(張載扇賦裂素丨丨剖竹為方五明起於名都九華興於上京)斵員(顔延之七繹周以巖廊匝以綵房既旋天而倒)
(井又丨丨而鏤方)測圓(謝靈運歸塗賦舟人告辦佇楫在川觀鳥候風望景丨丨)回員(謝靈運山居賦復有水逕繚繞)
(丨丨濔濔平湖泓泓澄淵)平圓(鮑照詩天窺苟丨丨寧得已偏媚曾鞏丹霞洞詩忽驚隂崖勢回合中抱幽谷何丨丨)秋
圓(梁武帝歌手中白團扇淨如丨丨月黃滔詩嶽僧同夜坐江月看丨丨)幾圓(梁簡文帝神山寺碑丨丨上聖智周物外)
雙圓(梁昭明太子鸚鵡賦足若丹而三布目如金而丨丨李程月照寒泉賦氣涵浪於一色輪照底而丨丨鄭太昊浮漚賦拂)
(還風而獨轉偶倒景而丨丨)波圓(周捨鼎銘丨丨月鏡傳之無已)浪圓(吴均登八公山詩含珠岸恒翠懷玉丨多丨楊)
(維楨嬉春詩燕子繞牀紅雨亂鳬雛衝岸丨花丨)圓圓(吴均筆格賦上則丨丨若九疑之爭出徐陵裴使君墓誌鮮雲藹藹)
(披王安之衣明月丨丨似班姬之扇温庭筠詩彎堤弱柳遥相矚雀扇丨丨掩香玉)重圓(庾信賦堋雲五色的暈丨丨)池
圓(庾信賦方塘水白釣渚丨丨崔日知詩霧披槐市藹水静碧丨丨)屋圓(牛弘明堂議制度之數各有所依堂方一百四)
(十四尺巛之策也丨丨楣徑二百一十六尺乾之策也)席圓(唐享帝樂章御扆合宫承寳歷丨丨重舘奉明靈)分圓
(楊炯浮漚賦光陵虚而半動影倒水而丨丨)三圓(李白詩危苦惜頽光金波忽丨丨)樹圓(杜甫詩峡束滄江起巖排)
(古丨丨温庭筠詩萬戶沈沈碧丨丨徐照詩舊住房長閉新栽丨已丨黃溍詩蜃炭村村白㯶林樹丨丨)學圓(元結惡圓教兒)
(丨丨且陷不義躬自戲圓又失方正)戲圓(見上)趨圓(元結惡圓入門愛小兒之樂圓出門當愛小人之丨丨)慈圓
(李華徑山大師碑序或有聞尊稱而遷善見色身而獨得我無爾念道溥丨丨)至圓(梁肅止觀統例用丨丨以圓之物無偏也)
(用至實以實之物無妄也)偏圓(梁肅天台法門議昔法王出世半滿權實丨丨大小之義粲然殊流要其所歸無越一實)幽
圓(包佶祀兩師樂章陟降左右誠達丨丨)白圓(顧况贈丁行者詩譬如一明珠共贊光丨丨)輻圓(張仲素廻文錦)
(賦藻艷波旋環廻丨丨藴四愁而難解煥五采以相鮮)虛圓(權德輿興唐觀新鐘銘其動也懸如天其用也丨而丨蘇軾石)
(臺長老詩眼睛心地兩丨丨)内圓(王起玉壺冰賦色澄澄而外澈質規規而丨丨)囷圓(元稹詩丨丨收薄禄厨敞備嘉)
(肴)疎圓(白居易紅藤杖詩勁健孤莖直丨丨六節勻)深圓(白居易題周家歌者詩清緊如敲玉丨丨似轉簧)奠
圓(盧肇海潮賦載物者以積鹵負其大不極者以上規丨其丨)小圓(吕令則義井賦向晨露歇映大天之丨丨)淨圓
(温庭筠蘭塘詞露凝荷卷珠丨丨)真圓(温庭筠詩荷心有露似驪珠不是丨丨亦搖蕩)隂圓(皮日休小松詩丨丨小芝)
(盖鱗澁修荷柄)就圓(陸龜蒙書銘牋檄奏報離方丨丨)羞圓(陸龜蒙謝襲美遺橘詩良玉有漿須讓味明珠無纇亦丨)
(丨)細圓(趙光遠咏手詩好是琵琶絃畔見丨丨無節玉參差)珪圓(李咸用詩蟾影丨丨湖始波楚人相別恨偏多)解
圓(吴融詩隴禽有意猶能說江月無心也丨丨)青圓(宋祭告樂章雲旗飛揚神光肅然當駕颷歘来乎丨丨劉克莊獲硯)
(詩馬肝紫潤尤宜沐鵒眼丨丨宛似生袁桷天夀節致語仰天門之葱鬱審雲闕之丨丨)象圓(范鎮大報天賦聖人凝旒以則)
(數薦璧而丨丨)痕圓(文同月岩齋詩所以此石拆疈不復合至今神胞所附之處其丨丨)輕圓(蘇軾杭州故人信至詩丨)
(丨白曬荔脆釅紅螺醬又和蔣䕫寄茶詩臨風飽食甘寢罷一甌花乳浮丨丨)光圓(蘇軾詩丨丨摩尼珠照曜玻瓈盆)果
圓(蘇轍壬辰生日詩下種言非妄開花丨定丨又煉丹井詩鑿井燒丹八百年塵緣消盡丨初丨)功圓(蘇轍詩養生尤復要)
(丨丨溜滴南溪石自穿)心圓(黃庭堅論筆宣城諸葛高三副筆鋒雖盡而丨故丨有輪扁斵輪之妙)弩圓(李清臣勢)
(原策本在拱把而遠際窮髮者勢也戶之運也車之馳也丨之丨矢之激也)丘圓(鄭獬圓丘象天賦禮大必簡丨丨自然盖)
(推尊于上帝遂擬象于高天)愛圓(徐積瓊花歌此花丨丨不愛缺一樹花開似明月)粉圓(晏幾道詞楚女腰肢越女)
(顋丨丨雙蕊髻中開)脽圓(張□題韓幹馬圖詩丨丨腰穏目生光細尾豐膺毛帖肉)削圓(陳師道以拄杖供仁山主詩老)
(来不復人間事不用山公更丨丨)中圓(沈遼贈磻翁龍尾硯詩丨丨體天形外方作地象劉基淮南王詩澄心鍊氣守自然)
(收拾貞一歸丨丨)修圓(方鳳遊金華三洞詩石乾徑闢却易進玉笋拔地丨而丨)蒼圓(元郊祀樂章藁鞂尚明禮璧丨)
(丨)面圓(宋濓九賢遺像記横渠張子丨丨目以下微滿而後收)湛圓(楞嚴經由此四纏分汝丨丨妙覺明心)妙
圓(楞嚴經由明暗等二種相形于丨丨中粘湛發見)密圓(楞嚴經一切如来丨丨淨妙皆現其中)洪圓(法苑珠林)
(譬如象鼻丨丨纖長)因圓(法苑珠林功勤志固行滿丨丨)襃圓(傳燈錄折小歎大丨丨說方)孔圓(雲笈七籖十二)
(律管皆取山陽之竹丨丨者其節生枝不堪用)崔圓(唐書丨丨傳明皇西出遷劍南副大使圓銳功名初聞難乃治城浚隍列)
(舘宇儲什具帝次河池圓疏陳蜀土腴穀羡儲供易辦帝省書泣下曰世亂識忠臣即日拜同平章事兼劍南節度使)張圓
(韓愈法曹張君墓碣銘有女奴抱嬰兒来致其主夫人之語曰妾丨丨之妻劉也妾夫將葬敢以稚子汴見)
璣不圓(書厥篚玄纁璣組疏說文云丨珠丨丨者故為珠類)陽燧員(晉書天文志若水火是日月所生則亦何得盡)
(如日月之員乎今火出於陽燧丨丨丨而火不員也水出於方諸方諸方而水不方也)削冰圓(博物志丨丨令丨舉以向)
(日以艾承其影則有火出)骨采圓(文心雕龍若丨丨未丨風辭未練雖獲巧意危敗亦多)内家圓(温庭筠靚粧錄)
(點唇有石榴嬌嫩吴香露珠兒丨丨丨洛兒殷淡紅心)地仙圓(雲仙雜記虢州別駕竇淝以當歸為丨丨丨曰使血海增)
(光)鱒魚圓(埤雅詩九罭之魚鱒魴丨丨丨魴魚方君子道以圓内義以方外而周公之德具焉)如意圓(鄭望膳夫)
(錄汴中節食上元油䭔上已手裏行厨寒食冬淩四月八指天餕餡重五丨丨丨伏日綠荷包子)打頭圓(乾淳歲時紀都)
(城五夜錦繡填委簫鼔振作耳目不暇給李篔房詩云五夜好春隨步暖一年明月丨丨丨)馬蹄圓(虞裕談撰乾陽也故)
(丨丨丨坤隂也故牛足拆)五明圓(陸機羽扇賦安衆方而氣散丨丨丨而風煩)扇影圓(劉孝綽望月詩輪光缺不)
(半丨丨出將丨)影難圓(鮑泉望月詩川澄光尚動流駛丨丨丨)流水圓(庾信詩自能枯木潤足得丨丨丨)玉
露圓(唐太宗詩菊散金風起荷疎丨丨丨)桂枝圓(唐太宗望月詩魄滿丨丨丨輪虧鏡彩缺又張中素管中窺天賦桂)
(魄未圓餘暉来而尚溢)水文圓(許敬宗詩鵲度林光起鳬沒丨丨丨袁桷詩雞鳴柳隂直魚跳丨丨丨)桃實圓
(盧照隣詩萊洲頻度淺丨丨幾成丨)明鏡圓(沈佺期集安樂公主山池詩峯奪香爐巧池偷丨丨丨又宋之問詩今日登仁)
(夀長看法鏡圓)石巖圓(李嶠硯詩光隨錦文發形帶丨丨丨)律度圓(張九齡和謁玄元皇帝廟詩樂動人神會鍾成)
(丨丨丨)落日圓(王維詩大漠孤烟直長河丨丨丨又劉長卿詩遥憶赤城上曈曈初日圓)規不圓(高適馬鞭詩繩)
(不直丨丨丨)錦石圓(杜甫詩登俎黃柑重支牀丨丨丨)看場圓(常非月詠談容娘詩馬圍行處匝人壓丨丨丨)
法身圓(獨孤及鏡智禪師碑銘童蒙来求我以意傳攝相歸性丨丨乃丨)不受圓(韋應物詩方鑿丨丨丨直木不)
(為輪)義趣圓(顧况酬永上人詩浮草經行遍空花丨丨丨)玉腕圓(權德輿詩隠映羅衫薄輕盈丨丨丨)既望
圓(劉禹錫詩暮景中秋爽隂靈丨丨丨)水精圓(羊士諤詩山蜩金奏響荷露丨丨丨)蟾兔圓(歐陽詹望月詩序八)
(月於秋季始孟終十五於夜又月之中稽於天道則寒暑均取於月數則丨丨丨)仰匠圓(元稹詩布鼓随椎響坯泥丨丨)
(丨)箇箇圓(元稹詩玉磬聲聲徹金鈴丨丨丨)捧日圓(元稹郊天日五色祥雲賦排空乍直丨丨初丨)鈿扇
圓(白居易詩柳老香絲宛荷新丨丨丨)四嚮圓(白居易青氊帳詩有頂中央聳無隅丨丨丨)字字圓(白居易詩)
(冰扣聲聲冷珠排丨丨丨)盤中圓(李賀詩星依雲渚冷露滴丨丨丨)青房圓(張籍採蓮曲丨丨實丨齊戢戢爭前)
(競折蕩漾波)講聲圓(鄭谷詩澗路縈廻齋處遠松堂虚豁丨丨丨李洞詩夜寒吟病甚秋健丨丨丨)海石圓(李洞)
(詩琴纏江絲細棋分丨丨丨)玉果圓(皮日休以橘子寄魯望詩不為韓嫣金丸重直是周王丨丨丨)餘甃圓(皮日)
(休毛公泉詩滴苦破竇淨蘚深丨丨丨)玉腦圓(皮日休青櫺子詩味似雲腴美形如丨丨丨)沫旋圓(陸龜蒙引)
(泉詩跳花潑半散涌丨飛丨丨)乳管圓(陸龜蒙寄茅山何道士詩圃暖芝臺秀巖春丨丨丨)丹頂圓(李咸用獨鵠吟)
(碧玉喙長丨丨丨亭亭危立風松間)栗皺圓(無名氏雞頭詩淡黃根老丨丨丨染青刺短金罌熟)蚌腹圓(徐寅荔枝)
(詩靈鴉啄破瓊津滴寳器盛来丨丨丨)五色圓(宋朝會樂章隂魄重輪滿陽精丨丨丨)磬聲圓(王禹偁詩入定)
(雪龕燈焰直講經霜殿丨丨丨)模法圓(梅堯臣二古錢詩文存半辨齊皆有丨丨丨)定中圓(歐陽修題淨慧禪齋)
(詩萎花吟次落孤月丨丨丨)釣壇圓(蔡襄嚴先生祠堂詩人瞻祠樹古天作丨丨丨)翠裙圓(蔡襄詩酒令已行金)
(盞側樂聲初急丨丨丨)缺還圓(蘇軾月兔茶詩月圓還缺丨丨丨此月一缺圓何年)十分圓(蘇軾詩定知玉兔丨)
(丨丨)象子圓(孔平仲選官圖詩環合官圖展歡呼丨丨丨)粉餌圓(范成大祭竈樂府猪頭爛熟雙魚鮮豆沙甘鬆)
(丨丨丨)芡實圓(陸游詩菱刺磨成丨丨丨)霜井圓(陳泰青原謁七祖塔詩傳燈有記貝書在飛錫無聲丨丨丨)
彈窩圓(宋元詠石詩雨攻繩眼斷浪擊丨丨丨)紫芽圓(貢師泰河决詩榆膏綠皮滑蓴葅丨丨丨)玉軫圓
(高啓聽琵琶詩龍頭高撚丨丨丨)視若圓(法苑珠林夫日月不圓丨丨丨若圓者去人遠也)手為圓(弘明集以)
(規為圓者易以丨丨丨者難)
天地俱圓(晉書天文志會稽虞喜因宣夜之說作安天論以為丨丨當相覆冒方則俱方圓則俱圓無方圓不同義)
環矩為圓(周髀筭經商高曰丨丨以丨丨合矩以為方)
四五百回圓(白居易上陽白髮人樂府唯向深宫望明月東西丨丨丨丨丨)
對語(仁熟智圓)(矢直弓圓)(輪仄盖圓)(紅皺碧圓)(心鏡朗意珠圓)(土圭正陽燧圓)(朱絲直玉軫圓)
摘句(月滿鏡輪圓庭柯轉影圓)(茶嫩乳花圓魚沒浪痕圓)(禪心海月圓山合磬聲圓)(詩篇老漸圓心向静中圓)
(九枝燈檠夜珠圓江月隨人處處圓)(柿實紅垂橘彈圓烏藤點點破苔圓)(棹拂荷珠碎却圓細菊斑斑也自圓)
員(王權切物數也又文韻問韻)
韻藻備員(史記儒林傳序擇掌故補中二千石屬文學掌故補郡屬丨丨又平原君列傳門下有毛遂者前自贊於平原)
(君曰遂聞君將合從於楚約與食客門下二十人偕不外索今少一人願君即以遂丨丨而行矣杜甫詩幕府初交辟郎官幸丨丨)
(楊萬里明孝寺詩隨分垂楊兼老檜丨丨野寺更殘僧)常員(漢書文帝紀以戶口率置三老孝弟力田丨丨令各率其意以)
(道民焉唐書百官志以時考覈而升降之所以任羣材治百事其為法則精而密其施于事則簡而易行所以然者由職有常守而)
(位有丨丨也曾鞏唐令目錄序唐令三十篇以丨丨定職官之任以府衞設司徒之備)定員(齊書崔思祖傳前漢編戶千萬)
(太樂伶官方八百二十九人孔光等奏罷不合經法者四百四十一人正樂丨丨唯置三百八十八人魏書廣陵王紀頃官方失序)
(仍令沙汰丨丨唐書百官志改翰林供奉為學士別置學士院專掌内命其後選用益重而禮遇益親至號為内相又以為天子私)
(人凡充其職者無丨丨宋史職官志孝宗即位詔館職儲養人才不可丨丨)生員(南史梁武帝紀修飾國學增廣丨丨立五)
(館置五經博士唐書選舉志自高祖初入長安開大丞相府下令置丨丨自京師至于州縣皆有數)省員(新序減吏丨丨使無)
(擾民)
弟子員(漢書武帝紀丞相弘請為博士置丨丨丨學者益廣范成大詩交情敢說同方友句法甘從丨丨丨)
增置員(漢書元帝紀博士弟子母丨丨以廣學者舊唐書職官志文武二職分曹丨丨各理所掌唐書郭子儀傳拜尚書令)
(子儀確讓且言太宗嘗踐此官故累聖曠不丨丨渠可猥私老臣隳大典帝不獲已許之)無員(漢書百官表大夫掌議論有大)
(中大夫中大夫諫大夫皆丨丨多至數十人郎掌守門戶出充車騎有議郎中郎侍郎郎中皆丨丨多至千人晉書職官志中常侍)
(得入禁中皆丨丨亦以為加官)損員(漢書百官表景帝中五年改丞相曰相省御史大夫廷尉少府宗正博士官大夫謁者郎)
(諸官長丞皆丨其丨宋書百官志晉初助教十五人江左以来丨其丨)品員(漢書江都易王傳置軍官丨丨及拜爵封侯之)
(賞)設員(漢書翼奉傳諸侯王圜與其後宫宜為丨丨出其過制者又儒林傳序元帝好儒能通一經者皆復數年更為丨丨)
(千人郡國置五經百石卒史)吏員(後漢書光武帝紀令司隷州牧各實所部省減丨丨縣國不足置長吏可并合者上大司)
(徒大司空二府北史韓麒麟傳表請守宰有闕宜推用豪望增置丨丨則華秩蒙榮良才獲叙)掾員(後漢書百官志其署曹丨)
(史隨事為丨諸卿皆然晉書職官志宗正統皇族宗人圖牒又統太醫令史又有司牧丨丨)舊員(晉書王彪之傳内官自侍)
(中以下丨丨皆四中興之初二人而已)大員(晉書慕容皝載記學者三年無成亦宜還之於農不可徒充丨丨以塞聰儁之)
(路)剰員(魏書廣陵王紀於顯陽殿簡試通直散騎常侍散騎侍郎通直郎丨丨非才他轉之玉海宋建隆二年五月令殿司)
(及諸州升強壯退老弱初置丨丨以處退兵)見員(魏書鄭恭業傳館宇既修生房麤搆博士丨丨足可講習)還員(魏書)
(温子昇傳李神儁行荆州事引兼錄事參軍被徵赴省神儁表留不遣吏部郎中李奬曰昔伯瑜之不應留王朗所以發歎宜速遣)
(赴無踵彥雲前失於是丨丨)士員(北周書閔帝紀省六府丨丨三分減一)樂員(隋書音樂志大業元年增多開皇樂)
(器大益丨丨郊廟樂懸竝令新製)散員(隋書李德林傳德林授殿中將軍既是西省丨丨非其所好白居易詩丨丨足庇身)
(薄俸可資家)齋員(舊唐書禮儀志宿衛陵邑中郎將士丨丨及三原令以下各賜爵一級)闕員(舊唐書韋陟傳為吏)
(部侍郎常病選人冒名接脚丨丨既少取士良難陟風彩嚴正選人疑其有瑕案聲盤詰無不首伏)閒員(舊唐書李固言傳帝)
(曰濟濟多士文王以寧德宗時班行多丨丨豈時乏才邪)百員(唐書選舉志元和二年置東都監生一丨丨)毛員(唐書)
(禮樂志天竺伎有銅鼔羯鼔都曇鼔丨丨鼔)正員(唐書選舉志凡開元禮通大義百條策三道者超資與官義通七十策通)
(二者及第散試官能通者依丨丨燕翼貽謀錄國初五品以上任子有陳乞攝太祝者不一二年即同丨丨太宗深懲其弊詔五品)
(以上任子悉同學究出身巧求者無所容其奸朱子詩青牛底處有行迹白鹿幾時同丨丨)滿員(論衡其置文吏也備數丨)
(丨足以輔已志)亭員(北堂書鈔亭長舊名丨丨後改為長)充員(通典唐武德中天下兵革方息萬姓安業士不求禄官不)
(丨丨陸游詩物外家風吾豈敢散人名號亦丨丨)冗員(白帖捐不急罷丨丨)烏員(酉陽雜俎猫一名蒙貴一名丨丨)
限員(會要唐權德輿知貢舉三歲所得士繼為公卿取明經不丨丨玉海紹興初中書舍人趙思誠上任子丨丨之議淳化元)
(年始用廷臣集議行之)軍員(玉海祥符四年詔内外禁軍丨丨補轉未均令汾隂轉員宜立久遠規制)增員(玉海紹熙)
(五年寧宗欲丨講官至十丨各專講兩日一次五人上講)序員(薛逢上白相公啟賢相秉鈞倫方丨丨)濫員(胡錡代馬)
(菽謝表典廐丨丨無補仰秣司輿躐寵有靦分曹)
博士員(晉書元帝紀罷御府及諸郡丞置丨丨丨五人唐書選舉志請增丨丨丨厚其廩稍)内外員(唐書選舉志命)
(吏部據丨丨丨三分之計闕集人歲以為常)將軍員(鄴侯家傳初高祖好田獵於元從軍㨂善射者百人分兩番於北門)
(長上從獵武后朝召入轉多改為萬騎而名羽林軍分左右置丨丨丨如龍武)御史員(杜審言詩秩比司空位官臨丨丨丨)
御府員(王翰送張說上集賢學士詩首命台階老將崇丨丨丨)諫諍員(白居易詩既登文字科又忝丨丨丨)不
計員(蘇軾詩愛君東閤能延客顧我閒官丨丨丨)
京兆三員(唐國史補憲宗久親政事忽問京兆尹幾員李吉甫對曰丨丨尹丨丨一員大尹二員少尹時人謂之善對)
乾(渠焉切天也君也堅也又州名又姓又寒韻)
韻藻乾乾(易君子終日丨丨夕惕若厲无咎晉書樂志夙夜丨丨萬幾是經王起賦研精屑屑覃思丨丨)坤乾(禮記)
(我欲觀殷道是故之宋而不足徵也吾得丨丨馬蔡襄賜宴詩深仁涵海嶽至德著丨丨)二乾(因話錄婺州有乾俊乾輔皆名)
(僧號東陽丨丨又高允鹿苑賦悟丨丨之重蔭審明離之竝照)九乾(崔駰達旨俯鉤深于重淵仰探遠于丨丨)握乾(東都)
(賦于是聖皇乃丨丨符闡坤珍披皇圖稽帝文元明善平章董士選贈三代制駿命丨丨誕啓中天之運豹韜宣武叶成上國之光)
(劉基通天臺賦維漢五世丨丨統坤)
增應乾(易履柔履剛也說而丨乎丨是以履虎尾不咥人亨宋書樂志娓娓文皇邁德流仁爰造草昩丨丨順民卞壼表聖)
(德丨丨嘉瑞屢臻)乘乾(後漢書輿服志震丨丨謂之大壯舊唐書肅宗紀出震丨丨立極開統元史禮樂志於昭皇祖體健)
(丨丨崔融啓母廟碑銘開階運斗宅海丨丨)皇乾(後漢書黃瓊傳丨丨眷命炎德復輝)戴乾(後漢書李固傳固弟子郭)
(亮曰亮含隂陽以生丨丨履坤義之所動豈知性命)儷乾(晉書禇后傳方祇體安丨丨儀而合德圓舒循晷配羲曜以齊明)
仁乾(晉書樂志白雀呈瑞素羽明鮮翔庭舞翼以應丨丨)連乾(晉書王濟傳濟善解馬性嘗乘一馬著丨丨鄣泥前有水)
(終不肯渡濟云此必是惜鄣泥使人解去便渡梁昭明太子七契丨丨麗靡輕蘇燦爛顧况詩金鞍玉勒錦丨丨騎入桃花楊柳烟)
(韋莊詩花裡亂飛金錯落月中爭認繡丨丨)配乾(晉書赫連勃勃載記於赫靈祚丨丨比隆齊書樂志光我帝基協靈丨丨)
資乾(宋書桂陽王休範傳太祖文皇帝欽明冠古丨丨承歴周書姚子最傳丨丨御㝢品物咸亨)靈乾(齊書樂志受命)
(君四海聖皇應丨丨)象乾(隋書音樂志丨丨上構儀巛下基京氏易傳五行丨丨為指歸地)體乾(隋書音樂志丨丨作)
(貳命服斯九)式乾(北史魏宣武帝紀正始三年講孝經于丨丨殿)承乾(舊唐書明皇紀丨丨之道既光被于無垠作解)
(之恩思式覃于品物徐陵文丨丨合德之君則天體元之后)鑿乾(舊唐書禮儀志高祖神堯皇帝丨丨構象闢土開基)旋
乾(宋史游似傳人主一念之烈足以丨丨轉坤一日歸仁期月而可王道曷嘗不速韓愈潮州謝上表躬親聽斷丨丨轉坤關機)
(闔闢雷厲風飛)通乾(春秋說題辭河以丨丨出天苞洛以流坤吐地符李華含元殿賦羲和弭節于丨丨望舒停景于觀象)
涵乾(抱朴子道者丨丨括坤其本無名)重乾(玉海觀天之形有以見丨丨之象)啓乾(揚雄益州牧箴禹導江沱)
(岷嶓丨丨)昊乾(馬融廣成頌貳造化於后土參神施于丨丨張華詩於皇我后欽若丨丨何承天社頌率育萬類協靈丨丨)
參乾(摯虞太康頌邈矣聖皇丨丨兩離)擬乾(潘尼瑇瑁椀賦下法坤以矩夷上丨丨而規隆)順乾(張儼表命世應)
(期丨丨作主)回乾(謝靈運撰征賦序得一居貞丨丨運軸)八乾(梁簡文帝成實論義疏序五部横流丨丨起執)基
乾(庾信麥積崖佛龕銘鎮地鬱盤丨丨峻極石關十上銅梁九息)法乾(宇文愷明堂議通天臺徑九尺丨丨以九覆六高八)
(十一尺法黃鐘九九之數耶律楚材謝贈阮杖詩足方法地頂丨丨四十五節松柏堅)司乾(李義府承華箴二儀始闡三才)
(既分丨丨立宰出震為君)父乾(謝偃惟皇誡德賦苞四海以稱主冠天下而獨尊既兄日而姊月亦丨丨而母坤)御乾
(杜顔賦受穆清以出震服中和以丨丨)竺乾(白居易詩大抵宗莊叟私心事丨丨)闢乾(袁桷七觀炳靈心君丨丨闔坤)
(情聲相宣立度出均)
王度乾(齊書樂志宸儀警丨丨丨嗟雲漢望昊天)律凖乾(路史丨丨丨吕凖坤)陽極乾(雲笈七籖丨丨丨隂)
(極坤乾坤四象易之門六十四卦修中尊)
成象謂乾(易丨丨之丨丨效法之謂坤)
對語(出震承乾)(交泰體乾)(習坎重乾)(關尹竺乾)(時開泰律凖乾)(天威肅王度乾)(金鑿落錦連乾)
摘句(膺符重握乾白馬錦連乾)
虔(渠焉切恭也固也殺也說文虎行貌又姓韻會又州名)
韻藻矯虔(書奪攘丨丨孔傳矯稱上命若固有之蔡傳丨丨者丨詐丨劉也漢書武帝紀撟虔吏因乘勢以侵烝庶注撟)
(與矯同稱詐為丨強取為丨)斵虔(詩陟彼景山松柏丸丸是斷是遷方丨是丨毛傳虔敬也鄭箋椹謂之虔正斵於椹上以)
(為桷與衆楹)告虔(左傳女䞇不過榛栗棗脩以丨丨也金史樂志郊將升禋廟當丨丨魏孝文帝祭嵩山文薦玉丨丨用昭)
(永貞崔損明水賦加五齊而致獻首三酒而丨丨)貌虔(蘇軾詩百辟心莊豈丨丨)服虔(後漢書儒林傳丨丨字子慎初)
(名重又名祇少以清苦建志入太學有雅才善著文論作春秋左氏傳解又以左傳駁何休之所駁漢事六十條杜甫詩弟子貧原)
(憲諸生老丨丨)僧虔(齊書王丨丨傳丨丨伯父弘父曇首兄弟集會諸子孫弘子僧達下地跳戲丨丨年數歲獨正坐採蠟燭)
(珠為鳳凰弘曰此兒終當為長者弱冠善隸書宋文帝見其書素扇歎曰非惟跡逾子敬方當器雅過之遷侍中左光禄大夫開府)
(儀同三司贈司空諡簡穆蘇軾詩旋看蠟鳳戲丨丨)鄭虔(唐書藝文傳丨丨天寳初為協律郎明皇愛其才置廣文館以虔為)
(博士虔善圖山水好書常苦無紙時慈恩寺貯柿葉數屋遂日取葉肄書歲久殆遍嘗自寫其詩并畫以獻帝大署其尾曰丨丨三)
(絶蘇軾詩樗散誰收老丨丨)
武德虔(高適詩聖祚雄圖廣師貞丨丨丨)桓石虔(晉書丨丨丨傳丨豁子丨丨小字鎮惡從温入關冲為苻健所)
(圍垂沒石虔躍馬赴之拔冲於萬衆之中而還莫敢抗者威震敵人時有患瘧疾者謂曰丨丨丨来以怖之病者多愈其見畏如此)
增有虔(詩武王載旆丨丨秉鉞)益虔(周語其貴國之賓至則以班加一等丨丨元史禮樂志濟濟多士不懈丨丨)
糾虔(魯語少采夕月與太史司載丨丨天刑注糾共也刑法也因夕月而共敬觀天法考行度以知妖祥也謝靈運文岳牧丨)
(丨朝廷紛錯)嚴虔(晉書文帝紀惟公丨丨王度闡濟大猷)不虔(晉書文帝紀明慎用刑簡恤大中章厥天威以糾丨)
(丨柳宗元柳州文宣王廟碑苟神之在曷敢丨丨)仰虔(晉書江逌傳丨丨玄象俯凝庶政嘉祥之應實在今日梁書武帝紀)
(丨丨蒼昊昭感上靈)致虔(宋書武帝紀温恭孝思丨丨禋祀南史蔡興宗傳丨丨園陵情敬兼重傳咸鏡賦醮祝融以丨丨命)
(歐冶而是營)恪虔(宋書謝晦傳管司喉舌丨丨夙夜)親虔(魏書李彪傳升中告成丨丨宗社)恭虔(舊唐書文)
(宗紀常尅己以丨丨每推誠於衆庶蔡襄羣玉殿賜宴詩家聲終卓越上意益丨丨)申虔(唐書音樂志嚴配丨丨宗禋展敬宋)
(史樂志侑神作主奉幣丨丨大金集禮嚴祀丨丨登降有容)薦虔(宋史樂志何以丨丨二精有煒何以致祥上天鑒止)精
虔(宋史樂志禮樂明備奠獻丨丨)寅虔(文心雕龍丨丨於神祇嚴恭於宗廟)斷虔(崔駰大理箴賞不可不思丨不可不)
(丨)肅虔(曹植靈芝篇萬國咸禮讓百姓家丨丨陸雲泰伯碑丨丨寢廟著名金石)祇虔(曹植顓頊贊威暢八極靡不丨)
(丨)上虔(張華文丨丨郊祀下惠兆民)增虔(束晳南陔詩勖丨爾丨以介丕祉)求虔(謝靈運撰征賦羈巢處於)
(西木引鼻飲於源淵惠要襋而思韙援冠弁而丨丨)虔虔(謝惠連祭禹廟文呱呱弗顧丨丨是欵王禹偁藉田賦萬國歡心而)
(懌懌百官供職以丨丨)禮虔(謝眺郊祀曲郊宫光已屬升柴丨既丨宋濓景佑廟詩璽書褒忠丨彌丨坐秉躬圭冠貂蟬)
心虔(梁武帝詩始得展身敬方乃遂丨丨周鍼羿射九日賦和容體正審固丨丨)皇虔(梁簡文帝藉田詩秉耒光帝則)
(報獻重丨丨沈約梁雅樂歌肅彼靈祉咸達丨丨)遺虔(顔之推觀我生賦深燕雀之餘思感桑梓之丨丨)思虔(庾信)
(郊祀歌丨丨肅肅致敬繩繩)揭虔(韓愈徐偃王廟碑元和九年徐氏放復為刺史春行視農至於龍丘有事於廟思惟本原)
(曰故制觕樸下窄不足以丨丨妥靈)敬虔(皮日休詩開卷讀數行為之加丨丨)妥虔(宋祁賀南郊大赦表不煩不怠由列)
(聖而持循以丨以丨合諸神而對越)女虔(山海經南岳娶州山女名曰丨丨女虔生季格季格生夀麻夀麻正立無影疾呼無)
(響)許虔(後漢書丨劭兄丨亦知名汝南人稱二龍)
教民虔(楚語上所以丨丨丨也下所以昭事上也)萬國虔(曹植姜后頌晏起失朝永巷告愆王用勤政丨丨以丨)
威儀虔(晉四廂樂歌煌煌三辰實麗於天君后是象丨丨孔丨)羣司虔(宋迎神歌百禮肅丨丨丨)飲福虔
(庾信周祀圜丘歌陳誠惟肅丨丨惟丨)九賓虔(牛弘詩司儀三揖盛掌禮丨丨丨)八階虔(唐祀昊天樂章六變)
(爰闋丨丨載丨祐我皇祚於萬斯年)嘉贄虔(唐釋奠樂章舊章允著丨丨孔丨)肅命虔(杜審言詩隠隠帝鄉遠瞻)
(瞻丨丨丨)夙夜虔(吕誨蘄州謝上表退思補過愈精丨丨之丨知無不為更勵始終之節)一念虔(袁士元喜雨詩)
(世人獨歎重玄祕真宰多憐丨丨丨)
幽不改虔(王廙婦德箴在昧無愧丨丨丨丨)
愆(去乾切過也亦作諐)
韻藻㒺愆(書帝德丨丨又尚猷詢兹黃髮則丨所丨劉向九歎躬純粹而丨丨兮承皇考之妙儀王梅賦四時肇其順序)
(八政飭而丨丨張賈賦成之而四序丨丨)繩愆(書丨丨糾繆格其非心唐書王元感傳元感撰禮記丨丨二十卷張衡周天大)
(象賦酒旗緝醼以承歡内平丨丨而執禮)無愆(書鑒於先王成憲其永丨丨儀禮士昏禮夙夜丨丨視諸衿鞶漢書蕭望之傳)
(秉道明孝正直是與率意丨丨靡有後言後漢書朱暉傳黃髮丨丨劉向九歎情純潔而罔穢兮姿盛質而丨丨蔡邕太傅胡公碑)
(貫萬品研精微用補前臣之所闕十年而丨丨顧覬之定命論有允瑣辭丨丨鄙說)不愆(書丨丨於六步七步乃止齊焉又丨)
(丨於四伐五伐六伐七伐乃止齊焉詩丨丨不忘率由舊章左傳履端於始序則丨丨又禮義丨丨何恤乎人言申鑒二端丨丨五)
(德不離六節不悖王融策秀才文杏花菖葉畊穫丨丨清甽泠風述遵無廢李為日賦唯唐文明日德丨丨李頻入朝遇雪詩密翳)
(空難曙盈徵瑞丨丨)蓋愆(書蔡仲之命爾尚丨前人之丨唯忠唯孝疏忠施於君孝施於父子能盖父惟得為孝而亦得為忠)
(者父以不忠獲罪若能改父之行丨父之丨是為忠臣也)前愆(見上又杜甫詩晚多聞妙教卒踐塞丨丨)十愆(書惟兹三)
(風丨丨)三愆(論語侍於君子有丨丨)
膂力愆(書皤皤良士丨丨既丨我尚有之)乾餱愆(詩民之失德丨丨以丨)
增免愆(書中夜以興思丨厥丨)有愆(書時人丕則丨丨詩輯柔爾顔不遐丨丨)莫愆(詩我孔熯矣式禮丨丨)
舊愆(漢書谷永傳丨丨畢改新德既章)念愆(後漢書光武紀詔曰今方丨丨庶消厥咎)請愆(後漢書后妃紀序康)
(王晚朝關雎作諷宣后晏起姜氏丨丨)求愆(後漢書梁后紀后少聰惠深覽前世得失不敢有驕專之心每日月見讁輒降)
(服丨丨陳琳應譏咨事若不及丨丨恐不開)引愆(後漢書鄧后紀克己丨丨顯揚仄陋崇晏晏之政敷在寬之詔蜀志諸葛)
(亮傳詔策亮曰街亭之役咎由馬謖而君丨丨深自貶抑)思愆(後漢書馬援傳詔曰舅氏一門俱就國封四時陵廟無助祭先)
(后者朕甚傷之其令許侯丨丨田廬有司勿復請以慰朕渭陽之情晉書高陽王睦傳退静丨丨改修其德武帝内傳好道慕仙者)
(精誠志念齋戒丨丨諸葛亮黜来敏教吾闇於知人擢為將軍祭酒自謂能帥之以義今既不能表退職使閉門丨丨)何愆
(後漢書李膺傳為司隸校尉殺張讓弟朔讓訴冤於帝帝謂讓曰此汝弟之罪司隸丨丨)歸愆(後漢書隗囂傳方望以書謝辭)
(而去曰范蠡偏舟於五湖咎犯逡廵於河上以二子之賢猶削跡丨丨請命乞身望之無勞盖其宜也)往愆(後漢書陽球傳)
(一蠲丨丨期請来效)靡愆(晉書文帝紀内外協同丨丨靡違宋書江夏王義恭傳物競思存人懷勤壹則名實丨丨庸節必紀)
(沈約雍雅曲終事丨丨收鉶撤俎)塞愆(宋書王弘傳當之者足以丨丨聞之者足以鑒誡)輕愆(宋書謝晦傳左黜或)
(用義止丨丨)謝愆(宋書沈攸之傳巴東太守劉攘兵阻兵斷峽時攘兵子天賜為荆州西曹攸之遣天賜譬說之令其解甲)
(攘兵見天賜乃釋甲丨丨攸之待之如故盧諶覽古詩廉公何為者負荆丨厥丨)弗愆(陳書高祖紀忠信為寳風雨丨丨仁)
(惠為基牛羊勿踐)懼愆(北史常景傅守善於已成丨丨於未敗)寡愆(北史郭祚傳丨丨為最多戾為殿)一愆
(舊唐書房喬傳不以一犯丨丨輕示遐棄)滌愆(舊唐書王承宗傳詔曰曠丨乃丨斷於朕志復此殊渥當懷永圖)垂愆
(崔駰與竇憲書郄氏之宗非不尊也陽侯之族非不盛也其獲譏於時丨丨於後者滿而不挹位有餘而仁不足也)顧愆(東京)
(賦憲先靈而齊軌必三思以丨丨)省愆(張衡賦夕惕若厲以丨丨兮懼余身之未敇)黍愆(蔡邕正交論彼農皆黍而)
(獨稷焉夫黍亦神農之嘉穀與稷竝為粢盛者也使交而可廢則丨其丨矣)辭愆(郤正釋譏不粥譽以干澤不丨丨以忌絀)
㓨愆(阮籍詠懷詩鳴鳥求友谷風丨丨)慮愆(顔延之表慶重丨丨思往懼積)願愆(謝靈運還舊園詩投沙理既廹)
(如卭丨亦丨)懲愆(唐中宗慮囚制情存革務志在丨丨)望愆(岑參詩黃霸官猶屈蒼生丨已丨)貢愆(路蕩徵苞)
(茅賦爾丨或丨於先職王祭誠異於有求)悔愆(劉基閑止齋詩步止辭跲躓語止絶丨丨)脫愆(雲笈七籖上願飛霄長生)
(神仙中願天地合景風雲下願五藏與我長存次願七祖釋罪丨丨)
細微愆(後漢書鍾離意傳宜先清府内且闊略遠縣丨丨之丨)鬻筆愆(文心雕龍班固述漢因循前業遺親攘美)
(之罪徵賄丨丨之丨公理辨之究矣)脫爾愆(曹植黃初六年令將恐簡易之尤出於細微丨丨之丨一朝復露也)和氏
愆(曹植贈徐幹詩寳棄怨何人丨丨有其丨)梨栗愆(蘇軾詩但使荆棘除不憂丨丨丨)衛雨愆(王阮聖德惠民)
(詩商克周飢止邢存丨丨丨)
名失則愆(左傳禮失則昏丨丨丨丨)
騫(去乾切虧少一曰馬腹縶亦姓又元韻)
韻藻不騫(詩如南山之夀丨丨不崩杜甫詩仰看雨露姿不崩亦丨丨)淵騫(法言或問丨丨之徒惡乎在曰在寢)
(或曰丨丨曷不寢曰攀龍鱗附鳳翼巽以揚之勃勃乎其不可及乎如其寝如其寢汪克寬夫子之墻賦行式丨丨言稱求路)騫
騫(柳宗元乞巧文沓沓丨丨恣口所言)張騫(漢書丨丨傳騫以郎應募使月氏以校尉從大將軍擊匈奴知水草處軍得以)
(不乏封騫為博望侯天子數問騫大夏之屬拜騫為中郎將至烏孫致賜諭指分遣副使使大宛康居月氏大夏烏孫發譯道送騫)
(與烏孫使報謝於是西北國始通於漢矣然騫鑿空諸後使往者皆稱博望侯以為質於外國外國由是信之杜甫詩乘槎斷消息)
(何處覓丨丨)
閔子騫(史記仲尼弟子傳丨損字丨丨)
增無騫(宋書張永傳王度丨丨民業斯植謝眺思歸賦苟外物以能惑亦在應而丨丨蕭綸陶隠居碑銘豐碑有樹遺烈丨)
(丨)毗騫(南史扶南國傳頓遜國之外大海洲中有丨丨國去扶南八千里其王身長丈二自古不死莫知其年王神聖人善)
(惡及將来事王皆知之)弗騫(王韶之宋前舞歌擊轅中韶永世丨丨)騰騫(杜甫詩如公盡雄俊志在必丨丨趙孟頫)
(詩京師宜富不宜薄青衫駿馬爭丨丨)低騫(韋應物述園鹿詩見人若閒暇蹷起忽丨丨)横騫(孔平仲官松詩丨丨)
(却與走怪狀千萬端)縶騫(朱子詩封章倘幸天從欲便解銅符謝丨丨)遐騫(陳旅詩晤言攄素抱逸思慕丨丨)八
騫(雲笈七籖昇入月門仰啜丨丨按月中有丨丨之林)陳騫(晉書丨丨傳父矯本廣陵劉氏為外祖陳氏所養因而改焉騫)
(沉厚有智謀初矯為尚書令劉曄譖矯矯憂懼騫曰主上明聖大人大臣今若不合意不過不作公耳起家尚書郎武帝受禪以佐)
(命勲封高平郡公咸寧三年乞骸骨賜衮冕之服又給乘輿輦出入殿中加鼓吹如漢蕭何故事)伯騫(華陽國志推賢美陽)
(令柳宗字丨丨諺曰得黃金一笥不如為丨丨所識)常騫(華陽國志丨丨字季慎蜀郡江原人也治毛詩三禮以清尚知名)
虞騫(南史何遜傳時有會稽丨丨工為五言名與遜埓)滿騫(竇臮述書賦押署則縫僧權似長松挂劍尾丨丨如盤石)
(卧龍)
王虺騫(楚辭鰅鱅短狐丨丨丨只注王虺大蛇也)秋草騫(嵇康酒會詩瞻彼丨丨悵矣惟丨)風雲騫(沈炯)
(建除詩平明塵霧合薄暮丨丨丨)文教騫(皮日休詩昌黎道未著丨丨如欲丨)歸軫騫(朱子詩迅晷諒難留丨丨)
(忽已丨)三能騫(程俱張公洞詩撐虛一柱屹戴重丨丨丨)
權(巨員切丨變也反常合道又宜也秉也平也稱錘也又爾雅丨黃華又姓)
韻藻行權(易巽以丨丨公羊傳丨丨有道自貶損以丨丨不害人以丨丨北史孫紹傳持平用之者大道之計也縱横作)
(之者丨丨之勢也管子桓公曰今丨丨奈何管子曰通於廣狭之數不以狭畏廣通於輕重之數不以少畏多此國筴之大者也十)
(六國春秋前秦錄古人丨丨寧濟為功)中權(左傳前茅慮無丨丨後勁梁書武帝紀宣讃丨丨奉衛輿輦舊唐書代宗紀求)
(諸必當用制於丨丨存乎至公豈慙於内舉文中子高逝獨往丨丨契化庾肩吾書品論驅馳並駕不逮前鋒而丨丨後殿各盡其)
(美梁肅鄴侯李泌文集序握丨丨之柄參復夏之功高適詩廟堂資上策幕府制丨丨朱子詩地兼梁益盛丨丨自昔疇咨出萬全)
(又去聲論語身中清廢丨丨)利權(左傳桓子曰既有丨丨又執民柄將何懼焉白居易詩誰能革此弊待君秉丨丨)節
權(大戴禮禮象五行也其義四時也故以四時舉有恩有羲有丨有丨)鬻權(史記韓非傳與之論大人則以為間已與之論)
(細人則以為丨丨)死權(史記伯夷傳貪夫徇財烈士徇名夸者丨丨衆庶馮生)爭權(史記淮隂侯傳王曰丞相數言)
(將軍將軍何以教寡人計策信謝因問王曰今東鄉丨丨天下豈非項王耶上曰然客難力政丨丨相擒以兵)兵權(史記自序)
(禮樂損益律數改易丨丨山川鬼神天人之際承敝通變作八書後漢書虞詡傳丨不厭丨願寬假轡策不令有所拘閡而已魏志)
(賈詡傳攻取者先丨丨建本者先德化晉書庾亮傳内處心膂外總丨丨宋書臧質傳質年始出三十屢居名郡既有氣幹好言丨)
(丨北齊書斛律光傳論戰術丨丨暗同韜略臨敵制勝變化無方心書丨丨者三軍之司命席豫送張說巡邊詩聖主重丨丨分符)
(屬大賢杜審言和李嗣真存撫河東詩中軍歸戰敵外府絶丨丨韓愈詩暫辭堂印執丨丨盡管諸軍破賊年)五權(漢書律歷)
(志丨丨之制以義立之以物鈞之注銖兩斤鈞石為丨丨魏書太祖紀詔有司平丨丨較五量定五度荀子凡慮事欲熟而用財欲)
(泰夫是之謂丨丨逸周書政有丨丨一曰地地以權民二曰物物以權官三曰鄙鄙以權庶四曰刑刑以權常五曰食食以權爵)
衡權(漢書律歷志丨丨者衡平也權重也衡所以權而均物平輕重也羣書考索度量丨丨皆本於歷)市權(漢書元后)
(傳莽欲虞樂以丨其丨廼令太后時車駕廵狩四郊)比權(漢書賈誼傳度長絜大丨丨量力)執權(漢書魏相傳北方之)
(神顓頊乘坎丨丨司冬注水為智智者謀謀者重故為權又崔實政論聖人丨丨遭時定制不強人以不能)乘權(漢書劉向)
(傳丨丨藉勢之人子弟鱗集于朝)分權(後漢書王允傳論推車不為失正丨丨不為苟冒伺間不為狙詐李觀上宰相安邊)
(書兵有專制則畢力將無丨丨則成功)機權(晉書郗超傳常謂其父愔名公之子位遇應在謝安右而安入掌丨丨愔優游)
(而已恒懷憤憤)兼權(宋史職官志熙寧二年詔御史闕委中丞奏舉毋拘官職高下丨丨玉堂雜記中興初詹乂已為龍圖閣)
(學士猶曰權直院其他如正侍郎已下多帶丨丨張籍送李司空詩中外丨丨社稷臣千官齊出拜行塵王建送裴相公詩還擕堂)
(印向并州將相丨丨是武侯又荀子見其可欲也則必前後慮其可惡也者見其可利也則必前後慮其可害也者而丨丨之熟計)
(之)達權(宋史洪邁傳婺軍素無紀律邁至以計逮捕四十八人莫敢譁者上曰不謂書生能臨事丨丨政論昔孔子作春秋)
(褒齊桓懿晉文歎管仲之功夫豈不美文武之道哉誠丨丨救弊之道也張說夏州都督王公碑識量精斷丨應變之丨神守静密)
(堅不奪之節)杜權(莊子先生遇我也全然有生矣吾見其丨丨矣注丨閉也丨即生機意)貪權(莊子貪財而取懟丨)
(丨而取竭)天權(莊子丨以時為丨地以利為權人以力為權君以令為權春秋元命包赤受命持丨丨柳宗元刑斷論霜雪者)
(天之經也雷霆者丨之丨也)地權(見上)人權(見上)君權(見上)通權(韓非子先聖有言曰規有摩而水有波我)
(欲更之無之奈何此丨丨之言也)持權(路史循蜚紀鉅靈氏握大象丨化丨)握權(解嘲旦丨丨則為卿相夕失勢則為)
(匹夫潘尼安身論丨丨則赴者鱗集失寵則散者瓦解)酒權(元稹詩塵土抛書卷槍籌弄丨丨鄭谷詩愁破方知丨有丨)
孫權(吳志丨丨自擅江表成鼎峙之業)羊權(太平廣記萼綠華女仙也顔色絶整以晉昇平三年夜降於丨丨家贈權)
(火澣布手巾一金玉條脫各一李商隱詩丨丨雖得金條脫温嶠終虚玉鏡臺)
撓楚權(史記酈食其傳食其謀立六國後以丨丨丨)冬為權(淮南子隂陽大制有六度天為繩地為凖春為規夏)
(為衡秋為矩丨丨丨)輔佑權(杜甫詩同遊英俊人多秉丨丨丨)將帥權(杜甫詩誰繼方隅理朝推丨丨丨)柳
公權(唐書丨公綽傳丨丨年十二工詞賦李聽表為掌書記入奏穆宗曰朕嘗於佛廟見卿筆蹟思之久矣即拜右拾遺侍書)
(御史帝問用筆法對曰用筆在心心正則筆正帝改容悟其以筆諫也)
增有權(書輕重諸罰丨丨孔傳一人有罪則之重而輕并數輕重諸刑罰各有權宜)設權(詩牧野洋洋疏丨丨必依)
(險阻故寬廣之地不用權詐)知權(公羊傳何賢乎祭仲以為丨丨也舊唐書柳公綽傳丨丨制變甚為當時所稱五代史周)
(太祖家人傳論其所以合于義者盖丨丨也管子民必丨丨然後舉錯得舉錯得則民和輯民和輯則功名立矣淮南子善用間諜)
(審錯規慮設蔚施伏隠匿其形出於不意敵人之兵無所適備此謂丨丨文子唯聖人能丨丨尉繚子知勝敗之道者必先丨畏侮)
(之丨柳宗元刑斷論仁必知經智必丨丨)晉權(穀梁傳黃池之會吴欲因魯之禮因丨之丨而請冠端而襲疏魯禮天下共依)
(丨丨諸侯所服)可權(周禮考工記可量丨丨也謂之國工)無權(孟子執中丨丨猶執一也晉書宣帝紀弟孚書問軍事帝)
(復書曰亮志大而不見機多謀而少决好兵而丨丨雖提卒十萬已墮吾畫中明道雜志余遊洛陽見歐公聖俞等避暑唱和詩牌)
(後有一和者稱鄉貢進士王復一聮特妙早蟬秋有信多雨暑丨丨)暱權(晉語陽畢曰夫正國者不可以丨於丨行權不可以)
(隠於私)遠權(晉語陽畢謂平公曰威權在君君掄賢人之後有常位於國者而立之亦掄逞志虧君以亂國者之後而去之)
(是遂威而丨丨民莫能弗從)式權(齊語管子曰昔我先王合羣&KR1621;比校民之有道者設象以為民紀丨丨以相應)時權
(戰國策昔者趙襲衛衛遡於魏魏王挑趙索戰衛得是藉也亦收餘甲而北殘剛平墮中牟衛非強于趙也明於丨丨之藉也)秦
權(戰國策蘇秦始合從說趙王曰衡人日夜以丨丨恐喝諸侯以求割地願大王熟計之也)隂權(史記齊太公世家後世言)
(兵及周之丨丨皆宗太公為本謀)兩權(史記平原君傳虞卿欲以信陵君之存邯鄲為平原君請封公孫龍夜駕見平原君)
(曰虞卿操其丨丨事成操右劵以責事不成以虛名德君君必勿聽)重權(史記范雎傳臣聞善治國者乃内固其威而外丨其)
(丨韓非子徭役少則民安民安則下無丨丨)國權(漢書五行志襄公時天下諸侯之大夫皆執丨丨)世權(漢書五行)
(志五將丨丨孟康注謂王五大司馬也)威權(漢書藝文志春秋所貶損大人當世君臣有丨丨勢力其事實皆形於傳是以)
(隱其書而不宣所以免時難也又異姓諸侯王年表用一丨丨為萬世安後漢書李固傳又詔書所以禁侍中尚書中臣子弟不得)
(為吏察孝廉者以其秉丨丨容請托故也)擅權(漢書劉辟疆傳或說大將軍霍光曰將軍不見諸吕之事乎處伊尹周公之位)
(攝政丨丨而背宗室)鈞權(漢書律歷志權與物鈞而生衡衡運生規規圜生矩矩方生繩繩直生凖凖正則平衡而丨丨矣是)
(爲五則)因權(漢書霍光傳贊丨丨制敵以成其忠易林順風吹火幸附驥尾易為功力丨丨受福)均權(後漢書申屠剛)
(傳聽言下賢丨丨布寵)譎權(蜀志秦宓傳戰國之丨丨)委權(魏志張遼傳注命將出征推轂丨丨或賴率然之形或憑)
(掎角之勢)奪權(晉書宣帝紀曹爽曰司馬公正當欲丨我丨耳)邦權(晉書文帝紀贊世宗繼文丨丨未分三千之士其從)
(如雲)朝權(晉書陶侃傳侃季年懷止足之分不與丨丨)謹權(晉書摯虞傳唐虞之制同律度量衡仲尼之訓丨丨審度)
居權(晉書庾冰傳贊季堅清貞毓德馳名處泰逾約丨丨戒盈)立權(晉書藝術傳序既興利而除害亦威衆以丨丨周書)
(異域傳論因其時而制變觀其幾而丨丨易林當變丨丨擿解患難)多權(晉書慕容暐載記論制敵丨丨臨下以惠)遺權
(南史謝瞻傳瞻晦次兄也晦為宋臺右衛權遇已重瞻曰處貴而能丨丨斯則是非不得而生)銅權(北史元匡傳所據丨形)
(如古誌明是漢作非莽所造)當權(舊唐書王及善杜景儉傳贊及善奉職非無智力景儉丨丨不謂不賢)適權(唐書)
(姚崇傳崇對明皇曰庸儒泥文不知變事固有違經而合道反道而丨丨者)大權(唐書陸贄傳京邑如身王畿如臂而四海)
(如指此天子丨丨也梁簡文帝奉阿育王寺錢啟懸天鏡於域中運丨丨於宇内)用權(宋史律歷志物有輕重所以丨丨也)
(鹽鐡論志大者遺小丨丨者離俗)劇權(宋史趙普傳茂巖廊之碩望分屏翰之丨丨蘇舜欽酬葉丈詩公鎮西都擁丨丨遠)
(嗟窮苦寄新篇)慎權(管子明王審法丨丨下上有分)治權(管子善為國者如金石之相舉重鈞則金傾故丨丨則勢重治)
(道則勢贏)戰權(管子請戰衡戰凖戰流丨丨戰勢此所謂五戰而至於兵者也)制權(孫武子計利以聽乃為之勢以佐其)
(外勢者因利而丨丨也衛恒四體書勢或方圓靡則因事丨丨)明權(莊子知道者必達於理達於理者必丨於丨)審權
(商子聖人丨丨以操柄審數以使民)正權(荀子道者古今之丨丨)從權(素書設變丨丨所以解結)易權(淮南子責)
(少者易償職寡者易守任輕者丨丨注權謀也)事權(淮南子陳卒正前行選進退俱什伍搏前後不相撚左右不相干受刃者)
(少傷敵者衆此謂丨丨又說苑逐漁者濡逐獸者趨非樂之也丨之丨也)縣權(揚子丨之者丨也平之者衡也)才權(揚子)
(兼尚丨丨右計左數)决權(吳越春秋扶同曰大王宜親于齊深結於晉隂固於楚而厚事於吴三國丨丨越乘其弊可克也劉)
(子將以丨丨為本卒以齊力為先)寳權(潛夫論丨丨神術勾示下情治勢一定終莫能傾)任權(文心雕龍韓魏力政)
(燕趙丨丨李宗和平權衡賦衡丨丨以鈞物權資衡以作程)定權(程週三器圖義古人以度定量以量丨丨必參相得然後)
(黃鍾之歷可求八音五聲從之而應也)瘦權(西清詩話僧善權能詩而清癯號丨丨)膠權(路史惡可丨丨而求其分)
(兩之當哉)至權(路史有常者以覺君子而不測者以涖小人兹天地之丨丨也)炫權(路史水火交爭鼎在其間兩國交爭)
(使在其間吾儒窮理盡性以至於命不使鼎使丨其丨)應權(諸葛亮絶盟好議丨丨通變弘思遠益阮籍薦盧播書明斷足)
(以質疑機密足以丨丨)勢權(曹植文潜處蓬室不干丨丨)禽權(曹植求自試表植雖未能丨丨馘亮庶將虜其雄率)
(殲其醜類)奮權(應瑒文質論摛藻丨丨赫奕丕烈)聖權(嵇康管蔡論周公踐政率朝諸侯思光前載以隆王業而管蔡)
(服教不達丨丨)勝權(陸機演連珠物丨丨而衡殆)傍權(謝靈運辨宗論智為權本權為智用今取聖之意則智即經之)
(辭則權丨丨以為檢故三乘咸蹄筌即意以歸宗故般若為魚兔)衆權(周顒重荅張長史書日月出矣爝火宜廢無餘既說)
(丨丨自寢)善權(梁武帝遊鍾山大愛敬寺詩才性乏方便智力非丨丨)靈權(梁簡文帝唱導文丨丨降迹出沒不同菩)
(薩位懷顯晦多術)一權(沈約郊居賦羅方圓而綺錯窮海陸而兼薦奚丨丨之足偉委千金其如線陳佑平權衡賦衆星分)
(列若歴歴以拱辰丨丨下臨正亭亭而當畫李清臣勢原策衡以丨丨而舉數倍之重)失權(沈約詩廉公丨丨勢門舘有虛)
(盈)浮權(唐太宗小山賦於是換丨丨於沉思賞輕仁於勝地)厚權(賈至授魯冕㐮陽郡防禦使制功崇者則授以高位)
(才大者必委之丨丨)化權(權德輿賀崔相國書阜庶生物操持丨丨胡曾寄路相公啓早執丨丨久司政柄蔡襄羣玉殿賜宴)
(詩睿藻敦風教冥搜出丨丨又白居易詩屢就優賢秩連操造丨丨蘇軾詩誰言窮巷士乃竊造丨丨)捨權(權德輿道一禪)
(師塔碑序成紀李公勤護法之誠承最後之說大抵去三以就一丨丨以趨實)合權(劉禹錫題淳于髠墓詩寓言本多興放意)
(能丨丨)吏權(劉禹錫贈司空奚陟碑既執刑柄亦操丨丨)啓權(梁肅釋迦牟尼佛贊以百億色身播百億國土丨丨)
(顯實或默或語)避權(余靖題劉太傅棲心亭詩宏構小侯地丨丨長掩關)春權(王令詩東風柔弱事丨丨劇雨無端轉愴)
(然)詩權(石揚林海棠詩酷愛幾思憑畫手難題渾覺挫丨丨)烏權(麻革游龍山記若太華之雄尊五老之巧秀女几之)
(婉嚴丨丨白馬之端重兹山固無之至於奥密淵邃樹林薈蔚則兹山亦其可少哉)微權(宋濂静學齋記管仲所陳於桓公而)
(見於行事者皆丨丨小智而已固君子所羞道也)黃權(蜀志丨丨傳先主以權督江北軍以防魏先主引退權隔絶不得還)
(降於魏文帝謂曰君欲追蹤陳韓耶對曰臣受劉主殊遇降吴不可還蜀無路是以歸命何古人之可慕也)
萬乘權(漢書項羽傳贊秦以區區之地致丨丨之丨招八州而朝同列百有餘年耶律楚材詩策决九重内功歸丨丨丨)
方面權(舊唐書倪若水傳詔曰達識多材義方敬直故輟綱轄之重委以丨丨之丨)一時權(說苑雍季之言百世)
(之謀也咎犯之言丨丨之丨也)外戚權(昌言昔者霍禹竇憲鄧隲梁冀之徒藉丨丨之丨管國家之柄)奕世權(昌言)
(收其丨丨之丨校其縱横之勢)鐵稱權(顏氏家訓開皇二年五月長安民掘得秦時丨丨丨旁有銅塗鐫銘二所)郡邑
權(袁淑詩意氣深自負肯事丨丨丨注謂丨丨丨貴也)輕重權(王融策秀才問赤仄深巧學之患榆英難丨丨之丨林光)
(朝代上倉使詩劉晏取予術夷吾丨丨丨)中護權(李若幽河東節度使都統制出領丨丨之丨以副師貞之吉)統馭
權(沈珣授李業等節度使制威足靖邊故委以疆場之事政能檢下故授以丨丨之丨)筆削權(黃滔詩綺園難貯林栖意)
(班馬須持丨丨丨)六經權(黃滔詩山簡愧兼諸郡命鄭玄慙秉丨丨丨)百勝權(錢珝宰相諫罷討伐表國贍九)
(年之蓄兵持丨丨之丨)議論權(蘇轍韓維知鄧州誥召寘邇英賴其勸講之助擢居黃闥付以丨丨之丨)雨暘權
(趙師使獻白湖靈惠妃詞專掌握丨丨丨屢豐年)斯文權(郝經詩泰山北斗丨丨丨)七國權(高啟讀史詩二子全)
(操丨丨丨)徐僧權(南史儒林傳丨伯陽父丨丨仕梁為東宫通事舍人以善書知名)
諸門署權(唐鄭權傳權本名執恭領滄景節度嘗夢丨丨悉丨丨字乃改名權後朝廷詔周權代之)管仲三權
(說苑齊桓公使管仲治國仲曰賤不能臨貴公以為上卿而國不治曰貧不能使富公賜租一年曰疏不能制親公立為仲父遂霸)
(天下孔子曰丨丨之賢不得此丨丨亦不能使其君霸矣)
對語(國枋邦權)(上略中權)(握要持權)(秉正行權)(三才主萬乘權)(調和力輔佑權)(佩相印執兵權)
摘句(顓帝乃司權登壇握將權)(長養須資大厦權主掌湖山即事權)
拳(巨員切屈手也廣雅丨拳憂也又奉持之貌又姓)
韻藻拳拳(禮記得一善則丨丨服膺而弗失之矣後漢書馬皇后紀夫至孝之行安親為上而欲先營外封違慈母之丨)
(丨乎晉書陶潛傳潛為彭澤令素簡貴不私事上官郡遣督郵至縣吏白應束𢃄見之潛歎曰吾豈能為五斗米折腰丨丨事鄉里)
(小兒邪杜甫詩皦皦幽曠心丨丨異平素又男兒性命絶可憐焉能終日心丨丨)老拳(晉書石勒載記初勒與李陽鄰居歲)
(常争麻地迭相毆擊至是召陽至勒與酣謔引陽臂笑曰孤往日厭卿丨丨卿亦飽孤毒手杜甫義鶻行脩鱗脫遠枝巨顙拆丨丨)
(秦觀詩行矣試丨丨歸與遠翔騫)尊拳(晉書劉伶傳嘗醉與俗人相忤其人攘袂奮拳而往伶徐曰雞肋不足以安丨丨其)
(人笑而止)曲拳(莊子擎跽丨丨人臣之禮也皮日休詩忽窮一兩首反顧唯丨丨)連拳(魯靈光殿賦丨丨偃蹇崙&KR0034;踡)
(&KR0008;傍欹傾兮張融瓦松賦葩條郁毓根柢丨丨皮日休縹緲峯詩丨丨百丈尾下拔湖之洪又作聯杜甫雕賦鶬鷓鴇鶂之倫莫益)
(于物空生此身丨丨拾穗長大如人又詩沙頭宿鷺丨丨静船尾跳魚撥剌鳴朱松詩病餘都作鶴丨丨誰識臞儒是列仙釋惠洪)
(乞米詩隅坐小僧寒附火丨丨羸僕睡和衣)雨拳(王禹偁詩打葉丨丨隨手重)蕨拳(朱松蔬飯詩丨丨嬰兒手笋解)
(籜龍蛻方岳詩西山雲卧丨丨紫待約溪翁飽食新張雨詩稽山酒船速回櫂遲子歸来烹丨丨)鬻拳(左傳丨丨強諫楚子)
(弗從臨之以兵懼而從之丨丨曰吾懼君以兵罪莫大焉遂自刖也楚人以為忠使為大閽其後掌之梁元帝玄覽賦暁泊丨丨之)
(津夕瞻荒谷之寺)
兩手拳(漢書外戚傳武帝廵狩過河間望氣者言此有竒女使使召之既至女丨丨皆丨上自披之手即時申由是得幸號)
(曰拳夫人進為偼伃居鉤弋宫大有寵元始三年生昭帝號鉤弋子晉書卞壼傳盗發壼墓面如生丨丨悉丨爪甲穿達于背)不
控拳(孫子解紛糾者丨丨丨救鬭者不持戟)栗過拳(杜甫詩色好梨勝頰穰多丨丨丨)光明拳(楞嚴經如)
(来屈指為丨丨丨以問阿難云汝將誰見阿難云我實眼見)歸宗拳(傳燈錄江州刺史李渤問丨丨禪師云大藏教明得)
(個甚麽宗舉丨示之李不會宗云措大空讀萬卷書拳頭也不識)
增無拳(詩丨丨無勇職為亂階)由拳(漢書地理志會稽郡丨丨古之檇李也)奮拳(後漢書皇甫嵩傳雖兒童)
(可使丨丨以致力女子可使褰裳以用命南史劉孝綽傳到溉少孤宅近僧寺綽往溉許適見黃卧具孝綽謂僧物色也撫手笑溉)
(知其旨丨丨擊之傷口而去舊唐書尉遲敬德傳論敬德丨丨負氣非自全之道文皇告誡之言可為功名藥石白居易雞距筆賦)
(輟翰停毫既似乎翹足就棲之夕揮鋩拂銳又似乎丨丨引鬭之時)空拳(北齊書神武帝紀魏帝勅曰縱無匹馬隻輪猶欲奮)
(丨丨而争桓寬鹽鐡論專諸丨丨不免於為禽要離無水不得遂其功易林丨丨握手委地更起杜甫詩浦鷗防碎首霜鶻不丨丨)
(王禹偁詩丨丨入場屋拭目看京師)如拳(唐書盧藏用傳藏用弟若虚多才博物隴西辛怡諫為職方有獲異鼠者豹首虎臆)
(大丨丨怡諫謂之鼮鼠而賦之若虚曰非也此許慎所謂鼨鼠豹文而形小一坐驚服宋史夏國傳夏人立旋風砲于槖駞鞍縱石)
(丨丨嵇含草木狀甘&KR1538;盖薯蕷之類根葉亦如芋實丨丨有大如甌者杜甫覓小猢孫詩舉家聞若欬為寄小丨丨李賀詩丹穴取)
(鳳充行庖貜貜丨丨那足食崔銑小適亭銘亭小丨丨園狭伊跬儒生環堵高士畏壘楊萬里上已遊春湖上詩總宜亭子小丨丨)
(著得西湖不見痕)鞹拳(吕氏春秋齊桓公請管夷吾於魯魯君使吏丨其丨膠其目盛之以鴟夷置之車中)一拳(譚子)
(螻蟻丨丨之宫與衆處之一塊之臺與衆臨之一粒之食與衆蓄之白居易太湖石記三山五嶽百洞千壑覼縷簇縮盡在其中百)
(仞丨丨千里一瞬坐而得之白行簡石韞玉賦儻見採于丨丨庶無虞於再刖李商隠爲舉人獻韓郎中啓以卞和為玉人無不收)
(之瓊玖得蹇修為媒氏無不嫁之娉婷是以願托丨丨潜布百兩陳造龍眼磯詩誰謂石丨丨不作江流礙吳儆古巖詩覆簣丨丨)
(進嵌空百肘寬虞集鼇峯詩視草堂前石丨丨何人移置是何年)握拳(易林空手丨丨坐狼為咎又開天傳信記顔真卿既)
(死賊平家迎其喪啓殯視之棺朽敗而肌肉如生手足柔軟髭髮青黑丨丨不開爪透手背遠近驚異焉濟南師友談記張睢陽生)
(猶罵賊嚼齒穿齦顔平原死不忘君丨丨透爪宋濂蘭亭圖記餘杭令謝藤詩思久未屬丨丨作欠伸勢)攣拳(釋名攣攣也其)
(體上曲丨丨然也庾元威論書余見學阮研書者不得其骨力婉媚唯學丨丨委盡蘇軾淨因院畫記與可之于竹石枯木真可謂)
(得其理者矣如是而丨丨瘠蹙如是而條達遂茂根莖節葉牙角脉縷千變萬化未始相襲而各當其處)用拳(摭言周緘為角)
(觝賦云前衝後敵無非有力之人左攫右挐盡是丨丨之手)茹拳(宣和畫譜道士厲歸真善畫牛虎兼工竹雀衣布袍徜徉)
(闤闠人或問其出處乃張口丨丨而不言人莫之測也)揮拳(書評歐陽詢書若草裏蛇驚雲間電發若金剛之瞋目力士之)
(丨丨)虹拳(樂郊私語康法師以舍利示感靈像棲托在于廣慧桐夀禮懺像前忽眉間有白雲一線久之或若丨丨或如波曲)
(似從光中看金碧世界)振拳(王延夀夢賦揮手丨丨雷發電舒)隱拳(七啓形不抗手骨不丨丨)攘拳(任昉彈劉)
(整文忽至戶前隔箔丨丨大罵)盈拳(陳子昂詩舒可彌宇宙攬之不丨丨)鶻拳(元稹詩鼇釣氣方壯丨丨心頗尊白居易)
(代鶴荅詩鷹爪攖雞雞肋折丨丨蹵雁雁頭垂)巨拳(姚鵠詩丨丨豈為雞揮肋強弩那因鼠發機)獨拳(雍陶白鷺詩一)
(足丨丨寒雨裏數聲相呌早秋時)勤拳(李商隱啓光隂荏苒誠抱丨丨朱子詩訪古共紆鬱勞農獨丨丨)張拳(歐陽)
(修憎蚊詩猛攘欲丨丨暗中甚飛鏃袁桷詩我識虎丘三十年精神霄漢鶻丨丨)強拳(蘇洵水官詩長刀擁旁牌白羽注丨)
(丨)爪拳(黃庭堅觀畫角鷹詩丨丨金鉤觜屈鐵萬里風雲藏勁翮又茶如鷹丨丨)支拳(朱子遊將軍巖詩倦来拂石丨)
(丨睡萬壑吟風午夢閒)拘拳(張九成秋興詩我生本閒放胡為此丨丨)鬚拳(楊萬里蝴蝶詩丨丨粉濕睡花枝)瘦
拳(釋惠洪戲廓然詩要看呵佛祖丨丨捉藜杖)成拳(大乘密嚴經又如多指共合丨丨離指求拳即無所有)
小兒拳(古今注虎豆一名虎沙實如丨丨丨可食黃庭堅詩竹筍初生黃犢角蕨芽已作丨丨丨)不得拳(顏氏家訓)
(梁元帝在會稽年始十一便已好學時患疥手丨丨丨膝不得屈率意自讀史書一日二十卷)大若拳(魏文帝與羣臣詔真)
(定郡棃丨丨丨甘若蜜脆若菱可以解煩釋渴)螺髻拳(張籍崑崙兒詩金環欲落曾穿耳丨丨長丨不裹頭)砌千拳
(白居易詩伊流决一帶洛石丨丨丨)脫劍拳(蘇軾次韻水官詩熊冠金絡額豹袖擁旛旜傳入應門内俯伏丨丨丨)蛟
蚪拳(王令題八檜圖詩強枝拗回信有力高幹復俯丨丨丨)紫絲拳(沈立海棠詩蕊纖金粟拱鬚嫩丨丨丨)
元家兒拳(北史齊神武帝紀元子幹攘臂擊孫騰曰語爾高王丨丨丨丨正如此)
對語(造膝曲拳)(實腹空拳)(芝甲蕨拳)(抵掌張拳)(眉入鬢口容拳)(鳩拂羽鷺聮拳)(花三面石一拳)
摘句(蓬瀛寄一拳雲收石露拳)(霜栗大如拳攀藤凍狖拳)(五頂神芝秀結拳種来黃菊已如拳)
椽(直攣切屋桷也)
韻藻采椽(史記太史公自序墨者亦尚堯舜道言其德行曰堂高三尺土階三等茅茨不翦丨丨不括注丨丨櫟榱也漢)
(書藝文志墨家者流盖出於清廟之守茅屋丨丨是以貴儉注采柞木也字作棌本從木以茅覆屋以棌為椽言其質素也)如
椽(晉書王珣傳珣夢人以大筆丨丨與之既覺語人曰此當有大手筆事蘇軾詩路人但覺驄馬瘦不知鐵槊大丨丨又光禄庵)
(詩何事菴中著光禄枉教閒處筆丨丨)修椽(杜甫詩拾遺平昔居大屋尚丨丨韓駒出宰分寧别舊詩飽聞縣西寺丨丨壓)
(山巔陸游詩丨丨柳外掀樓角危檻雲間露塔層)
碧玉椽(洛陽名園記疎筠琅玕如丨丨丨蘇軾詩普慈寺後千竿竹醉裏曾看丨丨丨)柯亭椽(伏滔長笛賦序蔡邕)
(避難江南宿于丨丨柯亭之館以竹為丨仰而眄之曰良竹也取以為笛竒聲獨絶)八九椽(杜甫詩柑子隂凉葉茒齋丨丨)
(丨)架梁椽(杜牧阿房宫賦丨丨之丨多于機上之工女)
增斵椽(國語趙文子為室丨其丨而礱之張老夕焉曰天子之室丨其丨而礱之加密焉諸侯礱之大夫斵之士首之文子)
(歸令之勿礱也)榮椽(國策趙獻丨丨因以為蘭臺)榱椽(吴志是儀胡綜徐詳傳評儀清恪貞素詳數通使命綜文采才)
(用各見信任辟之廣厦其丨丨之佐乎晉書褚裒傳祖䂮有局量以幹用稱嘗為縣吏事有不合令欲鞭之䂮曰物各有所施丨丨)
(之材不合以為藩落也孔坦與庾亮書抗威顧眄名震天下丨丨之佐常願下風艮嶽記建八角亭于中央丨丨窗楹皆以瑪瑙石)
(間之)疏椽(舊唐書禮儀志丨丨構宇則大壯之架斯隆積月成年則會歷之規斯爽)尺椽(唐書劉晏傳宜陽熊耳虎牢成)
(臯五百里見戶纔千餘居無丨丨㸑無盛烟顔延之北使洛詩伊瀫絶津濟臺館無丨丨)擲椽(宋史王昭素傳治所居室有椽)
(木積門中夜有盜者抉門將入昭素覺之潜丨丨於外盜者慙而去由是里中無盜)一椽(元史王都中傳清白之操得於家傳)
(所賜田宅之外不增一疃不易丨丨蘇軾詩新居未換丨根丨只有楊梅不直錢朱子詩無處堪投迹空山寄丨丨)撓椽(韓非)
(子虞慶為屋謂匠人曰屋太尊匠人對曰此新屋也塗濡而椽生夫塗濡重而生椽撓以丨丨任重塗此宜卑慶曰不然更日久則)
(塗乾而椽燥塗乾則輕椽慘則直直椽任輕塗此益尊匠人絀為之而屋壊)直椽(見上)作椽(齊民要術種榆五年之後)
(便堪丨丨)板椽(錄異記綿州豆圖山古仙笇繩橋以通登覽而絙笇朽絶有道士毛意歡攀緣峭嶮以絶道為橋山頂多白松)
(樹以繩繫之横亙中頂布丨丨於繩上士女隨而度焉)神椽(老學菴筆記永嘉正始乃魏晉年名胡武平上吕丞相唘云手)
(提天鐸鏘正始之遺音夢授丨丨擯奪朱之亂色盖不悟正始為年名也)攀椽(魯靈光殿賦狡兔跧伏於柎側猨狖丨丨而相)
(追)翠椽(謝靈運山居賦因丹霞以赬楣附碧雲以丨丨)靈椽(沈約栖禪精舍銘頒創神苑陪構丨丨)彩椽(張正)
(見重陽殿成詩玉女臨芳鏡金璫映丨丨)屋椽(杜甫詩野果充糇糧卑枝成丨丨李商隠詩行人𣙜行資居者稅丨丨)短
椽(杜甫詩几杖將衰齒茅茨寄丨丨)蠧椽(白居易詩檐漏移傾瓦梁欹換丨丨)柏椽(姚合草閣詩編草覆丨丨軒扉)
(皆竹織)隻椽(于鵠詩斷崕晝昏黑槎臬横丨丨)飾椽(王雄風造室判爰修其廟載丨其丨)黑椽(陸龜蒙詩架上)
(丨丨長褐穏案頭丹篆小符靈)古椽(蘇軾詩中郎不眠仰看屋得此丨丨圍尺竹)竹椽(蘇軾詩丨丨茆屋半摧傾肯向)
(蜂窠寄此生陳傅良詩小廊曲通幽丨丨亦良好)數椽(陸游詩秋高更欲移家去先葺雲門屋丨丨朱子詩分符擁節幾經)
(年聞道方成屋丨丨宋濓詩便欲抽簪去依崖結丨丨)架椽(楊萬里詩水渚纔容足漁家便丨丨)簷椽(張師錫老兒詩)
(養茶懸竈壁晒艾曝丨丨)杙椽(袁桷禮闈次韻詩大為梁柱小丨丨令嚴虎士齊烽烟)束椽(劉基弔祖豫州賦截梁為)
(杙兮丨丨為柱)
大宫椽(左傳以丨丨之丨歸為盧門之椽注大宫鄭祖廟盧門宋城門也)天母椽(史記龜策傳地柱折丨故丨丨)
(又奈何責人于全)第七椽(管輅别傳有捕鹿者晨行見人取鹿来詣輅輅為卦語云此盜者汝東巷中第三家也汝取一)
(瓦密發其碓屋東頭丨丨丨以瓦著下其夜盜者父病詣輅卜輅令擔皮肉藏還故處乃密教鹿主往取舉椽棄瓦盜父亦差)高
遷椽(文士傳蔡邕告吴人曰吾昔嘗經會稽丨丨亭見屋丨竹東間第十六可以為笛取用果有異聲)瑇瑁椽(崔融)
(嵩山唘母廟碑周施丨丨之丨徧覆琉璃之瓦)明堂椽(皮日休詩謂乎數十公筆若丨丨丨)數十椽(張翥詩五槐濃)
(蔭院門前東宇西房丨丨丨)
斵楹為椽(韓愈詩截橑為欂櫨丨丨以丨丨束蒿以代之小大不相權)
對語(蒿柱棌椽)(隆枋修椽)(朱戶翠椽)(硯瓦笛椽)(蓬戶松椽)(黃金沓碧玉椽)(刀為鏡筆若椽)
摘句(紅塵疎處著三椽惟有閒雲繞屋椽)
傳(直攣切轉也又霰韻)
韻藻不傳(禮記父母之衣衾簟席枕几丨丨注移也置之有常處不得移置他所也史記五帝紀贊孔子所傳宰予問五)
(帝德及帝繫姓儒者或丨丨南史齊竟陵王昭胄傳昭胄子賁好學有文才能書善畫于扇上圖山水咫尺之内便覺萬里為遥矜)
(慎丨丨自娱而已文子精誠形乎内而外喻于人心此丨丨之道也世說司馬太傅問謝車騎惠子五車何以無一言入玄謝曰當)
(是妙處丨丨)先傳(論語孰丨丨焉孰後倦焉謝朓詩璽劍丨丨龜玉增映周必大詩照眼蜀粧依繡幌共驚十載䜟丨丨)
宣傳(北齊書元文遥傳齊受禪授中書舍人丨丨文武號令隋書長孫覽傳覽有口辯聲氣雄壯凡所丨丨百寮屬目舊唐書)
(職官志中書令之職凡制詔丨丨文章獻納皆授之于記事之官白居易詩口藏丨丨十二部心臺照耀百千燈)火傳(莊子)
(指窮於為薪丨丨也不知其盡也王僧孺豫州墓誌丨丨川逝長途已廹)薪傳(見上鮑照觀漏賦雖接丨之更丨寧絶明之還)
(續)鐘傳(劉孝儀梁安寺刹下銘宵長梵響風遠丨丨崔顥詩建章宵漏急閶闔曉丨丨)香傳(王訓詩笑態千金重衣丨)
(十里丨于邵送王少府序秀出士林丨丨國譽喻鳬詩丨丨一座暗柳匝萬家閒)浪傳(杜甫詩見酒須相憶將詩莫丨丨)
紙傳(歐陽修讀徂徠集詩不若書以心六經皆丨丨王回故蹟遺文序古之文以竹帛傳既夀于金石矣而今之文以丨丨又)
(便于竹帛)陳傳(詩話總龜周師厚登鄭澥榜後只壓得丨丨一名自賦云有眼不堪看鄭澥回頭猶喜得丨丨)
臚句傳(漢書叔孫通傳功臣列侯諸將軍軍吏以次陳西方東鄉文官丞相以下陳東方西鄉大行設九賓丨丨丨注上傳)
(語告下為臚下告上為句也又莊子大儒臚傳曰東方作矣事之何若小儒曰未解裙襦口中有珠)父子傳(漢書竇嬰傳天)
(下者高祖之天下丨丨相丨漢之約也)衣鉢傳(摭言門生及第與座主同名次者謂之傳衣鉢蘇軾詩公子豈我徒丨丨)
(丨一簞注禪宗傳法謂之傳衣鉢)曉漏傳(梁武帝閶闔篇衛尉屯兵上期門丨丨丨又韋應物詩金門杳深沉尚聽清漏)
(傳)竹素傳(王胄詩不羨山河賞唯希丨丨丨又魏扶詩神武光揚竹帛傳)尺書傳(魏徵詩此時寸心裏誰用丨丨)
(丨又張九齡詩委曲風波事難為尺素傳)頌聲傳(張九齡詩山公唘事罷吉甫丨丨丨)錦車傳(韋元旦詩軍容旌節)
(送國命丨丨丨)鯉魚傳(孟浩然詩尺書如不恡還望丨丨丨)太史傳(杜甫詩聞道王喬舄名因丨丨丨)草聖
傳(杜甫詩張旭三杯丨丨丨)
增可傳(禮記夫禮為丨丨也為可繼也漢書夏侯勝傳嘗見出道上語上聞而讓勝勝曰陛下所言善臣故揚之堯言布於)
(天下至今見誦臣以為丨丨故傳耳莊子夫道有情有性無為無形丨丨而不可受可得而不可見柳宗元進農書狀既立典於丨)
(丨每陳書而作則)三傳(左傳初州縣欒豹之邑也欒氏亡范宣子趙文子韓宣子皆欲之文子曰温吾縣也二宣子曰自卻)
(稱以别丨丨矣注州本屬温卻稱始受州自是州與温别至今已傳三家)竝傳(漢書功臣表燕齊之後與周丨丨)必傳
(漢書揚雄贊傳大司空王邑納言嚴尤謂桓譚曰子嘗稱楊雄書豈能傳于後世乎譚曰丨丨顧君與譚不及見也劉克莊詩劉蕡)
(下第人稱屈李漢編文後丨丨)專傳(漢書儒林傳孝宣時涿郡韓生以易徵待詔殿中曰所受易即先太傅所傳也嘗受韓詩)
(不如韓氏易深太傅故丨丨之)山傳(晉書羊祜傳祜樂山水每風景必造峴山置酒言詠鄒湛曰公德冠四海道嗣前哲令聞)
(令望必與此丨俱丨謝莊上封禪儀注表谷動神音丨丨稱響)詭傳(晉書慕容垂載記垂與世子全奔於苻堅王猛惡垂雄略)
(伐洛引全為參軍令人丨丨垂語於全曰吾已東還汝可為計也)風傳(晉書吕光載記光遺楊軌書曰南藩安否音問兩絶)
(行人丨丨云卿擁逼百姓為黁唇齒舊唐書孔穎達傳道光列第丨丨闕里精義霞開掞辭飈起馬戴詩丨丨林磬響月掩草堂遲)
(韓維詩窗間日射寒松影枕上丨丨過鴈聲)妄傳(宋書樂志達人識真偽愚夫好丨丨蘇轍詩屏除筆硯真良計寫寄交遊)
(畏丨丨)永傳(宋書樂志孝德載衍芳風丨丨陳書文帝紀俾茲大猷丨丨宗祏紀贍舉秀才對策邁化隆政以康庶績垂歌)
(億載丨丨於後)愛傳(齊書豫章王嶷傳贊丨丨餘祀聲流景鐘周子通書美斯愛丨斯丨矣)家傳(陳書江總傳丨丨賜)
(書數千卷總晝夜尋讀未嘗輟手隋書孝義傳論丨丨纓冕身誓山河舊唐書李密傳丨丨盛德武王承季歴之基地唘元勲世祖)
(嗣元皇之業沈佺期詩丨丨七豹貴人擅八龍竒蘇軾詩清獻先生無一錢故應琴鶴是丨丨余靖詩圯橋自得丨丨策不問人間)
(大白經)盛傳(陳書徐伯陽傳太建初記室李爽張正見等為文會之友遊宴賦詩勒成卷軸伯陽為其集序丨丨於世舊唐)
(書元稹傳辭誥所出夐然與古為侔遂丨丨於代)罕傳(北齊書儒林傳序齊之儒士丨丨尚書之業徐遵明兼通之)門
傳(隋書長孫覽傳論長孫氏爰自代隂来儀京洛丨丨鐘鼎家誓山河張說贈吏部尚書蕭灌碑丨丨一經行包四德)功傳
(舊唐書音樂志舞形德類詠諗丨丨)承傳(舊唐書職官志奉禮郎凡祭祀朝會在位者拜跪之節皆贊導之贊者丨丨焉宋史)
(禮志典儀曰再拜贊者丨丨皆再拜)口傳(舊唐書鄭餘慶傳焚書逸禮盡可丨丨古史舊章如因心匠任昉報陸倕書術兼丨)
(丨之書藝廣鏗鏘之樂張揖上博雅表世俗所傳三篇爾雅或言仲尼所增或言子夏所益或言叔孫通所補皆解家所說詁師丨)
(丨元稹詩逸禮多心匠焚書舊丨丨韓愈石鼎聮句全勝瑚璉貴空有丨丨名蘇軾吴道子畫詩畫師不復寫名姓皆云道子丨所)
(丨)散傳(舊唐書僧神秀傳神秀同學僧慧能住韶州廣果寺竟不度嶺天下乃丨丨其道謂神秀為北宗慧能為南宗白居)
(易詩合成江上作丨到洛中丨)久傳(唐書儒學傳序帝讐正五經繆缺頒天下示學者與諸儒稡章句為義疏俾丨其丨劉禹)
(錫詩江左重詩篇陸生名丨丨蘇轍詩論夫六經之道唯其近於人情是以丨丨而不廢)言傳(莊子語之所貴者意也意有所)
(隨意之所隨者不可以丨丨也蘇頲河上公廟詩事因周史得丨向漢王丨)名傳(荀子君子行不貴苟難說不貴苟察丨不)
(貴苟丨惟其當之為貴蘇軾雲巾詩轉覺周家新樣俗未容陶令舊丨丨又陸游詩平生笑嚴子猶有姓丨丨)獨傳(荀子好書)
(者衆矣而倉頡丨丨好稼者衆矣而后稷丨丨好樂者衆矣而䕫丨丨好義者衆矣而舜丨丨何承天又荅宗居士書形神相資古)
(人譬以薪火薪敝火微薪盡火滅雖有其妙豈有丨丨)兩傳(論衡夫觀世表則契與后稷黃帝之子孫也讀殷周本紀則玄)
(鳥大人之精氣也二者不可丨丨而太史兼紀不别)空傳(水經注沅水又東歴臨沅縣西為明月池白璧灣灣狀半月清潭鏡)
(澈上則風籟丨丨下則泉響不斷又張九齡河上公廟詩姓名終不識章句此丨丨許渾詩鵩鳥賦成人已沒嘉魚詩在世丨丨)
流傳(十六國春秋後秦錄大化丨丨洗悟矇俗杜甫詩今人嗤點丨丨賦不覺前賢畏後生郭受詩新詩海内丨丨遍舊德朝)
(中屬望勞張籍詩耕耘此辛苦章句巳丨丨)珍傳(東觀餘論觀蘇君書規橅雖法李監而端勁力穏殊可丨丨)天傳
(鄭枃衍極或曰九德孰傳乎丨丨乎曰丨丨之)遐傳(沈演之白鳩頌於顯盛宋叡慶丨丨上官儀勸封禪表飛英騰茂秘玉檢)
(而丨丨手舞足蹈扈翠華於喬岳)聞傳(謝靈運入華子岡詩圖牒復磨滅碑版誰丨丨)周傳(謝超宗引特樂蕭芳四舉)
(華火丨丨)五傳(陸澄與王儉書易近取諸身遠取諸物彌天地之道通萬物之情自商瞿至田何其間丨丨年未為遠無訛雜)
(之失)稱傳(梁簡文帝菩提樹頌百神嗟仰千佛丨丨衛操頌魏功德文毫毛不犯百姓丨丨)絲傳(江總賦得起坐彈鳴)
(琴詩丨丨園客意曲奏楚妃情)遥傳(庾信五張寺碑銀函東度金叠南翻秦景丨丨竺蘭私記)舊傳(庾信詩寳刀仍世載)
(琱戈本丨丨)芳傳(唐太宗威鳳賦俾賢德之流慶畢萬葉而丨丨)賦傳(王勃曲水宴詩彭澤官初去河陽丨始丨)博
傳(王勃採蓮賦珍族廣茂淑類丨丨)歌傳(蘇頲詩德重周王問丨經漢后丨錢起對雪詩今朝謝家興幾處郢丨丨)東
傳(辛替否諫興佛寺疏自像王西下佛教丨丨青螺不入於周前白馬方行於漢後)法傳(張說侍射詩羿后神幽贊靈王)
(丨暗丨)經傳(杜甫謁玄元皇帝廟詩身退卑周室丨丨拱漢皇徐鉉茶詩任公因焙顯陸氏有丨丨)虚傳(杜甫詩方)
(朔丨丨是歲星蘇軾巫山詩楚賦亦丨丨神仙安有是)真傳(杜甫詩神魚今不見福地語丨丨張翥詩我識新公老禪衲一)
(鐙蒲室是丨丨)信傳(杜甫詩鄭老身仍竄台州丨始丨)詩傳(杜甫詩新丨句句好應任老夫丨徐積詩窮閻無屋住廣)
(殿有丨丨)意傳(獨孤及鏡智禪師碑銘童蒙来求我以丨丨攝相歸性法身乃圓韓愈言箴不知言之人烏可與言知言之人)
(默焉而其丨已丨)神傳(楊復光告捷表鴈門節度使李克用丨丨將略天付忠貞)喧傳(張仲素賀獲劉闢表萬里丨丨)
(兆人鼔舞楊萬里詩孤吟莫道無人覺松竹丨丨菊細聽)六傳(劉禹錫大鑒禪師碑序自達摩丨丨至大鑒如貫意珠有先後)
(而無同異)潛傳(梁肅止觀統例有罕言而為密者有齒舌丨丨為口訣者凡此之類反經非聖昩者不覺)鵲傳(趙嘏詩從)
(軍人更遠投喜丨空丨)術傳(吕令問金莖賦鍊液之法斯在化金之丨攸丨)樣傳(石介燕枝版浣花牋詩名得只從嘉)
(郡樹丨丨仍自薛濤時)四傳(蔡襄羣玉殿賜宴詩昕色方羣進臚音忽丨丨宋濓鄭仲昭字詞有&KR0839;鄭君世胄蟬聯十世同)
(煬義聞丨丨)鴈傳(蘇軾詩萬山不隔中秋月一丨能丨寄遠書袁桷詩自是蓬壺舊仙客望瀛新曲丨飛丨)難傳(蘇軾)
(懷西湖詩所至得其妙心知口丨丨)祝傳(王令詩丨丨神醉下福禧農謝神去祝撤之)單傳(楊萬里詩句法何曾問外)
(人丨丨山谷當家春方岳黃宰致江西雙井茶詩丨丨横出二十六未許歙梅洪鴈行)别傳(朱子詩青雲白日聊同趣霽月)
(光風更丨丨)新傳(戴復古詩舊作忽丨丨識者動慨賞)嫡傳(戴復古詩君家名父子為晦翁丨丨)手傳(林希書鄭)
(玄傳當時耆儒老叟遺及漢世口諷丨丨或山巖屋壁之間收拾缺編折册朽蠧斷絶之餘次而成文猶有篇章條類明白)客
傳(袁桷詩榻前諫笏家猶寳架上經箱丨總丨)夸傳(方鳳遊金華山洞詩儼然海相挂珠絡熟視豈信非丨丨)指傳
(高啟聽琵琶詩口不能說丨為丨)皮傳(雲笈七籖自昔言老氏術者獨太史公近之其他丨丨詭說皆不足取)道傳
(元史柳貫字丨丨)
縣人傳(左傳自命夫命婦至于老疾無不受冰山人取之丨丨丨之李宗閔馬公家廟碑光粹為滎陽令功化甚美丨丨丨)
(之)數家傳(漢書藝文志春秋分為五詩分為四易有丨丨之丨)子夏傳(漢書藝文志毛公之學自謂丨丨所丨而)
(河間獻王好之未得立)累世傳(晉書王嘉傳所造牽三歌䜟事遇皆騐丨□猶丨之又杜甫詩聖賢為法則付與後世傳)
百福傳(舊唐書音樂志聆滊息僾周旋九韶遍丨丨丨)遠近傳(世說裴郎作語林始出大為丨丨所丨時流年少無)
(不傳寫沈括賀諫院舍人啓振翼雲漢垂光虹蜺丨丨所丨搢紳交頌)雅麗傳(詩話總龜唐時有清遠道士與沈恭子游)
(虎丘詩曰余本長殷周遭罹歴秦漢計之二千餘歲顔魯公愛而刻之且有詩曰客有神仙者于兹丨丨丨)綠字傳(陸景)
(與從兄書丨丨可丨白雲終間又蘇軾詩願君揚其名應托文字傳)知性傳(沈約佛知不異衆生知義衆生之為佛性實在)
(其丨丨常丨也)白綺傳(庾肩吾團扇銘武王玄覽造扇于前班生贍博丨丨仍丨)鈿響傳(劉潜詠舞詩廻履裾香散)
(飄衫丨丨丨)微波傳(鍾嶸詩品序永嘉時貴黃老尚虚談于時篇什理過其辭淡乎寡味爰及江表丨丨尚丨陸龜蒙引)
(泉詩上善可比水斯文參五千精靈若在此肯惡丨丨丨)瑞草傳(徐摛咏筆詩本自靈山出名因丨丨丨)堯玉傳
(徐陵碑自禹圭既錫丨丨已丨物變謳謠風移笙管)曠劫傳(邢邵文襄王金像銘托銘斯在丨丨方丨)終古傳(顔師)
(古幽蘭賦冠庶卉而超絶歴丨丨而彌丨又蘇軾九日詩菊盞萸囊自古傳耶律楚材詩聖政輿人誦天威萬古傳)宋國傳
(楊炯詩書鎮秦王餉經文丨丨丨)上藻傳(魏奉古酬韋祭酒詩未躧中林步空承丨丨丨)寳籙傳(杜審言詩禎符)
(龍馬出丨丨鳳皇丨)柏酒傳(杜審言詩彈弦奏節梅風入對局探鉤丨丨丨孟浩然詩舊曲梅花唱新正丨丨丨又劉憲詩)
(推食天厨至投醪御酒傳)舊産傳(沈佺期詩邑屋遺甿在魚鹽丨丨丨)暗檄傳(蘇頲詩河嶽隂符啟星辰丨丨丨)
水劍傳(蘇頲龍池樂章軒后霧圖今已得秦王丨丨昔常丨)玉杯傳(宇文融詩飛文瑶札降賜酒丨丨丨又錢起聮)
(句金烏何日見玉爵幾時傳)春半傳(徐安貞詩澗北寒猶在山南丨丨丨)三略傳(蘇晉送張說廵邊詩祈父萬邦)
(式英猷丨丨丨)佳政傳(李頎詩贈爾八行字嘗聞丨丨丨)武功傳(席豫送張說廵邊詩歸来畫麟閣藹藹丨丨丨)
細語傳(常非月詩歌索齊聲和情教丨丨丨)佩刀傳(李乂詩從来昆友事咸以丨丨丨)簫韶傳(梁鉉詩羅)
(綺明中識丨丨暗裏丨)管聲傳(卞斌觀新樂詩犍為磬響徹嶰谷丨丨丨)九齡傳(殷寅玄元皇帝應見詩言因六)
(夢接慶叶丨丨丨)帝宫傳(王維詩翰流天帳覽詞入丨丨丨)鐘鼓傳(杜甫詩暁来急雨春風顛睡美不聞丨丨)
(丨范成大詩東藍午齋動風順丨丨丨)句句傳(杜甫詩復憶襄陽孟浩然清詩丨丨盡堪丨又史閣行人在詩家秀句傳)
(韓愈詩冰玉清顏隔波濤盛句傳)弟子傳(杜甫詩南内開元曲常時丨丨丨)一邑傳(杜甫詩老樹空庭得清渠)
(丨丨丨)樵夫傳(杜甫詩近經潏水湄此事丨丨丨)月峡傳(杜甫詩忽得炎州信遥從丨丨丨)衆人傳
(杜甫詩定知深意苦莫使丨丨丨又將詩不必萬人傳)亞相傳(杜甫詩漢道中興盛韋經丨丨丨)書畫傳(杜甫)
(詩惜哉功名忤但見丨丨丨又許渾詩詩繼休遺韻書傳永逸蹤又王安石詩明州城郭畫中傳尚記西亭一檥船又陸游詩小市)
(跨驢寒日裏任教人作畫圖傳)錦城傳(杜甫詩大邑燒瓷輕且堅扣如哀玉丨丨丨)舊業傳(杜甫詩玄成美價存)
(子山丨丨丨又黎逢賦儒風是習素業斯傳)詔命傳(皇甫冉祭張公洞詩風雨神斯應笙鏞丨丨丨又陸游詩莫謂山村)
(僻時聞詔令傳)禮讓傳(錢起詩自理唐堯俗唯將丨丨丨)祖僧傳(李紳詩戒珠高臘護心印丨丨丨又鄭谷詩釣)
(朋蓑叟在藥術衲僧傳)道錄傳(張南史送李侍御入茅山詩苦縣家風在茅山丨丨丨)曉露傳(司空曙枇杷葉)
(詩詎是秋風裏猶如丨丨丨)雞樹傳(崔峒詩桂枝家共折丨丨代相丨)祀典傳(陳羽明水賦神靈是享丨丨攸)
(丨)夫子傳(韓伯庸幽蘭賦横琴寫操丨丨丨之而至今)五日傳(王起協風賦先丨丨而可丨信三推而不謬)
折枝傳(劉禹錫櫻桃花詩妖姬滿鬢插酒客丨丨丨)樂府傳(劉禹錫詩秋雨離情動新詩丨丨丨)中禁傳
(劉禹錫詩雙節外臺貴洞簫丨丨丨)海内傳(劉禹錫王思道碑堂詩蒼蒼宰樹起寒煙尚有威名丨丨丨又歐陽修詩齋鉢)
(都人施談機海外傳)内人傳(元稹詩丨丨丨帝命丞相讓吾僚)兒孫傳(白居易青氊帳詩賓客於中接丨丨向後)
(丨又僧皎然詩應無雞犬在空有子孫傳)滿城傳(張籍詩新詩纔上卷已是丨丨丨温庭筠詩賦成攢筆寫歌出丨丨丨)
聖德傳(孫頠詩忠信皇恩重要荒丨丨丨)提携傳(潘炎清如玉壺冰詩拂拭終為美丨丨佇見丨)史中傳
(張祜詩竚看晁董策便向丨丨丨)錦鱗傳(杜牧詩綿羽啼来久丨丨書未丨)刁斗傳(于邵送楊司馬赴幕府序)
(鳳皇潭上丨丨初丨寳雞祠下旌旗不捲)德音傳(翁承贊蒙閩王改賜鄉里詩閥閱便因今日貴丨丨兼與後人丨)次
第傳(翁承贊詩予家藥鼎分明在好把仙方丨丨丨楊允孚詩侍臣稱賀天顔喜夀酒諸王丨丨丨)一箭傳(馬戴詩逐)
(獸孤圍合交兵丨丨丨)洛陽傳(李頻詩新詩隨過客旋滿丨丨丨)貝葉傳(釋皎然詩共是竹林賢心從丨丨丨)
四子傳(釋皎然詩法受諸侯請心教丨丨丨)上方傳(釋無可詩從誰傳法印不離丨丨丨)號令傳(歐陽修詩)
(威行四境烽煙斷響入千山丨丨丨)毛骨傳(蘇軾詩鳳雛驥子生有種丨丨往往丨諸郎)萬壑傳(蘇軾詩半嶺松)
(風丨丨丨)仙人傳(蘇轍和子瞻蜜酒歌餔糟不聽漁父言煉蜜深愧丨丨丨)佛心傳(蘇轍詩梅老外生詩律在秀公)
(弟子丨丨丨)丹青傳(曾鞏丹霞洞詩令人到此毛骨醒欲倩老筆丨丨丨)清蹕傳(林希尚書省謝車駕臨幸表忽)
(紆丨丨之丨罙聳鴻都之觀)副墨傳(周必大同甲小集詩香山已寫丹青像洛誦仍憑丨丨丨)暮柝傳(陸游詩白)
(帝城高丨丨丨)隔花傳(陸游詩卧聽午漏丨丨丨)精一傳(朱子詩大哉丨丨丨萬世立人紀)汗簡傳(袁桷)
(詩龜趺林立毛錐禿麟筆星垂丨丨丨)一䕫傳(袁桷詩已恨人間雙璧化共誇身後丨丨丨)邸吏傳(袁桷翰林)
(故事詞贊書謄付節樓前筐篚盈庭丨丨丨)帶礪傳(吴師道詩奕奕丹青繪綿綿丨丨丨)盛事傳(楊載塵鏡詩政)
(訝開元日虛將丨丨丨)無逸傳(趙孟頫題耕織圖詩願陳知稼穡丨丨丨自古)江東傳(楊維楨華陽巾歌小巾製)
(子夏正要丨丨丨)来者傳(張昱詩申章續芳藻冀或丨丨丨)畫角傳(錢維善詩蒼苔門外銅鋪暗細柳營中丨)
(丨丨)伏生傳(劉基詩寇退喜聞曾子反書焚尚賴丨丨丨)
對語(景附風傳)(谷應山傳)(手授心傳)(壷隠鉢傳)(禎符啓寳歷傳)(韋經授魏笏傳)(魚素達鴈書傳)
摘句(天香月裏傳人語隔花傳)(雞人曉唱傳山樓鼔角傳)(上林詞賦萬人傳留待瑶笙月下傳)
御定佩文韻府卷十六之十
