欽定四庫全書
御定佩文韻府卷七十一之二
去聲十二震韻二
陣(直刃切列也經典作陳亦作敶)
韻藻問陳(論語衛靈公丨丨于孔子揚雄博士箴仲尼不對丨丨而胡簋是遵李商隱詩仲尼羞丨丨魏絳喜和戎)陷
陳(史記樊噲傳擊章平軍好畤攻城先登丨丨又夏侯嬰傳以太僕擊陳豨黥布軍丨丨卻敵漢書酈商傳從擊黥布攻其前垣)
(丨兩丨破布軍後漢書吳漢傳漢常將宇騎五千為軍鋒先登丨丨魏志呂布傳注高順所將七百餘兵每所攻擊無不破者名為)
(丨丨營南史桓康傳隨武帝起兵摧堅丨丨旅力絶人江南人畏之以其名怖小兒又周盤龍傳盤龍奉敕救淮陽其子奉叔單馬)
(丨丨淮南子破敵丨丨莫能壅御呂温秦叔寳讚崩圍丨丨火迸冰裂高啟麾詩三軍齊丨丨應在一揮中)軍陣(漢書李廣)
(傳廣呐口少言與人居則畫地為丨丨射闊狹以飲張說都督安公神道碑幼聚兒童必為丨丨之戲)八陣(蜀志諸葛亮傳)
(亮長于巧思損益連弩木牛流馬皆出其意推演兵法作丨丨圖咸得其要云唐書經籍志兵書𩔖丨丨法要一卷雜兵書丨丨者)
(一曰方陣二曰圓陣三曰牝陣四曰牡陣五曰衝陣六曰輪陣七曰浮沮陣八曰雁行陣水經注諸葛亮所造丨丨圖東跨故壘皆)
(累細石為之自壘西去聚石八行行相去二丈因曰丨丨李子問對太宗曰天地風雲龍虎鳥蛇斯丨丨何義也靖曰古人祕藏此)
(法故詭設八名于丨丨本一也嘉話錄䕫州西市俯臨江岸沙石下有丨丨圖箕張翼舒鵝形鸛勢聚石分布宛然尚存燕然山銘)
(勒以丨丨莅以威神曹洪與世子書攄丨丨之列騁奔牛之權徐陵九錫文三籌既畫丨丨斯張庾信鄭常碑仗劍六軍披圖丨丨)
(唐太宗詩對敵六竒舉臨戎丨丨張杜甫詩功蓋三分國名成丨丨圖劉禹錫詩名重三司平水土威䧺丨丨役風雷元稹詩白馬)
(雙旌隊青山丨丨圖蘇軾詩惟餘丨丨圖千古壯䕫峽耶律楚材詩會觀丨丨雲奔速親見三川席卷收)臨陣(南史梁元帝紀)
(魏師南下帝出枇杷門親丨丨督戰李子問對太宗曰古人丨丨出奇攻人不意斯亦相變之法乎李陵答蘇武書單于丨丨親自)
(合圍陳琳檄文後討袁尚則馬延隂䕫郭昭丨丨來降杜甫驄馬行此馬丨丨久無敵與人一心成大功)火陣(北齊書許遵傳)
(善占候神武引爲舘客芒隂之役遵謂李業興曰賊爲水陣吾爲丨丨我必敗果如其言)水陣(見上)三陣(唐書員半千傳)
(高宗問兵家有丨丨何謂耶半千進曰臣聞古者星宿孤虛天陣也山川向背地陣也偏伍彌縫人陣也臣謂不然夫師以義出沛)
(若時雨得天之時爲天陣足食約費且耕且戰得地之利爲地陣舉三軍士如子弟從父兄得人之利爲人陣王禹偁送侍其天使)
(詩對面千里爲第一獨飛天鵝爲第二第三海底取明珠丨丨堂堂皆御製文同詩若訪禦戎策請爲講丨丨)天陣(見上六韜)
(武王問太公曰凡用兵爲丨丨地陣人陣奈何太公曰日月星辰斗杓此謂丨丨丘陵水泉有前後左右之利此謂地陣用車用馬)
(用文用武此謂人陣謝莊封禪表徽焯丨丨容藻神行許敬宗詩日扇廓遊氣丨丨清華野陳子昂詩星月開丨丨山川列地營)
地陣(見上徐陵詩天雲如丨丨)人陣(見上)文陣(玉堂遺事張九齡爲丨丨雄師顧雲上劉侍郎啟兩臨丨丨俱挫筆)
(鋒石介詩網羅當日得英雄丨丨三人各立功)筆陣(格古要論丨丨圖晉王右軍行書間有草字其書神妙爲世所重時年五)
(十有二末云千金勿傳非其人也梁昭明太子正月啟談叢發流水之源丨丨引崩雲之𫝑李邕謝敕書及綵綾表天門下訟横丨)
(丨于常山御府賜衣列錦川于淄水薛廷珪授李昌遠翰林學士制上林擢秀聞爾則百尺無枝丨丨交鋒聞爾則一戰而霸杜甫)
(詩詞源倒流三峽水丨丨獨掃千人軍元稹詩海岱詞鋒截皇王丨丨驅陸龜蒙詩丨丨初臨夜正清蘇軾詩猶能整丨丨媿我非)
(韓孫又花枝不共秋欹帽丨丨空來夜斫營)紙陣(王羲之書筆陣圖後夫丨者丨也筆者刀矟也墨者鍪甲也水硯者城池)
(也心意者將軍也)雁陣(庾信文語其百發弓絶于猿吟論其百中劍深于丨丨許敬宗尉遲恭碑偃月疏營右澤左陵之𫝑)
(浮雲丨丨鵝張鶴列之竒王勃滕王閣詩序丨丨驚寒聲斷衡陽之浦)
魚麗陣(左傳原繁高渠彌以中軍奉公爲丨丨之丨吳均詩五歴丨丨丨三入九重圍唐太宗帝範序躬環甲胄親當矢石)
(夕對以丨丨之丨朝臨以鶴翼之圍耶律楚材詩丨丨大丨兵成行行師布置非尋常)背水陣(史記淮隂侯傳未至井陘)
(口三十里止舍乃使萬人先行出丨丨丨趙軍望見而大笑平旦信建大將旗鼓鼓行出井陘口趙開壁擊之信佯棄鼓旗走水上)
(軍軍皆殊死戰不可敗)魚鱗陣(漢書陳湯傳步兵百餘人夾門爲丨丨丨注言相接形次若鱗也)堂堂陣(黃帝)
(出軍訣始立牙之日吉氣來應旗旙指敵是謂丨丨之丨整整之旗此大勝之徵也孫子無邀整整之旗無擊丨丨之丨鍾會移蜀)
(檄段谷侯和沮傷之氣難以敵丨丨之丨)六花陣(李子問對太宗曰卿所製丨丨丨法出何術乎靖曰臣所本諸葛亮八陣)
(法也大陣包小陣大營包小營古制如此臣爲圖因之)風流陣(天寳遺事眀皇酒酣使妃子統宫使百餘人帝統小中貴)
(百餘人排兩陣爲丨丨丨巧擊相觸敗者罰巨觥范成大詩宫中亦有丨丨丨不及漁陽突騎粗)六甲陣(瀨鄉記養性得)
(仙各自有法或以五行丨丨丨或以服食度骨筋)
增列陣(周禮夏官大司馬司馬以旗致民平丨丨如戰之陳韓詩外傳兩國搆難壯士丨丨塵埃漲天潘岳文輕車引駕介)
(士丨丨王羲之書筆陣圖後每作一横畫如丨丨之排雲)戰陣(見上韓非子境内教丨丨閱士卒博奕論求之于丨丨則非孫)
(吳之倫也考之于道藝則非孔氏之門也徐陵勸進表雲師火帝非無丨丨之功堯誓湯征咸用干戈之道庾信擬連珠丨丨勇于)
(風飇謨謀出乎胷臆)徇陣(周禮夏官大司馬羣吏聽誓于陳前斬牲以左右丨丨曰不用命者斬之)廵陣(周禮夏官大司)
(馬及戰丨丨視事而賞罰)旣陳(周禮夏官大司馬丨丨乃設驅逆之車有司表貉于陳前)可陳(周禮夏官大司馬虞人萊)
(所田之野注萊芟除丨丨之處)未陳(左傳宋爲乘丘之役故侵我公禦之宋師丨丨而薄之敗諸鄑唐書李光顔傳李㝏亂汴)
(州詔光顔總軍出討朝受命暮即戎翌日拔尉氏與汴人戰琵琶溝丨丨薄之賊走㝏平進兼侍中)皆陳(左傳未陳曰敗某師)
(丨丨曰戰得儁曰克)不陳(左傳鄭陳而不整蠻軍而丨丨漢書刑法志善師者丨丨善陳者不戰宋史樂志徯來發咏丨丨行)
(師)出陳(左傳潘黨望其塵使騁而告曰晉師至矣楚人亦懼王之入晉軍遂丨丨)修陳(左傳蒐乘𥙷卒秣馬利兵丨丨)
(固列蓐食申禱)疏陳(左傳晉人使司馬斥山澤之險雖所不至必旆而丨丨之注疏建旌旗以爲陳)成陳(左傳苗賁皇曰)
(楚師之良在其中軍王族而已若塞井夷竈丨丨以當之欒范易陵行以誘之中行二卻必克二穆吾乃四萃于其王族必大敗之徐)
(□錫文烏孫天馬指東都而丨丨陳師道詩風撩雨脚俄丨丨雪閣雲頭欲結花)戟陳(左傳楚武王荆尸授師孑焉以伐隨)
(注孑者戟也楚始用丨爲丨)善陳(孟子有人曰我丨爲丨我善爲戰大罪也)半陳(國語楚丨丨公令擊之)中陳
(國語王親秉鉞載白旗以丨丨而立又宋史馬拯傳建議令防秋宜于唐河增屯兵至六萬控定武之北爲大陣邢州置都部為丨)
(丨天雄軍置鈐轄為後陣上多采用其意)方陳(國語以萬人爲丨丨李子問對諸葛亮以石縱横布爲八行丨丨之法即此圖)
(也)竒陳(史記李收傳單于大率衆來入李牧多為丨丨張左右翼擊之韓琦詩駈出長郊閱丨丨離合應麾皆有節)集
陣(史記趙奢傳許歴曰秦人不意趙師至此其來氣盛將軍必厚丨其丨以待之)圜陳(漢書項籍傳引其騎因四隤山而為)
(丨丨外嚮漢騎圍之數重注丨丨四周為之也外嚮謂兵刃皆在外也魏志田豫傳鄢陵侯彰征代郡以豫為相軍次易北虜伏騎)
(擊之軍人擾亂豫因地形回車結丨丨弓矢持滿于内疑兵塞其隙胡不能進散去耶律楚材冬狩行長圍布置如丨丨)置陳
(漢書英布傳布反上自將擊布布兵精甚上乃壁庸城望布軍丨丨如項籍軍上惡之宋史兵志丨丨之法以結隊為先何承天荅)
(宗居士書省大論丨丨如項籍既足以下殘漢祖况弱士乎庾信啟澠池丨丨解鄧禹之圍)營陳(漢書李廣傳程不識正部)
(曲行伍丨丨擊刁斗使治軍簿至明軍不得自便蜀志諸葛亮傳注亮聞孟𫉬為夷漢所服募生致之既得使觀于丨丨之間問曰)
(此軍何如𫉬曰向者不知虛實故敗今蒙賜觀丨丨即易勝耳亮縱使更戰七縱七禽曰公天威也南人不復反矣南史宗越傳善)
(立丨丨每數萬人止頓自騎馬前行使軍人隨其後馬止營合未嘗參差唐史趙犨傳犨資警健兒弄時好為丨丨行列自號令指)
(顧羣兒無敢亂庾信紇干弘碑銘雲風順逆丨丨孤虛)兩陳(漢書鼂錯傳丨丨相近平地淺草可前可後此長戟之地也吳)
(志孫策傳策謂弟權曰舉江東之衆决機于丨丨之間與天下争衡卿不如我舉賢任能各盡其心以保江東我不如卿張正見詩)
(雲屯丨丨合劍聚七星眀)傅陳(漢書陳湯傳前至郅支城都賴水上離城三里上營丨丨注傅讀曰敷)行陳(漢書王莽)
(傳世祖悉發郾定陵兵數千人來救昆陽尋邑易之自將萬餘人丨丨敕諸營皆按部毋得動注丨丨廵行軍陣也又行音杭王命)
(論舉韓信于丨丨收陳平于亡命出師表將軍向寵暁暢軍事營中之事悉以諮之必能使丨丨和睦優劣得所也石闕銘淵默之)
(容無改于丨丨庾信慕容寧碑長城硤石必先丨丨于鵠詩山川引丨丨蕃漢列旌旗)部陳(後漢書光武帝紀勅令各歸營)
(勒兵乃自乘輕騎案行丨丨歐陽修詩引兵卸甲嶺丨丨自參差)勒陳(後漢書羊續傳續四遷為廬江大守後揚州黃巾賊)
(攻舒焚燒城郭續發縣中男子二十以上皆持兵丨丨小弱者負水灌火并𫝑力戰大破之班固傅寬贊御師丨丨破敵以威)赴
陳(後漢書皇甫嵩傳嵩進兵討張角嵩與角弟梁戰于廣宗梁衆精勇嵩不能剋眀日乃閉營休士以觀其變知賊意稍懈乃潛)
(夜勒兵鷄鳴馳丨其丨戰至晡時大破之)近陳(後漢書蓋勲傳勲為討虜校尉靈帝詔問天下何苦反亂勲曰倖臣子弟擾之)
(帝曰吾以陳師平樂觀多出中財物以餌士何如勲曰宼在遠而設丨丨不足昭果毅秪黷武耳)突陳(魏志吕布傳布有良)
(馬曰赤兔常與其親近陥鋒丨丨吳志丁奉傳與敵追軍戰于高亭奉跨馬持矛丨入其丨中斬首數百并𫉬其軍器宋史岳飛傳)
(張俊請飛同討李成時成將馬進犯洪州連營西山飛重鎧躍馬潛出賊右丨其丨所部從之進大敗走筠州)離陣(魏志徐晃)
(傳晃解襄陽之圍振旅還太祖迎晃七里置酒大會時諸軍皆集大祖案行諸營士卒咸丨丨觀而晃軍營整齊將士駐陣不動帝)
(歎曰徐將軍可謂有周亞夫之風矣)駐陣(見上)安陣(魏志張郃傳勒兵丨丨諸將皆受節度)複陣(魏志任峻傳官)
(渡之戰太祖使峻典軍器糧運以千乘為一部十道方行為丨丨以營衛之)戎陣(蜀志諸葛亮傳亮身率諸軍攻祁山丨丨)
(整齊賞罰肅而號令明謝靈運賦序或述職邦邑或霸役丨丨)壞陣(蜀志法正傳正與劉璋箋曰雒下雖有萬兵皆丨丨之卒)
(破軍之將若相爭一旦之戰則𫝑力不相當蘇轍觀試進士呈試官詩英才自入彀丨丨不勞攻)轢陣(吳志周瑜傳瑜親跨)
(馬丨丨會流矢中右脇便還)圍陣(晉書職官志帝為晉王委任陳勰使典兵事及蜀破後令勰受諸葛亮丨丨用兵倚伏之)
(法)堅陣(晉書沈瑩傳領丹陽銳卒刀楯五千號曰青巾兵前後屢陷丨丨于是以馳淮南軍三衝不動張說鄴都引晝攜壯)
(士破丨丨夜接詞人賦華堂蕭穎士登故宜城賦抗靡丨丨守無完營顧雲唐風集序破絶冶之丨丨擒彫巧之酋帥)交陣
(北史韓禽傳賀若弼與禽爭功于上前弼曰臣在蔣山死戰破其銳卒禽其驍將震揚威武遂平陳國禽略不丨丨豈臣之比禽曰)
(本奉明旨令臣與弼同取偽都弼乃敢先期逄賊遂戰致將士傷死甚多)入陣(隋書周羅㬋傳初仕陳以戰功至太子左衛率)
(時參宴席陳主曰周衛率武將詩每前成文士何後也孔範曰周羅㬋執筆製詩還如上馬丨丨不在人後自是益見親禮唐書音)
(樂志北齊蘭陵王長恭才武而面美常著假面以對敵齊人壯之為舞以效其指麾擊刺之容謂之蘭陵王丨丨曲梁簡文帝六根)
(懺文羊羹不及致丨丨之苦張說都督安公神道碑銘霹靂陷營衝風丨丨)破陣(舊唐書音樂志貞觀元年宴羣臣始奏秦)
(王丨丨之曲其後改制歌舞更名七德之舞增舞者至百二十人被甲執戟以象戰陣之法焉七年太宗制丨丨圖左圓右方先偏)
(後伍首尾屈伸以𧰼戰陣之形凡為三變每變為四陣有往來疾徐擊刺之𧰼顯慶元年改丨丨樂舞為神功丨丨樂又高麗傳太)
(宗伐高麗𫉬馬牛十萬明光鎧萬領因號所幸山為駐蹕山圖丨丨狀勒石紀功庾信慕容寧碑河橋之役先登丨丨元稹詩漢祖)
(過沛亦有歌秦王丨丨非無作王建田侍郎歸鎮詩廣場丨丨樂初收)四陣(見上)布陣(唐書郝廷玉傳用臨淮王遺法)
(丨丨駱賓王破賊露布連營丨丨據險揚兵劉禹錫觀碁歌雁行丨丨衆未暁虎穴得子人皆驚蘇軾喜雨詩前時渡江入吳越丨)
(丨横空如項羽自注去歲錢唐見飛蝗自西北來極可畏)五陣(宋史兵志天地五行之數不過五丨丨之變出于自然非強為)
(之玉海趙珣上丨丨圖兵事十餘篇帝給步騎使按陣既成臨觀之)大陣(宋史寇凖傳帝幸澶州至南城契丹兵方盛衆請駐)
(蹕以覘軍𫝑凖固請曰陛下不過河則人心益危敵氣未懾非所以取威決勝也且王超領勁兵屯中山以扼其吭李繼隆石保吉)
(分丨丨以扼其左右肘四方征鎮赴援者日至何疑而不進)對陣(宋史韓世忠傳贊方烏珠渡江惟世忠與之丨丨以閒暇)
(示之)撰陣(韓非子成列丨丨)征陣(尹文子絶衆之勇不可與丨丨)古陣(李子問對太宗曰數起于五而終于八則)
(非設𧰼實丨丨也)擊陣(李子問對夫攻者不止攻其城丨其丨而已必有攻其心之術焉祖君彦為李密檄洛州文呼吸則)
(河渭絶流叱咤則嵩華自拔以此攻城何城不克以此丨丨何陣不摧)蛇陣(玉海丨丨奕張虎賁環帀)強陣(玉海車戰)
(之法所以躪躒丨丨止禦奔衝行則負載糧械止則環作營衛徐陵九錫文山靡堅城野無丨丨)鬼陣(採蘭雜志吳耽不好)
(碁見人著輒曰汝非死將軍奈何以丨丨相攻後人因名碁曰丨丨)凌陣(屈原九歌丨余丨兮躐余行左驂殪兮右刃傷)徙
陣(羽獵賦移圍丨丨浸淫蹵部)理陣(劉歆文棄籩豆之禮丨軍旅之丨孔氏之道抑而孫吳之術興)蒙陣(諸葛亮教)
(若賊騎左右來至徒行以戰者陟嶺不便宜以車丨丨而待之地狭者以鋸齒而待之)横陣(王粲羽獵賦濟漳浦而丨丨倚)
(紫陌而竝征何承天樂府丨丨亘野若屯雲梁武帝論袁昂手書至止以來前無丨丨庾信碑文冒刃衝鋒前無丨丨杜牧詩風前)
(略丨丨紫髯分兩旁)散陣(辨亡論卒丨于丨民奔于邑)英陣(謝靈運宋武帝誄躡彼潛機整此丨丨)雲陣(孔稚)
(圭表自青徂豫候騎星羅沿江入漢丨丨萬里徐陵詩星旗映疎勒丨丨上祁連駱賓王破賊露布負霜戈而直指掃丨丨以長驅)
(温庭筠詩吳王赤斧斫丨丨蘇軾詩分疇翠浪走丨丨刺水綠針抽稲芽)起陣(梁昭明太子啟月下開營雲前丨丨)結陣
(梁昭明太子九月啟金隄翠柳帶星采而均調紫塞蒼鷹追風光而丨丨盧照隣詩隴雲朝丨丨江月夜歸空竇威出塞詩看雲方)
(丨丨却月始連營李商隱詩鬭龍風丨丨惱寉霧成文)晩陣(梁簡文帝蕭特墓銘壠水春帷山雲丨丨)夜陣(梁簡文帝)
(招眞館碑魏后冰城丨丨權息)送陣(梁簡文帝詩洗兵逢驟雨丨丨出黃雲)隨陣(梁簡文帝詩龍沙丨丨開)金陣
(梁元帝祀五相廟詩石城寧足植丨丨詎能追温庭筠詩綉旗隨月影丨丨似波旋)㢠陣(張正見詩雲中出丨丨天外落竒兵)
遶陣(江總雷雨曲丨丨看狐跡依山見馬蹄)完陣(邢劭文野無丨丨邑少堅城)摧陣(邢劭表丨蚩尤之丨破尋)
(邑之師)陽陣(庾信豆盧公碑武成元年都督利涉汶三州軍事五年破汶州丨丨蠻)韓陣(庾信豆盧公碑銘丨丨揮)
(戈齊城憑軾)山陣(庾信長孫儉碑銘風雲積慘丨丨連陰)翊陣(庾信詩度雲還丨丨逥風即送師)寇陣(庾信)
(從軍行丨丨先中斷妖營即兩分)曉陣(虞世基出塞詩銜枚壓丨丨卷甲解朝圍李白詩翔雲列丨丨殺氣赫長虹)側
陣(唐太宗詩丨丨移鴻影)城陣(房喬遺表今兵士之徒無一罪戾無故驅之于丨丨之間委之于鋒刃之下足以變動陰)
(陽感傷和氣)似陣(張嘉貞詩山川看丨丨草木想為兵)合陣(李昂從軍行玄漠雲平初丨丨西山月出聞鳴鏑盧綸詩)
(丨丨龍蛇動移軍草木閒)連陣(杜甫詩浮雲丨丨沒秋草徧山黃)敦陣(高思元知謀判丨丨整旅必務成師正合竒勝)
(亦資制敵)識陣(符載徐將軍讚虛實知兵龍蛇丨丨)直陣(嚴從風后握機圖序桓温見蜀將八陣云是常山蛇𫝑徒妄言)
(耳常山蛇者法出荀子謂之率然蓋丨丨也)風陣(錢起詩丨好來無丨雲開去有蹤劉著詩丨丨横秋雁雷聲吼夜蚊)覆
陣(盧綸詩丨丨烏鳶起燒山草木明)嵓陣(盧綸詩參差丨丨東雲日晃龍宫馬璧詩如猛士無譁攢槊候丨丨)藤陣
(盧綸詩壞簷丨丨密)勝陣(白居易詩輔車排丨丨犄角搴降旗)陣陣(劉禹錫詩船頭大銅環摩挲光丨丨韓琦雪詩萬方)
(蒙澤人人賀通夕無風丨丨乾林逋梅花詩小圍烟景正淒迷丨丨寒香壓麝臍朱自牧詩過盡城頭丨丨鴉)陰陣(劉禹錫風)
(詩襲月寒暈起吹雲丨丨成)攪陣(李賀馬詩他時須丨丨牽去借將軍高啟詠鎧詩擐來會丨丨一鏃不傷身)將陣
(杜牧戰論夫大將將兵柄不得專恩臣詰責第來撝之至如鏜然丨丨殷然將鼔一則曰必為偃月一則曰必為魚麗三軍萬夫環)
(旋翔佯愰駭之間虜騎乘之遂取吾之旗鼓此不專任責成之過也)黥陣(杜牧送孟遲詩秦臺破心膽丨丨驚毛髮又贈張祜)
(詩丨丨人人懾秋星歴歴分)竹陣(杜牧詩森嚴丨丨齊)心陣(温庭筠詩文楸方罫花參差丨丨未成星滿地)碁陣
(温庭筠詩醉鄉高窈窈丨丨靜愔愔)魚陣(皮日休南池聯句坐來丨丨變)雪陣(皮日休詩丨丨千萬戰蘚岩高下刳蘇軾)
(詩春光水溶漾丨丨風翻撲又風翻丨丨春絮亂蠧響啄木秋聲堅蘇轍南康阻風詩霏微丨丨散顚倒玉山舞)雷陣(皮日)
(休詩倏忽丨丨吼須臾玉岸拆)篁陣(陸龜蒙開元寺聯句松行將雅拜丨丨欲交麾)愁陣(韓偓詩禪伏詩魔歸淨域酒衝)
(丨丨出竒兵)一陣(韓偓詩昨夜三更雨今朝丨丨寒李獻甫詩丨丨涼從雨後生)作陣(司空圖詩馬上繁花丨丨迎高)
(啟孤雁詩度隴將書怯排空丨丨難)花陣(司空圖詩浮世榮枯總不知且憂丨丨被風吹)敗陣(羅隱詩貨財丨丨難相悉)
(鮑叔如今不可尋)蘚陣(貫休詩菌抗松床丨丨青林逋詩鶴毛横丨丨蟻穴入莎根)錦陣(宋徽宗詩花帽兩邊成丨)
(丨)詩陣(歐陽修詩丨丨誰教主將壇)烟陣(蘇軾捕蝗詩西來丨丨塞空虛灑徧秋田雨不如)蜂陣(蘇轍詩丨)
(丨紛紛初養蜜鸎巢淺淺欲生兒)雨陣(李覯詩羣陰侮陽德丨丨春嘈嘈)斫陣(黃庭堅題跋余嘗評米元章書如快)
(劍丨丨強弩射千里所當穿徹書家筆𫝑亦窮于此)鴉陣(陸游詩亂丨丨起霜天晚落葉聲乾古渡秋)蟻陣(陸游詩更)
(欲世間同省事勾回丨丨放蜂衙)盤陣(陸游詩寒鴉丨丨起)鴨陣(范成大詩獨自編欄丨丨歸)宿陣(周昂詩嶺)
(雲殘丨丨陵日湛晨光)遠陣(周昂詩谷風連丨丨原樹鬱春梢)紫陣(方䕫詩丨丨紅圍一夜空)粉陣(張雨詩丨)
(丨松崩雪)番陣(高啟詩良人不願封侯印虎符遠發當丨丨)
振旅陣(周禮夏官大司馬中夏教茇舍如丨丨之丨)濟漢陣(左傳乃丨丨而丨自小别至于大别)夾水陣
(左傳越子伐吳吳子禦之笠澤丨丨而丨史記吳世家闔廬興師西伐楚至于漢水楚亦發兵拒吳丨丨丨)上山陳(漢書)
(李廣傳匈奴數千騎見廣以為誘騎驚丨丨丨)鄴城陣(北史史萬歲傳萬歲每戰先登丨丨之丨官軍稍却萬歲乃馳馬奮)
(擊殺數十人衆亦齊力官軍復振)行曰陣(宋史兵志采古之法酌今之宜曰營曰陣本出于一特止曰營丨丨丨在竒正)
(言之則營為正陣為竒也)就表陣(李子問對太宗曰曹公新書云作陣對敵必先立表引兵丨丨而丨一部受敵餘部不進)
(救者斬此何術乎)五行陣(李子問對太宗曰丨丨丨如何靖曰本因五方色立此名方圓曲折銳實因地𫝑使然凡軍不)
(習此五者安可以臨敵乎兵詭道也故強名五行焉)四獸陣(李子問對太宗曰丨丨之丨又以商羽徵角𧰼之何道也靖曰)
(詭道也)百萬陣(馮衍書破丨丨之丨摧九尾之軍)連衡陣(諸葛亮令丨丨丨狹而厚也)牧野陣(張載)
(文周武無丨丨之丨則吕牙渭濱之釣翁也)丹水陣(張載平吳頌序堯有丨丨之丨舜有三苗之誅)軍馬陣(張協)
(詩出睹丨丨丨入聞鞞鼔聲)白旄陣(梁簡文帝大法頌序焦門厭棄德之居鮪水發丨丨之丨)小月陣(梁簡文帝)
(從軍行先平丨丨丨却滅大宛城)左賢陣(范雲詩朝驅丨丨丨夜薄休屠營)軒轅陣(徐陵書齊國彊兵便是丨)
(丨之丨)黃沙陣(庾信表華隂有白馬之兵河曲有丨丨之丨)鶴列陣(庾信馬射賦開丨丨之丨靡魚鬚之旃)
常山陣(庾信賦昆陽之戰𧰼走林丨丨之丨蛇奔穴明餘慶從軍行風卷丨丨丨笳喧細柳營杜牧詩丨丨蛇丨勢縱横)
三門陣(庾信慕容寧碑梯衝所向地靡百樓之城長戟所臨野闕丨丨之丨)沙苑陣(庾信紇干弘碑解華山圍平丨)
(丨丨每有元勲常蒙别賞)橫江陣(庾信鄭常碑入丨丨之丨進下瀨之兵)却月陣(庾信丘乃敦崇傳澆沙聚石之)
(營丨丨横雲之丨)樓船陣(庾信步陸逞碑官師擁鐸更為吳越之兵君子習流别有丨丨之丨)虎落陣(楊素出塞)
(詩雲横丨丨丨氣抱龍城虹)龍蛇陣(崔融賀破吐蕃表龔行天罰掃彼妖氛千里貔武之營百里丨丨之丨文同詩虎豹)
(用韜傳妙略丨丨供丨役羣豪)成臯陣(張說詩前掃丨丨丨却下洛陽宫)天地陣(李白詩將飛丨丨丨兵出塞垣)
(通)雲鳥陣(杜甫詩共說總戎丨丨丨不妨游子芰荷衣)雲迎陣(岑參詩洗兵魚海丨丨丨秣馬龍堆月照營)
桃林陣(獨孤及出師頌鄠杜之師以形勝㶚上之兇占以威逐丨丨之丨以竒破河洛之蘖以氣摧)天陣(元稹詩老)
(將丨丨丨幽人釣石磯)三百陣(王建贈田將軍詩大小獨當丨丨丨縱横秪用五千兵)無覇陣(皮日休詩儼對)
(丨丨丨靜聞嚴陵灘)蚩尤陣(陸龜蒙苦雨詩初驚丨丨丨虎豹爭摶嚙)鸕鷀陣(陸龜蒙詩丨丨丨合殘陽少蜻蛚吟)
(高冷雨疎)冰作陣(宋徽宗南郊齋宫雪詩十萬軍容丨丨丨九街鴛瓦玉為簷)懷山陣(范成大詩雲作丨丨丨)
魚龍陣(劉從益詩春闈看决丨丨丨未必尖錐勝鈍錐)魚復陣(高啟詩屏裏舊圖丨丨丨燈前新注豹韜篇)
六十四陣(漢官儀立秋日斬牲祀白帝大司馬肄孫吳丨丨丨丨)累石爲陣(梁州記沔陽城泝漢上十五里)
(有諸葛武侯所鎮在漢水南背山向水門前丨丨丨丨水至壞其行列水去輙復故)
鎮(陟刃切壓也又姓或作填經史互用)
韻藻四鎮(周禮春官大司樂凡日月食丨丨五嶽崩令去樂注丨丨山之重大者揚州會稽青州沂山幽州醫無閭冀州)
(霍山舊唐書禮儀志每祀地祗神州及五嶽丨丨四瀆四海皆從祀又開元十年封丨丨神為公又唐書陸贄傳中興未遑外討僑)
(置丨丨隸安定以隴右附扶風所當二蕃則朔方涇原隴右河東四節度而已又李德裕傳時帝欲攻取安西德裕曰昔漢魏相請)
(罷田車師賈捐之請棄珠崖近狄仁傑請棄丨丨及安東皆不欲貪外以耗内又龜兹傳帝始徙安西都護于其都統于闐碎葉疏)
(勒號丨丨杜甫詩丨丨富精銳摧鋒皆絶倫)外鎮(晉書張華傳華名重一世衆所推服而荀勖自以大族深憎疾之每伺間)
(隙欲出華丨丨班固夏侯嬰贊内康王室丨丨四方)坐鎮(舊唐書裴度傳雖江左王導謝安丨丨雅俗而訏謨方略度又過之)
(任昉為蕭揚州薦士表王暕丨丨雅俗弘益己多)八鎮(羽獵賦霹靂烈缺吐火施鞭萃傱沇溶淋離廓落戲丨丨而開關注)
(四方四隅為丨丨戲音麾)
增國鎮(詩序韓奕箋梁山于韓國之山最高大為丨之丨所望祀焉徐彦伯詩大信天下寳維賢丨之丨)玉鎮(周禮)
(春官天府凡國之丨丨大寳噐藏焉)寶鎮(周禮春官天府上春釁丨丨及寳噐李覯魯公碑詩安得同丨丨收藏在天府)五
鎮(周禮春官大司樂四鎮五嶽疏五州丨丨得入嶽名餘四州不得嶽名者仍依舊為鎮號崔融上尊號表配諸侯于四瀆視上)
(公于丨丨李商隱為滎陽公謝賜冬衣狀臣叨蒙重寄適控遐陬地雖丨丨之衝氣得四時之正)山鎮(周禮夏官職方氏東)
(南曰揚州其丨丨曰會稽正南曰荆州其丨丨曰衡山河南曰豫州其丨丨曰華山正東曰青州其丨丨曰沂山河東曰兖州其丨)
(丨曰岱山正西曰雍州其丨丨曰嶽山東北曰幽州其丨丨曰醫無閭河内曰冀州其丨丨曰霍山正北曰并州其丨丨曰恒山)
内鎮(周禮冬官考工記大琮十有二寸射四寸厚寸是謂丨丨宗后守之庾信樂府平琮禮丨丨隂管奏司中)重鎮(漢書)
(枚乘傳馬方駭鼔而驚之繫方絶又丨丨之又晉書義陽王望傳吳將寇江夏邊境騷動以望統步騎出屯龍陂為二方丨丨假節)
(加大都督諸軍事唐書韓弘傳弘子公武為左金吾將軍弘出河中弘弟充徙宣武乃曰二父居丨丨我以孺子又當執金吾職乎)
(因固辭杜甫詩丨丨如割據輕權絶紀綱又丨丨還須濟世才劉長卿詩吳山依丨丨江月帶行營)地鎮(漢書翟方進傳注元)
(延中岷山崩山丨之丨宜固而崩反于常理所以示人患也)定鎮(後漢書百官志并省郡縣注孝武之末始置刺史監糾非)
(法不過六條傳車周流匪有丨丨秩裁數百威望輕寡得有察舉之勤未生陵犯之釁)留鎮(後漢書隂識傳帝每廵郡國識)
(常丨丨京師委以禁兵孔融與張紘書聞大軍西征足下丨丨不有居者誰守社稷李嶠謝加授通議大夫表萬騎時廵不陪遊于)
(渭北四關丨丨獨延欷于周南)臥鎮(魏志杜畿傳河東吾股肱郡充實之所足以制天下故煩卿丨丨之唐書裴度傳開成二)
(年復以本官兼河東節度使度累表固辭文宗遣盧弘宣旨曰卿雖多病年未甚老為朕丨丨北門可也)後鎮(蜀志黃權傳先)
(主將伐吳權諫曰吳人悍戰又水軍順流進易退難臣請為先驅陛下宜為丨丨)州鎮(吳志虞翻傳注會稽上應牽牛之宿)
(下當少陽之位南山攸居實為丨丨昔禹會羣臣因以命之徐陵論邊事書雲夢之田楚王為寳吳當勁蜀晉拒強秦資彼山川並)
(為丨丨)征鎮(晉書懷帝紀永嘉五年大司馬王浚承制置百官署丨丨又王濬傳有司奏輔國未為逹官不置司馬不給官)
(騎詔依丨丨給五百大車增兵五百人為輔國營給官騎十人置司馬又唐彬傳使持節監幽州諸軍事邊境𫉬安無犬吠之聲自)
(漢魏丨丨莫之比焉北史魏廣陽王深傳豐沛舊門仍防邊戍自非得罪當世莫肯與之為伍丨丨驅使為虞候白直一生推遷不)
(過軍主)作鎮(晉書宗室傳論譙閔沉雄壯勇丨丨南服懷忠憤發建義微行北史魏廣陽王深傳昔皇始以移防為重盛簡)
(親賢擁麾丨丨配以高門周書異域傳論九川為紀五嶽丨丨舊唐書令狐楚傳太和六年改太原尹楚自書生隨計成名皆在太)
(原實如故里及是秉鉞丨丨邑老歡迎綏撫有方軍民胥悦西京賦高陵平原據渭踞涇澶漫靡迤丨丨于近東京賦太華丨丨揭)
(以熊耳潘岳詩藩岳丨丨輔我京室張載劍閣銘作固丨丨劉琨誄穆矣靖王開國丨丨王融詩經天為𧰼麗地丨丨梁簡文帝相)
(宫寺碑岷峨丨丨猶銘劍壁之山沈約碑文太祖龍躍俟時丨丨淮泗郊居賦指衡嶽而丨丨苞江漢而為宇杜甫封西嶽賦惟此)
(西嶽丨丨三輔)到鎮(晉書譙王傳休之字季預監荆益梁寧秦雍六州軍事丨丨未幾桓振襲江陵休之戰敗出奔襄陽劉懷)
(肅自沔攻振走之休之還鎮以失戍免官)方鎮(晉書張華傳馮紞曰陛下謀謨之臣著大功于天下海内莫不皆知據丨丨總)
(戎馬之任者皆在聖慮矣唐書賈耽傳耽常以丨丨帥缺當自天子命之若謀之軍中則下有背向人固不安帝然之又韋澳傳澳)
(為學士時帝嘗曰朕每遣丨丨刺吏欲各悉州郡風俗卿為朕撰一書澳乃取十道四方志手加紬次題為處分語宋史職官志孝)
(宗復置十六衛以丨丨兼領如節度使則領金吾衛上將軍承宣使則領左右衛上將軍白居易詩何處春深好春深丨丨家)出
鎮(晉書羊祜傳帝將有滅吳之志以祜都督荆州諸軍事祜率營兵丨丨南夏綏懷遠近甚得江漢之心宋史向敏中傳時舊相)
(丨丨不以軍事為意寇凖雖有重名所至終日游宴張齊賢倜儻任情𫉬劫盗或至縱遣帝稱敏中曰大臣出臨四方惟敏中盡心)
(于民事爾王羲之帖以中軍丨丨有避賢意錢起詩丨丨忽推才盛哉文且武許渾詩膺舟丨丨虛陳榻鄭履還京下隗臺)至
鎮(晉書杜預傳羊祜病舉預自代拜鎮南將軍都督荆州諸軍事既丨丨繕甲兵耀威武襲吳西陵督張政破之)還鎮(晉書)
(杜預傳預既丨丨累陳家世吏職武非其功請退不許崔元翰為馬司徒請罷節度表舉軍丨丨解甲息師)維鎮(晉書劉頌)
(傳郡縣之察小政理而大勢危諸侯為邦近多違而遠慮固聖王推終始之弊權輕重之理包彼小違以據大安然後足以藩固内)
(外丨丨九服)在鎮(晉書盧欽傳武帝以欽為都督沔北諸軍事平南將軍欽丨丨寬猛得中疆場無虞北史魏廣陽王深傳)
(往世房分留居京者得上品通官丨丨者便為清途所隔)郡鎮(北史魏紀大和四年丨丨十八水旱人饑詔開倉振恤)二
鎮(北史魏紀沃野統萬丨丨勅勒叛詔太尉隴西王源賀追擊至枹䍐滅之)六鎮(北史魏紀大和十二年詔丨丨雲中河西)
(及關内郡各修水田通渠溉灌)給鎮(北史齊紀神武家貧及聘武明皇后始有馬得丨丨為隊主)對鎮(北史魏河間公)
(傳尅仇池威振羌氐復賜爵河間公與武都王楊宗保丨丨駱谷)撫鎮(北史魏高凉王傳靈太后詔流人所在皆置命屬郡)
(縣𨕖豪右為守令以丨丨之)改鎮(北史魏廣陽王深傳邊人見此援師便自意輕中國尚書令臣崇時即申聞求丨丨為州)
(將允其願)遷鎮(北史宋世景傳左僕射源懷引為行臺郎廵察州鎮十有餘所黜陟賞罰莫不咸允丨七丨别置諸戍明設亭)
(候以備不虞懷大相委重還薦之宣武張弘範赴大名詩詔引春風下帝庭恩教丨丨大名城)一鎮(北史杜杲傳陳文帝欲周)
(還魯山杲荅曰安成之在關中乃咸陽一布衣耳然是陳之介弟其價豈止一城若知止侔魯山固當不貪丨丨五代史李存賢傳)
(莊宗好角觝嘗與王郁較而屢勝顧存賢曰爾能勝我與丨丨存賢較而勝之後符存審在幽州病篤莊宗歎曰北方之事誰可代)
(之因顧存賢曰角觝之勝吾不食言即以為盧龍節度)上鎮(舊唐書職官志凡天下丨丨二十中鎮九十下鎮一百三十五)
中鎮(見上)下鎮(見上庾信義谷銘寥廓上浮崢嶸丨丨)東鎮(舊唐書禮儀志東嶽岱山祭于兖州丨丨沂山祭于)
(沂州韓愈詩司徒丨丨馳書謁丞相西來走馬迎)西鎮(舊唐書禮儀志祭西嶽華山于華州丨丨吳山于隴州沈佺期扈從)
(出西嶽詩丨丨何穹崇壯哉信靈造)南鎮(舊唐書禮儀志祭南嶽衡山于衡州丨丨會稽于越州杜甫詩西扼弱水道丨丨枹)
(䍐陬王十朋會稽賦八山中藏千峰周㢠廻鉅者丨丨是為會稽)北鎮(舊唐書禮儀志祭北嶽恒山于定州丨丨醫無閭于營州)
(白居易詩殷卿領丨丨崔尹開南幕蔡珪醫無閭詩幽州丨丨高且雄倚天萬仞蟠天東)岳鎮(舊唐書禮儀志先代帝王丨丨)
(海瀆為中祀王融曲水詩序廽輿駐䍐丨丨淵渟沈約諴雅歌招海瀆羅丨丨徐陵碑文丨丨龍蟠星懸鶉火楊炯唐將軍碑銘陣)
(擁遼河丨丨碣石韓愈雪詩豈堪禆丨丨強欲效鹽梅)海鎮(舊唐書禮儀志開元二十二年詔岳瀆丨丨用牲牢鮮並以酒)
(脯充奠祀)軍鎮(舊唐書職官志凡諸丨丨大使副使已上皆四年一替又食貨志㩁稅茶鹽本資財賦贍濟丨丨蓋是從權傳)
(休奕宣武舞歌弩為遠兵丨之丨其發有機體難動白居易詩山河地襟帶丨丨國藩維)幽鎮(舊唐書裴度傳度方用兵山東)
(有所奏論多為元稹輩所持度在軍上疏曰陛下欲掃蕩丨丨宜先肅清朝廷)廉鎮(舊唐書李德裕傳德裕身居丨丨傾心王)
(室遣使獻丹扆箴六首)三鎮(舊唐書李德裕傳劉稹所恃者河朔丨丨耳若得魏鎮不與稹同破之必矣唐書林藴傳國家)
(有西土猶右臂也今臂不附體北彌幽郊西極汧隴不數百里為外域涇原鳳翔邠寧丨丨皆右臂大藩擁旄鉞數百十人惟李抱)
(玉請復河湟宜拔行伍之長使守秦隴宋史李梲傳梲使金軍時金使來索金帛且求割太原中山河間丨丨并宰相親王為質乃)
(退師劉禹錫史公神通碑銘雖榮丨丨不荷百祿)長鎮(唐書陸贄傳被邊丨丨之兵皆百戰傷夷考服役則勞察臨敵則勇)
分鎮(唐書陸贄傳守戍者以寡不可抗丨丨者以無詔不敢救逗留之頃寇己奔偪)城鎮(唐書陸贄傳平居殫資儲以奉)
(浮冗臨難棄丨丨以搖疆場)易鎮(唐書李吉甫傳為相歲除凡丨三十六丨殿最分明)屯鎮(唐書賈耽傳耽嗜觀書尤)
(悉地理繪布隴右山南九州且載河所經受為圖又以洮湟甘凉丨丨額籍道里廣狹山險水原為别錄六篇上之詔賜幣馬珍器)
治鎮(唐書李愬傳田弘正守鎮州以愬帥魏博長慶初幽鎮亂殺弘正愬素服以令軍曰上以其愛人使往丨丨今鎮人戕害)
(之是無魏也)大鎮(唐書李愬傳始李晟克復京城及愬平淮蔡復踵其美弟兄席父勲寵率為第宅相矜惟愬六遷丨丨所)
(處先人舊宅一院而已李商隱詩丨丨初更帥嘉賓累見邀)兩鎮(唐書李愬傳帝方經略隴右故徙愬節度鳳翔李師道反)
(詔愬代愿帥武寧軍旬日踐父兄丨丨世以為榮宋史職官志宣和末節度使六十人中興諸將有兼丨丨三鎮者庾信司馬裔碑)
(懷州拓境丨丨奔波沈遘詩丨丨旌旗對撫邦)劇鎮(唐書杜牧傳是時劉從諫守澤潞何進滔據魏博頗驕蹇不循法度牧追)
(咎長慶以來朝廷措置亡術復失山東鉅封丨丨所以繫天下輕重不得承襲輕授皆國家大事嫌不當位而言實有罪乃作罪言)
(元稹詩自居丨丨無他績幸得蠻來固恩寵)節鎮(宋史王彦超傳彦超自丨丨來朝侍曲宴太祖從容謂曰卿等國家舊臣)
(久臨劇鎮王事鞅掌非朕所以優賢之意彦超知旨卽乞歸丘園鄭雪岩賀鄭太傅再入相啟起司馬公于獨樂園之内付謝太傅)
(總諸丨丨之權)縣鎮(宋史曾鞏傳鞏知洪州會江西歲大疫鞏命丨丨亭傳悉儲藥待求軍民不能自養者來食息官舍資其)
(食飲衣衾之具分醫視診書其全失多寡為殿最)相鎮(莊子相排以辭丨丨以聲曹冏六代論是以輕重足以丨丨親疎足)
(以相衞)巨鎮(地理通釋李忠定曰六朝能保守江左以強兵丨丨盡在淮南吳均八公山賦神基丨丨卓犖荆河李義府封)
(禪詩天齊標丨丨日觀啓崇期白居易詩丨丨為邦屏全材作國楨)竹鎮(名勝志六合縣有丨丨陳霸先敗郭元建于其地唐)
(郟滂有丨丨懷古集)自鎮(馮衍顯志賦誦古今以散思兮覽聖賢以丨丨)藩鎮(李尤函谷關賦丨丨造而惕息侯伯過而)
(震惶唐明皇詩丨丨謳歌滿行宫雨露深蘇軾指掌圖序丨丨強梁于河北而險要詳于吉甫先零跋扈于隴西而地形上于充國)
封鎮(蔡邕廣連珠忌慎動作丨丨書符以防其禍)頽鎮(陸雲誄南岳丨丨蔭輝素靈)助鎮(郭璞巫咸山賦則崇)
(嶺以峻起配華霍以丨丨)連鎮(江賦衡霍磊落以丨丨巫廬嵬崫而比嶠)進鎮(王羲之帖穉恭遂丨丨東西齊舉相剋定)
(有期也)舊鎮(王羲之與殷浩書今軍破于外資竭于内保淮之志非復所及莫過還保長江都督將各復丨丨自長江以外)
(羈縻而已蕭子良啓兖豫二藩雖曰丨丨往屬兵虞累棄鄉土錢珝為崔僕射謝赴劍南表北面拜天南旋丨丨望九門而彌遠顧)
(三蜀而何情)邦鎮(謝朓詩譬諸華霍惟丨之丨)反鎮(梁武帝孝思賦序旬朔之間慧景丨丨卽便解甲以歸京師)
防鎮(梁武□孝思賦序武慶宗將領留丨彼丨)啟鎮(梁元帝賦分沙漠而丨丨卽開蕃于夏州)德鎮(梁元帝廬山碑)
(文廬山者南國之丨丨)要鎮(温子昇書定襄陵廟之至重平城守國之丨丨)左鎮(庾信豳國公墓銘星裂中台山傾丨)
(丨)嵩鎮(王勃乾元殿頌爾其左扃丨丨申侯降太室之楨前枕莘郊伊尹發空桑之秀)瓊鎮(王勃乾元殿頌道凝丨丨)
(下蒼掖而照重熙業峻銅樓憑紫軒而揖羣后)疊鎮(王勃九成宫頌靈墟寶藏代興汧雍之間峻阜長岑丨丨岐梁之域)廣
鎮(王勃與蜀城父老書蜀都丨丨岷墟奥壤山分王宇水向金陵景貺有期英靈間出)靜鎮(李嶠表朝命新復人望安在宜)
(應丨丨未可移動雲笈七籖天有五星進退成其經緯地有五嶽丨丨安其方位)府鎮(崔融拔四鎮議自建武至於延光三)
(絶三通至唐太宗方事外討復修孝武舊跡並南山至于葱嶺為丨丨烟火相望焉)俯鎮(崔融賀明堂成表匪日而成衝霄特)
(起仰浮圓笠丨丨方輿)邊鎮(張說詩丨丨戍歌連夜動獨孤及代獨孤將軍讓魏州刺史表翊州司而罕效撫丨丨而何功)
(馬總為戴中丞謝賜中和節詩序表限守丨丨遂闕稱觴徒觀宴鎬之詩不厠賡歌之末)霍鎮(張說詩丨丨迎雲蓋汾河送羽)
(旗)京鎮(儲光羲臨江亭詩晉家南作帝丨丨北為門)草鎮(杜甫詩南防丨丨慘霑濕赴遠役)古鎮(杜甫詩石)
(門雲雷隘丨丨峰巒集符載徐將軍寫真贊機謀宏遠牆宇高峻何處功名下邳丨丨張籍詩丨丨城門白磧開)詔鎮(杜甫)
(哀王思禮詩金城賊咽喉丨丨雄所搤)雄鎮(獨孤及江州刺史廳壁記自晉元康訖于梁陳出入五代四百餘載世稱丨丨)
(且曰天府杜甫詩尚書勲業超千古丨丨荆州繼吾祖白居易詩浙右推丨丨山陰委重臣)居鎮(高思元還生口判對𩔖孔)
(明之用師威懷蠻長同叔子之丨丨德服吳人)遠鎮(于邵為崔僕射謝表矜臣束身丨丨兄弟别離許令弟寬與臣相見)去
鎮(錢起詩丨丨關河靜歸看日月明)移鎮(韓愈文南陽公自御史大夫濠壽廬三州觀察使受節丨丨徐州張籍詩天子)
(欲收秦隴地故教丨丨在扶風白居易詩碧幢千里空丨丨)環鎮(韓愈衡岳廟詩五岳祭秩皆三公四方丨丨嵩當中)水
鎮(張籍詩山鄉祗有輸蕉戸丨丨應多養鴨欄)犀鎮(杜牧詩虎□珠絡褓金盤丨丨帷)列鎮(李商隱上李相公啓)
(絳臺百控有元戎大集之師鄭國東臨過丨丨在行之衆)孤鎮(蘇軾詩薄暮來丨丨登臨憶武侯)
壮王鎮(漢書吳王濞傅黥布反高祖自將往誅之濞年二十以騎將從破布軍荆王劉賈為布所殺無後上患吳會稽輕悍)
(無丨丨丨之諸子少乃立濞于沛為吳王)社稷鎮(後漢書皇甫規傳大將軍梁冀河南尹不疑處周召之任為丨丨之丨加)
(與王室世為姻族實宜增修謙節輔以儒術省去遊娛不急之務割減廬第無益之飾晉書張華傳摯虞致箋于齊王冏曰間于張)
(華没後入中書省得華先帝時荅詔本草先帝問華可付後事者華荅明德至親莫如先王宜留以為丨丨之丨邢邵碑鬱為雅俗)
(之表峨成丨丨之丨)一州鎮(魏志荀彧傳太祖征陶謙任彧留事豫州刺史郭貢帥衆至城下求見彧夏侯惇曰君丨丨丨)
(也往必危不可)懷朔鎮(北史齊紀齊高祖姓高氏諱歡字賀六渾勃海蓨人也祖謐仕魏位至侍御史坐法徙居丨丨丨生)
(皇考樹生性通率不事家業住居白道南數有赤光紫氣之異鄰人以為怪勸徙居以避之皇考曰安知非吉居之自若而神武生)
鐘鼓鎮(北史周紀帝至晉州遣公尹升步騎五千守丨丨丨)武川鎮(北史高允傳從顯祖北伐大捷而還至丨丨丨)
(上北伐頌顯祖覽而善之)長蛇鎮(北史陸真傳初置丨丨丨真率衆築城未訖而氐豪仇傉檀等反叛真擊平之卒城長蛇)
(而還)夀春鎮(北史李平傳梁遣其將趙祖悦逼丨丨丨南崔亮攻之未尅)通漢鎮(北史趙仲卿傳宇厥啓民可汗)
(求婚上許之仲卿因是間其骨肉遂相攻擊十七年啓民窘廹與隋使長孫晟投丨丨丨仲卿率騎千餘援之)統萬鎮(北史)
(梁祚傳善公羊春秋鄭氏易常以教授有儒者風辟秘書中散後出為丨丨丨司馬)白草鎮(舊唐書杜鴻漸傳為朔方留後)
(度支副使率兵丨丨丨迎謁肅宗)懷遠鎮(唐書高祖紀煬帝征遼東遣高祖督運糧于丨丨丨)桑乾鎮(唐書劉武)
(周傳雁門丞陳孝意虎賁郎將王智辯兵合圍其丨丨丨會宇厥至武周與共擊智辯破之孝意奔還雁門雁門人殺之以城歸武)
(周)十七鎮(唐書韓全義傳吳少誠以蔡拒命詔合丨丨丨兵討之)洛源鎮(唐書康日知傳日知子承訓為天德)
(軍防禦使始党項破射雕軍丨丨丨悉俘其人聞承訓威政皆還俘不敢謷)千金鎮(唐書南蠻傳黃賊攻欽州陷丨丨丨)
呂城鎮(宋史高宗紀王淵請幸杭州發鎮江次丨丨丨)景德鎮(宋史五行志慶元三年二月饒州丨丨丨漁人得魚)
(頳尾鯉鱗而首異常五月鎮果大水魚孽也)大儀鎮(宋史趙鼎傳韓世忠至揚州大破金人于丨丨丨)朱仙鎮
(宋史岳飛傳及兀术戰于郾城追至丨丨丨大破之)山陽鎮(宋史韓世忠傳世忠披草萊立軍府與士同力役夫人梁親織)
(薄為屋人人奮厲撫集流散通商惠工丨丨遂為重丨)竹墪鎮(宋史韓世忠傳時撻辣屯泗州烏珠屯丨丨丨為世忠所)
(扼以書幣約戰世忠許之且使兩伶人以橘茗報聘)赤塢鎮(酉陽雜俎岢嵐鳥出河西丨丨丨狀如鳥而大飛翔于陳上多)
(不利)嵩華鎮(翰苑新書天赴之以江漢之靈世仰之如丨丨之丨)崐崙鎮(成公綏賦丨丨丨于陰隅赤縣據于辰巳)
鈞石鎮(干寶晉紀總論方岳無丨丨之丨關門無結草之固)行旅鎮(劉孝綽詩冽州財賦總慈山丨丨丨)三塗
鎮(王勃秋日宴洛陽序東京勝地南吕高秋丨丨丨而九𣲖分白露下而清風肅)蘭陵鎮(王維詩揚州時有下江兵丨丨)
(丨前吹笛聲)殊方鎮(杜甫詩郎伯丨丨丨京華舊國移)龍門鎮(杜甫有丨丨丨詩)并州鎮(杜甫詩聞)
(道丨丨丨尚書訓士齊)三峽鎮(杜甫詩白帝高為丨丨丨夔州險過百牢關)鹿角鎮(元稹丨丨丨詩自注洞庭)
(湖中地名)百餘鎮(元稹詩屯軍郡國丨丨丨)横渠鎮(蘇軾有木白山下早行至丨丨丨詩)鷄籠鎮(陳師道丨)
(丨丨詩自注在棣州界)西南鎮(文同詩大岷丨丨丨岩壑天下秀)東南鎮(沈遘詩吾聞天台久嘗讀興公賦兹)
(為丨丨丨神靈之所據)天下鎮(朱子詩南岳丨丨丨祝融最高峯)樟木鎮(朱子有過丨丨丨喜晚晴詩)蘇
稽鎮(范成大有丨丨丨客舍詩)中興鎮(馬璧詩光輔岳柱天鬱為丨丨丨)
填(陟刃切定也亦星名又先韻)
韻藻增從填(漢書天文志凢五星所聚宿其國王天下從歲以義從熒惑以禮丨丨以重從太白以兵從辰以法)失
填(漢書天文志填星所居國吉宿久國福厚易福薄當居不居為丨丨其下國可伐)得填(漢書天文志孝景三年填星居)
(奎奎魯也占曰其國得地為丨丨是歲魯為國)
刃(而振切刀丨也)
韻藻鋒刃(書礪乃丨丨論衡諸有丨丨之器所以能斷斬割削者手能把持之也王粲羽獵賦旌旗雲擾丨丨林錯鮑照)
(尺蠖賦冰炭弗觸丨丨靡迕庾信文樊噲將軍漢王車右不憚丨丨何辭巵酒趙伯勵出師賦琱戈電舉鐵騎風疾霜明丨丨火色)
(旌旗牛上士古駿賦奕奕熊羆森森丨丨元稹詩孤劍丨丨澀猶能神采生白居易太湖石詩廉稜露丨丨清越扣瓊瑰牛僧儒太)
(湖石詩攙叉丨丨簇縷絡釣絲縈文同詩海藏光芒聞寶玉羽林丨丨立戈矛)白刃(禮記丨丨可蹈也漢書李陵傳轉闘千里)
(矢盡道窮士張空弮冒丨丨北首爭死敵晉書忠義傳贊丨丨可陵貞心難折南史袁淑傳丨丨交前不救流矢舊唐書令狐楚傳)
(鄭儋鎮太原辟為從事儋在鎮暴卒軍中將有急變中夜數十騎持刃廹楚至軍門諸將環之令草遺表楚在丨丨之中搦管即成)
(讀示三軍無不感泣乃安管子蹈丨丨受矢石入水火以聽上令淮南子平原廣津丨丨交接七發丨丨皚皚矛戟交錯鮑照詩失)
(意杯酒間丨丨起相讎李白詩丨丨耀素雪蒼天感精誠杜甫詩旌竿暮慘澹風水丨丨澀王建詩千羣丨丨兵迎節十對紅粧妓)
(打毬)五刃(國語定三革隱丨丨王粲俞兒舞歌蠻荆震服丨丨三革休沈約齊武帝諡議三革不累丨丨不砥李商隱賀赦表)
(萬蟄蘇而六幽盡開丨丨藏而九土咸闢)倳刃(史記張耳陳餘傳蒯通說范陽令曰足下為令十年慈父孝子莫敢丨丨公之)
(腹中者畏秦法耳注東方人以物插地皆為倳音胾按漢書作事一作剚張衡賦梁叟患夫黎丘兮于厥子而剚刃丘遲與陳伯之)
(書朱鮪涉血於友于張繡剚刃於愛子盧綽箴天論譎詐反道者耀蟬鳴佩直言順常者剚刃伏鑕李乂勸學判英靈莫嗣曾靡尚)
(于摳衣剛悍猶傳遂有歌于剚刃)接刃(漢書蒯通傳天下大亂秦政不施慈父孝子將爭丨丨于公之腹以復其怨而成其)
(功名後漢書臧洪傳洪怨紹不與通紹興兵圍之使洪邑人陳琳以書譬洪洪荅曰僕小人也本乏志用中因行役特蒙傾蓋恩深)
(分厚遂竊大州寧樂今日自還丨丨乎魏志王朗傳注賢于交兵而後威立丨丨而後功成遠矣晉書譙王休之傳大軍相臨交鋒)
(丨丨蘭艾雜糅或恐不分淮南子兵不必勝不苟丨丨攻不必取不為苟發曹植謝表文無升堂廟勝之功武無摧鋒丨丨之效東)
(征賦耻東瑟之偏鼓提西缶而丨丨温子昇韓陵山碑兵丨丨于斯場車錯轂于此地)芒刃(漢書賈誼傳屠牛坦一朝解十)
(二牛而丨丨不頓者所排擊剝割皆衆理解也又仁義恩厚人主之丨丨也權勢法制人主之斤斧也韓愈苦寒詩凶飈攪宇宙丨)
(丨甚割砭一作鋩權德輿請置兩省官表以爵祿為砥礪以羣才為鋩刃則舉不失職人效其能劉禹錫衡州刺史吕君集序始以)
(文學振三川三川守以為貢士之冠名聲四馳速如羽檄長安中諸生咸避其鋒兩科連中鋩刃愈出德宗聞其名自集賢殿校書)
(郎擢為左拾遺)操刃(後漢書魏朗傳少為縣吏兄為鄉人所殺朗白日丨丨報仇于縣中高適詩著鞭驅駟馬丨丨解全牛)
迎刃(晉書杜預傳今兵威已振譬如破竹數節之後皆丨丨而解無復著手處也李華河南府壁記如川決防如竹丨丨白居)
(易授盧元輔吏部郎中制連領大郡至于三四剗訛剔弊丨丨有聲)鬱刃(唐書南詔傳異牟内附德宗册為南詔王異牟尋遣)
(清平官謝天子獻鐸鞘浪劍丨丨鐸鞘者狀如殘刃有孔旁逹出麗水所擊無不洞夷人尤寶月以血祭之丨丨者鑄時以毒藥并)
(治凢十年可成續博物志丨丨傷人即死庶物異名䟽丨丨浪人所鑄故又名浪劍)殘刃(見上)挺刃(家語子貢曰賜願使)
(齊楚合戰于漭瀁之野兩壘相望塵埃相接丨丨交兵賜也陳說其間宋史韓世忠傳苗傅劉正彦反世忠令將士曰今日當以死)
(報國賊列䄂臂弓持滿以待世忠瞋目大呼丨丨突前賊辟易矢不及發遂敗)遊刃(莊子庖丁為文惠君解牛曰臣之刀十九)
(年矣所解數千牛矣而刀刃若新發于硎彼節者有間而刀刃者無厚以無厚入有間恢恢乎其于丨丨必有餘地矣世說范榮期)
(見郗超俗情不淡戲之曰夷齊巢許一詣垂名何必勞神苦形耶郗未荅韓康伯曰何不使丨丨皆虚耶梁雅樂歌庖丁丨丨葛盧)
(驗聲楊炯騎都尉高君神道碑四林丨丨八水忘筌李白冬夜讌集序當割而丨丨無間臨機而舍拔則𫉬李華著作郎壁記胡諭)
(德丨丨詩騷崔庶子貫珠今古柳宗元送苑論詩序掉鞅于術藝之場丨丨乎文翰之林李商隱詩賈生丨丨極作賦又論兵袁易)
(詩餘地知丨丨何人觧斵輪)刀刃(見上元稹詩㸌㸌丨丨光四十二章經佛言財色於人人之不捨譬如丨丨有蜜不足一)
(飡之美小兒舐之則有割舌之患)銷刃(班固表秦旣稱帝墮城丨丨箝語燒書)霜刃(吳都賦剛鏃潤丨丨染七命口)
(齩丨丨足撥飛鋒江淹齊太祖誄枉獄炎鑪淫刑丨丨席夔運斤賦丨丨投虛必去乎蠅翼圓柯在握不失乎毫釐王起木從繩賦)
(既陳之以紏纏將加之以丨丨李白詩呼兒拂機丨丨揮賈島詩十年磨一劍丨丨未曾試温庭筠詩畫堂列壁叢丨丨陸龜蒙詩)
(誰與春江上信魚可怜丨丨截來初)投刃(遊天台山賦丨丨皆虛目牛無全李白詩亞相素所重丨丨應桑林劉長卿詩且知)
(丨丨皆若虛日揮案牘常有餘歐陽修詩藏器思値時丨丨寧煩手)智刃(頭陀寺碑丨丨所遊日新月改道勝之韻虛往實歸)
(任華送張鄖赴𨕖序天下髦士雲屯詞鋒角立丨丨今子投袂而起將致行乎其間獨孤及送賀若員外歸朝序電發神機霜淬丨)
(丨黃庭堅詩丨丨有餘地)
增上刃(書四人綦弁執戈丨丨)抽刃(詩左旋右抽中軍作好箋高克使其御者習旋車車右丨丨自居中央為軍之)
(容好而己晉書袁宏傳為東征賦賦末列稱過江諸名德而不及陶侃侃子胡奴子曲室丨丨問之曰家君勲跡如此君賦之何相)
(忽宏窘急荅曰我己盛述尊公何乃言無因曰精金百汰在割能斷功以濟時職思靜亂長沙之勲為史所贊胡奴乃止世說王大)
(將軍執司馬愍王殺之愍王家亦未之悉而無忌兄弟皆稚王胡之與無忌長甚相暱母流涕曰王敦昔肆酷汝父吾所以積年不)
(告汝者蓋以避禍耳無忌驚號丨丨而出胡之己去遠)無刃(詩伯也執殳傳殳長丈二而丨丨䟽冶氏為戈戟之刃不言殳)
(刃是丨丨也宋史輿服志門戟木為之而丨丨門設架而列之謂之棨戟宫殿門左右各十二臣下則諸州設于公門私門各有差)
(等淮南子其兵戈銖而丨丨注楚人謂刃鈍為銖王褒文空柯丨丨公輸不能以斵)殳刃(見上)郤刃(禮記刀丨丨授穎)
先刃(禮記乘兵車出丨丨入後刃九經丨丨次脊後平其心)後刃(禮記進戈者前其鐏丨既其丨柳宗元夷雅既礪)
(攻以丨厥丨)刺刃(禮記凢有丨丨者以授人則辟刃)辟刃(見上辟與避同李尤盾銘進則丨丨爰以衛軀)柔刃
(禮記季夏命澤人納材葦注蒲葦之屬此時丨丨可取作器物也)金刃(周禮考工記爍丨以為丨凝土以為噐漢書藝文志)
(後世燿丨為丨割華為甲注燿與鑠同謂銷也)大刃(周禮考工記參分其金而錫居一謂之丨丨之齊)設刃(周禮考工)
(記矢人參分其羽以丨其丨則雖有疾風亦弗之能憚矣)直刃(周禮考工記戈廣二寸内倍之胡三之援四之注援丨丨也)
兵刃(孟子丨丨既接南史朱齡石傳從宋武討桓靈寶從至江乘將戰齡石言世受桓氏恩不容以丨丨相向乞在軍後帝義)
(而許之管子桓公觀于野曰何物可比君子之德乎隰朋曰夫粟内甲以處中有卷城外有丨丨未敢自持自命曰粟此可比于君)
(子之德乎)堅刃(史記絳侯世家亞夫之用兵持威重執丨丨禳苴曷有加焉)束刃(史記田單傳田單收城中得千餘牛)
(為絳繒衣畫以五彩龍文丨兵丨于其角而灌脂束葦于尾燒其端牛尾熱怒而奔燕軍)自刃(史記魯仲連傳燕將見魯連書)
(泣三日喟然歎曰與人刃我寧丨丨)弦刃(史記日者傳食飲驅馳從姬歌兒不顧于親犯法害民虛公家此夫為盗不操矛弧)
(者也攻而不用丨丨者也)血刃(漢書吳王濞傳兵可無丨丨而俱罷晉書王濬傳濬自發蜀兵不丨丨攻無堅城夏口武昌無)
(相支抗于是順流鼓棹徑造三山荀子遠方慕義兵不丨丨諸葛亮伐魏詔鳴條之役軍不丨丨牧野之師商人倒戈陸倕石闕銘)
(兵不丨丨士無遺鏃朱子詩旃裘方舞雪丨丨己披襟耶律楚材詩應兵無丨丨降虜自壺漿)合刃(漢書鼂錯傳臣聞用兵臨)
(戰丨丨之急者三注丨丨謂交兵)矢刃(漢書蘇武傳李陵起舞歌曰徑萬里兮度士沙漠為君將兮奮匈奴路窮絶兮矢刃摧)
(衆滅兮名已隤唐書回紇傳黠戞斯古堅昆國也其戰有弓矢旗幟其駿士折木為盾蔽股足又以圓盾傅肩可捍丨丨)拔刃
(漢書嚴延年傳大姓西高氏東高氏自郡吏以下皆畏避之賓客放為盗賊發輙入高氏吏不敢追浸浸日多道路張弓丨丨然後)
(敢行柳宗元賦劌丨丨于覇侯兮退匑匑而恐服)伏刃(漢書息夫躬傳軍書交馳而輻湊羽檄重跡而狎至小夫愞臣之徒)
(憒毦不知所為其有犬馬之決者仰藥而丨丨雖加夷滅之誅何益禍敗之至哉)執刃(後漢書皇后紀舊儀三公領兵朝見)
(令虎賁丨丨挾之)假刃(後漢書馮衍傳更始二年鮑永行大將軍事安集北方衍說永曰上黨有四塞之固東帶三關西為)
(國蔽奈何舉之以資強敵開天下之匈丨仇讐之丨)戈刃(後漢書盧植傳論當植抽白刃嚴閣之下追帝河津之間排丨丨赴)
(戕折豈先計哉)歐刃(後漢書陳蕃傳上䟽曰小黃門趙津大猾張氾等肆行貪虐姦媚左右劉瓆成瑨紏而戮之原其誠心在)
(乎去惡而小人道長熒惑聖聽使天威發怒如加刑謫己為過甚况乃重罰令伏丨丨乎)冒刃(後漢書黃琬傳卓議遷都長安)
(琬與楊彪同諫不從琬退而駮議之時人懼卓暴怒琬必及害琬曰昔白公作亂于楚屈廬丨丨而前吾雖不德誠慕古人之節庾)
(信辛威碑丨丨衝鋒前無横陣牛上士名駿賦跳山超澗丨丨衝敵)履刃(後漢書哀紹傳登鋒丨丨死者過半張璠漢紀鄭泰)
(對董卓曰袁本初張孟卓孔公緒無軍帥之才負霜露之勤臨鋒丨丨决敵雌雄皆非明公敵也曹植表蹈鋒丨丨以徇國難)韜
刃(魏志文帝紀旗鼓猶在邊境干戈不得丨丨梁簡文帝南郊頌序桃林散甲華山丨丨王禹偁詩自此甘丨丨終當學鈍錐)
推刃(魏志臧洪傳惜洪力劣不能丨丨為天下報仇)施刃(魏志公孫瓚傳為遼東屬國長史嘗出遇鮮卑數百騎瓚乃自)
(持矛兩頭丨丨馳出殺傷數十人遂得免晉書衛瓘傳初矯詔者至公即奉送章綬雖有兵仗不丨一丨重勅出第單車從命)寸
刃(吳志張昭傳魏遣邢貞拜權為吳王貞入門不下車昭曰夫禮無不敬故法無不行而君妄自尊大豈以江南寡弱無方丨之)
(丨故乎貞即遽下車韓愈月蝕詩臣有一丨丨可刳凶蟇腸元稹說劍詩徐抽一丨丨漸屈彎彎肘)蹈刃(吳志黃蓋傳蓋隨策)
(及權擐甲周旋丨丨屠城有寇難之縣輙用為守長)玉刃(晉書輿服志昔者乘雲效駕卷領垂衣則黃帝皂衣纁裳放勲彤車)
(白馬叶三微之序合寅丑之建立戈丨丨作會相暉)交刃(晉書何曾傳宣命遣使則設介副臨陳丨丨又參御右蓋以盡思謀)
(之忠防安危之變也管子丨丨接兵而後利之則戰之自勝者也)加刃(晉書王衍傳為石勒所破勒謂孔萇曰吾行天下未)
(嘗見此人當可活否萇曰彼晉三公必不為我盡力勒曰要不可丨以鋒丨使人夜排墻填殺之唐書顔杲卿傳安祿山反拜杲卿)
(御史中丞袁履謙常山太守杲卿晝夜戰井竭糧矢盡六月而陷與履謙同被執賊脅使降不應取少子季明丨丨頸上曰降我當)
(活兩子杲卿不屈蔡邕短人賦惟有晏子在齊辨勇匡景拒崔丨丨不恐)手刃(晉書烈王無忌傳江州刺史褚褒當之鎮無忌)
(及丹陽尹桓景等餞於板橋時王廙子丹陽丞耆之在坐無忌志欲復仇拔刀將丨丨之褒景命左右救捍𫉬免按王廙承王敦之)
(指害無忌之父宋史太祖紀周顯德三年從征淮南南唐節度使皇甫暉姚鳳衆號十五萬太祖丨丨暉并擒鳳)虐刃(宋書)
(袁淑傳丨丨交至取斃不移)蔽刃(梁書張稷傳長女楚瑗適會稽孔氏無子歸宗至稷見害女以身丨丨先父卒)封刃
(南史循吏傳序長吏犯法丨丨行誅)撫刃(北史齊孝昭帝紀帝入至昭陽殿奏愔等罪求伏專擅之辜時庭中及兩廊下衛士)
(二千餘人皆被甲待詔武衛娥永樂武力絶倫又被文宣重遇丨丨思效高歸彦勅勞衛士戒嚴永樂乃内刀而泣)&KR1483;刃(北史)
(隋煬帝紀民間鐡叉搭鈎丨丨之𩔖皆禁絶之)耜刃(北史趙琰傳琰遣人買丨丨得剩六耜即命送還刃主刃主高之義而不)
(受琰命委之而去)石刃(北史流求國傳凡田先以火燒而引水灌持一鍤以丨為丨長尺餘闊數寸而墾之)捍刃(舊唐)
(書姚令言傳令言率兵赴援望至京師以𫉬厚賞及師上路一無所賜犒軍士惟糲食菜啖而己軍士皆憤怒揚言曰吾輩棄父母)
(妻子將死于難而食不得飽安能以草命丨白丨耶)發刃(唐書李愬傳勅士少休益治鞍鎧丨丨彀弓鄧文原詩鑄金古鼎姦)
(先伏丨丨新硎用欲韜)抵刃(唐書李憕傳憕子源以父死賊手嘗悲憤不仕不娶李德表薦源曰天寶時士罕仗節逆羯始)
(興委符組棄城郭者不為恥而憕約義同列丨丨自如臣節之光由憕始而源天與立孝絶心祿仕抱此清節棄於聖世臣竊為陛)
(下惜之)引刃(唐書孝友傳安豐李興有至行柳宗元為作孝門銘曰泣侍羸疾默禱隱冥丨丨自嚮殘肌敗形柳宗元韋道)
(安詩舉頭自丨丨顧義誰顧形)露刃(宋史太祖紀發汴京次陳橋驛夜五鼓軍士譟集驛門遲明偪寢所趙普入白太祖起諸)
(校丨丨于庭曰諸軍無主願策太尉即被以黃袍羅呼萬歲)曲刃(晏子丨丨鈎之直兵推之嬰不革矣)赤刃(列子西戎)
(獻錕鋙之劍長尺有咫鍊鋼丨丨用之切玉如切泥焉)相刃(莊子與物丨丨相靡其行盡如馳而莫之能止)順刃(荀子)
(丨丨者生蘇刃者死)蘇刃(見上)長刃(荀子仁人之兵聚則成卒散則成列延則若莫耶之丨丨兑則若莫耶之利鋒)受
刃(淮南子丨丨者少傷敵者多)莖刃(急就篇鐵鈇注鐵鈇以鐵為丨丨也)枝刃(急就篇鈒戟鈹鎔劔鐔鍭注戟丨丨)
(之矛也鎔謂刀之鎪刃為道者也鐔劒刃之本入把者也)鎪刃(見上)劒刃(見上元稹詩渝工丨丨皆歐冶巴吏書蹤盡子)
(雲)三刃(方言戟丨丨持其柄自關而西謂之杖又云矜)懷刃(水經注鎬水北逕漢靈臺西又逕磁石門西門在阿房前)
(悉以磁石為之令四夷朝者有隱甲丨丨入門而脅之以示神)含刃(白帖吉人之辭寡若丨劒丨不敢動也)中刃(酉陽)
(雜俎單雄信幼時學堂前植一棗樹至年十八伐為鎗長丈七尺拱圍不合刃重七十斤號為寒荅白常與秦王卒相遇秦王以大)
(白羽射丨丨火出因為尉遲敬德拉折蘇軾詩一魚丨丨百魚驚)鐸刃(酉陽雜俎南蠻有毒槊無刃如朽鐵中人無血而死)
(蠻中呼為丨丨)展刃(玉海每歲季冬折衝都尉率五校兵馬之在府者置左右二校尉位相距百步每校爲步隊十騎隊一皆)
(卷幡丨丨旗散立以俟)飛刃(東觀餘論張旭所書如擊劍者交光丨丨歘忽若神而器不離身注目視之若龍鸞飛騰)吞
刃(李尤賦丨丨吐火燕躍鳥跱凌高履索踊躍旋舞)亭刃(蔡琰悲憤詩要當以丨丨我曹不活汝)突刃(曹植表乘)
(危躡險騁舟奮驪丨丨觸鋒為士卒先李嶠爲婁師德謝賜雜綵表唯當誓骨銘心永緘天地之施觸鋒丨丨常為士卒之先庶邀)
(犬馬之勲遂滅鯨鯢之黨)漸刃(七啓隨波截鴻水不丨丨注漸濕也)挾刃(劉楨賦水產衆夥各有彝倫戴兵丨丨盤甲曲)
(鱗)冶刃(陳琳應機丨丨銷鋒偃武行德)臨刃(嵇康箴丨丨振鋒悔何所增)柙刃(魏都賦蕭斧戢柯以丨丨虹旍)
(攝麾以就卷一作匣白居易因繼集重序此一戰後師亦老矣宜其櫜弓匣刃彼此與心休息乎)應刃(酉征賦饔人縷切鸞)
(刀若飛丨丨落俎靃靃霏霏)冰刃(七命霜鍔水凝丨丨露潔韋莊詩池邊丨丨暖初落山上雪稜寒未消)利刃(七命)
(田游馳蕩丨丨駿足權德輿繡佛贊序十二因緣之中生死循環憂悲蘊聚非天人大聖以丨丨斷之慈航濟之則淪胥顛覆之不)
(給矣白居易授孔戣常侍制虛舟為心丨丨在手)重刃(孫綽望海賦玄奥之府丨丨之房鱗彙萬狀甲產無方)孤刃
(宋孝武帝詩聶政憑驍氣荆軻擅美風丨丨駭韓庭獨步震秦宫)嬰刃(鮑照賦聞虛弦之顛仆徒丨丨而知懼)兩刃
(鮑照龜字謎右面負丨丨左邊雙屬牛元稹詩鏌鋣無人淬丨丨幽壤鐵)亡刃(何承天安邊論若有遺鏃丨丨及私爲竊盗者)
(皆可立驗)罷刃(王融曲水詩序偃革辭軒銷金丨丨)慧刃(梁簡文帝造寺疏五濁重蠒非丨丨而安揮文同贈日新禪師)
(詩妄萌將軋然卽以丨丨芟)鑄刃(梁簡文帝菩提樹頌序開農務本丨丨銷鋒)染刃(梁簡文帝祭戰亡者文膏原丨)
(丨委骨埋泉)錫刃(江淹横吹賦堇山丨丨耶溪銅鋒)瓊刃(陶弘景華陽頌方隅游丨丨華陽棲隠居陸龜蒙寄題羅)
(浮軒轅居詩金公的的生爐際丨丨時時到夢中)輟刃(王僧孺禮佛文刀林丨丨劍樹搖險)逐刃(何遜七召落俎霞散)
(丨丨雪揚)尺刃(温子昇為魏主荅齊神武勅不勞丨丨坐為天子)揮刃(庾信出自北門賦丨丨斬樓蘭彎弓射賢王)
陷刃(庾信紇干弘碑通中丨丨疾甚曹參)歛刃(庾信刀銘燕砥丨丨蜀水開鋒)舉刃(駱賓王姚州破賊露布彎弧而)
(兇黨土崩丨丨而妖徒瓦解)瀐刃(張說四言詩貫三疊兩血不丨丨)學刃(蘇頲授李從遠太府卿制丨丨山高詞場)
(雲鬱)落刃(杜甫園人送瓜詩丨丨嚼冰霜開懷慰枯槁)罇刃(于公異收西京露布曾無丨丨之鋒己失藩籬之固)掩
刃(符載畋𫉬虎頌罇長戟以撑拒乃匐身而丨丨)折刃(皇甫鎛罷判度支制庖無丨丨御有濡轡)踰刃(梁肅中和節宴)
(集序毬蹈槃舞橦懸索走之疾飛丸拔距丨丨扛鼎之竒)擉刃(韓愈祭鱷魚文昔先王旣有天下烈山澤罔繩丨丨以除蟲蛇)
(惡物為民物害者驅而出之四海之外劉詵詩耐寒漁師好丨丨)巨刃(韓愈詩想當施手時丨丨摩天揚朱子詩須臾路轉)
(山更好摩天丨丨排雙峯)鐵刃(孟郊征蜀聯句竹兵彼皴脆丨丨我鎗䶪)植刃(柳宗元童區寄傳童寄者柳州蕘牧兒也)
(行牧且蕘二豪賊劫持反接布囊其口去逾四十里之虛所賣之寄偽兒啼恐慄為兒恒狀賊易之對飲酒醉一人去爲市一人卧)
(丨丨道上童微伺其睡以縳背刃力下上得絶因取刃殺之)觸刃(柳宗元爲南承嗣請從軍狀庶得摧鋒丨丨摩壘搴旗冀)
(𫉬盡於微誠儻不墜於遺烈)餘刃(白居易授崔咸洛陽縣令制加以詞學緣飾吏能操割洛陽必有丨丨蘇軾詩丨丨西屠)
(横海鯤)袖刃(劉禹錫詩探丸害公吏丨丨宿名娼)淬刃(王起佩刀出泉賦飛流乍凝乎丨丨濯血又同乎洗兵)銛
刃(仲子陵斷織賦拔丨丨以一割應鳴梭而中墮)雪刃(侯圭割鴻溝賦霜戈丨丨擁雲陣以東歸火幟紅旗扶日輪而西去)
(温庭筠詩鸞皇嬰丨丨狼虎犯雲屏)帶刃(楊譚桂州破西原賊露布賊等旣因失律不知所向或連𬒮墜谷自成積觀之尸或)
(丨丨投江有同漂杵之血)持刃(王絃佩刀刺人判對鑿井而飲方閑射鮒之泉丨丨以雄仍均佩犢之日)頓刃(杜牧請進)
(尊號表陛下用仁義爲干戈以恩信爲疆場所求必至有開必先不遺一矢不丨一丨洗八聖逥首之恨刷百年亡地之羞小雅盡)
(興大業無極司馬光送田校理知晉州詩逮此分符貴知無丨丨勞)随刃(温庭筠咏春幡詩碧煙丨丨落蟬鬢覺春來)戞
刃(皮日休詩篥篣還丨丨栟櫚自搖扇)心刃(顧雲池陽醉歌文鋒幹破造化窟丨丨掘出興亡根)埋刃(顧雲啟收燼枝)
(于烈焰必假良知出丨丨于重泉當資至鑒)天刃(徐寅過驪山賦手挂丨丨足跳地紀)蒲刃(梅堯臣詩丨丨水妖驚)
千刃(林逋詩老霜蒲葦交丨丨怕兩鳬鷗著一攢)甲刃(蘇軾詩今日南風來吹斷庭前竹低昂中音會丨丨紛相觸)
包刃(梁周翰五鳳樓賦英略神武威憚八區封豕必誅長鯨盡刳虎皮丨丨鵠板搜儒)材刃(李劉啟丨丨有餘解全牛)
(而不頓)犁刃(陳傳良題跋桂陽之民拙而惰農耕器絶苦窳丨丨及土纔三四寸終歲置田勿問)
桃氏刃(周禮考工記段氏為鏄丨丨為丨)錞與刃(淮南子先者則後者之弓矢質的也猶丨之丨丨刃犯難而錞)
(無患者以其託于後位也又丨之丨丨孰先弊也)干將刃(論衡丨丨之丨人不推頓苽瓠不能傷)丹徒刃(陳琳)
(檄文濞之罵言未絶于口而丨丨之丨己陷其胸)吹毛刃(韓愈題炭谷湫祠堂詩吁無丨丨丨血此牛啼殷)刮骨
刃(元稹詩磨礱丨丨丨翻擲委心灰)切玉刃(獨孤及詩疇昔丨丨丨應如新發硎)恩愛刃(蘇軾哭幹皃詩仍將)
(丨丨丨割此衰老腸)
強者爲刃(筆經丨丨丨丨耎者爲輔)
順(食潤切從也)
韻藻柔順(易丨丨利貞君子攸行又内文明而外丨丨孔叢子齒堅剛卒盡相磨舌丨丨終以不敝曹植賦溜慈惠以為)
(圃耕丨丨以為田潘岳南陽公主誄勵以惠肅誨以丨丨張華晉中宮歌含章體丨丨率禮蹈謙祗杜甫詩六宮師丨丨法則化后)
(妃)助順(易天之所丨者丨也人之所助者信也陳琳檄文天道丨丨人道助信杜甫詩萬方思丨丨一鼓氣無前又隂風西)
(北來慘澹隨回鶻其王願丨丨其俗善馳突)克順(詩王此大邦丨丨克比柳宗元賀册太上皇后表母儀有光坤道丨丨隂)
(教方行於萬國内理克和于六宮)女順(禮記天子聽男教后聽丨丨)婦順(禮記昏禮古者天子后立六宮三夫人九)
(嬪二十七世婦八十一御妻以聽天下之内治以明章丨丨故天下内和而家理又舅姑入室婦以特豚饋明丨丨也)幼順
(禮記父慈子孝兄良弟悌夫義婦聽長惠丨丨君仁臣忠十者謂之人義)百順(禮記禮者備也丨丨之名也)大順(禮記)
(天子以德為車以樂為御諸侯以禮相與大夫以法相序士以信相考百姓以睦相守天下之肥也是謂丨丨漢書文帝紀孝弟天)
(下之丨丨也力田為生之夲也後漢書荀彧傳奉主上以從人望丨丨也隋書經籍志序或婉而成章以存丨丨或直書其事以示)
(首惡東征賦弘丨丨以霸世養生論和理日積同乎丨丨注謂和其神理同乎天地之丨丨也張華文抗行崇邈遊心丨丨潘尼安)
(身論動則行乎至通之路靜則入乎丨丨之門劉琨勸進表抗明威以攝不𩔖伏丨丨以肅宇内李白明堂賦皇唐之革天創元也)
(我高祖乃仗丨丨赫然雷發以首之)六順(左傳君義臣行父慈子孝兄愛弟敬所謂丨丨也)去順(左傳丨丨效逆所以)
(速禍也)禮順(孝經教民丨丨莫善于悌史記秦始皇紀貴賤分明男女丨丨慎遵職事張華晉宗親會歌族燕明丨丨餟食)
(序親親)人順(管子所謂三度者何上度之天祥下度之地宜中度之丨丨)委順(莊子生非汝有是天地之委和也性)
(命非汝有是天地之丨丨也王獻之有丨丨帖李隲徐襄州碑人皆汲汲公獨丨丨元稹詩風行自丨丨雲合非有期白居易詩形)
(骸為異物丨丨心猶足蘇轍詩丨丨一無損力争徒自傷)理順(封禪文憲度著明易則也垂統丨丨易繼也杜預左傳序渙然)
(冰釋怡然丨丨摯虞對策萬物丨丨内外咸宜)王順(孟子丨丨長息則事我者也)
增後順(易先迷失道丨丨得常)取順(易舍逆丨丨失前禽也)外順(易泰内陽而外陰内健而丨丨禮記無所)
(不順之謂備言内盡于己而丨丨于道也)㢲順(易柔以時升丨而丨剛中而應是以大亨)下順(易飛鳥遺之音不宜上宜)
(下大吉上逆而丨丨也)說順(易臨剛浸而長丨而丨剛中而應大亨以正天之道也)不順(易勿用取女行丨丨也左)
(傳有臧武仲之知而不容于魯國抑有由也作丨丨而施不恕也史記武帝紀天下有丨丨者黃帝從而征之史岑出師頌西零丨)
(丨東夷遘逆乃命上將授以雄戟)坤順(易乾健也丨丨也)健順(見上權德輿酷吏傳議詩美仲山甫曰剛亦不吐柔)
(亦不茹故體備丨丨是為全德)至順(易夫坤天下之丨丨也後漢書賈逵傳左氏崇君父卑臣子強幹弱枝勸善戒惡至明至)
(切至直丨丨黃庭堅詩物來斯一時無得乃丨丨)和順(易丨丨於道德而理于義禮記丨丨積中而英華發外陳書張正見)
(傳吐納丨丨進退詳雅)思順(易履信丨乎丨又以尚賢也晉書荀勖傳時將聘吳遣文士作書與孫皓商用勖所作皓旣報)
(命和親帝謂勖曰君前作書使吳丨丨勝十萬之衆也應楨詩言丨其丨貎思其恭)奉順(易後天而奉天時疏若在天時之後)
(行事能丨丨上天是大人合天也漢書食貨志財者帝王所以聚人守位養成羣生丨丨天德治國安民之夲也後漢書孝章帝紀)
(至孝蒸蒸丨丨聖德諸葛亮伐魏詔丨丨符䜟建位易號)卑順(易牝馬地𩔖行地無疆注地之所以得無疆者以丨丨行之故)
(也)勢順(易地勢坤注地形不順其丨丨)心順(易童蒙之吉順以㢲也疏順謂丨丨㢲謂貎順)貎順(見上)謙順
(易利用侵伐注以丨丨而侵伐所伐皆驕逆也晉書楊駿傳孫楚說之曰公握大權輔弱主當仰思古人至公至誠丨丨之道)弗
順(書予弗狎于丨丨)撫順(書撫于五辰傳言百官皆丨丨五行之時又于邵賀破賊表春生秋殺天之令也丨丨討逆國)
(之教也)聽順(詩維邇言是聽箋謀事不用古人之法不循大道之常徒丨丨近言之同者爭言之異者)溫順(詩顒顒卬)
(卬疏顒顒體貌丨丨也後漢書宋弘傳弘少而丨丨哀平間作侍中)達順(禮記先王能修禮以達義體信以丨丨故此順之實)
(也又安之以樂而不丨於丨猶食而不肥也)明順(禮記故丨於丨而後能守危也)民順(禮記立愛自親始教民睦也立)
(敬自長始教丨丨也管子君子行于禮則上尊而丨丨)承順(禮記理發諸外而民莫不丨丨史記秦始皇紀宇縣之中丨丨)
(聖意又晉書陳騫傳時牽弘為揚州刺史不丨丨騫命帝以為不協於是徵弘)極順(禮記樂極和禮丨丨)忠順(禮記孝弟)
(丨丨之行立而後可以為人孝經丨丨不失以事其上劉琨誄積行累仁世為丨丨令狐楚狀仗其丨丨兵氣自雄諭以功名衆心)
(皆勵)將順(孝經君子之事上也進思盡忠退思𥙷過丨丨其美匡救其惡故上下能相親也魏志王郎傳帝報曰君既勞思慮)
(又手筆丨丨三復德音欣然無量晉書褚后傳穆帝即位太后詔曰帝幼冲當賴羣公卿士丨丨匡救以酬先帝禮賢之意北齊書)
(王晞傳諫常山王曰且乞丨丨日愼一日)馴順(周禮天官太宰教典以安邦國以擾萬民疏萬民擾則丨丨之義也)逆順
(周禮秋官大行人及其萬民之利害為一書其禮俗政事教治刑政之丨丨為一書晉書張華傳晏嬰齊之正卿不死崔杼之難季)
(札吳之宗臣不爭丨丨之理又荀勖傳事有丨丨用刑不可以喜怒為輕重皇甫謐三都賦序既以著丨丨且以為鑒戒杜甫詩主)
(將曉丨丨元元歸始終)革順(儀禮少牢饋食禮腊一純而俎亦進下肩在上膚九而爼亦横載丨丨)敬順(左傳兄愛)
(而友弟丨而丨史記五帝紀丨丨昊天數法日月星辰敬授民時後漢書班昭傳修身莫若丨避強莫若丨故曰丨丨之道婦之大)
(禮也邢邵文宣諡議丨丨天人拱揖羣后)辭順(左傳趙盾以諸侯之師八百乘納捷菑于邾邾人辭曰齊出貜且長宣子曰丨)
(丨而弗從不祥乃還國語身果而丨丨順無不行果無不徹漢書賈鄒枚路傳贊路温舒丨丨而意篤遂為世家宜哉荀子丨丨而)
(後可與言道之理)時順(左傳民生厚而德正用利而事節丨丨而物成)奬順(左傳若我一二兄弟甥舅丨丨天法無助)
(狡猾以從先王之命)二順(左傳從君之命順也立君之子亦順也丨丨不可失也)耳順(論語六十而丨丨晉書王祥傳)
(隱居三十餘年不應州郡之命徐州刺史呂虔檄為别駕祥年垂丨丨固辭不受又山濤傳母喪歸里年踰丨丨居喪過禮王羲之)
(帖吾年垂丨丨推之人理得爾以為厚幸)序順(國語文章比象周旋丨丨)孝順(國語丨丨以納之忠信以發之)爲順
(史記孔子世家良工能巧不能丨丨)卜順(史記龜策傳塗山之兆從而夏啟飛燕之丨丨故殷興)各順(漢書律歷志五)
(行之𧰼厥法有品丨丨其方而應其行)繼順(漢書律歷志人者丨天丨地序氣成物)婉順(漢書谷永傳抑遠驕妬之)
(寵崇近丨丨之行又元后傳丨丨得婦人道後漢書北海靖王興傳初南頓君娶同郡樊重女字嫺都性丨丨自為童女不正容服)
(不出于房宗族敬焉吳志顧雍傳注雍母弟徽少游學有唇吻使魏與曹公相見公具問境内消息徽應對丨丨厚待遣還蔡邕胡)
(夫人表仁孝丨丨率禮無違杜甫皇甫氏碑恩加丨丨品列德儀)惠順(漢書廣陵王傳祗祗兢兢廼丨廼丨)致順(漢書)
(賈誼傳細民向善大臣丨丨)依順(漢書王貢傳序與人子言依于孝與人弟言丨于丨與人臣言依于忠)附順(漢書)
(王莽傳丨丨者拔擢忤恨者誅滅)南順(後漢書公孫述傳東下江漢以窺秦地丨丨江流以震荆揚所謂用天因地成功之)
(資)處順(後漢書黃憲傳論隤然其丨丨淵乎其似道莊子安時而丨丨哀樂不能入也謝靈運詩居常以待終丨丨故安排)
(江淹詩丨丨故無累養德乃入神又攝生貴丨丨將為智者說儲光羲詩我心方丨丨動作何憂虞)安順(後漢書張法傳論丨)
(丨以後風威稍薄寇攘寖横緣隙而生又顔延之庭誥遭卒廹之變反思丨丨)立順(後漢書宦者傳論孫程定丨丨之功曹騰)
(參建桓之策)阿順(魏志公孫淵傳注今乃丨丨邪謀脅從奸慝豈獨父兄之教不詳子弟之舉習非而已哉)恭順(魏志)
(梁習傳習領并州刺史單于丨丨名王稽顙部曲服事供職同于編戶蔡邕陳太丘碑其立朝事上也丨丨貞厲含章方直白居易)
(詩晨昏問起居丨丨發心誠)仗順(吳志張昭傳注丨丨而起功以義立)慈順(晉書高密孝王略傳孝敬丨丨小心下士)
(少有父風)信順(晉書杜預傳上古之政因循自然虛巳委誠而丨丨之道應神感心通而天下之理得韓非子有道之士雖中)
(外丨丨不以非謗窮墮陸雲九愍祗丨丨以自範邀式榖于神聽孫綽太宰郗鑒碑丨丨為甲胄大節為城池沈約碑文被以哀矜)
(孚以丨丨)仁順(晉書裴頠傳夫用天之道分地之利躬其力任勞而後饗居以丨丨守以恭儉率以忠信行以敬譲志無盈求)
(事無過用乃可濟乎)犯順(晉書劉毅傳鄒湛曰世以陛下比漢文帝人心猶不多同昔馮唐答文帝云不能用頗牧而文帝怒)
(今劉毅言丨丨而陛下欣然聖德乃過之矣顔延之文至人尚矣何為丨丨而居逆哉獨孤及賀赦表疎漢網而遠無不賓祝湯羅)
(而下無丨丨)長順(晉書郭璞傳初庾翼嘗令璞筮公家及身卦成曰建元之末丘山傾丨丨之初子凋零康帝即位改元為)
(建元或謂庾翼曰子忘郭生之言耶及改元為永和庾翼歎曰天道精微乃當如是丨丨者永和也吾庸得免乎其年翼卒)興
順(晉書左貴嬪傳丨丨降祥表精日月)黨順(北史張普惠傳靈太后父司徒胡國珍薨贈相國太上秦王普惠以前世后父)
(無太上之號詣闕上疏太后召集五品以上博議其事議者咸以太后當朝志相丨丨遂奏曰張普惠詞雖不屈然非臣等所同渙)
(汗已流請依前詔)兩順(舊唐書禮儀志隂陽丨丨天地咸亨)光順(舊唐書韓愈傳憲宗令中使杜英竒持香花赴臨臯)
(驛迎佛骨自丨丨門入大内留禁中三日愈素不喜佛上疏諫李羣玉進詩表謹捧所業歌行古體今體等合三百首詣丨丨門昧)
(死上進)遜順(唐書杜佑傳佑為人平易丨丨與物不違忤人皆愛重之方漢胡廣然練逹文采不及也)雍順(唐書李知)
(本傳知本涉經術事親篤至與弟知隱丨丨子孫百餘至貲用僮僕無間也)歸順(唐書高仁厚傳邛州賊阡能衆數萬略諸)
(縣仁厚督兵四討屯永安阡能遣諜者入軍中吏執以獻諜自言妻子囚於賊約不得軍虛實且死仁厚哀之曰為我報賊明日吾)
(且戰有能釋甲迎我者署背曰丨丨皆得復農矣縱諜去杜甫詩寇盜方丨丨乾坤欲晏如)尚順(唐書儒學傳陳京為太常)
(博士議禮云請大祫享奉獻主東向懿主居昭景主居穆重本丨丨為萬代法時議者舉然之)雨順(六韜武王伐紂雪深丈餘)
(二車五馬行無轍迹詣營求謁太公曰此必五方之神來受事耳遂以其名召入各以其職命焉既而克殷風調丨丨蘇軾詩丨丨)
(風調百榖登)從順(管子丨丨獨逆從正獨辟注衆皆丨丨而有獨逆者韓愈元和聖德詩序風雨晦明無不丨丨)似順
(列子或愛之而厚或輕之而薄此丨丨也非順也)相順(莊子名相反而實丨丨也嵇康論使心與理丨丨和與聲相應)上
順(荀子入孝出弟人之小行也丨丨下篤人之中行也)教順(荀子大路之馬必倍至丨丨然後乘之所以養安也)道順
(荀子勇瞻猛戾則輔之以丨丨)内順(淮南子詩曰惠此中國以綏四方丨丨而外寧矣)受順(淮南子功名遂成天也循)
(理丨丨人也)謹順(世說王長豫為人丨丨事親盡色養之孝丞相見長豫輙喜見敬豫輙嗔注悦字長豫導長子也恬字敬)
(豫導次子也)風順(玉海將戰之時審候風所從來丨丨致呼而從之風逆堅陳而守之蔣防詩政奉南丨丨心依北極尊杜)
(牧詩玉漏輕丨丨金莖淡日殘蘇軾詩丨丨行意王)積順(賈誼文君積于仁吏積于愛民丨于丨)優順(蔡邕胡太傅碑)
(其誘人也能使蒙惑開析偽戾丨丨逸惰勤信)作順(蔡邕楊公碑誨兹一人萬邦丨丨)舉順(王粲三輔論上征下戰去)
(暴丨丨)臣順(嵇康論君靜于上丨丨于下)言順(文賦或辭害而理比或丨丨而義妨)俯順(陸雲喜霽賦丨丨習)
(坎仰熾重離王羲之箋屈其邁往之氣以丨丨荒餘近是違才易務矣)日順(陸雲賦祗生心于丨丨兮雖呼翕其難假)能
順(陸雲盛德頌其規伊何横乾作峻厥德不回矩地丨丨)清順(劔閣銘世濁則逆道丨斯丨)明順(閒居賦祗聖敬)
(以丨丨養惠老以崇年袁宏三國名臣序贊文若懷獨見之明而有救世之心雖亡身丨丨識亦高矣)效順(寡婦賦奉烝嘗)
(以丨丨兮供洒掃以彌載鮑照佛影頌俾昏作朗丨丨去逆錢珝為宗正卿請復常膳表丨丨立功報之爵祿)貞順(干寶晉紀)
(總論聞四教于古修丨丨於今蘇頲高安公主挽詞柔軌題丨丨閑規賦肅雍)時順(謝靈運撰征賦處險夷以解挫弘憂虞以)
(丨丨)率順(赭白馬賦曁明命之初基罄九區而丨丨)履順(顔延之連珠蓋聞匹夫丨丨則天地不違一物投誠則神明可)
(交)納順(顔延之元后策文率禮蹈和稱詩丨丨)首順(袁淑議丨丨之徒靡然自及)輔順(謝莊文天道丨丨謳)
(歌有奉)競順(江淹表四海丨丨其會如林)鑒順(江淹文頻露慊祈未叨丨丨)撝順(溫子昇常山公主碑託體)
(宫闈執心丨丨)請順(魏收九錫文懷德畏威向風丨丨傾陬盡落其至如雲)愜順(杜甫詩銛鋒行丨丨猛噬失蹻騰)
同順(于邵劍門山記配乾功之可久與坤德而丨丨)幽順(逹奚珣以管聽鳳對鳳凰于飛聲中律呂雌雄是聽道在伶倫)
(通乎忽微探彼丨丨)白順(武元衡賀白兔表兔居卯位丨丨金色金者取𧰼于武臣白者明資于義邑)交順(常衮請車)
(駕㢠廻西京表殊方異俗重譯丨丨)賓順(韓愈進撰平淮西碑文表天之所覆莫不丨丨)就順(柳宗元囚山賦欣下頽以)
(丨丨兮會不畝平而又高)性順(白居易賦非所習而習則性傷得所習而習則丨丨)佞順(白居易有木詩序余嘗讀漢書)
(列傳見丨丨媕娿圖身忘國如張禹輩者莫不合于始而敗于終)政順(白居易詩丨丨氣亦和)誠順(李商隱檄劉&KR0876;)
(文潞人夫死不敢哭子死不敢悲何者李相國奉討逆之命為勤王之師義著而丨丨故也)弟順(顧雲唐風集序其雅麗清)
(苦激越之句能使貪夫廉邪臣正父慈子孝兄良丨丨人倫紀綱備矣)水順(符載送崔副使序柔則丨丨剛乃山峙)忍
順(蘇頌詩肥家在丨丨)調順(法苑珠林彼家所生心性丨丨)蔡順(後漢書周磐傳磐同郡丨丨字君仲亦以至孝稱)
田順(劉禹錫有與童丨丨郎詩)
上下順(易利用禦宼丨丨丨也)四國順(詩有覺德行丨丨丨之)君命順(禮記丨丨丨則臣有順命君命)
(逆則臣有逆命)天地順(禮記夫古者丨丨丨而四時當民有德而五榖昌漢書禮樂志海内徧知上德被服其風至于萬物)
(不夭丨丨丨而嘉應降陸機漢高祖功臣贊丨丨雖丨王心有違)辭令順(禮記顔色齊丨丨丨而後禮義備)天下
順(漢書宣帝紀𨗳民以孝則丨丨丨北史孝行傳執一術而百善至百邪去丨丨丨者其惟孝乎)不肻順(漢書灌夫傳蚡)
(令騎留夫夫不得出籍福起為謝案夫項令謝夫愈怒丨丨丨蚡乃戲騎縛夫)十二順(宋史樂志建樂章丨丨丨為十二安)
(取治世之音安以樂之義)耆艾順(荀子丨丨而丨可以為師)處鄕順(孔叢子事君忠事親孝交友信丨丨丨)小
字順(鄴侯家傳泌母懷娠三年寝而生泌由是丨丨為丨)衆毛順(傅咸教司隸校尉舊號卧虎誠以舉綱而萬目理提)
(領而丨丨丨)先天順(陸機宴宣猷堂詩自昔哲王丨丨而丨)王師順(杜甫詩况乃丨丨丨撫養甚分明)寒
暑順(白居易詩進退交養丨丨乃丨)薛法順(北史丨謹傳謹字丨丨)張景順(張說隴右監牧碑間元元年牧)
(馬二十四萬匹十三年乃四十三萬匹上顧太僕少卿丨丨丨曰我馬蕃育卿之力也杜甫詩伊昔太僕丨丨丨監牧攻駒閱清峻)
數往者順(易丨丨丨丨知來者逆是故易逆數也)翼文曰順(山海經丹穴之山有□名鳳首文曰德丨丨丨)
(丨背文曰義膺文曰仁腹文曰信)
愼(時刃切誠也謹也亦姓古文作眘)
韻藻庶愼(書文王罔攸兼于庶言庶獄丨丨)肅愼(書序成王既伐東夷丨丨來賀王俾榮伯作賄丨丨之命按史)
(記周紀作息慎國語仲尼在陳有隼集于陳侯之廷而死楛矢貫之石砮其長尺有咫陳惠公使人以隼如仲尼之館問之仲尼曰)
(隼之來也遠矣此丨丨氏之矢也漢書武帝紀海外丨丨北發渠搜氐羌徠服又東夷傳丨丨今挹婁地是也在夫餘東北千餘里)
(大海之濱唐書黑水靺鞨傳黑水靺鞨居丨丨地亦曰挹婁元魏時曰勿吉世說德之休明丨丨貢其楛矢如其不爾雖壁間物亦)
(不可得也上林賦今齊列為東藩而外私丨丨曹植文丨丨納貢越裳效珍張華四廂樂歌扶南假重譯丨丨襲衣裳孫楚與孫皓)
(書東夷獻其樂器丨丨貢其楛矢徐陵書越裳藐藐馴雉北飛丨丨茫茫風牛南偃楊師道望海詩廻瞰盧龍塞斜瞻丨丨鄉又詩)
(飲酒孔偕箋言主人敬其事而衆賓丨丨女史箴丨丨爾儀式瞻清懿)息愼(見上許善心神雀頌豈止呼韓北場遠頌狼居)
(之岫丨丨南境近來不耐之城)主愼(儀禮入門主敬升堂丨丨)執愼(蜀志來敏傳數貶削皆以語言不節舉動違常以東)
(宫舊臣廢而復起後以敏為丨丨將軍欲令以官重自警戒也)自愼(唐書孫思邈傳盧照隣問飬性之要荅曰養性必先知丨)
(丨愼以畏為本)蕭眘(北史何妥傳時蘭陵丨丨亦有儁才住青楊巷妥住白楊頭時人為之語曰世有两儁白楊何妥青楊丨)
(丨)
盧懷愼(唐書丨丨丨傳開元三年改黃門監與姚崇執奏王仙童罪狀自以才不及崇事皆推而不專時譏為伴食宰相)
增敬愼(易自我致寇丨丨不敗也詩丨丨威儀維民之則禮記丨丨者仁之地也管子鑒于大清視于大明丨丨無忒日新)
(其德東征賦丨無怠思謙約兮)明愼(易君子以丨丨用刑而不留獄後漢書皇后紀論所以丨丨聘納詳求淑哲晉書鄭)
(默傳丨丨黜陟勸戒之由崇尚儒素化導之本潘岳楊荆州誄庶獄丨丨刑辟端詳顔延之庭誥前王作典丨丨議獄而僣濫易意)
(梁簡文帝愍囚徙疏丨丨三典寬簡八刑)底愼(書庶土交正丨丨財賦魏都賦財賦之所丨丨)弗愼(書丨丨厥德雖悔可)
(追)其愼(書其難丨丨惟和惟一禮記孔子少孤不知其墓殯于五父之衢人之見之者皆以為葬也丨丨也蓋殯也)克
愼(書惟爾率德改行丨丨厥猷)恪愼(書丨丨克孝肅恭神人唐書崔元綜傳元綜以鸞臺侍郎同鳳閣鸞臺平章事性丨)
(丨坐政事堂束帶終日不休偃尤護細槩)有愼(書茲式丨丨以列用中罰)淑愼(詩温恭且惠丨丨其身儀禮士冠禮敬爾)
(威儀丨丨爾德女史箴婉嬺丨丨正位居室)考愼(詩乘心宣猶丨丨其相)必愼(禮記毋踐屨毋踖席摳衣趨隅丨丨)
(唯諾又古之君子舉大事丨丨其終始而衆安得不喻焉)盡愼(禮記君子之於禮也有所竭情丨丨致其敬而誠若有美而文)
(而誠若)不愼(左傳晉侯使士蒍為二公子築蒲與屈丨丨寘薪焉)貞愼(左傳趙衰曰欒枝丨丨先軫有謀胥臣多聞皆)
(可以爲輔臣弗若也晉書山濤傳初濤布衣家貧及居榮貴丨丨儉約)司愼(左傳或間兹命丨丨司盟名山名川明神殛之)
(注二司天神)審愼(漢書于定國傳其决疑平法務在哀鰥寡罪疑從輕加丨丨之心北史牛弘傳弘為吏部務在丨丨雖致)
(停緩所有進用並多稱職)致愼(漢書谷永傳夫妻之際王事綱紀安危之機聖王所丨丨也)惇愼(漢書孔光叙傳博山)
(丨丨受莽之疚)畏愼(漢書王莽傳素所不悦者莽皆傳致其罪為請奏令邯持與光光素丨丨不敢不上之後漢書鄧隲傳母)
(子兄弟内相敕厲冀以端慤丨丨一心奉戴上全天恩下完性命北齊書楊愔傳性周密丨丨恒若不足唐書陸贄傳贄本丨丨未)
(嘗通賓客)重愼(後漢書杜詩傳軍旅當興徵兵郡國宜有丨丨可立虎符以絶姦端又樊儵傳儵子梵為郎二十餘年三署服)
(其丨丨宋史胡宿傳宿臨事丨丨不輒發發亦不可回止韓愈與柳中丞書臨敵丨丨戒輕出入)周愼(後漢書胡廣傳忠貞)
(之性憂公如家不矜其能不伐其勞翼翼丨丨行靡玷漏又馬援傳龍伯高敦厚丨丨口無擇言蔡邕胡太傅碑強記同乎富平丨)
(丨過乎博士嵇康詩萬石丨丨安親保榮白居易𨕖人代試判情匪容奸行乖丨丨捋如吾面遂充識以不疑未見子心果代試而)
(有悔)優愼(後漢書班固傳禮官儒林純用篤論之士不傳祖宗之彷彿雖云丨丨無乃葸歟)裁愼(後漢書郭玉傳玉少)
(師事程高學方診六微之技隂陽隐測之術嘗言醫貴人有四難重以恐懼之心加以丨丨之志意且猶不盡何有于病哉)恭
愼(魏志趙王幹傳訓以丨丨之至言輔以天下之端士唐書李元愷傳博學善天步律歴性丨丨未嘗敢語人)修愼(魏志)
(徐邈傳為尚書郎時科禁酒而邈私飲至于沉醉校事趙逹問以曹事邈曰中聖人逹白之太祖甚怒鮮于輔進曰邈性丨丨偶醉)
(言耳)戒愼(魏志王朗傳帝王之居外則飾周衛内則重禁門將行則設兵而後出幄稱警而後踐墀皆所以顯至尊務丨丨垂)
(法教也元固為鄭相請朝覲表蠲途丨丨終日憂勤)勤愼(魏志劉放傳評劉放文翰孫資丨丨並管喉舌權聞當時北史馮翊)
(王傳武成勅曰馮翊王少小丨丨在州不為非法朕信之熟矣)篤愼(吴志闞澤傳性謙恭丨丨官府小吏呼召對問皆為抗禮)
(孔融表陛下丨丨取士必須效試陸雲書且彼吏民恭謙丨丨敬爱官長)謹愼(蜀志諸葛亮傳先帝知臣丨丨北齊書楊愔傳)
(愔字遵彦一門四世同居昆季就學者三十餘人其季父暐見之嗟異宅内有茂竹遂為愔别葺一室命獨處其中嘗以盛饌飯之)
(因督厲諸子曰汝輩但如遵彦丨丨自得竹林别室銅盤重肉之食元稹詩遠處逢人須丨丨少年為事要舒徐)清愼(晉書)
(羊祜傳祜無子以兄子篇為鉅平侯奉祜嗣篇歴官丨丨有私牛于官舍産犢及遷而留之北史牛弘傳吏部侍郎高孝基丨丨絶)
(倫惟弘深識其真宋史畢士安傳王旦為相面奏陛下前稱畢士安丨丨如古人在位聞之感嘆仕至宰輔而四方無田園然使其)
(家假貸為生宜有以周之者真宗賜白金五千两陸雲啓軍旅小人非有丨丨素著忠父足稱顧雲上路相公啓方期丨丨稍竊寵)
(榮皮日休詩三年魯山吏丨丨各自持)潔愼(晉書鄭默傳時袁毅坐交通貨賂大興刑獄在朝多見引逮惟默兄弟以丨丨)
(不染其流白居易與師臯書握兵于外者以僕丨丨不受賂而憎秉權于内者以僕介獨不附巳而忌)保愼(晉書曹毗傳虞)
(公潜崇巖以頤神梁生適南粤以丨丨)演愼(南史傳亮傳亮之方貴兄廸每深戒焉及見世路屯險著論名曰丨丨)簡
愼(北史秦王纂傳拜内大將軍居官清約丨丨纂于宗屬最長宗室有事咸就諮焉)方愼(北史李孝伯傳孝伯性丨丨忠)
(厚每朝廷事有所不足必手自書表切言陳諫或不從者至于再三削滅藁草家人不見)勅愼(唐書陸贄傳多難而興者涉庶)
(事之艱而知丨丨也)恐愼(晏子燕之游士冺子午者睹晏子丨丨而不能言)六愼(韓非子申子之言丨丨慎而言也人)
(且知汝慎而行也人且隨汝而有知見也人且慝汝而無知見也人且意汝汝有知也人且臧汝汝無知也人且知汝皇甫湜履薄)
(冰賦行之止于三思戒實先于丨丨)至愼(世說晉文王稱阮嗣宗丨丨每與之言言皆玄遠未嘗臧否人物)允愼(崔駰)
(車後銘望衡顧轂丨丨兹容)懼愼(李尤舟楫銘安審丨丨終無不可)忌愼(蔡邕廣連珠丨丨動作封鎮書符以防其)
(禍)恤愼(冊魏公九錫文旁施勤教丨丨刑獄)訥愼(琴賦惠施以之辯給萬石以之丨丨)大愼(阮籍通老論通于治)
(化之體審于丨丨之訓故君臣垂拱完太素之樸)樸愼(孫楚賦絶彼淫飾安此丨丨)祗愼(赭白馬賦故丨丨乎所常)
(忽敬傋乎所未防)愚愼(王融表州閭鄉黨見許丨丨朝廷衣冠謂無舋咎)矜愼(任昉表伏願聖慈曲垂丨丨張蕭遠)
(履春冰詩願將丨丨意從此越通津)公愼(陳子昂座右銘從官重丨丨立身貴廉明)防愼(韋承慶啓若不丨丨必有愆非)
謙愼(張九齡賀雨晴状所致休徵必加丨丨)思愼(劉知幾有丨丨賦)廉愼(于邵漢源縣廳壁記非貞固不足以)
(幹事非丨丨不足以率人)弘愼(白居易脱枷取絹判刑政所存為國之本有倫有要丨丨斯歸就重就輕哀矜無失又唐書張)
(公謹傳公謹字丨丨)温愼(杜牧與池州李使君書足下性俊達堅明心正而氣和飾以丨丨故處世顯明無罪悔)忠愼
(杜牧舉周敬復状掌綸言于西掖才稱發揮參密命于内廷衆推丨丨)精愼(文同詩凡取交游最丨丨)梓愼(左傳春無)
(冰丨丨曰今茲宋鄭其饑乎按丨丨魯大夫李白詩我來尋丨丨觀化入寥天)子愼(後漢書儒林傳服虔字丨丨世說服虔善)
(春秋將為注欲參考同異聞崔烈集門生講傳遂匿姓名為烈門人賃作食每講時竊聽烈素聞虔名意疑之明蚤往及未寤呼丨)
(丨虔不覺驚應元行冲釋疑草野生專經自許不能博究擇從其善徒欲父康成兄丨丨寕道孔聖誤諱言鄭服非)服愼(見上)
(溫庭筠上宰相啓張禹尊高猶為戴崇說禮鄭玄嚴毅猶令丨丨聞詩)伯愼(後漢書董卓傳張溫字丨丨少有名譽累登公)
(卿隂與司徒王允共謀誅卓事未發而見害)高愼(陳留耆舊傳丨丨字孝甫敦質少華仕為從事人謂之曰嶷然不語名高)
(孝甫)范愼(吴錄丨丨字孝敬廣陵人也竭忠知己之君纏綿三益之友時人榮之孫皓以為太尉辨亡論施績丨丨以威重顯)
伊愼(唐書丨丨傳慎字寡悔兖州人通春秋戰國策天官五行書用善射為折衝都尉喪母將合葬而不知父墓晝夜哭夢若)
(有導者既發之舊志可按也乃得葬)
動作愼(禮記儒有衣冠中丨丨丨其大讓如慢小讓如偽)緘口愼(蔡邕銘論周廟金人丨丨以丨所以勸導人主)
(勖于令德者也)
寡交爲愼(夏侯湛文居位者以善身為靜以丨丨丨丨)
鬢(必刃切頰上髮也)
韻藻鬚鬢(漢書蘇武傳武使匃奴還丨丨盡白晉書王獻之傳魏時凌雲殿榜未題而匠者誤釘之不可下乃使韋仲將)
(懸磴書之比訖丨丨盡白還語子弟宜絶此法又王彪之傳年二十丨丨皓白時人謂之王白鬚梁書太宗紀方頰豐下丨丨如畫)
(元稹詩丨丨暗添巴路雪白居易詩丨丨凍生冰衣裳冷如水賈島詩久别長丨丨蘇軾詩遂良丨丨已成絲戴表元詩遺民丨丨)
(雪毵毵)蟬鬢(古今注魏文帝宫人莫瓊樹始製為丨丨望之縹緲如蟬翼然薛道衡昭君詞蛾眉非夲質丨丨改真形盧照)
(隣詩片片行雲著丨丨纖纖初月上鴉黃白居易詩丨丨應誇丞相少貂裘不覺太原寒温庭筠詩丨丨覺春來胡虛白詩錯金孔)
(雀籠丨丨百索明珠垂臂鞲)白鬢(韋承慶詩丨丨隨年改丹心為主披杜甫詩聽歌驚丨丨白居易詩中年俱丨丨仕宦各)
(朱輪韓偓詩酩酊不能羞丨丨顛狂猶自睠紅英)黑鬢(白居易詩丨丨絲侵雪)
增多鬢(左傳于思注于思丨丨之貎)美鬢(國語瑶之賢於人者五其不逮者一丨丨長大則賢射御足力則賢)生
鬢(後漢書五行志中平中長安城西北六十里空樹中有人面丨丨又吳質荅太子箋今質已四十二矣白髮丨丨所慮日深)
年鬢(南史齊宗室子範傳為臨賀王正德長史正德遷丹陽尹復領尹丞歴官十餘年不出藩府意不能平及是為到府牋曰)
(上藩首僚於兹再忝雖被恩寵還羞丨丨庾信詩自憐才智盡空傷丨丨秋白居易詩朝朝感時節丨丨暗蹉跎李商隱詩丨丨日)
(堪悲衡茅益自嗤劉克莊詩肘後竒書懶更開只今丨丨已相催)蒼鬢(北齊書盧詢祖傳邢邵常戲曰卿小年才學富盛戴)
(角者無上齒恐卿不壽對曰詢祖初聞此言實懷惕懼見丈人丨蒼在丨差以自安邵甚重其敏贍盧綸詩素心難比石丨丨欲如)
(君陳與義詩白波動南極丨丨承東風)博鬢(唐書輿服志皇后首飾花十二樹并两丨丨)玄鬢(淮南子深目而丨丨)
(淚注而鳶肩王粲七釋鬒髮丨丨修項秀頸劉禹錫詩北地交親長引領早將丨丨到京華蘇軾枸把詩大將丨吾丨小則餉我客)
少鬢(神仙傳王方平著遠游之冠朱衣虎頭鞶囊五色之綬帶劍黃色丨丨長短中人也)秃鬢(陶弘景先生錄方頤丨丨)
(露顙少鬚髮李繩甫赤壁風月圖詩九原喚起周公瑾笑煞儋州丨丨翁鮮于樞淨慧寺詩惟應門外蒼髯叟解送儋州丨丨翁按)
(丨丨翁謂東坡也)鬋鬢(上林賦靚粧刻飾注刻刻畫丨丨也)顠鬢(王逸九思含憂強老兮愁不樂鬚髮薴顇兮丨丨白)
(注顠疋沼切髮亂貎)鴉鬢(古詩單衫杏子紅丨丨青鶵色)飛鬢(阮籍大人先生傳被髮丨丨衣方離之衣繞紱陽之帶)
理鬢(嵇康養生論勁刷丨丨醇醴發顔王僧孺詩愁來不丨丨何遜詩插花行丨丨李商隱上楊相公啓捋鬚丨丨霜雪呈姿)
(弔影颺音烟霞絶響温庭筠詩褰衣復丨丨餘潤拂幽蘭蘇軾詩薰衣丨丨夜不眠)烏鬢(左思賦不以丨丨而見舉)斑鬢
(秋興賦丨丨髟以承弁兮素髮颯以垂領江總山水納袍賦嗟丨丨之已颯愧冶袖之爲妍謝偃賦歲月忽其代序丨丨倏而改貎)
(杜甫詩報與惠連詩不惜知吾丨丨總如銀獨孤及詩遠興生丨丨高情寄縹囊權德輿序青袍化緇丨丨如艾)刷鬢(陶潛)
(閒情賦願在髮而為澤丨玄丨于頽肩鮑照詩丨丨垂秋日登高觀水長)華鬢(陶潛詩顧慙丨丨負影隻立李白詩丨丨不耐)
(秋梁肅送袁校書歸秘書省序從此旋歸舊隐偶長松老鶴為度時之適豈復以丨丨為肺腸之慮哉)兩鬢(陶潛責子詩白)
(髮被丨丨肌膚不復實庾信塵鏡詩何須照丨丨終是一秋蓬李白詩麻姑垂丨丨一半已成霜白居易詩縱有宦逹者丨丨已成)
(絲李商隱詩丨丨蓬常亂陸龜蒙詩雙眉初出繭丨丨正藏鴉朱子詩丨丨失新綠方䕫詩一聲歌斷暮山碧秋風丨丨寒颸颸)
撫鬢(謝靈運山居賦丨丨生悲視顔自傷)素鬢(謝靈運詩修帶緩舊裳丨丨改朱顔)緇鬢(謝靈運詩撫鏡華丨丨攬)
(帶緩促衿)星鬢(謝朓詩時拂孤鸞鏡丨丨視參差盧照鄰宿晉安亭詩汎豔月華曉徘徊丨丨垂賈至送李兵曹序想子行邁)
(路經夷門見潁川陳兼河南于頔為問道心無恙丨丨如何)曲鬢(王融詩纖手廢裁縫丨丨罷膏沐)翠鬢(王融詩金)
(容涵夕景丨丨佩晨光丘遲詩羅裙有長短丨丨無低斜江總雜曲寳釵丨丨還相似朱脣玉面非一行)插鬢(梁簡文帝梅花)
(賦或丨丨而問人或殘枝而相授李白詩九日茱萸熟丨丨傷早白温庭筠海榴詩花宜丨丨紅)葆鬢(江淹賦驗纖帶之夜)
(緩察丨丨之朝侵上官儀盧岐州請致仕表范緌在飾深驚蒲柳之秋丨丨承冠逾慙仁壽之鏡)臨鬢(劉孝威詩紅衫向後)
(結金簪丨丨斜)略鬢(劉孝威詩合鬟仍昔愛丨丨即成絲按略與掠同)落鬢(劉孝威詩玉篸久丨丨羅衣長挂屏)暁
鬢(何遜詩雀釵横丨丨李白詩清霜入丨丨白露生衣巾)鑷鬢(何遜詩欲丨星星丨因君示友生司空圖詩年年丨丨到)
(花飄)雪鬢(何遜詩十年事河外丨丨别關中劉禹錫泰娘歌朱絃已絶為知音丨丨未秋私自惜白居易詩丨丨隨身老雲心)
(著處安司空圖詩鏡留丨丨暖消無春到梨花日又晡楊萬里夜坐詩春後春前雙丨丨江南江北一茅廬)芳鬢(吳均詩積)
(愁落丨丨)綠鬢(吳均詩丨丨愁中改喬知之從軍行况復落紅顔蟬聲摧丨丨崔顥盧姬篇盧姬少年魏王家丨丨紅唇桃李)
(花王建詩翠髻高叢丨丨虛朱子夀母生日詩堂中老人壽而康紅顔丨丨雙瞳方吳激詩丨丨朱顔嗟老矣落花啼鳥奈春何)
薄鬢(徐陵玉臺新詠序粧鳴蟬之丨丨照墮馬之垂鬟)容鬢(徐陵書崦嵫既暮丨丨皤然杜甫詩真若風塵暗誰憂丨)
(丨催白居易詩未料丨丨間蹉跎忽如此朱子詩不惜丨丨凋鎮日長空饑)顔鬢(沈炯少年行倏忽作老翁丨丨似衰蓬蔡)
(松年詩丨丨日蒼蒼老境行相追)蓬鬢(江總華貂賦撤君子之寳飾榮小人之丨丨庾信謝賚巾啓丨丨鬆䬃哀容耆朽三)
(秋不沐實荷今恩十年一冠彌欣此賚杜甫詩只今丨丨改但愧菊花開又路經灔澦雙丨丨天入滄浪一釣舟白居易賣薪女詩)
(亂丨為丨布為巾曉踏寒山自負薪又兩邊丨丨一時白温庭筠上宰相啓膏沐之際則飛丨作丨銀簧之末則青草為袍陸龜蒙)
(詩強梳丨丨整斜冠王渥詩百年丨丨關心切千里蓴羹與願違)寳鬢(江總宛轉歌翠眉結恨不復開丨丨迎秋度先亂)
雲鬢(張正見詩王孫春好遊丨丨不勝愁李白詩長吁不整綠丨丨杜甫詩丨丨儼分行白居易詩丨丨花顔金步搖又丨丨)
(新梳薄似蟬李商隱詩曉鏡但愁丨丨改夜吟應共月光寒)髻鬢(庾信鏡賦量丨丨之長短度安花之相去)頹鬢(謝偃)
(觀舞賦飛鈿雪落丨丨雲垂)客鬢(駱賓王疇昔篇丨丨年年異春華歲歲同李商隠詩丨丨行如此滄波坐渺然尹廷高詩)
(丨丨蕭疎易雪霜)突鬢(陳子昂送崔融東征序霓旌羽騎之儀戈翻落日丨丨蒙輪之勇劍决浮雲樊衡河西破蕃賊露布)
(十二月會于大斗之南擇精騎五千皆蓬頭丨丨劍服之士)短鬢(張九齡詩秋風吹丨丨白居易詩丨丨經霜蓬老面辭春)
(木)旅鬢(李白詩我被秋霜生丨丨)團鬢(李白蘭香神女廟詩丨丨分珠巢)霜鬢(杜甫詩春日垂丨丨又久&KR0838;野)
(鶴如丨丨又艱難苦恨繁丨丨裴度詩灰心緣忍事丨丨為論兵白居易詩秋丨似丨年空長春草如袍位尚卑李商隱詩我恐丨)
(侵丨君先綬挂腰鄭谷詩流年漸覺丨生丨至藥能教土化金蘇軾詩玉堂不著扶犂手丨丨偏宜畫鹿轓劉迎詩十年丨丨雪刁)
(騷)罥鬢(杜甫詩蛛絲丨丨長)雙鬢(王維詩獨坐悲丨丨空堂欲二更元稹詩管兒不作供奉兒抛在東都丨丨絲杜牧)
(詩重恩山未答丨丨雪飄然李洞詩一鏡隨丨丨全家老半峯蘇軾詩當年丨丨两青青蘇轍詩相逢十年驚我老丨丨蕭蕭似秋)
(草朱子詩且適平生意無令丨丨斑徐璣書翁卷詩集後磨礲丨丨改收拾一編新)換鬢(岑參詩别多人丨丨行遠馬穿蹄)
拂鬢(李鐸密雨如散絲賦忘機别天庭之睆彼丨丨驚韶髮之皤如)繞鬢(何諷夢渴詩忩日斜照飛蚉丨丨白居易詩丨)
(丨斑斑雪蘇軾詩惟有飛蚉丨丨鳴張檝詩静厭飛蚉丨丨聲)左鬢(劉長卿送從弟詩憂來沽楚酒丨丨莫凝霜)愁鬢
(戴叔倫除夜詩衰顔與丨丨明日去逢春)覽鬢(盧綸詩丨丨絲垂鏡)玉鬢(耿湋詩丨丨風塵下)老鬢(白居易詩丨丨)
(欲成霜黃庚雪詩片片隨風整復斜飄來丨丨覺添華)滿鬢(白居易詩惆悵料君應丨丨當初我是十年兄虞集詩甘泉罷)
(幸揚雄老丨丨秋風不受吹)無鬢(白居易時世粧詩圓鬟丨丨堆髻樣)舊鬢(白居易詩霜蓬丨丨三分白露菊新花一)
(半黃)髭鬢(白居易詩丨丨半成絲陳造詩急景駈秋著丨丨歸鴻衝夢下江湖)毛鬢(白居易詩丨丨早改變)叢鬢
(白居易詩青絲髮落丨丨疎王建詩休梳丨丨洗紅粧頭戴芙蓉出未央韓偓詩學梳丨丨試鬟新)衰鬢(白居易詩一催丨丨)
(色蘇軾詩丨丨從教病葉零朱子梅花詩絶豔驚丨丨餘芳入小詩)秋鬢(劉禹錫詩欹枕晝眠静折巾丨丨疎白居易詩丨丨)
(蒼浪老大時陸龜蒙詩别離猶得在丨丨未鬖鬖李存詩雲鴻不飛音信斷寳鏡塵昏丨丨亂)輕鬢(張籍詩丨丨叢梳闊掃眉)
(為嫌風日下樓稀温庭筠詩卷衣丨丨嬾)恨鬢(李賀詩草髮垂丨丨)衛鬢(李賀詩楚腰丨丨四時芳)歸鬢(李賀詩吳)
(霜點丨丨身與塘蒲晚温庭筠詩丨丨坐斑斑陳師道詩剩欲出門追語笑却嫌丨丨著塵沙)照鬢(賈島詩匣有青銅鏡時將)
(丨丨看)整鬢(杜牧詩纖摻丨丨遲李沇方響歌季倫怒擊珊瑚摧靈芒丨丨步搖折)新鬢(杜牧詩丨丨學鴉飛)粘
鬢(李商隱詩蘆白疑丨丨楓丹欲照心)小鬢(李商隱詩短襟丨丨相逢道陳陶詩低叢丨丨膩䰀鬌)舞鬢(温庭筠詩)
(理釵低丨丨)壓鬢(段成式詩私帶男錢丨丨低)危鬢(段成式詩兩重丨丨儘釵長)撩鬢(段成式詩半歲愁中)
(鏡似荷牽環丨丨却須磨韓偓李波小妹歌海棠花下秋千畔背人丨丨道匆匆)青鬢(許渾詩綠蛾丨丨醉横塘蔡松年詩)
(人生離合幾春事霜雪行侵丨丨雙劉迎詩鏡中丨丨雪霜皤龐鑄詩丨丨時一斑)棲鬢(薛逢與崔况書素秋軫懷華髮丨丨)
搔鬢(鄭谷詩烟暝丨愁丨春隂頼酒鄉劉克莊魚梁詩落盡梅花心事惡獨丨蓬丨遶殘枝)潘鬢(趙嘏春遊慈恩寺詩)
(秦城馬上半年客丨丨今日水邊愁陸龜蒙詩不堪丨子丨愁促易髟髟趙諷詩雪照丨郎丨塵侵季子裘)扶鬢(陸龜蒙詩)
(玉插朝丨丨金梯晚下樓)攏鬢(韓偓詩有意通情處無言丨丨時)烟鬢(韓偓詩背人細撚垂丨丨向鏡輕勻襯臉霞高)
(啓聖姑廟詩淵都羣靈孰為主丨丨翛然一神女)貼鬢(韓偓詩呵花丨丨粘寒髮)鬆鬢(韓偓詩學梳丨丨試新帬)離
鬢(羅隱詩燈欹短焰燒丨丨漏轉寒更滴旅腸)燒鬢(羅隐詩愁心似火還丨丨)飾鬢(馬吉甫蟬賦丨丨裁新樣圖冠)
(有舊名)畫鬢(蘇軾詩雙鴉丨丨香雲委)鶴鬢(蘇軾詩看畫題詩雙丨丨歸田送老一羊裘)霧鬢(蘇軾詩丨丨風)
(鬟水葉衣劉迎詩丨丨雲鬟窈窕娘)衫鬢(蘇軾詩當年丨丨兩青青)鵠鬢(陸游詩養成丨丨掃餘青)我鬢(劉克莊贈)
(翁定詩十七年來如電瞥君鬚丨丨兩蕭疎)詩鬢(徐璣詩丨丨曉星星霜天似水清)點鬢(張行簡詩不覺吳霜丨丨)
(絲)疎鬢(蔡松年詩白水臨流照丨丨青門折柳記柔柯)吟鬢(黃庚詩拂檻柳添丨丨綠壓闌花妒舞衣紅高啓謝人惠)
(巾詩裹映秋丨丨欹宜晚醉容)荷鬢(王惲詩丨丨閙装餘翠貝)濕鬢(高啓詩杏烟丨丨秋千下銀蠟光寒曲屏畫)寒
鬢(高啓中秋月詩初來空中光向濕霜娥丨丨風䰐鬖)
機中鬢(梁昭明太子六月啟螢飛腐草光浮帳裏之書蟬噪繁柯影入丨丨之丨)星星鬢(何遜詩惟見丨丨丨獨與)
(衆中殊)嫦娥鬢(王珪詩神丹不老丨丨丨)垂老鬢(杜甫詩不堪丨丨丨還對欲分襟)彪彪鬢(獨孤及酬)
(王諫議詩關西仕時俱雅容丨丨之丨始相逢)白絲鬢(白居易詩斑斑丨丨丨)今日鬢(白居易詩白髮更添丨丨)
(丨)心奴鬢(白居易寄李蘇州詩丨丨丨上秋霜白)顔子鬢(李賀詩丨丨丨先青)當年鬢(杜牧詩可憐丨)
(丨丨朱門不得遊)漢殿鬢(李商隱詩無雙丨丨丨第一楚宫腰)飛瓊鬢(温庭筠詩香燈悵望丨丨丨)幡垂
鬢(陳與義詩爭新遊女丨丨丨依舊先生日照盤)迎春鬢(楊萬里寒夜不寐詩雪入丨丨丨茶醒學古胸)長路鬢
(周昂詩老催丨丨丨春蕩故園心)
晉(即刃切進也又州名亦姓)
韻藻三晉(孟子晉國天下莫強焉注韓魏趙夲晉六卿當此時號丨丨崔駰車後銘雖有丨丨欿然若虛庾信崔訦碑威)
(振兩河名凌丨丨閻伯嶼函谷關賦南據二虢北荒丨丨皇甫曾詩關河丨丨路賓從五原人)孟晉(幽通賦盍丨丨以迨羣兮)
(辰鯈忽其不再注丨勉也丨進也權德輿崔元翰集序無溢言曼辭以為夸大無媚笑柔色以資丨丨方回詩為言耻丨丨如病夏)
(畦脅)
諸侯晉(周禮夏官田僕王提馬而走丨丨丨大夫馳注晉抑之止奔也)
增封晉(書序唐叔得禾異畆同穎王命歸周公于東傳命唐叔以禾歸周公唐叔後丨丨)微晉(禮記雖丨丨而已天)
(下其孰能當之)反晉(左傳及楚楚子饗之曰公子若丨丨國則何以報不榖對曰子女玉帛則君有之羽毛齒革則君地生焉)
(其波及晉國者君之餘也其何以報君)及晉(見上翰苑新書危㢲齋通趙宗判啓河潤千里豈無丨丨之波)秦晉(左傳)
(懷嬴奉匜沃盥旣而揮之怒曰丨丨匹也何以卑我馮衍賦覽河華之泱漭兮望丨丨之故國沈約文丨丨有匹涇渭無舛庾信碑)
(衿帶關輔唇齒丨丨杜甫詩頗謂丨丨匹從來王謝郎)利晉(左傳闕秦以丨丨唯君圖之)待晉(左傳仗信以丨丨完)
(守以老楚)綏晉(左傳君若能以玉帛丨丨不然則武震以攝威之)吳晉(左傳逞奸而携服毒諸侯而懼丨丨又哀公十)
(三年秋七月盟丨丨爭先國語丨丨爭長未成)報晉(左傳楚子囊秦庶長無地伐宋師于楊梁以丨丨之取鄭也)尊晉
(左傳鄭伯獻捷于會故親聽命大夫不書丨丨侯也又晉書習鑿齒傳或問魏武帝功蓋中夏文帝受禪于漢而吾子謂漢終有晉)
(豈實理乎且魏之見廢晉道亦病晉之臣子寧可以同此言哉荅曰此乃所以丨丨也)偷晉(左傳吾非丨丨而有二心將終)
(事之是以弗與忠信故也)親晉(國語齊侯長矣而欲丨丨)聘晉(國語王孫圉丨于丨定公饗之趙簡子鳴玉以相)六
晉(戰國策丨丨之時智氏最強)臨晉(史記秦紀武王元年與魏惠王會丨丨又淮陰侯傳魏王盛兵蒲坂塞丨丨信乃益)
(為疑兵陳船欲渡丨丨而伏兵從夏陽以木罌缻渡軍注丨丨縣名在河東之東岸對舊關後漢書楊賜傳帝閱錄故事得賜所上)
(張角奏及前侍講注籍乃感悟封賜丨丨侯晉書楊駿傳以后父超居重位封丨丨侯識者曰后父始封而以丨丨為侯兆于亂矣)
(庾信賦下陳倉而連弩渡丨丨而横船)分晉(史記天官書田氏簒齊三家丨丨魏志陳思王傳取齊者田氏非吕宗也丨丨)
(者魏趙非姬姓也劉向封事田氏取齊六卿丨丨)有晉(晉書樂志天命丨丨穆穆明明我其夙夜祇事上靈劔閣銘閉由往)
(漢開自丨丨)魏晉(晉書張華傳馮紞深有寵于帝嘗從容論丨丨事北史庾信傳論糠粃丨丨憲章虞夏陶潛桃源行序問)
(今何世乃不知有漢何論丨丨江淹為蕭太傅讓尚書表牧司之寄丨丨稱重蘇軾詩風流丨丨閒談笑羲皇上劉迎詩餘子風流)
(空丨丨上人談笑自羲皇)漢晉(晉書習鑿齒傳桓温覬覦非望鑿齒著丨丨春秋以裁正之起漢光武終于晉愍帝于三國之)
(時蜀以宗室為正魏武雖受漢禪晉尚為篡逆至文帝平蜀乃為漢亡而晉始興焉)禪晉(見上)皇晉(晉書習鑿齒傳疏曰)
(臣每謂丨丨宜越魏繼漢不應以魏後為三恪)強晉(晉書儒林傳序卜商衛賜之儔或視禀微言或傳聞大義猶能丨丨存魯)
(藩魏却秦又五等諸侯論丨丨收其請隧之圖暴楚頓其觀鼎之志)偽晉(北史魏任城王澄傳靈太后詔加女侍中貂蟬同外)
(侍中之飾澄諫曰江南丨丨穆何后有女尚書而加貂璫此乃祅妄之服)西晉(隋書經籍志魯詩亡于丨丨而小學有一字石)
(經魯詩六卷鄧文原詩東林蕭散開蓮社丨丨風流棹酒船)汾晉(舊唐書禮儀志啓祚丨丨創歴聖之洪基杜甫詩秦王撥)
(亂姿一劍總兵符丨丨為豐沛暴隋竟滌除又千秋丨丨間事與雲水白)事晉(五代史王彥章傳莊宗愛彦章驍勇欲活之彦)
(章曰臣受梁恩非死不能報豈有朝事梁而暮丨丨生何面目見天下之人乎)平晉(宋史太宗紀親征北漢劉繼元降帝作丨)
(丨詩令從臣和又樂志至道五年取太宗所撰丨丨曲曰定功之舞親作樂辭奏于郊廟)陰晉(地理通釋惠王六年魏納丨丨)
(庾信辛威碑置陳太平開丨之道連兵廣武納滎陽之城)齊晉(劉向五行傳魁者貴人之牢一曰魁為丨丨陳琳為袁紹)
(與公孫瓚書旅力同仇足踵丨丨魏九錫文功高乎伊周而賞卑乎丨丨馬璧詩爭長如丨丨)時晉(張華四廂樂歌於皇丨丨)
(奕世齊聖)適晉(陸機詩獄訟違魏謳歌丨丨)隆晉(陸機詩赫矣丨丨奄宅率土)祚晉(陸雲丞相陸公誄長發有)
(祥貽我丨丨)母晉(潘岳景獻皇后策文任姒隆周后亦丨丨)麾晉(七命形冠豪曹名珍巨闕指鄭則三軍白首丨丨則)
(千里流血)中晉(陶潛詩在我丨業融長沙)居晉(梁元帝庾承先墓誌伯舅丨丨連鑣渭陽任昉代范雲讓吏部尚書)
(表在魏則毛介公方丨丨則山濤識量)昭晉(沈約諴雅歌惟福祉咸丨丨江總自序後主昔在東朝留意文藝夙荷丨丨恩)
(紀契闊)威晉(江淹為蕭相國拜齊王表臣無佐夏匡殷之功丨丨服楚之績)二晉(江淹為蕭太尉上便宜表一魏不變)
(丨丨未革)宏晉(江淹文永鑒隆魏緬思丨丨)奉晉(庾信段永碑西河居士蕃魏而却秦北岳將軍威胡而丨丨)懷
晉(王褒于謹碑銘晏子悼齊隨武丨丨)匡晉(顔眞卿郭子儀家廟碑申伯翰周降福于維岳仲父丨丨演慶于筮淮)全
晉(魏嘉慶主司舉正判對是儀無首族變於勾吳鞏朔司軍績宣於丨丨元德明詩丨丨山河百戰場)擊晉(李白詩却秦不)
(受賞丨丨寧為功又朱亥已丨丨侯嬴尚隱身)鼖晉(柳宗元饗軍堂記鼓以丨丨金以鐸鐃)如晉(白居易賜則出就判)
(對魯叔孫之朝王賜之先輅鄭豐段之丨丨授以周田)吏晉(元稹詩丨丨資財枉留秦歲序更)東晉(杜牧詩大抵南)
(朝皆曠逹可憐丨丨最風流韓偓詩南朝俊潔推弘景丨丨清狂數季鷹蔡松年詩南州氣味連三月丨丨風流共一觴)誤晉
(馬璧題習池醉歸圖紛紛丨丨皆渠輩何獨王家一寧馨)蘇晉(杜甫飲中八仙歌丨丨長齋綉佛前醉中往往愛逃禪)董
晉(唐書丨丨傳晉字混成河中虞鄕人貞元五年以門下侍郎同中書門下平章事為宣武節度副大使謙愿儉簡事多循仍故)
(軍粗安)
受以晉(易物不可以終壯故丨之丨丨)東西晉(沈約碑文侯府寄隆儲端任顯丨丨两丨兹選特難)名高晉
(杜甫詩安石丨丨昭王客赴燕)王子晉(後漢書王喬傳注丨丨喬周靈王太子丨也好吹笙作鳳鳴遊伊洛間道士浮)
(丘公接上嵩山二十餘年後來于山上告桓良曰告我家七月七日待我緱氏山頭果乘白鶴駐山巔望之不得到舉手謝時人而)
(去舊唐書禮儀志則天后封少室姨神為金闕夫人丨丨丨號為昇仙太子别為立廟李汾詩醉裏忽逢丨丨丨玉笙吹上碧桃花)
(又梁昭明太子書不追子晉事似洛濱之遊多媿子恒興同漳川之賞唐太宗感舊賦仰煙霞兮思子晉俯浩汗兮想張騫杜牧詩)
(孤高堪弄桓伊笛縹緲宜聞子晉笙李商隱人日詩子晉吹笙此日同)
望走在晉(左傳鄭有他竟丨丨丨丨旣事晉矣其敢有二心)
駿(子峻切馬之俊韻會大也長也又頒閏切疾速也)
韻藻牛駿(南史劉瑀傳瑀年位夲在何偃前孝武初偃為吏部尚書瑀圖侍中不得與偃同從郊祀時偃乘車瑀策駟居)
(後相去數十步瑀蹋馬及之謂偃曰君轡何疾偃曰丨丨馭精所以疾耳偃曰君馬何遲曰騏驥罹于羈絆所以居後偃曰何不著)
(鞭使致千里荅曰一蹙自造青雲何至與駑馬爭路)它駿(唐書李懷遠傳懷遠久貴益素約不治居室嘗乘欵段馬僕射豆盧)
(欽謂曰公貴顯顧當然耶荅曰吾幸其馴不願丨丨)桀駿(淮南子置丨丨以為將)八駿(拾遺記穆王丨丨一名絶地二)
(名翻羽三名奔宵四名起影五名踰輝六名超光七名騰霧八名挾翼王融曲水詩序夏后两龍載驅璿臺之上穆滿丨丨如舞瑶)
(水之陰劉孝威詩二龍廵夏代丨丨馭周朝庾信馬射賦周王玄圃之前猶驂丨丨𫐠聖賦驅丨丨以雷擊馭六龍而電逝許敬宗)
(奉和宴中山詩養賢停丨丨觀風駐五牛王勃九成宫頌两龍齊騖抗瓊闥而同嬉丨丨高驤指瑶池而結興杜甫驄馬行豈有四)
(蹄疾于鳥不與丨丨俱先鳴元稹詩神馭西來歸天與丨丨馬白居易詩穆王丨丨天馬駒後人愛之寫為圖李商隱詩雲隨夏后)
(雙龍尾風逐周王丨丨蹄黃庭堅詩王良驅丨丨方駕度九折)良駿(中論馬雖有逸足而不閑輿則不為丨丨王褒謝賚馬啓)
(漢時樂府偏重權竒晉世桑門特憐丨丨唐無名氏却千里馬賦五御飭駕却丨丨而不乘楊維楨馬賦格應于圖誠丨丨也)慕
駿(柳宗元觀八駿圖說世之丨丨者不求之馬而必是圖之似故終不能有得于駿也)子駿(漢書劉歆傳歆字丨丨雷淵詩)
(最憶平生劉丨丨紫芝可惜不偕來又宋史鮮于侁傳侁字丨丨為東京運使務寬大司馬光曰安得百丨丨布之天下乎)
老猶駿(南史徐妃傳季江曰栢直狗雖老猶能獵蕭溧陽馬雖丨丨丨徐娘雖老猶尚多情)
增遹駿(詩文王有聲丨丨有聲)不駿(詩浩浩昊天丨丨其德又韓愈祭張員外文僕來告言虎入廐處無敢驚逐以)
(我&KR1042;去君云是物丨丨于乘虎取而往來寅其徵)誹駿(史記屈原傳丨丨疑傑兮固庸態也一作俊)精駿(吳志孫策)
(傳策性好獵驅馳逐鹿所乘馬丨丨從騎絶不能及)勁駿(南史蕭子雲傳子雲善草隸其書迹雅為武帝所重帝嘗曰筆力丨)
(丨心手相應)奇駿(宋史薛懷讓傳懷讓好畜馬駝馬有大烏小烏者尤丨丨傾資給芻粟朝夕閱視為娛傅休奕馳射馬賦)
(何逸羣之丨丨生濛汜之遐濱郭璞文羈九有之丨丨咸總之于一朝又乘黃贊乘黃丨丨乘之難老)龍駿(抱朴子所論薦)
(則蹇驢蒙丨丨之價)神駿(世說支道林嘗養數匹馬或言道人畜馬不韻支曰貧道重其丨丨杜甫畫馬詩可憐九馬爭丨丨)
(顧視清高氣深穏李翺進畫馬屏風狀體閑色浮氣逸丨丨皮日休詩支公漫道憐丨丨不及今朝種一麻蘇軾詩莫學王郞與支)
(遁臂鷹走馬憐丨丨馮延登射虎詩我欲殘年賞丨丨短衣匹馬夢南山)二駿(杜陽雜編德宗西幸有二馬一號神智驄一號)
(如意騮皆耳中有毛引之可長一尺一日上欲幸諸苑内廐侍者進瑞鞭上指丨丨曰昔朕西廵幸有丨丨謂之二絶今𫉬此鞭可)
(謂三絶矣)至駿(七發此亦天下之丨丨也太子能強起而乘之乎)牡駿(七發駕飛軨之輿乘丨丨之乘)駑駿(東方)
(朔七諫丨丨雜而不分兮服罷牛而驂驥郭璞馬贊十閑六種各有名𩔖三才五御丨丨異轡王勃上皇甫常伯啓龍鑣就路丨丨)
(相懸鵲鏡臨春妍媸自遠)犬駿(孔融論馬之駿者名曰騏驥丨之丨者名曰韓盧)馬駿(見上羅隠投裴郎中啓胸中丨)
(丨握内蛇靈又徐陵表居藩體國應思丨丨之功論地惟親宜慕曹彰之勇按丨丨謂晉扶風王駿又啓瞻言丨丨著隴右之功追)
(念曹彰克烏桓之鹵庾信齊王憲碑開府同于丨丨秩擬六卿驃騎等于劉蒼位高三事)走駿(陳琳武軍賦馬則飛雲絶景直)
(鬐騧騮駁龍紫鹿文的&KR2025;魚丨丨驚飈步𧰼浮雲)黃駿(阮籍詩橫術有奇士丨丨服其箱)逸駿(辨亡論巨象丨丨擾)
(于外閑)政駿(西征賦長卿淵雲之文子長丨丨之史注劉向字子丨劉歆字子丨)駔駿(魏都賦驥馬填廏而丨丨赭白)
(馬賦于時丨丨充階街兮王勃曲水詩序昭灼甄部丨丨函列權德輿謝馬表出珍華于内府下丨丨于天廏蘇軾詩爾來明目逹)
(四聰收拾丨丨冀北空陳造詩丨丨蹙萬蹄𫝑若敵場赴)野駿(郭璞贊騊駼丨丨產自北域交頸相馳分背翹陸)剛駿
(郭璞芑木贊馬惟丨丨塗之芑汁不勞孫陽自然閑習)别駿(謝靈運賦卞貴珍于連城孫丨丨于千里彼珍駿以昭愛此陋)
(容其敢擬)珍駿(見上)落駿(謝靈運賦矜若華之翳晷哀飛驂之丨丨)得駿(赭白馬賦總六服以收賢揜七戎而丨丨)
市駿(梁昭明太子書愛賢之情與時而篤冀同丨丨庶匪畏龍駱賓王與程將軍書燕昭為丨丨之資郭隗為禮賢之始孫逖)
(文貞張公遺愛頌命圉人丨丨于两蕃使頒質馬之政白居易詩豈無丨丨者盡是凡人目李商隱詩共入留賓驛俱分丨丨金)
擬駿(梁昭明太子七契騰黃弗敢丨丨赤兔莫與爭途)三駿(任昉荅陸倕賦逮伊人之世載並丨丨而龍光)驅駿
(劉潛謝賜車牛啓乘堅丨丨未所厝心)雙駿(劉孝威詩櫪下驅丨丨腰邊帶兩鞬)追駿(庾肩吾書品序伯英以稱聖居)
(首法高以丨丨處末)牧駿(魏收文苑龍荒以丨丨馳鰈海而觀魚)溺駿(庾信慕容寧神道碑銘勇過丨丨氣踰瓦震)
九駿(王勃南郊頌序八鸞徐動頓湯文于後塵丨丨長驅佇堯舜于中路)蹀駿(駱賓王上兗州崔長史啓激溜侵星佩潛)
(蛟于壯武騰鑣歴塊騁丨丨于咸陽)景駿(徐彥伯比干墓詩自爾銜幽酷吁嗟流丨丨)取駿(張說都督安公神道碑銘)
(神山與鋏龍池丨丨)無駿(宋璟詩郭隗慙丨丨馮驩愧有魚)姬駿(上官儀表丨丨長驅奉瑶池之廣宴姒龍避騖陪樂)
(野之宣游)奔駿(崔釋射牛判對西河資產希十千而萬計東州丨丨方一日而千里)飛駿(李白大獵賦别有白&KR0008;丨丨奇)
(窮貙䝡)衆駿(韓愈詩騰蹋丨丨事鞍鞿)萬駿(元稹詩雖有丨丨來誰是敢騎者)求駿(白居易詩念倍燕丨丨情)
(深項别離)驢駿(賈島詩丨丨勝羸馬)增駿(紇干俞銅馬賦猗善相以來歸豈康衢之丨丨乎)金駿(張元晏謝宰相)
(啓假丨丨為駑駘之飾賤骨難勝引朱絃于焦朽之餘深恩有自)輕駿(陸龜蒙詩雪虯丨丨步如飛)沽駿(陸龜蒙詩)
(自古黃金貴猶丨丨與才)茂駿(錢珝授刺史制馳騁丨丨比于渥洼之馬)守駿(蘇軾詩吾聞古書法丨丨莫如跛)綠
駿(張耒詩巴滇丨丨風作蹄)華駿(周必大謝表煥寳帶以章身飾繡韀而丨丨)燕駿(眞德秀謝賜衣帶鞍馬表舜裳)
(五色慙無裨補之長丨丨千金願廣招徠之意)惠駿(方岳賀鄭丞相啟豈伊丨丨之彝允注凝旒之意)程駿(魏書丨丨)
(傳駿字驎駒師事劉昞性機敏好學獻文問其年對曰臣六十有一帝曰昔太公旣老而遇文王卿今遇朕豈非早乎)裴駿
(北史丨丨傳駿幼而聰慧親表稱為神駒因以為字弱冠通涉經史方檢有禮度鄉里宗敬馬)常駿(北史隋煬帝紀車駕幸五)
(原因出塞廵長城景寅遣屯田主事丨丨使赤土致羅罽)
蒲梢駿(晉書食貨志遼西旃罽之鄉䓤右丨丨之丨殖物怪錯于何不有)青海駿(周書異域傳吐谷渾城在青海)
(西青海周回千餘里海内有小山每冬冰合後以良牝馬置此山至來春收之馬皆有孕所生皆駒號為龍種必多駿異世傳丨丨)
(丨者也)越睒駿(唐書南蠻傳越睒之西多薦草產善馬世稱丨丨丨)騰都駿(陸雲詩丨丨之丨龍鳳合塵)渥
洼駿(郭璞水馬贊馬實龍精爰出水𩔖丨丨之丨是靈是瑞)周王駿(梁元帝述懷詩亟覩丨丨丨多逢鮑氏驄)筋
力駿(庾肩吾書品季琰柏玄丨丨俱丨)千里駿(杜甫詩霜蹄丨丨丨風翮九霄鵬)浮雲駿(高適塞下曲結)
(束丨丨丨翩翩出從戎)鹽車駿(陸龜蒙詩莫問丨丨丨誰看醬瓿玄)巴陵駿(韓偓從獵詩蹀躞丨丨丨毰毸碧野)
(雞)華叔駿(魏志丨歆傳注歆三子次嶠字丨丨有才學撰後漢書世稱為良史)
閏(如順切丨餘也)
韻藻門閏(左傳晉伐鄭十二月癸亥門其三門閏月戊寅濟于隂阪杜預注此年無五月戊寅是十二月二十日疑閏為)
(門字閏月内王為五字月為日字晉攻鄭門門各五日自癸亥至戊寅凡十五日也張鷟文辨丨丨之非察陶陰之繆)榮閏
(玉箱雜記李盛作安南守夢人擲玉于門盛曰門玉閏字也必有丨丨暴富貴)厄閏(方岳賀啓髮種種以驚秋意寥寥其丨丨)
(蘇軾詩園中草木春無數惟有黃楊丨丨年)
增再閏(易五歲丨丨後漢書朱浮傳五年丨丨天道乃備夫以天地之靈猶五載以成其化况人道哉皇極經世一歲之間)
(六隂六陽三年三十六日故三年一閠五年六十日故五年丨丨蘇軾詞坐見黃州丨丨兒童盡楚語吳歌)象閏(易歸竒于)
(扐以丨丨漢書律歷志蓍以為數以𧰼兩兩之又以𧰼三三之又以象四四之又歸奇丨丨十九及所據一加之因以再扐两之是)
(為月法之實)告閏(左傳不丨丨朔棄時正也何以為民)失閏(左傳襄公二十七年十一月乙亥朔日有食之辰在申司)
(歷過也再丨丨矣漢書律歷志閏餘乖次注次十二次也史推歷丨丨則斗建之月名錯也又凡分至啓閉必書雲物為備故也至)
(昭二十年二月己丑日南至丨丨至在非其月)重閏(漢書律歷志履端于始序則不愆舉正于中民則不惑歸餘于終事則不)
(悖此聖王之丨丨也)見閏(漢書律歷志見中法二千一百六十一丨丨分二萬四千一百九十二注見數也)晨閏(漢書)
(律歷志丨丨分萬三千六百八夕閏分萬五百八十四)夕閏(見上)歲閏(漢書律歷志以丨丨乘歲數是為星見閏分以)
(章歲乘見數是為見月法元稹詩丨丨覺春長高啓詩天邊暝為秋隂早江上寒因丨丨遲)一閏(漢書律歷志三歲丨丨六)
(歲二閏九歲三閏十一歲四閏十四歲五閏十七歲六閏十九歲七閏後漢書張純傳三年丨丨天氣小備獨斷陽月者所以補小)
(月之減日以正歲數故三年丨丨五年再閏劉威閏三月詩三年皆丨丨此閏勝常時)六閏(見上司馬光寄邵不疑詩爾來)
(凡丨丨轉轂飛炎凉)七閏(見上唐書歷志玄始歷以為十九年丨丨皆有餘分是以中氣漸差皇極經世古歷十九歲為一章)
(章有丨丨何承天表今之二至非天之二至也天之南日在斗十三四矣此則十九年丨丨數微多差)亡閏(漢書律歷志春)
(秋文公元年距辛亥朔旦冬至二十九歲是歲閏餘十三正小雪閏當在十一月後而在三月故傳曰非禮也後五年閏餘十是歲)
(丨丨而置閏又不告朔故經曰閏月不告朔言亡此月也)置閏(見上漢書律歷志注一歲十二月月三十日正三百六十日則)
(餘六日矣又除小月六日是為歲有餘十二日未盈三歲便得一月則丨丨焉洪範五行傳天子不班朔魯歷不正丨丨不得其月)
(皇極經世一歲中常數退六日為隂進六日為陽所以丨丨演繁露漢初襲秦正朔以十月為歲首當丨丨之歲無問何月率歸餘)
(歲終為後九月史記表自高祖至文帝其書後九月皆同是未嘗推時定閏也陳昌言正時令賦欲正時而㒺忒非丨丨其何以)
餘閏(漢書王莽傳贊紫色鼃聲丨分丨位注紫間色鼃邪音言莽不得正王之命如歲月之丨分為丨也顧况陰陽不測之謂)
(神論漢道隆興方定丨丨高啓閏三月詩今年不是逢丨丨已過春光半月程)章閏(後漢書律歷志日法四蔀日二萬七千七)
(百五十九没數二十一為丨丨通法四百八十七没法七因為丨丨唐書禮儀志按漢書丨月二百三十五丨月周㢠廻二百五十四)
(總成四百九十八故明堂置重幹四百八十九枚所以規模歷象發明丨丨)立閏(後漢書律歷志承聖帝之命若昊天典歷)
(象三辰以授民事丨丨定時以成歲功羲和其隆也)沒閏(南史齊文惠太子傳穆妃薨其年九月有閏小祥疑應計閏王儉議)
(以為三百六旬尚書明義文公納幣春秋致譏故先儒期喪歲數丨丨大功以下月數數閠所以吳商云舍閠以正朞允協情理丨)
(丨之理固在言先)計閏(見上)數閏(見上元稹數蓂詩辨時長有素丨丨或餘青)舍閏(見上)移閏(宋史天文)
(志嘉祐四年正月朔日食日官楊維德等欲丨丨以避仁宗曰閏以正天時授民事不許)正閏(宋史宋庠傳庠儉約不好聲色)
(讀書至老不倦善正訛繆嘗輯紀年通譜區别丨丨為十二卷賈至虎牢關銘盛衰千祀丨丨更王)成閏(素問常月之制建初)
(立中閏月之紀無初無中縱歴有之皆他節氣也由斯推日丨丨故令天度畢焉謝靈運誄紀度㢠廻薄餘分丨丨徐至閏月定四時)
(詩積歲歸丨丨羲和職舊司)盈閏(素問岐伯曰行有分紀周有道里日行一度月行十三度有奇故大小月三百六十五日)
(而成歲積氣餘而丨丨矣)朔閏(長歷仲尼丘明每于丨丨發文蓋矯正得失因以宣明歷數也)知閏(玉海蓂莢知朔梧桐)
(丨丨)年閏(王儉答褚淵議舍閏之議通儒所難但詳夲應期屈而不遂語事則名體俱存論哀則情無異迹雖數月義實計丨)
(丨是年之歸餘故宜總而苞之)多閏(杜甫朝享太廟賦朝廷丨丨者乃亘乎晉魏)帶閏(元稹詩斗柄未回猶丨丨江痕)
(潛上巳生春)歴閏(白居易詩自中風來三丨丨從懸車後幾逢春)夏閏(白居易詩丨丨秋候早七月風騷騷)秋閏
(李商隱壬申閏秋詩幾年始得逢丨丨兩度填河莫告勞)到閏(陸龜蒙詩月方行丨丨霜始近來濃)涉閏(周賀詩借山年)
(丨丨)經閏(鄭俠詩星霜兩丨丨)戴閏(後漢書張禹傳功曹吏丨丨故太尉掾也權動郡内有小譴禹令自致徐獄然後正)
(其法注徐縣名)李閏(後漢書楊震傳耿寳薦中常侍丨丨兄于震震不從)
元歲閏(漢書律歷志日法乘閏法是為統歲三統是為元歲丨丨之丨隂陽災)前月閏(漢書律歷志推閏餘所在)
(以十二乘閏餘加十得一盈章中數所得起冬至算外則中至終閏盈中氣在朔若二日則丨丨丨也)眞臘閏(眞臘風土)
(記丨丨丨以九月)七月閏(王灣閏月七日織女詩今年丨丨丨應得兩㢠廻歸)三月閏(喻坦之詩春兼丨丨丨人)
(擬半年遊)歲方閏(蘇轍詩高安昔到丨丨丨大水初去城如墟)斗斜閏(范成大詩始賀火流西還嗟丨丨丨)黃
楊閏(范成大詩幽懷青松獨直道丨丨丨按埤雅丨丨性堅歲長一寸丨年倒長一寸)黃州閏(王寂詩五年風雪丨)
(丨丨萬里關河渭水秋)
歷數以閏(漢書律歷志事舉其中禮取其利丨丨丨丨正天地之中以作事厚生)周隋為閏(舊唐書禮儀志)
(天寳九載處士崔昌上五行應運歴請國家承周漢以丨丨丨丨)以霸易閏(司馬光文歐陽公作正統論章民表作明)
(統論以難之先儒謂秦為閏者以其居二代之間而非正統如閏居兩月之間而非正月也夫霸之為言伯也齊桓晉文能帥諸侯)
(以尊周室故天子册命使續方伯之職謂之伯主今章子丨丨丨丨似未為得恐不足遵也)
御定佩文韻府卷七十一之二
