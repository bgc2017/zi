欽定四庫全書
御定佩文韻府卷八十之一
去聲二十一箇韻一
箇(古賀切丨數又枚也几也一作个)
韻藻一个(書若有丨丨臣左傳晉人曰君亦不使丨丨辱在寡人唐書西域傳宣宗大中四年党項内掠邠寧詔李業李)
(拭討之宰相白敏中為都綂帝出近苑或以竹丨丨植舍外見纔尺許遠且百步帝屬二矢曰党羌歲暴吾鄙今我射竹中則彼當)
(自亡帝一發竹分矢徹諸外不閱月羌果破杜甫詩峽口驚猿聞丨丨按一作一箇楊維楨嬉春詩接果黃猿呼丨丨探花白鹿走)
(千廻)七个(禮記國君丨丨遣車七乘注个謂所包遣奠牲體之數周禮考工記廟門容大扃丨丨注大扃牛鼎之扃長三尺每)
(扃為一个丨丨二文一尺)五个(禮記大夫丨丨遣車五乘周禮考工記路門不容乘車之丨丨注丨丨三丈三尺)參个
(周禮考工記闈門容小扃丨丨注小扃膷鼎之扃長二尺丨丨六尺又應門二徹丨丨注二徹之内八尺丨丨二丈四尺)萬个
(史記貨殖傳木千章竹竿丨丨韓愈詩𣗳蘭盈九畹栽竹逾丨丨王令詩回看北林竹丨丨寒氣欲起凌人威段克已贈答封仲堅)
(詩種椒盈百區栽竹僅丨丨)兩箇(倦游雜錄陳少常亞以滑稽著稱知嶺南恩州作書與親舊曰使君之五馬雙旌名目而)
(已螃蠏之一文丨丨真實不虚杜甫詩丨丨黃鸝鳴翠柳)添箇(白居易詩東都丨丨狂賓客王禹偁詩從此商於地圖上畫工)
(丨丨舍人園蘇軾詞自從丨丨風月平分破)
五十箇(荀子負矢丨丨丨吳萊詩長矛左右盤勁矢丨丨丨)
增上个(儀禮鄉射禮鄉侯丨丨五尋注丨丨謂最上幅也又朱敦儒詞拖條竹杖家家酒丨丨籃輿處處山)契箇(周書)
(異域傳厙莫奚種𩔖漸多分為五部一曰辱紇主二曰莫賀弗三曰丨丨四曰木昆五曰室得有阿會氏者最為豪帥五部皆受其)
(節度)若箇(演繁露若干者設數之言也干猶箇也丨丨猶言幾何枚也)射箇(竹譜篔簹丨丨箖箊桃枝)箇箇(杜甫)
(詩砧響家家發樵歌丨丨同又螢火詩却繞井欄添丨丨偶經花蘂弄輝輝楊維楨詩波影白翻鷗丨丨燒痕青出麥纖纖郭翼蹋)
(踘篇倡園小奴花丨丨蹋踘朝朝花裏過)恨箇(朱慶餘詩隔烟花草遠濛濛丨丨來時路不同)渾箇(皮日休詩檜身丨丨)
(矮)能箇(皮日休詩貧養山禽丨丨瘦)早箇(羅𨼆詩應挂雲帆丨丨廻)這箇(王安石擬寒山拾得詩擾擾受輪廻)
(祗緣疑丨丨)真箇(楊萬里詩不如老圃今丨丨樊子何曾透聖扃許月卿京城看月詩故山今宵月更竒明日懶人丨丨歸)
幾箇(劉詵小松詩沐露欲五寸出草先丨丨)
橘三箇(岑參送滕亢擢第詩丨懷丨丨去桂折一枝將)分明箇(僧齊已水鶴詩歸路丨丨丨飛鳴即可聞)碧千
箇(曾鞏詩旁坐竹相圍竦竦丨丨丨)不論箇(蘇轍肺疾復作詩聞公話少年舉白丨丨丨)些來箇(白玉蟾雪)
(詩搗霜碾雹丨丨丨剪水雕冰片子時又明周憲王有燉詩綠竹栽些箇紅棋著一枰楊基詠塵詞誰向花前行過見金蓮蹤跡尚)
(留些箇)不留箇(白玉蟾詩忽然長嘯驚沙鷗飛入前山丨丨丨)細垂个(劉基種棘詩風條曲抽乙雨葉丨丨丨)
甘露盈箇(周氏洛陽牡丹記承露紅多葉紅花也每朵各有二葉唯葉杪折展與衆花不同其下玲瓏不相倚著望之如)
(雕鏤可愛凌晨如有丨丨丨丨其香益更旖旎)
个(古賀切明堂四面偏室)
韻藻左个(禮記孟春之月天子居青陽丨丨注青陽丨丨大寝東堂北偏又孟夏之月天子居明堂丨丨注明堂丨丨大)
(寝南堂東偏又孟秋之月天子居總章丨丨注總章丨丨大寝西堂南偏又孟冬之月天子居玄堂丨丨注玄堂丨丨大寝北堂西)
(偏劉基詩時維青陽初天子在丨丨)右个(禮記季春之月天子居青陽丨丨注青陽丨丨東堂南偏又季夏之月天子居明堂)
(丨丨注明堂丨丨南堂西偏又季秋之月天子居總章丨丨注總章丨丨西堂北偏又季冬之月天子居玄堂丨丨注玄堂丨丨北)
(堂東偏)
賀(胡箇切慶也擔也勞也加也亦姓)
韻藻承賀(禮記士于大夫不丨丨下大夫于上大夫丨丨)弔賀(左傳諸侯相丨丨也雖不當事苟有禮焉書也以無)
(忘舊好吳萊詩人生足窮通世故更丨丨)臨賀(漢書地理志蒼梧郡縣丨丨莽曰大賀唐書楊憑傳拜京兆尹與御史中丞李)
(夷簡有隙因劾憑贓貶丨丨尉所善客徐晦至藍田慰餞宰相權德輿謂曰君送丨丨誠厚無乃為累乎晦曰方布衣時丨丨知我)
(今忍遽棄耶有如公異時為姦邪譖斥又可爾乎德輿歎其直稱之朝李夷簡遽表為監察御史晦過謝夷簡曰君不負楊丨丨肯)
(負國乎蘇軾詩當日無人送丨丨至今有廟祀潮州)大賀(見上又五代史四夷附錄契丹部族之大者曰丨丨氏)受賀
(齊書禮志秦人以十月旦為歲首漢初習以大饗會後用夏正饗會猶未廢十月旦會也東京以後正旦夜漏未盡七刻鳴鐘丨丨)
(公侯以下執贄來庭二千石以上升殿稱萬歲然後作樂宴饗又唐書岑文本傳始為中書令有憂色母問之答曰非勲非舊責重)
(位高所以憂也有來慶者輒曰今日受弔不丨丨)勃賀(洞微志僧便聰于五臺將還京師寺有老僧寄以書其上題云東京)
(城北尋丨丨分付乃至京尋訪不見一日五丈河側見一小兒逐一大猪名丨丨僧問之云屠者趙氏之子能引羣猪令不亂遂愛)
(婆荷故以名僧試呼其名以書投之猪遂食其書人立而化僧徑之五臺訪老僧亦化去矣)朝賀(韓愈詩大開明堂受丨丨)
李賀(唐書丨丨傳賀字長吉系出鄭王後七歲能辭章每旦日出騎弱馬從小奚奴背古錦囊遇所得書投囊中未始先立題)
(然後為詩如他人牽合程課者及暮歸足成之母使婢探囊中見所書多即怒曰是兒要嘔出心乃已耳辭尚竒詭所得皆驚邁絶)
(去翰墨畦逕當時無能效者為協律郎卒)
四方賀(詩受天之祜丨丨來丨元稹樂府天子臨軒丨丨丨朝廷無事唯端拱)國老賀(左傳子玉治兵于蒍鞭七)
(人貫三人耳丨丨皆丨子文蒍賈尚幼後至不賀子文問之對曰不知所賀)天下賀(左傳鄭子太叔曰其非唯我賀將丨)
(丨實丨)燕雀賀(北齊書盧文偉傳詢祖初襲爵封大夏男有宿德朝士謂之曰大夏初成應聲答曰且得丨丨相丨淮南)
(子大厦成而丨丨來丨又孟浩然宋太史新亭詩願為江燕賀羞逐府僚趨崔融賀明堂表仰之不逮雖謝于鵾翔成輒相歡竊同)
(乎燕賀)青蠅賀(雲仙雜記術士相郭代公丨丨拜丨方及第一日坐家庭蠅作八行立約數萬折躬者三良久乃去)閭
里賀(韓愈詩君侯置之初丨丨自相丨)梁丘賀(漢書丨丨丨傳賀字長翁琅琊諸人也以能心計為武騎從太中大)
(夫京房受易)
生日稱賀(唐書韋綬傳為尚書右丞集賢學士建白帝誕日百官先賀皇太后然後上皇帝夀詔可宰相奏古無丨丨丨)
(丨者綬議格)
增不賀(禮記昏禮丨丨人之序也又有慶非君賜丨丨)來賀(左傳子太叔曰少姜有寵而死齊必繼室今兹吾又將丨)
(丨不唯此行也漢書張敞傳長安市偷盜尤多百賈苦之敞求問長安父老偷盜酋長數人居皆温厚敞皆召見責問因貰其罪把)
(其宿負令致諸偷以自贖偷長曰今一旦召詣府恐諸偷驚駭願一切受署敞皆以為吏遣歸休置酒小偷悉丨丨且飲醉偷長以)
(赭汙其衣裾吏坐里閭閱出者汙赭輒縛之)畢賀(戰國策楚王言于朝廷曰不榖得商於之地方六百里羣臣間見者丨丨)
往賀(漢書高帝紀單父人吕公善沛令辟仇從之客因家焉沛中豪傑吏聞令有重客皆丨丨)拜賀(漢書韓信傳信曰大)
(王自料勇悍仁強孰與項王漢王默然良久曰弗如也信再丨丨曰唯北齊書文宣紀自居晉陽寝室夜有光如晝既為王夢人以)
(筆點已額旦日告館客王曇哲曰吾其退乎曇哲再丨丨曰王上加點便成主字乃當進也王融疏復得丨丨歲時瞻望日月)相
賀(後漢書龐參傳昔白起賜死諸侯酌酒丨丨季子來歸魯人喜其紓難)謁賀(後漢書孔融傳何進當遷為大將軍楊賜)
(遣融奉丨丨進不時通融即奪謁還府)上賀(晉書孫楚傳時龍見武庫井中羣臣將丨丨楚言龍蟠坎井下有伏才)晨
賀(齊書禮志魏儀漏未盡七刻羣臣入白賀未盡五刻就本位漏盡皇帝出前殿百官上賀如漢儀禮畢罷入羣臣坐謂之丨丨)
(晝漏上三刻更出百官奉夀酒大饗作樂謂之晝會宋世至十刻乃受賀)陛賀(魏書沮渠蒙遜傳萬國來庭百辟丨丨)牋
賀(隋書禮儀志後齊册皇太子使者入奉册讀訖皇太子跪受冊擇日齋於崇政殿服冕乘石山安車謁廟擇日羣臣上禮又擇)
(日會明日三品以上丨丨)徐賀(隋書潘徽傳晉王廣引為揚州博士與諸儒撰江都集禮序曰質文遞改損益不同明堂曲臺)
(之記南宫東觀之說鄭王丨丨之答崔譙何庾之論簡牒雖盈菁華蓋鮮)表賀(舊唐書天文志貞元七年六月庚寅朔有司奏)
(蝕隂雲不見百官丨丨白居易蠻子朝樂府入界先從蜀川過蜀將收功先丨丨)班賀(宋史禮志宰相凡有吉慶百官皆丨)
(丨)參賀(宋史職官志皇太子節朔不受宫僚丨丨元日冬至詹事以下牋賀謝辭)迎賀(晏子晏子治東阿三年景公召)
(而數之曰吾以子為可而使子治東阿今子治而亂寡人將加誅於子晏子請改道易行而治東阿景公許于是明年上計景公丨)
(而丨之曰善矣子之治東阿也)三賀(莊子南伯子綦曰吾嘗居山穴之中矣當是時也田和一覩我而齊國之衆丨丨之)賞
賀(東京夢華錄凡娶媳婦次日拜尊長親戚各有綵段巧作鞋襪等為獻謂之丨丨尊長則復換一疋回之謂之答賀)答賀
(見上)咸賀(蔡邕奏議史官丨丨請作主頌却而不聽)求賀(孔融報曹操書昔趙宣子朝登韓厥夕被其戮喜而丨丨)集
賀(王儉南郡王冠議其日内外二品清官以上詣止車丨丨)列賀(韓愈喜雪詩縱歡羅艷黠丨丨擁熊螭白居易詩蹈舞呼)
(萬歲丨丨明庭中)罷賀(韓愈詩丨丨南内衙歸凉晚凄凄)喜賀(白居易大觜烏詩老巫生奸計與鳥意潛通云是非)
(常鳥遥見起敬恭千載乃一出丨丨主人翁)敢賀(白居易詩丨丨有其始亦願有其終)私賀(蘇舜欽詩撫躬輟丨丨)
郊賀(蘇軾詩庶以躡丨丨)焦賀(朱橰詩肩摩嵇向挽丨丨)史賀(范成大丙午東宫夀詩丨丨星同軌農歌稼滌場)
厦賀(李東陽得文敬雙墖寺和章詩併抛筆硯委塵埃且免墓諛兼丨丨)王賀(漢書藝文志護軍射師丨丨射書五篇)
繒賀(漢書高惠高后文功臣表祁穀侯丨丨以執盾漢王三年初起從晉陽以連敖擊項籍漢王敗走賀擊楚廹騎以故不得)
(進漢王顧謂賀祁王戰彭城斬項籍侯千四百戶)高賀(西京雜記公孫弘為丞相故人丨丨從之弘食以脫粟飯覆之布被)
(賀怨告人曰公孫弘内服貂蟬外衣麻枲内厨五鼎外饍一肴豈可以治天下于是朝廷疑其矯焉弘歎曰寧逢惡賓不逄故人)
源賀(魏書丨丨傳賀本名破羌世祖曰人之立名宜其得實何可濫也賜名賀焉)
肅慎賀(書序成王既伐東夷丨丨來丨王俾榮伯作賄肅慎之命)羊酒賀(漢書盧綰傳綰與高祖同里綰親與高祖)
(太上皇相愛高祖綰同日生里中持丨丨丨兩家及高祖綰壮學書又相愛也里中嘉兩親相愛生子同日壮又相愛復賀羊酒又)
(荆楚歲時記正月飲酒先小者以小者得歲先酒賀之老者失歲故後與酒)諸將賀(後漢書吕布傳操自將擊布至下邳)
(城下布欲降三月上下離心其將侯成使客收其名馬客策之以叛成追客得馬丨丨合禮以丨成成分酒肉先入詣布而言曰蒙)
(將軍威靈得所亡馬丨丨齊丨未敢嘗也故先奉以貢)奉觴賀(魏志王粲傳太祖置酒漢濱粲丨丨丨又白居易詩飛觴)
(遥賀敬亭山)百錢賀(晉書平原王幹傳齊王冏之平趙王倫也宗室朝士皆以牛酒勞冏幹獨懷百錢見冏出之曰趙王)
(逆亂汝能義舉是汝之功今以丨丨丨汝雖然大𫝑難居不可不慎又王緯縣令有客判將有四方之賓用致萬錢之賀)生徒
賀(齊書劉巘傳世祖為巘立館以揚烈橋故主第給之丨丨皆丨巘曰室美為人災此華宇豈我宅耶幸可詔作講堂猶懼見害)
(也)小歲賀(魏書高祖紀太和十五年十一月丙戌初罷丨丨丨)削章賀(宋史楊億傳億七歲能屬文太宗聞其名)
(詔江南轉運使張去華就試詞藝送闕下連三日得對試詩賦五篇下筆立成太宗深加賞異命内侍都知王仁睿送至中書又賦)
(詩一章宰相驚其俊異丨丨為丨)馬上賀(元史姚樞傳世祖征大理至察遜諾爾之地夜宴樞陳宋太祖遣曹彬取南唐)
(不殺一人市不易肆事明日世祖據鞍呼曰汝昨夕言曹彬不殺者吾能為之樞丨丨丨曰聖人之心仁明如此生民之幸有國之)
(福也)束帛賀(韓詩外傳晉平公時藏寳之臺燒公子晏子丨丨而丨平公勃然作色曰珠玉之所藏也國之重寳也而天火)
(之士大夫皆趨車走馬而救之子獨丨丨而丨何也曰臣聞之王者藏于天下諸侯藏于百姓商賈藏于篋匱今皇天降災于藏臺)
(是君之福也而不自知變悟恐君之為隣國笑矣公曰善)取鴈賀(說苑秦穆公見百里奚大悅異日與公孫支論政公孫支)
(曰君其得聖人乎公曰然吾悅夫奚之言彼𩔖聖人也公孫支遂歸丨丨以丨曰君得社稷之聖臣敢賀社稷之福)履長賀
(續湘山野錄范文正公仲淹為右司諫章獻劉太后聽政誕告冬至日大會前殿仁宗率羣臣為夀公上疏曰臣聞王者尊稱儀法)
(配天所以齒路馬踐廄芻尚皆有誅况屈萬乘之重冕旒行北面之禮乎陛下果欲為大宫丨丨之丨於闈掖以家人承顔之禮行)
(之可也)四隣賀(春秋繁露國家治則丨丨丨)羣僚賀(蔡邕陳太丘碑文弘農楊公東海陳公每在衮職丨丨丨)
(之皆舉手曰潁川陳君命世絶倫大位未躋慚於文仲竊位之負)萬邦賀(晉樂府百事理丨丨丨)億兆賀(謝莊)
(表親臨聽訟丨丨相丨以為無冤民矣)井廬賀(鮑照表臺禁稱祉丨丨相丨)千里賀(盧照隣文百年之歡不再)
(丨丨之丨何常)筮者賀(韓愈毛穎傳丨丨丨曰今日之𫉬不角不牙)軍吏賀(韓愈雉帶箭歌將軍仰笑丨丨丨五)
(色離披馬前堕)親賓賀(白居易詩丨丨相丨問何如)夕郎賀(白居易樂府丨丨所丨皆德音春官每奏唯祥瑞)
華筵賀(顧非熊喜及第詩若擬丨丨丨當期醉百杯)雲臺賀(杜牧少年行報捷丨丨丨公卿拜夀巵)太平
賀(李商𨼆賀相國汝南公啓未知伏謁之期徒切丨丨之丨)六宫賀(周繇夢舞鍾馗賦對真妃言寤寐之祥丨丨皆丨詔)
(道子寫婆娑之狀百辟咸觀)山無賀(蘇軾詩誰言載酒丨丨丨記取啼烏巷有顔)九族賀(宋本南城校文聯句)
(得雋丨丨丨敗績十朋唁)宰相賀(高啟送張進士會試詩臨軒曾看丨丨丨雲端盡見當臚傳)
佐(則箇切助也)
韻藻五佐(史記天文書五星者天之丨丨)書佐(漢書王尊傳尊給事太守府太守竒之除補丨丨後漢書樊凖傳召)
(郡國丨丨使讀律令蜀志彭羕傳仕州不過丨丨梁書吕僧珍傳僧珍年二十餘依宋丹陽尹劉秉秉誅後事太祖文皇為門下丨)
(丨在同𩔖中少所䙝狎曹軰皆敬之唐書韋仁夀傳隋大業末為蜀郡司法丨丨斷獄平允)王佐(後漢書王允傳郭林宗常)
(見允而竒之曰王生一日千里丨丨才也韓愈合江亭詩維昔經營初邦君實丨丨)參佐(魏志王基傳封東武侯上䟽固辭歸)
(功丨丨蔡邕文丨丨七德俾相大藩陶潛孟府君傳九月九日温遊龍山丨丨畢集杜甫詩自公多暇延丨丨江漢風流萬古情)
皇佐(邊讓章華賦達丨丨之高勲兮馳仁聲於顯赫曹植詩丨丨揚天惠四海無交兵)
伊吕佐(漢書梅福傳孝文帝起于代谷非有周召之師丨丨之丨也班固擬連珠丨丨之為丨非左右之舊)
增尉佐(左傳建一官而三物成䟽丨丨同掌一事故為建一官)刑佐(左傳晉侯以魏絳為能以丨丨民矣)輔佐
(左傳天子有公諸侯有卿卿置側室大夫有貳宗士有朋友庶人工商皂隸牧圉皆有親䁥以相丨丨也漢書古今人表經傳所稱)
(唐虞以上帝皇有號諡丨丨不可得而稱矣又蕭望之傳贊身為儒宗丨丨之純近古社稷臣也)請佐(左傳晉侯飲酒樂膳)
(宰屠蒯趨入丨丨公使尊)卿佐(左傳君之丨丨是謂股肱魏志武帝紀昔在周室畢公毛公入為丨丨陶潛文潁川韓元長漢)
(末名士身處丨丨兄弟同居至於沒齒)九佐(戰國策顔斶曰堯有丨丨)賢佐(漢書鼂錯傳若高皇帝之建功業陛下之)
(德厚而得丨丨皆有司之所覽大戴禮有丨丨者士歸之說苑楚莊王思得丨丨日中忘飯梁武帝求讜言詔書不云乎股肱惟人)
(良臣惟聖實賴丨丨匡其不及凡厥在朝各獻讜言杜甫詩霖雨思丨丨丹青憶老臣)規佐(漢書燕刺王旦傳劉長於是為)
(旦命令羣臣曰寡人賴先帝休德𫉬奉比藩親受明詔職吏事領庫兵飾武備任重職大夙夜兢兢子大夫將何以丨丨寡人)假
佐(後漢書百官志諸州常以八月廵行所部郡國錄囚徒考殿最初歲盡詣京師奏事中興但因計吏皆有從事史丨丨注漢官)
(曰員吏八十五人其十二人四科十五人佐五人丨丨十三人百石十五人騎吏九人學事十六人守學事)鄉佐(後漢書百)
(官志游徼掌徼循禁司姦盜又有丨丨屬鄉主民收賦稅又周黨傳初丨丨嘗辱黨後讀春秋聞復讎之義輟尅期與丨丨鬭為丨)
(丨所傷困頓丨丨服其義輿歸養之又杜密傳密行春到高密縣見鄭康成為丨丨知其異器即召署郡職)選佐(後漢書郎)
(顗傳聘賢丨丨將以安天下也)從佐(後漢書周燮傳南陽馮良字君郎出于孤微少作縣吏年三十為尉丨丨奉檄迎督郵即)
(路慨然耻在厮役因壊車殺馬毁裂衣冠乃遁注丨丨謂隨從而已不主案牘也)毗佐(後漢書龐參傳馬融上書曰使參慬)
(得在寬宥之科誠有益于折衝丨丨聖化魏書盧道約傳天平中高岳請為長史岳轉除青冀二州道約仍為長史随岳兩藩有丨)
(丨之稱王儉褚淵碑文丨丨之𨕖妙盡國華)匡佐(後漢書荀彧傳彧明有意數每懷丨丨之義江總讓尚書僕射表參總衡)
(流丨丨聖治)難佐(後漢書皇甫嵩傳朽木不雕衰世丨丨)御佐(後漢書衛颯傳注元和中荆州刺史上言臣行部入)
(長沙界觀者皆徒跣臣問丨丨曰人無履亦苦之否丨丨對曰十二月盛寒時並多剖裂血出燃火燎之春温或膿潰建武中桂陽)
(太守茨克教人種桑𧖟人得其利)副佐(魏志明帝紀注散騎常侍何曾表曰宜𨕖大臣名將威重宿著者盛其禮秩遣詣懿)
(軍進同謀略退為丨丨萬一不虞軍主有儲則無患矣)幹佐(魏志鄧艾傳艾以口吃不得作丨丨為稻田守叢草吏每見高)
(山大澤輙規度指畫軍營處所時人多笑焉)師佐(晉書卞壺傳壼前後居丨丨之任盡匡輔之節韓詩外傳上主以丨為丨)
(中主以友為佐)下佐(晉書顧榮傳功高元帥賞卑丨丨)寮佐(晉書杜預傳鍾會反丨丨並遇害唯預以智𫉬免又孟嘉)
(傳嘉為桓温參軍九月九日宴龍山丨丨畢集有風至吹嘉帽墮落嘉不之覺齊書張融傳解褐為宋新安王行參軍四月八日建)
(齋灌佛丨丨儭者多至一萬酉陽雜俎魏慤守濟南夏日率丨丨避暑于城北使君林下)將佐(晉書劉琨傳每見丨丨發言慷)
(慨)上佐(晉書王舒傳明帝之為東中郎將妙𨕖丨丨以舒為司馬南史陸慧曉傳慧曉後為司徒右長史時陳郡謝朏為左)
(長史府公竟陵王子良謂王融曰我府前世誰比融曰明公二丨丨天下英竒古來少見其比唐書王忠嗣傳忠嗣節度河西明皇)
(方事石堡忠嗣曰吾忍以數萬人命易一官哉明日見責不失一金吾羽林將軍歸宿衛不者黔中丨丨耳白居易詩兀兀復騰騰)
(江城一丨丨按時居易為江州司馬)故佐(宋書竟陵王誕傳司州刺史劉季之誕丨丨也)屈佐(宋書袁淑傳出為始興王)
(征北長史南東海太守淑始到府濬引見謂曰不意舅遂垂丨丨)兵佐(齊書王敬則傳永泰元年以張瓌為平東將軍吳郡)
(太守置丨丨密防敬則内外傳言當有異處分敬則聞之竊曰東更有誰祗是欲平我耳)首佐(梁書蕭子範傳子範歴官十餘)
(年不出藩府而諸弟並登顯列意不能平及是為到府牋曰上藩丨丨於兹再忝河南雌伏自此重升老少異時盛衰殊日雖佩恩)
(寵還羞年鬢)藩佐(梁書韋放傳累為丨丨並著聲績)台佐(梁書褚球傳魏孫禮晉荀組以後丨丨加貂始自球也宋)
(史王舉正傳贊舉正繼踐丨丨得風憲體李華管幼安讚衡門棲遲丨丨讓職)府佐(陳書蔡景歴傳景歴家貧好學善尺牘工)
(草隸解褐諸王丨丨出為海陽令為政有能名)史佐(陳書姚察傳徐陵領著作引為丨丨及陵讓官致仕等表並請察製焉陵)
(見歎曰吾弗逮也)鮑佐(南史梁鮑客卿傳客卿三子檢正至並才藝知名俱為湘東王府佐正好交遊無日不適人人為之)
(語曰無處不逢鳥噪無處不逢丨丨)末佐(魏書胡叟傳叟孤飄坎壈未有仕路遂入漢中劉義隆梁秦二州刺史馮翊吉翰以)
(叟才士頗相禮接授叟丨丨不稱其懷未幾翰遷益州叟随入蜀多為豪儁所尚)散佐(魏書蕭寳夤傳表曰守令厥任非輕)
(其考課悉以六載為程既而限滿代還復經六年而敘是則歲周十二始得一階于東西兩省文武閑職公府丨丨無事冗官或數)
(旬一直或朔望暫朝及其考日更得四年為限是則一紀之中便登三級彼以實勞劇任而遷貴之路至難此以散位虚名而升陟)
(之方甚易乞求博議以為畫一)綱佐(魏書李元護傳元護病前月餘城外送客亭柱有人書曰李齊州死丨丨餞别者見而拭)
(之後復如此)掾佐(隋書百官志齊制州自長史以下逮于史吏縣自丞以下逮于丨丨亦皆以帛為秩)良佐(舊唐書長)
(孫無忌傳甘露丨丨麟閣著其美建武功臣雲臺紀其跡馮衍奏記收百姓之歡心𣗳名賢之丨丨唐明皇春晚宴詩序置旨酒命)
(英賢有文苑之高才有掖垣之丨丨沈佺期詩大君制六合丨丨參萬機又宋史謝丨丨傳丨丨字顯道與游酢吕大臨楊時在程)
(門號四先生)醫佐(唐書百官志司醫五人丨丨十人貞觀中置)判佐(唐書上官儀傳以雍州司士參軍韋絢為殿中)
(侍御史或疑非遷儀曰御史供奉赤墀下接武䕫龍簉羽鵷鷺豈雍州丨丨比乎時以為清言)賓佐(宋史太祖紀建隆三年詔)
(文班官舉堪為丨丨令錄者各一人符載謝李㢲常侍書江西為藩鎮之雄常侍負伊咎之資署著丨丨四方傾耳)均佐(汲冢)
(周書均伯勤勞而無携携則不和丨丨和敬而無留留則無成)四佐(汲冢周書心有丨丨不和而廢又三極一維天九星二維)
(地九州三維人丨丨說苑聖明在上慎終擇士務於求賢設丨丨以自輔有英俊以治官羣輔錄燧人出天丨丨出地)三佐
(汲冢周書左右一卒曰閭四卒成衛曰伯三伯一長曰佐丨丨一長曰右三右一長曰正三正一長曰卿三卿一長曰辟)善佐
(新書中主似練絲染之藍則青染之緇則黑無丨丨則亡)屠佐(說苑太公望朝歌之丨丨也)任佐(說苑桓公得管仲隰)
(朋九合諸侯一匡天下為五霸長失管仲隰朋任豎刁易牙身死不葬蟲流出戶一人之身榮辱俱施何者其所任異也由此觀之)
(丨丨急矣)堯佐(鹽鐵論禹舜丨之丨也湯文夏商之臣也)六佐(羣輔錄金提鳥明視默紀通仲起陽侯伏羲丨丨六佐出)
(世)吏佐(世說桓南郡年五歲桓車騎與送故文武别因指語南郡此皆汝家故丨丨南郡應聲慟哭酸感傍人)主佐
(文心雕龍才為盟主學為輔佐丨丨合德文采必霸)中佐(過秦論藉使子嬰有庸主之材僅得丨丨山東雖亂秦之地可全而)
(有)孔佐(典引蓄災上之烈精藴丨丨之弘陳)作佐(揚雄文新都宰衡明聖丨丨魏文帝策孫權文維君天資忠亮命世)
(丨丨)旁佐(馬融廣成頌驍騎丨丨輕車横厲)翼佐(蔡邕李子材碑文丨丨世祖匡復郊廟曹植登臺賦丨丨皇都兮寧)
(彼四方王儉褚淵碑文抑亦仁公之丨丨梁武帝贈南平王偉詔丨丨草昩勲高樊沔)竒佐(魏武帝請䘏郭嘉表上為陛下)
(悼惜良臣下自毒恨喪失丨丨)顯佐(傅咸感舊賦丨丨納言兼綜萬機)常佐(陸雲嘲褚常侍文褚氏大夫之丨丨遠邦)
(之賤司)受佐(孫楚梁令孫侯頌丨丨陜西臨我邦壌)協佐(傅亮文劉穆之爰自布衣丨丨義始)元佐(王儉請解)
(僕射表霸府方隆超居丨丨)鉉佐(王儉公府朝服議文存服損非惟丨丨)奉佐(孔稚珪表臣謬荷殊恩丨丨侯岳)
光佐(沈約郊居賦謝中涓於初日叨丨丨于此時)蕃佐(江淹文丨丨須才非良莫寄)軍佐(任昉文丨丨職僚偏)
(裨將帥杜甫乘雨入行軍六弟宅詩令弟雄丨丨凡才汚省郎)弘佐(沈烱書丨丨中興誰曰不可)弼佐(江總文何以丨)
(丨王風克柔隂化)禹佐(徐陵陳公九錫詔堯治丨丨未始能階殷相周師固非云擬)衡佐(徐陵梁禪陳璽書仰憑丨)
(丨亟移年序)擇佐(唐太宗金鏡篇欲搆大厦者先擇匠然後揀材為國家者先丨丨然後定民)時佐(唐明皇送張說)
(廵邊詩盡節恢丨丨輸誠禦宼場)七佐(許敬宗并州都督尉遲恭碑抑揚丨丨鎔鑄五官)忠佐(楊烱廣谿峽詩庸才)
(若封禪丨丨爲心腹)州佐(李嶠為王華謝兄官表臣兄自歸解巾從仕三十餘年五為縣宰三遷丨丨政皆通顯職實蕃勤)
郡佐(常建詩宿帆謁丨丨悵别依禪林)豐佐(柳宗元大鍳禪師碑文丨丨吾道)曹佐(李賀題皇甫湜廳詩老桐)
(錯幹青龍愁書司丨丨走如牛)甿佐(李直方邠州節度使院壁記非瓌材英傑莫典封守非莊明純固莫參丨丨)贊佐
(劉得仁回中夜訪獨孤從事詩丨丨元戎美恩齊十萬軍)戎佐(僧皎然同李侍御集陸羽新宅詩丨丨推兄弟詩流得友朋)
屬佐(曾鞏劄子今尚書既領天下之事郎員外郎凡二十四司用吏幾百員其餘丨丨尚不在數中)通佐(蘇轍餽歲詩周)
(公制鄉里無有相丨丨)無佐(吳萊詩真儒雖有才用武竟丨丨)慶佐(左傳齊侯使丨丨為大夫復討公子牙之黨)
子佐(唐書鄭畋傳畋父亞字丨丨爽邁有文)
甘盤佐(書傳高宗即位丨丨丨之後有傅說)伯瑕佐(左傳季武子曰晉未可媮也有趙孟以為大夫有丨丨以為丨)
四岳佐(國語有崈伯鯀播其淫心稱遂共工之過堯用殛之於羽山其後伯禹念前之非度釐改制量𧰼物天地比𩔖百則)
(儀之于民而度之于羣生共之從孫丨丨丨之)散棋佐(戰國策唐睢曰夫梟棋之所以為能者以丨丨丨之也)太一
佐(史記封禪書天神貴者太一丨丨丨曰五帝)阿衡佐(史記魏世家太史公曰說者皆曰魏以不用信陵君故國削弱)
(余以為天方令秦平海内其業未成魏雖得丨丨之丨曷益乎)周召佐(漢書蕭望之傳望之以為政教壹傾雖有丨丨之丨)
(恐不能復)克勝佐(漢書匡衡傳上有自專之士則下有不讓之人上有丨丨之丨則下有傷害之心)一言佐(後漢)
(書馬援傳孤立羣貴之間傍無丨丨之丨)明哲佐(後漢書崔實傳自堯舜之帝湯武之王皆賴丨丨之丨博物之臣)刺
史佐(後漢書陳寔傳少作縣吏嘗給事厮役後為都亭丨丨丨而有志好學坐立誦讀)三傑佐(蜀志先主傳傅幹曰)
(備寬仁有度能得人死力諸葛亮達治知變正而有謀而為之相張飛關羽勇而有義皆萬人之敵而為之將此三人者皆人傑也)
(以備之略丨丨丨之何為不濟也)五帝佐(晉書禮志地郊則五嶽四望四海四瀆五湖丨丨之丨沂山嶽山白山霍山醫)
(無閭山蔣山松江會稽山錢塘江先農凡四十四神也劉筠致齋太乙宫詩星陳丨丨丨醴薦一元牲)折衝佐(晉書虞預)
(傳詩稱糾糾武夫公侯干城丨丨之丨豈可忽哉)蕭曹佐(周書蘇綽傳殷周不待稷契之臣魏晉無假丨丨之丨豈有萬)
(家之都錢惟善送曹克明員外詩笑談落落丨丨丨登覽蒼蒼屈宋情)太昊佐(唐書宰相世系表郝氏出自郝省氏丨丨)
(之丨也)蚩尤佐(越絶書少昊治西方丨丨丨之使主金)白辯佐(越絶書玄冥治北方丨丨丨之使主水)袁
何佐(越絶書太皥治東方丨丨丨之使主木)僕程佐(越絶書祝融治南方丨丨丨之使主火)后稷佐(越絶)
(書后土治中央丨丨丨之使主土又蔡邕陳太尉贊契稷之佐具於堯庭)千里佐(越絶書春申君貴人也丨丨之丨吾何託)
(敢言)社稷佐(墨子賢良之士厚乎德行辯乎言談博乎道術此固國家之珍而丨丨之丨亦必富之貴之敬之譽之然後國)
(之良士可得而衆也)天子佐(新語伊尹躬執農夫之作意懷帝王之道故釋負鼎之志為丨丨之丨尅夏立商誅逆征暴然)
(後海内治百姓寧)武王佐(淮南子昔堯之佐九人舜之佐七人丨丨之丨五人堯舜武王於九七五者不能一事焉然而)
(垂拱受成功者善乘人之資也)史鰌佐(說苑趙簡子將襲衛使史黯往視之期以一月六日而後反簡子曰何其久也黯日)
(謀利而得害由不察也今蘧伯玉為相丨丨丨焉孔子為客子貢使令於君前其佐多賢矣簡子按兵不動)義兵佐(論衡)
(武王有八百諸侯之助高祖有天下丨丨之丨注謂漢高祖)師氏佐(人物志臧否之材丨丨之丨也智意之材冢宰之佐)
(也)鳳皇佐(瑞應圖鸞鳥者赤神之精丨丨之丨)女紅佐(粧樓記剪刀池昔車㣧讀書于此婦以丨丨丨之落剪刀)
(于此池)周得佐(東方朔七諫紂暴虐以失位兮丨丨丨乎吕望)師尹佐(曹操讓司空表臣文非丨丨之丨武非折)
(衝之任)忠義佐(陳琳文雖有丨丨之丨脅于暴虐之臣焉能展其節)議獄佐(梁簡文帝劉顯誌銘丨丨既丨芸蘭)
(乃握)鷹揚佐(徐陵與王僧辯書陶唐既作天歸鳥啄之臣豐畢將興特挺丨丨之丨)文武佐(徐陵陳公九錫文丨)
(丨之丨磻溪藴其玉璜堯舜之臣濙河鏤其金版)毛畢佐(魏收加齊王九錫册文昔旦奭外分丨丨入丨出内之任王宜)
(總之)垂竿佐(沈佺期上巳日祓禊渭濱應制詩皇情尚憶丨丨丨天祚先呈捧劍人)軒皇佐(盧僎奉和李令詩風)
(后丨丨丨雲峰謝客居)貔貅佐(張說文整丨丨之丨奮猛毅之倫)䕫龍佐(張說詩怍非丨丨丨)童兒佐
(蘇頲詩欵曲丨丨丨依遲故老言)韓彭佐(崔沔文絳灌之徒丨丨之丨雄姿雖茂而道法不足)聖朝佐(張九齡上)
(姚令公書君侯秉天下之鈞為丨丨之丨)海沂佐(孫逖李廷珍沂州司馬制歷𧰼之司既非適用丨丨之丨俾效所能)應
詹佐(李湜唐江州沖陽觀碑化宣千里無勞庾亮之書功贊六條自得丨丨之丨)軒轅佐(李白贈崔侍郎詩君乃丨)
(丨丨予叨翰墨林)股肱佐(錢起圖畫功臣賦貔武之臣忽披雲而鶚視丨丨之丨乃捧日而山立)二陜佐(常衮)
(趙涓給事中制歴踐三臺之列嘗參丨丨之丨)居東佐(常衮鄭叔則吏部員外郎制才盛丨丨之丨禮處司南之重)啓
沃佐(陳九流進善旌賦期乎丨丨之丨想夫股肱之人)神明佐(唐次祭蜀先主祈晴文丨丨之丨騁其智英勇之將)
(奮其怒)湯武佐(蘇軾樂毅論范蠡留侯雖非丨丨之丨然亦可謂剛毅果敢卓然不惑而能有所必為者也)歲事
佐(蘇軾饋歲詩農功各已收丨丨得相丨)君臣佐(蘇軾詩探懷得真藥不待丨丨丨)紅裙佐(蘇轍詩共言文)
(字歡豈待丨丨丨)承平佐(蘇轍王君挽詞落落丨丨丨英英嗣世風)府中佐(高啓元夕會飲城南詩故人念我有)
(二子省内郎官丨丨丨)許康佐(唐書丨丨丨傳貞元中舉進士宏辭其諸弟皆擢進士第而堯佐最先)
上天降佐(北齊書陳元康傳為神武大丞相功曹軍國多務元康問無不知神武臨行馬上有所號令九十餘條元康屈)
(指數之盡能記憶神武曰如此人間希有我今得之乃丨丨丨丨也)
作(則箇切造也又遇韻藥韻)
韻藻何所作(杜甫詩主人送客丨丨丨行酒賦詩殊未央)
增鬼作(北齊書元韶傳元韶襲封彭城王齊神武帝以孝武帝后配之魏室竒寳多隨后入韶家有二玉鉢相盛可轉而不)
(可出馬瑙榼容三升玉縫之皆稱西域丨丨也)手作(全唐詩話開元中賜邊軍纊衣有兵士于短袍中得詩曰沙場征戍客寒)
(苦若為眠戰袍經丨丨知落阿誰邊兵士以詩白帥帥進呈明皇徧示宫中曰作者勿𨼆不汝罪也有一宫人自言萬死上憫之遂)
(以嫁得詩者)
鼠尾作(張說梁四公記南海商人齎火浣布三端帝以雜布積之令杰公以他事召至市所杰公遥識之曰此火浣布也二)
(是緝木皮所作一是續丨丨所丨以喆商人具如其說)如此作(韓愈詩非閣復非船可居兼可過君去問方橋方橋丨丨)
(丨)慵懶作(僧寒山詩一生丨丨丨憎重只便輕)前生作(僧寒山詩今日如許貧總是丨丨丨)樂事作(高啓)
(元夕會飲城南詩祗今照市但羣烽丨丨凄凉誰復丨故人念我有二子省内郎官府中佐)
邏(郎佐切游兵也)
韻藻戍邏(晉書羊祜傳吳石城守去襄陽七百餘里每為邊害祜患之竟以詭計令吳罷守於是丨丨減半分以墾田八)
(百餘頃大𫉬其利南史張纘傳纘鎮湘州解放老疾吏役及關市丨丨先所防人一皆省併北史袁翻傳廣開丨丨多置帥領唐書)
(黑齒常之傳建言河源當賊衝宜增兵鎮守而運饟須廣由是食衍士精丨丨有備元史郝經傳烏江采石廣布丨丨偵江渡之險)
(易測備禦之疎密徐為之謀而後進師高啓詩别離兩月不相逢身佩弓刀從丨丨)斥邏(唐書范希朝傳遷振武節度使部有)
(党項室韋雜居暴掠希朝度要害置屯堡丨丨嚴密鄙民以安)諸邏(唐書吐蕃傳蘇毗子悉丨丨來降封懷義王賜姓李氏)
紫邏(寰宇記廢臨汝縣在汝州西南六十里東漢梁縣地唐先天二年割置縣于今縣西二十里丨丨川置杜甫送賈閣老出)
(汝州詩宫殿青門隔雲山丨丨深眺沖之詩老夫他年有所歸定結白茅依丨丨范成大詩觸石湧雲埋丨丨流金飛火燭蒼巔張)
(翥詩道人寄我丨丨山時復賣藥來人間)搜邏(蘇舜欽答宋太祝詩無以答高誼胸中強丨丨)遮邏(黃庭堅演雅詩珠蝥)
(結網工丨丨)翠邏(范成大中巖詩赤巖倚竛竮丨丨森戍削)夜邏(葉適端午行丨丨無騷音絳紗蒙首去)
赤鼻邏(梁書武帝紀曹景宗蕭穎達領馬步進頓江寧東昏遣征虜將軍李居士率步軍迎戰景宗擊走之于是王茂鄧元)
(超吕僧珍進據丨丨丨)緣山邏(陶安詩桄榔滿種丨丨丨翡翠新收越海墟)
增偵邏(後漢書南匈奴傳南單于既居西河亦列置諸部王助為扞戍皆領部衆為郡縣丨丨耳目元史憲宗紀張柔會大)
(帥于符離以百丈口為宋往來之道可容萬艘遂築甬路自亳而南六十餘里中為横江堡又以路東六十里皆水可致宋舟乃立)
(柵水中惟密置丨丨於所達之路由是陳蔡潁息皆通矣李商隠文分丨丨于甌脫遺祭酹于蹛林)鈔邏(吳志陸遜傳權北征)
(使遜與諸葛瑾攻襄陽遜遣親人韓扁賫表奉報還遇敵于沔中丨丨得扁瑾聞之甚懼云賊得扁具知吾闊狹宜急去遜曰吾已)
(守要害之處兵將意動且當自定以安之施設變術然後出耳)津邏(晉書王恭傳殷仲堪推恭為盟主剋期同赴京師時内外)
(疑阻丨丨嚴急仲堪之信因庾楷達之以斜絹為書内箭簳中合鏑漆之南史王華傳華時年十三在軍中與廞相失随沙門釋曇)
(冰逃使提衣襆從後丨丨咸疑焉華行遲曇冰罵曰奴子怠懈行不及我以杖捶華數十衆乃不疑由此得免古樂府聞歡遠行去)
(送歡至新亭丨丨無儂名)游邏(宋書柳元景傳元凶劭自登朱雀門督戰軍至瓦官寺與義軍丨丨相逢丨丨退走賊遂薄壘)
水邏(周書異域傳蠻有冉氏向氏田氏陬落尤盛天和元年詔開府陸騰等討之冉令賢於江南險要之地置立十城遠結涔)
(陽蠻為聲援率其精卒固守丨丨城騰先遣王亮渡江旬日攻拔八城遂簡驍勇入攻丨丨水邏側又有石勝城者亦是險要令賢)
(兄子龍真據之騰誘以金帛蠻貪利請立效騰許以三百兵助之既而遣二千人銜枚夜進龍真力不能禦遂平石勝城晨至丨丨)
(蠻衆大潰令賢遁走追而斬之)外邏(北史魏臨淮王傳今北鎮諸將舊常云一人代丨丨因令防察)驛邏(北史魏趙郡王)
(幹子謐傳明帝初臺使元延到其州界以丨丨無兵攝帥檢覈隊主高保願列言所有之兵王皆私役謐聞大怒鞭保願等五人各)
(二百)潛邏(舊唐書元稹傳稹初罷相京兆尹劉遵古遣坊所由丨丨稹居第稹奏訴之上怒罰遵古)候邏(唐書李謹行傳)
(論欽陵衆十萬宼湟中丨丨不知士樵采半散謹行植旗伐鼓開門以俟欽陵不敢進)烽邏(唐書王方翼傳方翼遷肅州刺)
(史州無隍壍寇易以攻方翼乃發卒建樓堞厮多樂水自環丨丨精明又吐蕃傳黑齒常之為河源軍經略大使乃嚴丨丨開屯田)
(鹵謀稍折)嚴邏(唐書党項傳郭子儀表將作少監梁進用為押党項部落使置行慶州因令進用為刺史丨丨以絶吐蕃往來)
(道代宗然之)詗邏(宋史王禹偁傳禹偁獻禦戎十策大略以為外則合兵𫝑而重將權罷小臣丨丨邊事行間諜離其黨下)
(詔感勵邊人使知取燕薊舊疆非貪其土地)街邏(宋史歐陽修傳修知嘉祐二年貢舉時士子尚為險怪竒澁之文號太學)
(體修痛排抑之囂薄者伺修出聚譟于馬首丨丨不能制然場屋之習從是遂變)置邏(宋史吕大防傳知青城縣青城外控)
(汶川與敵相接大防據要丨丨密為之防禁山之樵采以嚴障蔽)賞邏(宋史章惇傳惇知天下怨已欲塞其議請詔中外察)
(民妄語者論如律優立丨丨告訐之風浸盛)覘邏(遼史營衛志軍入南界步騎車帳不循阡陌三道將領各率欄子馬各萬)
(騎支散游奕百十里外更迭丨丨及暮以吹角為號衆即頓舍)護邏(金史侯摯傳樞密院以海州軍食不足艱于轉輸奏乞遷)
(内地摯奏曰臣請勸農耕種且令煮鹽易糧或置場宿遷以通商旅仍擇沐陽之地可為營屯者分兵丨丨雖不遷無患也)廵
邏(元史成宗紀給江淛河南丨丨私鹽南軍兵仗)陽邏(元史特穆爾布哈傳從丞相巴延伐宋敗其大將夏貴于丨丨堡大)
(軍渡江論其功最多)警邏(元史鄭温傳從丞相史天澤為新軍萬戶鎮撫天澤命温統四千人丨丨釣魚山傅若金詩五兵間)
(丨丨千耦樂耘耔)守邏(元史郝經傳充國信使至宿州賈似道恐經至謀泄舘經真州驛吏棘垣鑰戶晝夜丨丨欲以動經)
(經不屈)溪邏(許渾詩海虚争翡翠丨丨鬭芙蓉)蕃邏(于昭論邊事表近日山西將軍頻執丨丨詢其動静確有所傳)
(其𫝑甚大必在防虞)密邏(方回詩憶昔軍中入相時潛搜丨丨漁妖姬)羊邏(楊維楨樂府昨日戰丨丨堡今日戰牛皮)
(航)晚邏(高啓詩曉衙雞應鼓丨丨騎隨車)僧邏(高啓病栢聯句主惜覬匠顧樵窺避丨丨)菴邏(北史突厥傳他)
(鉢卒國人立丨丨為嗣丨丨以國讓攝圖丨丨居獨洛水稱第三可汗)
白牛邏(北史魏孝明帝紀葛榮敗都督廣陽王深章武王融于博野丨丨丨)故都邏(唐書西域傳嫓摩川度磧行二)
(百里得尼壌城于闐以為東關又東行入大流沙四百里至丨丨丨)覩貨邏(唐書西域傳吐火羅或曰吐豁羅曰丨丨丨)
莫迦邏(酉陽雜俎二十八宿斗姓丨丨丨形如人拓石)健䭾邏(酉陽雜俎丨丨丨國石壁上有佛像)
元驎合邏(唐書禮樂志鼓吹部大鼓十五曲嚴用三曲一丨丨丨丨二元驎他固夜三元驎跋至慮)迦濕彌邏
(唐書西域傳箇失蜜或曰丨丨丨丨北距勃律五百里環地四千里)
坷(口箇切坎丨不平也又哿韻)
韻藻增困坷(蘇軾大雪詩嗟予獨愁寂空室自丨丨)
山徑坷(蘇轍次韻子瞻大雪詩譬如逐獸盧豈覺丨丨丨)
軻(口箇切轗丨不遇也又歌韻哿韻)
韻藻塪軻(東方朔七諫年既已過太半兮然丨丨而留滯馮衍顯志賦非惜身之丨丨兮憐衆美之憔悴塪與憾同曹植)
(賦頃來轗軻資糧乏旅塪又作坎蘇軾詩坎軻憐君志未移)
增接軻(劉溥送駕北征詩挽車避泥潦前後相丨丨)
䭾(唐佐切負丨)
韻藻鞍䭾(蘇軾詩疲馬解丨丨)
增遞䭾(唐書郭虔瓘傳將作大匠韋湊上言今畿輔戶口逋耗不宜更募驍勇以空京甸資荒服萬人所過丨丨熟饔亘六)
(千里州縣安所供億)醋䭾(資暇錄代稱士流為醋大往有士人貧居新鄭之郊以驢負醋廵邑而賣復落魄不調邑人指其丨)
(丨而號之)萬䭾(僧貫休長安道詩千車丨丨半宿關月)解䭾(陸游示諸稚歌再歸又六年疲馬欣丨丨叚克己贈答封)
(仲堅詩歸來濯塵纓羸装聊丨丨)卸䭾(陸游話峽中舊游詩須臾燈闇人欲眠泊船丨丨猶相繼)鈴䭾(陸游棧路書事)
(詩危閣聞丨丨湍流見磑船)千䭾(許衡雨雹詩今年金繒滿丨丨明年好上登封書)挽䭾(李夢陽豆莝行縱健徵科)
(何自出大兒牽繵陸丨丨)
大(唐佐切巨也又泰韻)
韻藻措大(全唐詩話宣宗嘗謂侍臣曰崔鉉真貴人裴休真丨丨事文𩔖聚太祖嘗與趙普議事不合上曰安得宰相如)
(桑維翰者與之謀乎普曰使維翰在陛下亦不用蓋維翰愛錢上曰苟用其長當護其短丨丨眼孔小賜與十萬貫則塞破屋子矣)
(資暇錄措多誤作醋其說有四皆非也止當作措以其能舉丨丨事故云)佛大(小名錄王忱字丨丨)
天宇大(蘇軾詩一來輦轂下愁悶惟欲卧今朝從公獵稍覺丨丨丨又黃庭堅詩醯雞甕裏天幾大)
增小大(易齊丨丨者存乎卦蘇軾饋歲詩山川隨出産貧富稱丨丨)廣大(易夫易丨矣丨矣又丨丨配天地漢書西)
(南夷傳各自以一州王不知漢丨丨)我大(漢書西南夷傳滇王與漢使言漢孰與丨丨西京賦富有之業莫丨丨也)阿大
(晉書王凝之妻謝氏傳謝氏字道韞初適凝之還甚不樂曰一門叔父則有丨丨中郎羣從兄弟復有封胡羯末不意天壌之中乃)
(有王郎小名錄王忱字元達坦之子王恭在會稽王大看之二人素善遂十餘日方還父問何故多日對曰與丨丨語蟬連不得歸)
黃大(清異錄偽德昌宫使劉承勲嗜蟹但取圓殼親友中有言古重二螯承勲曰十萬白八敵一箇丨丨不得蟹八足故云)
曲大(齊東野語曲端與吳玠齊名陜西人為之語曰有文有武是丨丨有謀有勇是吳大)肥大(司馬光和介甫烘蝨詩朽)
(繒壊絮為淵藪如麥如麻寖丨丨)履大(徐渭觀獵篇皂鵰氣銷韓盧魄墮昨見儒生衣長丨丨)
明星大(杜甫夜歸詩傍見北斗向江低仰看丨丨當空丨吳萊詩熒然凍霧中仰見丨丨丨)春譜大(陸龜蒙置酒行)
(千筠擲毫丨丨丨碧舞紅啼相唱和)雨聲大(陸龜蒙雨夜詩屋小茅乾丨丨丨自疑身著蓑衣卧)頸癭大(梅堯臣郟)
(城道中詩不獨荆州民居險丨丨丨)櫻珠大(蘇軾詩初如雪花積漸作丨丨丨)叵羅大(蘇轍肺疾詩惟知醍醐滑)
(不悟丨丨丨)毛髮大(蘇轍細雨詩羣魚一何微僅比丨丨丨)波濤大(孔平仲詩秋來已覺隂氣繁晨興更覺丨)
(丨丨)西風大(秦觀詞雲影墮滿溪蘆荻丨丨丨)詩眼大(韓駒詩篇成不敢出畏子丨丨丨)雲夢大(李純)
(甫虞舜卿送橙酒詩怪汝胷中丨丨丨老吾眼皮危塞破)車輪大(成廷珪詩綵筆題詩人未歸愁腸一似丨丨丨)春愁
大(楊維楨春愁曲玉關萬里尺書稀春風不似丨丨丨)十圍大(歐陽原功詩靈湫瀑布千丈長古寺神杉丨丨丨)彈
丸大(岑安卿詩河邊老人倚墻坐六合茫茫丨丨丨)根株大(劉基種棘詩稍看萌蘖長漸覩丨丨丨)秋潮大
(高啓詩秋江月滿丨丨丨江上行人待潮過)酒巵大(高啓元夕會飲城南詩軍中有會異尋常牛肉粗肥丨丨丨)
餓(五箇切不飽也)
韻藻饑餓(孟子朝不食夕不食丨丨不能出門戶元稹病驄詩日高丨丨尾還搖)寒餓(蘇軾詩詩人例窮蹇秀句)
(出丨丨段克己詩豈無富貴人粟帛救丨丨)蟬餓(黃庭堅詩枝頭飲露丨常丨)
翳桑餓(左傳初宣子田于首山舍于丨丨見靈輙丨宣子食之既以禦公徒而免之問何故對曰丨丨之丨人也杜甫試進)
(士策問未卜瓜期之還交比丨丨之丨蔡襄詩古來死恩士乃是丨丨丨又張耒詩請看桑林餓亦脫趙子厄)首陽餓(論語)
(伯夷叔齊餓于首陽之下陸游詩貪夫五鼎食志士丨丨丨)夷齊餓(見上元稹詩侏儒飽飯丨丨丨)亞夫餓(漢書)
(周勃傳丨丨為河内守時許負相之君後三歲而侯侯八歲為將相持國秉貴重矣于人臣無二後九年而丨死)鄧通餓
(後漢書佞幸傳丨丨官至上大夫上使善相人者相通曰當貧丨死)
增凍餓(孟子父母丨丨蔡邕述行賦序人徒丨丨不得其命者甚衆)久餓(後漢書趙孝傳孝弟禮為餓賊所得孝聞)
(之即自縛詣賊曰禮丨丨羸瘦不如孝肥飽賊大驚並放之)守餓(後漢書譙玄傳唐堯大聖許由恥仕周武至德伯夷丨丨)
流餓(說苑官無腐蠧之藏國無丨丨之民)窮餓(華陽國志譙登徑進涪城李雄知登乏食遣叔父驤致攻兵丨士丨誓死)
(不退衆亦餓死而無去者韓愈上宰相書愚不惟道之險夷行且不息以蹈于丨丨之水火其既危且急矣又詩天子閔丨丨白居)
(易詩終歲守丨丨)遠餓(王褒四子講德論夷齊耻周而丨丨)禦餓(揚雄賦茹芝英以丨丨兮飲玉醴以觧渴)交餓
(阮籍達莊論含菽采薇丨丨而死顔夷之窮也)羸餓(白居易詩驊騮失其主丨丨無人牧)枯餓(蘇舜欽荅宋太祝詩窮冬)
(三日雪旅腸廹丨丨)鵠餓(程琳子竒賦咽李僅收乎螬餘被錦不充乎丨丨)妻餓(梅堯臣詩文章自是與時背丨丨兒)
(啼無一錢)殍餓(梅堯臣詩中州無丨丨南土竭脂膏)清餓(蘇軾詩終年禁晚食半夜發丨丨)鼠餓(高啓夜懷王校)
(書詩蟲寒初入戶丨丨欲侵書)啼餓(高啓元夕會飲城南詩炊烟冷落雨中濕鄰屋時聞有丨丨)偃餓(徐渭過漂母祠)
(詩男兒丨丨淮隂上老嫠一飯來相餉)
西山餓(李白詩夷齊是何人獨守丨丨丨)孤鳳餓(陸龜蒙置酒行安知寂寞西海頭青&KR1597;未垂丨丨丨)工部
餓(杜荀鶴詩縣宰不仁丨丨丨酒家無識翰林醒)伯桃餓(羅隠文劉季困而紀信焚丨丨丨而角哀死)溝中餓
(曾鞏詩先生席上珍豈忍丨丨丨)寄食餓(元好問詩焉知丨丨丨不取丞相佞)龔勝餓(吴萊詩既為梁鴻逃復厄)
(丨丨丨)
奈(奴箇切丨丨何又泰韻)
韻藻知何奈(韓愈感春詩孤負平生心已矣丨丨丨)
增無奈(王禹偁七夕詩霜旱固不支水潦復丨丨蘇舜元舜欽紫閣寺聯句松竹高丨丨烟嵐翠不勝)
悲豈奈(韓愈合江亭詩人生誠無幾事往丨丨丨)將誰奈(元稹樂府古來邪正丨丨丨)
那(奴箇切語助又歌韻)
韻藻誰能那(杜甫夜歸詩白頭老罷舞復歌杖藜不睡丨丨丨陸游放歌行就令未死身日衰朱顔已去丨丨丨)
增無那(王維酬郭給事詩強欲從君丨丨老李後主詞繡牀斜凭嬌丨丨蘇軾詩不知雪已深但覺寒丨丨)不那(李商)
(𨼆詩别離真丨丨風物正相仍)阿那(李郢寄湖杭二從事詩謝公留賞山公喚知入笙歌丨丨朋馬臻畫意詩記得西峰丨丨)
(邊亂雲遮斷無尋處)
些(蘇箇切楚語詞又麻韻)
韻藻招些(蔡襄憶竹詩忍腹大窮歸離魂費丨丨曾鞏詩語不綴丨丨蘇轍肺疾復作詩不見獨醒人終費丨魂丨晁沖)
(之香山示孔處厚詩窗前笑唤祁孔賓世間安用丨魂丨高啓題醫師王𨼆君墓表後竟賦丨魂丨虚傳續命方)
增止些(博物志丨丨山多竹長千仞鳳食其實去九疑萬八千里)楚些(夢溪筆談丨辭招魂尾句皆曰丨今䕫峽湖湘)
(凡禁咒句尾皆稱些乃楚人舊俗即梵語薩嚩訶也三字合言之即些字也陳造蕪湖感舊詩浪憑丨丨招盍寄相思字高啓元夕)
(會飲城南詩豪吟自欲繼燕歌悲調豈將同丨丨)荒些(蘇頲長樂花賦伊榛莽而丨丨君曷為兮賦旃)哀些(戴叔倫過)
(賈誼舊居詩漫冇長書憂漢室空將丨丨弔沅湘)悲些(陳傅良詩景宋代丨丨注謂景差宋玉也)短些(洪希文詩丨丨)
(難招屈子魂)賡些(李彌遜詩推枕為丨丨)九些(李思衍汴京懷古詩無人可語宣和事丨丨陳留酹一觴)古些
(孫蕡西葊記事詩巫陽招丨丨卞女泣新阡)
不假些(陳師道詩楚語丨丨丨)苦語些(吳萊王滹南太山石室詩寥寥紓我哀丨丨不成丨)
過(古卧切誤也越也責也度也)
韻藻大過(易澤滅木丨丨君子以獨立不懼遯世無悶論語可以無丨丨矣左傳不穀不有丨丨陸雲文遭世丨丨彜倫)
(靡肅亹亹公侯思維雅俗白居易有木詩重任雖丨丨直心終不曲)小過(易山上有雷丨丨君子以行過乎恭喪過乎哀用過)
(乎儉論語赦丨丨後漢書班超傳水清無大魚察政不得下和宜蕩佚簡易寬丨丨總大綱而已)補過(易旡咎者善丨丨也)
(左傳士季曰衮職有闕惟仲山甫補之能丨丨也又士貞子曰林父之事君也進思盡忠退思丨丨社稷之衛也史記汲黯傳臣願)
(為中郎出入禁闥丨丨拾遺臣之願也劉琨表因敗為成以功丨丨)宥過(書丨丨無大刑故無小管子罰罪丨丨以懲之殺戮)
(犯禁以振之孔融與王朗書主上寬仁貴德丨丨劉琨表陛下丨丨之恩已隆而臣自新之善不立)五過(書五罰不服正于丨)
(丨論衡世稱湯以丨丨禱于桑林立得雨)改過(書用人惟已丨丨不吝春秋胡傳春秋大丨丨嘉釋怨王者之事也)悔過
(書秦誓序穆公丨丨之辭韋孟諷諫詩興國救顛孰違丨丨陳琳檄文懷恩丨丨委質還降)馭過(周禮天官太宰以八柄詔)
(王馭羣臣八曰誅以丨其丨)罪過(周禮秋官大司寇凡萬民之有丨丨而未麗于法而害于州里者桎梏而坐諸嘉石役諸)
(司空)志過(左傳介之推不言禄遂𨼆而死晉侯求之不𫉬以緜上為之田曰以丨吾丨且旌善人)謝過(左傳晉人其將)
(丨丨之不暇敢不納乎又趙孟召絳縣人而丨丨焉史記魯世家定公與齊景公會于夾谷孔子行相事齊欲襲魯君孔子以禮歴)
(階誅淫樂齊侯懼乃止歸魯侵地而丨丨漢書谷永傳循不享之迹無丨丨之實續仙傳殷七七常為一官僚召飲有佐酒娼優笑)
(之七七取栗散之栗綴鼻中穢氣殆不堪忍須臾自起狂舞粉黛狼籍坐皆大笑共為丨丨栗乃墜)諱過(穀梁傳為尊者諱耻)
(為賢者丨丨為親者諱疾)觀過(論語丨丨斯知仁矣)寡過(論語夫子欲丨其丨而未能也)口過(孝經言滿天下無丨)
(丨行滿天下無怨惡又本事詩宋考功求為北門學士則天謂崔融曰吾非不知之問有才調但以其有丨丨蓋以之問患齒疾口)
(常臭故也)計過(國語士朝而受業晝而講貫夕而習復夜而丨丨無憾而後即安又戰國策蘇秦曰是羣臣之丨丨)督過
(戰國策張儀曰唯大王有意丨丨之史記項羽紀沛公間至軍中留張良入謝項王曰沛公安在良曰聞大王有意丨丨之脫身獨)
(去已至軍矣)細過(史記孝文帝紀今單于與朕俱棄丨丨偕之大道唐書魏徵傳外官奏事顔色不接間因所短詰其丨丨)
(雖有忠&KR0833;而不得申)移過(史記孝文帝紀百官之非實由朕躬今秘祝之官丨丨于下朕甚不取其除之文心雕龍所以秘祝)
(丨丨異于成湯之心)司過(史記陳涉世家陳王以朱房為中正胡武為丨丨主司羣臣以苛察為忠諸將以故不親附漢書王)
(莽傳又置司恭司徒司明司聽司中大夫及誦詩工徹膳宰以丨丨吕氏春秋湯有丨丨之士陸雲諫吳王啓𨼆丨丨之鋒結執憲)
(之繩)𨼆過(漢書張安世傳為光禄勲郎有醉小便殿上主事白行法安世曰何以知其不反水漿耶其丨人丨失皆此𩔖曹操)
(令惟無深瑕潛釁丨丨匿愆乃可以為人)益過(漢書疏廣傳賢而多財則損其智愚而多財則丨其丨)白過(漢書谷永)
(傳竊恐陛下舍昭昭之丨丨忽天地之明戒注舍留也)反過(漢書谷永傳陛下深察愚臣之言改往丨丨)除過(漢書)
(王嘉傳相計謀深沈譚頗知雅文鳳經明行修聖主有計功丨丨臣竊為朝廷惜此三人劉向疏宜以時觧縣通籍丨丨勿治)省
過(漢書師丹傳以書飭君幾君丨丨求已而反不受退有後言)思過(漢書韓延夀傳民有昆弟相與訟田延夀大傷之移)
(病不聽事因入臥傳舍閉閤丨丨一縣不知所為東方朔七諫伏念丨丨兮無可改者)遏過(漢書路温舒傳秦之時正言者)
(謂之誹謗丨丨者謂之妖言注遏止也)諫過(漢書賈山傳聖王之制史在前書過失工誦箴諫瞽誦詩諫公卿比諫士傳言)
(丨丨庶人謗于道商旅議于市然後君得聞其過失也)書過(見上後漢書皇后紀論女史彤管記功丨丨新書内史執其彤)
(管記善丨丨考行黜陟以章好惡)聞過(見上文中子子謂諸生何樂王孝逸曰樂丨丨子曰過而屢聞益矣通書仲由喜丨)
(丨令名無窮焉潘尼乘輿箴美莫美于好丨其丨)使過(後漢書索盧放傳夫使功者不如丨丨舊唐書李靖傳高祖謂公卿)
(曰朕聞使功不如丨丨李靖果展其效)忘過(後漢書董扶傳蜀丞相諸葛亮問廣漢秦宓董扶及任安所長宓曰董扶褒秋)
(毫之善貶纖芥之惡任安記人之善丨人之丨王粲連珠臣聞記功丨丨君臣之道也)身過(管子稱丨之丨者強也)伐
過(管子先王之伐也伐逆不伐順伐險不伐易丨丨不伐及)振過(荀子魏武侯謀事而當羣臣莫能逮退朝而有喜色吳起)
(進曰楚莊王謀事而當羣臣莫逮退朝而有憂色莊王以憂而君以喜武侯逡廵再拜曰天使夫子丨寡人之丨也韓非子吾嘗好)
(音此人遺我鳴琴吾好珮此人遺我玉環是丨吾丨者也春秋繁露見天意者之於災異也畏之而不惡以為天欲丨吾丨救吾失)
(故以此救我也)賞過(吕氏春秋丨丨則懼及淫人)長過(吕氏春秋丨吾丨而絀善也)渫過(吕氏春秋郈成子過)
(衛右宰穀臣止而觴之反過而弗辭其僕曰鄉者穀臣之觴吾子也甚懽今侯丨丨而弗辭按侯何也丨丨重過也)暴過(新書)
(齊國武子好盡言必丨人丨怨之本也)弼過(說苑晏子逐高僚曰子事我三年未嘗丨吾丨弼亦作拂音義同大戴禮弼者)
(拂天子之過者也賈誼過秦論世非無深慮知化之士也然所以不敢盡忠拂過者秦俗多忌諱之禁也)遂過(賈誼過秦論秦)
(皇足已而不問丨丨而不變)電過(司馬相如大人賦菈颯芔歙猋至丨丨兮煥然霧除霍然雲消蘇軾詩歘吸如丨丨)文
過(楊惲報孫會宗書言鄙陋之愚心若逆指而丨丨荀悅論遂非丨丨知而不改)巨過(四子講德論先生微矜于談道又不)
(讓乎當仁亦未丨丨也)趙過(漢書食貨志以丨丨為搜粟都尉過能為代田一畮三甽歲代處故曰代田古法也)
告者過(論語以丨丨丨也)不貳過(論語不遷怒丨丨丨韓愈有省試顔子丨丨丨論)周公過(孟子丨丨)
(之丨不亦宜乎)白駒過(史記魏豹傳人生一世間如丨丨丨隙耳舊唐書太宗紀貞觀十一年詔曰末代已來明辟蓋寡靡)
(不矜黃屋之尊慮丨丨之丨李㢲三請符載書足下有器業可以資時松筠之質有異蒲柳然丨丨驟丨良時易晚程俱夜坐詩蒲)
(團瞑目空危坐逝者如斯丨丨丨又馮宿初日照冰池賦冰生池上豈羨玉壺之明日下池中全遇隙駒之過)自為過(史記)
(賈誼傳文帝曰吾久不見賈生丨以丨丨之今不及也晉書謝鯤傳明帝問曰論者以君方庾亮自謂何如答曰端委廟堂使百僚)
(凖則鯤不如亮一丘一壑丨丨丨之)風流過(北齊書郎基傳基性清慎無所營求曾語人云任官之所木枕亦不須作况重)
(于此事惟頗令寫書潘子義曾遺之書曰在官寫書亦是丨丨罪丨基荅書曰觀過知仁斯亦可矣)罰當過(韓詩外傳季孫)
(子之治魯也多殺人而必當其罪多丨人而必丨其丨)一鳥過(杜甫送蔡都尉詩身輕丨丨丨槍急萬人呼)
面折人過(史記汲黯傳黯為人性倨少禮丨丨不能容丨之丨)萬言七過(封氏見聞記開元初常敬忠十五歲)
(上書言能一過誦千言張燕公召問曰能十過誦萬言乎曰能以丨丨試之丨丨已通達矣)
貉子那得過(北史王羆傳除華州刺史嘗修城未畢梯在城外神武遣韓軌襲羆乘梯入城羆尚臥未起聞閣外洶洶)
(便袒身露髻徒跣持一白棒大呼而出謂曰老羆當道臥丨丨丨丨丨敵見驚退)
增赦過(易雷雨作解君子以丨丨宥罪禮記凡執禁以齊衆不丨丨)耻過(書無丨丨作非傳丨丨誤而文之遂成大)
(非唐書陸贄傳好勝而丨丨必甘佞辭忌直言則諂諛者進而忠實之語不聞矣)刺過(詩譜序論功頌德所以將順其美丨)
(丨譏失所以匡救其惡)時過(禮記丨丨然後學則勤苦而難成典論古人賤尺璧而重寸隂懼乎丨之丨也)聽過(禮記)
(君子以好善小人以丨丨按史記樂書作息過)不過(左傳郤芮曰夷吾弱不好弄能鬭丨丨長亦不改不識其他魏文帝詔過)
(而能改謂之丨丨)重過(左傳晉侯曰子無丨寡人之丨)令過(左傳伯游曰吾丨實丨悔之何及多遺秦禽乃命大還晉)
(人謂之遷延之役)鮮過(左傳祁奚曰謀而丨丨惠訓不倦者叔向有焉孫綽文知無不為謀必丨丨)利過(左傳晏子)
(曰丨丨則為敗)規過(左傳楚王使椒舉侍于後以丨丨卒事不規唐書藝文志劉炫丨丨三卷春秋𩔖)洩過(左傳濟其)
(不及以丨其丨)一過(左傳伍奢曰君丨丨多矣白居易詩樂天丨丨難知分猶自咨嗟兩髩絲)相過(左傳梓慎曰日月之)
(行也分同道也至丨丨也)知過(左傳晉士季諫靈公三進及溜而後視之曰吾丨所丨矣)徵過(左傳公在乾侯不先書鄆)
(與乾侯卑公且丨丨也)趨過(左傳楚子次于乾谿左史倚相丨丨王曰是良史也是能讀三墳五典八索九丘)刑過
(左傳州吁阻兵安忍注安忍則丨丨刑過則親離)寒過(左傳隂淫寒疾注丨丨則為冷)熱過(左傳陽淫熱疾注丨丨則)
(喘渴)飭過(公羊傳僖公三年夏四月不雨注僖公得立欣喜不恤庶衆比致三旱即能退辟正殿丨丨求已精誠感天不雨而)
(得澍雨故一月即書善其應變改政)謁過(戰國策蘇代見燕王曰臣請丨王之丨)慮過(戰國策或謂鄭王曰申不害與)
(昭釐侯非丨丨而議失也)無過(戰國策循法丨丨修禮無邪)成過(戰國策余且慝心以丨而丨鍾會生母張夫人傳貴)
(妾孫氏辯博有智巧言足以飾非丨丨然竟不能傷也)救過(戰國策掩人之邪者厚人之行也丨人之丨者仁者之道也史)
(記酷吏傳九卿碌碌奉其官丨丨不贍何暇論繩墨之外乎)服過(史記滑稽傳齊王使淳于髠獻鵠于楚道死其鵠往見楚)
(王曰臣欲赴他國奔亡痛吾兩主使不通故來丨丨叩頭)蔽過(史記趙禹傳揚人之善丨人之丨)舉過(漢書蒯通傳客)
(謂通曰先生之于曹相國拾遺丨丨顯賢進能齊國莫若先生者荀悅論丨丨揚非則有干忤之禍)風過(漢書韓安國傳草木)
(遭霜者不可以丨丨注言易零落也荀子人心譬如槃水正錯而勿動則湛濁在下而清明在上足以見鬚眉而察理矣微丨丨之)
(湛濁動于下清明亂于上則不可以得大形之正也注錯安置也東方朔七諫徐風至而徘徊兮疾丨丨之湯湯謝靈運文如彼蘭)
(苑丨丨氣越)覆過(漢書陳湯傳劉向䟽曰昔齊桓公前有尊周之功後有滅項之罪君子以功丨丨而為之諱行事孔融報)
(曹撡書不求其丨丨掩惡有罪望不坐也)引過(後漢書光武紀伯升為更始所害光武自城父馳詣宛謝司徒官屬迎弔光武)
(光武難交私語深丨丨而已)騖過(後漢書東平憲王傳帝特賜蒼及琅邪王京書曰歲月丨丨山陵浸遠孤心悽愴如何如)
(何)隆過(後漢書宋意傳西平王羨等驕奢僭擬寵禄丨丨)前過(後漢書馮衍傳建武末上疏自陳書奏猶以丨丨不)
(用魏志陳思王傳又植以丨丨事事復減半)解過(後漢書王龔傳昔絳侯得罪袁盎丨其丨魏尚𫉬戾馮唐訴其冤時君善)
(之列在書傳)優過(後漢書魯丕傳和帝召見諸儒丕與賈逵黃香等相難數事帝善丕說特賜冠幘履韈衣一襲丕上疏曰)
(臣以愚頑猥以進見論難于前無所甄明衣服之賜誠為丨丨)首過(後漢書張魯傳自號師君其來學者號祭酒祭酒各領部)
(衆皆校以誠信不聽欺妄有病但令丨丨而已晉書王獻之傳獻之遇疾家人為上章道家法應丨丨問其有何得失對曰不覺餘)
(事惟憶與郗家離婚)捨過(吳志吳夫人傳策功曹魏騰以迕意見譴將殺之夫人謂策曰汝新造江南當優賢禮士丨丨錄功)
酒過(宋書顔延之傳延之性既𥚹急兼有丨丨)談過(南史江淹傳沈攸之作亂高帝謂淹曰天下紛紛若是君謂何如淹)
(曰公五勝彼五敗雖豺狼十萬終為我𫉬帝笑曰君丨丨矣)横過(魏書傅永傳蕭衍將馬仙琕乘勝直趨長圍永自將逆仙)
(琕單騎先入突陣丨丨賊射永洞其左股永拔箭復入大破之)儉過(舊唐書文宗紀詔曰夫丨丨則酌之以禮文勝則矯之以)
(質庶乎俗登太古道洽生靈)微過(舊唐書蕭瑀傳房喬魏徵温彦博嘗有丨丨瑀劾之而罪竟不問因此自失蘇軾詩羣情)
(忌超邁丨丨出嘲諷)防過(唐書魏徵傳帝歎曰以銅為鑑可正衣冠以古為鑑可知興替以人為鑑可知得失朕常保此三鑑)
(内丨已丨今魏徵逝一鑑亾矣)抑過(唐書蕭瑀傳瑀自力孜孜丨丨繩違無所憚上便宜每見納用陸游養生詩丨丨補不足)
(輔相其適平)分過(五代史張承業傳莊宗酌兩巵謝承業曰吾杯酒之失且得罪太后願公飲此為吾丨丨)禱過(山海)
(經丨丨之山其上多金玉其下多犀兕多𧰼有鳥曰瞿如)九過(逸周書王禁九慝止丨丨)十過(六韜武王問太公曰論將)
(之道奈何太公曰將有五材丨丨注丨丨勇而輕死急而心速貪而好利仁而不忍人智而心怯信而喜信人廉潔而不愛人智而)
(心緩剛毅而自用懦而喜任人也)止過(商子斷人之足黥人之面非求傷民也以禁姦丨丨也)拾過(鶡冠子舉善不)
(以窅窅丨丨不以冥冥注言善與過不以其幽𨼆而不舉不拾)記過(素書聞善忽略丨丨不忘者暴所任不可信所信不可任)
(者濁賈誼陳政事疏及太子既冠成人免于保傅之嚴則有丨丨之史梁武帝檄盡㝢縣之竹未足丨其丨)匡過(大戴禮絜)
(廉而切直丨丨而諫邪者謂之弼抱朴子丨丨弼違者社稷之鯁也)鳳過(說苑天老曰得鳳之像一者丨丨之得二者鳳下之)
求過(說苑楚莊王見天不見妖地不出孽則禱于山川曰天其忘予與此丨丨于天必不逆諫矣安不忘危故能終成霸功焉)
福過(易林禍不更生丨丨我里入門笑喜與吾利市蘇舜欽杜公求退表憂太劇而疾作丨既丨而災生)闇過(論衡王者)
(與人相遠不知人之隂惡天神在四宫之内何能見人丨丨)數過(洞冥記元封三年丨丨國獻能言龜長一尺二寸)懲
過(劉勰新論賞以勸功罰以丨丨)華過(文心雕龍夫弔雖古義而華辭未造丨丨韻緩則化而為賦)禦過(文心雕龍)
(箴全丨丨故文資确切銘兼褒讚故體貴弘潤)禁過(高士傳齧缺之為人也聰明睿知給數以敏彼審乎丨丨而不知過之所)
(由生)攻過(抱朴子朋友之集𩔖味之遊莫不切切進德誾誾修業丨丨弼違講道精義嵇康與山巨源書為儕類見寬不丨其)
(丨)遊過(拾遺記越王八劍四名懸翦飛鳥丨丨觸其刃如斬截焉)三過(漢武故事東郡獻短人帝呼東方朔朔至短人)
(指朔曰西王母種桃三千年一著子此兒不良已丨丨偷之矣王羲之題筆陣圖每畫一波常丨丨折筆又黃庭堅題跋治心養性)
(先防丨丨美食則貪惡食則嗔終日食而不知食之所從來則癡)撇過(李陽冰筆訣丨丨謂之掠)雨過(種𣗳書栽竹無)
(時丨丨便移李商隠詩曾省驚眠聞丨丨不知迷路為花開李中詩遥天疎丨丨列岫亂雲收又古諺黃梅丨未丨冬青花未破)
躍過(酉陽雜俎秦叔寳所乘馬號忽雷駁者每月夜設三領氊當前丨而丨)免過(省心錄坐密室如通衢馭寸心如六)
(馬可以丨丨)心過(漁樵對問無口過易無身過難無身過易無丨丨難既無丨丨何難之有)違過(朱子訓學齋規凡聞)
(人所為不善下至婢僕丨丨宜且包藏不應便爾聲言當相告語使其知改)悞過(楚辭天問丨丨改更我又何言)棄過
(劉歆文孔子曰微管仲吾其被髮左袵矣是故丨桓之丨而錄其功以為伯首)功過(荀悅論丨丨相敵如斯而已可也)少
過(諸葛亮與羣下教苟能慕元直之十反幼宰之殷勤有忠於國則亮可丨丨矣)咎過(魏武帝答朱靈書來書懇惻多引丨)
(丨)留過(魏武帝表封田疇令宜從表封無久丨吾丨)奄過(應瑒賦三春倏其丨丨景日赫其垂光)剛過(阮籍)
(通易論丨丨失柄習坎以位言易大過之後承之以坎也)容過(杜預奏若令上下公相丨丨此為清議大頽)四過(摯虞)
(論賦假象過大則與𩔖相遠逸辭過莊則與事相違辯言過理則與義相失麗靡過美則與情相悖此丨丨者所以背大體而害政)
(教)勢過(陸機豪士賦序身危由于丨丨而不知去𫝑以求安)直過(王羲之筆陣圖若急作意思淺薄筆即丨丨)節
過(王獻之帖丨丨歲終衆感纏心)喜過(顔延之庭誥丨丨則不重怒過則不威姚合及第詩丨丨還疑夢狂來不似儒)怒
過(見上)南過(鮑照詩族雁方丨丨浮客未西歸)增過(梁武帝罷祈禱詔不得為朕祈福以丨其丨)紆過(梁武)
(帝詔細民有言事者咸為申達朕將親覽以丨其丨)帆過(宋之問江亭晚望詩鳥歸沙有跡丨丨浪無痕杜甫詩鳥棲知故道)
(丨丨宿誰家)樂過(張說大唐封禪頌序城邑連歡丘陵聚舞其中垂白之老丨丨以泣)鶴過(張說游洞庭湖湘詩巖壇)
(有丨丨壁字無人識)春過(杜甫詩今丨看又丨何日是歸年岑參詩種藥畏丨丨出關愁路賒方回桐花詩等閒丨丨三分二)
(憑仗桐花報與知)突過(杜甫蘇侍御訪江浦詩再聞誦新作丨丨黃初詩元稹馬射賦旁瞻丨丨咸懼發遲)百過(杜甫)
(詩丨丨落烏紗元好問雪谷早行圖詩貞元朝士今誰在莫厭明窗丨丨看)雲過(岑參納涼詩日沒鳥飛急山高丨丨遲馬)
(戴詩密葉浮丨丨幽隂暮鳥歸)鹿過(錢起詩幽溪丨丨苔還静深𣗳雲來鳥不知郯韶谷口詩草驚知丨丨潭響覺龍歸)貰
過(韓愈寄鄂岳李大夫詩公其務丨丨我亦請改事)懼過(柳宗元佩韋賦恒丨丨而失中庸之義)讁過(柳宗元荅)
(韋中立書僕自丨丨以來益少志慮居南中九年增脚氣病漸不喜閙)易過(白居易詩丨丨唯冬日)事過(白居易詩)
(他時丨丨方應悟)萬過(元稹胡旋女樂府丨丨其誰辨終始四座安能分背面)虚過(王建調笑詞愁坐愁坐一世浮)
(生丨丨)忍過(杜牧詩丨丨事堪喜泰來憂勝無)睡過(皮日休苦雨中四聲詩宵愁將琴攻畫悶用丨丨高麗鄭道傳)
(五靈廟詩十里江山和丨丨竹林深處午雞啼)臘過(柳珪送莫仲節歸省詩想到故鄉應丨丨藥欄猶有異花薰)花過
(李建勲詩日長徒似歲丨丨即非春張雨詩青天墜下白雲來捲簾一陣楊丨丨)翠過(唐輔國將軍詩名今編戶籍丨丨葉)
(生稀)社過(僧齊已春居詩丨丨多來燕花繁漸老鶯陸游久客詩燕歸知丨丨葉密覺春深)狖過(僧棲蟾居南嶽詩隔)
(雲聞丨丨截雨見虹垂)飯過(梅堯臣詩丨丨引數杯令兒誦嘉篇)杏過(梅堯臣詩不值風雨暴丨丨梨已開)勤過
(王安石上郎侍郎書文辭反復意指丨丨)鶯過(王安國黃梅花詩莫教丨丨毛無色已覺蜂歸蠟有香)啜過(蘇軾建茶)
(詩雪花雨脚何足道丨丨始知真味永)雁過(蘇轍詩長空丨丨疑相答虛幌螢飛坐恐燒陸游詩雲低聞丨丨雨急待兒歸)
(元好問詩忽見隴頭新丨丨一時回首望南州高啓卓筆峰詩雲來初似墨丨丨還成字)苦過(黃庭堅子由被召詩端如嘗橄)
(欖丨丨味方永)螢過(陸游夏夜起坐詩窗間有丨丨枕上見星流)訟過(陸游詩丨丨豈不力夀非金石堅)魚過
(陸游詩青蘋葉動知丨丨朱閣簾開看燕歸)虎過(陸游雪中詩跡深驚丨丨烟絶憫僧飢傅汝舟南峰葊詩雲飛不在外丨)
(丨定消䰟)麝過(陸游詩雲生半巖潤丨丨一林香姚文奐詩風裏草香山丨丨雨中果熟野猿分)忙過(樓鑰詩槐花丨)
(丨舉子閒舊遊憶在夷門山)紅過(元好問詩楊柳無風綠綫齊杏園丨丨雪離披)盪過(何中山硱硱詩打槳失手能丨)
(丨扶竿失眼船随破)笛過(高啓江上晚眺詩漁人丨丨風生浦估客船廻𣗳繞城)陸過(列仙傳丨丨者云楚狂接輿也)
智過(戰國策張盂談朝智伯而出遇丨丨轅門之外丨丨入見智伯曰二主殆將有變智伯不聽出更其姓為輔氏)燭過
(韓非子趙簡子圍衛之乳郭犀楯犀櫓立于矢石之所及鼔之而士不起簡子投枹曰烏乎吾之士數弊也行人丨丨免胄而對曰)
(亦君之不能耳士無弊者簡子乃去楯櫓鼓之而士乘之戰大勝簡子曰與吾得革車百乘不如聞行人丨丨之一言也說苑行人)
(丨丨年長矣言未嘗不為晉國法)蘇過(宋史丨軾傳軾子丨字叔黨初至海上為文曰志隠軾覽之曰吾可以安于島夷矣)
(軾卒于常州過葬軾汝州郟城小峨眉山遂家潁昌營湖隂水竹數畝名曰小斜川自號斜川居士有斜川集二十卷時稱為小坡)
(蓋以軾為大坡也)王過(行營雜錄孝宗留心經術有丨丨者蜀人上殿孝宗驟問曰李融字若川謂何對曰天地之氣融而)
(為川結而為山李融之字若川如元結之字次山也上大喜)
包山過(書東至于底柱傳底柱山名河水分流丨丨而丨山見水中若柱然)弗敢過(禮記先王制禮丨丨丨也)寵
祿過(左傳驕奢淫佚所自邪也四者之來丨丨丨也又魏武帝表臣功小德薄沗寵已過)司歴過(左傳襄公二十七年)
(十一月乙亥朔日有食之辰在申丨丨丨也再失閏矣又哀公十二年冬十二月螽仲尼曰火伏而後蟄者畢今火猶西流丨丨丨)
(也劉向洪範五行傳周九月夏七月故傳曰火猶西流丨丨丨也)不廢過(左傳好丨丨丨惡不去善)招人過(國語)
(齊國子立于淫亂之國而好盡言以丨丨丨怨之本也)不錄過(漢書李廣利傳貳師破宛將吏不愛卒物故者衆天子為)
(萬里西伐丨丨其丨)德器過(漢書杜周傳贊張湯杜周竝起文墨小吏致位三公列于酷吏而俱有良子丨丨自丨注言其)
(子丨丨各丨二人之身)&KR1021;介過(漢書宣元六王傳詔曰楚王嚻素行孝順仁慈之國以來二十餘年丨丨之丨未嘗聞朕)
(甚嘉之)大匠過(後漢書魏覇傳為將作大匠典作順陵時盛冬地凍中使督促數罰縣吏以厲霸霸勞之曰令諸君被辱)
(丨丨丨也吏皆懷恩力作倍功)鼓楫過(後漢書張禹傳禹拜揚州刺史當過江行部中土民皆以江有子胥之神難以濟涉)
(禹將度吏固請不聽禹厲言曰子胥如有靈知吾志在理察枉訟豈危我哉遂丨丨而丨)激刺過(後漢書崔琦傳琦作白鵠)
(賦以為風梁冀見之呼琦問曰百官外内各有司存天下云云豈獨吾人之尤君何丨丨之丨乎)彈丸過(吳志孫登傳登)
(嘗乘馬出有丨丨丨左右求之有一人操彈佩丸咸以為是辭對不服從者欲捶之登不聽使求過丸比之非𩔖乃見釋)誇奬
過(晉書張華傳馮紞曰鍾會才具有限而太祖丨丨太丨)潄口過(梁書武帝紀日止一食膳無鮮腴惟豆羹糲食庶事)
(繁壅日儻移中便丨丨以丨)中丞過(北齊書琅邪王儼傳儼初封東平王領御史中丞魏氏舊制中丞出清道與皇太子)
(分路行王公皆遥住車以待丨丨丨其或遲違則赤棒棒之自都鄴後此儀寖絶武成欲雄寵儼乃使一依舊制)超棘過
(北齊書馬敬德傳世祖為後主擇師傅入為侍講其妻夢猛獸將來向之敬德走超叢棘妻伏地不敢動敬德占之曰吾當得大官)
(丨丨丨九卿也爾伏地夫人也後以師傅之恩超拜國子祭酒加儀同三司)宰相過(舊唐書李勣傳徐敬業傳檄至京師)
(則天讀之微哂至一抔之土未乾遽問侍臣曰此語誰為之或對曰駱賓王則天曰丨丨之丨安失此人)執笏過(唐書宦者)
(傳嚴遵美歴左軍使嘗歎曰北司供奉官以胯衫給事今丨丨丨矣)秋毫過(唐書宦者傳李輔國常止銀臺門決事置察事)
(聽兒數十人吏雖有丨丨丨無不得得輒推訊)刺史過(五代史王周傳為義武節度定州橋壊覆民租車周曰橋梁不修丨)
(丨丨也)側面過(宋史劉筠傳初筠嘗草丁謂與李廸罷相制既而謂復留令别草制筠不奉詔乃更召晏殊筠自院出遇)
(殊樞密院南門殊丨丨而丨不敢揖蓋内有所媿也)酒食過(宋史趙抃傳抃知成都以寬為治抃向使蜀日有聚為妖祀者)
(治以峻法及是復有獄皆謂不免抃察其亡他曰是特丨丨丨耳刑首惡而釋餘人蜀民大悅)車轂過(春秋元命苞天轉如)
(丨丨之丨)輪復過(淮南子海内其所出故能大丨丨其所丨故能遠)競欲過(潛夫論富者丨丨相丨貧者耻不逮)
(及)御者過(鹽鐵論駟馬不馴丨丨之丨百姓不治有司之罪)驅馳過(博物志燕太子丹質于秦秦王遇之無禮)
(為機法之橋欲䧟丹丹丨丨丨之而橋不發)鳴鴻過(劉勰新論隷首天下之善算也當算之時有丨丨丨者彎弧擬之問)
(以三五則不知也非三五難算意有暴昧鴻亂之也又韓愈送陸暢歸江南詩歲晚鴻雁過鄉思見新文)吹笙過(劉勰新論)
(奕秋通國之善奕也當奕之時有丨丨丨者傾耳聽之問以奕道則不知也非奕道暴深情有暫闇笙猾之也)天然過(庾肩)
(吾書品王工夫不及張丨丨丨之張天然不及鍾工夫過之按張芝鍾繇王羲之)工夫過(見上)耳學過(顔氏家訓)
(嘗見謂矜誕為夸毗呼高年為富有春秋皆丨丨之丨也)錦帆過(開河記自大梁至淮口丨丨丨處香聞百里)天樂
過(開天傳信記上與葉法善携樂遊月宫少瞑已見金闕玉扉冷氣逼人後兩川奏其夕有丨丨丨)八人過(酉陽雜俎)
(翟天師嘗預言事一日大呼於䕫州市曰今夕當有丨丨丨可善待之人莫能解是夕遺火數百家方悟八人乃火字也)言人
過(酉陽雜俎三尸庚申日丨丨丨)逸氣過(法書要錄子敬極小真書窮微入聖不減于父如大則直而少態豈可同語惟)
(行草之間丨丨丨也)策蹇過(摭言盧肇與同郡黃頗赴舉郡牧餞頗甚盛肇丨丨而丨明年肇状元及第歸刺史以下迎接)
(因看競渡肇賦詩曰向道是龍剛不信果然銜得錦標歸)勿為過(司馬遷報任安書闕然久不報幸丨丨丨)蚊蝱過
(孔融報曹操書不知貶毁之于已猶丨丨之丨也)鳳翔過(阮籍首陽山賦丨丨丨而不集兮鳴梟羣而並棲)俛仰
過(張華詩年時丨丨丨功名宜速崇)一再過(陸雲書前後讀兄文丨丨丨便上口語)第宅過(陸雲諫吳王啓)
(丨丨之丨朝野所譏)飛駟過(郭璞百尺樓賦寤苕華而增怪歎丨丨之丨戶)冰可過(傅咸神泉賦序余所居庭前有)
(湧泉在夏則冷涉冬而溫溫則水物冬生冷則丨丨以丨)逝物過(謝靈運聚幻讚一從丨丨丨既往亦何陳)師心過
(顔延之三釋達性論以為古必無之斯亦丨丨之丨也)榮秩過(鮑照啟恩成曲積丨丨兼丨)綺語過(梁武帝菩)
(提𣗳頌手勅所言國美皆非事實不免丨丨丨也)牧守過(梁武帝勅民失安居丨丨之丨)飲食過(梁武帝淨業賦)
(序於時四體小惡劉澄之云是丨丨丨所致)染指過(梁簡文帝六根懴文黿臛不斟有丨丨之丨)三業過(梁簡)
(文帝六根懴文丨丨之丨出自機關四大假成豈有眞我)高箱過(張正見詩北闕丨丨丨東方連騎來)肩上過(唐宣)
(宗百丈山詩日月每從丨丨丨山河長在掌中看)五疵過(虞世南慎罰詩丨丨丨亦察二辟理彌精)千里過(儲光)
(羲臨江亭詩京山丨丨丨孤憤望中來)孤雉過(李白詩穿厨丨丨丨臨屋舊猿鳴)炎氛過(李白五松詩愛聽松)
(風且高卧颼颼吹盡丨丨丨)流星過(李白少年行鞍馬四邊開突如丨丨丨)瞥眼過(杜甫觧憂詩呀坑丨丨丨)
(飛櫓本無蒂)衝虎過(杜甫夜歸詩夜半歸來丨丨丨山黑家中已眠卧)蕩槳過(杜甫閬水歌巴童丨丨欹側丨)
(水雞銜魚來去飛)引子過(杜甫詩蛟龍丨丨丨荷芰逐花低)峰巒過(杜甫放船詩青惜丨丨丨黃知橘柚來)
一葦過(杜甫詩河廣傳聞丨丨丨)仙仗過(杜甫詩已喜皇威清海岱常思丨丨丨崆峒)難字過(杜甫詩讀)
(書丨丨丨對酒滿壺傾)聊自過(高適苦雪詩賴兹樽中酒終日丨丨丨)乘嶮過(岑參詩劍門丨丨丨閣道踏空)
(行)伯玉過(顔真卿𧰼魏賦丨丨丨而必肅子牟懷而不忘)低冕過(劉長卿詠崔僕射廳前竹詩蒙籠丨丨丨青翠)
(捲簾看)馳暉過(包佶詩西氾丨丨丨東園别路長)佳節過(韓愈送鄭校理詩夀觴丨丨丨歸騎春衫薄蘇軾饋)
(歲詩官居故人少里巷丨丨丨又蘇轍詩菊殘知節過荷盡覺池深)麗匪過(韓愈詩結構丨丨丨)題松過(張籍贈殷)
(山人詩入洞丨丨丨看花𨕖石眠)披衲過(賈島送僧詩此生丨丨丨在世得身閒)寒蠏過(賈島詩籬落罅閒丨)
(丨丨莓苔石上晚蛩行)高軒過(李賀詩注賀七歲能詞章韓愈皇甫湜未信過其家使賦詩援筆輙就如素搆因曰丨丨)
(丨曾鞏詩烟沙轣轆丨丨丨)重陽過(白居易詩丨丨雖已丨籬菊有殘花)慵裏過(白居易詩百年丨丨丨)宣
平過(白居易詩朝來惆悵丨丨丨柳巷當頭第一家)隨手過(白居易詩百年丨丨丨萬事轉頭空)等頭過(元稹)
(詩流年丨丨丨)竽籟過(元稹新竹詩風高丨丨丨)等閒過(元稹詩壮年丨丨丨過壮年已五)雷雨過(元稹)
(詩有時丨丨丨暗吼闐闐聲)青牛過(章孝標玄都觀栽桃詩粉撲丨丨丨枝驚白鶴沖)孤影過(杜牧雁詩仙掌)
(月明丨丨丨長門燈暗數聲來)參旗過(李商𨼆詩天上丨丨丨人間燭焰銷)看花過(李商𨼆擬沈下賢詩河陽丨丨)
(丨曾不問潘安)荀令過(李商𨼆詩橋南丨丨丨十里送衣香)神女過(唐彦謙紫薇花詩又疑丨丨丨猶佩七香幃)
更衣過(陳陶聽金五雲唱歌詩曲終暫起丨丨丨還向南行座頭坐)羊車過(殷堯藩宫詞夜深怕有丨丨丨自起)
(籠燈看雪紋元好問秋風怨一春門外丨丨丨又見秋風拂翠簾)因循過(雍陶寄李頻詩人事丨丨丨時光荏苒銷)漁
舟過(劉威游黃處士園林詩樵客出來山帶雨丨丨丨去水生風)霍閃過(顧雲天威行金蛇飛状丨丨丨白日倒挂)
(銀繩長)騰騰過(韓偓詩聯翩半世丨丨丨不在魚船即酒樓)朝客過(韋莊詩馬嘶丨丨丨知是禁門開)隨
分過(羅𨼆重九日廣陵道中詩佳節縱饒丨丨丨流年無奈得人憎)風雷過(李中江行夜泊詩半夜丨丨丨一天星斗)
(寒又陸游詩雷過撼北戶)撾鼓過(僧貫休詩五湖大浪如銀山滿船載酒丨丨丨)豪横過(歐陽修病中詩自是少年)
(丨丨丨而今癡鈍若寒蠅)潮聲過(蘇舜欽杭州㢲亭詩凉翻簾幌丨丨丨清入琴尊雨氣來)霹靂過(梅堯臣酬永叔)
(再示詩海天白日蔽光影丨丨一丨收雲霓)櫻桃過(梅堯臣種郁李詩前時丨丨丨今日雀李新)竹下過(梅堯)
(臣詩禪扃丨丨丨乳井松間出)飛錫過(蘇軾贈杜介詩應真丨丨丨絶澗度雲鳥)清香過(蘇軾詩醉看梅雪丨丨丨)
(夜櫂風船駭汗流)忽忽過(蘇軾詩不辭青春丨丨丨但恐歡意年年謝)陣馬過(蘇轍河冰詩奔騰丨丨丨洶湧)
(晴雲駛)芳菲過(朱松游南峰詩道人那管丨丨丨沙劫成灰睡未醒)雷瓦過(范成大燕堂書事詩狸争丨丨丨螘)
(化雨窗來)行歌過(范成大詩輕薄丨丨丨顛狂社舞呈)於菟過(范成大詩飲溪有跡丨丨丨掠草如飛朴渥翻)傳
呼過(陸游詩道上丨丨丨遥遥幾世孫)觸冠過(陸游自北港泛舟還家詩衡門丨丨丨聊得賦幽棲)牽犢過
(陸游農舍詩長綆雲邊丨丨丨小舟月下載犁歸)小&KR1468;過(陸游月中過蜻蜓浦詩葦低時見丨丨丨水響遥知大魚出)
釣&KR0963;過(陸游詩林疎時見丨丨丨風急忽聞菱唱來)海棠過(陸游詩丨丨已丨不成春絲竹凄凉鎖暗塵)荷
香過(陸游月夜詩天風忽送丨丨丨一葉飄然憶故鄉)亭午過(陸游大暑詩人望息肩丨丨丨天方悔禍素秋來)
沙鷺過(陸游詩掠水翻翻丨丨丨供厨片片雪鱗明)殘鴉過(林希逸詩點點丨丨丨孤村帶落暉)銀彈過
(鄭思肖詩星流丨丨丨月碾玉輪明)寒食過(侯冊詩燕子不來丨丨丨滿城風雨落花多元好問詩煮酒青梅丨丨丨明粧)
(高燭賞心違)霜信過(元好問詩白雁已銜丨丨丨青林閒送雨聲來)彈指過(元好問詩四十二年丨丨丨却疑行)
(處是前生又吴鎮李昭道春江圖詩宣和當日珍藏固三百餘年撚指過)横身過(元好問詩風波舊憶丨丨丨世事今歸袖)
(手看)鸚鵡過(袁桷詩荔子綠隂丨丨丨杏花紅影秭歸啼)白鷗過(揭傒斯武昌舟中詩推篷不省是何鄉但見雙)
(雙丨丨丨)千字過(成廷珪次張仲舉詩目下十行丨丨丨身長九尺兩眉龐)鈴聲過(貢師泰灤河曲遥聞徹夜丨丨)
(丨知送六宫瓜果廻)青猿過(熊鉥武夷訪友詩雲行老𣗳丨丨丨雪落長溪白鷺飛)穿柳過(虞集送張兵部詩使)
(者旌旗丨丨丨人家鳬雁傍溪浮)衝隊過(范梈迎香輿詩黃鳥低斜丨丨丨紫騮疎蕩着班行)蕭史過(郭翼詩一)
(曲重聞丨丨丨月明憶上鳳凰翎)天妃過(楊維楨小臨海曲雲裏丨丨丨龍旗帶雨腥)攙馬過(高克恭過信州)
(詩風送落紅丨丨丨春工更比路人忙)三島過(劉基鈞天樂古詩飇輪撇捩丨丨丨海水盡是青玻瓈)飛瓊過
(馬洪續游仙詩月明鸞背丨丨丨少駐花隂𢃄笑聽)
將牢太過(晉書姚萇載記萇大敗苻登于安定東置酒高會諸將咸曰若值魏武王不令此賊至今陛下丨丨丨丨耳按)
(魏武王萇兄襄也)得此為過(宋書武帝紀孝武壤上所居隂室起玉燭殿牀頭有土障壁上葛燈籠麻蠅拂袁顗盛稱)
(儉素之德孝武曰田舍翁丨丨以丨丨矣)不飲為過(南史陳暄傳暄嗜酒無節兄子秀憂之暄曰汝以飲酒為非吾以丨)
(丨酒丨丨)學仙有過(酉陽雜俎舊傳月中桂高百丈其下有人斫之姓吳名剛丨丨丨丨)
飛鳥不敢過(唐書辛讜傳龐勛攻杜慆於泗州讜拏舟趨泗口貫賊柵以入慆喜曰圍急丨丨丨丨丨君乃冒白刃入)
(危城古人所不能又神仙傳王子者姓韋名震南郡人見飛鳥過指之即堕)
和(胡臥切聲相應又歌韻)
韻藻倡和(詩丨予丨女一作唱禮記唱和有應回邪曲直各歸其分又唱和清濁迭相為經吕氏春秋言不欲先人唱我)
(和又陽唱而隂不和陸龜蒙置酒行碧舞紅啼相唱和)五和(禮記廣谷大川異制民生其間者異俗剛柔輕重遲速異齊丨)
(味異丨黃庭堅詩七均師無聲丨丨常主淡)趨和(漢書鄭當時傳當時在朝常丨丨承意不敢甚斥臧否注趨讀曰趣趣向)
(也)影和(唐書李珏傳楊嗣復等一好惡相丨丨朋黨益熾)齊和(鹽鐵論庖宰烹殺胎卵煎炙丨丨窮極五味張衡七)
(辨審其丨丨適其辛酸齊同劑蘇軾詩經旬卧齋閣終日親劑和)屬和(宋玉對楚王問客有歌于郢中者其始曰下里巴人)
(國中丨而丨者數千人其為陽阿薤露國中丨而丨者數百人其為陽春白雪國中丨而丨者不過數十人引商刻羽雜以流徵國)
(中丨而丨者不過數人而已是其曲彌高其和彌寡趙嘏請不知機務時多暇猶許詩人丨丨無鄭谷和禮部盧郎中詩未脫白衣)
(頭半白叨陪丨丨倍為榮)寡和(張說酬崔光禄詩曲高彌丨丨主善代為師白居易和裴常侍詩丨丨陽春曲多情騎省郎)
細和(黃庭堅詩丨丨淵明詩)烹和(黃庭堅詩别索百種煩丨丨)
甘受和(禮記丨丨丨白受采又七啟糅以芳酸甘和既醇)
鳴鶴子和(易丨丨在隂其丨丨之又夏侯湛文使鳴鶴受和好爵見縻)
增六和(禮記五味丨丨十二食還相為質也)煎和(周禮天官内饔掌王及后世子膳羞之割亨丨丨之事)應和
(史記曹參世家相舍後園近吏舍吏舍日飲歌呼從吏惡之無如之何乃請參游園中聞吏醉歌呼從吏幸相國召按之乃反取酒)
(張坐飲亦歌呼與相丨丨唐書百官志明皇初置翰林待詔以張說陸堅張九齡等為之掌四方表疏批答丨丨文章白玉蟾湧翠)
(亭記螢火萬點俯仰浮光琴簧一聲前後丨丨)鄉和(漢書王莽傳又上書歸孝哀皇帝所益封邑入金錢獻田殫盡舊業為民)
(倡始於是小大丨丨承風從化)儳和(後漢書孔僖傳僖與崔駰習春秋因讀吳王夫差時事僖曰若是所謂畫龍不成反為狗)
(者駰曰然昔孝武皇帝始為天子崇信聖道師則先王五六年間號勝文景及後恣已忘其前之為善鄰房生梁郁丨丨之曰如此)
(武帝亦是狗耶僖駰默然不對注儳謂不與之言而傍對也)少和(後漢書孔融傳贊越俗易驚孤音丨丨)酬和(晉書)
(劉琨傳盧諶素無竒略以常詞丨丨)繼和(南史陳後主紀後主常使張貴妃孔貴嬪等八人夾坐江總孔範等十人預宴號曰)
(狎客先命八婦襞采箋制五言詩十客一時丨丨遲則罰酒唐書藝文志元白丨丨集一卷白居易和元稹詩序元稹又以近作寄)
(來命僕丨丨)畢和(舊唐書德宗紀貞元四年賜百寮宴于曲江亭仍作重陽賜宴詩六韻賜之羣臣丨丨上品其優劣以劉)
(太真李紓為上等鮑防于召為次等張濛殷亮等二十人又次之唯李晟馬燧李泌三宰相之詩不加優劣)臣和(晏子君唱)
(丨丨教之隆也)小和(莊子冷風則丨丨飄風則大和)大和(見上)德和(新語道唱而丨丨仁立而義興)民和(淮南)
(子上唱而丨丨上動而下隨四海之内一心同歸)響和(說苑行非為影也而影随之呼非為響也而丨丨之故君子功先成)
(而名随之蔡邕郭有道碑文望形表而影附聆嘉聲而丨丨)殊和(論衡蒸穀為飯釀飯為酒酒之成也甘苦異味飯之熟也)
(剛柔丨丨)鳴和(論衡孟嘗君夜出秦關關未開客為雞鳴而真雞丨丨之水經注居庸關山岫層深側道褊峽林鄣據險路才)
(容軌曉禽暮獸寒丨相丨羈官游子聆之者莫不傷思矣)蠟和(洞冥記青樝木有膏如淳漆削置器中以丨丨之塗布燃照數)
(里)水和(博物志胡粉白石灰等以丨丨之塗鬢鬚不白神仙傳王遠謂蔡經家人曰吾欲賜汝輩美酒此酒方出天厨其味)
(醇醲非俗人所宜飲飲之或能爛腸今當以丨丨之汝輩勿怪也乃以斗水合升酒攪之以賜經家)酌和(文心雕龍對策王庭)
(同時丨丨治體高秉雅謨遠播)𨕖和(文心雕龍屬筆易巧而丨丨至難綴文難精而作韻甚易)九和(香譜天女玉女擎玉)
(爐燒丨丨之香)千和(香譜峩嵋山孫真人然丨丨之香梁簡文帝陶弘景誌九節麗於空中丨丨焚於地下張綱詩細添香屑)
(焚丨丨)迭和(高唐賦更唱丨丨赴曲隨流)謳和(楚辭大招丨丨揚阿趙簫倡只注揚阿即陽阿)動和(張衡陳事)
(疏君以静唱臣以丨丨)百和(王逸荔支賦兼五滋而無丨丨梁簡文帝六根懴文耽染六蘭流連丨丨沈約博山香爐詩丨)
(丨清夜吐蘭烟四面充杜甫詩雷聲忽送千峰雨花氣渾如丨丨香)施和(七啟紫蘭丹椒丨丨必節)求和(陳琳武軍賦千)
(徒從唱億夫丨丨)輕和(傅咸鸚鵡賦口纔發而丨丨密晷景而隨形)鮮和(劉峻與宋玉山元思書荆南雄曲高音丨)
(丨河西名驥滅沒誰賞)商和(牛弘定樂議又動聲儀宫唱而丨丨是謂善本太平之樂也按動聲儀樂緯篇名)首和
(崔泰之冬日述懷詩序韋祭酒張左丞二人並廊廟偉材朝廷舊相咸光丨丨殊為佳作)韻和(元結補樂歌我有絲竹兮丨丨)
(泠泠與汝歌舞兮上帝之聲)呼和(韓愈食蝦蟆詩鳴聲相丨丨無理祗取閙)獨和(元稹詩丨丨玉成堆)送和(元稹)
(詩為君丨丨碧雲詩)辛和(劉筠夜讌詩芥醬丨初丨蓱虀冷乍嘗)私和(蘇舜欽答宋太祝詩俛首已内傾撫躬輙丨丨)
愉和(蘇轍餽歲詩寧我不飲食無爾相咎過相從慶新春顔色買丨丨)客和(蘇轍詩金奏屢陳容丨丨玉山不動看賓)
(酣)随和(劉克莊題跋方蒙仲詩趣味清深態度高雅理有未然雖浮名虚譽一世所宗不肯丨丨)續和(僧惠洪餽歲詩)
(惟有東坡翁作詩今丨丨)賡和(段成已詩有酒相獻酬有詩互丨丨)膏和(劉基和石末公種棘詩是時春載陽土脉如丨)
(丨分疆督萟植勤惰各自課)
擊鼙和(周禮春官鍾師䟽此官主擊鼙于磬師作縵樂則鍾師丨丨以丨之)荆卿和(史記刺客傳高漸離擊筑丨丨)
(丨而歌于市中相樂也已而相泣㫄若無人者)侲子和(後漢書禮儀志黃門令奏曰侲子備請逐疫于是中黃門倡丨丨丨)
下杵和(宋書樂志築城相杵者出自梁孝王孝王築睢陽城方十二里造倡聲以小鼔為節築者丨丨以丨之後謂此聲為)
(睢陽曲至今傳之)蘇油和(洞冥記帝嘗得丹豹之髓白鳳之膏磨青錫為屑以丨丨丨之照于神壇夜暴雨光不滅)萬
人和(三輔黃圖始皇營朝宫于渭南上林苑庭中可受十萬人車行酒騎行炙千人唱丨丨丨上林賦奏陶唐氏之舞聽葛天)
(氏之歌千人唱丨丨丨又宋之問詩瓊章定少千人和)塤箎和(水經注漢明帝幸南陽祀舊宅召校官子弟作雅樂奏鹿)
(鳴上自御丨丨丨之以娛賓客)謠詠和(水經注益水之陽處處有深潭漁者咸輕舟委浪丨丨相丨羅君章所謂其聲綿遠)
(者也)隔窗和(朝野僉載洛陽縣令宋之遜性好唱歌出為連州參軍刺史陳希古者庸人也令之遜教婢歌每日端笏立于)
(庭中呦呦而唱其婢丨丨從而丨之聞者無不大笑)沉榆和(香譜黃帝列珪玉于蘭蒲蓆上然沉榆香舂雜寳為屑以丨丨)
(丨之若泥以分尊卑華戎之位)鸚鵡和(採蘭雜志河間王琛有妓曰朝雲善歌又有綠鸚鵡善語朝雲每歌丨丨丨之聲若)
(出一琛愛之號為綠朝雲)吹簫和(奚嚢橘柚少昊母皇娥璇宫之側有井曰盤靈白帝之子與皇娥宴于宫帝子命江妃歌)
(沖景旋歸之曲盤靈之神丨丨以丨之故至今號井神曰吹簫女子)數竅和(阮籍達莊論吹萬丨丨相丨忽焉自已)噫
啞和(成公綏烏賦丨丨相丨音聲可玩)大音和(陸機牋藴匱天才思託丨丨之丨)白雪和(阮研櫂歌行且)
(停丨丨丨共奏激楚絃沈東美詩青雲仰不逮丨丨丨難牽)陽春和(宋之問和李員外詩徒斐丨丨丨難參豔曲餘)巴
里和(孟浩然和張明府詩謬承丨丨丨非敢應同聲)江僧和(司空曙送苖明府詩詩有丨丨丨門惟越客尋)久乃
和(韓愈合江亭詩老郎來何暮高唱丨丨丨)遣誰和(白居易寄劉禹錫詩詩成丨丨丨還是寄蘇州)高難和(白居)
(易詩雪飄歌曲丨丨丨)琵琶和(白居易詩能彈丨丨丨法曲多在華清随至尊)敲船和(元稹詩丨丨丨採菱)仲
尼和(元稹華原磬樂府伯䕫曾撫野獸馴丨丨暫丨春雷盛)書牆和(姚合酬薛奉禮詩詩成客見丨丨丨藥熟僧來)
(就鼎分)樊公和(柳識琴會記贊皇公絃琴丨丨丨之遞為伯牙更為子期琴動人静琴酣酒醒清聲向月和氣在堂春風)
(猶寒是夜覺暖)絲竹和(張祜聽歌詩只是眼前丨丨丨大家聲裏唱新聲)齊聲和(常非月詠談容娘詩歌索丨丨)
(丨情教細語傳)哀禽和(蔡襄憶竹詩石間鳴溜去烟外丨丨丨)無人和(蘇軾餽歲詩亦欲舉鄉風獨唱丨丨丨)
抵掌和(晁補之次文潛詩我輙丨丨丨音同磬随笙)幕府和(陸游送襄陽鄭帥詩酒酣賦詩丨丨丨縱横健筆誰)
(能當)玲瓏和(陸游詩詩緣遇興丨丨丨酒為逢知爛漫傾)窮四和(陸游詩燒丨丨丨伴兒童自注世有丨丨丨香)
(法)月妃和(劉因記夢詩鳳皇呈舞丨丨丨飄飄來自金母家)船尾和(揭傒斯詩船頭放歌丨丨丨篷上雨鳴篷)
(下坐)琴絲和(貢師泰詩縣深花拂丨丨丨小吏呼籌衙又過)臨流和(陳基寄玉山詩歌成桃葉丨丨丨采得蘋花帶)
(月還)漢女和(劉基蜀國絃樂府巴姬倚歌丨丨丨楊柳壓橋花纂纂)盧老和(劉基詩旌陽步虚丨丨丨雜佩散作)
(虹蜺飛)
太羹不和(禮記大饗之禮尚玄酒而俎腥魚丨丨丨丨有遺味者矣又蔡邕薦邊讓書怪此寳鼎未受犧牛太羹之和)
挫(則卧切摧也)
韻藻兵挫(史記屈原傳懷王以不知忠臣之分丨丨地削亡其六郡)頓挫(後漢書孔融傳贊北海天逸音情丨丨杜)
(甫進鵰賦表臣之述作沈鬱丨丨随時敏捷揚雄枚臯之流可跂及也又觀舞劍器行序余于郾城觀公孫氏舞劍器渾脫瀏灕丨)
(丨獨出冠時)
一毫挫(孟子思以丨丨丨于人若撻之于市朝)
增角挫(周禮考工記弓人夫懷膠于内而摩其角夫丨之所由丨恒由此作)不挫(周禮考工記輪人凡揉牙外不廉而)
(内丨丨旁不腫謂之用火之善韓維詩志尚勇丨丨蘇舜欽詩豪横丨可丨)暴挫(史記酷吏傳贊至若蜀守馮當丨丨廣漢)
(李貞擅磔人何足數哉)詆挫(漢書蓋寬饒傳諫大夫鄭昌愍傷寬饒忠直憂國以言事不當意而為文吏所丨丨後漢書賈)
(逵傳劉歆欲立左氏不先暴論大義而輕移太常恃其義長丨丨諸儒諸儒相與排之)摧挫(後漢書馮異傳異擊破吕鮪營)
(保降者甚衆其後蜀復數遣將間出異輙丨丨之韓愈詩以余經丨丨固請發鉛槧元稹立部伎樂府如今節將一掉頭電卷風收)
(盡丨丨)折挫(後漢書竇融傳帝賜融璽書曰外則丨丨羌胡内則百姓蒙福王逸九思行立兮忉怛心結兮丨丨)抑挫
(魏志倉慈傳太和中遷燉煌太守郡在西陲大姓雄張遂以為俗慈到丨丨權右撫恤貧羸甚得其理抱朴子丨丨獨立推進附已)
(此樊姬所以掩口馮唐所以永慨也阮瑀為曹公與孫權書昔赤壁之役遭離疫氣燒船自還以避惡地非周瑜水軍所能丨丨也)
傷挫(宋書沈慶之傳慶之每攻城輙身先士卒上戒之曰卿為統任當令處分有方何蒙楯城下身受矢石耶脫有丨丨為損)
(不少)連挫(宋書顔延之傳周續之雅仗辭辨延之每折以簡要既丨丨續之上又使還自敷釋言約理暢)勢挫(魏書尉元)
(傳劉彧將張永分遣羽林監王穆之守輜重于武原元攻破穆之外營穆之率餘燼奔于永軍永丨丨力屈元乘勝圍之永遂捐城)
(夜遁)衰挫(魏書崔光伯傳崔祖螭張僧皓攻東陽刺史王貴平欲令光伯出城慰勞兄光韶曰使君受委一方而經略大亊既)
(不能綏遏以杜其萌又不能坐觀丨丨蹙廹小弟從為無名之行懸見無益也)銳挫(關尹子函堅則物必毁之剛斯折矣刀利)
(則物必摧之丨斯丨矣王令詩倀倀獨何之去去丨亦丨)先挫(墨子金有五錐此其銛銛者必丨丨有五刀此其錯錯者必先)
(靡)伐挫(大戴禮更相丨丨以廣地)身挫(文心雕龍丨丨憑乎道勝時屯寄于情泰)劍挫(書譜一畫之間變起伏于)
(鋒杪一點之内殊丨丨于毫芒)待挫(諸葛亮書且以閉境勤農育養民物竝治甲兵以丨其丨)𢮓挫(成公綏隸書體點&KR1677;)
(折怵丨丨案案)宼挫(盧諶贈劉琨詩塗炭既濟丨丨民阜)戮挫(謝莊撰宋明帝赦詔朝廷忠誠必加丨丨)解挫(謝靈)
(運撰征賦處夷險以丨丨弘憂虞以時順)氣挫(袁淑文情屈力殫丨丨勇竭)頻挫(沈炯為王僧辨表鳥伏獸窮頻擊丨)
(丨)頽挫(韓愈合江亭詩伊人去軒騰兹宇遂丨丨)小挫(韓愈鬭雞聯句中休事未決丨丨𫝑益增)慘挫(程琳子竒)
(賦子竒于是理屈口呿敞罔丨丨)道挫(僧齊已詩丨丨時機盡禪留話路長)凌挫(蘇軾詩生意丨丨難為繁文同詩有)
(若懼丨丨)墮挫(曾鞏詩况此盛德下襦袴人所荷不假碑刻垂棟牖敢丨丨)磨挫(王令詩間發辨經義䥫舌莫丨丨)
百挫(陸游詩仕宦要能當丨丨為農餓死無游惰)
按甲挫(舊唐書太宗紀太宗擊薛仁杲賊衆十餘萬兵鋒甚銳數來挑戰太宗丨丨以丨之)銳士挫(管子妄行則羣)
(卒困強進則丨丨丨)順舉挫(素書丨丨丨之因𫝑破之注謂挫敵破敵)靈心挫(梁簡文帝大同哀辭丨丨丨於毫末)
(慧識挫于趾步)慧識挫(見上)六翮挫(陶翰送田八落第東歸序田子行于古而志于文將來者其憚之勿以三年未)
(鳴丨丨小丨則遂有青谿白雲之意)輕霜挫(方干詩丨丨猶自丨花枝又司空圖白菊詩不辭暫被霜威挫舞袖招香即却)
(回)花木挫(王禹偁詩春霜丨丨丨)寒威挫(蘇軾詩西隣歌吹發促席丨丨丨)萬物挫(孔平仲秋夜詩)
(飛廉鬱然方用事一威能令丨丨丨)乘隟挫(法苑珠林晉長安有鳩摩羅什年九歲随母至罽賓國聲徹于王王即請入集)
(外道論師共相攻難言氣始交外道輕其年幼言頗不遜什丨丨而丨之外道折伏)
課(苦卧切稅也試也第也)
韻藻考課(漢書京房傳房奏丨功丨吏法上令公卿朝臣與房會議温室後漢書百官志注和帝初張酺上言刺史視事)
(滿歲可令奏事如舊典問州中風俗事所聞見丨丨衆職下章所告及所自舉有意者賞異之杜預奏魏氏丨丨即京房之遺意)
郡課(後漢書百官志注秋冬歲盡各計縣戶口墾田錢榖出入盗賊多少上其集簿丞尉以下歲詣丨丨校其功韓愈詩初如)
(遺宦情終乃最丨丨)勸課(梁書武帝紀詔曰長吏丨丨躬履堤坊勿有不修致妨農事宋史𨕖舉志凡縣令課以斷獄平允賦)
(入不擾均役屏盗丨丨農桑賑恤饑窮導修水利戶籍增衍整治簿書為最)睡課(武允蹈詩午簟展風供丨丨)蜜課
(黃庭堅詩稚蜂趨衙供丨丨李俊民暮春詩辛苦衙蜂輸丨丨等閑巢燕得泥香)詩課(劉詵送趙稅使詩丨丨書程應不減)
(東風早送錦衣還)
園蔬課(杜甫屏跡詩年荒酒價乏日併丨丨丨)
增避課(漢書宣帝紀詔曰今吏上計簿具文而已務為欺謾以丨其丨三公不以為意朕將何任)負課(漢書何武傳武)
(弟顯有市籍租常不入縣數丨其丨注以顯家不入租故每令縣丨丨殿)坐課(漢書減宣傳小吏畏誅雖有盗弗敢發恐不能)
(得丨丨累府府亦使不言故盗賊寝多上下相為匿以避文法焉)論課(後漢書百官志凡郡國皆掌治民進賢常以春行所)
(主縣勸民農桑秋冬遣吏丨丨殿最歲盡上計)功課(後漢書百官志司空公一人本注曰凡四方水土丨丨歲盡則奏其殿最)
(而行賞罸韓非子有道之主聽言督其用課其功丨丨而賞罸生焉)集課(後漢書百官志縣邑大者置令其次置長皆掌治民)
(理訟平賊秋冬丨丨上計於所屬郡國)常課(晉書良吏傳武帝詔曰汲郡太守王宏勤息百姓導化有方督勸開荒五千餘)
(頃而熟田丨丨頃畝不減比年普饑人不足食而宏郡界獨無匱乏可謂能矣其賜宏穀千斛)督課(宋書文帝紀詔曰自頃農)
(桑惰業游食者衆荒萊不闢丨丨無聞一時水旱便有罄匱郡守縣宰宜思奬訓導以良箴各盡其力若有力田殊衆歲竟條名列)
(上)敦課(宋書文帝紀詔曰國以民為本民以食為天有司其班宣舊條務盡丨丨游食之徒咸令附業)優課(宋書孝武)
(帝紀詔曰去歲東土多經水災春務已及宜加丨丨糧種所須以時貸給)徵課(宋書後廢帝紀詔國賦氓稅蓋有恒品往屬戎)
(難務先軍實丨丨之宜或乖昔凖可明加詳察具條以聞)米課(宋書良吏傳徐豁為始興太守表陳三事其一曰郡大田武吏)
(年滿十六便課米六十斛十五以下至十三皆課米三十斛一戶内隨丁多少悉皆輸米年及應輸便自逃逸既接俚蠻去就益易)
(或乃斷截支體産子不養戶口歲減實此之由今若減其丨丨將來理有深益)驅課(宋書謝靈運傳穿池植楥種竹𣗳堇丨丨)
(公役無復期度)夫課(宋書自序時營創城府功課嚴促沈亮曰築基既廣丨丨又嚴以歲月之事求不日之成比見役人未明)
(上作閉鼔乃休呈課既多理有不逮方涉暑雨亦頗逃逸若得少寬其工課稍均其優劇徒隸既苦易以悅加考其卒功廢闕無幾)
嚴課(齊書武帝紀永明三年詔守宰親民之要刺史案部所先宜丨丨農桑相土揆時必窮地利)砥課(梁書張纘傳下)
(車入部班條理務丨丨庸薄夕惕兢懼)租課(南史王玄謨傳雍土多僑寓玄謨上言所統僑郡無有境土新舊錯亂丨丨不)
(時宜加合并宋史食貨志紹興二十七年趙子瀟奉詔措置鎮江府沙田欲輕立丨丨)定課(魏書世祖紀詔郡縣不得妄遣)
(吏卒煩擾民庶若有發調縣宰集鄕邑三老計貲丨丨裒多益寡九品混通不得縱富督貧避強侵弱陸游詩讀書無丨丨飲酒不)
(成酲)月課(魏書李彪傳彪表曰陛下幼蒙鞠誨聖敬之躋及儲宫誕育復親撫誥日省丨丨實勞神慮今誠宜凖古立師傅以)
(訓𨗳太子訓𨗳正則太子正矣)程課(隋書天文志袁充為太史令表曰隋興已後日景漸長近古希有上謂百官曰景長之慶)
(天之佑也由是改開皇二十一年為仁夀元年此後百工作役並加丨丨苻載蘄州新城門頌序嚴進退以設令立師伍以丨丨)
半課(隋書食貨志男女年十六已上至六十為丁男年十六亦丨丨年十八正課六十六免課女以嫁者為丁若在室者年二)
(十乃為丁)正課(見上)免課(見上)孳課(唐書百官志諸牧監掌羣牧丨丨)進課(唐書百官志集賢殿書院凡承)
(旨撰集文章校理經籍月終則丨丨於内歲終則考最於外)絲課(唐書食貨志開元時河南北職田兼稅桑有詔公𪠘職田)
(有桑者毋督丨丨)殘課(唐書沈傳師傳傳師與修憲宗實錄未成監修杜元穎因建言張說令狐峘在外官論次國書今藳)
(史丨丨請付傳師即官下成之陸游晚歸詩欲向書窗了丨丨歸來猶占夕陽明)房課(五代史唐廢帝紀清泰元年四月借)
(民丨丨)責課(宋史食貨志諸州各随風土所宜土壤瘠埆不宜種藝者不須丨丨)鹽課(宋史食貨志轉運使沈立李肅)
(之奏本路丨丨緡錢歲七十九萬嘉祐三年纔及五十三萬而一歲之内私販坐罪者三千九十九人弊在官鹽估高故私販不止)
(而官課益虧請裁官估罷鹽綱則鹽善而估平)官課(見上)𣙜課(宋史食貨志至道二年兩京諸州收丨丨銅錢一百二十)
(一萬四千餘貫鐵錢一百五十六萬五千餘貫邵寳送蕭戶部詩司徒丨丨歲有常數或不經寧惠商)鐵課(宋史陳堯佐傳)
(堯佐徙河東路減澤州大廣冶丨丨數十萬)茶課(宋史程之邵傳之邵元符中主管茶馬市馬至萬匹得丨丨四百萬緡)
麴課(金史食貨志大定二十七年議以天下院務依中都例改收丨丨而聽民酟)會課(金史𨕖舉志凡學生丨丨三日)
(作策論一道又三日作賦及詩各一篇三月一私試以季月初先試賦間一日試策論中𨕖者以上五名申部)晨課(元史祭祀)
(志一曰齋戒二曰陳設三曰習儀四曰迎香五曰省牲六曰丨丨)金課(元史豐城舊有淘金戶三百地不産丨而歲丨轉增)
(民死徙且盡里役代償率多破産揭傒斯言之朝蠲其課)蠲課(見上梁武帝撫流移詔悉聽還本丨丨三年)珠課(元史)
(食貨志珠在大都者聽民於楊村直沽口撈採命官買之在南京海者命瑪竒額紳於松阿哩江呼嚕古江採之在廣州者採於人步)
(他如鄂諾齊都爾罕都呼三河之珠徙翁克等戶撈焉此丨丨之興革可考者然也)玉課(元史食貨志玉在法爾實者德哷)
(瑪哈阿爾二人言近有民戶六十每同淘焉於是免其差徭所淘之玉立水站遞至京師此丨丨之興革可考者然也)竹課
(元史食貨志至元四年使懷孟等路司竹監凡發賣皆給引二十三年罷司竹監聽民自賣輸稅明年又用郭畯言於衛州復立丨)
(丨提舉司)漆課(元史食貨志丨丨總計鈔一百一十二錠二十六兩酵課總計鈔二十九錠三十七兩八錢)酵課(見上)
柳課(元史食貨志丨丨河間路四百二錠一十四兩八錢)蒲課(元史食貨志丨丨晉寧路七十二錠)磁課(元史食貨)
(志丨丨冀寧路五十八錠)薑課(元史食貨志丨丨興元路一百六十二錠二十七兩九錢白藥課彰德路一十四錠二十五兩)
藥課(見上)嘉課(水經注榮口石門故碑辭斯乃元勲之丨丨上德之弘表也)夏課(國史補進士退而肄業謂之過)
(夏執素以出謂之丨丨)旬課(揮麈餘話中都二防製造兵器旬一進視謂之丨丨)能課(冷齋夜話靈源禪師住太平精)
(舍有日者丨丨使之課無不竒中)五課(輟耕錄俗呼牝馬為課馬唐六典凡牝四游丨丨羊則當年課之課歲課駒犢也)
歲課(見上又任昉疏每時入芻藳丨丨田租白居易詩丨丨年功頭髮知蘇轍肺疾詩不知逃世網但解憂丨丨)數課
(張衡西京賦收禽舉胔丨丨多寡)歷課(張衡歷議兩丨相丨六千一百五十六歲而太初多一日按兩歷謂甲寅及太初也)
無課(蔡邕荅詔問欲清流蕩濁扶正黜邪不得但以州郡丨丨而已)算課(杜預奏漢之刺史亦歲終奏事不制丨丨而清)
(濁粗舉)失課(束晳廣農議一人丨丨負及郡縣)牽課(謝莊牋丨丨尩瘵以綜所忝徐陵與族人書丨丨疲朽不無辭)
(製而應物随時未曾編錄)逋課(蕭子良啓若丨丨未上許以申原)資課(蕭子良啓守宰相繼務在裒剋圍桑品屋以准)
(丨丨)結課(孔稚圭北山移文常綢繆於丨丨注丨丨考第也)奏課(任昉竟陵王誌又以丨丨連最進號冠軍將軍蘇軾)
(送董真州詩丨丨西南最分符江海衝)重課(温子昇讓尚書表若以輕任丨丨憑虚責實雖欲自勤終焉靡效)精課
(邢邵請置學奏敦進郡學丨丨經業)美課(馬懷素餞高使君詩何年昇丨丨廻看北城隅蔡襄陸太傅啟坐旌丨丨行峻榮階)
表課(獨孤及楊承僊遺愛頌序三年有成丨丨第一賢守)高課(樊珣絳巖湖記臨湖而歎以欲從人吟使臣之清風酌良)
(牧之丨丨)速課(柳宗元上裴中丞啟丨丨空薄又見疎蕪之累)漢課(柳宗元吕温誄丨丨牋奏鮮云能備)尤課(白居)
(易趙郡李公家廟碑殊績丨丨不可具舉)朝課(白居易丨丨詩蘂珠諷數篇秋思彈一遍從容丨丨畢方與客相見陸游晨起)
(詩年耄停丨丨家貧省小飱)新課(項斯送友人游邊詩自可資丨丨還期振盛名)索課(顧雲投鄭員外啓無一時暫廢)
(討論無一日敢忘丨丨)秋課(僧貫休送友人之嶺外詩一嚢丨丨苦萬里瘴雲開宋褧詩薯蕷登丨丨禾麻騐歲功)吏
課(歐陽修吉州學記詔書屢下勸農桑責丨丨舉賢才)登課(蔡襄回李虞部啟行遲政成别膺丨丨)夜課(蘇軾詩有)
(客獨苦吟清丨默自丨陸游夙興詩略似諸生勤丨丨絶勝小吏廹晨趨)冬課(蘇轍炙背讀書詩衰懶今自由不復問丨丨)
省課(蘇轍論蜀茶状今官自買茶交子因此價賤此丨丨之三害也)酒課(蘇轍論蜀茶状所得茶稅雜稅錢及丨丨增羨)
(又可得數十萬貫)日課(陸游詩老人無丨丨有興即題詩劉克莊題跋昔梅聖俞丨丨一詩陸放翁七十八日得詩百首陸)
(之丨丨尤勤於梅二公豈貪多哉藝之熟者必精也周伯琦上京紀事詩吾伊丨丨繙青簡揮染還看寫赫蹏)供課(陸游詩穉)
(子日長丨丨早故人官達寄書稀)書課(陸游詩夜長穉子添丨丨)史課(陸游詩老喜詩情在慵愁丨丨催)最課
(王磐巨源相過詩我依破硯竊恩榮君佐雄藩收丨丨)魚課(吳溥捕魚圖歌捕魚但願丨丨足風波雖險寧足論)清課
(鄧渼詩蒲團丨丨後紈扇艷歌中)園課(李東陽詩為丨每丨山童業弄筆先憐稚子才)
黜陟課(晉書杜預傳凡所施論務存大體受詔為丨丨之丨)校讎課(宋史職官志元祐三年詔禮部本省長貳定丨)
(丨之丨月終具奏)星禽課(宋史藝文志丨丨丨一卷)魚苖課(元史食貨志丨丨丨龍興路六十五錠八兩五錢柴)
(課安豐路三十五錠一十一兩七錢)山澤課(元史食貨志丨丨丨總計鈔二十四錠二十一兩一錢)錢刀課(潛夫)
(論以一人與郡訟𫝑不如也故州與郡并而不肻治乃遠詣公府公府不能察而苟欲以丨丨丨之則貧弱少貨者終無已助)九
姑課(輟耕錄吳楚之地村巫野叟及婦人女子輩多能卜丨丨丨)增田課(傅休奕疏自頃以來日丨丨頃畝之丨而)
(功不能修理又范成大端午貼門詩黍筒小費名田課昌歜多浮樂聖杯)上林課(梁簡文帝大法頌序丨丨之丨匪疎相府)
(之占匪謬)循良課(蘇頲楊嶠國子祭酒制𣗳風有丨丨之丨試劇聞精練之能)龔黃課(白居易詩下車書奏丨丨)
(丨勤筆詩傳鮑謝風)杜陵課(宋庠歲宴詩恭竢丨丨丨誅茅歸故疇)勤自課(蘇軾詩耕耘當待穫願子丨丨丨)
飽飯課(陳造詩且了丨丨丨)梅花課(范成大詩陸郎舊有丨丨丨不見今年句子來)誦絃課(范成大范村午)
(坐詩老便几杖供慵廢丨丨丨)催奴課(范成大詩西園剝栗丨丨丨東院尋梅勸客留)燈前課(陸游詩家塾丨丨丨)
(村陂雨外耕又雨夜詩病多漸減丨丨丨老甚都忘枕上愁)空囊課(陸游舍北行飯詩歸來笑補丨丨丨寒食誰知亦自)
(長)高僧課(童佩半偈菴詩偈學丨丨丨人將大士師)
堁(苦臥切堀丨塵起貌)
韻藻晞堁(淮南子蚓無筋骨之強爪牙之利上食丨丨下飲黃泉用心一也)堀堁(宋玉風賦丨丨揚塵注丨丨昏)
(闇貌吳萊詩滹河自波濤石室今丨丨)
增物堁(淮南子原人之性蕪穢而不得清明者丨或丨之也)揚堁(淮南子不直之於本而事之於末譬猶丨丨而弭塵)
(抱薪以救火也)埵堁(淮南子泰山之容巍巍然高去之千里不見丨丨遠故也)蠏堁(說苑淳于髠曰臣笑鄰之祠田其祝)
(曰下田洿邪得穀百車丨丨者宜禾)沙堁(宋玉風賦動丨丨吹死灰)塵堁(方回秀亭詩亦各適爾適擾擾丨丨中)
唾(湯臥切說文口液也涶同)
韻藻欬唾(吴志甘寧傳随魯肅鎮益陽拒關羽羽擇銳士五千人投縣上流十餘里淺瀨云欲夜涉寧時有三百兵乃曰)
(可復以五百人益我保羽聞我丨丨不敢涉水李白詩丨丨落九天随風生珠玉元稹詩一一貫珠随丨丨蘇軾詩何妨却伴參寥)
(子無數新詩丨丨成尹廷高詩會逐群仙駕紫鸞丨丨九天落香露)既唾(晉書載記苻朗字元逹堅之從兄也晉伐青州朗求)
(降既至揚州風流邁于一時謝安常設讌請之朝士盈坐並机褥壺席朗每事欲誇之唾則令小兒跪而張口丨丨而含出頃復如)
(之坐者以為不及也)乾唾(唐書婁師德傳其弟守代州辭之官教之耐事弟曰人有唾面絜之乃已師德曰未也絜之是違其)
(怒正使自乾耳陸游詩世事如今盡伏輸面能丨丨况其餘)誤唾(飛燕外傳后與婕妤坐后丨丨婕妤袖婕妤曰姊唾染人)
(紺袖正如石上華假令尚方為之未必能若此衣之華以為石華廣袖)寳唾(韓愈詩丨丨拾未盡黃庭堅詩丨丨歸青簡晴)
(虹貫夜窗吳萊詩青雲飛遐心白羽灑丨丨張綖香奩詩錦鱗青羽書難覓丨丨珠啼迹未乾)
食不唾(禮記讓丨丨丨注嫌于鄙惡主人之饌也)不敢唾(禮記在父母舅姑之所不敢噦噫嚏咳欠伸跛倚睇視丨)
(丨丨洟寒不敢襲癢不敢搔又晉書佛圖澄止鄴城寺人無敢向其方而涕唾者又韓愈詩紅亭枕湘江綠淨不可唾真誥學長生)
(之法不可泣涕及多唾)開口唾(南史儒林傳鄭灼宇茂昭少時嘗夢與皇侃遇于途侃曰鄭郎丨丨侃因丨灼口中自是)
(義理益進)聚衆唾(隋書伊婁謙傳周武帝使謙聘齊觀釁帝尋發兵謙參軍高遵以情輸于齊遂拘留謙不遣帝克并州召)
(謙勞之乃執遵付謙令報復謙請赦之帝曰卿可丨丨丨面令知愧也謙跪曰以遵之罪又非唾面之責帝善其言而止其寬厚皆)
(此𩔖也)
不顧而唾(左傳晉先軫曰武夫力而拘諸原婦人暫而免諸國堕軍實而長寇仇亡無日矣丨丨丨丨魏書宗室傳元順)
(為司隸校尉道武好黃老數為諸王及朝臣說之在坐莫不祗肅唯順坐寐丨丨丨丨)客見必唾(史記孟嘗君復相太)
(息曰文一日廢客皆去今丨有復丨丨丨其面馮驩曰君之言失也)龍巾拭唾(摭言李白嘗遊華隂縣乘醉跨驢過縣門)
(宰怒引至聽事罵曰汝何人輙敢無禮白乞供状曰無姓名曾用丨丨丨丨御手調羹力士脫鞾貴妃捧硯天子殿前嘗容走馬華)
(隂縣裏不得騎驢)
增祝唾(史記外戚世家栗姬齊人也長公主日讒栗姬于景帝曰栗姬與諸貴夫人幸姬會常使侍者丨丨其背挾邪媚道)
(景帝以故望之按祝與咒同)轉唾(宋書謝景仁傳景仁性矜嚴整潔居宇淨麗每唾丨丨左右人衣即聽一日澣濯每欲唾)
(左右争來受)笑唾(北史李栗傳栗性簡慢矜寵不率禮度每在道武前舒放倨傲丨丨任情劉义寄韓潮州詩玉石共丨丨)
(駑驥相奔馳蘇軾陳季常見訪詩長安富兒求一過千金夀君君丨丨)嘗唾(唐書孝友傳焦懷肅母病每丨丨若味異輒悲)
(號幾絶)交唾(唐書叛臣傳畢師鐸徙高駢東第禽諸葛殷腰下得金數斤百姓丨丨拔須髮無遺再縊乃絶)連唾(元史)
(忠義傳楊樸為全椒縣尹廬江䧟樸度必死乃盡殺其妻女朝服坐堂上盗欲降之樸指妻女示曰我已戕吾屬政欲死官守耳尚)
(何云云乃丨丨之割其肉至盡猶大罵弗絶隋唐嘉話有梟鳴于張率更庭𣗳其妻以為不祥丨丨之文收云吾當改官言未畢賀)
(者已在門)含唾(元史孝友傳延祐間汀州人賴禄孫母病值亂負母從邑人避南山盗至衆散走母渴不得水禄孫丨丨煦之)
(盗相顧駭歎不忍害反取水與之)珠涶(莊子子不見夫涶者乎大者如珠小者如霧白珽詩誰令丨玉丨出彼藜莧腸楊萬)
(里詩銀鈎丨丨千萬章高啟詩歸來又辱新篇寄錦水湔腸丨落丨)口唾(論衡太陽之地人民促急促急之人口舌為毒故楚)
(越之人促急捷疾與人談言丨丨射人)潄唾(釋名吻免也又取抆也丨丨所出恒加抆拭因以為名)嚥唾(神仙傳彭)
(祖者殷末已七百六十七歲而不衰老常閉氣内息從旦至中乃危坐拭目搦身體䑛脣丨丨服氣數十乃起行言笑蘇軾題跋江)
(南人好作盤游飯鮓脯膾炙無不有皆埋之飯中里諺云掘得窖子羅浮潁老取凡飲食雜烹之名谷董羹陸道士遂出一聯云投)
(醪谷董羹鍋裏掘窖盤游飯碗中吳子野云此羹可以澆佛翟夫子無言但丨丨而已)細唾(世說注真長云丞相何竒止能)
(作吳語丨丨丞相謂王導鍾惺俳體詩奴子入吳學丨丨儂音傖舌字全生)止唾(齊民要術吳氏本草曰桂一名丨丨)津
唾(物𩔖相感志丨丨可溶水銀末茶可結水銀)驚唾(春渚紀聞嘗與許師正過平江夜宿村墅聞坎鼓賽神號龍太保實)
(旁村陸氏子人問疾雖數百里能即至其家師正之室歸霅川得疾因禱神神應禱而去須臾還曰我至汝婦家方潔齋請僧誦法)
(華經諸神皆合爪致敬不得入頃隣婦來觀前炳二燭乃牛脂所為諸神丨丨而散始敢前病人能啜少粥自此安矣及歸驗之皆)
(如其言)反唾(資暇錄諺有曰千里井不丨丨或云剉言昔人經驛舍反馬餘剉于井後經此井汲水為剉所哽)濁唾
(保生要錄丨丨則吐清津則嚥)人唾(暌車志宗定伯年少時夜行逢鬼問鬼所忌荅云唯不喜丨丨耳)涕涶(揚雄觧嘲)
(蔡澤山東之匹夫也顩頤折頞丨丨流沫西揖彊秦之相搤其咽而亢其氣拊其背而奪其位時也杜甫詩莫怪執杯遲我衰丨丨)
(煩韓愈上鄭留守啓不啻如棄丨丨無一分顧藉心)棄唾(張融與周顒書法寵法師絶塵如丨丨若斯之志大矣遠矣蘇軾詩)
(向來名宦事回首如丨丨)喙唾(柳宗元乞巧文眉矉頞蹙丨丨胷歐)争唾(元稹詩亂騎殘爆竹丨丨小旋風)霧唾
(李商𨼆詩丨丨香難盡珠啼冷易銷)急唾(陳師道詩懷遠已屢歎論昔先丨丨)憎唾(范成大嘲峡石詩頑質賈丨丨傀状)
(發笑啞)零唾(僧惠洪詩風雷繞結成千篇棄遺不惜如丨丨)鬼唾(王良臣汴堤懷古詩迷仙樓觀鬱連空一日多歸丨)
(丨中宋濂憶友詩取憎丨亦丨出謁人誰媒)玉唾(李純甫虞舜卿送橙酒詩徑呼短李與黔王快取錦嚢收丨丨)一唾
(元好問玉泉墨詩萬竈玄珠丨丨輕客卿新以玉泉名桑悅詩牛溲世事博孤笑蟬翼人情消丨丨何景明詩富貴苟非道千駟祗)
(丨丨)拾唾(元好問題中州集後詩北人不丨江西丨未要曾郎借齒牙)受唾(元好問送李正甫詩怒虎不丨丨駭鹿未)
(易馴李東陽詩面丨婁公丨身無董氏弦)香唾(薩都拉楊妃病齒圖詩一點春寒入瓠犀雪色鮫綃濕丨丨)冰唾(陳孚)
(呈李野齋學士詩天子呼來紅潮湧丨丨濺几玻瓈聲)白唾(劉詵小松詩林深帶宿潤湑湑垂丨丨)慢唾(陳第感古)
(詩先軫丨丨鬻拳兵臨)擊唾(黃甲對酒謠化鑿為天丨丨成幻)
神女唾(水經注麗山西北有温水俗云始皇為丨丨所丨生瘡始皇謝之神女為出温水後人因以澆洗瘡)盤上唾
(述異記南康夢口穴有船人遇一人通身黃衣擔兩籠黃瓜求寄載過至岸下此人唾盤上徑下崖入石穴中船人視丨丨丨悉是)
(金矣)群嫗唾(世說潘岳妙有姿容常出洛陽市婦人見者皆連手繞之投果滿車而歸左太沖貌絶陋亦效岳游敖丨丨亂)
(丨委頓而返)仰空唾(甘澤謠李泌寺中讀書察嬾殘非凡物中夜往謁嬾殘大訽丨丨而丨曰是將賊我李公愈加謹敬)
(惟拜而已又雲笈七籖惡人害善人如常仰天而唾唾不汚天還自汚身)不語唾(月令廣義丨丨丨塗瘡腫立消)手先
唾(蘇軾獵城南詩一雙鐵絲箭未發丨丨丨)餘花唾(蘇軾紀夢回文詩亂點丨丨丨碧衫)㯽榔唾(戴復古石洲遇)
(陳李申詩紅吐丨丨丨香熏茉莉毬)挼掌唾(方岳排門夫歌黠貪分頭丨丨丨田里寧容高枕臥)舒亶唾(劉克莊訪)
(梅詩犬彘不吞丨丨丨豈堪與世作詩牋)玄冥唾(宋褧北中寒詩燭龍吹冷丨丨丨)
御定佩文韻府卷八十之一
