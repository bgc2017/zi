欽定四庫全書
御定佩文韻府卷七之九
上平聲七虞韻九
竽(羽俱切笙丨世本垂作丨)
韻藻調竽(禮記丨丨笙竾簧飭鐘磬柷敔淮南子丨丨箎飾鐘磬執干戚戈羽)笙竽(檀弓琴瑟張而不平丨丨備而)
(不和唐書禮樂志七曰匏為丨為丨為巢巢大笙也宋史樂志姜䕫言紹興大樂多用大晟所造塤有大小簫箎篴有長短丨丨之)
(簧有厚薄未必能合度拾遺記西方有因霄之國人皆善嘯丈夫嘯聞百里婦人嘯聞五十里如丨丨之音左思詠史詩南隣擊鐘)
(磬北里吹丨丨宋之問詩至樂飛丨丨鄭愔詩丨丨此夜吹李白詩松月沸丨丨又清風動窗竹越鳥鳴相呼持此足為樂何煩丨)
(與丨杜甫詩萬籟真丨丨又擊鼔吹丨丨韓愈詩陋室有文史高門有丨丨白居易詩天籟動丨丨又前驅駐旌旆偏坐列丨丨李)
(商隱詩丨丨溢四鄰陳與義詩平林過西風為我起丨丨馬祖常公子行高臺公子吹丨丨百斛明珠買氍毹薩都拉溪行中秋玩)
(月詩四山叠翠開圖畫溪瀨潄石如丨丨楊維楨樂府光妓列秦趙佐酒吹丨丨又東家見妖麗西舍聞丨丨)吹竽(史記蘇秦)
(傳臨淄甚富而實其民無不丨丨鼓瑟舊唐書文苑傳序空混丨丨之人即異聞韶之歎宋史樂章鹿鳴相呼聚澤之蒲我樂嘉賓)
(鼓瑟丨丨淮南子南宫御女赤色衣赤采丨丨笙又使但丨丨使氐厭竅雖中節而不可聽注但讀燕古不知吹人又撞大鐘擊鳴)
(鼓丨丨笙彈琴瑟楚辭鳴䶵兮丨丨思靈保兮賢姱張正見詩趙姬未鼓瑟齊客罷丨丨韓愈詩倚玉難藏拙丨丨久混真許渾詩)
(心慕知音命自拘畫堂聞欲試丨丨温庭筠詩對雖希鼓瑟名亦濫丨丨)拊竽(管子毋殺畜生拊卵毋伐木毋夭英毋丨丨所)
(以息百長也注竽笋之初生也)好竽(韓非子齊宣王使人吹竽必三百人南郭處士請為王吹竽宣王說之廩食以數百人宣)
(王死湣王立好一一聽之處士逃韓愈文王丨丨而子鼓瑟雖工其如不好何黃庭堅詩楚客雖工瑟齊人本丨丨)
增聽竽(禮記君子丨丨笙簫管之聲則思畜聚之臣杜甫詩野客頻留懼雪霜行人不過丨丨籟)間竽(後漢書禮儀志)
(使八能之士八人或吹黃鍾之律丨丨或撞黃鍾之鍾)齊竽(舊唐書音樂志丨丨燕筑俱非皦繹之音東缶西琴各鳴淫哇)
(之状梁簡文帝玄圃堂講頌顧惟多缺徒奉瑛瑜終如燕石更似丨丨江總辭行李賦恥矯名於周客寧濫響於丨丨駱賓王啟竊)
(混吹於丨丨濫飛聲於郢唱李商隱文燕石知愧丨丨自審咸指路以光銷盡登門而聲寝羅隱詩壇場客散香街暝惆悵丨丨取)
(次吹韓偓詩舉世可能無默識未知誰復試丨丨)知竽(樂叶圖徵聖人不取備於一人必從八能之士故撞鐘者當知鐘擊)
(鼔者當知鼓吹管者當知管吹竽者當丨丨擊磬者當知磬鼔琴者當知琴)盗竽(韓非子大姦作則小盗隨大姦唱則小盗)
(和竽也者五聲之長也故竽先則鐘瑟皆隨竽唱則諸樂皆和今大姦作則俗之民唱俗之民唱則小盗必和故服文采帶利劍厭)
(飲食而貨資有餘者是之謂丨丨矣)籟竽(淮南子物莫不因其所有而用其所無以為不信視丨與丨念慮者不得卧止念慮)
(則有為其所止矣兩者俱忘則至德純矣)鳴竽(淮南子琴瑟丨丨弗能樂也楚詞伐秦鄭衞丨丨張只)捋竽(樂府雜錄)
(丨丨形似小鐘以手捋之則鳴也)陳竽(楚詞疏緩節兮安歌丨丨瑟兮浩倡邵陵王祀魯山神文絳節丨丨滿堂繁會)燕
竽(袁宏夜酣賦拊丨丨調齊笙引宫徵唱清平)濫竽(梁簡文帝書懷鼠知慙丨丨自恥)風竽(庾信烏夜啼樂府桂)
(樹懸知遠丨丨詎肯低)操竽(王安石雜詠詩丨丨入齊人雅鄭亦復殊)寒竽(蘇軾詩我今廢學如丨丨久不吹之澀欲)
(無)瑟竽(周伯琦謁聖廟詩闢戶陳籩豆登歌應丨丨)
音以竽(後漢書禮儀志冬至合五音律先唱五音並作二十五闋皆丨丨丨)聲鐘竽(淮南子彈琴瑟丨丨丨敦六博)
(投高壺)右挈竽(說苑齊景公飲酒移於梁丘據之家前驅報閭曰君至梁丘據左操瑟丨丨丨行歌而至公曰樂哉今夕)
(吾飲酒也)聲似竽(宋玉高唐賦纖條悲鳴丨丨丨籟)
大竽小竽(胡瑗論樂立春之氣其為樂也為丨丨為丨丨)
對語(趙瑟燕竽)(擫笛吹竽)(月管風竽)(爽籟寒竽)(合柷敔聲鐘竽)(雌雄管大小竽)
摘句(風篁獻笙竽齊國好吹竽)
雩(羽俱切請雨祭名又沉于切)
韻藻舞雩(周禮司巫國大旱則師巫丨丨論語風乎丨丨注祭天禱雨之處又樊遲從遊於丨丨之下王羲之詩詠彼丨)
(丨異世同流盧象詩歌盛丨丨風杜甫詩何似兒童歲風涼出丨丨又罹此農事苦封内必丨丨獨孤及序每丨丨詠歸或金谷文)
(會曲水脩禊新意秀句輙加於常時一等鍾於情故也温庭筠書懷詩白雪調歌響清風樂丨丨王欽若脩孔廟狀克彰鼓箧之風)
(用洽丨丨之理)大雩(禮記月令冬命有司為民祈祀山川百源丨丨帝用盛樂左傳秋丨丨書不時也漢書昭帝紀始元六年)
(夏旱丨丨不得舉火注不得舉火抑陽助隂也李琪序魯世紀曰郊曰禘曰丨丨曰大閱大蒐所以正我之僣典也范仲淹明堂賦)
(致丨丨以祈實)呼雩(公羊傳注童男女各八人舞而丨丨故謂之雩)
龍見雩(左傳凡祀啓蟄而郊丨丨而丨始殺而嘗閉蟄而烝過則書北齊書高阿那肱傳尚書郎中源師嘗諮肱云丨丨當)
(丨問師云何處龍見作何物顔色師云此是龍星見須雩祭非真龍見李華潤州丹陽縣復練塘頌每歲萌隂乘陽二氣相薄大雨)
(時行羣潦奔流水勢所入盈而無傷丨丨方丨稼蒙其渥)
增夏雩(詩疏周公成王之時春郊丨丨以禱求膏雨唐書禮樂志王仲丘議曰月令大雩大享帝皆盛樂也而孟丨丨季秋)
(大享貞觀禮皆祭五方帝而顯慶禮皆祭昊天上帝宜兼用之以合大雩大享之義)禱雩(禮記月令注冬及春夏雖旱禮有丨)
(無丨水經注臨武張熹字季智為平輿令時大旱熹丨丨未獲應熹乃積柴自焚主簿崇小史張化從熹焚焉火既燎天靈感應即)
(㴻雨)秋雩(春秋襄五年秋大雩旱也注雖丨丨非書過也疏經書雩而不以旱釋之者皆過雩也經書過雩則與旱雩不别故)
(傳皆發之)修雩(春秋疏春秋旱則丨丨雩而得雨則書雩秋書再雩旱甚也月令正義凡正雩在周之六月常事不書書秋大)
(雩傳不云旱者皆過雩也傳言旱者皆為旱丨丨也)又雩(春秋秋七月上辛大雩季辛丨丨)常雩(左傳疏四月丨丨)
郊雩(左傳疏丨丨俱是祈榖)復雩(榖梁傳泓之戰以為丨丨之恥也)月雩(榖梁注丨丨正也時雩不正也)時
雩(見上)春雩(論衡二月之時龍星始出故傳曰龍見而雩龍星見時歲已啟蟄而雩丨丨之禮廢秋雩之禮有故世常修靈)
(星之祀趙孟頫詩我老不知年少事水邊行散似丨丨高啓詩細雨丨丨後斜陽社飲餘)再雩(傅亮喜雨賦祗桑林之六禱修)
(季辛之丨丨)用雩(何修之雩祭議王肅云大雩求雨之祭也傳曰龍見而雩謂四月也若五月六月大旱亦丨丨)風雩
(杜甫詩若舞丨丨至鼂補之謝賜春衣表適及丨丨之後大頒帑帛之珍朱子詩舊别詩情高綠野狂奴心事只丨丨吳師道廬山)
(記遊詩丨丨杳餘韻王惲汲冡懷古詩長歌望陵去樂過丨乎丨)詠雩(柳貫贈别宋季任赴甘肅提舉詩元宰親加豆諸生)
(肅丨丨)
二種雩(周禮稻人旱暵共其雩斂疏此旱雩據夏五月已後修雩者暵者旱之熱氣若四月龍見而雩未必旱暵也然丨丨)
(丨皆供雩斂也)山川雩(王惲詩比年一旱幾焚如牲幣空事丨丨丨)
對語(春社夏雩)(飲蜡舞雩)(望秩呼雩)(時享月雩)(天地報山川雩)
摘句(一襟凉思詠風雩單袷温泉想舞雩)
吁(况于切歎也)
韻藻長吁(宋史鄭俠傳俠繪所見為圖疏奏神宗反覆觀圖丨丨數四袖以入是夕寢不能寐翌日罷十有八事民間讙)
(呌相賀李白大鵬賦任公見之而罷釣有窮不敢以彎弧莫不投竿失鏃仰之丨丨又送王屋山人詩目極心更遠悲歌但丨丨又)
(丨丨不整綠雲髩白居易詩夜深吟罷一丨丨蘇轍卞氏怪石詩微物廢興猶有定此生窮逹漫丨丨元好問詩幽蘭不充紉青雲)
(入丨丨)北吁(杜甫詩發目排南喜傷神散丨丨)州吁(左傳公子丨丨嬖人之子也劉知幾思慎賦石嫌疑於丨丨按)
(石謂石碏也又按穀梁傳作祝吁)
云何吁(詩我僕痡矣丨丨丨矣又范雲治西湖詩何吁畚築苦方驩魚稻饒)
增先吁(書益曰吁戒哉疏丨丨後戒者驚其言之美然後設戒辭欲使聽者精審其言)嗟吁(詩嗟我懷人寘彼周行疏)
(言后妃丨丨而歎我思君子官賢人欲君子置此賢人於彼周之列位以為朝廷臣也元稹酬樂天詩躭眠稀醒素憑醉少丨丨薩)
(都剌織女圖詩我題此畫三丨丨百年好醜皆虛無)呴吁(論衡說雷之家謂雷天怒丨丨也圖雷之家謂之雷公怒引連鼔也)
吁吁(白虎通卧之詓詓起之丨丨柳宗元乞巧文彷徉為狂局束為謟丨丨為詐坦坦為忝)呼吁(法書要錄飄風驟雨)
(雷怒霆擊丨丨可駭也)嘻吁(古辭木蘭詩驚愕不敢前歎重徒丨丨)愁吁(杜甫雕賦頗丨丨而蹭蹬信求食而依倚)
驚吁(杜甫詩國家法令在此又足丨丨楊萬里過長峯徑詩猿藤陂子枉丨丨未抵長峯小半途)音吁(敬括觀樂器賦)
(爰裁爰截為笙為竽其氣散其丨丨此匏之器也)歎吁(張詠幽居詩易中有象閑消息身外無求免丨丨柳貫觀趙使君書)
(畫古器物詩意夫鬼物揜疵吝免被耄荒留丨丨)舜吁(孫逖對策降清問于穹昊儼神威于咫尺斯亦堯咨丨丨同德比義)
日吁(杜牧感懷詩累聖但丨丨)感吁(薛能申湖詩上馬終回首傍人怪丨丨)增吁(梅堯臣許生南歸詩許生懷文)
(頗所似暫抑安用頻丨丨)一吁(程俱詩豈無營營子熟視付丨丨五燈會元一默一言丨丨一笑乃至種種方便皆是親切為)
(人)蠓吁(黃晞祭左丘明文更唱迭和蠅喧丨丨)自吁(僧道潜得端叔書詩茫然臨西風俛首良丨丨)駭吁(郝經)
(開平新宫詩誰與重休息徒為妄丨丨)效吁(袁桷七觀登瑶山而神駭遊鄧林而目眯般倕丨丨隨和發涕)
良可吁(李白鳴鴈行聞弦虚墮丨丨丨又歐陽修詩異哉樊子怪可吁心欲獨出無古初)仰面吁(白居易醉吟先)
(生𫝊率子弟入酒房環釀甕箕踞丨丨長丨太息曰吾生天地間才與行不逮于古人遠矣而富于黔婁壽于顔回飽于伯夷樂于)
(榮啟期健于衛叔寳幸甚幸甚餘何求哉)掩卷吁(蘇轍詩書中多感遇丨丨輙長丨)無怨吁(王庭珪送駱仲武詩)
(想當逸氣吞江湖與人恢疏丨丨丨)袖手吁(僧惠洪試李潘墨詩客雖四海棋絶倫我解兩奩俱用黑侍臣大驚帝微笑客)
(亦丨丨丨莫測)
盱(况于切舉目又丨眙縣韻會朝鮮謂盧童子曰丨又水名)
韻藻雎盱(易豫六三盱豫悔遲有悔注居下體之極處兩卦之際履非其位承動豫之主若其丨丨而豫悔亦生焉疏盱)
(謂丨丨丨丨者喜悦之貌西京賦迾卒清侯武士赫怒緹衣韎韐丨丨跋扈王延壽夢賦摶睍睆蹴丨丨又魯靈光殿賦鴻蒙樸略)
(厥状丨丨李白明堂賦若乃熠燿五色張皇萬殊人物禽獸竒形異模勢若飛動瞪眄丨丨韓愈射訓狐詩咨余往射豈得已侯女)
(兩眼張丨丨柳宗元懲咎賦上丨丨而混茫兮下駁詭而懷私又鐃歌丨丨萬状乖吚嗢九譯重元稹詩浪湧怪丨丨白居易詩蠻)
(態笑丨丨元明善忠武王碑北總北師馬騰士娱輿目丨丨望入中書柳貫觀趙使君所藏書畫古器物詩吾徒適目取一快彼豪)
(巧者方丨丨)盱盱(莊子老子曰而睢睢而丨丨而誰與居揚雄文天地未祛睢睢丨丨)
增翟盱(漢書功臣表衍簡侯丨丨以漢王二年為燕令以都尉下楚九城堅守燕侯九百戶)曹盱(後漢書列女傳孝女)
(曹娥者會稽上虞人也父盱能絃歌為巫祝五月五日於縣江溺死娥年十四乃沿江號哭旬有七日投江而死縣長為立碑焉權)
(德輿詩因尋黃絹字為我弔丨丨)陸盱(唐書宰相世系表丨丨字子光襄賁令)
云何盱(詩壹者之来丨丨其丨)
瞿(其俱切鷹隼視也又姓又遇韻)
韻藻瞿瞿(禮記丨丨如有求而弗得正義丨丨眼目速瞻之貌唐書吳湊傳湊為人彊力劬儉丨丨未嘗擾民劉禹錫望)
(賦有待者丨丨忘懷者熙熙又令狐公先廟碑銘汴人聞公之束近而愈懷翹翹丨丨咸西其首韓愈詩蚌蠃魚鼈蟲丨丨以狙狙)
商瞿(史記仲尼弟子列傳丨丨魯人孔子傳易於瞿家語梁鱣年三十未有子欲出其妻丨丨曰子未也昔吾年三十八無子)
(吾母謂吾更取室夫子使吾之齊母欲請留夫子曰無憂也瞿過四十當有五丈夫子今果然吾恐無子自晚生耳未必妻之過從)
(之二年而有子孔融答虞翻書示所著易傳丨丨以来舛錯多矣文獻通考易學自丨丨至孟喜授受甚明元稹詩丨丨未老猶希)
(冀)趙瞿(神仙傳丨丨上黨人在人間三百餘年常如童子顔色)
增執瞿(書一人冕執戣立于東垂一人冕丨丨立于西垂傳戣瞿皆戟屬)戣瞿(見上孔穎逹疏丨丨蓋今三鋒矛)
突瞿(唐書吐蕃傳丨丨地直京師西八千里距鄯善五百里)勾瞿(山海經陽山有獸其状如丨丨)株瞿(易林蒙生)
(丨丨棘掛我鬚小人嫉妬使恩不足)下瞿(水經注常璩曰水道有東陽丨丨數灘山有大小石城靈壽木及橘圃也)強瞿
(名醫别錄百合一名丨丨又山丹一名川丨丨)騤瞿(西京賦百禽㥄遽丨丨奔觸)程瞿(鄭俠與丨丨二君小飲詩丨丨)
(軒軒古遺義憫我羇窮見辭氣)老瞿(陳琛詩意中我了南山老應有杯盤對丨丨)崔瞿(莊子丨丨問於老聃曰不治天)
(下安藏人心)希瞿(宋史鎮王竑傳竑丨丨之子也沂王無嗣以竑為後賜名均尋立為太子賜名竑)曇瞿(十六國春)
(秋南凉錄沙門雲霍者蔬食苦行專以神力化物從河南至西平持一錫杖令人跪之曰此是波若眼奉之可得道時人咸異之注)
(雲霍一作丨丨)
劬(其俱切勞也)
韻藻勤劬(梁簡文帝吳郡石像碑銘顙浮水沫命役馳駒宜宏希響必盡丨丨王安石乞退第三表矧夫眷遇之優既已)
(丨丨之久宜蒙善貸使獲曲全蘇軾歐陽公所蓄石屏風詩賦形簡易神自足鄙棄筆墨嗟丨丨戴復古寄家書詩逢人相問訊念)
(我獨丨丨高啓發衡州詩有親恩最深撫飬勞丨丨)
增有劬(宋書永光元年詔曰每結夢庖鼎瞻言板築丨丨日昃無忘昧旦)忘劬(張衡歸田賦極盤遊之至樂雖日夕)
(而丨丨感老氏之遺誡將廻駕乎蓬廬束晳詩謁誠盡敬亹亹丨丨程俱送趙子畫奉議歸睢陽詩老来息交思簡事為子丨丨廢)
(晨夕)志劬(應德璉慜驥賦甘邁遠而丨丨)情劬(趙景眞與嵇茂齊書朝霞啓暉則身疲於遄征太陽戢曜則丨丨於夕惕)
思劬(支遁詠懷詩端坐隣孤影渺罔元丨丨)饑劬(陶潜詩春醪解丨丨)艱劬(蕭子良請贈豫章王嶷啓奉上無丨)
(丨之貌接下無毁傷之容沈約文禁誓嚴重志業丨丨自非天禀上才未易可擬)劬劬(王詵帝車賦蒼龍丨丨以乘驂路振)
(祭戰馬文戎官丨丨歲入劵書程俱和柳子厚讀書詩誰能三萬卷懸頭苦丨丨)力劬(王履眞目無全牛賦若動不導窽任)
(非由己則必受夫丨丨孰能免夫目視)慰劬(黃鎮成詩然薪燎我衣取酒丨我丨)
食子劬(禮記丨丨者三年而出見於公宫則丨)戢翼劬(支遁述懷詩河清誠可期丨丨令人丨)王事劬
(蘇軾詩丨丨靡盬君甚丨)千里劬(程俱遊善權寺詩觧衣卧清晝慰我丨丨丨)
朐(其俱切脯也一曰屈也亦山名在東海又姓)
韻藻臨朐(春秋齊師遷紀郱鄑郚注今在東莞丨丨縣東南後漢書郡國志丨丨有三亭古郱邑)
增左朐(禮記以脯脩置者丨丨右末注朐謂中屈也屈脯朐朐然也)朐朐(見上)須朐(公羊傳公伐邾婁取丨丨)
(潜夫論伏羲姓風其后封任丨丨顓臾四國實司大皥與有濟之祀水經濟水又北逕丨丨城西注地里志曰壽張西北有朐城者)
(是也)宛朐(史記黃帝得寳鼎丨丨問於鬼臾區漢書靳歙傳歙以中涓從起丨丨水經濟水者又東過濟陽縣北濟也又東過)
(丨丨縣南又東過定陶縣南南濟也)盧朐(漢書匃奴傳築城障列亭至丨丨注丨丨山名也)北朐(山海經梟陽國在丨)
(丨之西其為人面長脣黑有毛反踵見人笑亦笑)熰朐(管子有時而丨有時而丨)後朐(焦氏易林虎卧山隅鹿過丨丨)
(弓矢復張蝟為功曹)馬朐(本草白棘一名丨丨)
屈曰朐(公羊傳注丨丨丨伸曰脡)脯一朐(魏略寒貧有石德林者車騎將軍郭淮與糒脯及衣財石取丨丨丨&KR1458;一)
(升而已)三十朐(東觀漢記嚴尤擊江賊世祖奉糗三斛脯丨丨丨風俗通岱宗廟在博縣西北三十里山虞長守之十月)
(日合凍臘月日涸凍正月日觧凍皆太守自侍祠七十萬五千三牲燔柴上福脯丨丨丨縣次傳送京師)
絇(其俱切履頭飾也)
韻藻屨絇(禮記童子不裘不帛不丨丨)織絇(榖梁衞侯之弟專出奔晉丨丨邯鄲終身不言衞顔延年陶徵士誄)
(丨丨緯蕭以充糧粒之費)
增無絇(禮記徹緣鞮屨注徹去也鞮屨丨丨之菲也按屨以絇為飾人臣去國故禮丨丨也)絲絇(爾雅絇謂之救注救)
(丨以為丨唐六典絹曰匹布曰端綿曰屯丨曰丨麻曰綟黃庭堅詩多結丨丨侍禁庭吳澄詩落花香撲青丨丨)履絇(後漢)
(書輿服志記曰知天者冠述知地者丨丨按述冠名楊萬里詩萱草行間過丨丨周伯琦詩周旋謹丨丨)一絇(宋史樂志萬櫝)
(之寳丨丨之絲孕之育之誰為此施楊萬里詠垂絲海棠詩破曉驟晴天有意生紅新曬丨丨絲)青絇(小爾雅注黑履丨丨)
(赤舄黑絇絇之為言拘也古樂府丨丨黃金繶)金絇(小爾雅在足謂之履履尊者曰逹履謂之金舄而丨丨也)共絇(楚辭)
(茅絲兮同綜冠履兮丨丨)緗絇(温庭筠錦鞋賦碧繶丨丨鸞尾鳳頭)幾絇(黃庭堅詩莫作秋蟲促機杼貧家能有丨丨絲)
軥(其俱切車軛也)
韻藻兩軥(左傳衛庾公差追公射丨丨而還)
增軥軥(易林丨丨&KR0008;&KR0008;歲莫編敝)
鼩(其俱切小鼠)
韻藻鼱鼩(爾雅疏鼷鼠小丨丨也荅客難譬由丨丨之襲狗孤豚之咋虎至則靡耳何功之有劉弇莆田雜詩鶗鴂青春)
(晏丨丨白社驕)
增&KR0146;鼩(爾雅鼩鼠注亦名丨丨)
繻(相俞切傳符帛又人朱切說文繒采也)
韻藻棄繻(漢書終軍傳初軍從濟南步入關關吏予軍繻軍問以此何為吏曰為復傳還當以合符軍曰大丈夫西遊終)
(不復傳還丨丨而去軍為謁者使行郡國建節束出關關吏識之曰此使者乃前丨丨生也劉遵詩當知結綬去非是丨丨来杜甫)
(詩宓子彈琴邑宰日終軍丨丨英妙時白居易詩藴藏經國術輕丨度關丨温庭筠詩市義空焚劵關譏漫丨丨)
增裂繻(漢書注繻帛邊也舊關出入皆以傳傳還因丨丨頭合以為符信也又春秋紀丨丨来逆女杜預注丨丨紀大夫傳)
(曰卿為君逆也以别卿自逆也)騐繻(舊唐書熊望傳司門丨丨累月至四考覆謬妄乃非坦途)捐繻(李尤函谷關賦察言)
(服以有譏丨丨傳而勿論張纉南征賦無矯首以招賓闕丨丨而待貴)&KR0008;繻(陸機詩碎碎織細練為君作丨丨)分繻
(沈約詩丨丨出帝京升装奉皇穆)符繻(元稹詩斂緡偷印信傳箭作丨丨王漸逵中洞山歌石門重關守虎貙仙靈陟降嚴)
(丨丨)合繻(元稹詩棧閣纔傾蓋關門已丨丨)關繻(薛能詩丨丨古若在山嶽累應成)契繻(蘇軾詩欺謾久成俗)
(關市有丨丨)折繻(蘇軾季修孺留别詩我欲丨丨留此老緇衣誰作好賢詩)給繻(姚燧參知政事賈公神道碑公戍鄂)
(弛湖荻禁聽民漁樵東南未下之州商旅滯此者丨丨歸之)申繻(左傳桓公六年九月丁夘子同生公問名于丨丨)
丱角繻(宋史韓彦直傳彦直生六歲從世忠入見高宗命作大字即跪書皇帝萬歲四字帝喜之親解孝宗丨丨之丨傅其)
(首賜金器筆研監書鞍馬)騶馬繻(國語昔齊丨丨丨以胡公入於貝水注丨丨丨齊大夫)
需(相俞切卦名說文須也韻會遲疑須待也又索也又去聲)
韻藻受需(易蒙者蒙也物之穉也物穉不可不飬也故丨之以丨)濡需(莊子有丨丨者丨丨者豕蝨是也擇疏鬛)
(自以為廣宫大囿奎蹄曲隈乳間股脚自以為安室利處而不知屠者之一旦鼔臂布草操烟火而已與豕俱焦也)軍需(十六)
(國春秋南凉錄課農桑以供丨丨帥國人以習戰射朝野雜記東南三總領皆仰朝廷科發獨四川總領專括契佐丨丨即有軍興)
(朝亦不問)
增次需(周禮考工記凡居角長者以丨丨注當弓之隈也)契需(周禮考工記終日馳騁左不楗行數千里馬不丨丨)
(終歲御衣袵不敝此唯輈之和也注契讀為爰契我龜之契需讀為畏需之需謂不傷蹄不需道里)畏需(見上)柔需(周禮)
(考工記革欲其荼白而疾澣之則堅欲其柔滑而腛脂之則需注故書需作&KR2550;鄭司農云腛讀如沾渥之渥&KR2550;讀為丨丨之需謂厚)
(脂之韋革丨丨)百需(宋史高定子傳定子知長寧軍地接夷獠公家丨丨皆仰淯井鹽利制置司𣙜入其半定子至爭于制置)
(使得蠲重賦)供需(元史成宗紀詔諸王駙馬及有分地功臣戶居上都大都隆興者與民均納丨丨史璟卿諫伯嵩之書東)
(南民力困于丨丨貢師泰學圃吟吾計子食當晨晡家園自足丨所丨)来需(山海經半石之山其上有草焉生而秀其高丈)
(餘赤葉赤華華而不實丨丨之水出于其陽)朝需(參同契朝屯暮蒙丨丨暮訟)成需(李濯廣逹樓賦湛堯罇而百辟)
(和暢皦舜樂而四海歡愉窮歡浹日宴樂丨丨)日需(眞德秀江東漕到任謝表分太守之符丨丨成命出少府之節遽冐殊恩)
追需(眞德秀江東漕謝表以垂罄之家而困丨丨之目)邊需(元明善廉文正王神道碑王從征雲南師還留為京兆宣)
(撫使時戎車日駕丨丨繹騷惟以飬民為本餉餽亦給)甘需(拾遺記燕昭王居正寢召其臣丨丨曰寡人志于仙道欲學長)
(生久視之法可得遂乎又昭王乃徹色減味居乎正寢賜丨丨羽衣一襲表其墟為明真里)田需(史記魏世家魏相丨丨)
趙需(唐書張薦傳薦與陳京丨丨等論盧杞奸惡傾覆不當用)
无復需(易九五需于酒食貞吉疏五既為需之主已得大位丨所丨丨但以需于酒食以逓相宴樂而得貞吉)北覲
需(王磐史公神道碑公身長八尺善射署帳前軍總領都帥命公護送太夫人還北京仍命過燕都市繒幣為丨丨丨)適時
需(高啓贈楊滎陽詩君才丨丨丨正若當暑扇)
降物以需(唐書歷志開元十三年十二月庚戌朔于歷當蝕皇帝徹膳不舉樂不蓋素服日亦不蝕時羣臣與八荒君長)
(之来助祭者丨丨丨丨不可勝數皆奉壽稱慶)中夜有需(姚燧董公神道碑征伐蒐田無地不從凡乘輿衣服鞶帶藥餌)
(小大無慮百數十槖靡不司之丨丨丨丨不以燭索可立至前)
貙(敕俱切獸名似狸)
韻藻虎貙(酉陽雜爼鱉無耳為守神丨五指為丨魚滿三百六十年則為蛟龍西京賦茂陵之原陽陵之朱趫悍虓豁如)
(丨如丨白居易詩亥日饒蝦蟹寅年足丨丨皮日休太湖石詩或拳若虺蜴或蹲若丨丨蘇舜欽暴雨雷霆詩震搖巨石當道落驚)
(嘷時聞丨與丨)
增似貙(爾雅窫窳丨丨淮南子注堯時窫窳封豕鑿齒皆為人害窫窳類貙虎爪食人)貔貙(吳越春秋軍伍難更兮勢)
(如丨丨)裂貙(七啓乃使北宫東郭之疇生抽豹尾分丨丨肩)摶貙(曺植文蹴豹丨丨)豪貙(阮籍元父賦故其民)
(放散肴亂藪竄澤居比跡麋鹿齊志丨丨)鬭貙(元稹詩荒郊險丨丨)生貙(李商隠詩封狼丨丨貙生貔)狂貙(李紳)
(詩亂羣逢害馬擇肉縱丨丨陸龜蒙酬襲美先軰吳中苦雨詩初謂抵丨丨又疑當毒蝎)非貙(王安石虎圖詩壯哉非羆亦丨)
(丨)黑貙(蘇軾詩指揮黃熊駕丨丨)熊貙(吳莱詩旌旗劍戟驅丨丨皇甫涍送呂思抑募兵詩丨丨列戟曜虹霓先聲昨)
(夜讋榆谿)乳貙(王逢詩神獒髬髵狀丨丨)豹貙(王逢詩丨丨嚴御靮)華貙(左傳宋華費遂生丨丨華多僚華登)騫
貙(晉書惠帝紀廣武將軍丨丨與張方共會許昌)
苑中貙(周禮射人射牲疏漢時丨丨有丨劉即爾雅貙似貍劉殺也立秋貙殺物)鹿畏貙(柳宗元羆說丨丨丨貙畏)
(虎虎畏羆)天門貙(王惲華不注歌詩孤撐直上夾右碣猛視又似丨丨丨)
殳(市朱切兵器又姓)
韻藻執殳(詩伯也丨丨為王前驅毛傳殳長丈二而無刃左傳莒子庚輿將出聞烏存丨丨而立於道左懼唐書儀衞志)
(唐制有殳仗步甲隊將軍各一人檢校殳仗左右廂千人廂別二百五十人丨丨二百五十人又蘇源明傳源明上疏云每立殿廊)
(見旌旗之下餓夫丨丨仆于行問元稹詩餽餉人推輅誰何吏丨丨白居易詩大道全生棘中丁盡丨丨)
丈二殳(杜牧詩誰知我亦輕生者不得君王丨丨丨)
增人殳(詩疏車有天地之象人在其中焉明為由此故自軫數之以戈軫為地材丨丨為人材矛戟為天材人處地上故在)
(殳下)祋殳(詩疏祋字從殳故知丨為丨也後漢書馬融傳丨丨狂擊頭䧟顱碎獸不得猭禽不得瞥注祋亦殳也)戈殳
(詩疏丨丨俱是短兵相類故也七啓丨丨晧旰虞集張獻武王廟碑銘昔我父祖荷丨與丨從王南征百戰是俱劉基感時述事詩)
(矧兹四海内五載横丨丨觧縉謁青陽公祠詩堅軍守兹壘七載枕丨丨)授殳(周禮祭祀丨旅賁丨)抽殳(左傳張匄丨丨)
(而下射之折股扶伏而擊之折軫又射之死注殳長丈二在車邊按張匄華貙臣公子城以晉師救宋射匄死)靈殳(後漢書輿)
(服志印刻書文曰正月剛卯既决丨丨注前書注云以正月卯日作)桃殳(韓詩外傳齊桓公出遊遇一丈夫裒衣應步𢃄著丨)
(丨桓公怪而問之曰是何名何經所在何篇所居何以斥逐何以避余丈夫曰是名二桃桃之為言亡也夫日日慎桃何患之有故)
(亡國之社以戒諸侯庶人之戒在於丨丨桓公說其言與之共載)載殳(易林折鋒丨丨與馬放休狩軍褒營天下安寧)馭
殳(吳越春秋躒躁摧長恧兮擢戟丨丨)攝殳(方言僉宋魏之間謂之丨丨注僉今連枷所以打榖者)書殳(蕭子良古)
(今篆隸文體古者文既記笏武亦丨丨)銳殳(夏侯湛獵兔賦擬以丨丨規以良弓覩毫末而放鏃乃殪之於窟中)干殳
(梁武帝移京邑檄掖庭有禆販之名姬姜被丨丨之服)吞殳(李白大獵賦口丨丨鋋)荷殳(劉基登卧龍山寫懷詩丨)
(丨思一奮所懼官未識)
八觚殳(說文禮殳以積竹八觚長丈二尺建于兵車)棘竹殳(元結詩引刺丨丨以為丨)森雕殳(孫蕡周玄)
(初祈晴詩廷尉執法丨丨丨)
弓矢矟殳(唐書南蠻傳其兵有丨丨丨丨以孔雀羽餙纛每戰以百象為一隊一象百人)
對語(鳴劍執殳)(棘矢桃殳)(吉玉靈殳)(三屬甲八觚殳)(功勒鼎武書殳)
俞(羊朱切然也荅也說文空中木為舟也又姓又宥韻)
韻藻都俞(書禹曰丨帝慎乃在位帝曰丨李綱詩宸恩賜清燕天語聞丨丨朱子與丞相别紙惟冀鈞慈深察愚悃丨丨)
(之暇因事及之萬一可從則熹之受賜為不淺矣宋濓詩元功在獻替昌言列丨丨)帝俞(書丨曰丨予聞如何又禹拜稽首譲)
(于稷契暨臯陶丨曰丨汝往哉馬懷素詩斯人奉丨丨高適詩隱軫推公望逶迤協丨丨温庭筠書懷詩蓮府侯門貴霜臺丨命丨)
唯俞(禮記子能言男丨女丨虞集次韻李侍讀東平王詩隱忍危衝波憑陵善丨丨柳貫詩夫里同耕鑿民儀異丨丨)聖
俞(宋史文苑傳梅堯臣字丨丨著宛陵集)
增巴俞(史記司馬相如傳丨丨宋蔡淮南于遮按文選作渝漢書西域傳作丨丨都盧角觝之戲梁簡文帝詩妙舞自丨丨)
留俞(漢書禮樂志星丨丨塞隕光照紫幄珠隕黃注俞荅也言衆星留神荅我享薦宋史樂章帝登初觴禮嚴再盥精明顯昭)
(齊顒洞貫靈娭丨丨神光炳煥)矛俞(宋書樂志晉宣武舞歌四篇丨丨第一劍俞第二弩俞第三安臺第四皮日休雜體詩序)
(李延年為協律造新聲雅道雖缺樂府乃盛鐃歌鼓吹拂舞丨丨因斯而興詞之體不得不因時而易也按晉書俞作渝)劍俞
(見上)弩俞(見上)俞俞(莊子無為則丨丨丨丨者憂患不能處年壽長矣注丨丨然從容自得之貎高士傳姜岐贊子平幼)
(孤丨丨守道元稹後湖詩人人儻自為我亦不庀徒下里得聞之各各相丨丨)吁俞(貴耳集張子韶曰一丨一丨治亂所關可)
(吁則吁故天下莫不畏可俞則俞故天下莫不服杜元穎翰林院廳壁記若非有逹識有精材一心守公百志根正則曷能保維密)
(勿之際傳導丨丨之間哉元絳賜宰臣尊號不允批荅朕聞唐虞之世君臣丨丨相與敕戒以康庶事)未俞(揚雄羽獵賦夫)
(古之覲東嶽禪梁基舍此世也其誰與哉上猶謙譲而丨丨也蘇轍戲作家釀詩月俸本有助法許吏丨丨)府俞(梁簡文勸)
(醫論患起膏肓痾興丨丨雖欲盡其治功思無所出又柳宗元全義縣復北門記詢於羣吏吏叶厥謀上於大府大丨以丨邑人便)
(焉讙舞里閭)是俞(柳宗元文譽動京邑施於方隅密勿書奏元侯丨丨)允俞(歐陽修亳州乞致仕第二表臣近貢封章)
(乞還官政伏奉詔荅未賜丨丨)汝俞(韓琦詩帝曰其丨丨建纛往臨殿)甯俞(春秋文公四年衞侯使丨丨来聘左傳謂)
(丨丨忠而免之李德裕知止賦觀春秋與漢策求知止之大夫魯莫尚於柳惠衞莫貴於丨丨)辛俞(國語欒懷子之出執政使)
(欒氏之臣勿從欒氏之臣丨丨行吏執而獻之公)申俞(管子公將如齊與夫人偕行丨丨諫曰不可)䚦俞(列子丨丨)
(師曠方夜擿耳俛首而聽之弗聞其聲注丨丨古之聰耳人)伯俞(梁嵩倚門望子賦憶昔丨丨之志寧無泣杖之心)少
俞(雲笈七籖軒轅本紀帝問丨丨鍼注乃制鍼經明堂圖炙之法此鍼藥之始也)
陳舜俞(宋史食貨志青苗命下知山隂縣丨丨丨不肯奉行移状自劾坐謫南康軍監酒祱)
武功既俞(楊嗣復權文公文集序丨丨丨丨文教是圖)
逾(羊朱切越也亦作踰)
韻藻昏逾(書嗣守文武大訓無敢丨丨)亡逾(漢書趙充國傳諸降羌叛時充國年七十餘上老之使丙吉問誰可)
(將者充國曰丨丨老臣者矣亡與無同宋書劉穆之傳穆之見高祖高祖曰須一軍吏甚急卿謂誰堪其選穆之曰倉卒之際當略)
(無見踰者高祖歎曰卿能自屈吾事濟矣梁書劉坦傳時楊公則為湘州刺史帥師赴夏口西朝議行州事者坦曰必欲鎮静一州)
(軍民足食無踰老臣先零之役竊以自許管子威罸之制無踰於民則人歸親于上矣如天雨然澤下尺生上尺韓詩外傳夫一仞)
(之墻民不能踰百仞之山童子遊焉凌遅故也今其仁義之凌遅久矣能謂民無踰乎曹植詩其樂無踰楊修荅臨淄侯牋仲尼日)
(月無得而踰修之仰望殆如此矣柳貫詩雜詩流麗滿一卷銅函篆法無能踰)可踰(杜甫詩灔澦險相廹滄浪亦丨丨)
互相逾(李陵詩仰視浮雲馳奄忽丨丨丨柳宗元詩縹帙各舒散前後丨丨丨)
增不踰(禮記禮丨丨節不侵侮不好狎又婦言丨丨閾又朋友丨相丨左傳舉丨丨等則位班也注子産位班次應知政又)
(疏為人君者賞丨丨月欲民速覩為善之效又婦人無外事見兄弟丨丨閾論語七十而從心所欲丨丨矩國語伶州鳩曰細大丨)
(丨曰平按此論鑄無射事又箕鄭曰信於君心則美惡丨丨韓詩外傳王者之論德也而不尊無功不官無德不誅無罪朝無幸位)
(民無幸生故上賢使能而等級丨丨折暴禁悍而刑罰不過又齊程木子天下之賢士也吾于是而不贈終身不之見也大德丨丨)
(小德出入可也王曾矮松賦庶庭廡之可蔽知尋常之丨丨)竊踰(晉書李憙傳憙母疾篤乃丨丨泫氏城而徒還)迹逾
(南史王僧虔傳僧綽弱冠雅善隸書宋文帝見其書素扇歎曰非惟丨丨子敬方當器雅過之)遠踰(宋書傅亮傳父瑗與郗超)
(善超常造瑗瑗見其二子廸及亮超曰卿小兒才名位宦當丨丨于兄然保家傳祚終在大者張詠謝傳宣撫問表頌陛下禮士之)
(風丨丨列聖賞微臣飾身之末無愧前賢)秩踰(陳書高祖紀丨丨三鉉任總百司)鋒逾(隋書賀若弼傳贊勢甚疾雷丨)
(丨駭電)北踰(舊唐書地理志丨丨隂山西抵大漠其地東極海西至焉耆南盡林州南境北接薛延陀界盧諶詩丨丨河與)
(芒)升踰(論衡任車上阪強牛引前力人推後乃能丨丨如牛羸人疲任車退却還墮坑谷有破覆之敗矣)寵踰(十六)
(國春秋後燕錄苻丕遣侍郎姜譲誚垂且說之譲厲色曰主上與將軍風殊類别臭味不同奇將軍于一見托將軍以斷金丨丨功)
(舊任齊宗藩自古君臣際遇有如是之甚者耶魏徵唐邢國公李密誌銘来擬竇融丨丨英布)名踰(文心雕龍叙形甚草木之)
(脆丨丨金石之堅)窺踰(史通太玄深奥難以探賾既絶丨丨故加譏誚)紲踰(羽獵賦亶觀夫剽禽之丨丨紲與跇同如)
(淳曰跇超踰也)超踰(見上張衡賦丨丨騰躍絶世俗元稹詩薰蕕任盛貯稊稗莫丨丨)懸踰(阮籍荅伏義詩亮規略之)
(丨丨信大道之宏幽)巧踰(梁武帝與始興王憺書蕭子雲書筆力勁駿心手相應丨丨杜度美過崔寔)歲逾(沈約與徐)
(勉書望得小祿傍此東歸丨丨十稔方沗㐮陽)清逾(庾肩吾團扇銘丨丨蘋末瑩等寒泉)禮踰(韓愈重荅李翊書苟来者)
(吾斯進之而已矣烏待其丨丨而情過乎)南踰(韓愈文君止于縣我又丨丨)位逾(白居易詩丨丨三品日年過六旬時)
六踰(公乘億大德奬公塔碑丨丨星紀三綂講筵宣金石之微言示玉臺之眞相)已踰(蘇轍代張安道乞致仕第三表)
(謝事之期丨丨三歲祈天之請蓋又累年)年踰(鄧文原禹碑帝自肇功疏鑿告成錫圭躬膺歴數丨丨百歲矣)彦逾(宋史)
(宗室傳丨丨以端明殿學士出知成都府為政不擾蜀人便安之以定策勲累遷資政殿大學士又王居安傳趙丨丨與樓鑰林大)
(中並召居安言鑰與大中用宗社之靈天下之福丨丨不可同日語陛下乃使同升不幾于薰蕕同器耶)
不可踰(易謙尊而光卑而丨丨丨)三刻踰(左傳齊師自稷曲師不踰溝樊遲曰非不能也不信子也請丨丨而丨之)
(如之衆從之)猶或踰(左傳以禮防民丨丨丨之今大夫曰死而棄之是棄禮也其何以為諸侯主按此陳芊尹蓋對吳太)
(宰語)不敢踰(晉書陶侃每飲酒有定限曰年少曾冇酒失亡親見約故丨丨丨)不能逾(唐書李德裕傳德裕言開)
(元初輔相率三考輙去雖姚崇宋璟丨丨丨杜甫詩連雲列戰格飛鳥丨丨丨白居易詩聖哲丨丨丨)慢山踰(梁簡文帝)
(望浮圖詩能令苦海渡復使丨丨丨)邈難逾(沈約麥李詩化為中園實其下成路衢在先良足貴因小丨丨丨)莫相
踰(元稹詩相門多禮譲前後丨丨丨)六十踰(蘇軾詩結髮事文史俯仰丨丨丨)日月踰(程俱詩㕓中亦何有)
(失聽丨丨丨)
短垣自踰(吳語君有丨丨而丨丨之)
窬(羊朱切廣韻門邊小竇又穿丨也)
韻藻圭窬(禮記蓽門丨丨蓬戶甕牖注穿牆為之門旁小戶也上銳下方狀如圭容齋續筆許叔重在東漢與馬融鄭康)
(成軰不甚相先後而所著說文引用經傳多與今文不同左傳尨凉為&KR0008;凉圭竇為丨丨如此者甚多江淹四時賦空牀連流丨丨)
(淹滯)窺窬(晉書元帝紀狡寇丨丨又陶侃傳陶侃夢生八翼飛而上天見天門九重已登其八惟一門不得入閽者以杖擊之)
(因墜地折其左翼及都督八州據上流握強兵潜有丨丨之志每思折翼之祥自抑而止南齊書垣崇祖傳崇祖云進可立不世之)
(勲退可絶其丨丨之念舊唐書褚遂良傳太宗曰公等為朕搜訪賢德以傅儲宫爰及諸王咸求正士且事人歲久即分義情深非)
(意丨丨多由此作於是限王府官寮不得過四考徐陵為貞陽侯與王僧辨書所聞西浮夏首便當險隘之衝南扞巴陵方拒丨丨)
(之宼)
增穿窬(禮記情疏而貌親在小人則丨丨之盗也與漢書胡建傳黃帝李法曰壁壘已定丨丨不繇路是謂奸人注師古曰)
(李者法官之號也總主征伐刑戮之事故稱其書曰李法晉書虞預傳論叔寧寡聞丨丨王氏雖勒成一家未足多尚按叔寧預字)
(也宋史刑法志開寳八年廣州言詔竊盗贜至死者奏裁嶺南遐遠請不俟報帝覽奏惻然曰海隅習俗貪獷丨丨固其常也因詔)
(嶺南民犯竊盗贜滿五貫至十貫者决杖黥面配役又楊繪傳繪知眉州徙興元府吏請攝丨丨盗庫縑者繪就視之蹤跡不類人)
(所出入呼戲沐猴者詰於庭一訊具伏又趙范傳護家之狗盗賊所惡故盗賊見有護家之狗必將指斥於主人使先去之然後肆)
(丨丨之奸而無所忌荀子不盗不竊丨丨而行日夜合離以成文章蘇軾吕惠卿責授建寧軍節度副使誥以斗筲之才挾丨丨之)
(智又論管幼安懷寳遯世就閑海表其視曹操父子真丨丨斗筲而已)
覦(羊朱切廣韻欲得也)
韻藻覬覦(後漢書楊震傳楊秉上言三署見郎浮食者衆而不良守相因國為池澆濯釁穢宜絶横拜以塞丨丨之端晉)
(書應詹傳上無苟且之志下無丨丨之心又習鑿齒傳是時桓温丨丨非望鑿齒在郡著漢晉春秋以裁正之北齊書慕容紹宗傳)
(紹宗諫曰今天下擾擾人懷丨丨正是智士用策之秋班彪王命論收陵嬰之明分絶信布之丨丨荀悦原涉論天子建國諸侯立)
(家自卿大夫以下至於士庶人為有等差是以民服其上而下無丨丨劉知幾思慎賦序每思才輕任重之誡智小謀大之憂觀止)
(足於居常絶丨丨於不次白居易詩世務輕摩揣周行竊丨丨徐夤酒胡子詩直指寧偏黨無私絶丨丨曾肇漢文帝論為上者謹)
(名分以示天下而人人安於力分之内無丨丨於其外是以滛僻放侈之心不生而貧富均一海内充實)
增無覦(左傳能官人則民丨丨心詩云嗟我懷人寘彼周行能官人也)闚覦(後漢書河間孝王開傳開子翼為平原王)
(安帝乳母與江京等譛鄧隲兄弟及翼云與中大夫趙王謀圖不軌丨丨神器貶為都鄉侯宋史眞宗本紀贊宋之諸臣進神道設)
(教之言欲假是以動人之聽聞庶幾足以潜消其丨丨之志歟又李廸王曾傳論廸曾正色危言能使宦官近習不敢丨丨而仁宗)
(君德日就梁元帝愍時賦丨丨津渚䟦扈江湄)竇覦(舊唐書杜亞傳貞元五年以戶部侍郎丨丨為淮南節度代亞亞猶以舊)
(望丨丨甚畏之)
揄(羊朱切丨揚詭言也又動也說文引也)
韻藻舂揄(詩誕我祀如何或丨或丨毛傳揄抒臼也正義謂抒米以出臼也釋文揄音由又以朱切)邪揄(後漢書王)
(霸傳光武在薊令霸至市中募人將以擊王郎市人皆大笑舉手丨丨之注說文曰歋瘉手相笑也此云丨丨語輕重不同邪亦作)
(揶晉陽秋羅友在桓温府以家貧乞祿温許而不用後同府人有得郡者温為席起别友至尤晚問之友荅曰民首旦出門於中途)
(逢一鬼大見揶揄云我只見汝送人作郡何以不見人送汝作郡民始怖終慙回還以解不覺成淹緩之罪温雖笑其滑稽而心頗)
(愧焉後以為㐮陽太守駱賓王詩揶揄慙路鬼憔悴切波臣李白詩半道逢吳姬卷簾出揶揄元稹詩邯鄲笑匍匐燕薊受揶揄白)
(居易詩時遭客荅難數被鬼揶揄温庭筠詩王霸竟揶揄徐夤詩道在或期君夢想貧来争柰鬼揶揄羅隱詩不妨招取好揶揄)
增神揄(漢書禮樂志丨之丨臨壇宇九疑賓䕫龍舞注揄引也言神引来降臨之也)摳揄(方言丨丨旋也秦晉凡物)
(樹稼早成熟謂之旋燕齊之間謂之丨丨)挑揄(劉向九歎油油江湘長流汨兮丨丨揚披盪迅疾兮)扶揄(吳都賦捷若慶)
(忌勇若專諸危冠而出竦劍而趨扈帶鮫函丨丨屬鏤按丨丨屬鏤皆劍名)選揄(蘇轍代李諫議謝表自蒙丨丨遂歴華近)
(初無左右之助惟恃日月之明)
萸(羊朱切茱丨)
韻藻茱萸(爾雅薢茩芵茪注芵明也葉黃銳赤華實如山丨丨唐書王維傳維别墅在輞川地竒勝有華子岡欹湖竹里)
(舘柳浪丨丨沜辛夷塢與裴廸游其中西京雜記戚夫人侍兒賈佩蘭言宫内九月九日佩丨丨食蓬餌飲菊華酒令人長壽續齊)
(諧記汝南桓景從費長房游學長房謂之曰九月九日汝南當有大災厄急令家人縫嚢盛丨丨繫臂上登山飲菊花酒此禍可消)
(景如言登山夕還見雞犬牛羊一時暴死長房聞之曰此可代也風土記俗於九月九日折丨丨房以插頭言辟邪惡曹植詩丨丨)
(自有芳不若桂與蘭蜀都賦其園則有蒟蒻丨丨瓜疇芋區古樂府金轄丨丨網張說詩西楚丨丨節淮南戲馬臺孟浩然詩丨丨)
(正可佩折取寄情親王維詩芍藥和金鼎丨丨插玳筵又九日詩遥知兄弟登高處遍插丨丨少一人杜甫詩明年此會知誰健醉)
(把丨丨仔細看武元衡詩蟋蟀已驚涼節至丨丨空憶故人期耿湋詩步蹇強登遊藻井髮稀那更插丨丨李賀詩莫鎻丨丨匣休)
(開翡翠籠元稹詩殘蔕宿丨丨白居易詩晚節感丨丨又淺酌丨丨杯蘇軾詞酒闌不必看丨丨又陸劌鄴中記錦有大丨丨小丨)
(丨五燈會元鄂州丨丨山和尚有儒參師問會去看趙州麽曰和尚敢道否師云非但丨丨一切人道不得)種萸(淮南萬畢)
(術井上宜丨茱丨葉落井中人飲其水無瘟疫懸其子崖上辟鬼魅)插萸(樊忱詩丨丨登鷲嶺把菊坐蜂臺)
增汎萸(武林舊事都人是月飲新酒丨丨簮菊)攀萸(李從遠詩摘菓珠盤獻丨丨玉輦廻)香萸(盧藏用登慈恩)
(寺浮圖應制詩絲旒牽畫刹雜珮罥丨丨)丹萸(趙彦昭詩紫菊宜新壽丨丨辟舊邪趙彦伯詩簮挂丨丨蘂杯涵紫菊花)紅
萸(趙抃詩丨丨浥露香趙長卿客豫章秋雨懷歸詞白酒丨丨黃花綠橘莫等閒辜負)紫萸(蘇轍重九與父老小飲詩主客)
(俱年六十餘丨丨黃菊映霜鬚)吳萸(王十朋會稽風俗賦丨丨越桃)秋萸(毛伯温送安卿之南光祿詩過家便晝錦酌酒)
(及丨丨)
長房萸(唐中宗九日登高詩丨丨丨早熟彭澤菊初收)
對語(越桂吳萸)(餐菊泛萸)(黃獨紫萸)(製芰囊萸)(紉薜荔插茱萸)(鮑姑艾長房萸)
摘句(相逢仔細看茱萸曾憶宫人鬭佩萸)
臾(羊朱切善也亦須臾又姓)
韻藻須臾(儀禮寡君有不腆之酒請吾子與君丨丨焉史記樂書君子不可丨丨離禮漢書賈山傳臣聞山東吏布詔令)
(民雖老羸癃疾扶杖而往聽之願少丨丨無死思見德化之成也後漢書譙君黃傳上書云臣竊懷憂國不忘丨丨北齊書邢邵傳)
(元乂新除尚書令李神儁與袁翻在席乂令邵作謝表丨丨便成以示諸賓神儁曰邢邵此表足使袁公變色宋史王巖叟傳司馬)
(康講用三德哲宗曰止此三德為更有德巖叟因上疏曰三德者人君之大本不可丨丨去者也莊子雖有壽天相去幾何丨丨之)
(說也荀子吾嘗終日而思矣不如丨丨之所學也吕氏春秋趙襄子曰江河之大也不過三日飄風暴雨日中不丨丨列仙傳服閭)
(贊假寐丨丨超忽千里容齋三筆僧祇律云二十念為一瞬二十瞬名一彈指二十彈指名一羅預二十羅預名一丨丨一日一夜)
(有三十丨丨離騷折若木以拂日兮聊丨丨以相羊四子講德論厖眉耆耈之老咸愛惜朝夕願濟丨丨曹植求自試表必效丨丨)
(之捷以滅終身之愧劉伶酒德頌有大人先生以天地為一朝萬期為丨丨江總辭行李賦聊假日以丨丨每長吟以鬱紆陳子昂)
(詩貴人難得意賞愛在丨丨白居易詩醉鄉雖咫尺樂事亦丨丨又歸来二周歲二歲是丨丨韓愈贈張籍詩之子去丨丨赫赫流)
(盛名蘇軾詩春荑秋莢兩丨丨王十朋會稽風俗賦榜人奏功千里丨丨又書名後漢書方術傳有風角遁甲七政元氣丨丨孤虛)
(之術注隂陽吉凶立成之法今書七志有武王丨丨一卷)顓臾(左傳丨丨風姓也實司大皥與有濟之祀論語季氏將伐丨丨)
甌臾(荀子語曰流丸止於丨丨流言止於智者注丨丨皆瓦器也揚子方言云陳魏楚宋之間謂罃為臾丨丨謂地之㘭坎如)
(丨丨者也)
增夾臾(周禮考工記往體多来體寡謂之丨丨之屬利射侯與弋注射遠者用執丨丨之弓合五而成規按君用王弧射大)
(侯大夫用唐大射參侯士用夾庾射豻侯)屬臾(淮南子甲胄生蟣蝨燕雀處帷幄而兵不休息而乃始服丨丨之貌恭儉之禮)
(則必滅抑而不能興矣)
歈(羊朱切說文吳歌也)
韻藻吳歈(楚辭丨丨蔡謳奏大吕些吳都賦荆豔楚舞丨丨越吟駱賓王詩邊愁傷郢調鄉思繞丨丨李白詩古舞歌丨)
(丨白居易詩促坐進丨丨又齊手拍丨丨元稹詩疾奔凌騕褭高唱軋丨丨)
增西歈(漢古曲艷歌行蒼霞揚東謳清風流丨丨)色歈(劉伶北芒客舍詩陳醴發悴顔丨丨暢真心)巴歈(盧綸)
(詩空愧丨丨並子虚喻鳬詩慚于郢客坐一此調丨丨)歋歈(劉筠大酺賦鼓譟丨丨)邪歈(薛季宣赴調詩今日又行)
(當日路旁人為我一丨丨)
渝(羊朱切說文變也亦州名)
韻藻官渝(易丨有丨貞吉又丨有丨從正吉也)
敬天渝(詩丨丨之丨無敢馳驅)丹青渝(法言或問聖人之言炳若丹青有諸曰是何言歟丨丨初則炳久則丨)
質直若渝(老子廣德若不足建德若渝丨丨丨丨)
增成渝(易冥豫丨有丨无咎)不渝(詩舍命丨丨晉書后妃傳淑慎爾止質直丨丨又謝安傳安雖受朝寄然東山之志)
(始末丨丨宋史梁周翰傳磨湼丨丨始卒如一管子澤命丨丨信也莊子至貴國爵并焉至富國財并焉至願名譽并焉是以道丨)
(丨注并者除棄之謂也道丨丨去華取實故也淮南子新而不朗久而丨丨典引審言行於篇籍光藻朗而丨丨嵇康與山巨源絶)
(交書逹能兼善而丨丨窮則自得而無悶江總詩樵隱各有得丹青獨丨丨)盟渝(春秋三月公及邾儀父盟于昧榖梁傳不)
(日其丨丨也)數渝(春秋公子結媵陳人之婦于鄄遂及齊侯宋公盟榖梁傳其不日丨丨惡之也注數疾也謂秋共盟冬而)
(見伐變盟之疾故不書日以惡之也)震渝(周語陽氣俱烝土膏其動弗丨弗丨)愛渝(戰國策以財交者財盡而交絶以色)
(交者華落而丨丨)臨渝(漢書地理志遼西郡丨丨縣注渝水首受白狼東入塞外又有水北入渝十六國春秋北燕錄河間)
(人褚匡言于跋曰陛下舊邦宗族傾首朝陽以日為歲若聽臣往迎致之不遠跋曰隔絶殊域如何可致匡曰章武郡臨海船楫可)
(通出于遼西丨丨不為難也)未渝(干寳晉記總論淳耀之烈丨丨故大命重集於中宗元皇帝陳𫝊良詩種梅欲百畝垂老)
(意丨丨)巴渝(晉書樂志漢高祖自巴漢將定三秦閬中范因率賨人以從為前鋒高祖樂其猛銳數觀其舞後使樂人習之)
(閬中有渝水因其所居故名曰丨丨舞上林賦丨丨宋蔡淮南干遮潘尼應令詩丨丨二八奏妙舞鼔鐸振杜審言和李嗣真詩江)
(海寧為譲丨丨轉自牽杜甫詩水散丨丨下五谿)矛渝(晉書樂志舞曲有丨丨本歌曲弩渝本歌曲魏初乃使軍謀祭酒王)
(粲改創其詞粲問巴渝帥李管种王歌曲意試使歌聽之以考校歌曲而為之改為丨丨新福歌曲弩渝新福歌曲)弩渝(見上)
敢渝(晉書王羲之傳羲之遂稱病去郡於父母墓前自誓曰自今之後丨丨此心貪冐苟進是有無尊之心而不子也柳宗元)
(塗山銘克明克威疇丨以丨蘇軾詩東歸有約不丨丨)新渝(唐書地理志袁州宜春郡新喻縣注本作渝天寳後相承作喻)
(又藝文志丨丨侯義宗集十二卷庾肩吾謝湘東王賚米啓不待侯沙同丨丨之再熟無勞拜石均遼倉之重滿)弗渝(唐書)
(張建封傳帝使左右以所持鞭賜之曰卿節誼歲寒丨丨故用此為況建封又賦詩以自警勵)靡渝(宋史選舉志太宗嘗謂宰)
(臣曰君子畏慎不欺暗室名節造次丨丨張說姚文貞公神道碑銘兼司任切久政榮殊黼藻彌煥丹青丨丨)智渝(管子所謂)
(同者其以先後丨丨者也)相渝(中說白黑丨丨能無微乎)好渝(文心雕龍吳錦丨丨蕣英徒艷繁彩寡情味之必厭)遷
渝(張衡賦俗丨丨而事化兮泯規矩之圓方)虧渝(李華安陽縣令廳壁記或操尚丨丨或中丞遷換)無渝(趙蕃善歌)
(如貫珠賦曲折而必遵于道周圓而可法于珠俾將繼聲者識乎有曲審音者知我丨丨劉攽知㐮州謝表犬馬之心以勞力故能)
(有飬桑榆之景雖已老尚冀丨丨柳貫觀書畫古器物詩精銅歲久剛性在間閱燥濕其丨丨)難渝(李陽冰稅千畆竹判對傳)
(稱百王其禮不易著乎三代厥義丨丨)匪渝(李邕鄭州大靈寺碑銘碩德感發兮執心丨丨)淫渝(鄭愚潭州同慶寺大)
(圓禪師碑銘愧負積于神明辱殆流于後嗣丨丨汗漫不能自止)混渝(黃晞祭左丘明文周孱魯恗玉石丨丨)王愉
(唐書宰相世系表丨賁為中大夫賁生丨為上將軍)
有時渝(韓詩外傳夫五色雖明丨丨而丨豐交之木有時而落物有成衰不得自若)赭黛渝(傅咸鏡賦雲髻亂于)
(首丨丨丨於色設有乏于斯器兮孰厥貌之能飾)口上渝(劉孝威詩艷彩裙邊出芳脂丨丨丨)不得渝(李觀浙西)
(觀察判官廳壁記古者所謂出連城守今則大者或十數城或七八城小者或四五城觀其所以察其所由使亂不能長使理丨丨)
(丨猶川之有防猶戶之有樞)
終始勿渝(唐書魏徵傳徵上疏曰陛下許臣以仁義之道守而不失儉約朴素丨丨丨丨德音在耳不敢忘也)
嶇(豈俱切崎丨也)
韻藻﨑嶇(詩瞻彼阪田鄭箋阪田丨丨墝埆之處史記陸賈傳丨丨山海間譬若漢一郡王何廼比於漢晉書葛洪傳洪)
(尋書問義不遠數千里丨丨冐涉期於必得宋史文天祥傳論天祥丨丨嶺海兵敗身執從容伏鑕可不謂之仁哉吳越春秋民去)
(丨丨歸於中國難蜀父老文民人升降移徙丨丨而不安歸去来詞既窈窕以尋壑亦丨丨而經丘謝朓思歸賦竹櫺丨丨而經北)
(繩閈窈窕而臨東杜甫詩用意丨丨外元稹詩烽堠各丨丨白居易詩峴陽亭寂寞夏口路丨丨沈亞之詩莫說人間事丨丨塵土)
(中李商隱商於新路詩六百商於路丨丨古共聞李羣玉九子坂聞鷓鴣詩正穿詰曲丨丨路又聽鈎輈格磔聲平曾詩梯山航海)
(幾丨丨蘇軾詩丨丨好事人應笑冷淡為歡意自長戴昺詩山徑丨丨落葉黃青松疎處漏斜陽)
增嶔嶇(子華子心胸之兩間其容幾何然則歴陸丨丨太行鴈門横塞之陳亮高彦恢適安堂詩用世豈無心出門畏丨丨)
巖嶇(高唐賦丨丨参差縱横相追)岐嶇(陸機謝平原内史表思所以獲免隂蒙避廻丨丨自列)巇嶇(張耒詩人)
(間平地固不少何用丨丨守麏兔)八嶇(朱子宿黃沙詩﨑嶇涉南嶺浩蕩凌丨丨)
不﨑嶇(杜甫行次昭陵詩直詞寧戮辱賢路丨丨丨陳與義先寄邢子友詩作客經年樂有餘邵陽岐路丨丨丨)
蔞(力朱切說文草也又尤韻)
韻藻蒿蔞(楚辭吳酸丨丨不沾薄只注葉似艾生水中脆美可食)
增刈蔞(詩翹翹錯薪言丨其丨)蔏蔞(爾雅購丨丨注丨丨蔞蒿也生下田初出可啖江東用羹魚疏購一名丨丨)
無蔞(後漢書郡國志饒陽故名饒屬涿有丨丨亭又馮異傳王郎起光武自薊東南馳晨夜草舍至饒陽丨丨亭時天寒烈衆)
(皆飢瘦異上豆粥明旦光武謂諸將曰昨得公孫豆粥飢寒俱解舊唐書地理志武德四年平竇建德于河間郡之饒陽縣置深州)
(領安平饒陽丨丨三縣)繁蔞(宋史劉翰傳翰被詔詳定唐本草李昉等序之曰雞腸丨丨陸英蒴藋以類相似從而附之)
鏤(力朱切屬丨劍名又宥韻)
韻藻屬鏤(左傳子胥使齊反役王賜之丨丨以死李康運命論蓋知伍子胥之丨丨于吳而不戒費無忌之誅夷于楚也)
(吳都賦扈帶鮫函抉揄丨丨柳貫觀古器物詩鹿盧帶鉤環珮玦鞞䩬昔將承丨丨)
婁(力朱切牽也又愚也又北方有獸名曰丨又尤韻麌韻)
韻藻曳婁(詩子有衣裳弗丨弗丨蕭穎士庭莎賦既無心于寵辱又奚議于親疎承滴瀝之甘潤蔽衣衿之丨丨楊億謝)
(賜衣表但丨丨以增惕實被服以難勝)雩婁(左傳楚子懼吳使薳啟疆待命于丨丨注婁徐廣音力俱反史記吳世家王餘)
(祭十一年楚伐吳至丨丨唐書禮樂志開元二十七年詔贈孔子諸弟子爵榮子旗丨丨伯淮南子公孫敖决期思之水而灌丨丨)
(之野莊王知其可以為令尹也水經決水出廬江丨丨縣南大别山)
增邾婁(禮記丨丨復之以矢蓋自戰于升陘始也公羊春秋隱公元年三月公及丨丨儀父盟于昧傳儀父者何丨丨之君)
(也蘇氏演義時人以無分别者為丨丨不辨丨丨小國微小之人不能分别也)苻婁(爾雅瘣木丨丨釋文丨丨尫傴内病施力)
(俱反)挹婁(後漢書丨丨古肅慎之國魏志丨丨在扶餘東北)纂婁(宋書天文志月始出時有雲居其中似禽獸狀名丨)
(丨)符婁(周書王會篇正東丨丨)噤婁(酉陽雜爼無患木燒之極香一名丨丨世人取此木為器用可却鬼)離婁
(李尤平樂觀賦徒觀平樂之制鬱崔嵬以丨丨赫巖巖其巒嶺紛電影以盤紆景福殿賦繚以藻井編以綷疏紅葩&KR2438;□丹綺丨丨)
(注丨丨鏤刻分明也又趙岐孟子注丨丨古之眀目者黃帝亡其玄珠使離朱索之離朱即丨丨也能視于百步之外見秋豪之末)
(廣韻注孟子門人丨丨)務婁(左傳會于向為吳謀楚故也執莒公子丨丨以其通楚使也釋文婁或力俱反)
後曰婁(經典釋文邾人語聲丨丨丨故曰邾婁)
夫(防無切語助辭韻會語端辭又有所指之辭又府符切)
韻藻如斯夫(論語子在川上曰逝者丨丨丨)有矣夫(論語苗而不秀者丨丨丨元稹詩深交丨丨丨)有是
夫(論語惟我與爾丨丨丨杜甫詩流轉嗟何及銜冤丨丨丨)命也夫(白居易詩險阻嘗之矣棲遲丨丨丨)
增善夫(禮記孔子曰衞人之袝也離之魯人之袝也合之丨丨按以魯為善論語南人有言曰人而無恒不可以作巫醫丨)
(丨柳宗元郭槖駝傳問者嘻曰不亦丨丨吾聞飬樹得飬人術傳其事以為官戒也)柱夫(爾雅丨丨搖車注蔓生細葉紫華可)
(食今俗呼曰翹搖車丨音主丨音扶)樂夫(國語悼公與司馬侯升臺而望曰丨丨對曰臨下之樂則樂矣德義之樂則未也公)
(曰何謂德義對曰諸侯之為日在君側以其善行以其惡戒可謂德義矣公曰孰能對曰羊舌肸習于春秋乃召叔嚮使傅太子彪)
哀夫(國語趙簡子曰雀入于海為蛤雉入于淮為蜃黿鼉魚鼈莫不能化唯人不能丨丨)已夫(莊子齊桓公讀書于堂上)
(輪扁曰君所讀者古人之糟粕丨丨白居易騶虞贊丨矣丨前不見其往者後不見其来者吁嗟乎騶虞)悲夫(解嘲子笑我玄)
(之尚白吾亦笑子病甚不遇俞跗與扁鵲也丨丨王羲之蘭亭序後之視今亦猶今之視昔丨丨樓鑰王大令保母甎刻詩甎雖破)
(裂文多全妙畫遠過蘭亭鐫其間曲水丨丨字駸駸欲度驊騮前)
無已夫(禮記魯人有朝祥而暮歌者子路笑之夫子曰由爾責于人終丨丨丨)以義夫(左傳君子曰宋宣公可謂)
(知人矣立穆公其子饗之命丨丨丨又仲尼曰叔向古之遺直也治國制刑不隱于親三數叔魚之惡不為末減曰義也夫可謂直)
(矣)咎矣夫(中說人謀不臧丨丨丨)久矣夫(劉琨重贈盧諶詩吾衰丨丨丨何其不夢周)
子力也夫(左傳郤伯見公曰丨之丨丨丨對曰君之訓也二三子之力也臣何力之有焉)無備也夫(左傳莒恃)
(其陋而不修城郭浹辰之間而楚克其三都丨丨丨丨)棄人也夫(左傳君子曰莒展之不立丨丨丨丨)有以也
夫(史記田儋傳高帝詔酈商曰田横来大者王小者廼侯耳不来且舉兵加誅焉横廼與其客二人詣雒陽至尸鄉廐置横自剄)
(令客奉其頭從使者馳奏之高帝高帝曰嗟乎丨丨丨丨)
苻(防無切爾雅丨鬼目郭璞注今江東有鬼目草韻會草之莩甲又姓)
韻藻蘆苻(淮南子丨丨之厚龐通于無整而復反于敦)
增萑苻(左傳鄭國多盗取人于丨丨之澤高道素上元賦藪澤鮮丨丨之攫)萹苻(爾雅丨丨止濼貫衆疏藥草名也一)
(名貫渠一名丨丨)雚苻(本草水楊一名丨丨)入苻(王琳䱇表詔荅省表卿池沼縉紳波渠俊乂穿蒲丨丨肥滑攸彰正)
(膺兹選無勞謝也)
其葉苻(爾雅莕接余丨丨丨疏莕菜一名接余丨丨名丨)改姓苻(晉書蒲洪載記洪以䜟文有草付應王又其孫)
(堅背有草付字遂丨丨丨氏)
莩(芳無切葭中白皮)
韻藻葭莩(漢書景帝十三王傳今羣臣非有丨丨之親後漢書律歷志候氣之法為室三重戶閉塗釁必周密布緹縵室)
(中以木為案每律各一内庳外高從其方位加律其上以丨丨灰抑其内端案歷而候之北齊書信都芳傳芳河間人少明算術以)
(術數干高祖授參軍丞相倉曹祖珽謂芳曰律管吹灰術甚微妙絶来既久吾思所不至卿試思之芳遂留意十餘日便云吾得之)
(矣然終須河内丨丨灰後得河内丨丨用其術應節便飛餘灰即不動也唐書員半千傳半千上書自陳臣家貲不滿千錢有田三)
(十畝聞陛下封神岳舉豪英故鬻錢走京師朝廷九品無丨丨親行年三十懷志潔操未蒙一官不能陳力歸報天子蔡邕讓高陽)
(侯表事輕丨丨功薄蟬翼魏徵為李密檄郇王慶文預沾磐石名在丨丨温庭筠書懷詩浪言輝棣萼何意托丨丨蘇軾詩人生百)
(年寄鬢鬚富貴何啻丨中丨)糟莩(法言熒魂曠枯丨丨曠沉柳宗元注糟當為精莩如丨丨之莩目睛之表也精之輕浮曠)
(久則沉)撇莩(柳宗元荅問僕乃單庸丨丨離疏空虚按謂所學空疎也)
增蘆莩(禮記疏吹灰者謂作十二律管於室中四時位上埋之取丨丨燒之作灰而實之律管中以羅縠覆之氣至則吹灰)
(動縠矣太玄經調律者度竹為管丨丨為灰列之九閑之中漠然無動寂然無聲微風不起纖塵不形冬至夜半黃鍾以應)柔
莩(鮑照園葵賦丨丨爰秀剛甲以觧)效莩(李紳詩庭獸方呈角階蓂始丨丨)瓊莩(李商隱詩珠實雖先熟丨丨縱)
(早開)宸莩(宋祁除皇弟允廸節度使制具官允廸承燾天祜衍慶丨丨舉動嚴方趨步閑敏)寒莩(楊維楨詩金鉦取挂)
(扶桑曉照見瓊田出丨丨)
孚(芳無切說文卵丨也一曰信也鳥之乳卵皆如其期不失信也)
韻藻中孚(易丨丨豚魚吉又丨丨以利貞乃應乎天也又澤上有風丨丨君子以議獄緩死又節而信之故受之以丨丨)
(又丨丨信也封孟申信及豚魚賦小既化矣諒庶物以歸知大亦宜然由一人之有慶允所謂法丨丨以立極體渙汗而施令又唐)
(書藝文志吉丨丨詩一卷金史張丨丨字信甫天性孝友剛毅與弟中彦居未嘗有間言喜讀書頗能書翰御士卒嚴而有恩西人)
(尤畏愛之)有孚(易觀丨丨顒若又需丨丨光亨貞吉又丨丨攣如无咎又大人虎變未占丨丨又丨丨惠心勿問元吉丨丨惠)
(我德又丨丨發若信以發志也又習坎丨丨維心亨謝靈運從宋公送孔令詩餞宴光丨丨和樂隆所缺錢起西海雙白龍見賦彼)
(二龍之萃止合一聖之丨丨)交孚(易睽孤遇元夫丨丨厲无咎象曰丨丨无咎志行也)簡孚(書五辭丨丨賈至授柏庭)
(昌憲部員外郎制道有藉于丨丨官不循于資序常衮草授王翊刑部侍郎制今丕蔽未明丨丨未允命爾作小司寇敬平邦憲在)
(寬)獄孚(書丨成而丨輸而孚注孚得其情實輸奏之也)輸孚(見上)作孚(詩儀刑文王萬邦丨丨南史殷景仁傳體)
(至公者懸爵賞于無私奉天綂者每屈情以申制所以丨丨萬國貽則後昆)信孚(左傳小丨未丨神弗福也柳宗元文其德)
(及故丨丨)阮孚(晉書丨丨字遥集遷散騎常侍嘗以金貂換酒為所司彈劾元帝宥之初祖約性好財孚性好屐同是累而未)
(判其得失有詣約見正料財物客至屏當不盡餘兩小簏以著背後傾身障之意未能平或有詣阮正見自蠟屐曰未知一生當著)
(幾量屐神色甚閒暢于是勝負始分)
增匪孚(易萃有位无咎丨丨元永貞悔亡)罔孚(易晉如摧如貞吉丨丨裕无咎)厥孚(易丨丨交如威如吉又丨)
(丨交如信以發志也)永孚(書邦其丨丨于休唐德宗重陽日中外同歡詩此樂匪足躭此誠期丨丨李治班師賀表宗祧鞏固)
(丨丨無疆之休日月貞明定為羣目之用)成孚(詩永言配命丨王之丨鄭箋王德之道成于信金史樂志肅宗大明之曲威震)
(遐邇化漸蟲魚垂光綿永丨帝之丨)庶孚(周語内史過曰制義丨丨以行之)遠孚(南齊書王融傳帝略丨丨無思不服)
稍孚(宋史唐璘傳喬行簡頗識大體朝望丨丨)惠孚(元史禮樂志威成曲紹天鴻業繼世隆平丨丨中國威靖邊庭)發
孚(大戴禮柳梯梯也者丨丨也)聖孚(典引孔繇先命丨丨也)謹孚(谷永舉賢良方正對誠敕正左右齊栗之臣濟)
(濟丨丨無敖戲驕恣之過則左右肅艾羣僚仰法化流四方)求孚(阮籍逹莊論誠非媚悦以容丨丨)教孚(江淹為建)
(平王上表慶動至元則昌衢敦序丨丨上雲則紫㝢交泰)夙孚(江淹慶安城王拜封表淑問丨丨令儀早晰)廣孚(任昉)
(與劉居士虬書弘護為心丨丨眞俗思聞繫表共剖衆心)刑孚(蘇頲贈大理陸卿鴻臚劉卿詩賓序嘗柔德丨丨已霽威)式
孚(柳宗元箕子碑大明宣昭崇祀丨丨趙蕃甸人獻嘉禾賦六府惟序萬邦丨丨)化孚(樊珣春雷賦惟聖作乂先天授人惟)
(天輔德啓聖無親故我皇齊七政協三辰丨丨太麓道暢經綸)志孚(眞德秀謝宣召備顧問表丨卜羣聽欲下山東之書念在)
(邊陲或訪河西之事)帝孚(姚燧長春宫碑銘維丨丨之曰天覺予飭無怠忘子訓史書)望孚(虞集上都留守賀公誌銘)
(留守為職最要自非器鉅而慮周丨丨而幹固殆不足以勝其任也)忠孚(孛木魯翀姚公神道碑公果毅直諒立朝敢言操行)
(清介丨丨信格)誕孚(盧亘平章不忽木贈諡制攬羣材而並進理萬變而不疑弘沃聖衷丨丨辰告)伍孚(謝承後漢書丨)
(丨字德瑜遷越騎校尉董卓作亂孚著小鎧於朝服裏挾佩刀見卓語闋辭去卓送去閤中因刺之卓多力退卻不中因收孚卓曰)
(卿欲反耶孚大言曰汝非吾君吾非汝臣何反之有汝罪盈惡大故来誅姦賊耳遂殺孚)丁孚(吳志薛瑩傳大皇帝末年命太)
(史令丨丨郎中項峻始撰吳書南齊書禮志吳則太史令丨丨拾遺漢事蜀則孟光許慈草建衆典)索孚(十六國春秋前凉錄)
(丨丨燉煌人善射十中八九或謂之曰射有法乎孚曰射之為法猶人主之治天下也駿辟為參軍累遷至張掖太守)殷孚
(江淹知己賦序陳國之華者故吏部郎丨丨其人也博而能通學無不覽雅賞文章尤愛奇逸雖其志隠岩石而已名動京師矣)
陳孚(元史丨丨字剛中幼清峻穎悟至元中以布衣上大一統賦署上蔡書院山長考滿謁選京師朝臣薦孚博學有氣節調)
(翰林國史院編修官攝禮部郎中)
不戒孚(易翩翩不富以其鄰丨丨以丨象曰丨丨以丨中心願也蘇氏易解不必富而能用其隣丨待丨而自丨)朋至
孚(易解而拇丨丨斯丨)九二孚(易丨丨之丨有喜也)已日孚(易丨丨乃丨注民可與樂成難與慮始故革之為道)
(即日不孚丨丨乃丨唐書傅奕傳時國制草具多仍隋舊奕謂承亂世之後當有變更乃上言易稱丨丨乃丨革而信也故曰革之)
(時大矣哉)卜筮孚(書故一人有事于四方若丨丨罔不是丨)教不孚(唐書韋景駿傳景駿為貴鄉令有母子相訟者)
(景駿曰丨之丨丨令之罪也因付孝經使習大義于是母子感悟請自新遂為孝子)無不孚(唐書劉蕡傳去耳目之塞通上)
(下之情俾萬國歡康兆人蘇息則心無所不逹而信丨所丨丨矣)豚魚孚(宋史樂志朝會樂章羣材薪棫樸仁政煦蒲盧)
(蕩蕩巍巍德丨丨信自丨)寂理孚(謝莊曜靈殿八關齋詩澄淳元化闡希微丨丨丨)誠恕孚(沈約齊安陸王碑文)
(丨丨既丨鈎距靡用)德容孚(柳宗元塗山銘禮具樂備丨丨既丨乃舉明刑以弼聖謨)政令孚(蘇轍再論分别邪正)
(劄子今者丨丨已丨事勢大定而議者惑于浮說乃欲招而納之與之共事)衆言孚(蘇轍趙君錫免刑部侍郎不允詔觀)
(封駮之無避知廉直之有餘丨丨既丨朕志亦定)臣節孚(宋濂詩天開睿情懌道洽丨丨丨)司馬孚(魏志以司)
(空丨丨丨為太尉晉書安平獻王孚傳孚字叔逹宣帝次弟也温厚廉譲博涉經史宣帝執政常自退損後逢廢立之際未嘗預謀)
(景文二帝以孚屬尊不敢逼武帝受禪陳留王就金墉城孚拜辭執王手欷歔不能自勝曰臣死之日固大魏之純臣也封為安平)
(王雖見尊寵不以為榮嘗有憂色泰始八年薨遺令所給器用一不施用朱瑒書典午將滅徐廣為晉家遺老當塗已謝馬孚稱魏)
(室忠臣)丘仲孚(梁書丨丨丨傳孚字公信少好學讀書常以中宵鳴鐘為限長于撥煩善適權變吏民敬服號稱神明治)
(為天下第一唐書藝文志丨丨丨皇典五卷又唐書藝文志宋仲孚注太玄經十二卷)劉天孚(元史丨丨丨傳天孚字裕)
(民由判官知冠州再知許州所至有治績歲旱禱即雨野有蝗令民出捕俄羣烏来啄蝗為盡)
(天亶帝孚)(孝感忠孚)(丕應誕孚)(恩普教孚)(無為治不戒孚)(三陽泰一德孚)
(觀風諒有孚率土被中孚)
桴(芳無切屋棟也又尤韻)
韻藻乘桴(論語丨丨浮於海齊語西征攘白翟之地至于西河方舟設泭丨丨濟河後漢書吳漢傳漢圍成都百餘日城)
(破乃丨丨㳂江下巴郡杜甫詩南征問懸榻東逝想丨丨王維崔錄事詩已聞能狎鳥余亦共丨丨白居易東南行詩飄零同落葉)
(浩蕩似丨丨元稹詶樂天韻詩暗魂思背燭危夢怯丨丨蘇軾渡海詩空餘魯叟丨丨意麤識軒轅奏樂聲)棟桴(西都賦列)
(棼橑以布翼荷丨丨而高驤蘇軾詩不嫌霧谷霾松柏終恐虹梁荷丨丨)
增木桴(詩如塗塗附箋附丨丨也塗之性善著若以塗附其著必也疏桴謂木表之麤皮也)為桴(唐書伊愼傳慎下韶)
(州戰把江口水湍駛乃丨丨寘薪焉乘風縱火賊焚且溺又室韋傳率衆牛馬蘧蒢為室度水則束薪丨丨或以皮為舟李華含元)
(殿賦山祗效靈波神作氣丨丨為栰羽疊鱗萃)蠻桴(唐書南蠻傳竇滂自勒兵戰酋龍遣使者十軰請和滂信之語未半丨丨)
(爭岸譟而進)夜桴(唐書南蠻傳衆循河而南丨丨上流)編桴(唐書黃巢傳賊自桂丨大丨沿湘下衡永吕周任泗州大)
(水記其漸盛也運心術以馭事維舟丨丨以載之)雞桴(大戴禮丨丨粥粥也者相粥之時也或曰桴嫗伏也粥飬也)橧
桴(西京賦丨丨重棼鍔鍔列列)重桴(景福殿賦雙枚既修丨丨乃飾)玉桴(沈約賽蔣山廟文揚丨丨布瑶席謝莊詩)
(丨丨乘夕遠)前桴(沈佺期詩往来固無咎何忽憚丨丨)一桴(黃鎮成舟過大茅洋詩漲海渾茫寄丨丨候神東去接方)
(壺)
松栢桴(越絶書木客大冢者勾踐父允常冢也初徙瑯琊使樓船卒伐丨丨以為丨故曰木客)石若桴(左思吳都)
(賦陵鯉若獸浮丨丨丨)聖人桴(柳宗元乘桴說易曰復其見天地之心乎天地之心者聖人之海也復者丨丨之丨也)
浮海桴(蘇舜欽詩擬隨犯斗槎欲上丨丨丨)到岸桴(黃庭堅詩利用兼精義還成丨丨丨)濟川桴(黃庭堅詩)
(無為踏東海留作丨丨丨)
郛(芳無切說文郭也)
韻藻西郛(左傳城丨丨懼齊也)郭郛(西京賦經城洫營丨丨韓愈别知賦倚丨丨而掩涕空盡日以遲留陶安詩淮)
(漢錯犬牙大江倚丨丨)
衆說郛(法言大哉天地之為萬物郭五經之為丨丨丨)雲陽郛(宋文帝詩宵登毘陵路旦過丨丨丨)海中郛
(蘇軾詩芙蓉曾到丨丨丨)
增城郛(春秋季孫宿叔孫豹帥師丨成丨又蘇舜欽薦福塔聯句丨丨廻迤邐閣殿失穹窿)入郛(春秋齊侯侵我西鄙)
(遂伐曹丨其丨左傳宋人取邾田邾人告于鄭曰請君釋憾于宋敝邑為道鄭人以王師會之伐宋丨其丨以報東門之役十六國)
(春秋後燕錄永康二年七月魏軍魯口遣長孫肥帥騎七千襲中山丨其外丨又八月魏遣撫軍大將軍略陽公遵襲中山丨丨而)
(還趙師秀謝章泉趙昌甫詩遥聞魯丨丨諒為韓與丁姚燧潁州萬戶邸公碑銘分徇坤隅置公前驅登陴長沙桂林丨丨)築
郛(左傳諸侯城衞楚丘疏衛以二年遷于楚丘諸侯為之築其城至此為之丨其丨)完郛(晉書孫綽傳百郡千城曾無丨)
(丨潘岳關中詩守有丨丨)郊郛(南齊書竟陵王子良傳丨丨以外科禁嚴重)破郛(唐書李道古傳元和十二年攻申州)
(丨其丨進圍中城)填郛(唐書張說傳萬方輻凑丨丨溢郭)灌郛(唐書時溥傳朱友裕進攻宿州不能拔時大順元年)
(也明年丁會築隄閼汴水丨宿丨三月拔之)屯郛(唐書李忠臣傳田悦以援兵三萬丨汴丨忠臣勒禆將李重倩夜率百騎)
(襲之貫其營而還)羅郛(唐書王晙傳景龍末授桂州都督州有兵舊常仰餉衡永晙始築丨丨罷戍卒埭江開屯田數千頃)
(以息轉漕百姓頼之)外郛(遼史天祚帝紀十年五月金主親攻上京克丨丨留守托卜嘉率衆出降子華子其將有剽女之丨)
(丨而自築其宫庭者矣梅堯臣書南事詩城中舊無井魏鑿安轆轤魏由飛語去不使立丨丨)北郛(竹書紀年顯王二十九年)
(三月為大溝于丨丨以行園田之水)故郛(盧諶征艱賦逕武館之丨丨)陜郛(西征賦我徂安陽言陟丨丨張九齡登荆)
(州城樓詩幾代傳荆國當時敵丨丨)近郛(謝靈運種桑詩浮陽騖嘉月藝桑迨閑隙疎擔發丨丨長行逹廣埸)許郛(韓愈)
(劉統軍碑蔡卒幸喪圍我丨丨)邦郛(韓愈汴州水門記乃作水門為丨之丨)溢郛(韓愈汴州水門記士女龢會闐郭丨)
(丨)闢郛(韓愈祭董相公文濁流渾渾有丨其丨填道歡呼公来之初)邑郛(劉禹錫天論羣次乎丨丨求蔭乎華榱飽)
(乎餼牢必聖且賢者先焉元稹後湖詩荆有泥濘水在荆之丨丨)環郛(沈亞之壽州團練副使廳壁記壽春其地塹水四絡)
(南有淠西遮淮潁東有淝下以北注激而廻焉西流丨丨而濬入于淮)大郛(盧肇漢隄詩洎入丨丨波端若鎧)郡郛
(孔平仲九日獨登曹亭詩屋西連丨丨木末乃曹亭杖藜只獨往坐對南山青)壊郛(陳與義詩去年郢州岸孤檝對丨丨)空
郛(姚燧鄧州千戶楊公神道碑銘戍鄧丨丨招逋立閈)
廩丘郛(左傳公侵齊攻丨丨之丨主人焚衝或濡馬褐以救之)木竪郛(元稹詩江郭船添店山城丨丨丨)水
當郛(白居易詩嶺徼雲成棧江郊丨丨丨)
隨山為郛(唐書高麗傳高麗去京師五千里而贏丨丨屈繚丨丨)
俘(芳無切說文軍所獲一曰囚也又取也)
韻藻獻俘(左傳晉侯丨楚丨於王駟介百乘徒兵千鄭伯傅王用平禮也唐書太宗紀王世充降凱旋太宗被金甲陳鐡)
(騎一萬介士三萬前後鼔吹丨丨於太廟又李勣傳高麗莫離支男生為其弟所逐詔勣討之破其國執高藏男建等裂其地州縣)
(之詔勣丨丨昭陵宋史太祖紀開寳九年春正月御明德門見李煜於樓下不用丨丨儀韓愈毛穎傳拔其毫載穎而歸丨丨於章)
(臺宫聚其族而加束縳焉韓維荅蘇子美詩指揮神武師蠻國縳狂寇丨丨天子庭功以鐘鼎鏤劉克莊象奕詩丨丨將策勛得雋)
(衆稱快)生俘(左傳以為俘馘注丨丨死馘以數軍實)楚俘(盧師道祭巢湖文然後革車旋軫戎卒凱歌丨丨霧集冀)
(馬星羅)
增歸俘(春秋齊人来丨衛丨左傳莒人囚楚公子平楚人曰勿殺吾丨而丨)囚俘(左傳叔弓圍費弗克敗焉平子怒令)
(見費人執之以為丨丨)數俘(左傳子美入丨丨而出注子美子産也但數其所獲人數不將以歸)鄀俘(左傳楚子問帥)
(於太師子榖與葉公諸梁子榖曰右領差車與左史老其可使也子高曰帥賤民慢之懼不用命焉子榖曰觀丁父丨丨也武王以)
(為軍率彭仲爽申俘也文王以為令尹惟其任也何賤之有子高曰臣懼右領與左史有二俘之賤而無其令德也)申俘(見上)
二俘(見上又晉書羊祜傳人有略吳丨兒為丨者祜遣送還其家後吳將来降二兒之父亦率其屬與俱焉)鄅俘(左傳)
(鄅夫人宋向戌之女也故向寧請師二月宋公伐邾圍蟲三月取之乃盡歸丨丨)遺俘(左傳諸侯不相丨丨)多俘(左傳)
(晉夏陽說欲襲衛曰雖不可入丨丨而歸有罪不及死)獲俘(左傳吳人伐越丨丨焉以為閽)盡俘(左傳鄅人藉稻邾人)
(藉鄅丨丨以歸又吳之入楚也胡子丨丨楚邑之近胡者)執俘(左傳攝叔曰吾聞致師者右入壘折馘丨丨而還唐書黃巢傳)
(巢衆凡十萬與王師大戰於梁田陂賊敗丨丨數萬僵胔三十里斂為京觀)反俘(左傳丨穎丨宋史方信儒傳信儒通問於)
(金信儒曰丨丨歸幣可也)積俘(後漢書段熲傳竇太后詔曰先零東羌歴載為患熲前陳状欲必掃滅曾未浹日凶醜奔破連)
(尸丨丨掠獲無算功用顯著朕甚嘉之)賞俘(南史陳武帝紀是時以丨丨貿酒者一人裁得一醉)釋俘(北史魏孝文帝)
(南伐軍士禽齊人三千帝曰在君為君其人何罪丨丨免歸北齊書神武紀請丨芒山丨桎梏配以民間寡婦)一俘(唐書吐蕃)
(傳諸將曾不得丨丨)受俘(唐書高崇文下成都劉闢自投水不能死騎將酈定進禽檻車送京師帝御興安樓丨丨玉海露布)
(丨丨而獻太廟盛醢以賜諸侯)還俘(唐書德宗紀丨吐蕃丨唐書康承訓傳始党項破射鵰軍洛源鎮悉俘其人聞承訓威政)
(皆丨丨不敢謷)陳俘(唐書禮樂志凱旋則丨丨馘於廟南門之外軍實陳於其後)引俘(唐書儀衞志太常卿跪請奏凱)
(樂樂闋太常卿跪奏樂畢兵部尚書太常卿退樂工立於旌門下丨丨馘入獻及稱賀俘囚出乃退)禽俘(唐書薛舉傳舉拔高)
(墌仁杲進逼寧州郝瑗謀曰今唐新破將卒丨丨人心搖矣可乘勝直趨長安)縱俘(唐書楊恭仁傳瓜州刺史賀拔行威叛朝)
(廷未即討恭仁募趫盪倍道進賊不虞其来遂克二城丨所丨還之衆感悦遂相與縳行威降)告俘(唐書處羅傳頡利至京師)
(丨丨太廟帝御順天樓陳仗衞士民縱觀)護俘(宋史韓世忠傳世忠初陛辭奏曰臣誓生獲賊乞殿前二虎賁丨丨来獻卒如)
(其言)賤俘(李密陳情表今臣亡國丨丨至微至陋)三俘(傅亮為晉禪宋詔丨丨偽主開滌五都)羸俘(杜甫喜聞)
(官軍已臨賊境詩此軰感恩至丨丨何足操)遞俘(儲光羲觀范陽丨丨詩皇皇軒轅君贊贊臯陶謨方思壯軍實遠近丨生)
(丨)戎俘(柳宗元文南平劍門西獲丨丨李德裕幽州紀功碑又命牙將繼獻丨丨皇帝受而勞之)活俘(劉蛻復崔尚書)
(書齊桓公之明丨丨而相晏平仲之賢贖隸而友)押俘(陸游詩戎服丨丨獻廟社)百俘(姚燧平章政事忙兀公碑銘帝)
(惻其心丨丨償死顧成嘉止既王其子)
不可俘(左傳楚左尹王子勝言於楚子曰許於鄭仇敵也而居楚地許曰余舊國也鄭曰余俘邑也禁在楚國方城外之蔽)
(也土不可易國不可小邾丨丨丨讐不可啓君其圖之冬楚子使遷許於析)裔夷俘(左傳公會齊侯於夾谷犂彌曰使莱)
(人以兵劫魯侯必得志焉從之孔丘以公退曰士兵之兩君合好而丨丨之丨以兵亂之非齊君所以命諸侯也)滅耳俘
(李商隱為汝南公賀表去營繕絶蕩心之巧申冤結除丨丨之丨)納江俘(石介詩開城丨丨丨御樓受晉馘)
柎(甫無切欄足又草木房為丨)
韻藻青柎(山海經宣山上有桑大五十尺其枝四衢其葉大尺餘赤理黃華丨丨名曰帝女之桑凌敬詩宫槐散綠蕙日)
(槿落丨丨)
增鄂柎(詩常棣之華鄂不韡韡鄭箋承華者曰鄂不當作柎柎鄂足也釋文柎亦作跗)天柎(晉書天文志太白散為天)
(杵丨丨)白柎(山海經崇丘之山有木圓葉而丨丨食之宜子孫)赤柎(山海經不周之山爰有嘉果黃華而丨丨)有
柎(急就篇注鐙所以盛膏夜然燎者也其形若杅而中施缸丨丨者曰鐙無柎者曰錠)松柎(黃庭堅松扇詩猩毛束筆魚網)
(紙丨丨織扇清相似)榆柎(周禮天官疾醫兩之以九竅之變參之以九藏之動注能專是者其唯秦和乎岐伯丨丨則兼彼數)
(術者釋文岐伯丨丨皆黃帝時醫人)豎桴(左傳鄭大旱使屠擊祝欵丨丨有事于桑山注三子皆鄭大夫柎音附又方于反)
趺(甫無切廣韻跗足趾也與丨同跏丨大坐也)
韻藻雙趺(宋史張九成傳謫居南安軍十四年每執書就明倚立庭磚歲久丨丨隱然玉海宋天聖四年景靈宫牡丹丨)
(丨共幹詔詞臣為賦)龜趺(劉禹錫碑文螭首丨丨德輝是紀晏殊表刻懿律於丨丨絢英辭於芸簡蘇軾詩木杪見丨丨陸游)
(詩碑亡春草没丨丨袁桷詩丨丨負穹石浮語極褒侈)跏趺(柳宗元贈江華長老詩一飯不願餘丨丨便終夕白居易詩中)
(宵入定丨丨坐蘇軾詩也知卜築非真宅聊欲丨丨看此心陸游詩新傳小止觀漸覺半丨丨高啓支遁菴詩不見丨丨影鶴鳴空)
(此山念誦經全丨丨是如来坐半丨丨是菩薩坐)僧趺(蘇軾詩終朝危坐學丨丨)
增花趺(南齊書輿服志玉輅銀花𢃄衡上金塗博山四和鸞鳥立丨丨銜鈴所謂鸞鳥立衡也舊唐書音樂志軒縣三鼓承)
(以丨丨覆以華蓋唐書車服志製進德冠以賜貴臣玉&KR0722;制如弁服以金飾梁丨丨三品以上加金絡五品以上附山雲)光趺
(梁書扶南國傳晉咸和中丹陽尹高悝行至張侯橋見浦中五色光長數尺掊視之得金像未有丨丨經一歲捕魚人張係世於海)
(口忽見有銅花趺浮出水上取送縣縣以送臺乃施像足宛然合簡文咸安元年合浦人董宗之採珠没水得佛光艷以施像又合)
(焉歴三十餘年丨丨始具)石跗(舊唐書禮儀志漢建武中封禪用元封時故事封泰山於圜臺四面皆立石闕有方石再累藏)
(玉牒書石檢十枚於四邊檢之外設石封高九尺上加石蓋周設石距十八如碑之狀去壇二步其下丨丨入地數尺)飾趺
(舊唐書音樂志樂縣横曰簨竪曰簴飾簨以飛龍丨丨以飛廉)璇跗(唐書宗室表慶連宸萼地實丨丨)表趺(宋史天文)
(志冬至之景自丨丨刻以為分分積為寸寸積為尺)滅跗(莊子埳井鼃謂東海之鱉曰吾跳梁乎井幹之上入休乎缺甃之崖)
(赴水則接掖持頤蹶泥則没足丨丨還虶蟹與科斗莫吾能若也)寳跗(西京雜記天子筆管以錯丨為丨毛皆以秋兔之毫)
(陸游詩浪花不犯丨丨塵)金趺(玉海靈芝曲紫蓋輪囷丨丨煒煌姚燧崇恩寺碑大殿孤峙為制正方四出翼室文石席之玉)
(石為臺黃丨為丨)承趺(艮岳記植梅以萬數綠萼丨丨芬芳馥郁劉禹錫文青蓮丨丨)符趺(虞集軍制考萬戶佩金虎)
(符丨丨為伏虎形首為明珠)横趺(康泰扶南土俗丨丨國在優鈸之東南城郭饒樂不及優鈸也)盧跗(蜀都賦神農是)
(嘗丨丨是料注扁鵲丨人丨俞跗也)絳趺(束晳補亡詩白華丨丨在陵之陬温庭筠詩釣石封蒼蘚芳蹊艷丨丨)天跗
(謝朓詩能官民秀利見丨丨枵鶉列野營絳分區)細跗(梁簡文詩岸柳垂長葉窗桃落丨丨)開趺(沈約鼔吹曲發萼九)
(華隈丨丨寒荆側陽休之詠萱草詩丨丨幽澗底散彩曲堂垂)青跗(沈約郊居賦抽紅英于紫蒂銜素蕊于丨丨)栗跗
(庾信詩野老披荷葉家童掃丨丨)伏趺(古樂府青龍對丨丨)千跗(司空曙詩丨丨萬萼裹枝紅)豐趺(温庭筠錦)
(鞋賦羅襪紅渠之艷丨丨縞錦之奇)萼跗(皮日休太湖石詩連絡若鉤鏁重叠如丨丨)翠趺(宋徽宗詩更有靈芝拱丨)
(丨)重趺(貢師泰學圃吟詩蔓菁蘆菔連根株牡丹芍藥萼丨丨)方趺(姚燧墓碣銘有丨其丨有剡其首碣石阡隅千)
(祀無朽)結趺(高啓賦得履送衍上人詩著處朝行道抛時夜丨丨)俞跗(史記扁鵲傳虢中庶子曰臣聞上古之時醫有)
(丨丨治病不以湯液醴灑說苑作俞柎)
蓮含跗(杜牧贈張好好詩翠茁鳳生尾丹葉丨丨丨)白玉趺(袁桷詩邙山何纍纍下有丨丨丨)務成跗
(家語舜學乎丨丨丨)曹山跗(史記倉公傳齊章武里丨丨丨病臣意診其脉曰肺消癉也)
對語(珠實金趺)(接萼承趺)(紫菂紅跗)(螭首龜趺)(花綻蕊葉含趺)(黃金粟白玉趺)
摘句(苔色徧龜趺藜床嵌石趺)
鈇(甫無切丨鉞)
韻藻竊鈇(列子人有亡鈇者意其隣之子視其行步丨丨也顔色丨丨也言語丨丨也動作態度無為而不丨丨也俄而)
(抇其谷而得其鈇)鑕鈇(揚雄解嘲徽以糾墨製以丨丨麻九疇和伯玉食蒿醬詩遂令人輕生不畏丨與丨)
增賜鈇(禮記諸侯賜弓矢然後征丨丨鉞然後殺)錫鈇(南齊書紀僧真傳初上在淮隂治城得古丨丨九枚下有篆文)
(莫能識者僧真曰何須辨此文字此自久遠之物九錫之徵也)斧鈇(吕氏春秋三月嬰兒軒冕在前弗知欲也丨丨在後弗知)
(惡也)王鈇(鶡冠子丨丨非一世之器者厚德隆俊也注丨丨法制也賈子曰權埶法制人主之斤斧)銳鈇(魏武帝破袁尚)
(封事捐棄偽節丨丨大將軍邧鄉侯印各一枚)刀鈇(柳宗元永州鐡爐步志向使有聞兹步之號而不足釡錡錢鏄丨丨者懷)
(價而来能有得其欲乎)
轅門鈇(麻九疇再和伯玉食蒿醬詩惟聞廣庭樂不見丨丨丨)
迂(羽俱切遠也曲也避也又憂居切)
韻藻怪迂(史記騶衍深觀隂陽消息而作丨丨之變終始大聖之篇十餘萬言其語閎大不經又武帝紀海上燕齊丨丨)
(之方士多相效更言神事矣法言雄見諸子各以其舛馳大氐詆訾聖人即為丨丨班固論誕欺丨丨之文)
丘度迂(白居易詩笑勸迂辛酒閒吟短李詩自注辛大丨丨性丨嗜酒李二十紳形短能詩)
增語迂(國語柯陵之會單㐮公見晉厲公視遠步高晉郤錡見單子其語犯郤犨見其丨丨郤至見其語伐齊國佐見其語)
(盡)若迂(後漢書王暢傳夫明哲之君網漏吞舟之魚然後三光明于上人物悦于下言之丨丨其效甚近)效迂(唐書)
(陸贄傳辭拙而丨丨者不必愚言甘而利重者不必智)老迂(唐書司空圖傳圖名亭曰休休作文以見志曰少也惰長也率)
(丨也丨三者非濟時用則宜休語林楊維楨晚年卧起小蓬臺不復下直以數語榜于門有云發言無所避恕丨丨方岳詩莫怪山)
(翁丨更丨竹菴終日一團蒲又李祁詩同軰漫推年齒大後生應笑丨成丨)不迂(唐書方技傳凡推步卜相毉巧皆技也士)
(君子能之則丨丨不泥不矜不神宋史韓琦傳琦前後七十餘疏王曾為相謂之曰今言者不激則多畏顧何補上德如君言可謂)
(切而丨丨矣陳㐮與陳舍人書有殿中丞致仕胡瑗者博學通經負文武之道而適用丨丨柳貫詩至今表鄉學粹美丨近丨)就
迂(宋史司馬池傳時議者以蒲坂竇津運鹽回遠乃開㟏口道自聞喜逾山而抵垣曲咸以為便池謂人曰昔人何為捨逕而丨)
(丨殆必有不便者未幾山水暴至車人盡没入河)奢迂(太玄經大丨丨自削以觚測曰丨丨自削能自非也)道迂(太玄)
(經進以高明其丨丨也陳與義詩開尊且復飲辭費丨已丨)恢迂(人物志案清道則詭常而丨丨)停迂(韋應物詩廣筵)
(列衆賓送爵無丨丨)逶迂(李德裕知止賦度雙闕之蒼翠若天漢之丨丨)策迂(權德與建除詩定遠功那比平津丨復丨)
蔫迂(白居易詩李酣猶短竇庾醉更丨丨)路迂(王令詩雨雪不止泥丨丨馬倒伏地人下扶)釋迂(司馬光迂書丨)
(丨篇或謂迂夫曰子之言太迂于世無益也迂夫曰子知迂之無益而不知其為益且大也子知迂之有益而不知其為損亦大也)
非迂(曾鞏筠州學記論道德之旨而知應務之非近議政理之體而知法古之丨丨釋大訢詩山中宰相良丨丨)憃迂
(蘇軾杭州謝上表每包函其丨丨欲保全其終始)論迂(蘇軾謝兼侍讀表志大而才短丨丨而性剛)廻迂(陳師道贈)
(石先生詩廹人鬢頷紛紛白臨事丨丨種種遲)深迂(劉迎南口詩丨丨愛風日高亢捫星斗)計迂(黃庚詩鑑湖狂客又)
(西湖筆硯生涯丨已丨)疎迂(王冕詩客計轉丨丨)縈迂(張羽過黃徵君新居詩田逕莽丨丨溪流無淹薄)
北渡迂(史記河渠書天子既臨河决乃作歌曰河湯湯兮激潺湲丨丨丨兮浚流難)衆所迂(吳志諸葛恪傳夫禍)
(難未至而豫憂慮此固丨人之丨丨也)伍員迂(吳志諸葛恪傳昔吳以丨丨為丨故難至而不可救)鄒衍迂(法言)
(丨丨丨而不信)亭堠迂(駱賓王詩隴阪肝腸絶陽關丨丨丨)一身迂(戎昱詩烟霞萬里闊宇宙丨丨丨又蘇軾詩經)
(營身計一生迂)性靈迂(白居易詩生涯濩落丨丨丨)支流迂(陸龜蒙練瀆詩一鏡止千里丨丨忽然丨)介且
迂(蘇舜欽詩鄙性背時向處身丨丨丨)駕復迂(蘇軾送劉景文詩歐陽趙陳皆我有豈謂夫子丨丨丨)古人迂
(黃庭堅詩故知今人巧未覺丨丨丨)歲月迂(陳與義詩分襟肺肝熱撫事丨丨丨)直與迂(徐積和路朝奉新居詩不)
(辨時人丨丨丨濯纓且喜近淮居)與時迂(王庭珪次韻任子嚴詩解訪江南處士廬行藏正自丨丨丨)白帝迂
(汪元量瀘州詩西望青羌遠南瞻丨丨丨)水程迂(汪元量涪州詩斯須風力健遮莫丨丨丨)吾行迂(柳貫歲暮詩漢)
(北松亭塞燕南督亢圖居今采奇跡未覺丨丨丨)見趣迂(許衡詩年来識盡榮枯理却笑蘇張丨丨丨)
以質合迂(唐書白居易傳贊居易譏世人所愛惟雜律詩彼所重我所輕至諷諭意激而言質閒適思淡而辭迂丨丨丨)
(丨宜人之不愛也今視其文信然)
對語(夙敏老迂)(疎放怪迂)(辭拙論迂)(月迥雲迂)(山徑曲水程迂)(相如逹鄒衍迂)
摘句(論高常近迂志大遂成迂)(黃葉徑縈迂登山不畏迂)(遠村雪後酒常迂畫舸歸来水驛迂)
姝(昌朱切美好)
韻藻彼姝(詩丨丨者子何以畀之)暖姝(莊子有丨丨者學一先生之言則暖丨姝丨而私自悦也自以為足矣而)
(未知未始有物也是以謂丨丨者也黃庭堅詩學古則丨丨)吳姝(陳後主詩小婦獨無事淇上待丨丨陸龜蒙叠韻吳宫詞)
(膚愉丨都丨眷戀便殿宴蘇軾詩皎皎似丨丨又冷落山水愁丨丨)一姝(蘇軾詩皎如大明鏡百陋逢丨丨)
靜女姝(詩丨丨其丨俟我於城隅)陌上姝(祖詠詩復得東隣伴雙為丨丨丨)葛氏姝(白居易詩軟美仇家)
(酒幽閑丨丨丨)傾城姝(蘇軾咏荔枝詩風骨自是丨丨丨)
增名姝(舊唐書元載傳載在相位多年外方珍異皆集其門丨丨異樂資貨不可勝計李濯内人馬伎賦宫禁丨丨張何文)
(君濯錦賦卓氏丨丨相如麗室吳文英牡丹詞花姥来時帶天香國豔羞掩丨丨)麗姝(唐書韓全誨傳宦人更求丨丨知書)
(者)國姝(唐書后妃傳韓國夫人出入禁中一女丨丨帝皆寵之)侍姝(唐書李光顔傳韓宏惡光顔忠力思有以撓衊)
(之乃飾名姝遺光顔光顔大合將校置酒宏使者以丨丨至秀曼都雅一軍驚視光顔厚賂使者還之于是士氣益勵)色姝
(韓詩外傳傳曰居處齊則丨丨食飲齊則氣珍言語齊則信聽思齊則成志齊則盈五者齊斯神居之)盛姝(易林白駒生芻)
(猗猗丨丨赫諠君子樂以忘憂)無姝(太玄經粉其題䪻雨其渥須視丨丨)莊姝(神女賦貌豐盈以丨丨兮)虞姝(謝靈)
(運撰征賦對駿騅以發憤傷丨丨于末詞)燕姝(梁昭明太子七召秦氏獨立丨丨絶世)世姝(富嘉謨麗色賦俄而丨丨)
(即國容進疑自持兮動盼目爛爛兮昭振)艷姝(李濯廣逹樓賦下金屋之仙伎出瓊樓之丨丨)趙姝(孟浩然詩玉篸還丨)
(丨)魏姝(李白詩丨丨信鄭袖掩袂對懷王)閨姝(韓愈詩酒場舞丨丨獵騎圍邊月)妬姝(元稹詩何顔敢丨丨)
洛姝(李賀樂府小序以丨丨眞珠為題)越姝(陳陶詩晴日熏風笑丨丨)妍姝(劉得仁詩長門深草有丨丨)玉
姝(黃滔成名後呈同年詩名推顔柳題金塔飲自燕秦索丨丨)歌姝(蘇舜欽詩雲間宿古寺花下招丨丨黃庭堅詩竝船)
(有丨丨)舞姝(歐陽修戲荅聖俞詩奈何反舍我欲向東家看丨丨須防丨丨見客笑白髮蒼顔君自照)仙姝(蘇軾詩獨)
(攀書室窺巖竇還訪丨丨欵石閨)清姝(蘇軾詩祗有潁水丨而丨陳與義水墨梅詩巧畫無鹽醜不除此花風韻更丨丨)
妖姝(陸游詩城中丨丨臉如霞)雙姝(趙師秀葛翁小閣詩此老無塵事丨丨亦道情)朝姝(拾遺記孫亮愛姬四人皆)
(振古絶色一名丨丨)夜姝(梁元帝為妾弘丨丨謝啓丨丨昔往陽臺雖逢四照曾遊澧浦慣識九衢)
誰家姝(古樂府使君遣吏往問是丨丨丨)故人姝(古樂府新人雖云好未若丨丨丨)蜀侯姝(梁簡文帝)
(詩酒保丨丨丨)櫂歌姝(江淹蓮花賦河北丨丨之丨江南採蓮之女)淇上姝(江淹水上神女賦徧覧下蔡之女具)
(閱丨丨之丨)兩鬟姝(張正見置酒高殿上篇千金一巧笑百萬丨丨丨)十二姝(白居易詩九燭臺前丨丨丨)
豫章姝(杜牧贈張好好詩君為丨丨丨十三纔有餘)天下姝(許渾寓懷詩南國浣紗伴盈盈丨丨丨)郢中
姝(陳陶詩艷歌聲壓丨丨丨)纖腰姝(梅堯臣詩高吟持去擁鼻學雅闋付唱丨丨丨)邯鄲姝(梅堯臣詩肻媿丨丨)
(丨)語尤姝(蘇軾題馮通直明月湖詩小馮新作丨丨丨)羊氏姝(蘇軾詩莫作羞澀丨丨丨)屋裏姝(蘇轍)
(詩請看庭前樹曾攀丨丨丨)灼灼姝(劉弇詩山丹丨丨丨)舞劍姝(王十朋會稽風俗賦林間丨丨之丨)娉婷
姝(方回詩比屋有高樓其上丨丨丨)千瓊姝(柳貫觀書畫古器物詩絳旌飄轉紫簫發步輦導從丨丨丨)華靚姝
(貢師泰學圃吟韭黃薤白葱蔱蘇綠葵青藿丨丨丨)
對語(予美彼姝)(越艷吳姝)(邦媛閨姝)(神女仙姝)(西園彦南國姝)(閨中秀陌上姝)
摘句(婉如傾國姝耻邀淇上姝)
蹰(直誅切踟丨行不進貌)
韻藻蜘蹰(詩愛而不見搔首丨丨禮記今是大鳥獸則失喪其羣匹越月踰時焉則必反廵過故鄉翔回焉鳴號焉蹢躅)
(焉丨丨焉然後乃能去之南史荀朗傳朗有將帥大略侯景敗於巴陵朗絶破其後軍又别破其將郭元建于丨丨山唐書壽州安)
(豐李興有至行柳宗元為作孝門銘曰草木悴死鳥獸丨丨殊類異俗亦相其哀易林躑躅丨丨撫心搔頭李陵與蘇武詩屏營衢)
(路側執手野丨丨張衡賦躔建木於廣都兮拓若華而丨丨又四愁詩美人贈我貂襜褕何以報之明月珠路遠莫致倚丨丨魯靈)
(光殿賦西廂丨丨以閑晏東序重深而奥祕古陌上桑使君從南来五馬立丨丨辛延年羽林郎詩銀鞍何煜爚翠蓋空丨丨鸚鵡)
(賦順籠檻以俯仰闚戶牖以丨丨鍾會孔雀賦或蹀足丨丨鳴嘯郁吚傅休奕猿猴賦或頫仰而丨丨或悲嘯而吟呻梁簡文帝詩)
(賞心無與共染翰獨丨丨李爕紫騮馬詩紫燕忽丨丨紅塵起路隅李白詩紫騮嘶入落花去見此丨丨空斷腸杜甫詩歲寒仍顧)
(遇日暮且丨丨元稹詩交馬語丨丨又苦雨詩廻頭命僮御向我色丨丨白居易詩小僮頻報夜歸步尚丨丨僧皎然陪顔使君餞)
(蕭宣諭詩離歌猶宛轉歸馭已丨丨又殷䕫刻漏法為器三重圓皆徑尺差立於輿丨丨之上漏水皆於器下為金龍口吐水轉注)
(入丨丨經緯之中流於衡渠之下又女紅雜志丨丨梳之别名)
御定佩文韻府卷七之九
