欽定四庫全書
御定佩文韻府卷四十九之一
上聲十九皓韻一
皓(胡老切光也明也日出貌或作顥又作皜)
韻藻皓皓(詩揚之水白石丨丨史記河渠書瓠子決兮將奈何丨丨旰旰兮閭殫為河大戴禮曾參之行常以丨丨是以)
(眉壽道德指歸論蒸山流澤以為通德涓涓不息綿綿不絶丨丨洋洋修遠無極以盈江海深大不測釋名夏曰昊天其氣布散丨)
(丨也博雅丨丨炳炳明也屈原漁父安能以丨丨之白蒙世俗之塵埃乎㬌福殿賦參旗九旒從風飄揚丨丨旰旰丹彩煌煌)月
皓(詩丨出丨兮佼人懰兮枉荀鶴獻長沙王侍郎詩雲粧嶽色供吟景丨丨湘流遞政聲袁凱下直懷北山詩出軒丨纔丨臨街)
(露已繁)四皓(史記留侯世家丨人從太子年皆八十有餘鬚眉丨白衣冠甚偉上怪之問曰彼何為者四人前對各言名姓)
(曰東園公甪里先生綺里季夏黃公漢書張良傳注四人謂園公綺里季夏黃公甪里先生所謂商山丨丨也後漢書逸民傳或去)
(危以圖其安注丨丨之𩔖也蜀志秦宓傳足下欲自比於巢許丨丨何故揚文藻見瓌穎乎北史隐逸傳七人作乎周年丨丨光乎)
(漢日高士傳丨丨者皆河内軹人也或在汲始皇時見秦政虐乃退入藍田山而作歌曰莫莫高山深谷逶迤曄曄紫芝可以療飢)
(唐虞世遠吾將何歸駟馬高蓋其憂甚大富貴之畏人不如貧賤之肆志乃共入商雒隐地肺山以待天下定及秦敗漢高聞而徵)
(之不至深自匿終南山不能屈己解嘲藺生收功於章臺丨丨于採榮於南山白居易履道坊七老詩天年高邁二疏傳人數多)
(丨丨圖杜牧題青雲館詩丨丨有芝輕漢祖張儀無地與懷王黃㴞詩直道三湘水高情丨丨山又南史徐伯珍傳兄弟四人皆白)
(首相對時人呼為丨丨)太皓(後漢書郎顗傳陽嘉初顗上便宜事曰陛下欲除災昭祉順天致和宜察臣下尤酷害者亟加)
(斥黜以安黎元則丨丨悦和雷聲乃發注丨丨天也屈原遠遊歴丨丨以右轉兮前飛廉以啓路蔡邕陳留太守頌丨丨為政建時)
(春陽)華皓(隋書李穆傳穆子孫一門執象笏者百餘人詔曰呂尚以期頤佐周張蒼以丨丨相漢高才命世不拘恒禮蘇頲授)
(禇無量右散騎常侍制覃思研精丨丨不倦直詞讜議清眀可觀元載太尉裴冕碑皤皤丨丨為國元老皇甫曾詩丨丨清風千古)
(在歐陽修鶴詩西漢惜馮唐丨丨欲投簪蘇軾詩文章餘正始風節貫丨丨又留别叔通元弼坦夫詩願存金石契凜凜貫丨丨)
綺皓(宋史种放傳景德三年上遣内侍齎詔諭之曰卿棲身巖竇屛跡囂塵躡丨丨之遐蹤有曾顔之至行江淹雜述詩領略)
(歸一致南山有丨丨李陽冰李白文集序翰林在天寳中賀祕監聞于明皇帝召見金鑾殿降步輦迎如見丨丨草和番書思若懸)
(河李白山人勸酒詩蒼蒼雲松落落丨丨)五皓(顔氏家訓凡避諱者皆須得其同訓以代換之桓公名白傳有丨丨之稱厲王)
(名長琴有修短之目不聞謂布帛為布皓呼腎腸為腎修也)布皓(見上)
南山皓(李白詩桃李竟何言終成丨丨丨)
增昭皓(爾雅釋詁緝熙烈顯丨丨熲光也疏皓者亦日光也)友皓(後漢書荀韓鍾陳傳贊二李師淑陳君丨丨)夷
皓(魏志胡昭傳正始中驃騎將軍趙儼等逓薦昭曰天真高絜老而彌篤玄虚静素有丨丨之節宜蒙徵命以勵風俗又華歆傳)
(注孺盛論歆既無丨丨韜邈之風又失王臣匪躬之操故撓心于邪儒之說交臂于陵肆之徒位奪于一豎節墮于當時書斷胡昭)
(有丨丨之節甚能籀書真行與鍾繇並師于劉德升俱善革行而胡肥鍾瘦陶潛感士不遇賦序丨丨有安歸之歎三閭發已矣之)
(哀劉因淵明歸去來圖詩中年欲與丨丨俱晩節樂地歸唐虞)臺皓(宋書謝靈運傳覽者廢張左之豔辭尋丨丨之深意去飾)
(取素儻值其心耳)質皓(大戴禮丨色丨然固以安偽色縵然亂以煩郭璞山海經圖贊甝䖛之虎仁而有猛其丨載丨其文)
(載炳)遺皓(許敬宗詩攀鱗有丨丨沐德抃稱觴)商皓(儲光羲效古曠哉遠此憂冥冥丨山丨李白别韋少府詩欲尋丨山)
(丨猶戀漢皇恩王翰和王道錄韻丨丨芝田雲更白葛公丹井水無紅權德輿齊成公神道碑以忠事君以病乞身乃去台宰乃儕)
(丨丨崔塗讀留侯傳詩翻把壮心輕尺組却煩丨丨正皇儲)縞皓(李白鳴臯歌霜厓丨丨以合沓兮)目皓(李白秋夜)
(宿龍門香山寺詩丨丨沙上月心清松下風)首皓(李華詠史詩高卧三十年相看丨成丨)老皓(白居易和晉公侍中)
(除留守詩商山丨丨雖休去終是留侯門下人)髩皓(喻鳬酬王擅見寄詩酬難塵丨丨坐久壁燈青戴復古湖山清隐詩照影)
(湖邊雙丨丨此計知之悔不早鄭元祐送友還鄉詩青雲一蹉跎丨髮日已丨)霜皓(呂令則河堤賦其奮鎚也齊呌以雷震其)
(揮鍤也連刃以丨丨)清皓(雲笈七籖六天者赤虚天泰玄都天丨丨天泰玄天泰玄蒼天泰清天)張皓(後漢書丨丨王)
(龔傳論丨丨王龔稱為推士若其好通汲善明發升薦仁人之情也)鍾皓(後漢書丨丨傳皓及荀淑並為士大夫所歸慕李&KR0574;)
(常歎曰荀君清識難尚鍾君至德可師)黃皓(蜀志後主紀景曜元年宦人丨丨始專政又諸葛尚傳注尚歎曰父子荷國重)
(恩不早斬丨丨以致傾敗困生何為乃馳赴魏軍而死韓偓感事詩秪擬誅丨丨何曾識霸先)孫皓(吴志丨丨傳丨丨字元宗)
(權孫和子也一名彭祖字皓宗李商隐藥轉詩長籌未必輸丨丨香棗何勞問石崇朱謀㬜金陵雜詠乍見張昭稱賀表終聞丨丨)
(𣗳降旗)王皓(北史丨丨傳皓字季高少立名行為士友所稱)茹皓(北史丨丨傳宣武踐祚皓侍直禁中被寵接及帝親)
(政眷賚日隆超授濮陽太守)袁皓(羅隠寄丨丨侍御詩我寝牛衣弊君居豸冠危)談皓(圖繪寳鑑丨丨善畫人物有態)
(度衣裳潤媚與李凑小相𩔖)洪皓(宋史丨丨傳丨丨字光弼番陽人少有竒節慷慨有經略四方志舉進士建炎初假禮部)
(尚書使金留十五年不屈既議和得還辭歸飬母上曰卿忠貫日月志不忘君蘇武不能過肻捨朕去邪陞徽猷閣直學士以忤秦)
(檜安置英州)
采芝皓(王冕題夏迪雙松圖詩友人兀坐誠有道豈比商山丨丨丨)頭顱皓(吴寬題啓南寫游虎丘詩再到京華)
(住六年匏翁丨丨欲全丨)温庭皓(舊唐書丨庭筠傳庭筠弟丨丨咸通中為徐州從事又徐夤有傷進士謝庭皓詩注庭皓)
(大順中以詞賦著名時號錦繡帷)周仁皓(庾肩吾書品丨丨丨與顔寳光張欣泰二十二人俱為下之下)
寳(博抱切珍丨又瑞也符也道也亦姓古文作珤)
韻藻大寳(易聖人之丨丨曰位魏志王朗傳王肅言信之於民國家丨丨也唐書謝偃傳直中書省張藴古上丨丨箴其)
(辭挺切擢大理丞呂氏春秋衆者聖人之丨丨也闞子宋之愚人得燕石於梧臺之側藏之以為丨丨周客聞而觀焉主人齋七日)
(端冕玄服以𤼵寳說苑經侯往適魏太子左帶羽玉具劍右帶環珮曰魏國亦有寶乎太子曰有徒師沼治魏市無預賈郄辛治陽)
(道不拾遺芒夘在朝四鄰賢士無不相因而見此魏國丨丨經侯默然左觧玉具右觧環珮上車驅去張協七命今將榮子以天人)
(之丨丨悦子以縱性之至娛潘岳西征賦惟生與位謂之丨丨李嶠瑞石表慶發曾沙業隆丨丨)陳寳(書越玉五重丨丨赤)
(刀大訓弘璧琬琰在西序又史記秦紀文公十九年得丨丨漢書郊祀志文公獲若石云于陳倉北阪城祀之其神或歲不至或歲)
(數來也常以夜光煇若流星從東方來集于祠城若雄雉其聲殷殷云野雞夜鳴以一牢祠之名曰丨丨作丨丨祠注丨倉縣有丨)
(夫人祠易林光休出城丨丨雞鳴太康地志秦文公時陳倉人獵得獸若彘不知名牽以獻之逄二童子童子曰此名為媦媦亦語)
(曰二童名丨丨得雄者王得雌者霸陳倉人乃逐之化為雌雉上陳倉北阪為石秦祀之西京賦岐梁汧雍丨丨鳴雞在焉唐明皇)
(詩不重鳴岐鳳誰矜丨丨雄又商子秋取其刈冬丨其丨)龜寳(禮記諸侯以丨為丨以圭為瑞北史柳彧傳上以彧家貧敕有)
(司與之築宅因曰柳彧正直之士國之丨丨也其見重如此金華子徐太尉赴廣西淺水中得琉璃瓶中有一龜寸許旋轉不停瓶)
(口細不可出夜半羣龜登舟遶瓶徐懼棄之舶主云此名丨丨)愛寳(禮記天不愛道地不丨丨晉語晉陽之圍張談曰先主為)
(重器也為國家之難盍姑無丨丨于諸侯乎戰國策景翠得城于秦丨丨于韓而德東周梁簡文帝七勵天不丨丨地無隐瑞百神)
(受職三苖奉義令狐楚珠還合浦賦水容益媚澤氣彌好川實效珍地寕丨丨)善寳(禮記楚國無以為寳惟丨以為丨張九齡)
(趙公墓誌銘名取公器為身丨丨)國寳(左傳五父曰親仁善鄰丨之丨也國語楚王孫圉聘于晉趙簡子問曰楚之白珩猶)
(在乎對曰圉聞丨之丨六而已聖能制議百物以輔相國家則寳之玉足以蔭嘉穀使無水旱之災則寳之珠足以禦火災金足以)
(禦兵亂山林藪澤足以備財用則寳之墨子食者丨之丨也越絶書越王聞范蠡隂陽之說以丹書帛置之枕中以為丨丨荀子口)
(能言之身能行之丨丨也口不能言身能行之國器也晏子璧玉珊瑚琉璃咸為丨丨杜甫送長孫侍御赴武威判官詩尊前失詩)
(流塞上得丨丨韋應物詩荆璞非有求和氏非有恩所獻知丨丨至公不待言劉禹錫謝手詔表恭惟丨丨何幸家藏感極涕零莫)
(知上答白居易詩古稱丨之丨穀米與賢才崔曙明堂火珠詩遥知太平代丨丨在明都)六寳(見上李嶠宣州大雲寺碑丨丨)
(神御三才化成)懷寳(論語丨其丨而迷其邦易林交易貨貲舍珠丨丨我心悦喜韓詩外傳丨其丨而迷其國者不可與語仁)
(窘其身而約其親者不可與語孝齊王&KR0788;與逸人王真書棲遲衡泌丨丨迷邦陳子昂陳明經墓誌鳳兮鳳兮誰能象兮嗚呼我君)
(丨丨不識孰知其深廣兮白居易詩丨丨四方來唐無名氏市賈為胡貨判梯山欵塞胡虜初喜其來王丨丨越鄉周官方驗其不)
(物蘇軾園中草木詩丨丨自足珍蓺蘭那計畹趙頤真小吏持劍判業非地望有殊代禄之家才同丨丨頗異名人之子張環以玉)
(抵鵲賦投沙有去國之賢丨丨為問津之聖李好文感志賦聞耕穫于道德兮内丨丨以自珍)珍寳(戰國策馮煖謂孟嘗曰宮)
(中積丨丨狗馬實外廐美人充下陳君家所寡有者以義耳史記秦始皇紀諸侯兵至項籍為從長收其丨丨貨財諸侯共分之又)
(高祖紀沛公左司馬曹無傷使人言項羽曰沛公欲王關中令子嬰為相丨丨盡有之欲以求封後漢書光武帝紀光武至郾定陵)
(悉發諸營兵而諸將貪惜財貨欲分留守之光武曰今若破敵丨丨萬倍大功可成如為取敗首領無餘何財物之有衆乃從又張)
(堪傳樊顯曰漁陽太守張堪昔在蜀漢仁呂惠下威能討姦前公孫𫐠破時丨丨山積捲握之物足富十世而堪去職之日乘折轅)
(車布被嚢而已帝聞良久嘆息又度尚傳桂陽宿賊渠帥卜陽潘鴻等畏尚威烈徙入山谷尚窮追數百里遂入南海破其三屯多)
(獲丨丨魏志公孫度傳權遣使齎金玉丨丨立淵為燕王西京賦攢丨丨之玩好紛瑰麗以奓靡陳子昂送魏兵曹使嶲州詩羌笮)
(多丨丨人言有愛憎)三寳(史記趙世家蘇厲為齊遺書趙王曰秦以三郡攻王之上黨羊腸之西勾注之南非王有已踰勾注)
(斬常山而守之三百里而通於燕代馬胡犬不東下昆山之玉不出此丨丨者亦非王有已王久伐齊從彊秦攻韓其禍必至於此)
(願王熟慮之又貨殖傳太史公曰周書曰農不出則乏其食工不出則乏其事商不出則丨丨絶虞不出則財匱少此四者民所衣)
(食之原也北史裴叔業傳裴植母年踰七十以身為婢自施丨丨布衣麻厞手執箕帚於沙門寺灑掃六韜大農大工大商是謂丨)
(丨老子我有丨丨一曰慈二曰儉三曰不為天下先新序晉平公浮西河曰安得賢士與共此樂者舡人固桑進對曰夫劍産於越)
(珠産江漢玉産昆山此丨丨者皆無足而至今君好士則賢士至矣參同契耳目口丨丨閉塞勿𤼵通名畫記大雲寺東浮圖北有)
(塔俗呼為丨丨塔隋文帝造雲笈七籖香風扇丨丨五藏映清夷)魏寳(史記魏世家美哉山河之固此丨國之丨也)鴻
寳(漢書劉向傳淮南有枕中丨丨苑秘書言神仙使鬼物為金之術宋史樂志皇太后册寳樂章欽稱丨丨永膺天命典論劉向)
(惑于丨丨之說君游眩于子政之言古今愚謬豈惟一人哉沈佺期詩清晨朝鳳京静夜思丨丨張說裴行儉神道碑豈比馬卿浮)
(華難留封禪之草劉安虚誕空傳丨丨之書杜甫贈汝陽王詩丨丨寕全秘丹梯庶可凌權德輿王公神道碑嘗與故太師顔魯公)
(暨柳郎中芳陸員外據殷永寕寅為莫逆之交陸嘗言王之莊柳之辨殷之介皆希代丨丨徐鉉贈王貞素詩道秘未傳丨丨術院)
(深時聽步虚聲蘇軾贈王仲素詩家有丨丨書不鑄金䮍蹄蘇轍和毛君新葺囷菴詩借我此菴泥藥竈古書丨丨試淮南)二
寳(南史謝靈運傳謝靈運詩書皆兼獨絶每文竟手自寫之文帝稱為丨丨宋史輿服志周廣順中始造丨丨一曰皇帝受命之)
(寳一曰皇帝神寳又汪藻傳徽宗親製君臣慶會閣詩羣臣皆賡進惟藻和篇衆莫能及時胡伸亦以文名人為之語曰江左丨丨)
(胡伸汪藻)天寳(唐書明皇紀丨丨元年大赦改元羣臣上尊號曰開元丨丨聖文神武皇帝王維曲江應制詩從今億萬歲丨)
(丨紀春秋温庭筠弹筝人詩丨丨年中事玉皇曾將新曲教寕王蘇軾韓幹牧馬圖詩想見開元丨丨年八坊分屯隘秦川又武帝)
(内傳王母曰五嶽眞形三天太上之所撰得眞者四萬年一傳昇太上者四十萬年一傳得其人不傳是謂蔽丨丨揚雄獵賦蹈飛)
(豹羂嘄陽追丨丨出一方王勃滕王閣序物華丨丨龍光射牛斗之墟人傑地靈徐孺下陳蕃之榻李白大獵賦獲丨丨于陳倉載)
(飛熊于渭濱雲笈七籖三元者第一混洞太無元第二赤混太無元第三冥寂玄通元從混洞太無元化生丨丨君從赤混太無元)
(化生靈寳君從冥寂玄通元化生神寳君丨丨君治在玉清境靈寳君治在上清境神寳君治在太清境)萬寳(宋史樂志祀五)
(方帝樂章執矩斯兊實惟素靈受職儲休丨丨以成莊子正得秋而丨丨成王勃拜南郊頌序元惡既殄萬宇清矣元勲既輯丨丨)
(成矣王珪教坊致語年年丨丨登秋後常與君王獻夀香元絳小兒致語霜氣始肅登丨丨以順成金行當期奄四夷而率服蘇軾)
(教坊致語屬此九秋之候粲然丨丨之成楊萬里入玉山詩諸村不雨數旬餘此地瀕江丨丨蘇)七寳(宋史交趾傳真宗即)
(位黎桓遣使以金銀丨丨装交椅一銀盆十犀角象牙五十枚來貢咸平四年又遣使以丨丨装金瓶一來貢酉陽雜爼鄭仁本表)
(弟遊嵩山見一人枕襆物眠熟呼之其人曰君知月乃丨丨合成乎月勢如丸其影日爍其凸處常有八萬三千戶修之□子良文)
(菩薩至意堅強所期者大不以為苦故得自然宮殿丨丨房舍早得成佛李商隐春游詩徙倚三層閣摩挲丨丨刀蘇軾記所見吴)
(道子畫佛詩西方真人誰所見衣被丨丨從雙狻袁桷東門行金袍朱縈帽丨丨剖符帶礪功難磨雲笈七籖道教本始部最上一)
(天名曰大羅在玄都玉京之上紫微金闕丨丨審𣗳麒麟獅子化生其中玉京經玉京山有丨丨城太上無極大道虚皇君之所治)
(也高仙之玄都在馬)佛寳(宋史夏國傳宋寳慶元年元昊表遣使詣五臺山供丨丨欲窺河東道路法苑珠林述意部金檀銅)
(素漆紵丹青圖像聖容名為丨丨紙絹竹帛書寫玄言名為法寳鬀髮染衣執持應品名為僧寳)良寳(墨子義者天下之丨)
(丨也又和氏之璧所謂丨丨陳子昂詩丨丨委短褐閒琴獨嬋娟李白古風抱玉入楚國見疑古所聞丨丨終見棄徒勞三獻君)
棄寳(呂氏春秋知其所以知之為知道不知其所以知之為丨丨)抱寳(淮南子苟息伐之兵不血刃丨丨牽馬而去博)
(物志龍丨丨而眠謂之癡龍蘇軾仙游潭詩我欲然犀看龍應丨丨眠)身寳(說苑義士不欺心廉士不妄取以財為草以丨)
(為丨庾信報趙王出師賜詩王子丨為丨深思不倚衡姚元崇荅張九齡書猥惟不敏敬承厥休持當座銘永為丨丨李白贈韋侍)
(御詩此地累摧輪全丨以為丨周曇宋子罕詩自有不貪丨内丨玉人徒獻外來珍)器寳(法言或問國寳九鼎寳乎曰丨丨也)
(丨丨待人而後寳陸游端硯詩丨丨備才德初不以形論楊萬里和尤延之詩文戈却日玉無價丨丨羅胸金欲流)洪寳(陸機)
(嘆逝賦將頤天地之大德遺聖人之丨丨)瓌寳(陸雲薦張瞻書瞻沉淪下位羣望悼心若得垂纓玉瑎論道紫宮誠帝室之丨)
(丨清廟之偉器陸雲詩底之丨丨有餐瓊環吴都賦窺東山之府則丨丨溢目注吳之東山多寳玉如府庫白居易酧陳郎中見寄)
(詩魚中獲丨丨孔武仲遇廖開府詩歸來赴愬天子庭正欲披腹呈丨丨)僧寳(蕭子良文至德常和謂之丨丨杜甫詩丨丨人)
(人滄海珠白居易詩髻裏傳丨丨環中得道樞釋皎然支硎山和尚碑泓澄吳江静幾于道清氣蓄焉誕我丨丨)法寳(張說)
(龍興寺碑戒珠如月獨潔麒麟之行丨丨如山普聞獅子之吼李嶠宣州大雲寺碑憲章乎丨丨而度律既周經緯乎時文而網羅)
(畢備獨孤及一公塔碑公九歲出家十三斷髮嚴持律藏將紹丨丨傳燈錄五祖夜召盧行者告曰今以丨丨及所傳袈裟付于汝)
(有偈曰有情來下種因地果還生無情既無種無性亦無生遂與衣鉢丨丨)毛寳(晉書丨丨傳寳為温嶠平南參軍征蘇峻)
(寳領千人為先鋒嶠嘉其勲上為廬江太守搜神記丨丨釣得白龜贖放之後戰敗投江躡物至岸視之乃所放龜也李羣玉龜詩)
(有志酬丨丨無心畏豫且)
作爾寳(詩錫爾介圭以丨丨丨)仁親寳(禮記喪人無寳丨丨以為丨)耀魄寳(晉書天文志鈎陳口中一)
(星曰天皇大帝其神曰丨丨丨主御羣靈執萬神國唐書禮樂志禮曰以㮒祀昊天上帝此天也鄭玄以為天皇大帝者北辰丨丨)
(丨也真靈位業圖東方靈威仰南方赤熛怒西方丨丨丨北方隐侯局中央含樞紐)外家寳(唐書韋述傳述父景駿元行冲)
(景駿姑子也為時儒宗常載書數車自隨述入其室觀書不知寝食行冲異之使屬文受紙輙就行冲曰丨丨之丨也又南史王弘)
(傳王曇首亡文帝見弘流涕歔欷弘斂容而已既而義康言于帝曰曇首既為家寳又為國器弘情不稱何也帝曰賢者意不可度)
(北史房豹傳豹無子以兄□子彦詡嗣熊長子彦詢最知名特為豹所愛重病卒豹取急親送柩還鄕悲痛傷惜以為喪當家之寳)
(江表傳孫策以虞翻博洽欲令詣許交見朝士翻曰翻是明府家寳而以示人人倘留之則去明府良佐故不行耳策笑而止禇亮)
(詩邁德惟家寳生才諒國珍王勃詩貽厥孫謀永為家寳梅堯臣詩有子即家寳)藍田寳(博物志魏前枕黃河背漳水瞻)
(王屋望梁山有丨丨之丨浮地之淵)
得原失寳(呂氏春秋晉文公伐原與士期七日而下公曰信國之寳也丨丨丨丨吾不為也遂去之)
增典寳(書序夏師敗績湯遂從之遂伐三朡俘厥寳玉誼伯仲伯作丨丨傳二臣作丨丨一篇言國之常寳也)所寳
(書丨丨惟賢則邇人安)美寳(詩貽我佩玖傳玖石次玉者言能遺我丨丨吴志虞翻傳張紘與孔融書曰虞仲翔前頗為論)
(者所侵丨丨為質雕摩益光不足以損何據琥珀拾芥賦丨丨擢色以臨矣飛芒乘虚而附焉)載寳(禮記南宮敬叔反必丨丨)
(而朝夫子曰若是其貨也喪不如速貧之愈也左傳鴻駵魋駟乘于公公丨丨以出庾信鄭常神道碑兼乘而反光乎譙郡之城丨)
(丨而歸照乎臨漳之水)貴寳(周禮秋官大行人九州之外謂之蕃國世壹見各以其所丨丨為摯子華子周舍見子華子曰)
(舍聞身修而名不立無為于擇術矣庶羞百品雜進于盤几而咽不下無為于貴饌矣抱璧而徒乞無為于丨丨矣易林金帛丨丨)
(宜與我市嫁取有息得利過倍元稹詩楚有望氣人王前忽長跪賀王得丨丨不遠王所蒞)衛寳(春秋莊公六年齊人來歸)
(丨丨案此係穀梁經左氏作衛俘)吾寳(左傳僖公二年晉荀息請以屈産之乘與垂棘之璧假道于虞以伐虢公曰是丨丨)
(也說苑齊攻魯子貢見哀公請求救于吳公曰奚先君寳之用子貢曰使吳□丨丨而與我師是不可恃也于是以楊榦麻筋之弓)
(六往唐德宗詩七物匪丨丨萬行先求成)近寳(左傳成公六年晉人謀去故絳韓厥曰山澤林鹽國之寳也國饒則民驕佚丨)
(丨公室乃貧不可謂樂宋史沈括傳括為河北西路察訪使先是銀冶轉運司置官收其利括言丨丨則國貧)名寳(國語文公)
(誅觀状以伐鄭及其埤鄭人以丨丨行成戰國策秦王欲得宜陽不愛丨丨唐書裴矩傳帝問矩西方事矩盛言胡多瓌怪丨丨俗)
(土著易并吞帝由是甘心西夷古詩奄忽隨物化榮丨以為丨)竊寳(魯語莒僕殺紀公里革對曰臣聞之曰毁則者為賊掩賊)
(者為臧丨丨者為軌用軌之財者為姦使君為臧姦者不可不去也杜弼檄梁文逐雀去草曾不是圖丨丨叛邑椒蘭比好)重
寳(家語子貢說越王丨丨以悦其心卑辭以導其禮則其伐齊必矣戰國策蘇子謂秦王曰臣聞懷丨丨者不以夜行任大功者)
(不以輕敵史記越王勾踐世家范蠡浮海出齊變姓名自謂鴟夷子皮父子治産居無幾何致産數千萬齊人聞其賢以為相范蠡)
(曰久受尊名不祥乃歸相印盡散其財而懷其丨丨間行以去止于陶又秦始皇紀贊孝公既殁惠王武王蒙故業因遺冊南兼漢)
(中西舉巴蜀東割膏腴之地收要害之郡諸侯恐懼會盟而謀弱秦不愛珍器丨丨肥美之地以致天下之士又高祖紀漢元年十)
(月沛公西入咸陽欲止宮休舍樊噲張良諫乃封秦丨丨財物府庫還軍霸上又龜策傳禇先生曰漁者舉網而得神龜龜自見夢)
(宋元王元王召博士衛平告以夢状平運式定日月分衡度視吉凶占龜與物色同平諫王留神龜以為國丨丨美矣古者筮必稱)
(龜者以其令名所從來久矣漢書張良傳令酈食其持丨丨㗖秦將魏志邴原傳徵士邴原議郎張範皆秉德純懿志行忠方清淨)
(足以厲俗貞固足以幹事所謂龍翰鳳翼國之丨丨也宋史高麗國傳崇寕後始學鼓鑄有海東通寳丨丨三韓通寳三種錢易林)
(隨和丨丨衆所貪有相如睨柱趙王危殆瑯嬛記紫竹工詞善于調謔恒謂天下無其偶自得方喬目為丨丨尺牘之間往往呼之)
(韓愈符讀書城南詩金璧雖丨丨費用難貯儲)厚寳(戰國策顔率謂齊王曰存危國美名也得九鼎丨丨也願大王圖之)四
寳(戰國策范子獻書昭王曰臣聞周有砥厄宋有結綠梁有懸黎楚有和璞此丨丨者王之所失也三輔黃圖漢武有七寳牀雜)
(寳案厠寳屛風列寳帳設于桂宮時人謂丨丨宮三世志大風吹沫造須彌山丨丨所成如是大風吹掘大地崔顥行路難豔彩朝)
(含丨丨宮香風旦入朝雲殿晁冲之荅僧法一詩上人好事世莫當羅列丨丨如文房)周寳(戰國策東周與西周戰韓救西)
(周或為東周謂韓王曰西周故天子之國也多名器重寳按兵而勿出可以德東周西丨之丨可盡矣又公子牟謂韓王曰費緤西)
(周讐之東丨丨之此其家萬金王何不召之以為三川之守注費緤韓人)取寳(戰國策東周謂楚韓曰我攻西周西周寳出是)
(我為楚韓丨丨以德之也洞冥記味勒國在日南其人乘象入海底丨丨宿于鮫人之宮得淚珠則鮫人所泣珠也)貨寳(史記)
(項羽紀項羽引兵西屠咸陽殺秦降王子嬰燒秦宮室三月不滅收其丨丨婦女而東荀子事之以丨丨則丨丨單而交不結)輕
寳(史記越王勾踐世家范蠡事越王勾踐報會稽之恥為書辭勾踐乃装其丨丨珠玉自與其私徒屬乘舟浮海以行終不反)
齊寳(史記燕世家燕國殷富士卒樂軼輕戰以樂毅為上將軍與秦楚三晉合謀以伐齊齊兵敗湣王出亡於外燕兵獨追北)
(入至臨淄盡取丨丨燒其宮室宗廟)金寳(史記天官書丨丨之上皆有氣不可不察後漢書城陽恭王祉傳仁卒子敞嗣敞謙)
(儉好義盡推父時丨丨財産與昆弟荆州刺史上其義行拜廬江都尉隋書宇文述傳富商大賈及隴右諸胡子弟述皆接以恩意)
(呼之為兒由是競加餽遺丨丨累積宋史王旦傳旦疾甚上表言戒子弟勿為厚葬以丨丨置&KR2478;中宋史賈黃中傳黃中知昇州一)
(日案行府署中見一室扄鑰甚固命𤼵視之得丨丨數十匱計直數百萬乃李氏宮閤中遺物也即表上之春秋繁露氣之清者為)
(精人之清者為賢治身者以積丨為丨治國者以積賢為道)傳寳(史記藺相如傳相如謂秦王曰和氏璧天下所共丨丨也)
(趙王送璧時齋戒五日今大王亦宜齋戒五日設九賓于庭臣乃敢上璧李邕大相國寺碑受天元禧祚國丨丨又蘇軾詩每見便)
(聞曹植句至今丨丨魏華書注魏華河内人善書)政寳(史記管晏傳柯之會桓公欲背曹沫之約管仲因而信之諸侯由是)
(歸齊故曰知與之為取丨之丨也)神寳(史記龜筴傳高廟中有龜寳藏内以為丨丨金史樂志大定十八年十二月上受命)
(寳羣臣合班奏歸美揚功之曲云德冒生民明明元后端冕臨軒丨丨是受拾遺記明帝踐中區之沃盛威靈所懾比強列代禎祥)
(丨丨史不絶書)和寳(史記李斯傳斯上書曰今陛下致毘山之玉有隋丨之丨垂明月之珠服太阿之劍乘纖離之馬建翠鳳)
(之旗𣗳靈鼉之鼓此數寳者秦不生一馬而陛下說之何也宋書禮志雕琢琳瑯丨丨必至大啟羣蒙茂兹成德)漢寳(漢書)
(吾丘夀王傳汾隂得寳鼎武帝嘉之羣臣皆上夀賀曰陛下得周鼎夀王獨曰非周鼎天柞有德寳鼎自出此天之所以與漢乃丨)
(丨非冏寳也上曰善羣臣皆稱萬歲)執寳(漢書燕刺王傳王上書言竊見孝武皇帝躬聖道孝宗廟德配天地明並日月威武)
(洋溢遠方丨丨而朝增那數十斥地且倍)獻寳(漢書杜鄴傳元夀元年正月詔舉賢良方正直言扶陽侯韋育舉鄴方正對曰)
(臣聞禽息憂國碎首不恨卞和丨丨刖足願之臣幸得奉直言之詔無二者之危敢不極陳後漢書班固傳昔卞和丨丨以離斷趾)
(靈均納忠終于沈身而和氏之璧千載垂光屈子之篇萬世歸善漢高祖功臣頌建信委輅被褐丨丨指明周漢銓時論道案謂婁)
(敬沈佺期詩河宗來丨丨天子命焚裘杜甫曹將軍畫馬圖詩自從丨丨朝河宗無復射蛟江水中)秘寳(後漢書班固傳典引)
(曰啟恭館之金滕御東序之丨丨注丨丨謂河圖之屬吴志孫堅傳注金玉之精率有光氣加以神氣丨丨輝耀益彰楊億賀刁秘)
(閣啓竹箭貞姿天球丨丨梁昭明太子與晉安王令陸生資忠履貞到子風神開爽皆海内之俊乂東序之丨丨韓愈荅張徹詩義)
(苑手丨丨文堂耳驚霆白行簡沽美玉賦韜而藏則傷乎丨丨懷而匿又慮乎失時李商隐祭楊郎中文文場不寫于中心册苑空)
(留于丨丨)藏寳(後漢書周黃等傳用舍之端君子之所以存其誠也故其行也則濡足蒙垢出身以效時及其止也則窮棲茹)
(菽丨丨以迷國韓詩外傳晉平公之時丨丨之臺燒晏子獨束帛而賀李嶠攀龍臺碑趙邦謀嗣唯驗于丨丨楚國擇才更憑于埋)
(璧駱賓王奏姚州露布崇巒切漢若登丨丨之山絶壑憑霄似瞰封泥之谷元稹送客遊嶺南詩舶主腰丨丨自注南方呼波斯為)
(舶主胡人異寳多自懷藏以避強丐周朴贈雙峰和尚詩茯神松不異丨丨石俱閒王起照寳鏡賦滿堂由是而獲珍厚地詎聞乎)
(丨丨)琛寳(後漢書周黃等傳贊丨丨可懷貞期難對)輦寳(後漢書陳龜傳古公杖策其民五倍文王西伯天下歸之豈復)
(輿金丨丨以為民惠乎齊書江謐傳御史中丞沈冲奏其罪状咎盈憲簡戾彰朝聽輿金丨丨取容近習)世寳(魏志鍾繇傳注)
(丕謝繇送玉玦曰猥以矇鄙之姿得觀希丨之丨宋史李公麟傳公麟善畫自作山莊圖為丨丨新語故夫道者萬丨之丨也尚書)
(故實武后朝宰相王方慶瑯琊王也后嘗御武成殿閱書畫問方慶曰卿家舊法書存乎方慶集右軍以下僧虔智永等二十五人)
(各一卷進后命崔融作序謂為寳章集亦曰王氏丨丨陶潛讀山海經詩雖非丨上丨爰得王母心)九寳(魏志鍾繇傳注繇為)
(相國以五熟釡鼎範因太子鑄之釡成太子與繇書昔有黃三鼎周之丨丨咸以一體使調一味豈若斯釡五味時芳)舍寳
(魏志管輅傳輅字公明平原太守劉邠取印囊著器中使筮輅曰内外方圓五色成文丨丨守信出則有章此印囊也)財寳
(魏志韓國傳其俗以瓔珠為丨丨或以綴衣為飾或以縣頸垂耳不以金銀錦綉為珍徐陵傅大士碑或立捨鬚髮如聞善來大傾)
(丨丨同修淨福)資寳(蜀志先主傳從劉璋求萬兵及丨丨欲以東行易林日中為市交易丨丨名利取有心悦以喜)元寳
(蜀志秦宓傳注劉焉表薦任安味精道度厲節高邈揆其器量國之丨丨金史食貨志興定四年鎮南軍節使上書言宜令民以銀)
(鑄錢為數等文曰興定丨丨定直以備軍賞歸田錄國家開寳中所鑄錢文曰宋通丨丨至寳元中則曰皇宋通寳近世錢文皆著)
(年號惟此二錢不然者以年號有寳字文不可重故也又北史趙郡王琛傳趙郡王琛字丨丨齊神武皇帝也弟也又趙貴傳貴字)
(丨丨天水南安人少有節㮣爾朱榮以為别將從討元顥有功賜爵燕樂縣子)寸寳(宋書臧質傳曾無撫孤之仁唯聞陵侮之)
(酷尺田丨丨靡有孑遺)潛寳(宋書王微傳必欲探援丨丨傾海求珠自可卜肆巫祠之間馬棧牛口之下賞劇孟于博徒拔)
(卜式于芻牧高啓太湖石詩馮夷不觧護丨丨幾片捧出如青蓮)架寳(齊書張融傳積珍全遠丨丨諭深瓊池玉壑珠岫㻁)
(岑盧照鄰胡𣗳禮為女造畫讚鎔金逞妙徒罄中人之産丨丨崇奢未階大乘之化)遺寳(梁書顧協傳湘東王薦表曰協服膺)
(道素雅量䆳遠臣欲言于官人申其屈滯協必苦執貞退立志難奪可謂東南之丨丨矣拾遺記魏明帝檢寳庫中得一玉虎頭枕)
(眼有傷血痕尚濕帝該古傳文云漢誅梁冀得一玉虎頭枕云單池所獻檢其頷下有篆書云是帝辛之枕殷時之丨丨也范仲淹)
(四民詩窮山無丨丨竭海無遺珠蘇軾石炭詩豈料山中有丨丨磊落如䃜萬車炭張環以玉抵鵲賦大捨丨丨高懸明鏡典我權)
(衡于斯為盛)雕寳(南史后妃總論武帝嗣位運籍休平夀昌前興鳳華曉搆香栢文檉花梁繡柱雕金丨丨照燭房帷)卿
寳(南史任昉傳昉以父喪去官泣血三年杖而後起齊武帝謂昉伯遐曰聞昉哀瘠過禮使人憂之非直亡丨之丨亦時才可惜)
(宜深相全譬)佳寳(南史陶弘景傳天監中獻丹於梁武帝大通中又獻二丹其一名善勝一名成勝並為丨丨)雜寳
(南史婆利國傳侍女皆為金花丨丨之飾)窺寳(隋書潘徽傳乃以宣條暇日聽訟餘晨娛情丨丨之鄉凝相觀濤之岸)孕
寳(隋書許善心傳御地七神飛天五老山祗吐祕河靈丨丨)靈寳(唐書地理志陜州陜郡縣六陜峽石丨丨夏苪城平陸又)
(魏文帝建安諸序丕造百辟寳刀其一文似靈龜名曰丨丨武帝内傳夫欲修身嘗思丨丨靈者神也寳者精也神仙傳華子斯淮)
(南人師甪里先生授山隠丨丨方馬融廣成頌厲雲漢横天潢導鬼區經神場詔丨丨召方相驅厲疫走蜮祥又異苑桓丨丨生而)
(有光照室宣武名曰丨丨陸龜蒙小名錄桓敬道小名丨丨常被召作洗馬泊船荻渚王忱能飲顧左右令温酒來敬道以手巾掩)
(淚王求去敬道謂忱曰我家諱何預君事王嘆曰丨丨故自逹)女寳(唐書武后紀太后又自加號金輪聖神皇帝置七寳于庭)
(曰金輪寳曰白象寳曰丨丨曰馬寳曰珠寳曰主臣寳曰主藏臣寳率大朝會則陳之)馬寳(見上)珠寳(見上易林交易)
(貲貨函丨為丨蘇軾甘菊詩無人送酒壺空腹嚼丨丨)通寳(唐書食貨志武德四年鑄開元丨丨其文以八分篆隸二體金)
(史食貨志易交鈔為寳劵寳劵未久更作丨丨凖銀并用丨丨未久復作寳泉)泉寳(唐書食貨志乾封元年改乾封丨丨錢徑)
(寸重二銖六分以一當舊錢之十李嶠詠錢詩天龍帶丨丨地馬列金溝唐無名氏水石𩔖銀判貿遷海濡集朝夕于丨丨交易嶺)
(徼得開石于他山)小寳(唐書陸䞇傳德宗欲于行在夾廡署瓊林大盈二庫别藏貢物贄諫以為師旅方殷遽以珍貢私别)
(庫恐羣下&KR1333;望請悉出以賜有功是乃散小儲成大儲捐丨丨固大寳也帝悟即撤其署)夷寳(唐書北狄傳贊荒區君長待唐)
(璽纛乃能國一為不賓隨輙夷縳故蠻琛丨丨踵相逮于庭)册寳(宋史度宗紀咸淳二年以請先帝諡祭告天地宗廟社稷)
(奉丨丨于南郊上諡曰建道備德大功復興烈文仁武聖明皇帝遼史禮志宣制畢舁册人舉册匣于褥前跪捧引讀册者受册者)
(皆俛伏跪讀訖謝恩册禮同日先上皇太后丨丨金史禮志皇統五年上太祖尊諡禮官議侯奉安太廟神主禮畢方奉上諡號丨)
(丨)玉寳(宋史理宗紀端平元年以滅金獲其主完顔守緒遺骨告太廟其丨丨法物并俘囚張天綱完顔噶海等命有司審)
(實以聞又樂志嘉泰三年皇后冊寳曰瑤冊丨丨爛然瑞輝金史禮志一品及王公妃用丨丨易林把珠入口蓄為丨丨三輔黃圖)
(宣帝神爵二年鳳皇集祋祤縣集處得丨丨李德裕上尊䝞玉册文臣等謹奉玉册丨丨上尊號曰仁聖文武章天成功神德明道)
(大孝皇帝權德輿靈泉北塢記噴若丨丨泄為瑤池劉駕崑山詩昔時丨為丨崑山過不得今時玉為塵崑山入中國)御寳
(宋史禮志凡諸祭祝辭皆臨事撰進多違典禮眞宗時乃命祕書監李至增撰舊辭八十四首復命知制誥李宗諤等詳定之以為)
(永式祝版當進置者並命祕閣吏書上親署訖丨丨封給之文心雕龍皇齊丨丨運集休明孫沔論治夲疏丨丨不嚴財貨不計則)
(盜詐公取而無慮矣曾棨淮南舟中詩簫鼓官船發圖書丨丨封)鑄寳(宋史樂志淳熙三年𤼵皇后册寳樂章曰刻簡以珉)
(丨丨以金梅堯臣秦篆寳詩丨丨以永傳萬世俾勿喪)地寳(宋史汪綱傳綱為桂陽軍平陽縣令桂陽歲貢銀二萬九千餘)
(兩而平陽當其三分之二綱謂向者銀礦坌𤼵價輕故可勉以應今丨丨已竭市于他郡其價倍蓰力請痛蠲損之盧照鄰益州長)
(史為女造畫讚丨丨天花星羅雲布慧炬長設迷津永度)騰寳(宋史樂志玉牒金䋲丨丨飛聲)篆寳(宋史禮志紹興七年)
(尊宣和皇后為皇太后禮部太常言寳文欲乞以皇太后寳四字為文合差撰册文官一員書册官一員書丨丨文官一員並差執)
(政方孝孺徽宗花鳥圖詩玉礲装軸錦裁題墨署花書朱丨丨)異寳(宋史于闐國傳太平興國中澶州卒王貴晝忽見使者召)
(與偕行即命馬乘之騰虚而去頃之駐馬見屋室宏麗乃引貴入見其主容衛制度悉如王者謂貴曰汝年五十八當往于闐國北)
(通聖山取一丨丨以奉皇上宜深志之遂復乘馬凌虚而旋軍中失貴已數日矣)符寳(遼史禮志丨丨郎詣閤奉迎通事舍)
(人引文官四品至六品武官三品至五品就門外位温特赫吉違寳温德亨廸木逹子二十章宗即位以為丨丨典書梅堯臣觀古鼎)
(印龍雀刀詩鈿劍克辟邪丨丨殊制作)奉寳(遼史禮志册皇太后儀符寳郎丨丨置皇太后坐右左右金吾大將軍對揖鞠)
(躬奏軍國内外平安)司寳(金史百官志宮人女官有尚服二人掌丨丨司衣司飾司仗之事丨丨二人典寳二人掌寳二人)
掌寳(見上)八寳(金史禮志凡天子大祀則陳丨丨及勝國寳於庭所以示守也燕翼貽謀錄徽宗大觀元年詔求美玉製)
(丨丨以易六璽王世貞西城宮詞撏撦一博天顔喜丨丨金錢踠地鋪)援寳(金史儀衛志符寳郎八人丨丨三十二人)點
寳(金史禮志册寳殿太常官一人季視其封緘謂之丨丨)五寳(汲冢周書則有九聚德有丨丨哀有四忍樂有三豐李白)
(送于十六落第還嵩山詩道可束賣之丨丨溢山河)生寳(汲冢周書言有三信信以丨丨寳以貴物物周為器)邦寳(越絶)
(書范子謂越王曰金木水火更相勝天之三表也不可不察能知三表可以為丨丨又勾踐寝不安席食不求飽是人不死必為丨)
(丨)巳寳(荀子君子之所棄而愚者拾以為丨丨阮籍詠懷詩榮名非丨丨聲色焉足娛)黃寳(易林金帛丨丨宜與我市)
(又猾㺄竊𤼵盜我丨丨)利寳(易林把珠入口為我丨丨得吾所有欣然嘉喜)多寳(易林大都王市稠人丨丨楊炯李懷)
(州墓誌銘玉林丨丨天族多竒以御家邦以藩王室李嶠尊號表丨丨之證明法教出見空虚釋迦之愍護凡愚來游穢濁又洛州)
(金銅瑞像碑對奉二君忽疑什迦之讓座詳觀兩聖更似丨丨之分臺岑參登千福寺丨丨塔詩丨丨滅已久蓮華付吾師陳陶題)
(法華新院詩一塵丨丨塔千佛大牛車)卞寳(易林鑿井求玉非丨氏丨蕭子良與劉景蕤書養志南荆可與丨丨争價韜光)
(梵服固同隋照共明蘇頲授陳貞節太常博士制丨丨輝光楚材翹秀)内寳(申鍳腹心之人匍匐而獻善寳之至矣明王慎)
(内守除外寇而重丨丨)布寳(參同契御政之首鼎新革故管括微密開舒丨丨)見寳(抱朴子新劍以詐刻加價弊方)
(以偽題丨丨世說孫興公云潘文爛若披錦無處不善陸文如排沙簡金往往丨丨元稹獻滎陽公詩沙湏披丨丨經擬帶耕田)
錯寳(西京雜記天子筆以丨丨為跗毛皆以秋兔之毫)求寳(搜神記漢武帝遣東方朔泛海丨丨經三載乃至)久
寳(拾遺記孫權思得善畫者使圖山川地勢趙逹乃進其妹夫人曰丹青之色甚易歇滅不可丨丨妾能刺繡作列國方帛之上)
(寫以五嶽河海城邑行陣之形)竒寳(錄異記李太尉德裕一日有老叟詣門引五六軰舁巨木請謁曰某我藏此桑寳三世矣)
(感公好竒搜異是以獻爾木中有丨丨非洛匠無能斵之者也公訪于洛下匠已殂矣其子應召而來觧為二琵琶槽自然有白鴿)
(羽翼爪足巨細畢備呂温祭顧公文棄我丨丨鏗然至音柳宗元薦符載啓凡諸侯之欲得符君者環視相讓莫敢先舉及受署之)
(日則皆開口垂臂悵望悼悔譬之求珠于海而徑寸先得則衆皆怏然罷去知丨丨之有所歸也)儲寳(文心雕龍積學以丨)
(丨酌理以富才又朱弁蘇子翼送黃精酒詩獨知此物有神效福地名山為丨丨)論寳(水經注穆滿西遊與河宗丨丨)民
寳(水經注齊湣王伐燕燕噲死虜其丨丨易林文君之德養人致福年無胎夭國富丨丨)丑寳(本草牛黃一名丨丨)禊
寳(清異錄崔遠家墅在長安城南就中禊池産巨藕貴重一時相傳為丨丨又曰玉臂龍)招寳(高麗錄出海口二十四丙)
(子八舟鳴金鼓張旗幟以次觧𤼵中使關弼登丨丨山焚御香望洋再拜)引寳(張衡周天大象賦丨丨毓囿搖機弄杅)碩
寳(陳琳瑪瑙賦顧以多福康以丨丨)察寳(郤正釋譏薛燭丨丨以飛譽匏梁託弦以流聲)摘寳(劉弘弔諸葛武侯文)
(異徐生之丨丨釋卧龍于深藏)瑋寳(陸機辨亡論巨象逸駿優于外廐明珠丨丨耀于内府)隐寳(陸雲薦張瞻書棲静)
(丨丨淪虚藏器)川寳(魏都賦山圖其石丨形其丨)争寳(七命理有毁之而丨丨之訟息言有怒之而齊王之疾痊)消
寳(陶潜飲酒詩客養千金軀臨化丨其丨)荆寳(劉義恭詩麗顔邁丨丨梁武帝荅周弘正詔代郡范生山陽王氏人藏丨)
(山之丨各盡玄言之趣)遁寳(顔延之詩川無丨丨山不祕靈)開寳(謝莊封禪儀注奏天岱𤼵靈宗河丨丨又宋太祖年)
(號)帝寳(鮑照河清頌序自我皇宋之承天命也仰符應龍之精俯協河龜之靈君國丨丨燦爛瑰英陳子昂進競渡詩表天)
(文尊貴不遠于下臣丨丨殊崇曲宣于近貴)棘寳(王融議給虜書疏丨丨薦虞晉彊彌盛大鍾出智宿氏以亡)智寳
(王融詩煩流拾丨丨)海寳(梁簡文帝大法頌三密不限四辨難量猶兹丨丨譬彼三王)觀寳(梁簡文帝與劉孝儀令西)
(河丨丨東江獨步書籍所載必不是過梁昭明太子謝賚經講疏啓垂兹聖作同真如而無盡與日月而俱懸丨丨舂山獲珠大海)
握寳(梁簡文帝玄圃園講頌肩隨接武丨丨靈珠皆抽四照並按九衢陳陶贈别詩平生丨中丨無使歲寒移真誥夫百思纏)
(胸寒熱破神營此官務當此風塵抱道不行丨丨不用而自然望頭不白者亦希聞也)碎寳(梁簡文帝七勵智者不迷邦丨)
(丨却立辭榮)仙寳(梁元帝梁安寺刹下銘垂琬琰之文璫飾琅玕之丨丨)指寳(梁元帝廬山碑序東瞻洪井識曳帛)
(之在兹西望石梁見丨丨之可拾)瑶寳(沈約瑞石像銘雖復素環之絶貺燭銀之丨丨方斯蔑如也)藴寳(徐陵陳公)
(策文天無丨丨地有呈祥)賤寳(徐陵陳公策文丨丨崇穀疏爵恃農)百寳(薛道衡隋高祖頌序古語稱聖人作萬物覩神)
(靈滋丨丨用此其效矣王勃平原公行状聖人作而萬物覩神功資而丨丨用崔融石龜負圖表烟雲郁郁鳥獸蹌蹌丨丨用而銀)
(甕滿五穀豐而丹甑出張說為留守奏禾表騰文煒色九光連合于貞明逸軰殊倫丨丨駢滋于重植蘇頲册文丨丨用四靈臻嘉)
(禾神芝日獻于府張九齡燕國公墓銘天有密命滋液丨丨時無大賢誰與明道杜甫即事詩丨丨装腰帶眞珠絡臂鞲蘇軾和子)
(由詩千金買戰馬丨丨装刀鐶馬祖常宮詞八姨粉翠錫千緡脂盥新粧丨丨勻楞嚴經即時天雨丨丨蓮花青黃赤白間錯紛糅)
聖寳(祖君彦&KR0702;洛州文隋氏往因周末預奉綴衣狐媚而圖丨丨胠箧而取神器)花寳(盧照鄰胡𣗳禮為女造畫讚丨)
(丨參差眺鶴林其非遠仙雲肹蠁登鷲巖其可望)安寳(盧照鄰益州至貞觀碑扶桑大帝傳赤字于東華丨丨神君受青符)
(于南極)坤寳(李嶠宣州大靈寺碑乾符丨丨載于龍馬之圖歲德年祥調于鳳皇之歷)妙寳(李嶠宣州大雲寺碑語方)
(外之靈躅窺天中之丨丨法苑珠林張辨為僧瑜贊曰悠悠玄機茫茫至道出入生死孰為丨丨)喪寳(李嶠上雍州高長史)
(書有文無害之政得玉丨丨之談魏元崇辭金誡爾其丨丨吾則懷非盧照鄰歌登封炎圖丨丨黃歷開璿祖武𩔖帝宗文配天)
衆寳(陳子昂祭率府錄事文懷丨丨而未攄永幽泉而掩魄白居易遊悟真寺詩丨丨互低昂韋應物寄令狐侍郎詩丨丨歸)
(和氏吹嘘多俊人喬琳太原進鐵鏡賦金之精兮丨丨所參鏡之明兮羣象所含)河寳(宋之問送裴五序業傳丨丨才誕岳)
(靈彩思有神鬚眉若畫)貞寳(李邕普光王寺碑副真僧之丨丨接羣公之雅氣)商寳(蘇頲天竺寺碑藏戒珠却丨丨)
蠻寳(嚴識楊志夲碑散國財市丨丨混之不濁湼而不淄)灑寳(李白上崔相百憂章仰希霖雨丨丨炎煨)識寳(李白)
(贈僧朝美詩苞卷金縷褐蕭然若空無誰人丨此丨竊笑有狂夫)𧰼寳(李華潤州大德雲禪師碑輪王自在丨丨調柔黑夜)
(生月驚波起洲虞集龍翔集慶寺碑文丨丨馬寳金貝珠璧)雨寳(李華故中岳越禪師塔記丨丨之珠伏于泥下燎原之火)
(隐在木中)雙寳(李華聖禪寺三藏碑丨丨昭興教尊言密)纏寳(李華龍泉律師碑垢衣丨丨而不見濁水求珠而未得)
至寳(白居易李都尉古劍詩丨丨有夲性精剛無與儔方干送于丹詩至業是丨丨莫過心自知又酧將作于少監詩由來丨)
(丨出毫端五色炎光照室寒范仲淹金在鎔賦天生丨丨時貴良金歐陽修贈劉中允詩君懷磊落有丨丨世俗不辨珉與玒又紫)
(石屛歌清光萬古不磨滅天地丨丨難藏緘蘇軾吴道子畫詩昔我長安見此畫嘆息丨丨空澘然)装寳(孟郊贈劍客李園聫)
(句詩太一丨以丨列仙篆其文)意寳(李軫李君神道碑額珠外見丨丨内明釋氏前言今為見世)贄寳(柳宗元嶺南節)
(度饗軍堂記内之幅員萬里以執秩拱玉稽時聽命外之羈屬數萬里以譯言丨丨歲帥貢職)文寳(符載為孟處士求修墓牋)
(竊見故鹿門孟處士浩然納靈含粹服儒杰立丨丨貴重價吞連城又漢書孫敬傳敬字丨丨又宋史王丨丨傳開封人知涇延二)
(州遷判四方館事歴内職二十年太祖太宗頗信任之又鄭丨丨傳字仲賢太平興國八年登進士第後授陜西轉運副使誘豪民)
(出粟三萬斛活饑民八萬六千口累遷刑部員外郎)魄寳(李德裕上尊號玉册文捧玉瓚而一獻光靈來格振金石而六變丨)
(丨昭臨)瓊寳(顧之崔神仙詩朝游采丨丨夕宴酌膏泉)報寳(薛逢上白相公啓不獨銜環丨丨矯印酬愉必能當場效)
(尅敵之功灼骨獻非熊之兆)埋寳(韋鎰經望胡驛詩丨丨賊夫人磨笄傷彼婦)閱寳(劉禹錫和牛相公太湖石詩一)
(州驚丨丨千里遠揚舲)照寳(許渾贈蕭鍊師詩還磨丨丨鏡猶插辟寒金)眞寳(周曇詠趙簡子詩假言藏寳非丨丨)
(不是生知焉得知)讀寳(唐寳歷元年册尊號赦文攝侍中丨丨及門下侍郎平章事竇易直宜依舊例賜一子出身)書
寳(唐寳歷元年赦文正員官奉册奉寳綬及書玉册官丨丨官各加兩階又葉適送鄭文詩清廟圖丨丨熙朝雅頌音)道寳
(唐改元天寳赦文尊丨丨而建元暢玄風于不宰)聚寳(蘇軾辨道歌子馳午前無停差三田丨丨真生涯)焚寳(蘇軾)
(欲以石易畫詩丨丨真愛寳碎玉未忘玉)畜寳(王令寄滿子權詩午市不丨丨米鹽纔如它)索寳(陳造詩丨丨黔婁家)
同寳(蘇森跋周益公玉堂雜記明月夜光天下之所丨丨也子獨能私有之乎)偉寳(崔伯易珠賦天下之丨丨不妄其所)
(託)儉寳(范成大東宮夀詩丨丨躬安履仁端性自然)廟寳(楊萬里題望韶亭詩帝思南嶽來時廵宮深丨丨皆駿奔)
魯寳(戴良和陶詩所失豈丨丨所亡非楚弓)衣寳(法苑珠林序導迷生于慾海情塵共心垢同消引窮子于慈室丨丨)
(與髻珠雙至)採寳(佛本行集經昔有商主入海丨丨得一貴重摩尼之珠復墮海中時彼商主即持一杓𤼵勇猛心抒大海)
(水欲令乾竭海神見其精進勇猛即還寳珠智度論昔人有五百估客下海丨丨值摩伽羅魚王開口見三日出白山羅列一是實)
(日兩是魚眼白山是魚齒)諸寳(觀佛三昧經天地始終謂之一劫劫盡壊時火災將起山皆洞然丨丨爆裂烟㷔震動)幽
寳(雲笈七籖靈寳經或云洞玄或云太上昇玄經皆高仙之上品虛無之至真大道之丨丨也)太寳(雲笈七籖上清真人)
(呼日月為丨丨九華)氣寳(雲笈七籖老子曰生不再來故遵之以道道者丨之丨寳氣則得道得道即長生矣)泄寳(左乙)
(混洞東蒙錄三百寳軸左乙在前思以廣救未遇其人出之懼招丨丨之災閉之慮延絶道之咎)附寳(史記五帝紀注黃帝)
(母曰丨丨之祁野見大電繞北斗樞星感而懷孕二十四月而生黃帝於夀丘夀丘在魯東門之北今在兖州曲阜縣東北六里)
孫寳(漢書丨丨傳寳以明經為郡吏御史大夫張忠署寳主簿上書薦寳經明質直宜備近臣為議郎遷諫議大夫梁元帝丹)
(陽尹序丨丨行嚴霜之誅袁安留冬日之愛)楊寳(後漢書丨震傳注父丨年九歲時至華隂山北見一黃雀為䲭梟所摶墮)
(𣗳下為螻蟻所困寳取之以歸置巾箱中唯食黃花百餘日毛羽成乃飛去其夜有黃衣童子向寳再拜曰我西王母使者君仁愛)
(救拯實感成濟以白環四枚與寳令君子孫潔白位登三事當如此環矣)洛寳(陸龜蒙小名錄孫亮有愛姬四人皆振古絶倫)
(一名曰丨丨)叔寳(晉書衛玠傳玠字丨丨孫元晏衛玠詩丨丨羊車海内稀山家女壻好風姿又南史陳後主紀監守者奏)
(言丨丨云既無秩位每預朝集願得一官號隋文帝曰丨丨全無心肝又唐書秦瓊傳字丨丨以字顯名臣圖形凌烟閣者凡七人)
(徵士廉瑀志玄弘基世南丨丨皆始終著名者也)干寳(晉書丨丨傳丨丨字令升新蔡人也少勤學博覽書記撰集古今神)
(祗靈異人物變化名為搜神記凡二十卷以示劉惔惔曰卿可謂鬼之董狐又為春秋左氏義外傳注周易周官)劉寳(洛陽)
(伽藍記北魏丨丨最富州郡都會之處皆立一宅各養馬一匹鹽粟貴賤市價高下所在一例海内之貨悉萃其庭産匹銅山家藏)
(金穴)盧寳(遼史興宗紀重熙二十一年秋七月癸亥身近侍寶達爾丨丨偽學御畫免死配役終)李寳(金史徐文傳天眷元)
(年文破宋將丨丨于濮陽)
稼穡寳(詩丨丨維丨代食維好疏言知丨丨之事者維為國之丨也)愼守寳(左傳楚子宴公于新臺好以大屈既)
(而悔之薳啓疆聞之見公公語之拜賀公曰何賀對曰齊與晉越欲此久矣寡君無適與也而傳諸君君其備禦三鄰丨丨丨矣)
諸侯寳(孟子丨丨之丨三土地人民政事)私得寳(戰國策孟嘗君歴諸國因書門版曰有能揚文之名止文之過)
(丨丨丨于外者疾入諫)臧穢寳(後漢書鍾離意傳交阯太守張恢坐臧千金徵還伏法以資物班賜羣臣意得珠璣悉以)
(委地而不拜帝怪而問其故對曰臣聞孔子忍渴于盜泉之水曾參回車于勝母之閭惡其名也此丨丨之丨誠不敢拜帝嗟嘆曰)
(清乎尚書之言)天下寳(南史王彬傳彬好文章習篆隸與兄志齊名時人為之語曰三真六草為丨丨丨物理論古有阮師)
(之刀丨丨之所丨也初阮之作刀受法于金精之靈七月庚辛見金神于冶鑒之門神教以水火之齊五精之陶世說許玄度隐在)
(永興南幽穴中每致四方諸侯之遺或謂許曰嘗聞箕山人似不爾耳許曰筐篚苞苴故當輕于丨丨之丨耳徐彦伯比干墓詩大)
(位丨丨丨維賢國之鎮)張氏寳(南史張緬傳緬年數歲外柤中山劉仲德異之曰此兒非常器非止為丨丨丨方為海内)
(令名也)中外寳(南史范岫傳岫幼而好學早孤事母以孝聞外祖顔延之早相題目以為丨丨之丨)受命寳(五代)
(史晉紀天福三年秋七月以皇業錢作丨丨丨金史禮志獲于宋者丨丨丨一咸陽所得三寸六分文曰受命于天既夀永昌相傳)
(為秦璽白玉蓋螭紐又夲朝所製大定二十三年又鑄宣命之寳其徑四寸二釐厚一寸四分紐高一寸九分宇深二分又樂志大)
(定十八年十二月上丨丨丨入門奏天保報上之曲云丨丨大丨昭答眷祐羣臣上之天子萬夀)人中寳(五代史閩世家)
(國計使陳匡範增算商之法以獻㬢曰匡範丨丨丨也按㬢王審知少子)傳國寳(五代史雜傳水運軍將于臨河縣得一玉)
(杯有文曰丨丨丨萬歲杯明宗甚愛之以示馮道道曰此前世有形之寳爾王者固有無形之寳也明宗問之道曰仁義者帝王之)
(寳也金史禮志獲于宋者丨丨丨一螭紐二玉並碧色元稹諭寳詩沈此泥下玉照耀臺殿深刻為丨丨丨神器人不侵)有形
寳(見上)無形寳(見上)雲罍寳(宋史樂志丨丨已丨玉爵有舟薦于靈籍佇乃神休)嗣聖寳(金史禮志金克)
(遼獲于遼者玉寳四通天萬歲之璽一受天明命惟德乃昌之寳一丨丨丨御封不辨印文寳一)御筆寳(金史禮志獲于)
(宋者宣和丨丨之丨一螭紐)燭銀寳(山海經序玉石珍瑰之器金膏丨丨之丨)舂山寳(穆天子傳河伯號之曰汝)
(當永致用時事示女丨丨之丨詔汝崑崙舍四平泉七十)天子寳(穆天子傳丨丨之丨萬金士之寳五十金庶人之寳十金)
庶人寳(見上尹文子老子曰道者萬物之奥丨丨之丨)羌胡寳(晏子汝漢之金纖微之貢所以釣丨丨之丨也)人
主寳(荀子既知且仁是丨丨之丨也韓非子度量之立丨丨丨也黨與之具臣之寳也)萬乘寳(韓詩外傳夫巧弓在)
(此手也傅角被筋膠漆之和即可以為丨丨之丨也及其彼手而賈不數銖人同財均而貴賤相萬者盡心致志也)貝為寳
(易林田獲三品以丨丨丨)淄上寳(說苑魯仲連謂田單曰將軍在即墨之時坐則織簣行則杕臿今東有掖邑之封西有丨)
(丨之丨是以樂生惡死也)萬物寳(參同契金性不敗朽故為丨丨丨)夜光寳(魏志注管輅别傳安平趙孔曜與輅)
(有管鮑之分薦輅于冀州刺史裴微言輅抱荆山之璞懷丨丨之丨當今之騏驥也)東南寳(世說張華見楮陶語陸平原曰)
(君兄弟龍躍雲津顧彦先鳳鳴朝陽謂丨丨之丨已盡不意復見楮生梁元帝薦顧協表顧協行稱閭里學兼文義可謂丨丨之遺)
(丨矣)心之寳(劉勰新論心者形之主也神者丨丨丨也)竊一寳(水經注廬山有三石梁吴猛將弟子登山過此梁見)
(一翁坐桂𣗳下以玉杯承甘露漿與猛又一處見數人為猛設玉膏猛弟子丨丨丨欲以來示世人梁即化如指)照骨寳
(酉陽雜爼儛溪古岸石窟有方鏡徑文餘照人五蔵秦皇世號為丨丨丨)火齊寳(夲草琅玕有數種色以青者入藥為勝是)
(琉璃之類丨丨丨也吴都賦丨丨之丨駭雞之珍)淑文寳(女紅餘志丨丨所丨有對鳳垂龍玉鏡臺淑文名婉姓李氏賈)
(充妻)靺鞨寳(異聞集李章武與王倡往來死後李經王所居見王來同寝將曙取一物紺碧似玉而冷状如槲葉贈曰西嶽)
(玉京夫人所遺丨丨丨也)河汾寳(笙賦丨丨之丨有曲沃之懸匏焉)顔閔寳(夏侯湛離親詠苟違親以從利兮匪)
(丨丨之攸丨)寸晷寳(潘尼詩丨丨惟丨豈無璵璠彼美陸生可以晤言)君子寳(陶潜讀山海經詩豈伊丨丨丨)
(見重我軒皇)昭華寳(梁武帝招隐逸教夫鶉火之鳥不匿景于丹山丨丨之丨乍耀采于藍田)昆吾寳(梁簡文帝)
(謝造露盤啟奉勅賚銅一萬三千斤供造善覺寺㙮露盤是稱鄒陽之珍寳亦丨丨之丨翟禹錫小吏持劍判帶丨丨之丨寧慙挂)
(棥之人棄回禄之煙誰賞移薪之客)龍淵寳(梁元帝薦鮑幾表殷殿初基拾丨丨之丨虞祠始構獻鳳管之玉)徑尺
寳(沈約使四方士民陳刑政詔丨丨之丨或隐泥沙以人廢言君子斯戒)雲壑寳(江淹栟櫚頌烟岫相珍丨丨之丨)
白銀寳(徐陵答諸求官入書丨丨之丨難得黃紙之版易營)忠信寳(徐陵陳公九錫文丨丨為丨風雨勿愆仁惠為)
(基牛羊勿踐)金輪寳(徐陵與王太尉書乘玉鏡之符御丨丨之丨)堯君寳(杜審言安樂公主滿月應制詩睿作)
(丨丨丨孫謀梁國珍)登壇寳(蘇頲命姚崇等北伐制㦯特達珪璋所謂丨丨之丨或翩翩書記曾聞及霤之詞)三空
寳(張說三歸堂贊住心丨丨丨是名三歸處)晉陽寳(高適九思法師講經詩吾師丨丨丨傑出山河最)希代寳
(李白詩王公丨丨丨魏萬酬李翰林詩君抱碧海珠我懷藍田玉各稱丨丨丨萬里遙相燭)千堆寳(杜甫喜聞蕃寇退口)
(號勃律天西采玉河堅昆碧椀最來多舊隨漢使丨丨丨少答胡王萬匹羅)篋中寳(韓愈送文暢師詩開張丨丨丨自可)
(得津筏)連城寳(元稹賦得玉巵無當詩共惜丨丨丨翻成無當巵劉因和飲酒詩指授種藝方如獲丨丨丨)寳非
寳(孟雲卿放歌行永謝當時人吾將丨丨丨)東序寳(陸龜蒙北禪院避暑聫句堪悲丨丨丨忽變西方籍)明月寳
(徐夤詩歸日奉持丨丨丨去時期刻刺桐花)無價寳(周曇季札詩寳劍徒稱丨丨丨行心更貴不欺心)翰林寳
(歐陽修白兔詩網羅百計偶得之千里持為丨丨丨)廊廟寳(蘇轍送李誠之知瀛州詩豈伊封疆臣乃是丨丨丨)皇居
寳(王琪唐明皇山水歌天開神贊會休辰甄收再作丨丨丨)一字寳(戴表元贈范氏詩清風百世希文老丨丨流傳今是)
(丨)楚岡寳(貢奎詩丨丨産至丨草木為華滋)書林寳(吴萊羊皮書褥歌裁皮褥作丨丨丨)閒是寳(張羽)
(答高彦敬詩浮生丨丨丨何必望為官)摩尼寳(九品經如丨丨丨若在水中隨作一色)天地寳(玄女九宮戰法)
(行兵之道丨丨之丨九天九地各有表裏九天之上六甲子也九地之下六癸酉也)慕容寳(晉書丨丨丨載記寳少輕果無)
(志操好人佞已及為太子砥礪自修敦崇儒學工談論善屬文曲事垂左右小臣以求美譽)蔡大寳(北史丨丨丨傳大寳)
(少孤而篤學不倦善屬文以明經對策第一)韓存寳(宋史苖時中傳丨丨丨討蠻乞第逗遛不行)王仲寳(宋史)
(丨丨丨傳仲寳字器之密州高麗人)
不貪為寳(左傳宋人或得玉獻諸子罕子䍐曰我以丨丨丨丨爾以玉為寳若以與我皆喪寳也不若人有其寳卒勿受)
宣和殿寳(金史禮志獲于宋者丨丨丨丨一皇后之寳一皇太子寳一龜紐)錫賜之寳(金史禮志獲于宋者)
(御前丨丨丨丨一)書詔之寳(金史禮志獲于遼者御前之寳一丨丨丨丨一二寳金初用之)禮信之寳(金史)
(禮志又有丨丨丨丨用銅歲賜三國禮物緘封用之明昌間更以銀)撫軍之寳(金史百官志貞祐三年十二月以皇太子)
(守緒控制樞密院詔以金鑄丨丨丨丨如世宗時制于啟稟之際用之)金塗銀寳(金史禮志獲于宋者玉寳十五金寳)
(七印一丨丨丨丨五)重老惟寳(汲冢周書明道惟法法人惟重老丨丨丨丨)令重於寳(管子丨丨丨丨社稷)
(先於親戚法重于民威權貴于爵禄)人民是寳(韓詩外傳麥丘人奉觴再拜曰使吾君固夀金玉之賤丨丨丨丨)元
神宜寳(文心雕龍丨丨丨丨素氣資養)頗眩伽寳(隨手雜錄錢王有外國獻丨丨丨丨方尺餘状如水晶云可厭)
(十里火置龍興寺佛髻中餘杭數回禄龍興獨不可近有盗嘗焚其殿柱木灰燼而火不炎改為太平祥符寺自唐至宋凡有十寳)
(而此其一)
藻(子皓切文丨亦作薻水革也)
韻藻采藻(詩于以丨丨于彼行潦又思樂泮水言丨其丨蜀志秦宓傳河洛由文興六經由文起君子懿文德丨丨其何)
(傷宋史樂志皇后册寳樂章采蘋澗濱丨丨澗中夙夜在公贊彼累功張說滎陽夫人鄭氏墓誌銘樂得好逑關雎義也鞠成衆子)
(鳲鳩仁也采蘋丨丨修禮度也如山如河有德容也)聚藻(詩于以采藻傳藻丨丨也爾雅翼藻有二種一種葉如雞蘇莖大如)
(箸一種莖大如釵股葉如蓬蒿謂之丨丨蔣山鄉田園秋興詩溪魚寒丨丨田蟹夜行沙)魚藻(詩丨在在丨有頒其首詩序丨)
(丨刺幽王也言萬物失其性王居鎬京將不能以自樂故君子思古之武王焉詩說丨丨亦諸侯美天子之詩興也唐明皇文日詠)
(丨丨歲陳由庚韋元旦興慶池應制詩宴樂已深丨丨詠承恩更欲奏甘泉白居易詩雙鳳棲梧丨在丨飛沈隨分各逍遥蘇轍李)
(氏園詩當年歌靈臺後世詠丨丨元絳勾合曲宜按鳳韶之奏載賡丨丨之歌)在藻(見上王融曲水詩序信凱□之丨丨知和)
(樂於食萍李嶠為納言姚璹等上禮食表不耻獻芹之陋方期丨丨之歡李乂詩潭魚丨丨欣游泳谷鳥含嚶入賦歌張九齡詩魚)
(意思丨丨鹿心懷食苹韓休駕幸華清宮賦辭紫殿而魚不丨丨出青門而龍乃在田孫逖詩此中歌丨丨還見躍潛鱗杜甫哀汝)
(陽王璡詩官免供給費水有丨丨鱗)玉藻(禮記天子丨丨十有二旒前後邃延龍卷以祭宋書禮志于是績環珮端丨丨鳴鳳)
(竚律騰駕流文間綵比𧰼之容昭明紀數之服陸機文賦彼瓊敷與丨丨若中原之有菽王起堯見姑射神人賦儼珠旒端丨丨增)
(肅穆之敬念希夷之道曹唐大禮詩香浮丨丨寒初落露拂金莖曙欲分)蕰藻(左傳澗溪沼沚之毛蘋蘩丨丨之菜筐筥錡釡)
(之器潢汚行潦之水可薦于鬼神可羞于王公蜀都賦雜以丨丨糅以蘋蘩)鳬藻(後漢書杜詩傳將帥和睦士卒丨丨注言)
(歡悦如丨戲丨晉書應詹傳京兆韋泓聞詹名依託之詹薦之於元帝曰明公輔亮皇室恢維宇宙四門開闢英彦丨丨收春花於)
(京輦採秋實於巖藪宋書禮志黎庶蒙蘇丨丨奮化述異記梁孝王築平臺有蒹葭洲丨丨洲梳洗潭瑯嬛記馮小憐有足爐曰辟)
(邪手爐曰丨丨冬天頃刻不離皆以其飾得名庾信賀平鄴都表臣沗竊榮幸涖政東藩不獲躬到闕廷預觀大慶不勝丨丨踴躍)
(之至段文昌平淮西碑會丨丨之師行鷹揚之帥李商隐為舉人獻韓郎中琮啟幽谷未見於鶯喬曲沼空勤於丨丨又顔延之秋)
(胡詩捨車遵往路丨丨馳目成)浮藻(魏志管輅傳注輅言若欲差次老莊而參爻象愛微辨而興丨丨可謂射侯之巧非能破)
(秋毫之妙也經典釋文沈者曰蘋丨者曰丨陸機文賦沈辭怫悦若游魚銜鉤而出重淵之深丨丨聯翩若翰鳥纓繳而墜層雲之)
(峻范梈秋江釣月詩我船爾棹歌絲綸蕩丨丨)文藻(蜀志秦宓傳或曰足下自比於巢許四皓何故揚丨丨見瓌穎乎唐書裴)
(矩傳矩在乳而孤及長好學有丨丨智數宋史樂志穆如薰風敷舒丨丨又宋庠傳論宋庠明練故實丨丨雖不逮宋祁孤風雅操)
(過祁遠矣駱賓王帝京篇馬卿辭蜀多丨丨揚雄仕漢乏良媒張說隂府君碑秉禮樂而視正直藴丨丨而含清真可不謂才全而)
(蹈道者歟杜甫詩江山故宅空丨丨雲雨荒臺豈夢思白居易授獨孤郁知制誥制為人沈實敏行寡言粲然丨丨秀出於衆)品
藻(吴志注李肅南陽人少以才聞善論議臧否得中甄竒錄異薦述後進題目丨丨曲有條貫宋史賈黃中傳端拱二年再典貢)
(部多柬拔寒俊除擬定吏丨丨精當遼史列女傳耶律氏太師達嚕之妹操行修㓗自誓不嫁能詩文不苟作讀通歷見前人得失)
(歴能丨丨法言周官立事左氏丨丨太史遷實錄南粤志丨丨苔名一名品菭以菭形如品也江淹雜體詩序雖不足丨丨淵流庶)
(亦無乖商㩁庾信吴明徹誌銘有丨丨人倫之志有清平天下之心李德裕良相論客謂余曰揚子法言有重黎顔騫二篇丨丨漢)
(之將相敢問近代將相可得聞乎余曰唯唯蔣防吏部議銓綜人物丨丨英髦楊載贈周學士詩篇章微丨丨山水媿清幽)發
藻(吴志諸葛恪傳注諸葛恪少有才名丨丨岐㠜辨論應機莫與為對權見而竒之曰藍田生玉真不虛也隋書樂志羽綴有容)
(升歌丨丨文心雕龍揄揚以丨丨汪洋以𣗳義班固荅賓戲陸子優游新語以興董生下帷丨丨儒林陸機塘上行丨丨玉臺下垂)
(影滄浪泉李嶠宣州大雲寺碑大江播氛長離丨丨)盛藻(宋書謝靈運傳贊絶唱高蹤久無嗣響至於建安曹氏基命二祖陳)
(王咸蓄丨丨陸機文賦序作文賦以述先士之丨丨因論作文之利害所由劉孝綽昭明集序職官書記預聞丨丨歌詠不足敢忘)
(編次)德藻(法言事勝辭則伉辭勝事則賦事辭稱則經足言足容丨之丨矣又陳書江德操傳德操字丨丨濟陽考城人好學)
(善屬文官至御史中丞)黼藻(隋書藝文志丨丨相輝宮商間起王勃拜南郊頌表陛下丨丨神器銜策睿圖用天老之前機)
(戮防風之後至蕭穎士登臨河城賦備潤身之丨丨聞染翰之蹄筌又斧同法言吾未見好丨丨其德若丨丨其楶者庾信梓州惠)
(普寺碑瑶龕寳座光華震旦之墟鳳刹霓裳丨丨閻浮之域韓愈和席八詩芳菲含丨丨光景暢形神白居易授賈餗等中書舍人)
(制參掌宥密丨丨訓誥侍立于文陛之下揮翰于禁署之中陸龜蒙和襲美新秋詩山花輕丨丨天籟逸絃匏)甄藻(汝南先賢)
(傳林宗懷寳識深丨丨薛逢上崔相公啓道惟熙載皆資丨丨之時德邁賡歌必用搜羅之道)摛藻(班固賓戲馳辯如濤波丨)
(丨如春華應璩文質論丨丨奮權赫奕丕烈潘岳夏侯湛誄英英夫子灼灼其儁飛辯丨丨華繁玉振潘尼釋奠頌鑽蚌瑩珠剖石)
(丨丨沈約梁武帝集序詠志丨丨廣命羣臣上與日月争光下與鐘石比韻虞世南門有車馬客詩高談辯飛兔丨丨握靈蛇楊炯)
(王勃集序丨丨彫章研幾之餘事知來藏往探賾之所宗羅隐投寄韋左丞詩禁𣗳曾丨丨臺烏舊避塵)嘉藻(曹植冬至獻襪)
(履表冬至獻襪履所以迎福踐祚先臣或為之頌臣既玩其丨丨願述朝慶謝瞻荅靈運詩牽率訓丨丨長揖愧吾生孟浩然與張)
(杜衝遊耆闍寺詩因君振丨丨江楚信雄哉韋應物酬韓質舟行阻凍詩晨坐𤼵丨丨持此慰夙興)振藻(曹植與楊德祖書偉)
(長擅名于青土公幹丨丨于海隅沈約梁武帝集序我皇誕縱自天生知在御莫不因流極源披條丨丨李百藥詩上才同丨丨小)
(伎謬連章儲光羲詩清秋忽高興丨丨若有神岑參贈别張兵曹詩荀令焚香日潘郎丨丨秋權德輿祭唐舍人文含章丨丨金石)
(在懸)麗藻(郭璞爾雅序爾雅興于中古隆于漢氏英儒蟾閣之士洪筆丨丨之客靡不欽玩躭味為之義訓劉峻廣絶交論道)
(文丨丨方駕曹王英特俊邁連横許郭李那荅徐陵書丨丨星鋪雕文錦縟張正見秋夜應制詩高軒揚丨丨即事賦新秋王勃與)
(蜀城父老書雄圖躡運至尊納背水之謀丨丨昇朝天子賞凌雲之作杜甫别太易沙門詩隐居欲就廬山遠丨丨初逢休上人常)
(衮授張謂左庶子制往以鴻筆丨丨列于近侍典謨訓誥多所潤色較然素節鬱有盛名白居易賦掩黃絹之丨丨吐白鳳之竒姿)
緝藻(謝莊殷貴妃誄陳風丨丨臨彖分微)天藻(陳子昂進和觀競渡詩表帝歌爰作丨丨遐彰黼帳帷宮縟文房之綉綵)
(祥煙瑞景霏翰苑之榮光韋安石應制詩厚眷紓丨丨深慈觧御衣李嶠遊禁苑遇雪應制寫曜銜丨丨呈祥拂御衣蘇軾甘菊詩)
(香風入牙頰楚些𤼵丨丨)鳳藻(盧照鄰釋疾文謁龍王於武帳揮丨丨於文昌李白登汝州龍興閣序起予者誰得我二季當)
(揮爾丨丨挹予霞觴與白雲老兄俱莫負古人也楊䕫送張相公出征詩援毫飛丨丨𤼵匣吼龍泉李中獻喬侍郎詩人間傳丨丨)
(天上演龍綸)睿藻(李嶠詩臣在東周獨留滯欣逢丨丨日邊來宋之問詩丨丨光巖穴宸襟洽薜蘿趙良器曲江侍宴詩丨)
(丨天中降恩波海外流孫逖為宰相謝竹扇表罄心勵節徒有慕于修篁淺識薄材何足當于丨丨柳宗元請復尊號表宸翰動于)
(三光丨丨窮于六義)戲藻(蘇頲詩丨丨嘉魚樂棲梧高鳳飛吴融池上雙鳬詩雙鳬狎得傍池臺丨丨銜蒲遠又回)寒藻
(柳宗元詩丨丨舞淪漪蘇軾詩傷心范橋水漾漾舞丨丨)
朱綠藻(禮記天子之冕丨丨丨)
增蒲藻(詩魚在在藻傳魚以依丨丨為得其性楊䕫小池記無丨丨以潛其魚無波瀾以方其舫王起烹小鮮賦海曲蘆人)
(江潭舟子厭頒首于丨丨得纖鱗于沼沚陸游詩鰥魚無隊依丨丨)垂藻(儀禮凡執玉無藉者襲疏執玉必有藻但丨丨于兩)
(端令垂向于下謂之有藉會稽典錄山隂趙曄上虞王充各洪才淵懿學究道源著書丨丨絡繹百篇江總侍宴宣猷堂曲水詩醉)
(魚沈遠岫丨丨漾清漪)蘋藻(左傳濟澤之阿行潦之丨丨寘諸宗室季蘭尸之敬也敬可棄乎西都賦𤼵丨丨以潛魚豐圃)
(草以毓獸庾信西門豹廟詩丨丨由斯薦樵蘇幸未侵沈佺期扈從西岳詩微末沗閑從兼得事丨丨張九齡詩丨丨生南澗蕙蘭)
(秀中林李頎濟瀆泛舟詩淺深露沙石丨丨生虚空李商隐賽城隍神文永歆丨丨之誠長挾金湯之勢楊載東湖詩漁人舟楫衝)
(丨丨遊女衣裳擥芰荷)海藻(爾雅&KR1627;丨丨注今亦謂之丨丨其状如繅生海島蓋紫菜之𩔖博雅釋草海蘿丨丨也夲草綸)
(布一名昆布東海有之其葉細者丨丨也陶拱五色比𧰼賦侔桂月之規縱麗天而莫勝擬丨丨之質雖摛文而不知)牛薻
(爾雅莙丨丨疏莙一名丨丨江東呼馬薻)馬薻(見上)華藻(後漢書楚王英傳元和三年遣謁者備王官屬迎英喪改葬彭)
(城加王赤綬羽蓋丨丨如嗣王儀揚子今之學也非獨為之丨丨也又從而繡其鞶悦又質幹在乎自然丨丨在乎人事徐陵傅大)
(士碑音會宮商義兼丨丨李嶠與崔少府書披玩丨丨終朝忘倦魏知古詩未躧中林步空承丨丨傳武元衡劉商郎中集序予感)
(悼故知惻覽丨丨珠玉綴錯清冷自飄皆素所狎聞也陸龜蒙寄二同年詩曾見凌風上赤霄盡將丨丨赴嘉招)才藻(魏志)
(王粲傳阮籍丨丨豔逸而倜儻放蕩行已寡欲以莊周為模則宋書王誕傳誕字茂世瑯琊臨沂人太保宏從兄少有丨丨宋史錢)
(易傳年十七舉進士試崇政殿三篇日未中而就言者惡其輕俊特罷之然自此以丨丨知名名畫記薛稷宇嗣通河東汾隂人多)
(丨丨工書畫楊炯右將軍魏哲神道碑揚子雲之丨丨空疲執戟馬相如之文詞猶勞武騎法苑珠林晉支遁聰明秀徹王義之觀)
(遁丨丨驚絶空儔遂披襟觧帶留連不能已仍請還住靈嘉寺)精藻(魏志注邴原别傳荀文若謂魏武曰邴原一世異人士之)
(丨丨公宜盡禮以待之)散藻(晉書束晳傳含毫丨丨考撰同異楊衡採蓮曲魚遊乍丨丨露重稍欹紅李商隐獻集賢相公)
(啟揚鋒露鍔則武庫常開丨丨摛華則文星鎮見)洪藻(晉書葛洪傳贊稚川優洽貧而樂道載範斯文永傳丨丨按洪字稚)
(川)芬藻(晉書摯虞傳蹇委深而投粤兮庶丨丨之不彰)前藻(宋書謝靈運傳贊爰逮宋氏顔謝騰聲靈運之興會標舉)
(延年之體裁明密蓋方軌前秀垂範後昆若夫敷祍論心商㩁丨丨工拙之數殊有可言)贍藻(宋書沈約自序曹植有言下華)
(成章良謂逸于丨丨誇其辭說以今况之方知其信)速藻(宋書沈約自序林子少子璞作舊宮賦久而未畢始興王濬與璞疏)
(曰卿常有丨丨賦舊宮何其淹耶想行就耳璞因事陳荅詞義可觀)雕藻(齊書文學傳次則𤼵唱驚挺操調險急丨丨滛艷傾)
(炫心魂亦猶五色之有紅紫八音之有鄭衛斯鮑照之遺烈也王融善友奬勸篇頌曲轅且直䋲詭木遂丨丨禇遂良安德山池宴)
(集詩良朋比蘭蕙丨丨邁瓊琚上官儀册詔殷王旭輪文齊衡兩獻比迹二南丨丨珪璋粉澤仁義)圖藻(齊書竟陵王子良傳)
(青簡締芳飛翰丨丨)辭藻(南史梁簡文帝紀帝讀書十行俱下博綜羣書丨丨豔𤼵當時號為宮體唐語林天寳中國學中增)
(置廣文舘以領丨丨之士庾信周譙國公夫人步陸孤氏誌銘周季直之留書更深冥漠潘安仁之丨丨徒增哀怨王筠詩縱横富)
(丨丨上官昭容應制詩太平丨丨盛長願紀鴻休賈至投崔㝢給事中制有冉季之政事兼應劉之丨丨瀟穎士荅韋司業詩晉代)
(有儒臣當年富丨丨白居易授韋貫之禮部侍郎制頃以丨丨選登禁掖秉筆書命時稱得人多積勤勞宜有遷轉范仲淹荅手詔)
(條陳十事疏今不求履行惟以丨丨墨義取之加用彌封不見姓字實非鄉舉里選之夲意也楊載寄王繼學詩經綸非董賈丨丨)
(亦鄒放)重藻(隋書禮志毳冕五章衣三章裳二章衣丨丨與粉米裳重黼黻)翰藻(唐書李百藥傳百藥丨丨沈鬱詩尤)
(其所長樵厮皆能諷之梁昭明太子文選序讚論之綜緝詞采序述之錯比文章事出于沈思義歸于丨丨王維白鸚鵡賦蒙正平)
(之丨丨應司空之寵識)芹藻(宋史釋奠樂章我㓗尊罍陳兹丨丨言升言旋式從斯教江淹新安王奏記淹幼乏鄉曲之譽)
(長匱丨丨之德劉敞東平樂郊池亭記池曰丨丨榭曰博野蘇轍燕貢士詩泮水生丨丨干旄在浚城)萍藻(淮南子容華生)
(䔁䔁生丨丨萍藻生浮草吴筠天柱山天柱觀記夏寒而辨沙礫冬温而育丨丨浩虚舟舒孤泉賦泛丨丨而翠翔碧落動菰蒲而)
(綠帶參差呂令則河堤賦既夾植于菱蓮又夤緣于丨丨)水藻(洞冥記薦珉毫之珍槈常以夏日舒之因名珉毫丨丨之褥鄭)
(嵎津陽門詩竹花唯養棲梧鳳丨丨周游巢葉龜)衮藻(抱朴子羣色會而丨丨麗衆音雜而韶濩和)火藻(拾遺記蓬)
(萊山西有含明之國以金銀蒼環水晶丨丨為階)帶藻(水經注伯竒至孝後母譖之自投江中衣苔丨丨忽夢見水仙賜其)
(美藥)竒藻(世說支道林初從東出住東安寺中王長史宿搆精理并撰其才藻往與支語不大當對王叙致作數百語自謂是)
(名理丨丨盧照鄰詩知君振丨丨還嗣海隅芳李白贈從孫銘詩河陽富丨丨)結藻(文心雕龍晉雖不文人才實盛應傅三張)
(之徒孫摯公成之屬並丨丨清英流韻綺靡)豐藻(文心雕龍若丨丨克贍風骨不飛則振采失鮮負聲無力)聯藻(文心)
(雕龍屈平丨丨于日月宋玉交彩于風雲)綴藻(文心雕龍前漢小學率多瑋字及魏代丨丨則字有常檢追觀漢作翻成阻奥)
名藻(述異記漢武宴未央宮見架上一老翁長八九寸叩頭不言仰視屋俯視帝脚忽不見帝駭懼問東方朔朔曰其丨為丨)
(水木之精陛下頻興宮室斬伐其居故來訴耳)綺藻(十六國春秋苻堅宴羣臣于逍遥園賦詩有洛陽年少者因朱彤上逍遥)
(戱馬賦堅覽而竒之此文丨丨清麗長卿儔也)藥藻(夲草貫衆一名渠母一名伯芹一名丨丨)奎藻(桯史石全康與之在)
(高皇朝以詩章應制與左璫狎適睿思殿璫入取殽核輙泚筆書一絶上曰玉輦宸遊事已空尚餘丨丨繪春風年年花鳥無窮恨)
(盡在蒼梧夕照中璫見康已醉無可奈何明日伺間叩頭請死上大怒亟取視天顔頓霽但一慟而已)梁藻(宋玉九辯鳬雁)
(皆唼夫丨丨兮鳳愈飄翔而高舉)菁藻(上林賦唼喋丨丨咀嚼菱藕注丨丨水草也顧雲投劉翰林學士啓潤丨丨于詞林)
(薙榛蕪于義路)鴻藻(東都賦鋪丨丨信景鑠揚世廟正雅樂常衮授張謂禮部侍郎制博涉羣籍通其源流振起丨丨正其聲)
(律夏竦謝直集賢院表流丨丨于絶垠鑠景炎于往號朱子呈秀野文兼簡王宰詩唱酬共喜摛丨丨來往何勞笑白丁)奮藻
(張衡歸田賦揮翰墨以丨丨陳三皇之規模竇紃五色筆賦俾題橋之處轉稱舒虹當進牘之時尤宜丨丨令狐楚授裴休荆南節)
(度制丨丨儒林射策藝圃迴處顔冉之列疊升鼂董之科)懷藻(傅毅舞賦嚴顔和而怡懌兮幽情形而外揚丈人不能丨其丨)
(兮武夷不能隐其剛)縟藻(魏文帝瑪瑙勒賦繁文丨丨交采接連楊素詩高調𤼵清音丨丨流餘絢李嶠與崔錄事書清襟與)
(秋水俱映丨丨共春葩競𤼵陳子昂河内縣尉陳公石人銘誾□君子好斯文兮丨丨盤章潛卿雲兮李君房海人獻文錦賦絢霞)
(光于隂火綴丨丨于卿雲)蘭藻(曹植詩衆賓悉精妙清辭灑丨丨韋應物酬鄭戶曹驪山感懷詩申章報丨丨一望雙涕零)
敷藻(阮籍與晉王薦盧播書潛心圖籍文學之宗丨丨載述良史之表張說登太行山應制詩皇心感韶節丨丨念人安)綠
藻(嵇康酒會詩婉彼鴛鴦戢翼而遊俯唼丨丨託身洪流王起羡魚賦立河壖俯臨泉窺丨丨瞰紅蓮彈鋏之歌逾切觀濛之意)
(彌堅)高藻(陸機詩蔚彼丨丨如玉如蘭)鮮藻(陸機詩夏條集丨丨寒冰結衝波)服藻(陸雲讌會詩冕弁振纓丨)
(丨垂帶)鞶藻(陸雲鳴鶴詩安得丨丨改爾縞帶)玩藻(陸雲荅兄平原書披華丨丨曄若翰林)外藻(摯虞新婚)
(箴既納新配内芬丨丨)逸藻(潘尼戴侍中銘雅論弘博丨丨波騰)清藻(潘尼贈陸機詩玩爾丨丨味爾芳風泳之彌廣)
(挹之彌沖王琪清輝殿觀唐明皇山水石字歌多慙攬筆非丨丨惟慶千齡際帝圖)蔓藻(吴都賦理翮整翰容與自玩彫啄丨)
(丨刷蕩漪瀾注丨丨海藻之屬宋文帝詩丨丨嬛綠葉)雲藻(孫綽蘭亭集詩擕筆落丨丨微言判纖毫沈佺期詩紫微降天)
(仙舟行授丨丨)容藻(謝莊封禪儀注奏間採比象之容昭明紀數之服徽焯天陣丨丨神行)瓊藻(謝莊和元日雪花詩)
(委霰下璇蕤叠雪翻丨丨韋應物荅馮魯詩晨坐枉丨丨與子返中林)翠藻(王儉春詩青荑結丨丨黃鳥弄春飛)萹藻
(梁簡文帝昭明太子集序玄冥戒節沍隂在歲𤼵於丨丨形乎造次嘆陋巷之無褐嗟負薪之屢亡)著藻(梁簡文帝上南郊頌)
(表東平琅琊丨丨炎德臨淄中山摛文魏美)相藻(梁簡文帝講道頌密宇浮清重閣丨丨)新藻(梁簡文帝餞廬陵内)
(史王修詩園梅斂丨丨階蕙結初芳余堯臣秀野軒詩棲鴉返故巢潛鱗濯丨丨)紆藻(江淹為建平王慶登祚章黃旗丨丨)
(瑞益於姬帝紫雲垂蓋效異於劉后)神藻(江淹為蕭驃騎譲九錫表厲心罄辭寫情畢議眇望丨丨鑒見丹襟)毓藻(沈約)
(繡佛贊丨丨震閨騰華梵室)弱藻(沈約郊居賦曳參差之丨丨戲瀺灂之輕軀又湖中雁詩唼流牽丨丨斂翮帶餘霜杜甫)
(太平寺泉眼詩北風起寒文丨丨舒翠縷周昂詩渺渺清溪闊悠悠丨丨沈)攄藻(陳子昂上楊素詩丨丨掞錦綺育德潤瓊)
(瑶)聖藻(虞世南詩緣情摛丨丨並作命徐陳沈佺期詩丨丨垂寒露仙杯落晚霞又古來徒羡横汾賞今日宸遊丨丨雄崔)
(湜詩丨丨懸宸象微臣竊仰觀李乂詩丨丨輝纓絡仙花綴冕旒李適之詩天杯慶夀齊南岳丨丨光輝動北辰韋應物應制詩丨)
(丨陵高裁柏賦仙歌促宴摘梅春顧况樂府文房開丨丨武衛宿天營邢巨文詞雅麗策𤼵天章于丨丨採玉音于輿詞)粹藻
(許敬宗詩形言防處逸丨丨𤼵嘉猷)雄藻(王勃與契丹苾將軍書子期幽思感叔夜之形言伯喈丨丨待林宗而無愧)紅
藻(王勃孤鳬賦吮丨丨翻碧蓮刷霧露棲雲煙)唼藻(駱賓王雁詩丨丨滄江遠銜蘆紫塞長)宸藻(沈佺期詩丨丨)
(光盈尺賡歌樂歲豐蘇頲詩更知西向樂丨丨協鹽梅)尋藻(宋之問詩魚樂偏丨丨人閑屢採薇)仙藻(李嶠遊禁苑遇)
(雪應制詩六出迎丨丨千箱荅瑞年張說瑞雪應制詩欲驗豐年𧰼飄颻丨丨來又慈恩寺應制詩願君無量夀丨丨屢徘徊)枚
藻(李嶠詩丨丨清詞律鄒談耀辯鋒)來藻(張說詩丨丨敷幽思)標藻(張說徐府君碑同生丨丨于鸞殿重世含章于)
(鳳池)御藻(孫逖詩不覺東方日遥垂丨丨新)别藻(孫逖詩上卿揮丨丨中禁下禪衣)掞藻(柳顧言奉和晚日揚)
(子江應教詩丨丨麗繁星高論光朝日儲光義詩頼君遺丨丨憂來散能弭蕭穎士贈韋司業書今朝野之際文場至廣丨丨飛聲)
(森然林植滕遇鄉老獻賢能書賦錄其功能策勲于盟府采其義能丨丨于天庭)布藻(萬齊融詩垂菱丨丨如妆鏡麗日晴)
(天相照映)薦藻(杜甫詩丨丨明區區劉滄長洲懷古詩停車日晚丨蘋丨風静寒塘花正開)碧藻(杜甫早行詩丨丨非)
(不茂高帆終日征馬祖常楊花宛轉曲石橋横直人家好小海白魚跳丨丨)翻藻(杜甫詩隔巢黃鳥並丨丨白魚跳許渾溪)
(亭詩共戲魚丨丨争棲鳥墜枝王仲衍入直詩木杪不鳴風力軟闖萍丨丨有魚嬉)密藻(杜甫詩寒魚依丨丨陸龜蒙又魚詩)
(傷鱗跳丨丨碎首沈遥岸)捧藻(韋應物奉和聖製重陽日賜宴詩丨丨千官處垂戒百王程)酬藻(韋應物詩丨丨當紛)
(絢)銓藻(權德輿國子祭酒韓公行状公未弱冠以門蔭𥙷弘文生滿歲參調侍郎逹奚恂矯枉過正以地望降資署章懷太)
(子陵令且將察其詞氣以為丨丨公恬然受署初無愠容張環以玉抵鵲賦仰衣冠之駿德美丨丨之鴻柄)山藻(權德輿開)
(州刺史新宅記潔而中禮儉以成德與夫臧文之丨丨趙武之輪奐異矣)映藻(張仲素鑒止水賦毫髮已分想沈姿而丨丨清)
(華不動見浮彩之生靈)風藻(楊巨源上座主詩舉世瞻丨丨當朝揖羽儀)樂藻(白居易詩棲鳳安于梧潛魚丨于丨)
龍藻(李商隠端午日上所知劍啟丨丨雖繁鵜膏稍薄敢因五日仰續千齡周渭金精百鍊賦燦龜文於夐絶射丨丨於清浮)
游藻(許渾贈蕭鍊師詩網斷魚丨丨籠開鶴戱林)沈藻(許渾贈元孚上人詩汲澗瓶丨丨眠階錫挂松戎昱駱家亭子)
(納凉詩折葦魚丨丨攀藤鳥出煙)玄藻(皮日休道室焚修詩明真臺上下仙官丨丨初吟萬籟寒)啄藻(陸龜蒙鶴媒歌)
(窺鱗丨丨乍低昂立定當胸流一矢)飛藻(陸龜蒙襲美留振之小宴龜蒙抱病不赴詩毫健幾多丨丨客羽寒寥落映花鶯)
佳藻(陸龜蒙𥙷沈恭子詩異才偶絶境丨丨窮冥搜)菱藻(韋瓘南陵縣大農陂記羅生菰蒲蔓合丨丨李羣玉野鴨詩雲)
(披丨丨地任汝作羣飛)金藻(何據琥珀拾芥賦伊琥珀之為珠亦鳳形而吸草既瓘錯以瓊豔又熒煌而丨丨)奠藻
(周彦之遺腹襲侯判丨丨獻誠禮不乖于大柄析薪克荷事可優于小同)泛藻(劉滄江行書事詩寒潮欲上丨萍丨寄薦三閭)
(情自哀)畫藻(李咸用富貴曲丨丨雕山金碧彩鴛鴦叠翠眠晴靄)粉藻(謝觀漢以木女觧平城圍賦摛丨丨而標格有)
(度傅簪裾而朴略生姿)夏藻(禇澐柰詩紅𬗋奪丨丨芬芳掩春蕙)花藻(釋皎然詩對酒最宜丨丨𤼵)瑞藻(宋祁)
(教坊致語丨丨躍魚嘉鎬京之飲酒翠梧傾鳳應韶舞之摐金)英藻(宋庠出沐詩汲鄭貴交盛徐陳丨丨道)荇藻(晁𥙷)
(之北渚亭賦陂湖汗漫葭蘆無畔菱荷丨丨蘅荃杜茝衆物居之浩若烟海)蔭藻(周邦彦汴都賦其魚則有鱣鯉鯋鮀&KR0008;鮅)
(鰋鮧魴鱒鰼鰝鱖鯞王鮪科斗魁陸鼃鼉鼈蜃含螀巨螯容與相羊丨丨依蒲)穿藻(陸游詩避日小魚丨丨去倚風輕燕拂簾)
(飛)宿藻(虞集詩墨&KR1842;遊魚翻丨丨畫簷飛燕罥晴絲)井藻(袁桷聯句甎花窺日輪丨丨旋風鐵)霜藻(王維秋居)
(雜興詩鷺窺丨丨立蟬抱雨枝吟)點藻(真誥玄翰挺煥而範質用顯丨丨斯坦)陳藻(宋史理宗紀景定四年林希逸)
(言蒲陽布衣林亦之丨丨有道之士詔林亦之丨丨贈廸功郎)錢藻(宋史丨明逸傳丨明逸從子也幼孤刻勵為學第進士又)
(中賢良方正科平居樂易無崖岸而居官獨立守䋲墨政尚簡静不肻徇私)汪藻(宋史丨丨傳丨丨字彦章德興人幼穎異)
(入太學中進士第調婺州觀察推官累遷翰林學士上親書紫誥仍兼綰黃麻似六經十字以睗官至龍圖閣直學士)
不須藻(禮記執玉其有藉者則禓無藉者則襲注初享圭璋特故有藻其餘則束帛加璧丨丨丨)崑崙藻(呂氏春秋)
(菜之美者丨丨之蘋丨)倒枝藻(洞冥記漢武帝靈池有丨丨丨枝横倒水中長九尺餘如結網有野鳬及鷗鷖來翔水上)
(入此草中皆不得出如矰網亦名水網藻)水網藻(見上)南澗藻(陸機招隐詩朝采丨丨丨夕息西山足駱賓王詩忘)
(懷丨丨丨蠲思北堂萱張九齡酧王履震詩樂因丨丨丨憂豈北堂萱)清風藻(梁簡文上皇太子講頌啟文慚綺𤼵思缺)
(雕英徒懷舞蹈之心終愧丨丨之丨)遼東藻(梁元帝與蕭諮議等書雲夢之芹丨丨之丨十斤之梨千𣗳之橘)凌雲
藻(唐明皇宴兩相及禮部學士詩序同吟湛露之篇宜振丨丨之丨)蓮代藻(楊炯公卿以下冕服議夫茄者蓮也藻者)
(飾也蓋以蓮飾水也非謂藻為蓮若以丨丨丨變古從今既不知草木之名亦未逹文章之則此不經之甚也)河朔藻(郭元)
(振詩因敷丨丨丨得奉洛陽宮)江山藻(高適留上李右相詩隐軫丨丨丨氛氲鼎鼐銘)緘中藻(韋應物荅僴奴重陽)
(二甥詩俱有丨丨丨惻惻動離魂)莎似藻(李咸用和殷衙推春霖詩綠沈丨丨丨紅泛葉為舟)
早(子皓切晨也通作蚤)
韻藻其蚤(詩四之日丨丨獻羔祭韭)恨蚤(李白詩爾非千載翁多丨去世丨)忌早(蘇軾詩養氣勿吟哦聲名)
(丨太丨)
白髮蚤(魏文帝短歌行嗟我丨丨生一何丨孟郊詩一别一回老志士丨丨丨)雁飛蚤(李白詩風悲猿嘯苦木落)
(丨丨丨)名譽早(杜甫蘇端薛復筵簡薛華醉歌文章有神交有道端復得之丨丨丨)致身早(杜甫詩長安卿相多)
(少年富貴應須丨丨丨)相逢早(杜甫詩人生意氣豁不待丨丨丨徐鉉贈浙西顧判官詩梁王苑裏丨丨丨潤浦城中得)
(信疎)
增麾蚤(禮記君子曰祭祀不祈不丨丨不樂葆大不善嘉事疏丨快也丨謂先時也孝子感霜露應心而思親思親而宜祭)
(不以霜露未至而先時早設為快也)已蚤(禮記賓牟賈侍坐于孔子孔子與之言樂曰𤼵揚蹈厲之丨丨何也曰及時也疏初)
(舞之時手足𤼵揚蹈地而猛厲言舞初則然故云丨丨)尚早(左傳趙宣子驟諫靈公患之使鉏麑賊之晨往寢門闢矣盛服)
(將朝丨丨坐而假寐麑退歎而言曰不忘恭敬民之主也)競早(宋書明帝紀詔曰商販逐末丨丨争新折未實之果收豪家之)
(利籠非膳之翼為戱童之資可一皆禁斷)慮早(說苑年雖幼少丨之必丨)稷早(顔氏家訓今人讀書但能言不能行之問)
(其造屋不必知楣横而梲豎也問其為田不必知丨丨而稲遲也)怨早(陸機歎逝賦寤大暮之同寐何矜晚以丨丨)眠
早(陶潛雜詩緩帶盡歡娛起晩丨常丨)𤼵早(張正見梅花落詩芳梅映雲野丨丨覺寒侵)春早(唐明皇詩去年餘閏)
(今丨丨曙色和風著花草張九齡折梅詩林惜迎丨丨花愁去日遲李白鳴臯歌麒麟閣上丨還丨著書却憶伊陽好杜甫送王十)
(六判官詩衡霍生丨丨瀟湘共海浮又江梅詩絶知丨意丨最奈客愁何柳宗元詩南楚丨候丨餘寒已滋榮杜牧代人作樓高丨)
(日丨屛束麝烟堆李商隐昭郡詩桂水丨猶丨昭川日正西丘為題農夫廬舍詩湖上丨既丨田家日不閑鄭谷木向榮詩忻忻丨)
(令丨靄靄日華輕許棠獻江西李常侍詩越鳥啼丨丨蠻花送雨寒李頻送陸肱尉江夏詩澤國三丨丨江天落日遲羅鄴早梅詩)
(凍香飄處宜丨丨素豔開時混月明又張說詩果思夏來茂花嫌丨去丨)詰早(陳叔逹詩升壇預潔祠丨丨肅分司)霜早
(王勃詩蘭階丨候丨松路夜臺深駱賓王詩况乃丨晨丨寒風入戍樓徐鉉九日雨中詩荼䕷路遠愁丨丨兄弟鄉遥羡雁飛楊侃)
(皇畿賦丨丨刈速春寒種遲又温庭筠達摩支曲舊臣頭鬢丨華丨可惜雄心醉中老)秋早(盧照鄰詠曲池荷詩常恐丨風)
(丨飄零君不知崔湜詩江城丨氣丨旭日生南闈孟浩然送郭十三還京作洞庭一葉驚丨丨白居易詩簟冷丨生丨階閒日上遲)
(張喬題河中鸛雀樓詩𣗳隔五陵丨色丨水連三晉夕陽多韋鼎贈廖凝詩岳氣丨來丨亭寒果落新)及早(駱賓王代王靈)
(妃贈李榮詩南陌西隣咸自保還轡歸期須丨丨厙狄履温寓直詩晨趨當丨丨復此戒朝車)寒早(駱賓王詩王關丨氣丨金)
(塘秋色歸李白慈姥竹詩翠色落波深虛聲帶丨丨杜甫移床詩衆壑生丨丨長林卷霧齊杜牧河湟諸郡歸降詩威加塞外丨來)
(丨恩入河源凍合遲温庭筠早秋山居詩山近覺丨丨草堂霜氣清徐鉉襄邑道中詩程遥苦晝短野迥知丨丨)歲早(孟浩)
(然人日詩剪花驚丨丨看柳訝春遲)晩早(儲光羲詩太隂蔽臯陸莫知丨與丨)榮早(儲光羲詩中庭有竒𣗳丨丨衰復疾)
歸早(崔顥渭城少年行念此使人丨更丨三月便踏長安道裴說中秋月詩色净雲丨丨光寒鶴睡遲司馬札效陶詩輕波向)
(海疾浮雲丨谷丨)閉早(崔顥詩𤇺火從北來邊城丨常丨)日早(崔顥上巳詩猶言丨尚丨更向九龍津徐鉉賦得風)
(光草際浮詩風輕不盡偃丨丨未晞陽蘇軾半山亭詩凭欄紅丨丨回首白雲低)侵早(杜甫詩天子朝丨丨寒臺仗數移方)
(干採蓮曲採蓮女兒避殘熱隔夜相期丨丨𤼵項斯湖上顧氏新居詩近得雲中路門長丨丨開)寐早(杜甫送王崟北歸詩)
(白髮丨常丨荒榛農復秋)早早(杜甫南楚詩南楚青春異暄寒丨丨分)月早(劉長卿長門怨丨移深殿丨春向後宮遲)
(白居易詩樓丨纖纖丨方干送相里燭詩泛湖乘丨丨踐雪過山遲蘇軾和秦太虚梅花詩多情立馬待黃昏殘雪消遲丨出丨王)
(逢宮中行樂詞露盤迎丨丨宮漏出花遲)曙早(白居易詩丨丨燈猶在司空圖春山詩花明催丨丨雲&KR1401;惹空低貢奎無題詩)
(月榭管弦鳴丨丨水亭簾幕受寒多)聲早(白居易早春詩丨丨鷄先知夜短色濃柳最占春多)昏早(白居易詩賞玩無丨)
(丨蘇轍李氏園詩松枝貫今昔林影變丨丨)鸎早(温庭筠詩蝶高飛有伴丨丨語無雙)啼早(韓偓幽獨詩幽獨起侵晨)
(山鶯丨更丨)離早(許棠泗上早𤼵詩楚外丨空丨關西去已遲)暝早(李頻朔中即事詩落日風沙長丨丨窮冬雨雪)
(轉春遲)别早(劉駕寄遠詩丨丨見未熟入夢無定姿)花早(劉駕且可憐行園中丨自丨不信外無花又杜荀鶴春閨)
(怨不悲丨落丨悲妾似花身)夏早(劉憲長寕公主東莊詩新晴看蛺蝶丨丨摘芙蕖)綠早(張喬楊花落詩北斗南回)
(春物老紅英落盡丨尚丨)嫌早(李建勲梅花詩雪霜迷素猶丨丨桃杏雖紅且後時)醒早(徐鉉贈陶使君求梨詩冷侵肺)
(腑丨偏丨香惹衣襟歇倍遲)開早(徐鉉嚴相公宅牡丹詩鳳樓日暖丨偏丨雞𣗳隂濃謝更難)衰早(蘇軾芙蓉詩凄)
(凉似貧女嫁晚驚丨丨)影早(党懷英孤雁詩丨丨銜關月飛高望海隅)王早(北史丨丨傳丨丨渤海南皮人也明隂陽)
(九宮及兵法善風角)
聽朝早(宋史韋賢妃傳太后還宮帝侍太后或至夜分太后曰丨丨宜丨恐妨萬幾)遠思早(荀子君子之求利也)
(異其丨丨也丨其避辱也懼)憂來早(謝靈運相逢行心慨榮去速情苦丨丨丨)寒事早(陸倕詩江關丨丨丨夜露)
(傷秋革王昌齡秋山詩巖間丨丨丨衆山木已黃李白魯東門觀刈蒲詩魯國丨丨丨初霜刈渚蒲)風期早(虞世基贈王中)
(舍詩伊昔丨丨丨金蘭信為寳)萍生早(董思恭詩春暮丨丨丨日落雨飛餘)傾陽早(鄭愔詩幸同微藿丨丨丨願比)
(盤根應候榮又沈佺期詩華頂居窮高大壑朝陽早)梅花早(駱賓王詩上苑丨丨丨御溝楊柳新孟浩然洛中訪袁拾遺詩)
(聞說丨丨丨何如北地春吴師道郭外作地暖丨丨丨天寒潮信遲又戴敏後浦園廬詩地暖梅開早天寒酒熱遲)相知早
(沈佺期詩弱冠丨丨丨中年不見多高適酬裴秀才詩男兒貴得意何必丨丨丨杜甫贈李四丈詩人生意氣豁不在丨丨丨)芳
意早(張九齡剪綵詩既争丨丨丨誰待物華真)心期早(王灣詩曩契丨丨丨今遊宴賞陪)衣裳早(儲光義詩)
(日夕寒風來丨丨苦不丨)藏環早(王維詩何悟丨丨丨纔知拜壁年)婚嫁早(王維詩豈厭尚平丨丨丨却嫌陶令)
(去官遲)信潮早(孟浩然宿天台桐柏觀詩鶴唳清露垂雞鳴丨丨丨)出身早(李頎塞下曲直愛丨丨丨邊功沙漠)
(垂)出塞早(李白太原早秋詩霜威丨丨丨雲色渡河秋)到須早(杜甫送長孫侍御赴武威判官詩天子憂凉州)
(嚴程丨丨丨)春苖早(杜甫蒹葭詩體弱丨丨丨叢長夜露多)論詩早(杜甫遣悶詩疇昔丨丨丨光輝仗鉞雄)
停驂早(杜甫贈蕭使君詩丨丨雙闕丨回雁五湖春)動林早(韋應物詩光風丨丨丨)軍行早(盧綸送張)
(郎中還蜀歌塞口雲生火候遲煙中鶴唳丨丨丨)春雷早(司空曙聞春雷詩水國丨丨丨闐闐若衆車)潮風早
(皇甫冉賦得海邊樹送别詩搖落丨丨丨離披海雨偏又李端送張少府赴夏縣詩樹古聞風早山枯見雪多)先鳴早(李端)
(贈趙神童詩每見丨丨丨常驚後進多)得地早(李端廳前雙桐詩由來丨丨丨何事結花遲)離城早(項斯寕州)
(春思詩失意丨丨丨邊城任見花)休去早(項斯病中懷王展在天台詩強行丨丨丨暫卧起還遲)穿土早(元稹)
(詩萱近北堂丨丨丨柳偏東面受風多)炎毒早(白居易詩巴徼丨丨丨)天光早(李羣玉詩潮門梵音静海日丨)
(丨丨)人語早(杜牧詩澤闊雁來遲村饑丨丨丨)聞名早(杜牧送張判官詩處士丨丨丨遊秦獻疏迴乂方干送洛)
(陽李丞之任詩洛下知名早腰邊結綬新)鷄鳴早(温庭筠詩錦薦金爐夢正長東家咿喔丨丨丨又流蘇帳曉春鷄早)諳
熟早(温庭筠自有扈至京師已後朱櫻之期詩秦苑飛禽丨丨丨杜陵遊客恨來遲)雁來早(温庭筠邊笳曲朔管迎秋)
(動雕隂丨丨丨)韶光早(温庭筠詩迥野丨丨丨晴川柳滿隄杜荀鶴御柳詩日近丨丨丨天低聖澤勻)催客早(温庭)
(筠詩楚水曉凉丨丨丨杜陵秋思傍蟬多又許渾示弟詩家貧為客早路遠得書稀)去官早(許渾送前緱氏韋明府詩道直)
(丨丨丨家貧為客多)秋砧早(許渾寄茅山高拾遺詩潮寒水國丨丨丨月暗山城夜漏稀)&KR1201;冰早(陸龜蒙子夜四)
(時歌金龍傾漏盡玉井丨丨丨)衝雪早(方干送玉霖赴舉詩北闕上書丨丨丨西陵中酒趁潮遲)歸巖早(方干書法)
(華寺上方禪壁詩卧聞雷雨丨丨丨坐見星辰去地低)封印早(林寬詩花開丨丨丨雪下典衣頻)行世早(方干)
(獻王大夫詩荀宋五言丨丨丨巢由三詔出溪遲)辭山早(鄭谷投時相詩失計丨丨丨非才得事遲)潮生早(崔塗)
(江上詩暮雨丨丨丨春寒雁到遲)陽氣早(李昌符送人入新羅使詩春生丨丨丨天接祖洲遥)心耕早(杜荀鶴出)
(關投孫侍御詩青雲寸禄丨丨丨明月仙枝分種遲)重科早(張蠙哭李員外詩捷到丨丨丨官終一郡卑)楚雲早
(陶翰早過臨淮詩湖中海氣白城上丨丨丨)求衣早(徐寅華清宮詩履朔丨丨丨臨陽觧佩羞)天授早(徐寅詩富)
(貴有期丨丨丨關河多難勅來遲)天凉早(韓偓已凉詩愁多却訝丨丨丨思倦翻嫌夜漏遲又楊載夏夜對月詩簟報新)
(秋凉意早窗開永夜月明多)邊信早(薛拯思婦吟秋風雁又歸丨丨一何丨)聲磬早(鄭巢晥公院詩嵐昏丨丨)
(丨果熟喚猿遲)芳華早(徐鉉平春書事詩苑裏丨丨丨皇家勝事多)排衙早(王禹偁除夜寄羅評事詩應笑丨丨)
(丨寒靴踏曉冰)澗芳早(歐陽修遊龍山上山詩俄驚丨丨丨忽望巖扉敞)萌芽早(歐陽修楊州時會堂詩中州地)
(暖丨丨丨入貢宜先百物新自注造貢茶所也)夏隂早(韓維下横嶺詩鳥啼春意闌林變丨丨丨)麰麥早(蘇軾二月)
(寄子由詩近山丨丨丨臨水竹篁修)霜鐘早(蘇軾和潛師詩風清月落無人見洗粧自趁丨丨丨)知幾早(蘇軾吴江)
(三賢畫像詩不須更說丨丨丨直為鱸魚也自賢自注三賢范蠡張翰陸龜蒙也)公覺早(蘇軾次韻徐仲車詩蒼蝇莫亂)
(遠雞聲世上誰知丨丨丨)南枝早(蘇轍和秦觀梅花詩江邊不識朔風勁墻頭亦有丨丨丨)巢成早(蘇轍和王適新)
(燕詩飬雛不怕丨丨丨記取朝朝為啓扉)文賦早(韓駒送曾宏父詩四海共推丨丨丨三年應訝省郎遲)稲&KR0621;早
(范成火峨嵋縣詩泉清土沃丨丨丨縣古林深槐癭高)搖風早(陸游元日詩巷柳丨丨丨)時序早(陸游詩今年丨)
(丨丨九月已清寒)下湖早(陸游詩却羡鄰家丨丨丨畫船青繖去如飛)上燈早(陸游詩簾深丨丨丨地窄貯香)
(多)俶装早(陸游宿武連驛詩野店風霜丨丨丨縣橋燈火下程遲)鸎囀早(楊侃皇畿賦丨丨何丨花開不晚)
承宴早(楊允孚灤京雜咏别院笙歌丨丨丨御園花簇小金桃)梳洗早(錢惟善宮詞鐘動景陽丨丨丨轆轤聲轉)
(井榦樓)朝元早(王逢贈别黑黑左丞國寳詩斧扆丨丨丨彤弓授命專)收茶早(高啟臨頓里詩穀雨丨丨丨梅)
(天晒藥忙)
求鴞計早(王勃廣州舍利塔碑銘縶猿情暗丨丨丨丨案莊子且汝亦太早計見卵而求時夜見彈而求鴞炙)
棗(子皓切果名又姓)
韻藻剥棗(詩八月丨丨十月獲稲黃庭堅送公定詩今年君渡河丨丨詠豳詩梁持勝詩稚子跳梁丨丨聲)羊棗
(孟子曾晳嗜丨丨而曾子不忍食丨丨)酸棗(孟子養其樲棘注樲丨丨也夲草釋名丨丨一名樲一名山棗集觧即山棗樹)
(子而味極酸東人噉之以醒睡庾信小園賦有棠梨而無館足丨丨而非臺又戰國策黃歇說秦昭王曰王舉甲兵拔燕丨丨虚桃)
(人燕楚之兵雲翔而不敢校王之功亦多矣史記魏世家文侯三十二年伐鄭城丨丨又蘇秦傳說魏王曰大王之地北有河外卷)
(衍丨丨後漢書臧洪傳張超與諸牧守大會丨丨咸共推洪竹書紀年魏襄王十年大霖雨疾風河水決丨丨郛地理通釋丨丨唐)
(屬滑州今屬東京漢文帝時河決金堤即此有丨丨臺)乾棗(世說王敦尚舞陽公主如厠見漆箱盛丨丨夲以塞鼻敦食至)
(盡羣婢莫不掩口)檽棗(北夢瑣言石晉趙令公塋冢丨丨婆娑異常望氣者云此家有登宰輔者後令公大拜)火棗
(真誥紫微王夫人謂許長史曰君胸中荆棘未除是以交梨丨丨不生也李商隐詩科車遏故氣丨丨承天姻秦觀贈虞道判詩丨)
(丨交梨近可餐不須地肺及天壇陳基荔漿詩一杯入口夀千歲安用丨丨并交梨)
安期棗(史記封禪書少君言上曰臣常遊海上見安期生丨丨生食巨丨大如瓜元稹詩冥搜方朔桃結念丨丨丨蘇轍贈)
(吴子野道人書空車獨載王陽槖遠遊屢食丨丨丨)如瓜棗(見上蘇軾安期生詩海上丨丨丨可聞不可逄劉基雜詩不有)
(千年花安得丨丨丨)安邑棗(漢書貨殖傳丨丨千樹丨與千戶侯等周邦彦汴都賦其中則丨丨之丨江陵之橘)東家
棗(漢書王吉傳吉居長安丨丨有大丨樹垂吉庭中吉婦取以啖吉吉後知之乃去婦東家聞而欲伐其樹鄉里止之請吉還婦)
(里中為之語曰東家有樹王陽婦去丨丨丨完去婦復還)玉文棗(尹喜内傳王母丨丨之丨其實如瓶張正見神仙篇同甘)
(丨丨丨俱飲流霞藥)玉門棗(漢武内傳漢武于七月七日修除宮掖張雲錦之幃然九光之燈列丨丨之丨酌葡萄之醴以)
(候王母雲駕)無核棗(神仙傳永樂有丨丨丨道士侯道華獨得之)上林棗(西京雜記丨丨獻丨漢武以杖擊殿)
(檻呼方朔曰叱叱朔來此篋中何物朔曰丨丨之丨四十九枚上曰何以知之曰呼朔者上也以杖擊檻者兩木也朔來朔來者棗)
(也叱叱者四十九也上大笑)七尺棗(述異記北方有丨丨之丨南方有三尺之梨凡人不得見或見而食之即為地仙)
信都棗(魏都賦淇洹之筍丨丨之丨)
增實棗(禮記炮取豚若將刲之刳之丨丨于其腹中編萑以苴之塗之以謹塗炮之塗皆乾擘之濯手以摩之)受棗
(儀禮聘禮郊勞篇夫人使下大夫勞以二竹簠方玄被纁裹有蓋其實棗蒸栗擇兼執之以進賓丨丨大夫二手授栗注竹簠方者)
(器名也兼猶兩也右手執棗左手執栗也丨丨授栗受授不游手慎之也)執棗(見上)苦棗(爾雅蹶洩丨丨疏蹶洩者味丨)
(之丨名也)壺棗(爾雅疏丨丨者棗形似壺也大而銳上者為壺壺猶匏也)煮棗(史記蘇秦傳秦說魏襄王曰大王之地南)
(有鴻溝陳汝南許郾昆陽召陵舞陽新都新郪東有淮穎丨丨無胥漢書地理志清河有丨丨城又功臣表有丨丨侯正義丨丨故)
(城在冀州信都縣東北五十里故老傳曰六國時于此丨丨油輿地廣記興仁府曹州冤亭縣有故丨丨城樊噲從攻項籍屠丨丨)
(瑯嬛記昔有人得安期大棗在大河之南煮三日始熟香聞十里其人食之白日上昇故地名丨丨陸游詩炊菰觴父老丨丨哺嬰)
(雛)脯棗(史記武帝紀公孫卿曰仙人可見而上往常遽以故不見今陛下可為觀如緱氏城置丨丨神人宜可致)薑棗
(史記滑稽傳楚莊王馬病肥死優孟曰請為大王六畜葬之以壠竈為槨銅歴為棺齎以丨丨薦以木蘭祭以粳稲衣以火光葬之)
(于人腹腸)梬棗(漢書司馬相如傳丨丨楊梅櫻桃蒲陶隐夫薁棣荅還離支羅乎後宮列乎北園張衡南都賦丨丨若榴穰橙)
(鄧橘晏殊中園賦大椑朱柿兮駢𤼵丨丨安榴兮間拆)如棗(後漢書夫餘國傳夫餘土宜五穀出名馬赤玉貂豽大珠丨酸)
(丨宋史天文志淳熙十二年正月癸巳日中生黑子大丨丨山海經符禺之山其上有木焉名曰文莖其實丨丨可以已聾神異經)
(南方大荒有樹名曰如何味如飴實有核形丨丨子酉陽雜爼祁連山上有仙樹其實丨丨以竹刀剖則苦以木刀剖則酸以蘆刀)
(剖則辛以金刀剖則甘韓終採藥詩闇河之桂實大丨丨得而食之後天而老)椹棗(晉書食貨志袁紹軍人皆資丨丨袁術戰)
(士取給蠃蒲)投棗(南史蕭琛傳琛與梁武有舊仕梁為尚書侍中一日預御筵醉伏上以棗投琛乃取栗擲上正中面御史)
(在坐帝動色曰此中有人不得如此豈有說耶琛曰陛下投臣以赤心臣敢不報以戰慄上笑悦)讓棗(南史梁武陵王傳元)
(帝與武陵王書曰兄肥弟瘦無復相見之期丨丨推梨長罷懽愉之日)栗棗(南史王泰傳泰數歲時祖母集諸孫姪散丨丨)
(于牀羣兒競取之泰獨不取問其故對曰不取自當得賜由是中表異之)桑棗(北史魏太祖紀詔東平公儀攻鄴冠軍將軍王)
(建左軍將軍李栗等攻信都軍所行不得傷丨丨岑參軍行詩村落皆無人蕭條空丨丨白居易溪中早春詩蓬蒿隔丨丨隐映烟)
(火夕劉禹錫送春曲可憐桃與李從此同丨丨蘇軾覀齋詩榴花開一枝丨丨沃以光)梨棗(宋史食貨志周顯德三年之令)
(課民種樹定民籍為五等第一等種雜𣗳百每等減二十為差丨丨半之謝靈運山居賦桃李多品丨丨殊所杜甫百憂集行庭前)
(八月丨丨熟一日上樹能千廻)山棗(宋史五行志乾道四年建寕府瑞應場大漈丨丨等山暴水湧出)樝棗(宋史五行)
(志天聖元年六月河陽丨丨各連理)佳棗(宋史查道傳嘗出按部路側有丨丨從者摘以獻道即計直掛錢于樹而去)青
棗(金史烏克遜鎬傳天興二年哀宗幸蔡辛夘車駕𤼵歸德時久雨朝士扈從者徒行泥水中掇丨丨為糧數日足脛盡尰)蒸
棗(晏子景公謂晏子曰東海之中有水而赤其中有棗華而不實何也晏子曰昔者秦穆公乘赤龍治天下以黃布裹丨丨而投)
(其布故水赤丨丨故華而不實公曰吾佯問對曰嬰聞佯問者佯對之)甘棗(山海經丨丨之山共水出焉按丨丨山即雷首)
(山)美棗(山海經青要之山又東十里曰騩山其上有丨丨古詩甘瓜抱苦蒂丨丨生荆棘)多棗(易林北方丨丨橘柚)
(所聚)夏棗(易林春梨丨丨山鮮希有)棘棗(淮南子伐丨丨而為矜周錐鑿而為刃剡摲筡奮擔钁以當修戟強弩)握
棗(春秋繁露今丨丨與錯金以示嬰兒必取棗而不取金也)軟棗(洞冥記細棗出&KR1884;嵻山山臨碧海上萬年一實如今之丨)
(丨咋之有膏膏可燃燈又漢武起夀靈壇四面列種丨丨條如青桂風至自拂階上遊塵)食棗(風俗通鮑焦耕田而食鑿井而)
(飲非妻所織不服餓于山中丨丨或問此棗子所種耶遂嘔吐立枯而死)金棗(抱朴子吴景帝時戍將廣陵𤼵一大冢似公主)
(之冢棺中死人兩耳及鼻孔中皆有黃丨如丨許大庾信周冠軍公夫人烏石蘭氏墓誌銘丨丨長含銀蠶永送)黑棗(拾遺)
(記西王母進洞淵蘤隂岐丨丨黑棗者其樹百尋實長二尺核細而柔百年一熟)海棗(南方草木状丨丨樹三四十丈實大)
(如㧵椀泰康五年林邑獻百枚味極甜美安邑御棗無以加也陸倕新漏刻銘譬彼春華同夫丨丨劉孝威謝賚藕啟楚后江萍秦)
(公丨丨凡厥水羞莫敢相軰)雨棗(述異記魏世河内冬丨丨耆舊說周秦間河南丨酸丨遂生野棗今酸棗縣是也)靈
棗(東京夢華錄京師棗有數品丨丨牙棗青州棗亳州棗之𩔖)牙棗(見上)咒棗(本草岣嶁神書載丨丨治廬法云執)
(棗一枚丨曰吾有丨一枚一心歸大道優他或優降或劈火燒之念七遍吹棗上與瘧者食之即愈)龍棗(夲草澤蘭一名丨丨)
(見夲經)肉棗(夲草山茱萸一名蜀酸棗一名丨丨)良棗(夲草注丨丨即晒乾大棗也味最良美)㮕棗(夲草注君)
(遷丨丨牛奶柿皆一物)御棗(本草注江南棗堅燥少脂其種甚多美者有水菱棗丨丨之𩔖魏文帝與羣臣詔南方龍眼荔)
(枝寕比西國蒲萄石密乎酢且不如中國凡棗味莫若安邑丨丨也)凡棗(見上)天棗(物性志丨丨産南徐州蕭縣東南二)
(十五里)巨棗(陸雲登遐頌少君善祠怡爾豐顔俯覲劉漢仰接姜桓式宴安期丨丨為餐)霜棗(梁元帝與蕭諮議等)
(書青栗紫薑固栗丨丨適口充腸無索弗𫉬)丹棗(劉孝威謝賚馬啟謹當秣以柏葉貽以丨丨加之玉鞍飾之金絡李吉甫)
(小園詩樹杪懸丨丨苔隂落紫梨)含棗(庾肩吾謝東宮賚梹榔啟澤深温柰恩均丨丨)絳棗(庾肩吾上巳詩踊躍頳魚)
(出參差丨丨浮)東棗(宇文昶陪駕南山詩丨丨羞朝座西桃獻夜宮)植棗(宗懍春望詩都尉初丨丨司空始種楊)燒
棗(庾信詩丨丨起西川)齊棗(盧照鄰詩戎葵朝委露丨丨夜含霜)神棗(王維送友人歸山歌丨與丨兮如瓜虎賣杏兮)
(收穀)&KR0946;棗(王維輞川詩簞食伊何疈瓜丨丨)無棗(儲光羲野田黃雀行窮老一頽舍棗多桑樹稀丨丨猶可食無桑何)
(以衣)撲棗(杜甫詩堂前丨丨任西鄰無食無兒一婦人黃庭堅臨河道中詩屋頭丨丨爛盈斗嬉戲喧争挽衣䄂)㗖棗
(獨孤及丞相㠯諲諡議訓其三軍如臂使指闔境無拔葵丨丨之盗)玄棗(韋應物詩大瓜丨丨冷如冰海上摘來朝露凝)㬠
棗(白居易詩丨丨日陽中)新棗(白居易新秋原上詩丨丨未全赤晚瓜有餘馨蘇軾七月五日詩丨丨漸堪剥晚瓜猶可)
(餉)香棗(李商隐詩長籌未必輸孫皓丨丨何勞問石崇)分棗(曺唐小游仙詩等閒相别三千歲長憶水邊丨丨時)紅
棗(喻鳬憶友人詩銀地無塵金菊開紫梨丨丨墮莓苔)遺棗(歐陽修聖節東方老人祝夀文遇安期之丨丨笑方朔之偷桃)
榆棗(歐陽修城南詩一雨郊圻迥新秋丨丨繁)得棗(蘇軾送喬仝寄賀君詩秋風西來下雙鳬丨丨如瓜分我無)種
棗(蘇軾東坡詩丨丨期可剥種松期可斵)貢棗(蘇轍送龔鼎臣移守青州詩新絲出盎冬裘具丨丨登場歲事休)白
棗(陸游詩丨丨堆盤看却愁)槐棗(崔公度感山賦木則梓漆樞栲青檀梓葳樅檍丨丨棠榴楟梨)紫棗(王仲旉南都賦)
(其果則樝梨梬栗素柰朱櫻丨丨來禽吴橘楚撜)打棗(柳貫丨丨譜詩八月剥棗棗實未熟打不落也世云噉棗多令人齒)
(黃養生論齒居晉而黃晉食棗故也)服棗(雲笈七籖昔漢武東廵見老翁鋤于道帝怪而問之有道術否老翁對曰臣昔年八)
(十五時衰老頭白齒落有道士者教臣丨丨飲水絶穀)
邊要棗(爾雅疏邊大而腰細者名丨丨丨今謂之鹿盧棗)鹿盧棗(見上)羊矢棗(爾雅遵羊棗注實小而圓)
(紫黑色俗呼為丨丨丨)千樹棗(史記貨殖傳安邑丨丨丨燕秦千𣗳栗)弱枝棗(晉書潘岳傳周文丨丨之丨房)
(陵朱仲之李顔氏家訓太山羊肅亦稱學問讀潘岳賦周文丨丨之丨為杖策之杖)萬歲棗(宋史三佛齊國傳開寳七年貢)
(牙象乳香薔薇水丨丨丨𥚹桃等物)千年棗(宋史注輦國傳其地果有餘甘藤羅丨丨丨椰子甘羅崑崙梅婆羅蜜等夲草)
(無漏子一名丨丨丨一名萬歲棗一名波斯棗)波斯棗(見上劉珣嶺表錄廣州一種丨丨丨木無傍枝直聳三四丈至顛四)
(向共生十餘枝葉如椶櫚三五年一結子𩔖北方靑棗)心應棗(關尹子丨丨丨肝應榆)北山棗(易林丨丨有丨)
(使叔夀考)北方棗(神異經丨丨荒中有丨林殊于常棗赤松子云丨丨大丨味有殊既可益氣又安軀)冥海棗(神仙)
(傳李少君曰丨丨之丨大如瓜臣已食之)安益棗(廣志洛陽宮後園河内汲郡棗一名墟棗一名丨丨丨東海蒸棗洛陽夏)
(后棗安平信都大棗單父棗梁國夫人棗三星棗駢白棗灌棗又有狗牙鷄心牛頭羊矢獼猴細腰元棗人棗﨑棗桂棗文棗之名)
夏后棗(見上)單父棗(見上)夫人棗(見上)三星棗(見上)狗牙棗(見上)鷄心棗(見上)牛
頭棗(見上)獼猴棗(見上)細腰棗(見上)忻陵棗(異苑晉太元中南郡丨丨縣有丨𣗳一年忽生桃李棗三)
(種花子)仙人棗(酉陽雜爼晉時太倉南有翟泉泉西有華林園園有丨丨丨長五寸核細如針)紅藍棗(夲草丨丨)
(丨一名丁香柿)仲思棗(夲草注丨丨丨形如大棗北齊時有仙人丨丨得此丨種之因以為名)樂氏棗(物性志丨)
(丨丨生山東青州府多膏味美為棗之冠)出籬棗(李賀詩丨丨大丨垂珠璣)紅皺棗(范成大良鄉詩紫爛山梨丨丨)
(丨總輸易栗十分甜)兩囷棗(陸游詩朝餐未破百瓮韲晚餉猶存丨丨丨)秋思棗(楊維楨紀夢詩越人仕倦丨丨)
(丨吴女情多夜擘柑)北園棗(法苑珠林秦武威太守趙正立志忠正大弘佛法堅末年寵惑鮮卑因歌諫曰丨丨有一丨布)
(葉垂重隂外雖饒棘刺内實有赤心)
布囊貯棗(金史五行志市中有一僧不知所從來持一丨丨丨丨日散于市人無窮所在兒童百十從之)三把無
棗(易林丨丨丨丨家無積莠使鳩求婦頑不我許)西王母棗(西京雜記初修上林苑羣臣遠方各獻名果翼樹亦有製)
(為美名以標奇麗棗七弱枝棗玉門棗棠棗青華棗梬棗赤心棗丨丨丨丨廣志河東安邑棗東郡榖城紫棗長二寸丨丨丨丨大)
(如李核三月熟在衆果之先)
白𧰼樹似棗(伽藍記西域佛沙伏城有丨丨丨花葉丨丨季冬始熟父老傳云此樹滅佛法亦滅)
御定佩文韻府卷四十九之一
