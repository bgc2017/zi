欽定四庫全書
御定佩文韻府卷七十之四
去聲十一隊韻四
賚(洛代切與也賜也)
韻藻帝賚(書夢丨丨予良弼其代子言)夢賚(見上錢珝為王相公譲加司空表實慙丨丨之人安稱坐論之地)
大賚(書丨丨于四海而萬姓悅服論語周有丨丨善人是富晉書文帝紀軍發洛陽丨丨將士舊唐書音樂志丨丨下周車禁)
(暴開殷網宋史樂志丨丨四海富夀無疆張衡綬笥銘天祚明德丨丨福仁陸雲詩以朕丨丨乃膺嘉祉傅亮為宋公求加贈劉將)
(軍表忠貞之烈不泯于身後丨丨所及永秩于善人江淹為蕭譲太傅揚州牧表深褒之逮方今為絶丨丨之降比古為超徐陵謝)
(敕賚燭盤賞答齊國移文啓昔班彪草移阮瑀裁書馳譽當年遂無加賞非常丨丨始自今恩高允答宗欽詩仁邁春陽功隆覆載)
(招延𨼆叟永貽丨丨庾信謝明帝賜絲布等啓王人忽降丨丨先臨曾鞏上殿劄子歛五福之慶以丨丨庶民享萬年之休以永綏)
(方夏王逄詩百姓未忘周丨丨成都元有漢遺風)商賚(書馬牛其風臣妾逋逃勿敢越逐祗復之我丨丨汝)介賚(書我)
(有周惟其大丨丨爾廸簡在王庭尚爾事有服在大僚)
增用賚(書丨丨爾秬鬯一卣)錫賚(詩王錫韓侯淑旂綏章疏王於是丨丨韓侯以美善所畫交龍之旂而建旂之竿其)
(上又有大綏以為表章舊唐書司馬承禎傳以承禎王屋所居為陽臺觀上自題額遣使送之賜絹三百疋以充藥餌之用俄又令)
(玉眞公主及光祿卿韋縚至其所居修金籙齋復加以丨丨又眞臘國傳貞觀二年與林邑國俱來朝獻太宗嘉其陸海疲勞丨丨)
(甚厚又牛仙客傳所有丨丨皆緘封不啓宋史理宗紀李庭芝言李松夀已遁大元使郝經久留眞州帝趣與丨丨又楊信傳信瘖)
(疾愈帝幸其第信自言遭遇兩朝恩寵隆厚叙謝感慨涕泗横流上加慰免丨丨有差又占城國傳建隆二年其王釋利因陁盤遣)
(使莆訶散來朝使㢠廻丨丨有差以器幣優賜其王詩說采菽諸侯免喪入朝天子丨丨之詩歴代名畫記或有進獻以𫉬官爵或有)
(搜訪以𫉬丨丨陸龜蒙詩方諸更是憐才子丨丨于君合有差)徂賚(詩工祝致告丨丨孝孫)賞賚(禮記來百工則財用)
(足疏百工興財用也君若丨丨招來之則百工皆自至故國家財用豐足周禮司勲上士二人疏此已下六十官以大司馬主軍法)
(所有軍事及武勇官爵丨丨整齊之等皆屬焉後漢書朱祐傳以有舊恩數蒙丨丨又何敞傳國恩覆載丨丨過度舊唐書韋挺傳)
(與高士廉令狐德棻等同修氏族志累承丨丨宋史天文志張宿六星主珍寳宗廟所用及衣服又主天廚飲食丨丨之事又李繼)
(和傳繼和上言臣為兒童時嘗聞齊州防禦使李漢超非次丨丨動及千萬又趙葵傳葵京湖制置使方之子一日方賞將士恩不)
(償勞軍欲為變葵時十二三覺之亟呼曰此朝廷賜也本司别有丨丨軍心一言而定遼史太祖紀晉新州防禦使王郁以所部山)
(北兵馬内附上呼郁為子丨丨甚厚又興宗紀六年秋七月以北南樞密院獄空丨丨有差金史完顔勖傳所撰祖宗實錄凡三卷)
(進入上焚香立受之丨丨有差曾鞏任將策西北邊軍市之租多賜諸將不問出入往往丨丨又輙以千萬劉子翬古墨詩徵工𨕖)
(技填御府不惜千金為丨丨)餼賚(宋史宗炳傳炳二兄早卒孤累甚多家貧無以相贍頗營稼穡高祖數致丨丨其後子弟)
(從祿乃不復受南史后妃傳論自元嘉以降内職稍繁而愛止帷房權無外授戚屬丨丨歲時不過肴漿斯為美矣)惠賚(宋書)
(樂志光被彌蒼生家戶蒙丨丨)沾賚(梁書武帝紀詔園陵職司恭事勤勞晉位一階并加丨丨宋史楊億傳帝知其貧屢有丨)
(丨又南史齊武帝紀詔都下二縣疾困不能存者詳加霑賚)普賚(梁書武帝紀大同十年春三月甲午輿駕幸蘭陵謁建寧)
(陵辛丑至修陵丨丨内外從官軍主左右錢米有差)頒賚(南史梁武帝紀幸蘭陵詔賜蘭陵老少位一階并加丨丨所經縣邑)
(無出今年租賦宋史北漢世家繼元賜京城甲第一區歲時優加丨丨又層檀國傳元順六年使保順郎將層伽尼再至神宗念其)
(絶遠詔丨丨如故事仍加賜白金二千兩吕頌謝賜表臣與將校等雖備戎旅素乏勲庸當蠻徼廓清之時霑普恩丨丨之慶頒亦)
(作班宋書自序沈亮蒞官清約為太祖所嘉賜以車馬服玩前後累積每遠方貢獻絶國勲器輙班賚焉)分賚(南史梁武帝紀)
(帝命吕僧珍張彌勒兵封府庫及圖籍帝乃入收嬖妾潘妃誅之以宫女二千人丨丨將士北史崔挺子孝芬傳始挺兄弟同居孝)
(芬叔振既亡後孝芬等承奉叔母李若事所生家事巨細一以諮決財物尺寸以上皆入李之庫四時丨丨李氏自裁之)曲賚
(北史魏任城王澄傳時太后銳于興繕削奪百官祿力費捐庫藏兼丨丨左右日有數千梁簡文帝謝參迎佛啓奉宣敕旨丨丨恩)
(參)酬賚(北史李修傳父亮累遷府參軍督護本郡士門宿客咸相交昵車馬金帛丨丨無貲又徐謇傳孝文命左右宣謇救)
(攝危篤振濟之功宜加丨丨乃下詔褒美以謇為大鴻臚卿金鄉縣伯)别賚(北史徐謇傳謇善醫藥孝文遷洛皆令處療賜)
(錢絹雜物奴婢牛馬事出豐厚咸陽王禧等各有丨丨並至千匹)眷賚(北史茹皓傳宣武踐阼皓侍值禁中稍被寵接及帝)
(親政皓丨丨日隆唐書吕向傳遷主客郎中專侍皇太子丨丨良異宋史僧眞寳傳眞寳為五臺山僧正靖康之擾與其徒習武事)
(於山中欽宗召對便殿丨丨隆縟蔡襄詩穹昊丨丨祖考佑卑)振賚(北史魏廣陽王深傳先是别將李叔仁以拔陵來逼請求)
(迎援深赴之前後降附二十萬人深與行臺元纂表求於恒州北别立郡縣安置降戶隨宜丨丨息其亂心不從又袁翻傳後蕭寳)
(夤大敗于關西翻請為西軍死亡將士舉哀存而還者并加丨丨)蒙賚(北史高允傳魏初以來存亡丨丨者莫及允朝廷榮)
(之)褒賚(北史袁翻傳若能駕御有方清高獨著則就加爵賞使久于其任以時丨丨厲其忠欵)勞賚(北史崔亮傳徐)
(州刺史元昞撫御失和詔亮馳驛安撫亮至劾昞處以大辟丨丨綏慰百姓怗然)聘賚(舊唐書韓滉傳陳少遊時鎮揚州以)
(甲士三千人臨江大閱滉亦以兵三千人臨金山與少遊相應樓船於江中以金銀繪綵並相丨丨)賜賚(宋史哲宗紀詔神宗)
(隨龍人龍世長等遷秩丨丨冇差又禮志公主下降行舅姑之禮諸親遞加丨丨又李神福傳神福勾當三班部修含光殿丨丨甚)
(優儲光羲詩公卿時見賞丨丨難具紀白居易謝恩賜茶菓狀曲蒙聖念特降殊私慰諭未終丨丨旋及曾鞏任將策李漢超守關)
(南屬州錢七八萬貫悉以給與又加丨丨)宴賚(宋史禮志迓餞丨丨之式登降揖遜之儀備一代之制焉又高麗傳初高麗入)
(使明越困于供給朝廷館遇丨丨賜予之費以鉅萬計饋其主者不在焉)駢賚(宋史樂志鴻禧累福丨丨翕臻)慶賀(宋史)
(樂志純禧霑品彙丨丨浹窮荒)神賚(宋史樂志聿懷嘉慶繄丨之丨)郊賚(宋史兵志皇祐二年詔在外禁軍凡丨丨折色)
(並給以實估之直蘇軾上圜丘合祭六議劄子今三年一郊傾竭帑藏猶恐不足丨丨之外豈可復加)犒賚(宋史蕭燧傳有)
(旨下江東西湖南北帥司招軍燧言所募多市井年少利丨丨往往捕農民以應數取細民以充軍乞嚴戒諸郡庶得丁壯以為用)
(從之)寵賚(宋史任澤傳澤字天錫仙遊夫人母弟也英宗入繼大統召至延和殿授西頭供奉官賜第一區丨丨甚厚曾鞏謝)
(賜唐六典表冒貢微誠敢徼丨丨𫉬盈私望特出異恩)恩賚(宋史大食國傳咸平六年遣使波羅欽三摩尼等來貢方物摩)
(尼等對于崇政殿持眞珠以進自云離國日誠願得瞻威顔即獻此乞不給回賜眞宗不欲違其意俟其還優加丨丨金史宣宗紀)
(改元貞祐大赦丨丨中外臣民有差)撫賚(宋史夏國傳李繼遷遣弟廷信獻馬槖駝太宗丨丨甚厚)厚賚(宋史夏國傳李)
(繼捧率族人入朝太宗甚嘉之賜白金千兩帛千疋錢百萬祖母獨孤氏亦獻玉盤一金盤三皆丨丨之世說元帝皇子生普賜羣)
(臣殷洪喬謝曰皇子誕育普天同慶臣無勲焉而猥頒丨丨中宗笑曰此事豈可使卿有勲耶)賻賚(宋史交趾國傳德政卒贈)
(為侍中南越王丨丨甚厚)供賚(宋史于闐國傳知秦州游師雄言于闐大食拂箖等國貢奉般次踵至有司憚于丨丨抑留邊)
(方限二歲一進非所以來遠人也)優賚(宋史吐蕃傳龍族都首領捨欽波遣使詣闕獻馬求賜印詔從其請仍丨丨之)加
賚(元史阿魯渾薩理傳以阿魯渾薩理為集賢館學士兼太史院事士之應詔者盡命館榖之凡飲食供帳車服之盛皆喜過望)
(其弗稱旨者亦請丨丨而遣之)致賚(張衡東京賦嘉田畯之匪懈勤丨丨于九扈)俯賚(梁昭明太子謝看講啓仰降中)
(使丨丨光臨)垂賚(梁昭明太子啓勅旨丨丨制旨大集經講疏二袠十六卷)勅賚(梁昭明太子謝丨丨如意啓熊飾寳)
(刀子桓恧其大賚高啓詩丨丨内帑金東還特相許)殊賚(梁簡文帝謝賚納袈裟啓雖復貴比千金輕踰二兩無以匹此洪恩)
(方斯丨丨)十賚(陶洪景有授陸敬游丨丨文皮日休詩他年欲事先生去丨丨須加陸逸冲按逸冲嘗事陶𨼆居𨼆居錫名棲)
(静處士丨丨猶人間九錫也)來賚(陶弘景水仙賦及秋水方至層濤架山各廵封隩丨丨王言)祥賚(沈約謝賜甘露)
(啓慈旨曲洽頒此丨丨)慈賚(庾信謝賚乾魚啓丨丨渥恩膏腴流竈)周賚(盧思道詩優游徒可恃丨丨永難勝)天
賚(李嶠謝賜表王人遠臨丨丨下逮承恩捧詔悸心汗流李觀高宗夢得說賦斯后克明承丨之丨)歡賚(張嘉貞詩幸承)
(丨丨重不覺醉歸遙)榮賚(常衮謝賜表四時之錫累沐寵私五日之慶又蒙丨丨)餉賚(雲笈七籖陶洪景仕齊年二十)
(餘服道乃拜表解職遂入茅山自稱華陽𨼆居至明帝時欲迎往蔣山懇辭得止然勅命丨丨常為煩劇)
祺福賚(隋書音樂志德表成物慶流皇代純嘏不諐丨丨是丨)名馬賚(梁元帝謝晉安王賜馬啓武媿仲都遂蒙)
(大驪之賜儒謝春卿空頒丨丨之丨)白璧賚(王昌齡詩不費黃金資寧求丨丨丨)雙圖賚(司馬光謝惠水牛圖詩如)
(何散錢者遽有丨丨丨)
吠(符廢切犬聲)
韻藻狗吠(孟子雞鳴丨丨之聲相聞而達乎四境史記淮隂侯傳蒯通曰跖之丨丨堯堯非不仁狗固吠非其主又主父)
(偃傳今中國無丨丨之驚後漢書岑熙傳遷魏郡太守輿人歌之曰丨丨不驚足下生氂注氂長毛也犬無追吠故足下生氂水經)
(注麗山西有白鹿原原上有狗枷堡秦襄公時有大狗來下有賊則丨丨之故一堡無患張衡週天大象賦野雞俟兵而據市天丨)
(丨盗而映漣陶潛歸園田居詩丨丨深巷中雞鳴桑樹顚梅堯臣缺月詩缺月來照屋角時西家丨丨東家疑五燈會元雞啼曉月)
(丨丨枯椿只可默會難入思量)羣吠(史記屈原傳邑犬丨丨兮吠所怪也誹謗疑桀兮固庸態也後漢書趙壹傳九重既不可)
(啓又丨丨之狺狺傅咸與汝南牋一犬吠形羣犬吠聲懼于丨丨遂至回聽陸游秋懷詩人葠四體具枸把丨丨惡)迎吠(隋書)
(食貨志煬帝雅愛宏翫肆情方騁初造東都窮諸巨麗遐方珍膳必供庖廚翔禽毛羽用為玩飾買以供官千倍其價人愁不堪離)
(棄室宇長吏扣扉而達曙猛犬丨丨而終夕舊唐書李宗閔傳退迹者成後時之夫登門者有丨丨之客宋玉九辨猛犬狺狺以丨)
(丨兮關梁閉而不通王維贈劉藍田詩籬間犬丨丨出屋候荆扉陸游詩籬根犬丨丨碓下雞俛啄)隨吠(北史高昂傳昂葬後)
(其妻張氏常見夜來旦去有若平生傍人莫見惟犬丨而丨之)搏吠(唐書張又新傳又新元和中及進士高第歴左右補闕性)
(傾邪李逄吉用事惡李紳冀得其罪求中朝内果敢言者厚之以危中紳又新與李續劉栖楚為逄吉丨丨所憎任盡言賀湯侍御)
(啓復鷹犬之報而丨丨已憎疎鴛鷺之班而孤危主𫝑)晝吠(淮南子小人之可也猶狗之丨丨䲭之夜見何益于善)狂
吠(柳宗元乞巧文王侯之門丨丨狴犴)
還宅吠(梁書徐勉傳勉遷侍中參掌軍書劬勞夙夜動經數旬乃一丨丨每還羣犬驚丨勉嘆曰吾憂國忘家乃至于此吾)
(亡後亦是傳中一事)入閤吠(北齊書邢邵傳邵與婦甚疎未嘗内宿自云嘗晝丨内丨為犬所丨)
增尨吠(詩舒而脫脫兮無感我帨兮無使丨也丨)驚吠(左傳子皮賦野有死麕之卒章注義取君子徐以禮來無使我)
(失節而使狗丨丨喻趙孟以義撫諸侯無以非禮相加陵羅鄴宿武安山詩窗間燈在犬丨丨溪上月沉人罷舂)無吠(左傳)
(子皮賦野有死麕之卒章趙孟賦常棣且曰吾兄弟比以安尨也可使丨丨戰國策夫宵行者能無為姦而不能令狗丨丨)夜
吠(晉書五行志安帝隆安初吳郡治下狗恒丨丨聚高橋上人家狗有限而吠聲甚衆或有夜覘視之云一狗假有兩三頭皆前)
(向亂吠新語郵驛無夜行之吏鄕閭無夜召之征犬不丨丨鳥不夜鳴沈約安陸王碑文遠無不懷邇無不肅邑居不聞丨丨之犬)
(牧人不覩晨飲之羊蘇軾和陶淵明桃花源詩苓龜亦晨吸把狗或丨丨楊萬里夜泊英州詩犬須終丨丨月到五更明)取吠
(北史宋遊道傳遊道奏駮尚書違失數百條高隆之反誣遊道是時朝士皆忿為遊道不濟文襄謂楊遵彦曰此眞是鯁直大剛惡)
(人遵彦曰譬之畜狗本丨其丨今以數吠殺之恐將來無復吠狗詔付廷尉遊道坐除名)鳴吠(隋書段文振傳臣智能無取叨)
(竊已多言念國恩用忘寢食常思效其丨丨以報萬分而躡養乖方疾病遂篤舊唐書李逄吉傳朝士代逄吉丨丨者張又新李續)
(之張權輿劉栖楚李虞程昔範姜洽李仲言時號八關十六子蔡邕讓高陽侯印綬符策表出備郎將中外所疑對越省闥羣臣之)
(中特見褒異訖無雞犬丨丨之用常以汙墨愧負恩寵陳琳檄吳將校部曲文是時大軍所以臨江而不濟者以韓約馬超逋逸迸)
(脫走還凉州復欲丨丨陶潛桃花源詩荒路曖交通雞犬互丨丨柳宗元上嚴司空獻所著文啓伏惟憫憐孤賤特賜撫存則縲絏)
(之辱有望蠲除丨丨之能猶希效用李端送黎明府詩不嫌丨丨客願用百年身)守吠(唐書突厥傳思摩遣使謝曰蒙恩立)
(為落長實望世世為國一犬丨丨天子北門)行吠(拾遺記禹鑿龍關之山亦謂之龍門至一空巖深數十里幽暗不可復行)
(禹乃負火而進有青犬丨丨於前禹計可十里迷于晝夜既覺漸明見向來犬變為人形著玄衣)犬吠(徐陵陳公九錫文列)
(郡無丨丨之驚叢祠罷狐鳴之盗李純甫詩泥牛耕海底玉丨丨雲邊王維過李揖宅詩客來深巷中丨丨寒林下杜甫滕王亭子)
(詩春日鶯啼修竹裏仙家丨丨白雲間高適宓公琴臺詩開門無丨丨早晩常宴起岑參歲暮磧外寄元撝詩沙磧人隨月山城丨)
(丨雲李白訪戴天山道士不遇詩丨丨水聲中桃花帶露濃又猛丨丨九關殺人憤精魂武元衡送嚴侍御詩峽路猿聲斷桃源丨)
(丨深柳宗元論師道書僕往聞庸蜀之南恒雨少日日出則丨丨又荅韋中立書僕來南二年冬大雪踰嶺被南越中數州數州之)
(丨皆蒼黃丨噬狂走者累日温庭筠詩柳闇山丨丨蒲流水禽立曹唐遊仙詩願得花間有人出不令仙丨丨劉郎皮日休詩黃丨)
(病仍丨白驢饑不鳴范成大閶門初泛詩過渡牛歸速穿籬丨丨獰陸游冬夕詩丨丨驚飄葉禽喧換宿枝戴復古山中夜歸詩驚)
(行羣丨丨破暗一螢飛謝翺島上曲石門丨丨聞人語知在海南種蛤歸)時吠(萬楚題江潮莊壁詩野閑犬丨丨日暮牛自歸)
起吠(皮日休包山祠詩忽然山家犬丨丨白日傍)遥吠(許渾丁夘橋村舍詩橋響犬丨丨庭空人散眠)遠吠(蘇舜)
(欽寒夜荅子履見寄詩漫書成咄咄丨丨厭狺狺)蛙吠(林景熙詩丨丨殘陽影)蛤吠(朱橰詩稻深羣丨丨草暗一螢)
(流陳希聲詩丨丨朝寒草岸風)
不善吠(莊子狗以丨丨丨為良人以不善言為賢而況為大乎)黃耳吠(元稹詩樺燭焰高丨丨丨)麒麟吠
(司空圖感時詩寧教鸚鵡啞不遣丨丨丨)貪功吠(薛能西縣途中詩陷彼丨丨丨貽為黷武誇)猧兒吠(唐無名氏)
(醉公子詞門外丨丨丨知是蕭郎至)逄人吠(孔平仲狂犬詩丨丨丨不止雞噪猫且怒)隔籬吠(林景熙山中早行詩)
(一犬丨丨丨孤僧何處歸)杞根吠(劉詵詩窺谷丨丨丨)逐鞍吠(戴表元林村寒食詩出門楊柳碧依依木筆花開客)
(未歸市遠無餳供熟食村深有紵試生衣寒沙犬丨遊丨丨落日鴉銜祭肉飛聞說舊時春賽罷家家鼔笛醉成圍)隔花吠
(高啓題宫女圖詩小犬丨丨空丨影夜深宫禁有誰來)
逮(徒耐切及也又霽韻)
韻藻不逮(書今予小子祗勤于德夙夜丨丨詩民有肅心荓云丨丨注荓音烹使也箋民有進於為善之心當任用之反)
(郤退之使不及門左傳棠君尚謂其弟員曰爾適吳我將歸死吾知丨丨我能死爾能報注棠君伍奢之長子尚也為棠邑大夫員)
(尚弟子胥史記文帝紀舉賢良方正能直言極諫者以匡朕之丨丨東都事略鄭戩字天休知制誥訓詞深雅時謂常楊丨丨賈誼)
(治安策諸公幸者乃為中涓其次僅得舍人材之丨丨至遠也阮籍樂論歌詠詩曲將以宣平和著丨丨也)未逮(禮記孔子)
(曰大道之行也與三代之英丘丨之丨也而有志焉宋史律歷志有唐享國三百年其間制作法度雖丨丨周漢然亦可謂治安之)
(世矣)
增上逮(易終以譽命丨丨也疏以能承及於上故得終以譽命也)相逮(易故水火丨丨雷風不相悖山澤通氣然後能)
(變化既成萬物也國語内史興歸以告王曰晉侯其能禮矣王其善之王從之使於晉者道丨丨也史記天官書若角動繞環之及)
(乍前乍後左右殃益大與他星鬭光丨丨為害不丨丨不害)下逮(詩南有樛木葛藟纍之箋后妃能以德丨丨衆妾使得其)
(次序則衆妾上附事之而禮義亦俱盛庾肩吾謝賚檳榔啓豋玉案而上陳出珠盤而丨丨眞德秀謝丞相啓巧語上聞方抗章而)
(自列隆恩丨丨況赦過以不誅王惲詩上窺姒與商丨丨蒼周書)連逮(史記秦二世紀乃行誅大臣及諸公子以罪過丨丨)
(少近官三郎無得立者漢書杜周傳周為廷尉其治大抵放張湯二千石繫者新故相因不減百餘人郡吏太府舉之廷尉一歲至)
(千餘章章大者丨丨證案數百小者數十人遠者數千里近者數百里會獄北史安同傳同子原在朝無所比周然恃寵驕恣多所)
(排抑為子求盧魯元女魯元不許原告其罪狀事相丨丨歴時不決任昉彈王源文諸所丨丨應洗之源委之獄官悉以法制從事)
獄逮(史記孝文帝紀齊太倉令淳于公有罪當刑詔丨丨徙繋長安其少女緹縈自傷泣乃隨其父至長安上書願沒入為官)
(婢贖父刑罪天子憐其意乃下詔除肉刑)畢逮(漢書禮樂志青陽開動根荄以遂膏潤并愛跂行丨丨)會逮(漢書刑法)
(志淳于公無男有五女當行丨丨罵其女曰生子不生男緩急非有益也)訪逮(後漢書樊宏傳宏所上便宜及言得失輙手自)
(書寫毁削草本公朝丨丨不敢衆對北史袁翻傳既猥班丨丨輙輕率瞽言明堂五室請同周制郊建三雍求依故所庶有會經誥)
(無失典刑唐書甄權傳權許州扶溝人以母病與弟立言究習方書遂為高醫貞觀中權已百歲太宗幸其舍視飲食丨丨其術擢)
(朝散大夫徐陵為貞陽侯荅王太尉書公既詢謀卿士丨丨藩維)傳逮(後漢書种暠傳會巴郡人服直聚黨百餘人自稱天)
(王暠與太守應承討捕不克吏人多被傷害冀因此陷之丨丨暠承)染逮(後漢書皇甫規傳及黨事大起天下名賢多見丨丨)
(規自以西州豪傑恥不得豫乃自上言附黨朝廷知而不問)引逮(後漢書蔡邕傳邕上書自陳曰臣之愚冗職當咎患但前)
(者所對質不及聞而衰老白首横見丨丨)無逮(後漢書吕強傳靈帝時例封宦者以強為都鄉侯強辭讓懇惻帝聽之因上疏)
(曰臣誠知封事已行言之丨丨荀子儵魚者浮陽之魚也胠于沙而思水則丨丨矣挂于患而欲謹則無益矣)及逮(魏志臧洪)
(傳太祖圍張超于雍邱超言惟恃臧洪當來救吾衆人以袁曹方睦而洪為紹所表用必不敗好招禍遠來赴此超曰子源天下義)
(士終不背本者但恐見禁制不相丨丨耳)莫逮(晉書李班載記引名士王嘏及隴西董融天水文䕫等以為賓友每謂融等曰)
(觀周太子晉魏太子丕吳太子孫豋文章鑒識超然卓絶未嘗不有慚色何古賢之高朗後人之丨丨也冷齋夜話唐詩竹徑通幽)
(處禪房花木深之句歐陽文忠公愛之每以語客曰見古人工為發端心雖曉之而才丨丨欲仿此為一聯終莫之能曹丕與吳質)
(書昔伯牙絶絃于鍾期仲尼覆醢于子路愍知音之難遇傷門人之丨丨也陶潛詩清琴横牀濁酒半壺黃唐丨丨慨獨在余)希
逮(晉書許孜傳張虞疏曰臣以為孜之履操世所丨丨宜標其令跡甄其後嗣以疇既往以奬方來)優逮(宋書范蔚宗傳)
(孔熙先于獄中上書曰陛下量包天海錄其一介之節猥垂丨丨之詔恩非望始沒有遺榮終古以來未有斯比)弗逮(隋書)
(煬帝蕭后傳思竭節于天衢才追心而丨丨蘇軾代乞致仕表遺簪可念遂忘朽敝之難堪老馬尚存不知驅馳之丨丨陳造泊海)
(子口詩蜚鳥相讓疾驚浪乃丨丨)來逮(舊唐書地理志幽州丨丨舊縣在營州界州陷契丹移治於良鄉之故廣陽城)踵
逮(唐書禇亮傳亮寢疾帝遣醫中使侯問丨相丨)咨逮(唐書韋顗傳顗與李約李正辭更進諷諫數移大事裴垍韋貫之李)
(絳崔羣蕭俛皆布衣舊繼為宰相朝廷典章多所丨丨嘗曰吾儕五人智不及一韋公)沾逮(唐書劉晏傳災沴之鄉所乏糧)
(耳多出菽粟恣之糶運散入村閭下戶力農不能詣市轉相丨丨自免阻飢)攝逮(唐書酷吏傳初右臺御史周矩諫后曰今)
(舉朝脅息謂陛下朝與為密夕與為讎一罹丨丨便與妻子決惟陛下察之)轉逮(宋史輿服志王文盛乞鑄造圓印三面每)
(面闊二寸五分於外一匝先篆年號及糧料院名計十二字次一匝篆寅夘十二辰亦十二字中心篆正字上連印紐鑄成轉關以)
(機穴定之用時逐月分對年終丨丨)證逮(宋史刑法志太平興國六年詔曰事須丨丨致稽緩者所在以其事聞李商𨼆詩丨)
(丨符書密辭連性命俱)追逮(宋史刑法志乾道十四年詔二廣提刑司詳覆公事若小節不完不須丨丨獄吏委本州究實)
(保明又吳遵路傳遵路權知開封府馭吏嚴肅屬縣無丨丨陳造官務詩丨丨有踵接符諜動山積劉宰送王去非之官山隂詩貧)
(家慣逋賦符移費丨丨)囚逮(宋史職官志熙寧九年詔以京師官寺凡有獄皆繋開封府司錄司及左右軍廵三院丨丨猥)
(多難于隔訊因緣流滯動涉歲時稽參故事宜屬理官可復置大理獄)就逮(宋史范純仁傳環州种古執熟羌為盜流南方)
(過慶呼冤純仁以屬吏非盜也古避罪□訟詔御史治于寧州純仁丨丨民數萬遮馬涕泗不得行至有自投于河者獄成古以誣)
(告謫班固詠史詩太倉令有罪丨丨長安城)津逮(水經注懸巖之中多石室焉室中都有積卷矣而世人罕有丨丨者)求
逮(說苑夫知惡往古之所以危亡而不務襲迹於其所以安昌則未有異乎却走而丨丨前人也)隨逮(淮南子二世皇帝興)
(萬乘之駕而作阿房之宫發閭左之戍收大半之賦百姓之丨丨肆刑挽輅首路死者一旦不知千萬之數注丨丨應召肆刑極刑)
(輅輓輦横木也)輓逮(道德指歸論昭曠獨存髣髴丨丨其事素眞其用不弊)矜逮(淨住子忠正修禮智丨丨賑孤窮)
罕逮(法書要錄窮正驗草而丨丨其能作偽亂眞而未可為據)瞻逮(蔡邕胡碩碑銘靈魂徘徊靡所丨丨)亞逮(陸機)
(處士陸君誄矧我與君年相丨丨)䘏逮(陸雲與陸典書知大人每垂丨丨也)降逮(謝莊互市議恩誘丨丨敢不披盡梁)
(簡文帝啓伏敢重祈丨丨勅旨垂許)曲逮(劉潛為王儀同謝國姻啓聖慈猥洽皇姻丨丨朱松代謝賜對衣金帶表寵光丨丨)
(衰朽增榮)仰逮(隋煬帝與智者請義書丨丨還旨猶秉謙尊)難逮(劉長卿早春贈别趙居士詩素願徒自勤清機本丨)
(丨)遍逮(李商隐為滎陽公謝冬衣狀始顧孱微深懼不勝冠帶旋蒙被服便如能執干戈丨丨軍前歴沾麾下)坐逮
(王安石詩鄉鄰銖兩徵丨丨空南畝)均逮(王安中睿謨殿預賞元宵曲燕近臣詩推食俱丨丨攘餐及墜捐)眷逮(眞誥)
(濟否之階幸垂丨丨)
櫟陽逮(史記項羽紀項梁嘗有丨丨丨乃請蘄獄掾曹咎書抵櫟陽獄掾司馬欣以故事得已注謂有罪相連及為丨丨縣)
(所丨錄也)不可逮(漢書淮陽憲王傳又聞北海之瀕有賢人焉累世丨丨丨然難致也傳休奕乘輿馬賦序逸足電發追丨)
(丨丨)不能逮(隋書經籍志楚辭者屈原之所作也其辭氣質高麗雅致清遠後之文人咸丨丨丨韓詩外傳君子者貎恭而)
(行肆身儉而施博故不肖者丨丨丨也)深褒逮(江淹為蕭太尉讓表丨丨之丨方今為絶大賚之降比古為超)耳所
逮(葉適贈訥相詩劉公實陞提刑邱宗卿加龍圖就中兩說最稱驗余丨丨丨非人誣)蕪菁逮(劉迎徐夢弼以詩求蘆菔)
(詩食異地黃并效與丨丨丨)眇弱逮(何景明内篇法所以集衆心衛大𫝑也苟可以奪則政弗強政弗強則鉅豪免鉅豪)
(免則丨丨丨法弗行于鉅豪而日籍于眇弱是疎天下之心而貶莫大之𫝑也)
槩(古代切平斗斛木亦作概)
韻藻感槩(史記欒布傳婢妾賤人丨丨而自殺者非能勇也其計畫無復之耳注謂丨意氣而立節丨也)節槩(後漢)
(書朱暉傳暉好丨丨有所拔用皆厲行士舊唐書温造傳造幼嗜學不喜試吏自負丨丨少所降志宋史劉儀鳳傳論李椿劉儀鳳)
(言論丨丨著于行事楊惲報孫會宗書夫西河魏土文侯所興有叚干木田子方之遺風凜然皆有丨丨知去就之分韓愈中散大)
(夫胡良公碑公早孤能自勤學立丨丨非其身力不以衣食高駢留别范校書詩無金寄與白頭親丨丨猶誇似古人)風槩
(晉書桓温傳温豪爽有丨丨姿貎甚偉面有七星又袁宏傳謀解時紛功濟宇内始救生靈終明丨丨按謂荀彧隋書房彦謙傳彦)
(謙天性穎悟通涉五經解屬文工草隸雅有詞辯丨丨高人舊唐書張士貴趙道興傳論士貴道興逄時立效得盡義勇以觀厥成)
(而繼父丨丨三代執金不亦美乎沈約赦詔世道交喪源流浸遠丨丨靡立以至如斯悉皆盪滌一無所問)氣槩(北史崔光)
(傳光寬和慈善不忤于物進退浮沉自得而已常慕湖廣黃瓊為人故為丨丨者所不重宋史蕭貫傳貫俊邁能文尚丨丨杜甫投)
(贈哥舒開府詩勲業青冥上交親丨丨中曹唐送嚴大夫再領容州詩風雲暗發詼諧外感會潛生丨丨間耶律楚材詩開基丨丨)
(鯨吞海遯世生涯鼠飲河五燈會元莫有天然丨丨特達丈夫為宗門出一隻手主張佛法)
增權槩(禮記日夜分則同量度鈞衡石角斗甬正丨丨賈誼惜誓莫稱量之不審兮同丨丨而就衡陸倕新漏刻銘氣均衡)
(石晷正丨丨)用概(周禮春官鬯人凡祼事丨丨几疈事用散注概散皆&KR0238;尊也)不概(史記范雎傳上書曰語之至者)
(臣不敢載之于書其淺者又不足聽也意者臣愚而丨丨于王心邪亡其言臣者賤而不可用乎後漢書馮衍傳三公之貴千金之)
(富不得其願丨丨于懷)義槩(後漢書孔融傳論若夫文舉之高志直情其足以動丨丨而迕雄心故使移鼎之迹事隔于人)
(存代終之規啓機于身後也)至槩(魏志明帝紀評明帝沉毅斷識任心而行盖有君人之丨丨焉)素概(南史謝朏傳建)
(武四年徵為侍中中書令不應遣諸子還都獨與母留築室郡之西郭明帝詔加優禮旌其丨丨賜牀帳褥席奉以卿祿江淹為蕭)
(太傅謝表初長血心未啓丨丨)忠槩(南史劉善明傳善明與崔祖思友善祖思出為青冀二州善明遺書叙舊因相勖以丨丨)
(北史周宗室傳論宇文測兄弟驅馳于經綸之日孝伯神舉盡言于父子之間觀其智勇丨丨並可追蹤于古人矣陸機周處碑文)
(丨丨盡節不顧身命)志槩(北史常爽傳爽少而聰敏嚴正有丨丨雖家人僮僕未嘗見其寬誕之容)梗概(北史齊上黨王)
(渙傳每謂左右曰人不可無學但要不為博士耳故讀書頗知丨丨而不甚躭習張衡東京賦東京之懿未罄值余有犬馬之疾不)
(能究其精詳故粗為賓言其丨丨如此袁宏詠史詩周昌丨丨臣辭達不為訥劉峻辨命論言而非命有六蔽焉余靖陳其丨丨吕)
(温地志圖序聚米擬其端倪畫地陳乎丨丨)英概(舊唐書程務挺傳論務挺勇力驍果固有父風丨丨輔時克繼洪烈陸游)
(讀杜詩詩空回丨丨入筆墨生民清廟非唐詩許衡讀東門行詩雄名與丨丨一日傾九州)勝槩(舊唐書裴度傳立第于崇)
(賢里築山穿池竹木叢萃有風亭水榭梯橋架閣島嶼㢠廻環極都城之丨丨李白宴姑熟亭序此亭跨姑熟之水可稱為姑熟亭焉)
(嘉名丨丨自我作也岑參鞏北秋興寄崔明允詩丨丨日相與思君心鬱陶杜甫詩故山多藥物丨丨憶桃源元稹詩丨丨争先到)
(篇章競出竒)耿槩(宋史陳越傳越丨丨任氣喜箴切朋友放曠杯酒間家徒壁立不以屑意)升概(韓子宋人有酤酒者)
(丨丨甚平)敦槩(荀子斗斛丨丨者所以為嘖也上好貪利則臣下百吏乘是而後豐取刻與以無度取于民又如是則雖在小)
(民不待合符節别契劵而信不待探籌投鉤而公不待衡石稱懸而平不待斗斛丨丨而嘖)竝槩(水經注新崩灘下有大巫)
(山非惟三峽所無乃當抗峯岷峨偕嶺衡疑其翼附羣山丨丨青雲更就霄漢辨其優劣耳)方槩(元經傳何充字次道王導)
(庾亮言于帝曰何充器局丨丨有萬夫之望)漂槩(杜篤論都賦郡縣日南丨丨朱崖注丨丨謂摩近之也)一槩(曹植)
(令諸吏各敬爾在位推丨丨之平摯虞愍騷順隂陽以潛躍豈凝滯乎丨丨杜甫秦州詩萬方聲丨丨吾道竟何之司馬光稷下賦)
(是非丨丨邪正同區)清概(王粲祭夷齊文守聖人之丨丨要既死而不渝)退概(何晏景福殿賦其奥秘則翳蔽曖昩髣髴)
(丨丨)上槩(張協元武館賦飛甍四注丨丨浮霄)異概(謝瞻詩肇允雖同規翻飛各丨丨)操槩(陶潛祭從弟敬遠文)
(於鑠吾弟有丨有丨孝發幼齡友自天愛)達槩(謝莊與大司馬江夏王義恭牋下官凡人非有丨丨異識俗外之志)純槩
(謝莊為朝士與袁顗書汝中京冠冕儒雅世襲多見前載懸鑒忠邪何遠遺郎中之清軌近忘太尉之丨丨)端槩(鮑昭疏操)
(乏丨丨業謝成迹)出槩(王融為竟陵王與劉虬書僕夙養閒襟長慕丨丨迹塵珪組心逸江湖)傍槩(梁昭明太子荅)
(湘東王求文集書觀汝諸文殊與意會至于此書彌見其美遠兼䆳古丨丨典墳)紫槩(梁簡文帝南郊頌丨丨神草華平瑞)
(芝)貞槩(梁簡文帝教故無錫令孔燾經術宏長志履丨丨)褊槩(江淹代人讓司空啓弱識丨丨頻布前辭)淺槩
(江淹為蕭驃騎讓太尉增封表局志久戰丨丨已傾)匹槩(江淹為蕭太傅讓表無使丨丨血誠不諒于璿扆)鄙概(江淹)
(為蕭太傅讓表況臣丨丨早盈陋才久溢)投槩(江淹為蕭驃騎發徐州教雖烈士銜志壯夫丨丨然雲羅既舒宜廣威防)高
槩(徐陵讓散騎常侍表五十知命宗師之格言六百辭滿通賢之丨丨)景槩(貢奎高侯畫詩高侯胸中蟠丨丨落筆肯為神)
(仙留)夫槩(史記吳世家楚發兵拒吳夾水陳吳王闔廬弟丨丨欲戰闔廬弗許丨丨曰王以屬臣兵兵以利為上尚何待焉遂)
(以其部五千襲冒楚楚兵大敗走又丨丨歸而自立為吳王闔廬聞之乃引兵歸攻丨丨夫槩敗奔楚楚昭王封丨丨于堂谿為堂)
(谿氏)李槩(北史崔贍傳贍與趙郡丨丨為莫逆之交槩將東還贍遺之書曰仗氣使酒我之常弊詆訶指切在卿尤甚足下告)
(歸吾于何聞過也)林槩(宋史藝文志丨丨辨國語三卷)
不為槩(禮記食饗丨丨丨注槩量也疏不制設待賓饌具事由尊者所裁而子不得輙豫限量多少也)仲尼概(班固)
(奕旨發憤忘食樂以忘憂推而高之丨丨丨也)見其概(夏侯湛文抑因子大夫之恭在敝室敢布其腹心豈能𨼆几以丨丨)
(丨乎)信難概(王令詩時物固有然盛衰丨丨丨)
才盡其槩(高允徵士頌志竭其忠丨丨丨丨體襲朱裳腰紉雙佩)
岱(徒耐切泰山)
韻藻海岱(書丨丨惟青州又丨丨及淮惟徐州史記天官書凡望雲氣自華以南氣下黑上赤嵩高三河之郊氣正赤恒)
(山之北氣下黑上青勃碣丨丨之間氣皆黑江淮之間氣皆白漢書天文志丙丁江淮丨丨晉書地理志青州按禹貢為丨丨之地)
(舜置十二牧則其一也舊唐書李密傳東至丨丨南至江淮莫不遣使歸密宋史地理志河北路盖禹貢兖冀青三州之域而冀兖)
(為多當畢昴室東壁尾箕之分南濱大河北際幽朔東瀕丨丨西壓上黨揚雄青州牧箴茫茫青州丨丨是極鹽鐵之地鉛松怪石)
(李白贈裴仲堪詩歴抵丨丨豪結交魯朱家杜甫詩己喜皇威清丨丨常思仙仗過崆峒)東岱(後漢書皇甫規傳規素悉羌事)
(志自奮效乃上疏曰臣窮居孤危之中坐觀郡將已數十年矣鳥鼠至于丨丨其病一也謝靈運文丨丨靈遲玉牒金縢蘇頲詩惻)
(矣南鄰問冥然丨丨幽)
增封岱(後漢書班固傳憲章稽古丨丨勒成儀炳乎世宗舊唐書高宗紀時天后自丨丨之後勸上封中岳每下詔草儀注)
(張說經華岳應制詩羣臣願丨丨還駕勒鴻名張九齡詩紹成即我后丨丨出天關)嵩岱(後漢書楊倫傳夫聖王所以聽僮夫)
(匹婦之言者猶塵加丨丨霧集淮海雖未有益不為損也隋書禮儀志序增輝風俗廣樹隄防非禮威嚴亦何以尚譬山祗之有丨)
(丨海若之有滄溟飾以涓塵不貽伊敗傅亮文丨丨配極則乾道增輝袁淑眞𨼆傳子不見丨丨之松柏華霍之檀桐乎梁昭明太)
(子七契福比丨丨道則穹蒼王褒立通道觀詔翫培塿者識丨丨之崇崛守磧礫者悟渤海之泓澄施宜生挽劉仲規詩人間秀氣)
(還丨丨夢裏行年屬己辰)華岱(魏志王朗傳天子之軍重於丨丨誠宜坐曜天威不動若山潘尼乘輿頌序譬猶邱垤之望丨)
(丨恒星之繫日月郭璞泰室贊嵩維嶽宗丨丨恒衡孫綽遊天台山賦結根彌于丨丨直指高于九疑陳造龍眼磯詩龍眼風火磯)
(培塿視丨丨)躡岱(晉書地理志黃帝則東海南江登空丨丨至於崑峰振轡風山訪道存諸汗竹不可厚誣)沂岱(宋史)
(樂志盛德惟木勾芒御神丨丨淮海厥功在民傅亮文狼噬冀青虔劉丨丨)越岱(宋史胡安國傳安國子寅擢起居郎金人)
(南侵詔議移蹕之所寅上書曰彼粘罕者晝夜厲兵跨河丨丨電掃中土遂有吞吸江湖蹂踐衡霍之意)炳岱(宋書郊祀歌表)
(海丨丨系唐胄楚)齊岱(莊子天子之劍以燕谿石城為鋒丨丨為鍔晉魏為脊周宋為鐔韓魏為鋏鮑昭詩𨕖色徧丨丨)
遊岱(老學菴筆記楊文公云豈期丨丨之魂遂協生桑之夢白居易判縱近傾倒之歲且未從人雖有丨丨之魂焉能事鬼陸)
(游詩身當丨丨尚少駐書欲藏山殊未成)碣岱(望氣經渤海丨丨之間雲氣正黑色邵鄂雲賦渤海丨丨&KR0238;黑來經)鍾岱
(枚乘七發丨丨之牡齒至之車注牡馬也丨丨之地在北皆宜良馬張華鷦鷯賦忘丨丨之林野慕隴坻之高松)登岱(張衡)
(東京賦既光厥武仁洽道豐丨丨勒封與黃比崇沈佺期登驪山高頂應制詩謬陪丨丨駕欣奉濟汾篇)朔岱(曹植王仲宣誄)
(出臨丨丨注粲父為泰山郡太守)濟岱(王粲贈蔡子篤詩丨丨江衡邈焉異處)淵岱(張華與褚陶書延州之德不孤)
(丨丨之寳不匱)如岱(陸雲荅兄平原詩惟大伊何丨丨如渭)淮岱(潘岳夏侯常侍誄父守丨丨治亦有聲劉潛為安成)
(王讓江州表臣昔牧丨丨皇風咫尺)遺岱(郭璞儵魚贊壑焉丨丨聊以盤遊)河岱(顔延之懷園引鴻飛從萬里飛飛丨)
(丨起韓愈鄆州谿堂詩帝奠九壥有葉有年有荒不條丨丨之間)梁岱(謝莊舞馬賦國稱丨丨佇蹕史言壇場望踐)天
岱(謝莊上封禪儀注奏丨丨發靈宗河開寳)中岱(謝莊上封禪儀注奏升文丨丨登牒天闕)幸岱(王融疏鑾光丨丨匪)
(暮斯朝)望岱(梁武帝追封蕭穎胄詔丨丨觀河永言號慟杜甫有丨丨詩)臨岱(庾肩吾新林送劉之遴詩常山喜丨)
(丨隴頭悲望秦駱賓王姚州破賊露布據丨丨之形乘建瓴之利)燕岱(江總讓尚書令表丨丨之石混同瑚璉之器)廵
岱(蘇頲應制詩即此丨于丨曾孫受命封)翠岱(任希古詩文峰開丨丨)恒岱(韓愈詩五狩朝丨丨三畋宿楊柞袁)
(裒聯句心觀洙泗流眼豁丨丨爽)雲岱(王安中詩東擬封丨丨)劉岱(後漢書袁紹傳初平元年紹以渤海起兵兖州)
(刺史丨丨等同時俱起衆各數萬以討卓為名又蜀志先主傳先主據下邳曹公遣丨丨王忠擊之不克)种岱(後漢書丨丨傳)
(岱字公祖好學養志舉孝廉茂才辟公府皆不就公車特徵病卒初岱與李固子爕同徵議郎爕聞岱卒痛惜甚乃上書求加禮于)
(岱朝廷不能從)吕岱(吳志丨丨傳丨丨字定公廣陵海陵人也初在交州歴年不餉家妻子饑乏權聞之以讓羣臣於是加賜)
(錢米布絹歲有常限)馬岱(晉書姚興載記給事黃門侍郎古成詵中書侍郎王尚尚書郎丨丨等以文章雅正參管機密)宗
岱(晉書羅尚傳李特攻尚于成都尚退保江陽初尚乞師方岳荆州刺史丨丨建平太守孫阜救之次于江州岱阜兵盛諸為寇)
(所逼者人有奮志)宋岱(文心雕龍丨丨郭象銳思於機神之區)張岱(齊書丨丨傳丨丨字景山吳郡吳人也少與兄)
(寅鏡永辨俱知名謂之張氏五龍補東遷令時殷冲為吳興謂人曰張東遷親貧須養所以栖遲下邑然名器方顯終當大至)徐
岱(舊唐書儒學傳丨丨字處仁蘇州嘉興人也家世以農為業岱好學六籍諸子悉所探究總辨問無不通難莫能詘)
河海岱(書禋于六宗疏賈逵以為六宗者天宗三日月星辰地宗三丨丨丨也)北至岱(書海岱及淮惟徐州傳東)
(至海丨丨丨南及淮)東嶽岱(詩崧高維嶽駿極于天傳嶽四嶽也丨丨丨南嶽衡西嶽華北嶽恒)淮海岱(春秋四卜)
(郊不從乃免牲猶三朢疏禹貢海岱及淮惟徐州徐即魯地三朢謂丨丨丨也)河東岱(爾雅河南華河西嶽丨丨丨河北恒)
(江南衡)
帒(徒耐切嚢屬袋同)
韻藻魚袋(舊唐書輿服志咸亨三年五月五品已上賜新丨丨並飾以銀垂拱二年五月諸州都督刺史並准京官帶丨)
(丨又自武德以來皆正員帶闕官始佩丨丨員外判試檢校自則天中宗後始有之皆不佩魚雖正員官得佩亦去任及致仕即解)
(去丨丨至開元九年張嘉貞奏諸致仕許終身佩魚以為榮以理去任亦聽佩丨丨又杜甫傳嚴武鎮成都奏為節度參謀檢校尚)
(書工部員外郎賜緋丨丨又高適傳制侍御史高適立節貞峻直躬高朗感激懷經濟之略紛綸贍文雅之才長策遠圖可云大體)
(讜言義色實謂忠臣宜㢠廻糺逖之任俾超諷議之職可諫議大夫賜緋丨丨唐書車服志都督刺史品卑者假緋丨丨又開元初駙)
(馬都尉從五品者假紫金丨丨五代史安重榮傳重榮既僭侈以為金丨丨不足貴刻玉為魚佩之金史輿服志太子入廟起居及)
(與宴則朝服紫袍玉帶雙丨丨柳宗元睢陽廟碑承嗣七歲為婺州别駕賜緋丨丨)龜袋(唐書車服志天授二年改佩魚皆佩)
(龜其後三品以上丨丨飾以金四品以銀五品以銅中宗初罷丨丨復給以魚)夾袋(宋史施師點傳師點惓惓搜訪人才手書)
(置丨丨中言行錄吕蒙正為相丨丨有册謁見者必問人才客去即疏之以奏)照袋(談錄王太保每天氣和暖必乘小輦從三)
(四蒼頭携丨丨貯筆硯韻略刀子樂器之𩔖丨丨以烏皮為之四方有蓋并&KR0008;五代士人多用之)飯袋(荆湖近事馬氏奢僭)
(文武之道未嘗留意時謂酒囊丨丨五燈會元打破雲門丨丨子方知赤土是黃金)
隨身袋(唐書車服志高祖給五品以上丨丨銀魚丨以防召命之詐出入必合)眼明袋(續齊諧記宏農鄧紹嘗八)
(月旦入華山採藥見一童子執五綵囊承柏葉上露紹問何為荅曰赤松先生取以明目言終便失所在今世人八月旦作丨丨丨)
(此遺象也)
胡孫入袋(歸田錄梅聖俞詩名三十年終不得一館職初受勅修唐書語妻曰吾之修書可謂丨丨丨布丨矣妻曰君子)
(仕宦何異鮎魚上竹竿耶)
增五袋(南史羊鴉仁傳將赴江陵為故北徐州刺史荀伯道□晷所害後鴉仁子海珍知之掘晷父伯并祖及所生母合五)
(喪各分其半骨共棺焚之半骨襍他骨作丨丨盛之銘袋上曰荀晷祖父母某之骨)布袋(隋書食貨志帝既躬履儉約六宫咸)
(服澣濯之衣乘輿供御有故敝者隨令補用皆不改作有司嘗進乾薑以丨丨貯之帝用為傷費大加譴責後進香復以氊袋因笞)
(所司以為後誡焉南部新書杜邠食飽即寢或諫之曰丨丨盛米放倒即寢五燈會元明州奉化縣丨丨和尚自稱契此形裁腲脮)
(蹙額皤腹出語無定寢卧隨處常以杖荷一布囊并破席凡供身之具盡貯囊中)筭袋(舊唐書輿服志上元元年八月又制)
(一品已下帶手中丨丨仍佩刀子磨石武官欲帶者聽之遼史儀衛志五品以上幞頭亦曰折上巾紫袍牙笏金玉帶文官佩手巾)
(丨丨刀子礪石金魚袋)褾袋(宋史禮志后妃皆寫册命告身以金花龍鳳羅紙金塗丨丨有司進入學士院草制宣於正殿)
帶袋(宋史輿服志諸臣服其繅至笄衡紘紞瑱纊丨丨芾舄中衣皆有等差)龍袋(宋史儀衛志鹵簿六引儀仗信幡承)
(以雙龍大角黑&KR0238;畫龍紫繡丨丨)網袋(宋史職官志吏部給告内外命婦郡夫人以上乃得用丨丨及銷金其餘則否)鹽
袋(宋史食貨志政和時丨丨鮝鹽莫不有禁)甲袋(宋史兵志南北作坊及諸州别造兵幕丨丨校衫等什物以備軍行之用)
粆袋(宋史夏國傳團練使以上旗鼔槍劍棍棓丨丨披氊渾脫背索鍬钁斤斧箭牌鐵瓜籬各一遼史兵衛志每正軍一名馬)
(三疋打草榖守營舖家丁各一人銕甲九事馬韉轡馬甲皮銕視其力弓四箭四百長短鎗&KR0008;䤪斧鉞小旗鎚錐火刀石馬盂粆一)
(斗丨丨搭鈮傘各一縻馬繩二百尺皆自備)沙袋(遼史刑法志凡杖五十以上者以丨丨决之丨丨者穆宗時制其制用熟)
(皮合縫之長六寸廣二寸柄一尺許)信袋(金史世宗紀命範銅為禮信之寳凡賜外方禮物給丨丨則用之)書袋(金史)
(輿服志丨丨之制大定十六年世宗以吏員與士民之服無别潛入民間受賕鬻獄有司不能檢察遂定懸丨丨之制省樞密院令)
(譯史用紫紵絲為之臺六部宗正統軍司檢察司以黑斜皮為之寺監隨朝諸局并州縣並黃皮為之各長七寸闊二寸厚半寸並)
(於束帶上懸帶公退則懸於便服違者所司糾之)皮袋(全唐詩話曲江大會敕下後人置丨丨例以圖障酒器錢絹實其中)
(逄花即飲其丨丨狀元錄事同點檢闕一則罰金酉陽雜俎突厥事祅神無祠廟刻氊為形盛於丨丨向子諲詞忘緣兀坐丨丨非)
(眞我)灰袋(酉陽雜俎蜀有道士陽狂俗號為丨丨)劍袋(夷堅志賈似道母設雲水道人齋忽有羣道人扶一孕婦將産)
(至齋所食齋未罷産嬰兒在地道人即扶女子去衆人視嬰兒乃一丨丨也)琴袋(王建詩逄著五絃丨繡丨宜春院裏按歌)
(㢠廻)鉢袋(陸游拄杖詩會同丨丨并禪板付與兒孫世世傳又元日讀書有感詩先師丨丨終當付歎息誰能共著鞭)鞋
袋(五燈會元僧指倚子曰這箇是倚子師以手撥倚曰與我將丨丨來來僧無對師曰這虚頭漢)
火石袋(舊唐書輿服志武官五品已上佩䪓韘七事七謂佩刀刀子磨石契苾眞&KR0938;厥計筒丨丨丨等也)掉書袋
(南唐書彭利用傳言必據書史斷章破句以代常談俗謂之丨丨丨)皮茄袋(宋史輿服志端平元年四月大理寺言金湖制)
(置司所𫉬亡金法物有丨丨丨)紫綾袋(宋史儀衛志絳麾如幢止三層紫羅嚢蒙之王公麾以丨丨丨)錦香袋(洛陽)
(伽藍記惠生初發京師之日皇太后勅付五色百尺幡千口丨丨丨五百枚)聯蟬袋(杜陽雜編天寳中異國獻輭玉鞭乃)
(以丨丨繡帛為丨)退酒袋(蘇軾詩尚費官家壓酒囊自注檢校官例折支多得丨丨丨)風流袋(五燈會元十字)
(街頭窮乞兒腰間挂箇丨丨丨)
埭(徒耐切以土堨水琭同)
韻藻吕梁埭(晉書謝元傳元患水道險澁糧運艱難用督護聞人奭謀堰丨丨水立七丨為派擁二岸之流以利運漕)
(自此公私利便)雞鳴埭(南史武穆裴皇后傳車駕數幸琅邪城宫人常從早發至湖北埭雞始鳴故呼為丨丨丨李商𨼆詩)
(元武湖中玉漏催丨丨丨口繡𥜗㢠廻温庭筠雉場歌茭葉萋萋接烟曙丨丨丨上梨花露劉仲尹墨梅詩荀妃早發丨丨丨殘月微)
(分燭下粧)
增牛埭(齊書吳興飢杜元懿言吳興無秋會稽豐登丨丨稅格日可倍增)牽埭(南史郭原平傳每行來見人丨丨未)
(過輙迅檝助之已自引船不假旁人若自船已渡後人未及常停住須待以此為常王安石泛舟清溪入水門登高齋詩丨丨欲隨)
(流水遠放船終礙畫橋低)石埭(舊唐書地理志池州丨丨縣永泰二年割秋浦浮梁黟三縣置治古丨丨城蘇軾再過超然臺)
(贈太守霍翔詩願公談笑作丨丨坐使城郭生溪灣林逋上湖閒泛詩青山連丨丨春水入柴扉)堰埭(唐書食貨志張滂復)
(置江淮廵院及浙西觀察使李錡領使江淮丨丨隸浙西者增私路小堰之稅宋史河渠志大川溝瀆淺塞荒穢合行濬導及陂塘)
(丨丨可以取水灌溉若廢壊可興治者各述所見編為圖籍上之有司王禹偁詩丨丨勞營修)堤埭(宋史河渠志復契丹書曰)
(營築丨丨開決陂塘昨緣霖潦之餘大為衍溢之患既非疏導當稍繕防豈藴猜嫌以窺信睦)亭埭(水經注吳黃門郎楊裒明)
(居於宏訓里太守張景數往造焉使開瀆作埭埭之西作亭丨丨皆以楊為名)過埭(夢溪筆談天聖中監眞州排岸司右侍禁)
(陶鑑始議為複閘節水以省舟船丨丨之勞陸游詩丨丨船争明旦市蹋車人廢徹宵眠又野廟迎神晩村船丨丨囂)築埭
(夢溪筆談淮南漕渠丨丨以畜水黃庭堅鎮江府月觀記其北廣陵則謝太傅丨丨之所也)津埭(蕭子良上讜言表脅遏丨)
(丨恐喝傳郵)市埭(梁武帝令所在條陳民患詔凡遠近分置内外條流四方所立屯傳邸冶丨丨桁渡有不便于民者各連)
(條上以舒民患)廢埭(梅堯臣魏屯田知楚州詩夜潮迎丨丨秋月滿孤城)吳埭(梅堯臣元日詩昔遇風雪時孤舟泊丨丨)
落埭(梅堯臣車螯詩旋坼旋沽飲酒船如丨丨牟巘詩清樽快瀉船丨丨)曉埭(楊億南朝詩繁星丨丨聞雞度細雨春場)
(射雉歸)荒埭(王安石詩丨丨暗雞催月曉空場老雉挾春驕)南埭(蘇軾與道源遊西莊遇齊道人同往草堂詩強穿丨)
(丨路遙望北山岑)横埭(樓鑰他山堰詩四褊千嶺桐屬聯惟有兹山擁東岸遂於此地築丨丨截取衆流心自斷)野埭
(秦觀詩丨丨鵾雞舞)花埭(劉永之詩竹梁丨丨環深宅)西埭(陸游舍北野望詩葉凋丨丨近水落北橋高又丨丨又隨)
(牛跡去東村常望鶴巢知)上埭(陸游三山卜居詩我生出仕四十年寸進恰如船丨丨)東埭(陸游泛舟詩偶尋丨丨去)
(却作北村行)湖埭(陸游埭北詩烟村丨丨北魚市廟壖東)
召伯埭(晉書謝安傳安出鎮廣陵之步邱築壘曰新城及至築埭于城北後人追思之名為丨丨丨夢溪筆談舊傳丨丨丨)
(謝公所為按李翔來南錄唐時猶是流水不應謝公時已作此埭陳旅謝氏祖孫創澧陽橋詩千年猶有丨丨丨白面聚歛嗟何為)
(又梅堯臣有過邵埭聞雨因買藕芡人㢠廻呈永叔詩)都賜埭(南史何胤傳王元簡去郡入山與胤别胤送至丨丨丨去郡三)
(里因曰僕自棄人事交游路斷自非降貴山藪豈容復望城邑此埭之游于今絶矣)郭鳳埭(南史郭原平傳嘗于縣南丨丨)
(丨助人引船遇有鬭者為吏所錄鬭者逃散唯原平獨住)梁公埭(唐書李傑傳河汴之交舊有丨丨丨廢不治南方漕不通)
(傑調汴鄭丁男復作之不費而利)九里埭(鮑照有登雲陽丨丨丨詩按丨丨丨在今丹陽縣西)新城埭(王安石游)
(土山詩傷心丨丨丨歸意終難愜)湖桑埭(陸游詩丨丨丨下漁舟雨道樹山前野店燈)
肺(方廢切金藏)
韻藻祭肺(禮記年榖不登君膳不丨丨疏周人重肺故食先丨丨歲既凶饑故不丨丨則不殺牲也又有虞氏祭首夏后)
(氏祭心殷祭肝周丨丨又孟夏之月其祀竈丨先丨注先丨丨者陽位在上肺亦在上肺為尊也周禮春官肆師饗食授祭注授賓)
(丨丨儀禮少牢饋食禮舉肺一丨丨三注舉肺一尸食所先舉也丨丨三為尸主人主婦)重肺(見上)膺肺(唐書封倫傳善)
(矯飾人莫能探其丨丨)地肺(辛氏三秦記終南山有石室靈芝常有一道士不食五榖自見太乙之精所居之地名曰丨丨)
(可避洪水陶弘景許長史舊館壇碑傍枕雷車前瞰下泊東際連岡北横長嶺柳汧陽谷俱會四垂四域之内皆謂之金陵丨丨者)
(也庾信望美人山銘險踰丨丨危陵天柱駱賓王上齊州張司馬啓進不能握蘭分竹綰銀黃於雲臺退不能絶粒茹芝煉金丹于)
(丨丨儲嗣宗詩歸耕丨丨絶塵喧匣裏青萍未受恩許渾詩高歌懷丨丨遠賦憶天台李洞詩丨丨半邊晴帶雪天街一面静無塵)
(陳深詩天心橋畔行將老丨丨山中𨼆去休)潤肺(開元天寳遺事楊貴妃宿酒初消多苦肺熱晨遊後苑口吸花露以丨丨)
徐家肺(語林徐晦嗜酒沈傳師善餐楊嗣復云丨丨丨沈家脾眞安稳耶)
增嚌肺(禮記丨丨嘗禮也疏所以嘗主人之禮也儀禮有司徹羊肉湆臑折正脊一正脅一腸一胃一又鄉飲酒禮介升席)
(自北方設折俎祭如賓禮不丨丨不啐酒不告旨)加肺(禮記祭黍稷丨丨注祭黍稷丨丨謂綏祭也)舉肺(禮記祭殤)
(不丨丨無肵俎疏以其無尸故不丨丨脊周禮天官膳夫授祭品嘗食王乃食疏殷祭肝周祭肺但祭肺有二種一者名為丨丨亦)
(名離肺此為食而有也二者名為祭肺亦名刌肺此為祭而有也但丨丨離而不絶祭肺則絶之今此膳夫授祭為食而授即丨丨)
(也)離肺(見上儀禮士冠禮若殺則特豚載合升丨丨注離割也割肺者使可祭也可嚌也又特牲饋食禮膚三丨丨一刌肺)
(三魚十有五注離猶㨒也小而長午割之亦不提心謂之舉肺)割肺(見上)刌肺(見上)絶肺(周禮春官大祝七曰絶祭)
(八曰繚祭注繚祭以手從肺本循之至于末乃絶以祭也絶祭不循其本直丨丨以祭也)取肺(儀禮鄉射禮賓坐左執爵右祭)
(脯醢奠爵于薦西興丨丨坐絶祭唐書禮樂志皇太子納妃司饌丨丨跪授皇太子及妃祭于菹醢之間)切肺(儀禮少牢饋食)
(禮上佐食取黍稷于四敦下佐食取牢一丨丨于俎以授上佐食上佐食兼與黍以授尸)刲肺(儀禮士虞禮祝俎髀脰脊脅離)
(肺陳於階前敦東注祭以離肺下尸疏尸祭用丨丨祝不用丨丨用離肺故云下尸也)授肺(儀禮燕禮公祭如賓禮膳宰贊)
(丨丨不拜酒注君尊變於賓也)肝肺(後漢書董祀妻傳煢煢對孤景怛咤糜丨丨夢溪筆談古方言雲母麤服則著人丨丨杜)
(甫詩戀闕勞丨丨掄才媿杞柟蘇軾詩一篇向人寫丨丨四海知我霜鬢須又白露入丨丨夜吟如秋蟲陸游詩野人易與輸丨丨)
(俗語誰能挂齒牙又杜宇眞吾友勸去恨不速忠告輸丨丨厚意均骨肉元好問後飲酒詩一日不自澆丨丨如欲枯)右肺
(晉書刑法志周人以三典刑邦國以五聽察民情左嘉丨丨事均鎔造而五刑之屬猶有二千五百焉)秋肺(舊唐書職官志)
(尚食局奉御掌謹其儲供辨名數直長為之貳若進御必辨其時禁春肝夏心丨丨冬腎四季之月脾王皆不可食)諸肺(宋史)
(趙汝愚傳汝愚父終肺疾每膳不忍以丨丨為羞)浮肺(郭璞珠蟞魚讚澧水之鮮形如丨丨)鳳肺(梁簡文帝七勵桂蠧)
(石瓊龍胎丨丨吳均詩玉壺白丨丨金鼎青龍胎)病肺(杜甫詩歸朝跼丨丨叙舊思重陳又且知寬丨丨不敢恨危途白居)
(易詩丨丨慙杯滿衰顔忌鏡明蘇軾詩丨丨一春難白酒别腸三夜繞朱絃唐庚詩老去少陵雖丨丨尚堪持此薦寒醅陸游詩丨)
(丨經旬疎酒盞愁來惟是上南樓)愁肺(李賀詩旅酒侵丨丨鄭谷詩不嫌螘酒衝丨丨却憶漁蓑覆病身楊萬里飲酒詩雜)
(酌注丨丨)心肺(鄭據詩更無外事來丨丨空有清虚入思神)渴肺(鄭嵎詩開罏引滿相獻酬枯腸丨丨忘朝饑)吟
肺(文同詩飛瀑滌丨丨)枯肺(朱松詩汲井沃丨丨)詩肺(方岳詩久覺相如丨丨渴)珍肺(陳旅詩圓荷薦丨丨)
鹹主肺(管子五味者何曰五臟酸主脾丨丨丨辛主腎苦主肝甘主心五臟已具而後生肉)相如肺(陸龜蒙謝友人)
(惠人參詩殷勤潤取丨丨丨封禪書成動帝心)
溉(古代切灌也又水名出東海桑瀆縣覆甑山或作概滌也見未韻)
韻藻一溉(蘇軾次定慧欽長老見寄詩區區效丨丨豈能濟含生)
增滌溉(禮記御食于君君賜餘器之溉者不寫其餘皆寫疏若所賜食之器可丨丨者不畏汙不須倒寫仍于器中食之食)
(訖乃澡潔以還君也宋史樂志丨丨蠲潔容儀肅莊)濯溉(周禮天官世婦率宫女而濯摡儀禮士昏禮某以得為外婚姻之數)
(某之子未得丨丨于祭祀是以未敢見曾鞏詠雪詩驅除己與塵滓隔丨丨終令枯槁悅)灌溉(漢書溝洫志可各順從其性毋)
(復丨丨則百川流行水道自利後漢書馬援傳援所過輙為郡縣治城郭穿渠丨丨以利其民晉書天文志九坎間十里曰天池一)
(曰三池一曰天海主丨丨田疇事舊唐書職官志都水監使者掌川澤津梁之政令摠舟檝河渠二署之官屬凡虞衡之採捕渠堰)
(陂池之壊決水田斗門之丨丨皆行其政令又孟簡傳出為常州刺史簡始到郡開古孟瀆長四十一里丨丨沃壤四千餘頃宋史)
(李浩傳浩知静江府兼廣西安撫郡舊有靈渠通漕運及丨丨歲久不治命疏而通之民頼其利陸游雨過行舍北菜圃詩得雨尚)
(慳須丨丨我來時聽桔橰聲)鑿溉(魏志陳登傳注是時世荒民饑州牧陶謙表登為典農校尉乃廵土地之宜盡丨丨之利)
(秔稻豐積)澆溉(魏志鄧艾傳時欲廣田畜榖為滅賊資使艾行陳項以東至夀春艾以田良水少不足以盡地利宜開河渠可)
(以引水丨丨大積軍糧又通漕運之道乃著濟河論以喻其旨宋史河渠志興元府褒斜谷口古有六堰丨丨民田頃畝浩瀚每春)
(首隨食水戸田畝多寡均出夫力修葺)贊溉(宋史樂章鬱人丨丨其馨苾苾)淤溉(宋史河渠志陽武縣民邢晏等三百)
(六十四戶言田沙鹹瘠薄乞丨丨淤深一尺計畝輸錢以助興修詔與丨丨勿輸錢又引永静軍雙陵口河水丨丨南北岸田二萬)
(七千餘頃)夾溉(水經注廉水又北注漢水合池水出旱山下俗謂之獠子水丨丨諸田)列溉(水經注查浦東行二百餘)
(里江上有六谿丨丨散入江夾谿上下崩崖若傾)澡溉(枚乘七發丨丨胸中灑練五藏)為溉(張衡南都賦決渫則暵丨)
(丨為陸冬稌夏穱隨時代熟)叢溉(孫綽望海賦五湖同浸九江丨丨)灑溉(白居易詩丨葉丨其根汲水勞僮僕)到
溉(南史丨丨傳溉字茂灌少孤貧與兄沼弟洽俱知名溉長八尺眉目如點白晳美須髯舉動風華善于應對上用為通事舍人)
(中書郎兼吏部太子中庶子後為散騎常侍侍中國子祭酒特被武帝賞接每與對棋後因疾失明詔以金紫光祿大夫散騎常侍)
(就第養疾及卒顔色如恒手屈二指即佛道所云得果之意也)王溉(宋史光宗紀潼川轉運判官丨丨撙節漕計代輸井戸重)
(額錢十六萬緡詔奬之)袁溉(宋史薛季宣傳季宣年十七起從荆南帥辟書寫機宜文字𫉬事丨丨溉嘗從程頤學盡以其)
(學授之)
引泉溉(白居易種花詩剗土壅其本丨丨丨其枯)零雨溉(高啓贈斸苓者詩山田不生苗丨丨空丨之)
耒(盧對切丨耜說文耕曲木也)
韻藻秉耒(禮記昔者天子為藉千畝冕而朱紘躬丨丨諸侯為藉百畝冕而青紘躬丨丨以祀天地山川社稷先古陶潛)
(詩丨丨歡時務解顔勸農人梁簡文帝詩丨丨光帝則報獻重皇&KR1050;柳宗元賀平淄青後肆赦狀操兵者悉𫉬歸休丨丨者更聞優)
(復)釋耒(史記淮隂侯傳今將軍名聞海内威震天下農夫莫不輟耕丨丨褕衣甘食傾耳以待命又酈食其傳兩雄不俱立)
(楚漢久相持不決百姓騷動海内搖蕩農夫丨丨工女下機晉書食貨志三方之人志相吞滅戰勝攻取耕夫丨丨江淮之鄉尤缺)
(儲峙北史薛濬傳自丨丨登朝於兹二十三年矣雖官非聞達而祿喜逮親庶保期頤得終色養王融策秀才文丨丨佩牛相沿莫)
(返兼貧擅富浸以成俗白居易息游惰策勞逸既懸利病相誘則農夫之心盡思丨丨而倚市織婦之手皆欲投杼而㓨文蘇軾詩)
(老農丨丨歎淚入饑腸痛陸游詩丨丨入市朝徒失邯鄲步)佩耒(白虎通農夫丨丨耜工匠佩斧婦人佩針縷)作耒
(古史考神農丨丨)
增為耒(易斵木為耜揉木丨丨周禮冬官車人丨丨庛長尺有一寸中直者三尺有三寸上句者二尺有二寸注耒謂耕耒)
(潘尼火賦韜弓戢劍解甲釋胄銷鏑丨丨鑄戈為耨)耕耒(見上北史裴俠傳帝矜其貧苦乃為俠起宅并賜良田十頃奴隸丨)
(丨糧粟莫不備足搢紳咸以為榮劉長卿詩予亦返柴荆山田事丨丨梅堯臣詩使君今少年時往勸丨丨陸游詩妄出更何求終)
(老事丨丨又書生一飽依丨丨壯士孤愁入戍笳)置耒(禮記天子親載耒耜措之于參保介之間注保介車右也丨丨于車)
(右與御者之間明已勸農非農者也)投耒(後漢書列女傳王霸與令狐子伯為友後子伯為楚相其子為郡功曹子伯乃令子)
(奉書于霸車馬服從雍容如也霸子時方耕于野聞賓至丨丨而歸見令狐子沮怍不能仰視張協詩丨丨循岸垂時聞樵采音陶)
(潛詩疇昔苦長饑丨丨去學仕)脫耒(晉書懷帝紀論丨丨為兵裂裳為旗非戰國之器也王禹偁詩丨丨秉金鉞吮筆乘朱軒)
執耒(晉書禮志武帝末有司奏古諸侯耕籍田百畝躬丨丨以奉社稷宗廟以勸率農功今諸王臨國宜依修耕籍之義隋書)
(禮儀志北齊籍于帝城東南百官定列帝出便殿升耕壇南陛即御座應耕者各進于列帝降自南陛至耕位釋劍丨丨三推三反)
(升壇即坐宋史禮志耤田令解縚出耒丨丨興東向立以授司農卿司農卿西向立以授左輔論衡立春東耕為土象人男女各二)
(丨丨鉏錢柳宗元宥蝮蛇文彼居榛中汝居宫内彼不即汝而汝即彼彼耕穫者求薪蘇者皆土其鄉知防而入焉丨丨操鞭持殳)
(朴以遠其害汝今非有求于榛者也)鉏耒(晉書桓宣傳宣招懷初附勸課農桑簡刑罰略威儀或載丨丨于軺軒或親耘穫于)
(隴畝十餘年間石季龍再遣騎攻之宣能得衆心每以寡弱距守又徐苖傳苖少家貧晝執丨丨夜則吟誦)擁耒(南史宋衡)
(陽王義季傳嘗大蒐于郢有野老帶苫而耕命左右斥之老人丨丨對曰今陽和扇氣播厥之始一日不作人失其時大王馳騁為)
(樂驅斥老人非勸農之意義季止馬曰此賢者也潘岳詩長嘯歸東山丨丨耨時苗)捨耒(南史謝脁傳屬天地休明山川受納)
(褒采一介搜揚小善故得丨丨場圃奉筆兔園)輟耒(南史賀革傳少以家貧躬耕供養年二十始丨丨就父受業精力不怠陸)
(游雀啄粟詩老農丨丨為汝悲豈信江湖有鴻鵠)御耒(隋書禮儀志北齊籍于帝城東南皇帝乃備法駕乘木輅耕官具朝)
(服從殿中監進丨丨於壇南百官定列)束耒(隋書音樂志瞻榆丨丨望杏開田)失耒(舊唐書刑法志頃來亢陽愆候)
(雲而不雨農夫丨丨瞻望嗷嗷)力耒(張華詩如彼南畝丨丨既勤藨蓘致功必有豐殷)負耒(徐陵在北齊與宗室書持)
(竿而釣徵聘不來丨丨而耕公侯靡屈陸游詩山崦可伐薪稻壠可丨丨但令二事集一飽已有在)修耒(白居易判循諸周禮)
(丨丨雖在于季冬訓此豳人于耜未乖于正月)耞耒(曾鞏兜率院記若夫祝除髮毛禁棄冠環帶裘不撫丨丨機盎至他器械)
(水土之物其時節經營皆不自踐君臣父子兄弟夫婦皆不為其所當然)操耒(徐積詩有客能丨丨而捨其良田有客善攻玉)
(而探珠于淵)扶耒(徐積詩我是析薪丨丨手中丞且莫笑麤豪)載耒(梅堯臣詩刺艇斜陽下耕洲丨丨歸鄭元祐詩)
(回轅不困壺頭役丨丨來尋谷口耕)持耒(王阮詩盡攣丨丨手頓削負薪肩)抱耒(陸游視東臯歸詩丨丨新湖葑燒畬)
(古廟壖)張耒(宋史丨丨傳耒字文潛十七時作函關賦游學于陳蘇轍愛之因得從軾游第進士居三館坐黨貶晩監南嶽)
(廟主管崇福宫卒建炎初贈集英殿修撰)
倕作耒(急就篇注耒手耕曲木也古者丨丨丨今曲把䒩鍬其遺象也)山陽耒(楊維楨詩行當謝冠冕歸荷丨丨丨)
慨(苦蓋切慷丨)
韻藻增忼慨(史記項羽紀于是項王乃悲歌丨丨自為詩曰力拔山兮氣蓋世時不利兮騅不逝騅不逝兮可奈何虞)
(兮虞兮奈若何漢書爰盎鼂錯傳贊仁心為質引義丨丨隋書地理志冀州於古堯之都也舜分州為十二俗重氣俠好結朋黨其)
(相赴死生亦出于仁義故班志述其土風悲歌丨丨椎剽掘冡亦自古之患焉屈原九章憎愠愉之修美兮好夫人之丨丨)歎
慨(史記屈原傳曾唫恒悲兮永丨丨兮世既莫吾知兮人心不可謂兮張耒讀李憕碑詩却嗟何獨此事然搔首碑前空丨丨)
慷慨(後漢書班超傳贊定遠丨丨專功西遐坦步葱雪咫尺籠沙又禰衡傳曹操召為鼔吏衡為漁陽參撾蹀𨄌而前聲節悲)
(壯聽者莫不丨丨晉書陸機傳論文藻宏麗獨步當時言論丨丨冠乎終古又閻纘傳纘不護細行而丨丨好大節隋書張季珣傳)
(季珣少丨丨有志節大業末為鷹擊郎將舊唐書音樂志太宗為秦王之時征伐四方人間歌謠秦王破陣樂之曲及即位使吕才)
(協音律李百藥虞世南禇亮魏徵等製歌辭百二十人披甲持戟甲以銀飾之發揚蹈厲聲韻丨丨宋史邵雍傳雍少時自雄其才)
(丨丨欲樹功名陸雲寒蟬賦詠清風以丨丨發哀歌以慰懷魏徵詩縱横計不就丨丨志猶存李白擬恨賦于是僕本壯夫丨丨不)
(歇仰思前賢飲恨而歿蘇軾荆州詩丨丨因劉表凄凉為屈原)矜慨(晉書張天錫傳天錫拔迹登朝先祀淪替用增丨丨)忠
慨(晉書孫綽傳今發憤忘食丨丨亮到凡在有心孰不致感)恥慨(南史王藴傳父楷人材凡劣故藴不為羣從所禮嘗懷丨)
(丨)愧慨(北史魏宣武帝紀遷京嵩縣年將二紀博士端然虚祿靖言念之有兼丨丨可嚴勅有司國子學孟冬使成太學四)
(門明年暮春令就)慙慨(北史甄琛傳琛長子偘性嶮薄隨琛在京以酒色夜宿洛水亭舍敺擊主人為州司所劾淹在州獄)
(琛大以丨丨江淹為齊王讓表丨丨憂灼罔識其際)感慨(舊唐書馬燧渾瑊傳贊北平之勲排難解紛咸寧蹈義丨丨匡君宋)
(史李繼隆傳繼隆出貴胄善騎射曉音律丨丨自樹劉楨贈五官中郎將詩秋日多悲懷丨丨以長歎阮籍詠懷詩丨丨懷辛酸怨)
(毒常苦多李白贈從弟宣州長史詩知音不易得撫劍增丨丨蘇舜欽寒夜荅子履見寄詩風雨夜寒新空齋丨丨頻王安石憶昨)
(詩端居丨丨忽自悟青天閃爍無停暉陸游感興詩丨丨發竒節涵養出正聲)慨慨(韓詩外傳昔者范蠡行遊與齊屠地居奄)
(忽龍變仁義沉浮湯湯丨丨天地同憂劉向九歎情丨丨而長懷兮信上皇而質正)憤慨(拾遺錄孫氏富強之業三雄比盛時)
(有未賓而兵戈歲起每梗心于卭蜀丨丨于燕魏傅亮文瞻拜之日丨丨交集梁武帝詔獨坐懷憂丨丨申旦)憂慨(元經傳褚)
(裒自彭城為石遵所敗丨丨發疾而卒)攢慨(夏侯湛賦落日丨丨傍窺蓊薈)遐慨(孫綽賀司空贊哲人丨丨垂幕澄神)
(傅亮文明發丨丨撫機電征)情慨(王羲之書當丨丨所在正自不能不盡情極言謝靈運佛影銘援筆興言丨廹其丨)悲
慨(王羲之書忠言嘉謀棄而莫用何能不痛心丨丨也)一慨(湛方生懷歸謠豈羈旅兮丨丨亦代謝兮感人高憲長城詩短)
(衣匹馬獨歸時千古興亡成丨丨晁補之遊信州南巖詩搜竒𫉬三勝趣嬾同丨丨)深慨(謝靈運撰征賦于是采訪故老尋履)
(往迹而遠感丨丨痛心隕涕戴叔倫從軍行彈鋏動丨丨浩歌氣横秋)常慨(孔稚圭書取捨多途諍論云云丨所丨也江淹)
(為蕭驃騎教吾任先貴近義兼丨丨)眷慨(梁簡文帝與蕭臨川書瞻之𡵨路丨丨良深)多慨(冮淹立學詔思樂辟雍永)
(言丨丨)震慨(江淹為蕭驃騎謝表稽鉞竚威寢興丨丨)永慨(江淹書蹵南嶽而丨丨瞰九派而懷恐)軫慨(陶弘)
(景答虞中書書每對月流歎臨風丨丨)自慨(宋之問詩撫中良丨丨弱齡忝恩遇孔平仲詩勞生默丨丨茅舍行且葺)增
慨(王元粹詩平生苦淪薄對此丨丨然)
丈夫慨(束晳貧家賦丨丨丨于堂上妻妾歎于竈間)臧孫慨(謝靈運長歌行既慚丨丨丨復愧揚子歎)先民
慨(鮑照河清頌丨丨永丨大道悠長)後人慨(薩都剌詩覽此前人蹤徒為丨丨丨)
愾(苦蓋切太息)
韻藻敵愾(左傳諸侯丨王所丨而獻其功王於是乎賜之彤弓一彤矢百玈弓矢干以覺報宴宋史度宗紀爾諸將尚廸)
(果毅一乃心力各以其兵丨王所丨)
增忼愾(魏書蔣濟傳卿資兼文武志節丨丨常有超越江湖吞吳會之志故復授將率之任阮籍大人先生傳天下之喜竒)
(者異之丨丨者高之陸機辨亡論登壇丨歸魯子之功削投怨言信子瑜之節)作愾(楊炯長江縣孔子廟堂碑山林猛獸)
(動星象而垂文江漢貙甿鼔風飈而丨丨)
嘅(苦蓋切丨嘆)
韻藻增客嘅(朱松蔬飯詩充腸我誠足染指丨應丨)一嘅(劉弇詩丨丨三嘆詎如許客思紛紛野烟縷吳澄詩)
(臨文費三思撫几時丨丨)餘嘅(周權登東巖定香寺詩憑高達遐觀訪古起丨丨)長嘅(周伯琦懷禿腦兒詩紆軫誰與)
(言沈思屢丨丨注懷禿腦兒漢言後海也)歎嘅(胡天游詩人生總虚幻佇立增丨丨何景明詩我心思桂林倚立增丨丨)
行野嘅(韓上桂紫陌行輕風不散故鄉愁細草長縈丨丨丨)
塊(苦對切土丨說文墣也古作凷)
韻藻土塊(禮記土鼔蕢桴葦籥伊耆氏之樂也疏土鼔謂築土為鼔蕢桴以丨丨為桴爾雅塊堛也注丨丨也外傳曰枕)
(凷以堛南史賀瑒傳伯祖道養工卜筮經遇工歌女人病死為筮之曰此非死也天帝召之歌耳乃以丨丨加其心上俄頃而蘇齊)
(民要術立春後丨丨散上沒橛陳根可拔劇談錄李汧公鎮鳳翔日屬邑編民因耕田得馬蹄金一甕送于縣縣宰信宿開視皆丨)
(丨矣)枕塊(儀禮既夕寢苫丨丨左傳齊晏桓子卒晏嬰麤縗斬苴絰帶杖菅屨食鬻居倚廬寢苫枕草注此禮與士喪禮略同)
(其異惟枕草耳然丨丨亦非喪服正文)苫塊(見上僧惠洪南昌重會汪彦章詩行看上書丨丨中凜凜范公只君是)與
塊(左傳重耳過衛出于五鹿乞食于野人野人丨之丨公子怒子犯曰天賜也稽首受而載之)大塊(舊唐書高仙芝傳將)
(兵討石國平之𫉬其國王以歸仙芝性貪𫉬石國丨丨瑟瑟十餘石莊子夫丨丨載我以形勞我以生佚我以老息我以死故善吾)
(生者乃所以善吾死也又夫丨丨噫氣其名為風郭璞江賦煥丨丨之流形混萬盡于一科陶潛感士不遇賦咨丨丨之受氣何斯)
(人之獨靈梁昭明太子陶淵明集序倏忽比之白駒寄寓謂之逆旅宜乎與丨丨而盈虚隨中和而任放駱賓王螢火賦序丨丨是)
(勞生之機小智非周身之防又詩小山迷𨼆路丨丨切勞生楊師道詩丨丨鎔羣品輕生偶聖時高適詩軒車疑蠢動造化資丨丨)
(獨孤及詩長望哀往古勞生慚丨丨李白文況陽春召我以烟景丨丨假我以文章白居易詩人生丨丨間如鴻毛在風)銜塊
(唐書貴妃楊氏傳安祿山反帝欲以皇太子撫軍因禪位貴妃丨丨請死帝意阻乃止)肉塊(宋史五行志淳熙十三年鄧家)
(巷婦産丨丨三其一直目而横口續仙傳終南王布衣賣藥洛陽市富人柳信惟一子眉上生一丨丨布衣探藥一丸付之須臾塊)
(破一小蛇突出漸及一丈許布衣乘蛇而去)積塊(列子地丨丨爾充塞四虚亡處亡塊若躇步跐蹈終自在地上行止奈何)
(憂其壊)累塊(列子周穆王執化人之袪騰而上者中天廼上暨及化人之宫俯而視之其宫榭若丨丨積蘇焉元好問遊太)
(山詩積蘇與丨丨分明是九垓)破塊(鹽鐵論太平之時雨不丨丨旬而一雨必以夜董仲舒雨雹對太平之世則風不鳴條開)
(甲散萌而已雨不丨丨潤葉津莖而已杜甫種萵苣詩丨丨數席間荷鋤功易止白居易為宰相賀表初灑塵以霡霂漸丨丨而滂)
(沱陳師道詩窮秋積雨不丨丨霜落西湖露沙背陸游詩水落枯萍黏丨丨霜高丹葉照横林方䕫詩我耕常及時丨丨當初晴楊)
(維楨詩窮冬積繁隂快雨不丨丨)蓬塊(博物志徐州人謂塵為丨丨陳與義詩向來千萬峰瑣細等丨丨)歴塊(王褒)
(聖主得賢臣頌過都越國蹶如丨丨杜甫天狗賦眞雄姿之自異兮已丨丨而高卧又詩出塵皆野鶴丨丨匪轅駒蘇軾詩旋觀眞)
(丨丨歸卧甘破屋又喜見三年少俱有千里骨千里不難到莫遣丨丨蹶陳造詩朝來揚帆西瞥若驥丨丨)粘塊(蘇軾詩東)
(池浮萍半丨丨裂碧跳出青魚背陸游詩廢沼萍丨丨孤村雀滿林又丹葉滿林霜落後紫萍丨丨水枯時)
增饋塊(南史梁簡文帝紀帝謂舍人殷不害曰吾昨夢吞土試思之不害曰昔重耳丨丨卒反晉國陛下所夢將符是乎帝)
(曰儻幽冥有徵冀斯言不妄)成塊(宋史五行志咸平二年東池水自成鹽僅半池潔白丨丨晶瑩異常)埵塊(論衡太山)
(之高參天入雲去之百里不見丨丨)無塊(齊民要術三月榆莢時有雨高田可種大豆土和丨丨)石塊(酉陽雜俎仙桃)
(出彬州蘇躭仙壇有人至心祈之輙落壇上或至五六顆形似丨丨赤黃色)磊塊(夢溪筆談字則有喉唇齒舌等音不同當)
(使字字舉本皆輕圓悉融入聲中令轉換處無丨丨陸游蔬圃詩翦闢荆榛盡鉏犁丨丨無又世說王孝伯問王大阮籍何如司馬)
(相如王大曰阮籍胸中壘塊故須酒澆之又王右軍目陳元伯壘塊有正骨白居易詩土階全壘塊山木半留皮劉克莊詩舊有峥)
(嶸皆鏟去新無壘塊可澆平陸游詩薄酒不澆胸壘塊壯圖空負膽輪囷又捐書已歎空虚腹得酒還澆壘塊胸)窟塊(杜甫)
(有事于南郊賦膟膋挂罥柴燎丨丨)垤塊(白居易草堂記堂北五步據層崖積石嵌空丨丨雜木異草蓋覆其上綠隂蒙蒙朱)
(實離離不識其名四時一色)壤塊(元稹樂府盡令區中擊丨丨燕及海外覃恩波)旱塊(元稹樂府丨丨敲牛蹄趵趵)
冒塊(柳宗元晉問彌高掩庳漫壠丨丨)蹷塊(柳宗元牛賦陷泥丨丨常在草野劉詵題文山衡陽躍馬圖詩豈知丨丨)
(烟海邊海天如雪狂瀾倒)臠塊(梅堯臣車螯詩殊非北人宜肥羊噉丨丨)完塊(蘇軾詩移晷而收野無丨丨)若塊
(蘇軾賀河平表伊昔横流凛孤城之丨丨迨兹平定蔚秋稼以如雲)覆塊(蘇軾詩投種未踰月丨丨已蒼蒼)拾塊(陳師)
(道詩赤手取魚如丨丨布網鳴舷攻腹背陸游蔬圃詩遶畦丨丨眞為樂莫作陶公運甓看柳貫詩地下珠襦誰丨丨人間玉碗久)
(成塵)遺塊(陸游詩英雄如過鳥城郭但丨丨)敲塊(張翥詩去年苦旱蹄丨丨今年水多深沒鼻)越塊(楊載詩靈)
(虯尚有蟠泥迹老驥寧無丨丨心)墮塊(高啓詩空牀印凝塵高壁隤丨丨)趁塊(五燈會元齋添禪師喝一喝曰師子)
(哮吼又喝一喝曰象王嚬呻又喝一喝曰狂狗丨丨又喝一喝曰鰕跳不出斗)逐塊(五燈會元直須師子咬人莫學韓盧丨丨)
相思塊(焚椒錄猶憶當時呌合歡而今獨覆丨丨丨)
繢(胡對切畫也)
韻藻增以繢(禮記飾羔雁者丨丨疏繢畫也畫布為雲氣以覆羔雁為飾以相見也)畫繢(周禮春官司服王之)
(吉服祀昊天上帝則服大裘而冕注冕服九章初一曰龍次二曰山次三曰華蟲次四曰火次五曰宗彛皆丨以為丨次六曰藻次七)
(曰粉米次八曰黼次九曰黻皆希以為繡又冬官丨丨之事雜五色又丨丨之事後素功又設色之工丨丨鐘筐㡛疏丨丨二者别)
(官同職共其事者丨丨相須故也儀禮士冠禮皮弁服素積緇帶素韠疏經典云素者有三義若以衣裳言素者謂白繒也即此文)
(之等是也丨丨言素者謂白色即論語云繪事後素之等是也器物無飾亦曰素則檀弓云奠以素器之等是也舊唐書狄仁傑傳)
(今之伽藍制過宫闕窮奢極壯丨丨盡工)衣繢(儀禮覲禮天子衮冕負斧依注衮丨者裨之上也丨之繡之為九章疏丨丨而)
(裳繡衣在上為陽陽主輕浮故對方為繢次裳在下為隂隂主沉深故刺之為繡次)藻繢(史記平準書乃以白鹿皮方尺緣以)
(丨丨為皮幣直四十萬王侯宗室朝覲聘享必以皮幣薦璧然後得行南史謝脁傳論謝氏自晉已降雅道相傳景恒景仁以德素)
(傳美景懋景先以節義流譽方明行已之度元暉丨丨之竒各擅一時可謂德門者矣翰林故事發揮大猷丨丨王命陳琳書過高)
(唐者效王豹之謳游睢渙者學丨丨之彩潘尼瑇瑁枕賦文不煩于錯鏤采不假乎丨丨杜甫詩衣冠迷適越丨丨憶遊睢曾鞏南)
(齊書目錄序子顯之於斯文喜自馳騁其更改破析刻雕丨丨之變尤多又上歐陽學士書近世學士飾丨丨以誇詡增刑法以趨)
(嚮袁易詩文章丨丨亦安用畫虎不成徒𩔖狗)侈繢(南史齊東昏侯紀尚書令徐孝嗣議王侯貴人昏連卺以眞銀杯蓋出近)
(俗又牢燭丨丨亦虧曩制今除金銀連瑣自餘新器悉用埏陶牢燭華侈亦宜停之奏可)錦繢(南史羊侃傳性豪侈初赴衡州)
(於兩艖䒀起三間通梁水齋飾以珠玉加之丨丨盛設帷屏列女樂乘潮解纜臨波置酒緣塘傍水觀者填咽孔叢子丨丨紛華所)
(服不過温體新論雕文刻鏤傷於農事丨丨綦組害於女工蔡邕彈棋賦采若丨丨平若停水潘岳文如彼丨丨列素點絢左思吳)
(都賦簡其華實則亄費丨丨宋之問詩丨丨織苔蘚丹青畫松石)雕繢(南史顔延之傳嘗問鮑照已與靈運優劣照曰謝五)
(言如初發芙蓉自然可愛君詩若鋪錦列繡亦丨丨滿眼)染繢(舊唐書輿服志車有輿輅之别服有裘冕之差文之以丨丨飾)
(之以絺繡)織繢(舊唐書職官志太子内官掌縫三人掌裁縫丨丨)作繢(舊唐書賈躭傳縮四極於纖縞分百郡於丨丨)
(獨孤及射虎圖歌精微入神在毫末丨丨造物可同功)采繢(宋史禮志有司除地竪木為毬門高丈餘首刻金龍下施石蓮)
(花坐加以丨丨采一作彩杜牧詩飾心無丨丨剉骨是風塵徐夤玫瑰花詩穠豔盡憐勝丨丨嘉名誰贈作玫瑰)繁繢(山海)
(經虎尾之山西南五十里曰丨丨之山)純繢(法言或曰訩訩北夷被我丨丨帶我金犀珍膳寧鍸不亦享乎)若繢(水經)
(注靈石一名逃石高三十丈廣圓五百丈其傑處臨江壁立霞駮有丨丨焉)文繢(通鑑貞觀二十一年七月作玉華宫二十)
(二年詔曰即澗疏隍憑巖建宇土無丨丨水不雕鏤李德裕幽州紀聖功碑被我丨丨帶我文犀)綺繢(宋玉神女賦羅紈丨)
(丨盛文章極服妙采照萬方)雅繢(謝瞻詩丨丨信炳博)粉繢(鮑照河清頌鞶繡成錦丨丨顓軒劉允濟詩神功多丨丨)
(元氣猶斟酌杜甫詩鄭公丨丨隨長夜劉長卿王昭君歌那知丨丨能相負却使容華翻悞身錢起畫鶴詩借問飛鳴華表上何如)
(丨丨彩屏中馬祖常詩古屋尚丨丨談天劇當時)貌繢(鮑照佛影頌色丹丨丨留相瓊石)緹繢(鮑照詩矜服雜丨丨)
(首飾亂瓊珍)開繢(張融海賦珊瑚丨丨瑠璃竦華)並繢(梁簡文帝七勵散似綴珠離如丨丨)組繢(劉峻與舉法師)
(書昔在浙河嘗觀丨丨劉宰詩丐求小不愜百計工丨丨)列繢(江總永陽王山亭銘錦墻丨丨繡地成文)
乂(魚肺切才也又作艾治也)
韻藻俊乂(書九德咸事丨丨在官又旁招丨丨列于庶位吳志賀邵傳疏清澄朝位旌叙丨丨晉書恭帝紀詔可勅二府)
(依舊辟召必將明敡丨丨嗣軌前賢矣王褒聖主得賢臣頌詩曰思皇多士生此王國故世平主聖丨丨將自至曹植七啓丨丨來)
(仕觀國之光舉才不遺各進異方潘岳為賈謐贈陸機詩廊廟惟清丨丨是延俊亦作儁晉書劉元海載記中宗孝宣皇帝搜揚儁)
(乂多士盈朝西京雜記儁乂英髦列襟聯袍又魏志張郃傳郃字儁乂河間鄭人也)作乂(書雲土夢丨丨傳雲夢之澤在江南)
(其中有平土邱水去可為東作畎畝之治又恭作肅從丨丨)從乂(書惟天聰明惟聖時憲惟臣欽若惟民丨丨)保乂
(書率惟兹有陳丨丨有殷又則亦有熊羆之士不二心之臣丨丨王家詩樂只君子保艾爾後晉書武帝紀詔朕守遺業永惟丨丨)
(皇基思與萬國以無為為政又摯虞傳賦跖肆暴而丨丨顔履仁而夙徂舊唐書郭曜傳詔尚父子儀有大勲勞丨丨皇家嘗誓以)
(山河琢之金石楊炯唐恒州刺史王公碑伊尹伊陟但丨丨於商朝太公桓公惟夾輔於周室)康乂(書若保赤子惟民其丨丨)
(又我時其惟殷先哲王德用丨丨民作求後漢書章帝紀詔緝熙丨丨光照六幽訖惟人面罔不率俾蔡邕九祝辭萬國和同兆民)
(丨丨)
私淑艾(孟子有丨丨丨者)
增俾乂(書下民其咨有能丨丨傳丨使丨治也又自古商人亦越我周文王立政立事牧夫凖人則克宅之克由繹之兹乃)
(丨丨陸機荅賈長淵詩乃眷三哲丨丨斯民)用乂(書夏商官倍亦克丨丨傳禹湯建官二百亦能用治)有乂(書率乃祖)
(考之攸行昭乃辟之丨丨傳言當循汝父祖之所行明汝君之有治功徐陵為貞陽侯與王僧辨書三光丨丨四海無波靈貺咸臻)
(表裏禔福)得艾(左傳國人望君如望歲焉日月以幾若見君面是丨丨也注艾安也)思乂(後漢書中興諸將傳贊帝績丨)
(丨庸功是存有來羣后捷我戎軒)統乂(晉書陳騫傳騫元勲舊德丨丨東夏)安乂(北史齊文宣帝紀論始則存心政事)
(風化肅然數年之間朝野丨丨梁武帝令所在條陳民害詔惟欲億兆康寧下民丨丨元結補樂歌茫茫下土兮乃均四方國有丨)
(丨兮野有封疆)時乂(隋書樂歌道謐金科照丨丨玉條明)唐乂(隋書樂志髦俊伊何貴德尚齒丨丨咸事周寧多士)熙
乂(崔駰大理箴丨丨帝載旁施作明)英乂(袁術與陳珪書今世事紛擾復有瓦解之𫝑矣誠丨丨有為之時也又舊唐書)
(郭丨丨傳郭丨丨先朝隴右節度使右羽林軍將軍知運之季子也少以父業習知武藝以軍功累遷諸衛員外將軍)𫉬乂
(陸機五等論譬猶衆目營方天綱自昶四體辭難而心膂丨丨)肅乂(陸雲南征賦山澤含哀天地丨丨)即乂(庾信齊王)
(憲碑&KR0238;沮既從荆岐丨丨)羣乂(高適信安王幕府詩華省徵丨丨霜臺舉二賢)杜乂(晉書外戚傳丨丨字宏理性純和美)
(姿容有盛名於江左王羲之見而目之曰膚若凝脂眼如點&KR0238;神仙中人也桓彛亦曰衛玠神清丨丨形清李商𨼆為舉人上蕭侍)
(郎啓當時人物何戢惟效禇公邇日風流丨丨難方衛玠)李乂(舊唐書丨丨傳丨丨字尚眞趙州房子人第進士景雲元年遷)
(吏部侍郎與宋璟盧從愿同時典𨕖銓叙平允甚為當時所稱尋轉黃門侍郎時睿宗令造金仙玉眞二觀乂頻上疏諫帝每優容)
(之開元初特令乂與中書侍郎蘇頲纂集起居注錄其嘉謩昌言可體國經遠者别編奏之)蔣乂(舊唐書丨丨傳丨丨字德)
(源常州義興人代為名儒而乂史官吳兢之外孫以外舍富墳史幼便記覽不倦弱冠博通羣籍而史才尤長其父在集賢時以兵)
(亂之後圖籍溷雜白執政請擕乂入院令整比之宰相張鎰見而竒之乃署為集賢小職編次踰年於亂中勒成部帙得二萬餘卷)
政乃乂(書后克艱厥后臣克艱厥臣丨丨丨黎民敏德)淮沂乂(書丨丨其丨蒙羽其藝傳二水已治二山已可種藝)
俗已乂(隋書樂歌丨丨丨時又良朝玉帛會衣裳)趙延乂(宋史律歷志今司天監圭表乃石晉時天文參謀丨丨丨)
(所建)
非賢不乂(書惟后丨丨丨丨惟賢非后不食傳言君須賢治賢須君食)自時中乂(書毖祀于上下其丨丨丨)
(丨疏能事神訓民則其用是土中大致治也)
㣻(魚肺切困患為戒通作艾亦作乂)
韻藻創艾(晉書地理志漢興丨丨亡秦孤立而敗於是割裂封疆立爵二等功臣侯者百有餘邑)
增自艾(孟子自怨丨丨)懲乂(史記樂書成王作頌推己丨丨悲彼家難可不謂戰戰恐懼善守善終哉後漢書竇融傳)
(羌胡犯塞融輙自將與諸郡相救皆如符要每輙自破之其後匃奴丨丨稀復侵寇劉向九歎悲余性之不可改兮屢丨丨而不迻)
悔乂(宋史李燾傳燾知雙流縣仕族張氏子居喪而争産燾曰若忍墜先訓乎盍歸思之三日復來迄丨丨無訟)
碓(都隊切杵臼廣雅&KR0008;丨也)
韻藻水碓(魏志張既傳出為雍州刺史是時太祖徙民以充河北隴西天水南安民相恐動擾擾不安既假三郡人為將)
(吏者休課使治屋宅作丨丨民心遂安晉書石崇傳有司簿閱崇丨丨三十餘區蒼頭八百餘人他珍寳貨賄田宅稱是又王戎傳)
(性好興利廣收八方園田丨丨周徧天下通俗文丨丨曰轓車孔融論丨丨之巧勝于聖人之斷木掘地庾肩吾詩王生㢠廻丨丨蔡)
(姬蕩輕舟庾信詩决渠移丨丨開逕掃竹林岑參詩岸花藏丨丨谿竹映風爐白居易詩何處丨邊丨夜舂雲母聲)守碓(晉書)
(魏舒傳舒遲鈍質樸不為鄉親所重從叔父吏部郎衡有名當世亦不之知使丨水丨每曰舒堪數百戶長我願畢矣)
連機碓(晉諸公贊杜元凱作丨丨水丨由此洛下榖價豐賤)
繋馬於碓(北史陸法和傳嘗謂人曰勿丨丨丨丨其人行過鄉曲門側有碓因繫馬於其柱入門中憶法和戒走出將解)
(之馬已斃矣)
增舂碓(南史侯景傳景虐于用刑酷忍無道於石頭立大丨丨冇犯法者𢷬殺之陸游詩米滑溪丨丨醅車草塞瓶又兒曹)
(強學餘努力事丨丨又倪瓚詩丨藥丨閒湍溆下)一碓(魏書高祐傳令一家之中自立丨丨五家之外共造一井)剉碓
(隋書刑法志齊文宣帝以功業自矜恣行酷暴為大鑊長鋸丨丨之屬竝陳于庭北史魏汝南王悅傳悅乃為大丨丨置於州門盜)
(者便欲斬其手舊唐書職官志中校令凡行幸陳設供三梁竿柱閑廐供丨丨行槽祭祀供竹塹等)碾碓(舊唐書職官志甄官)
(令掌供琢石陶土之事凡石罄碑碣石人獸馬丨丨磚瓦瓶缶之器宋史河渠志詔諸創置水磑丨丨妨灌溉民田者以違制論)
踐碓(桓譚新論宓羲制杵臼之利後世加巧借身丨丨而利十倍)山碓(岑參詩野爐風自爇丨丨水能舂)野碓
(岑參詩釣竿不復把丨丨無人舂又山廚竹裏㸑丨丨藤間舂許渾詩丨丨香秔滑陸游詩虚窗熟睡誰驚覺丨丨無人夜自舂又)
(霜柑籬角寒初熟丨丨雲邊夜自舂)夜碓(白居易詩丨丨掃黃梁)雲碓(白居易詩丨丨無人水自舂陸游詩丨丨舂秔)
(白齋廚㸑桂香又丨丨旋舂菰米滑風爐親候藥苖香)地碓(蘇軾豆粥詩丨丨舂秔光似玉沙瓶煑豆軟如酥陸游詩甑炊)
(丨丨新舂米又祻機不敗漁舟興樂事渾輸丨丨聲)溪碓(陸游詩正看丨丨舂粳滑又見山坡下麥忙又静聽丨丨舂雲母細)
(斸松根采茯苓)長碓(陸游秋穫歌丨丨𢷬珠照地光大甑炊玉連村香)借碓(陸游詩客戶餉耕提赤鯉鄰家丨丨𢷬新)
(秔)出碓(陸游詩東臯客輸米粲粲珠丨丨)就碓(陸游詩行窮綠岸呼船渡糴得黃粱丨丨舂)臼碓(陸游詩枳)
(籬數掩閉柴扉丨丨聲中烟火微)踏碓(陸游農家歌腰鎌卷黃雲丨丨舂白玉五燈會元石室行者丨丨困甚忘却下脚)
沙碓(楊萬里詩江車自轉非人踏丨丨長舂徹夜鳴)
雲母碓(李白詩水舂丨丨丨)吳婦碓(梅堯臣秋日村行詩原上楚牛童屋頭丨丨丨)
賽(先代切報也)
韻藻增報賽(周禮小祝疏求福謂之禱丨丨謂之祠又以其始為曰禱得求曰祠故以丨丨解祠急就篇謁禓塞禱鬼)
(神寵顔師古注塞報福也禱求助也言既請禱又丨丨之)祠賽(周禮國有大故則旅上帝及四望疏謂祈請求福得福乃丨丨)
(之)禱賽(史記封禪書水曰河祠臨晉沔祠漢中湫淵祠朝那江水祠蜀亦春秋泮涸丨丨如東方名山川後漢書禮儀志其)
(旱也公卿官長以次行雩禮求雨閉諸陽衣皂興土龍立土人舞僮二佾七日一變如故事反拘朱索社伐朱鼔丨丨以少牢如禮)
(論衡項羽攻襄安襄安無噍𩔖未必不丨丨也)答賽(南史王晏傳晏未敗前於北山廟丨丨夜還晏醉部伍人亦飲酒羽儀錯)
(亂前後十餘里中不復禁制識者云此不復久也未幾而敗)賭賽(北史魏任城王澄傳時詔延四廟之子下逮元孫之胄申)
(宗宴於皇信堂帝曰行禮已畢欲令宗室各言其志可率賦詩特命澄為七言連韻與孝文往復丨丨遂至極歡際夜乃罷)先
賽(舊唐書明皇紀禮部奏請千秋節休假三日及村閭社會並就千秋節丨丨白帝報田租然後坐飲散之)祈賽(舊唐書張)
(嘉貞傳代盧從愿為工部尚書定州刺史知北平軍事將行上自賦詩詔百寮干上東門外餞之至州於恒嶽廟中立頌嘉貞自為)
(文乃書於石先是嶽廟為遠近丨丨有錢數百萬嘉貞自以為頌文之功納其數萬)祀賽(宋史禮志祈禳總四十卷曰丨丨式)
(曰齋醮式曰金籙儀)告賽(遼史地理志興王寺有白衣觀音像太祖援石晉主中國自潞州㢠廻入幽州幸大悲閣指此像曰我)
(夢神人令送石郎為中國帝即此也因移木葉山建廟春秋丨丨尊為家神興軍必告之)迎賽(金史世宗紀除丨丨神佛禁令)
正賽(丸經因人上畫丨丨詭隨)時賽(王維送宇文太守赴宣城詩丨丨敬亭神復解罟師網)暮賽(白居易黑潭龍)
(詩家家養豚漉清酒朝祈丨丨依巫口)秋賽(陸游秋詞大牲如阜酒如江相喚龍祠作丨丨)春賽(戴表元林邨寒食詩)
(聞說舊時丨丨罷家家鼔笛醉成團)馮賽(宋史高宗紀以御營司參議官王擇仁權河東制置使山砦首領韋忠佺為都統制)
(宋用臣丨丨同都統制)靳賽(宋史高宗紀癸酉丨丨犯通州韓世忠小校李在判據高郵)滓賽(金史歡都傳祖舒嚕)
(與昭祖同時同部同名交相得初烏濟森部有美女名博多和青嶺東混同江舒舒水人掠而去生二女長曰達呼幼曰丨丨昭祖)
(與舒嚕虜二女子以歸昭祖納其一舒嚕納其一皆以為妾)
刈(魚肺切丨穫也亦作艾)
韻藻銍艾(詩痔乃錢鎛奄觀丨丨蘇轍祈禱文今兹禾黍將登丨丨滿野朱子家釀詩丨丨無中熟懽謠闕屢豐)穫
刈(魏志司馬芝傳夫農夫之事田自正月耕種耘鋤條桑耕熯種麥丨丨築場十月乃畢王褒四子講德論收秋則奔狐馳兔丨)
(丨則顚倒殪仆)
增是刈(詩丨丨是濩疏丨丨刈取之是濩煑治之)言刈(詩翹翹錯薪丨丨其楚)再刈(詩東門之池可以漚紵疏)
(紵亦麻也科生數十莖宿根在地中至春自生不再種也荆揚之間一歲三收今官園種之歲丨丨刈便生)收刈(詩我行其)
(野芃芁其麥箋麥芁芃者言未丨丨民將困也曾鞏追租詩耕耨筋力苦丨丨田野樂)芟刈(周禮地官稻人夏以水殄草而)
(芟荑之注今時謂禾下麥為荑下麥言丨丨其禾於下種麥也曹冋六代論仁心不加於親戚惠澤不流於枝葉譬猶丨丨股肱獨)
(任胸腹浮舟江海捐棄楫櫂)斬刈(左傳丨丨民力輸掠其聚晉書天文志參十星一曰參伐一曰大辰一曰天市一曰鈇鉞)
(主丨丨金史移刺成傳敵兵乘夜來攻成整兵奮擊丨丨甚衆論衡山野草茂鉤䥥丨丨乃成道路也張衡週天大象賦示丨丨以)
(明罰收褒旅而𫉬寧)槍刈(國語時雨既至挾其丨丨耨鏄以旦莫從事於田野)薪刈(後漢書儒林傳序學舍頽敝鞠為園)
(蔬牧兒蕘䜿至于丨丨其下)始刈(晉書元帝紀帝生於洛陽有神光之異所藉藁如丨丨)生刈(晉書孫晷傳時年饑)
(榖貴人有丨丨其稻者晷見而避之須去而出既而自刈送與之鄉隣感媿莫復侵犯)觀刈(宋史眞宗紀御玉宸殿召近臣)
(丨丨占城稻遂宴安福殿)助刈(遼史食貨志聖宗常過藁城見伊實阿爾烕部下婦人達年等黍過熟未穫遣人丨丨)斫刈
(金史烏哲庫傳敵攻泰州其𫝑大振城中震駭敵四面登城押軍明安烏充遜阿里布率軍士數人持□刀循城應敵力戰丨丨甚)
(衆敵乃退泰州得完)佐刈(英雄記諸生有密為王褒刈麥者褒遂棄之自是莫敢復丨丨者)秋刈(論衡春種榖生丨丨)
(榖收范成大冬舂行春耕有種夏有糧接到明年丨丨熟)劁刈(齊民要術粟黍穄粱秫常歲歲别收𨕖好穗絶色者丨丨高懸)
(之)揃刈(韓愈許國公碑不一丨丨不足令震駴)剷刈(柳宗元西山小邱記丨丨穢草伐去惡木烈火而焚之)手
刈(陸游夜窗詩丨丨茅苫數椽屋身鉏菜煑一杯羹)自刈(陸游小葺村居詩苑茨寒丨丨條枚細相拄)
竢時刈(離騷冀枝葉之峻荗兮願丨丨乎吾將丨)萇楚刈(任昉求薦士詔白駒盈谷丨丨未丨)蘭蚤刈(庾信)
(傷心賦芝在室而先枯丨生庭而丨丨)
耐(奴代切忍也)
韻藻罪耐(漢書文帝紀刑者及有丨丨以上不用此令注一歲為罰作二歲刑以上為耐耐能任其罪也)性耐(漢書)
(鼂錯傳胡貂之人其丨丨寒揚粤之人其丨丨暑晉書苻堅載記苻生曰丨丨刀矟不堪鞭箠也)依耐(漢書西域傳丨丨國)
(王治去長安萬一百五十里)大耐(宋名臣言行錄向文簡除右僕射上謂李昌武曰敏中應甚喜賓客必多昌武往見門無)
(一人廚中亦寂無一人具以對上笑曰敏中丨丨官職吳澄秋闈分韻詩繼今𫉬小成力學期丨丨)
增不耐(舊唐書皇甫無逸傳有皇甫希仁者見無逸專制方面徼倖上變云臣父在洛陽無逸為母之故隂遣臣與王世充)
(相知高祖審其詐數之曰無逸偪於世充棄母歸朕今之委任異于衆人其在益州極為清正此蓋羣小丨丨欲誣之也論衡苞瓜)
(之汁猶人之血也其肌猶肉也試令人損益苞瓜之汁令其形如故耐為之乎人丨丨損益苞瓜之汁天安耐增減人之年陸游曉)
(出郊詩短衣射虎性所樂丨丨齷齪垂車幨)難耐(五代史史洪肇傳洪肇不喜賓客嘗言文人丨丨呼我為卒)且耐
(老學菴筆記曾子宣丞相嘗排蔡京於欽聖太后簾前太后不以為然曾公論不已太后曰丨丨辛苦)巧耐(杜甫人日詩樽)
(前柏葉休隨酒勝裏金花丨丨寒)要耐(陸游晩興詩遺名丨丨千年看快飲方誇百榼空)
捏褐耐(遼史禮志八月八日國俗屠白犬於寢帳前七步瘞之露其喙後七日中秋移寢帳於其上國語謂之丨丨丨捏褐)
(犬也耐首也)不可耐(古今詩評王子敬書如河朔少年雖有充悅而舉體拖沓殊丨丨丨陸游齋前獨坐書清饞丨丨丨)
(一笑聽華鯨)臨事耐(劉宰送王去非之官山隂詩然須處心平更須丨丨丨)
悖(蒲昩切心亂又月韻)
韻藻言悖(禮記丨丨而出者亦悖而入貨悖而入者亦悖而出)
增大悖(易六三拂頤貞凶十年勿用无攸利象曰十年勿用道丨丨也)凶悖(詩有卷者阿飄風自南疏此阿以曲之故)
(使㢠廻旋之飄風從南而入之無不消散以興有美者是大德之化此化以美之故使丨丨之惡人隨政而順之皆得其息止也韓愈)
(淮西事宜狀銷其丨丨之心貸以生全之幸)不悖(禮記建諸天地而丨丨戰國策曹子以一劍之任劫桓公於壇坫之上顔)
(色不變辭氣丨丨宋史樂志阮四絃增之為五其名曰水火金木土則五材並用而丨丨矣)暴悖(史記秦始皇紀義威誅之)
(殄熄丨丨亂賊滅亡王融疏丨丨天經虧違地義)師悖(史記太史公自序太史公仕於建元元封之間愍學者之不達其意)
(而丨丨注正義曰各習師書惑於所見也)誅悖(漢書刑法志夫征暴丨丨治之威也)眊悖(漢書五行志失在丨丨故其咎)
(眊也)益悖(後漢書隗囂傳既亂諸夏狂心丨丨北攻強胡南擾勁越西侵羌戎東摘&KR1070;貊使四境之外並入為害)梟悖
(北史李平傳冀州刺史京兆王愉反於信都以平為持節都督北討諸軍事行冀州以討之宣武臨式乾殿勞遣平平對曰愉天迷)
(其心構此丨丨陛下不以臣不武委以總督之任如其稽顙軍門則送之大理若不悛待戮則鳴鼔釁鉦非陛下之事)無悖
(王粲荆州文學記官不失守民聽丨丨然後大階平焉韓愈好惡箴無善而好不觀其道丨丨而惡不詳其故曾鞏勸學詔自今有)
(敦行誼謹名節肅政教出入丨丨明於經術者有司其以次升之)狂悖(諸葛亮黜來敏教敏年老丨丨生此怨言)忍悖
(謝莊宋明帝即位赦詔子業凶嚚自天丨丨成性)致悖(梁武帝責賀琛勅卿以朝廷為悖乃自甘之當思丨丨所以)出
悖(程子言箴己肆物忤丨丨來違)
不相悖(易故水火相逮雷風丨丨丨山澤通氣然後能變化既成萬物也)俾我悖(詩匪用其良覆丨丨丨箋居上)
(位而不用善反使我為悖逆之行)楚懷悖(應瑒奕𫝑論羣聚俱殞力行唐突項將之咎丨丨之丨也)
曖(烏代切日不明也又晻丨暗貌)
韻藻晻曖(晉書左貴嬪傳賦日丨丨而無光兮氣瀏慄以洌清宋史樂章靈俞有喜神光丨丨張衡南都賦其香草則有)
(薜荔蕙若薇蕪蓀萇丨丨蓊蔚含芬吐芳王延夀魯靈光殿賦排金扉而北入霄靄靄而丨丨吳均送柳舍人詩雲山離丨丨花霧)
(共依霏王維送友人歸山歌樹丨丨兮氛氲猿不見兮空聞温庭筠苦楝花詩丨丨迷青瑣氤氲向畫圖又詠寒宵詩丨丨遥相屬)
(氤氲積所思)曖曖(離騷時丨丨其將罷兮結幽蘭而延佇陶潛詠貧士詩丨丨虛中滅何時見餘暉王筠有所思樂府丨丨)
(巫山遠悠悠湘水深李嶠簾詩丨丨籠靈閣纖纖上玉鈎王維望遠思歸詩悠悠長路人丨丨遠郊日韋應物再遊西山詩測測石)
(泉冷丨丨烟谷虚温庭筠春盡與友人入裴氏林採魚竿詩晴陽入荒竹丨丨如春園蘇軾春夜行蘄水祠照野瀰瀰淺浪横空丨)
(丨微霄)暗曖(張衡賦繽連翩兮紛丨丨儵眩眩兮反常閭)
增堙曖(後漢書周爕等傳贊悽悽碩人陵阿窮退韜伏明姿甘是丨丨)雲曖(隋書樂辭紫壇丨丨紺帷霞褰我其陟止)
(載致其&KR1050;錢起温泉宫詩丨丨龍行處山明日馭前方回石頭田詩丨丨淡竹嶺雨昏石頭田)幽曖(隋書樂辭棫樸斯燎寥廓)
(丨丨謝靈運佛影銘金好冥漠白豪丨丨日月居諸胡寧斯慨謝脁七夕賦嚮像恍惚彷彿丨丨耳之無聞目之無繢)曃曖
(博雅丨丨翳薈也)芬曖(陶潛桃花源記芳華丨丨雜英繽紡)草曖(謝莊文中庭丨丨階上螢飛)𨼆曖(謝莊遊豫)
(章西觀洪崖井詩丨丨松霞被容與澗烟移)映曖(江淹蓮華賦既翕赩於洲漲亦丨丨於川潯)景曖(江淹蕭太傅東)
(耕祝文地煦丨丨山豔水波)餘曖(江淹知已賦承瑤葉之丨丨係金枝之末光)香曖(白居易集賢林亭詩西嶺名夕)
(陽丨丨留落暉)郭曖(唐書丨丨傳曖字曖尚昇平公主大歷末檢校左散騎常侍建中時朱泚亂逼署曖官辭以居喪被疾既)
(而與公主奔奉天德宗嘉之進金紫光祿大夫賜實封五十戶貞元三年襲代國公)
金缸曖(謝莊宣貴妃誄丨丨丨兮玉座寒)夕隂曖(謝瞻詩頹陽照通津丨丨丨平陸)輕雲曖(謝靈運會)
(吟行滮池溉稉稻丨丨丨松把)孤燈曖(謝惠連詩寒商動清閨丨丨丨幽幔)輪光曖(江淹表望景暫虧丨丨少丨)
神宇曖(沈約詩丨丨丨微微網蟲垂戶織)遊絲曖(沈約詩丨丨丨如網落花雰似霧)八桂曖(沈約詩丨)
(丨丨如晝三桑渺若浮)高軒曖(唐太宗元日詩丨丨丨春色䆳閣媚朝光)山光曖(上官儀早春桂林殿應詔詩花)
(蝶來未已丨丨丨將夕)寒雲曖(杜正倫詩丨丨丨落景朔風凄暮節)餘烈曖(王純登峴山聯句丨丨丨林野衆芳)
(揖蘭蓀)
倅(士内切副也)
韻藻遊倅(周禮夏官諸子凡國之政事國子存丨丨使之修德學道春合諸學秋合諸射以考其藝而進退之注丨丨倅)
(之未仕者)
增副倅(禮記庶子之卒掌其戒令疏卒讀皆為倅若旁置人者是丨丨之倅若不置人者則百人為卒之卒左傳僖子使助)
(薳氏之簉注簉丨丨也薳氏之女為僖子副妾别居於外故僖子納泉邱人女令副助之後漢書祭祀志靈帝時京都四時所祭高)
(廟五主世祖廟七主少帝三陵追尊后三陵凡牲用十八太牢皆有丨丨又禮儀志凡齋天地七日宗廟山川五日小祠三日齋日)
(内有汙染解齋丨丨行禮)賓倅(舊唐書王鍔傳嗣曹王臯為荆南節度使表鍔為江陵少尹兼中丞欲列於丨丨)守倅
(宋史食貨志隆興二年丨丨部内比租額增金一萬兩銀十萬兩銅一百萬斤轉一官又𨕖舉志嘉熙元年罷諸牒試應郎官以上)
(監司丨丨之門客及姑姨同宗之子弟與遊士之不便於歸鄉就試者並混同試於轉運司各從所寓縣給據徑赴司納卷又舊法)
(隨侍現任丨丨等官充本貫二千里外曰滿里子弟試官内外有服親及婚姻家曰避親館於現任門下曰門客是三等許牒試又)
(御史臺總帥閫監司監司總丨丨守倅總州縣屬官又羅汝楫傳時撫州有兩陳四繋獄誤論輕罪者死汝楫訟其冤且言獨罪獄)
(官而丨丨不坐非祖宗法)郡倅(宋史劉豫傳豫知濟南府金人攻濟南遣子麟出戰敵縱兵圍之數重丨丨張柬益兵來援金)
(人乃解去虞集詩鄉人遊雪界丨丨試冰銜)貧倅(陸游詩宦途至老無餘俸丨丨還如筮仕初)
國子倅(禮記庶子之正於公族者注庶子司馬之屬掌丨丨之丨為政於公族者周禮夏官諸子掌丨丨之丨掌其戒令與)
(其教治辨其等正其位注故書倅為卒鄭司農云卒讀如物有副倅之倅國子謂諸侯卿大夫士之子也)
晬(子對切周年子也)
韻藻增甫晬(宋史莊文太子傳子挺錢氏所生也丨丨除福州觀察使封榮國公)日晬(宋史樂志天清丨丨展容)
(玉庭)載晬(鮑照征北世子誕育上表嘉祥爰孚柔顔丨丨凡在氓隸莫不忭悅)周晬(李商𨼆詩文葆未丨丨固已知六七)
王晬(舊唐書李勉傳勉以故吏前密縣尉丨丨勤幹俾攝南鄭令俄有詔處死勉問其故乃為權倖所誣勉詢將吏曰上方藉)
(牧宰為人父母豈以譖言而殺不辜乎即停詔拘晬飛表上聞晬遂𫉬宥而勉竟為執政所非追入為大理少卿謁見面陳丨丨無)
(罪政事條舉盡力吏也肅宗嘉其守正乃除太常少卿丨丨後以推擇拜大理評事龍門令終有能名)
孫未晬(陸游詩曩日見公丨丨丨如今已解牧雞豚)
淬(士内切染也犯也寒也說文滅火器)
韻藻增為淬(漢書天文志火與水合丨丨與金合為爍)蓯淬(杜甫有事於南郊賦電纏風升雪颯星碎拂勿&KR2720;&KR0008;)
(渺溟丨丨)水淬(韓愈詩山磨電奕奕丨丨龍蝹蝹柳宗元晉問太鹵之金棠谿之工火化丨丨器備以充)磨淬(韓愈南内)
(朝賀歸呈同官詩法吏多少年丨丨出圭角蘇轍子瞻寄示𡵨陽碑詩魏華自丨丨峻秀不包裹)再淬(禇載詩龍泉丨丨方)
(知利火浣重燒轉更新)來淬(陸游詩橋邊丨丨剥桑斧池畔行芟縛糭菰)礪淬(吳澄詩猗歟際休明光垢勇丨丨)
冷淬(劉詵織錦歌鳳江丨丨并江水龍梭細琢炎洲犀)陳淬(宋史高宗紀帝開大元帥府命武顯大夫丨丨都統制軍)
(馬又丨丨傳淬字君銳興化軍莆田人金兵犯板橋與其從子仲敏俱死詔贈拱衛大夫明州觀察使)
光未淬(王昌齡詩良馬足尚踠寳刀丨丨丨)吳鈎淬(劉長卿祭閻睦州文秦鏡洞開丨丨新丨)丁寧淬(元稹)
(詩鉛鈍丨丨丨蕪荒展轉耕)無人淬(元稹詩鏌鋣丨丨丨兩刃幽壤鐵秦鏡無人拭一片埋霧月)泥稽淬(元稹)
(詩本是丨丨丨果非雷煥有)猶堪淬(温庭筠詩澀劍丨丨丨餘朱或可研)劍就淬(鄭元祐詩研裂雲根丨丨丨射)
(穿楊葉弓開&KR3862;)
敦(都内切韻會器名又灰元寒蕭願五韻)
韻藻兩敦(禮記有虞氏之丨丨夏后氏之四璉殷之六瑚周之八簋注皆盛黍稷器釋文敦音對)玉敦(禮記約信)
(曰誓涖牲曰盟疏盟之為法先鑿地為方坎殺牲於坎上割牲左耳盛以珠盤又取血盛以丨丨用血為盟書成乃㰱血而讀盟書)
(周禮天官玉府若合諸侯則共珠槃丨丨注敦槃𩔖珠玉以為飾又夏官戎右盟則以丨丨辟盟遂役之)
增四敦(周禮春官小宗伯掌五禮之禁令與其用等疏用等牲器尊卑之差謂若天子大夫以上大牢士少牢諸侯之大夫)
(少牢士特牲之等其器謂若少牢丨丨特牲二敦士二豆四俎大夫四豆五俎諸侯六豆七俎天子八豆九俎其餘尊罍爵勺及饗)
(食之等各依尊卑之差儀禮士昏禮饌于房中醯醬二豆葅醢四豆兼巾之黍稷丨丨皆蓋又少牢饋食禮上佐食取黍稷於丨丨)
(下佐食取牢一切肺于俎以授上佐食上佐食兼與黍以授尸)廢敦(儀禮士喪禮新盆槃瓶丨丨重鬲皆濯造于西階下注丨)
(丨敦無足者所以盛米也又宰洗柶建于米疏亦于丨丨之内建之又士虞禮主人洗廢爵注爵無足曰廢疏凡諸言廢者皆是無)
(足丨丨之𩔖是也)瓦敦(儀禮士喪禮無籩有黍稷用丨丨有蓋當籩位)邇敦(儀禮士虞禮祝命佐食丨丨佐食舉黍錯)
(于席上注邇近也又特牲饋食禮祝命爾敦佐食爾黍稷于席上注爾近也近之便尸之食也)二敦(儀禮士虞禮饌黍稷丨丨)
(於階間西上藉用葦席又贊設丨丨于俎南黍其東稷)上敦(儀禮少牢饋食禮上佐食爾丨丨黍于筵上右之注爾近也或)
(曰移也右之便尸食也)金敦(儀禮少牢饋食禮主婦自東房執一丨丨黍有蓋坐設于羊俎之南)覆敦(爾雅如丨丨者)
(敦邱注敦盂也)堥敦(班固答賓戲今吾子處皇代而論戰國曜所聞而疑所覿欲從丨丨而處高乎泰山懷汛濫而測深乎重)
(淵亦未至也)
憒(古對切心亂也)
韻藻憒憒(後漢書何進傳張讓等詰進曰天下丨丨亦非獨我曹罪也卿言省内穢濁公卿已下忠清者為誰魏志管輅)
(傳注鮑子春與輅相見曰吾少好談易又喜分蓍聽君語後自視體中眞為丨丨者也蜀志蔣琬傳楊敏毁琬曰作事丨丨誠非及)
(前人隋書長孫平傳時有人告大督邴紹非毁朝廷為丨丨者上怒將斬之世說王導末年略不省事歎曰人言我丨丨後人當思)
(此丨丨魏文帝折楊柳行追念往古事丨丨千萬端曹植詩丨丨俗間不辨偽眞王羲之荀葛帖前試論意久欲呈多疾丨丨遂忘)
(致今送願因暇日可垂試省曾鞏詩我行東南野丨丨若酣醟陸游詩對客欲談還丨丨讀書纔過已茫茫)
增慘憒(晉書左貴嬪傳意丨丨而無聊兮思纏綿以增慕應瑒賦情丨丨而含欷兮起披衣而遊庭)亂憒(易林委以)
(鼎俎方始丨丨)聾憒(易林牛馬丨丨不知深味)懵憒(潛夫論本所謂之夢者困不了察之稱而丨丨冐名也)躭憒
(顔氏家訓圍碁有手談坐𨼆之目頗為雅戲但令人丨丨廢喪實多不可常也)釋憒(顔氏家訓彈碁亦近世雅戲消愁丨丨時)
(可為之)愁憒(賈誼旱雲賦陽風吸習熇熇羣生悶滿而丨丨陸雲與兄平原書昨聞有賊消息丨丨無頼)煩憒(王逸)
(九思心丨丨兮意無聊嚴載駕兮出戲遊柳宗元答韋中立論師道書僕自謫過以來益少志慮居南中九年增脚氣病漸不喜閙)
(豈可使呶呶者早暮咈吾耳騷吾心則固顚仆丨丨逾不可過矣曾鞏詠雪詩已開襟胸絶丨丨更足溝塍慰空竭)憂憒(王羲)
(之帖疾久丨丨當思平理也)旋憒(劉子翬詩停橈念經歴履地猶丨丨)處憒(五燈會元遇緣儻解無非是丨丨那能有)
(故新)
闠(胡對切闤丨市門)
韻藻闤闠(隋書天文志天弁九星在建星北市官之長也主列肆丨丨若市籍之事以知市珍也舊唐書高祖紀妄為剃)
(度託號出家嗜欲無厭營求不息出入閭里周旋丨丨又狄仁傑傳里陌動有經坊丨丨亦立精舍宋史河渠志運河自州前至北)
(郭穿丨丨中蓋十四五里又五行志乾德二年有象至澧陽安鄉等縣又有象涉江入華容縣直過丨丨門星經市樓六星在市門)
(中主丨丨之司今市曹官之職全唐詩話曲江之宴行市羅列丨丨為之半空左思吳都賦開市朝而竝納横丨丨而流溢又蜀都)
(賦丨丨之裏伎巧之家又魏都賦班列肆以兼羅設丨丨以襟帶劉峻廣絶交論凡斯五交義同賈鬻故桓譚譬之於丨丨林回諭)
(之於甘醴江淹為蕭太尉上便宜表丨丨之里富者竊梁楚之乘伎巧之家豪者襲王公之服李嶠詩丨丨開三市旗亭起百尋白)
(居易詩水市通丨丨烟村混舳艫陸游詩丨丨變遷非曩日情懷牢落感餘生)囂闠(義井記化丨丨為閒敞)
增駔闠(新論若物無所以因良馬勞於丨丨美材朽於幽谷寳珠觸於按劍)帶闠(張衡西京賦爾乃廓開九市通闤丨)
(丨)新闠(庾信答移市教欲令吹簫舞鶴還反舊鄽賣卜屠羊請辭丨丨)辭闠(見上)煩闠(文同詩抱病出丨丨)㕓
闠(晁補之詩脚嬾厭丨丨)
鎧(苦蓋切甲也見賄韻)
韻藻增獻鎧(禮記甲若有以前之則執以將命疏有以前之謂他物也謂丨丨若復有他物與鎧同獻則陳鎧而執他)
(物輕者以將命也釋文鎧苦代反)陳鎧(見上)&KR0758;鎧(禮記甲若有以前之則執以將命無以前之則袒櫜奉胄注櫜丨丨)
(衣也胄兜鍪也袒其衣出兜鍪以致命)甲鎧(禮記左射貍首右射騶虞而貫革之射息也疏貫穿也革丨丨也所謂軍射也)
(言軍中不習於容儀又無别物但取丨丨張之而射惟穿多重為善謂為貫革也易林衣鋸丨丨敝筐為具)制鎧(爾雅兕似)
(牛疏說文云兕如野牛青毛其皮堅厚可丨丨管子葛盧之山發而出黃金蚩尤丨以為丨也)雜鎧(魏志陳留王璜紀遼東郡)
(言肅愼國遣使重譯入貢獻其國弓三十張長三尺五寸楛矢長一尺八寸石砮三百枚皮骨鐵丨丨二十領貂皮四百枚)解
鎧(南史柳元景傳魏多縱突騎衆軍患之薛安都怒甚乃脫兜鍪丨所帶丨唯著絳衲兩當衫馬亦去具裝馳入賊陣猛氣咆勃)
(所向無前當其鋒者無不應刃而倒)司鎧(舊唐書武士彠傳高祖初行軍於汾晉休止其家因蒙顧接及為太原留守引為行)
(軍丨丨)裝鎧(元經傳桓石&KR1050;與苻堅將閻震戰俘萬人𫉬馬千匹丨丨三百)牟鎧(元經傳苻登自狄道起兵欷歔流涕)
(將士感慟皆刻丨丨為死休字示以戰死)嚴鎧(隋煬帝寳臺經藏願文師子丨丨反招毁於嬴目象足至底翻取誚於蜂房)
磑(五對切磨也公輸般作之)
韻藻增井磑(蘇軾詩何當來結香火緣永與名山供丨丨)落磑(黃庭堅雙井茶詩我家江南摘靈腴丨丨霏霏)
(雪不如又山芽丨丨風回雪曾為尚書破睡來陸游詩臘釀拆泥留客醉山茶丨丨唤兒煎又下巖石潤揮毫後正焙茶香丨丨時)
轉磑(陸游詩桑落滿壺春盎盎雨前丨丨雪霏霏又策勛頼有春芽在卧聽山童丨丨聲)茶磑(陸游詩解衣摩腹午窗明)
(丨丨無聲看霏雪又丨丨細香供𨼆几松風幽韻入哦詩)小磑(陸游煎茶詩午枕初回夢蝶牀紅絲丨丨破旗槍又丨丨落雪)
(花修綆汲牛乳)石磑(陸游詩丨丨霏霏雪銅爐裊裊雲)
紅絲磑(陸游詩雪落丨丨丨香動銀毫甌又雪霏庾嶺丨丨丨乳泛閩溪綠地林又聊將横浦丨丨丨自作蒙山紫筍茶)
纇(盧對切粗絲也)
韻藻忿纇(左傳昔有仍氏生女黰黑而甚美光可以鑑樂正后䕫取之生伯封實有豕心貪惏無饜丨丨無期謂之封豕)
疏纇(唐書李遜傳時吳元濟始平治條丨丨)鉏纇(唐書儒學傳序高祖始受命丨丨夷荒天下略定)頗纇(柳宗)
(元論為文書鑽礪之不工丨丨之不除也)疵纇(梅堯臣詩斗量入貢由掇拾未必一一丨丨無)
增目纇(舊唐書封常清傳將軍高仙芝為都知兵馬使每出軍奏傔從三十餘人常清慨然發憤投牒請與一傔常清細瘦)
(丨丨脚短而跛仙芝見其貎寢不納)微纇(新論荆岫之玉必舍纖瑕驪龍之珠亦有丨丨)荒纇(韓愈董惟深墓誌挈持維)
(綱鋤削丨丨)積纇(柳宗元論石鍾乳書叢齒丨丨重濁頑樸)瑕纇(柳宗元論非國語書思欲盡其丨丨以别白中正劉)
(禹錫詩錙銖揚芬馨尋尺招丨丨五燈會元若也會增丨丨若不會依前昩)紕纇(白居易詩衣縫丨丨黃絲絹飯下腥鹹白)
(小魚)掩纇(竇泉述書賦超石鼠之效能愧隋珠之丨丨)花纇(陸龜蒙詩數枝丨丨小愁殺扈花人)破纇(蘇舜欽詩)
(春輝照眼一如昨花已丨丨蘭生芽梅堯臣詩安行過樹下野杏正丨丨)辭纇(宋濂與子充論文詩六代駢枝與儷葉氣澌丨)
(丨猶驕矜)
黃絲纇(白居易詩柳眼丨丨丨花房絳蠟珠)淡無纇(皮日休詩連空丨丨丨照野平絶隙)
焙(蒲昧切煏也)
韻藻火焙(傳燈錄十六開士于浴堂證悟水因于薰籠焙浴具次得大安樂諸人會得則丨丨之中有丈六金身)
增茶焙(宋史地理志南劍州劍浦縣有大演石城二銀場雷大等五丨丨又建寧府建安縣有北苑丨丨龍焙監庫及石舍)
(永興丁地三銀場)龍焙(見上蘇軾送茶并谷簾與王勝之詞丨丨今年絶品谷簾自古珍泉陸游詩丨丨一嘗端可去無心)
(更為荔支留元好問五臺山寺詩石罅飛泉冰齒牙一杯丨丨雪生花)夜焙(茶經隂采丨丨非造也)正焙(避暑錄話)
(北苑茶正所産為曾坑謂之丨丨非曾坑為沙溪謂之外焙二地相去不遠而茶種懸絶沙溪色白過于曾坑但味短而微澀識茶)
(者一啜如别涇渭也)衣焙(武元衡賞新茶詩隂竇藏烟濕單丨染丨香陸游夜雨詩紅捲簾旌濕潤生丨丨香又退紅丨丨熏)
(香冷古錦詩囊覓句忙)上焙(顧況焙茶塢詩新茶已丨丨舊架憂生醭)茗焙(陸龜蒙詩閒開丨丨嘗須遍醉撥書帷卧)
(始休)入焙(王禹偁茶園詩出蒸香更别丨丨火微温)北焙(梅堯臣詩丨丨花如粟)團焙(梅堯臣詩一朝丨丨成)
揉焙(梅堯臣詩自煑至丨丨入碾只俄頃)紅焙(蘇軾夢㢠廻文詩丨丨淺甌新火活龍團小碾鬭晴窗)試焙(蘇軾新茶)
(送僉判程朝奉詩火前丨丨分新&KR1639;雪裏頭綱輟賜龍)官焙(黃庭堅詩注湯丨丨香出籠陸游秋興詩墨蛟飛下剡藤滑蒼)
(壁碾成丨丨香)春焙(黃庭堅茶詞相將扶上金鞍騕褭碾丨丨願少延歡洽)連焙(陸游遊鳳凰山詩一樽病起初浮白)
(丨丨春遲未過黃)土焙(陸游戲作貧詩丨丨憐煙煖藜羹愛糝香)
香口焙(苕溪漁𨼆丨丨丨亦隸北苑)溪口焙(丁謂詩茅茨丨丨丨)青蒻焙(梅堯臣詩競收丨丨丨不重漉)
(酒紗)
在(昨代切所丨又賄韻)
韻藻行在(史記滑稽傳武帝時徵北海太守詣丨丨所索𨼆漢書宣帝徵勃海太守龔遂非武帝時此褚先生記謬耳後)
(漢書馬援傳援上疏曰願聽詣丨丨所極陳滅囂之術舊唐書吕諲傳肅宗即位于靈武諲馳赴丨丨内官朱光輝李遵驟薦有才)
(帝深遇之宋史輿服志南渡之後有司印記多亡失彼遺此得各自收用尚方重鑄給之加丨丨二字或冠年號以别新舊遼史營)
(衛志遼國因宜為治秋冬違寒春夏避暑隨水草就畋漁歲以為常四時各有丨丨之所謂之捺鉢獨斷天子自謂曰丨丨所猶言)
(今雖在京師行所至耳又漢天子所在曰丨丨所所居曰禁中後曰省中蘇頲詩雲覆連丨丨風㢠廻助掃除杜甫詩今歸丨丨所王)
(事有去留)
增所在(禮記哀公命注為孔子布席於堂與之坐也君適其臣升自阼階丨丨如主史記信陵君傳公子聞趙有處士毛公)
(藏于博徒薛公藏于賣漿家公子欲見兩人兩人自匿不肯見公子公子聞丨丨乃閒步往從此兩人遊甚歡後漢書章帝紀詔天)
(下繫囚減死一等勿笞詣邊戍妻子自隨占著丨丨父母同産欲相從者恣聽之吳志孫皓傳寳鼎元年八月丨丨言得大鼎於是)
(改年大赦宋史高宗紀詔中原淮南流寓士人聽於丨丨州郡附試杜牧閑題詩男兒丨丨即為家百鎰黃金一朵花)鬭在
(白居易詩人間丨丨不如吾)一在(蘇軾次定慧欽長老見寄詩淨名毗耶中妙喜恒沙外初無往來相二土同丨丨)在
在(楊萬里明發南屏詩新晴丨丨野花香過雨迢迢沙路長)小在(楊萬里懷古堂前小梅漸開詩近水數枝殊丨丨一梢雙)
(朵忽齊開)
無藉在(杜甫送韋書記赴安西詩白頭丨丨丨朱紱有哀憐陸游官居書事詩本自陽狂丨丨丨更堪羸病不枝梧楊萬里)
(風花詩風似病顚丨丨丨花如中酒不惺鬆元好問玉泉墨詩涴袖秦郎丨丨丨畫眉張遇可憐生)知有在(蘇軾聽琴詩此)
(心丨丨丨尚復此微吟)無定在(元好問寄德新文詞自笑此身丨丨丨北州又復南州)
再(作代切重也兩也)
韻藻至再(書我惟時其教告之我惟時其戰要囚之丨于丨至于三乃有不用我降爾命我乃其大伐殛之後漢書光武)
(帝紀秀猶固辭丨于丨至于三羣下僉曰皇天大命不可稽留敢不敬承宋史樂志維皇親享丨丨至三禮備樂奏層陛森嚴)
其可再(左傳一之為甚丨丨丨乎)時難再(唐書魏徵傳千載休期丨丨丨得又王勃忽夢遊仙詩浮識俄易歸眞遊)
(邈難再)
增不再(書惟口出好興戎朕言丨丨禮記過言丨丨後漢書馮衍傳念人生之丨丨兮悲六親之日遠法言鼔舞萬物者其)
(雷風乎鼔舞萬民者其號令乎雷不一風丨丨王勃落花詩盛年丨丨得高枝難重攀)有再(後漢書馮衍傳嗟我思之不遠)
(兮豈敗事之可悔雖九死而不眠兮恐餘殃之丨丨)一再(宋史禮志賜酺自秦始秦法三人以上會飲則罰金故因事賜酺吏)
(民會飲過則禁之唐嘗丨丨舉行晁補之游信州南巖詩問客何人來官滿或丨丨元好問觀浙江漲詩投詩與龍盟蕩滌煩丨丨)
勿再(劉子翬諭俗詩隆寬俗與新僥倖汝丨丨)
善言再(新序桓公曰至德不孤丨丨必丨)牛酒再(杜甫八哀詩西郊丨丨丨原廟丹青明)消渴再(杜甫)
(送高司直尋封閬州詩長卿丨丨丨公幹沈綿屢)歡未再(獨孤及答李滁州見寄詩白髮俱生丨丨丨滄州獨往意何堅)
法應再(劉宰送王去非之官山隂詩達官須親民未竟丨丨丨)和而再(王令書懷寄黃任道滿子權詩寄詩侑子)
(觴期子丨丨丨)忽移再(王令寄洪與權詩貪驩不知久歲律丨丨丨)
欬(苦蓋切丨瘶)
韻藻嚏咳(禮記在父母舅姑之所不敢&KR0938;噫丨丨欠伸跛倚睇視)磬欬(北史崔㥄傳趙郡李渾將聘梁名軰畢萃)
(詩酒正懽㥄到一坐無復談話鄭伯猷歎曰身長八尺面如刻畫丨丨為洪鐘響胷中貯千卷書使人那得不畏服宋史樂志如聞)
(丨丨式燕以寧列子惠盎見宋康王康王蹀足丨丨疾言曰寡人之所說者勇有力也不說為仁義者也客將何以教寡人莊子夫)
(逃虚空者聞人足音跫然而喜矣而況乎昆弟親戚之丨丨其側者乎蘇軾龜山辨才詩忽驚堂宇變雄深坐覺風雷生丨丨)
增廣欬(禮記車上不丨丨疏丨宏大也丨聲欬也車已高若在上而聲大欬似自驕矜又驚衆也)&KR0938;欬(禮記聲容静注)
(不丨丨也)風欬(禮記季夏行春令則榖實鮮落國多丨丨注因丨致丨疾也柳宗元時令論反時令則有飄風暴雨霜雪水潦)
(大旱沉隂氛霧寒煖之氣大疫丨丨&KR0864;嚏瘧寒疥癘之疾)&KR0864;欬(論衡猶和神仙之藥以治丨丨)治欬(陶洪景論書啓丨丨)
(方一紙是謝安書)聞欬(袁桷詩儒宗文人行丨丨輙倒屣)
疾似欬(皮日休詩易政丨丨丨求賢甚于購)
左顧而欬(左傳晉士彌牟逆叔孫于箕叔孫使梁其踁待于門内曰余丨丨丨丨乃殺之右顧而笑乃止叔孫見士伯士)
(伯曰寡君以盟主之故是以久子不腆敝邑之禮將致諸從者使彌牟逆吾子叔孫受禮而歸)
孛(蒲昩切星也又月韻)
韻藻星孛(春秋哀公十三年冬十有一月有丨丨於東方左傳冬有丨丨於大辰而及漢申需曰彗所以除舊布新也天)
(事恒象今除於火火出必布焉諸侯其有災乎公羊傳有丨丨入於北斗孛者何彗星也魏志明帝紀太白晝見有丨丨於翼近太)
(微上將星宋史天文志丨丨於角白為兵赤軍敗)
增孛孛(春秋有星孛於大辰疏言其狀似箒光芒丨丨然爾雅彗星為欃槍注亦謂之孛言其形丨丨似掃彗)不孛
(漢書武帝紀星辰丨丨日月不蝕)妖孛(舊唐書吕才傳宋景修德丨丨夜移)彗孛(舊唐書天文志夫其五緯七紀之名)
(數中官外官之位次凌歴犯守之所主飛流丨丨之所應前史載之備矣宋史天文志孛星彗屬偏指曰丨芒氣四出曰丨星經自)
(北極已下五十星竝在紫薇宫内外占曰丨丨入中宫有異姓王白居易獻司徒令公詩德星銷丨丨霖雨滅腥臊)蒙孛(宋史)
(張堯佐傳堯佐尋拜淮康軍節度使羣牧制置使宣徽南院使景靈宫使拯等復言制下之日陽精晦塞氛霧丨丨宜斷以大義亟)
(命追寢)彭孛(武帝内傳五臟不淳關胃丨丨)陽孛(酉陽雜俎天運三千六百周為丨丨)委孛(張衡周天大象賦若)
(淫刑而縱欲則丨丨而流矣)
鄁(蒲昩切紂之畿内國名邶同)
韻藻增鄘邶(王惲拜奠宣聖林墓詩詠歸寫遺音風雅變丨丨)
瑁(莫佩切瑇丨亦作□蝟又號韻)
韻藻瑇瑁(周禮春官龜人若有祭祀則奉龜以往疏涪陵郡出大龜甲可以卜緣中文似丨丨俗呼為靈龜史記春申君)
(傳趙使欲夸楚為丨丨簪刀劍室以珠玉飾之春申君客三千餘人其上客皆躡珠履以見趙使趙使大慙漢書東方朔傳宫人簪)
(丨丨垂珠璣晉書五行志惠帝元康中婦人之飾有五兵佩又有金銀丨丨之屬為斧鉞戈戟以當笄北史齊後主紀其嬪嬙諸院)
(中起鏡殿寳殿丨丨殿丹青彫刻妙極當時隋書地理志南海交趾各一都會也並所處近海多犀象丨丨珠璣竒異珍瑋瑇亦作)
(玳西京雜記韓嫣以丨丨為牀司馬相如子虛賦罔丨丨釣紫貝張衡東京賦翡翠不裂丨丨不蔟所貴惟賢所寳惟榖徐陵玉臺)
(新詠序玉樹以珊瑚作枝珠簾以丨丨為柙唐太宗帝京篇羅綺昭陽殿芬芳丨丨筵李白贈辛判官詩文章獻納麒麟殿歌舞淹)
(留丨丨筵元稹詩玉梳鈿朵香膠解盡日風吹丨丨筝李商𨼆謝河東公和詩啓思將丨丨為逸少裝書願把珊瑚與徐陵架筆温)
(庭筠過華清宫詩屏掩芙蓉帳簾褰丨丨鈎吳萊詩霜林紅丨丨霧雨碧玻璃)
增珻瑁(逸周書正南甌鄧桂國損子産里百濮九菌請令以珠璣丨丨象齒文犀翠羽菌鶴短狗為獻)
痗(莫佩切病也又荒内切)
韻藻孔痗(詩悠悠我里亦丨之丨)
增心痗(詩願言思伯使我丨丨潘岳寡婦賦彼詩人之攸歎兮徒願言而丨丨韓維舟中夜坐詩臨歎意暫遣念離丨已丨)
久痗(謝靈運游南亭詩丨丨昏墊苦旅館眺郊𡵨)匪痗(謝莊讓吏部尚書表趙客興鑒未聞統馭鄭臣有規丨丨身譏)
疢痗(謝惠連詩積憤成丨丨無萱將如何)忘痗(梁昭明太子答晉安王書一見來章而樹諼丨丨方證昔談非為妄作)
袪痗(徐勉萱草賦即耀色以丨丨亦含香而可均)幽痗(陳子昂贈别冀侍御崔司議詩序朝廷歡娛山林丨丨)沉
痗(劉禹錫謁會禪師詩安能咎往事且欲去丨丨諸葛嵦詩已無靈山草丨丨竟誰憐)煩痗(范純仁詩塵臆滌丨丨)疾
痗(揭傒斯詩經春僒丨丨撫時增懦孱)
邦人痗(柳宗元永州刺史崔公墓誌銘公去昭代丨丨斯丨)
茷(符廢切草葉多也又泰韻)
韻藻綪茷(左傳分康叔以大路少帛丨丨旃旌)茅茷(左傳城濮之戰晉中軍風于澤亡大旆之左旃祁瞞奸命司馬)
(殺之以徇於諸侯使丨丨代之)師茷(左傳鄭人以子西伯有子産之故納賂於宋以馬四十乘與丨丨師慧注丨樂師也丨與)
(慧其名)
增宛茷(左傳丑父使公下如華泉取飲鄭周父御佐車丨丨為右載齊侯以免)糴茷(左傳晉侯使丨丨如楚報太宰)
(子商之使也)
薉(於廢切荒丨)
韻藻增草薉(周禮冬官粤之無鎛也非無鎛也夫人而能為鎛也注粤地塗泥多丨丨而山出金錫鑄冶之業田器尤)
(多齊民要術春若遇旱秋耕之地得仰壟待雨夏若仰壟匪直盪汰不生兼與丨丨俱出)失薉(荀子楛耕傷稼耘耨丨丨注丨)
(丨謂耘耨丨時使丨也)塗薉(荀子國者天下之大器也重任也不可不善為擇所而後錯之錯險則危不可不善為擇道然)
(後道之丨丨則塞危塞則亡)榛薉(柳宗元永州崔中丞萬石亭記刳闢朽壤翦焚丨丨)蓊薉(文同詩丨丨藏萬穴)
柿(方廢切斫木札也)
韻藻削柿(後漢書楊由傳由少習易并風雲占候有風吹丨哺太守廉范以問由由對曰方當有薦木實者其色赤頃之)
(五官掾獻橘注哺當作丨孚廢切削則札也資治通鑑後周世宗顯德四年詔修永福殿命官孫延希董其役帝至見役徒有丨丨)
(為匕瓦中噉飯者大怒斬延希)流柿(晉書王濬傳武帝謀伐吳詔濬修舟艦濬造船于蜀木柿蔽江而下建平太守吳彦取丨)
(丨以呈孫皓曰晉必有攻吳之計蘇軾詩塞江丨丨起書樓)木柿(見上李商𨼆南朝詩敵國軍營漂丨丨前朝神廟鎖烟煤)
增船柿(庾信奉和泛江詩建平丨丨下荆門戰艦浮)
䨴(徒對切霮丨雲狀)
韻藻增霮䨴(王延夀魯靈光殿賦雲覆丨丨洞杳冥兮左思賦宵露丨丨旭日晻㫲鮑照還都道中詩丨丨冥嵎岫濛)
(昩江上霧梁簡文帝大法頌序辛壬癸甲綿蠻丨丨呼哉其不可狀李白勤將軍歌蓄洩數千載風雲何丨丨劉長卿早春贈别趙)
(居士詩楚天合江氣雲色常丨丨柳宗元為王京兆賀雨表丨丨周布霏微四施黍稷盡成公私皆及蘇軾跋姜公弼課冊詩凝目)
(未瞬瀰漫丨丨霮又作黮何晏景福殿賦綿蠻黮䨴隨雲融泄又作湛摯虞槐賦豐融湛䨴蓊鬱扶疎)雲䨴(郭璞帝休贊竦)
(本少室曾隂丨丨)
憝(徒對切怨也惡也)
韻藻大憝(書元惡丨丨矧惟不孝不友後漢書寇榮傳如臣犯元惡丨丨足以陳于原野備刀鋸陛下當班布臣之所坐)
(以解衆論之疑晉書安帝紀霜戈一揮臣猾奔迸三率稜威丨丨授首潘岳西征賦愠韓馬之丨丨阻關谷以稱亂柳宗元劍山銘)
(天兵徐驅卒乘嘽嘽丨丨囚戮戎夏咸歡)
罔弗憝(書暋不畏死丨丨丨傳暋強也自強為惡而不畏死人無不惡之者言當消絶之)
增朕憝(書乃别播敷造民大譽弗念弗庸瘝厥君時乃引惡惟丨丨傳汝今往之國當分别播布德教以立民大善之譽若)
(不念我言不申我法者病其君道惟我亦惡汝)元憝(晉書文帝紀戰不窮武而大敵殱潰旗不再麾而丨丨授首摯虞太康頌)
(丨丨委命九夷重譯)近憝(逸周書聽讒自亂聽諛自欺丨丨自惡三不近也)怨憝(曾鞏秋聲詩蜩螿豈知微切切如丨)
(丨)
礧(盧對切丨䃍重也)
韻藻舉礧(後漢書杜篤傳一夫丨丨千夫沉滯)礧礧(杜甫白沙渡詩水清石丨丨沙白灘漫漫)
增下礧(曹植征蜀論丨丨成雷榛殘木碎)相礧(郭璞江賦觸曲厓以縈繞駭崩浪而丨丨)碚礧(梁簡文帝樂府)
(入林看丨丨春至定無賒)磈礧(何遜詩蕭條疾帆流丨丨衝波白柳宗元荅問觀今之賢智莫不舒翹揚英推𩔖援朋疊足天)
(庭丨丨恢張羣驅連行楊維楨鬭雞行氄毳毰毸蝟刺張怒咽丨丨嗔晴碧)碨礧(杜甫驄馬行隅目青熒夾鏡懸肉騣丨丨)
(連錢動皮日休古杉詩丨丨還無極伶俜又莫持薛季宣詩衆山鬱青葱環合紛丨丨)礌礧(陸游詩買酒不澆胷丨丨憂時)
(空覺膽輪囷)
酹(盧對切丨酒)
韻藻增沃酹(魏志武帝紀注路有經由不以斗酒隻雞過相丨丨車過三步腹痛勿怪)行酹(蜀志霍峻傳以峻為)
(梓潼太守裨將軍在官三年卒還葬成都先主甚悼惜乃詔諸葛亮曰峻既佳士加有功於國欲丨丨遂親率羣僚臨會弔祭因留)
(宿墓上當時榮之)號酹(南史王琳傳城陷被執殺之哭者聲如雷有一叟以酒脯來至丨丨盡哀收其血懷之而去)祭
酹(舊唐書懿宗紀邕州已西黎嶲界内昨因蠻寇互有殺傷宜令本道收拾埋瘞量設丨丨又烏重胤傳重胤赤心奉上能與下)
(同甘苦所至立功未嘗矜伐身歿之日軍士二十餘人皆割股肉以為丨丨雖古之名將無以加焉)龍酹(江淹齊太祖誄鬱鬯)
(既奠丨丨方撤)菊酹(蕭至忠詩寵極英房遍恩深丨丨餘)敬酹(朱子康王谷簾泉詩丨丨古陸子何年復來遊按謂陸羽)
(也)湘酹(楊无咎木犀詞騷人已去欲紉幽佩重為丨丨)重酹(楊无咎詞一尊丨丨為言千載同約)
元斝酹(宋史樂志弗替特舉丨丨斯丨)舉觴酹(朱子詩結廬倚蒼峭丨丨丨潺湲)
簺(先代切格五戲說文行棋相塞故曰丨也)
韻藻博塞(莊子臧與榖二人相與牧羊而俱亡其羊問臧奚事則挾筴讀書問榖奚事則丨丨以遊按塞同簺杜甫今夕)
(行咸陽客舍一事無相與丨丨為歡娛)
西河簺(隋書乞伏慧封西河郡公領潭桂二州總管見以簺捕魚者買放之百姓美之號其處為丨丨公丨)
增善簺(齊書沈文季傳文季尤丨丨及彈棋簺用五子)五簺(博經瓊有五采刻為一畫者謂之簺二畫者謂之白三畫)
(者謂之黑一邊不刻者謂之丨丨)格簺(皮日休詩丨丨分明占靚粧)
始作簺(邊韶簺賦丨丨丨者其明哲乎)
瀣(胡㮣切沆丨氣也)
韻藻沆瀣(司馬相如大人賦呼吸丨丨餐朝霞兮噍咀芝英兮嘰瓊華東方朔七諫引八維以自道兮含丨丨以長生張)
(衡賦飲青岑之玉醴兮餐丨丨以為粻嵇康琴賦餐丨丨兮帶朝霞渺翩翩兮薄天游韋莊又元集序金盤飲露惟採丨丨之精花)
(界食珍但享醍醐之味白居易夢仙詩朝餐雲母散夜吸丨丨精陸龜蒙送潤卿還華陽詩封題玉洞虚無奏點檢霜壇丨丨杯蘇)
(軾贈眼醫王生彦若詩琉璃貯丨丨輕脆不任觸陸游小酌詩千葉芙蕖白玉膚一樽丨丨碧琳腴方䕫木犀詩獨依上界清虚府)
(滿貯青冥丨丨秋)
增玉瀣(陸游漁𨼆堂獨坐詩三尺桐絲多静寄一樽丨丨足幽欣又斟殘丨丨行穿竹卷罷黃庭卧看山)碧瀣(陸游)
(記夢詩青冥曾見欹巾角丨丨閒將洗筆鋒)夜瀣(袁裒秋雪聯句漢盤結丨丨韓堂滅宵檠)
薆(烏代切丨薱草盛也)
韻藻晻薆(漢書司馬相如上林賦肸蠁布寫丨丨咇茀注丨丨咇茀皆芳香意也)
增薆薆(史記司馬相如大人賦時若丨丨將混濁兮召屏翳誅風伯而刑雨師)昩薆(漢書律歷志丨丨于未申堅於)
(申師古注薆蔽也)蓊薆(司馬相如賦觀衆樹之丨丨兮覽竹林之榛榛)掩薆(魏武帝登城賦風飄颻而既臻日丨丨而)
(西移)幽薆(張載敘行賦超陽平而越白水稍丨丨以㢠廻深)菴薆(傅咸喜雨賦隂鬱怫而騰起陽丨丨而自消謝朓冬緒羈)
(懷詩客念坐嬋媛年華稍丨丨)道薆(江淹誄文譽馥區中丨丨氓外)
南園薆(曹植臨觀賦丨丨丨兮果載榮)
靉(烏代切丨靆雲狀)
韻藻增暡靉(僧寒山詩獨卧重巖下蒸雲晝不消室中雖丨丨心裏絶喧囂)微靉(吳澄詩一天秋意滿淡泊散丨)
(丨)靉靉(顧瑛詩高堂梧與竹丨丨排空青袁士元詩興盡歸來月猶在盤礴解裝雲丨丨)靆靉(姚希孟日升月恒賦)
(自晻曀而晃耀又丨丨而玲瓏)
佳氣靉(王惲拜奠宣聖林墓詩憑軾望雲林鬱鬱丨丨丨)衆峯靉(王惲遊萬固寺詩筆落還自驚一掃丨丨丨)
鐓(徒對切矛下銅也錞同)
韻藻鋈錞(詩俴駟孔羣厹矛丨丨傳錞鐏也釋文錞徒對反矛戟下銅鐏)
前其錞(禮記進戈者前其鐏進矛戟者丨丨丨)
增戟鐓(陳造赤口灘詩奔衖震溝畎狠石森丨丨)
距為鐓(韓愈鬭雞聯句既取冠為胄復以丨丨丨)
睞(洛代切傍視也)
韻藻善睞(曹植洛神賦明眸丨丨靨輔承顴張華白紵舞歌宛若龍轉乍低昂凝停丨丨容儀光)眄睞(張華永懷)
(賦美淑人之妖艷因丨丨而傾城任昉牋咳唾為恩丨丨成飾杜甫詩丨丨皆已虚跋涉曾不泥劉長卿詩顧余尚羈束何幸承丨)
(丨韋應物黿頭山神女歌東晉永和今幾代雲髮素顔猶丨丨温庭筠詩丨丨生羽翼咄嗟㢠廻雪霜陸龜蒙詩吹嘘川可倒丨丨花)
(争姹)
增轉睞(酉陽雜俎平康坊菩提寺佛殿内槽東壁維摩變舍利弗角而丨丨元和末俗講僧文淑裝之筆蹟盡矣)旁睞
(潘岳射雉賦奮勁骹以角槎瞵悍目以丨丨)延睞(謝朓七夕賦步廣階而丨丨屬天媛之淹留)騰睞(謝靈運江妃賦)
(綿視丨丨靡容膩理)右睞(劉宰詩豈其懾聲𫝑左眄而丨丨)羣睞(劉詵詩富博駭丨丨)
徠(洛代切勞也又灰韻)
韻藻增勞徠(隋書律歷志張胄元與孝孫共短賓歷異論蜂起三十四年七月上令參問日食事楊素等奏太史凡奏)
(日食二十有五唯一晦三朔依尅而食尚不得其時又不知所起他皆無驗胄元所尅前後妙衷時起分數合如符契孝孫所尅驗)
(亦過半於是高祖引孝孫胄元等親自丨丨舊唐書宇文融傳今逃亡初服居業未康循逃戶及籍外剩田猶宜丨丨權德輿送建)
(州趙使君序旟軾之間猛鷙飛伏丨丨所及鰥寡康樂)
裁(昨代切製丨見灰韻)
韻藻風裁(後漢書黨錮傳李膺獨持丨丨以聲名自高注裁音才代反揭傒斯趙國公八十應制詩霜簡驚丨丨天官肅)
(羽儀)
增殊裁(張衡西京賦取丨丨於八都豈稽度於往舊注裁去聲八都猶八方也)改裁(張衡東京賦昩旦丕顯後世猶)
(怠況初制於甚泰服者焉能丨丨)
襶(丁代切褦丨不曉事也)
韻藻褦襶(程曉詩今世丨丨子觸熱到人家陸游詩倦遊但有笭箵興久客眞諳丨丨情又赤日黃塵丨丨忙王庭筠詩)
(且喜過門無丨丨却憐浣壁有寧馨)
曃(他代切曖丨不明貌)
韻藻曖曃(楚辭遠遊時丨丨其曭莽兮召玄武而奔屬班固終南山賦丨丨晻靄若鬼若神阮籍大人先生傳時丨丨而)
(將逝兮風飄颻而振衣)
靆(徒耐切靉丨雲狀)
韻藻增靉靆(潘尼詩朝雲丨丨行露未晞鄭谷詩夀山晴丨丨顥氣煖連延陸游詩一朝解風籜丨丨蒼雲屯)
靧(荒内切洗面頮同)
韻藻增請靧(禮記其間面垢燂潘丨丨)盥頮(蘇轍嶽下詩中休強飲食莫宿時丨丨)三頮(袁桷次瑾子過)
(梁山濼韻詩一插澆腸㢠廻丨丨慰顙泚)
儗(海愛切儓丨癡也又五溉切又紙韻)
韻藻增佁儗(司馬相如大人賦沛艾赳螑仡以丨丨兮放散畔岸驤以孱顔)
采(倉代切臣食邑漢志注丨官也因官食地故曰丨地本作埰通作寀又賄韻)
韻藻增有采(禮記大夫丨丨以處其子孫)食采(後漢書馮魴傳其先魏之支别丨丨馮城因以氏焉江總度支)
(陸君誄丨丨命氏遐哉陸鄉)田采(謝莊搜才表臼季稱冀缺而疇以丨丨張㪍進陳湯而坐以裭爵)因采(沈約安陸)
(王碑本支派别丨丨命氏)
三家埰(周伯琦釋奠孔子廟詩不見丨丨丨唯餘五父衢)
&KR3253;(方肺切蘆丨亦作䉬)
韻藻增細䉬(南史孫謙傳卒年九十二其子貞巧乃織丨丨裝轜以篾為鈴佩雖素而華)
回(胡對切曲也繞也避也見灰韻賄韻)
韻藻增避回(漢書王温舒傳温舒擇郡中豪敢往吏十餘人為爪牙皆把其隂重罪而縱使督盜賊快其意所欲得雖)
(有百罪弗法即有丨丨夷之亦滅宗注丨丨謂不盡意捕擊也)
顪(許穢切頰也)
韻藻增壓其顪(莊子為接其鬢丨丨丨)
焠(士内切作刀鑒也火與水合為丨)
韻藻增輪焠(司馬相如子虛賦脟割丨丨自以為娛)
栽(昨代切築墻長板又灰韻)
韻藻增里而栽(左傳楚子圍蔡報栢舉也丨丨丨注栽設版築為圍壘去蔡一里)
㻗(蒲昩切珠百枚曰丨㻗貫也又珠五百枚也亦作琲見賄韻)
韻藻增璣琲(唐書貴妃楊氏傳帝幸華清宫五宅車騎皆從遺鈿墮舄瑟瑟丨丨狼籍於道)
誖(蒲昩切言亂又補妹切又月韻)
韻藻增不誖(漢書律歷志履端於始序則不愆舉正於中民則不惑歸餘於終事則丨丨此聖王之重閏也眞德秀題)
(跋三略先秦書予嘗深味之其言治國養民法度與儒者指意丨丨)老誖(漢書疏廣傳廣子孫竊謂廣所愛信者說買田宅廣)
(曰吾豈丨丨不念子孫哉顧自有舊田廬今復增益之以為嬴餘但教子孫怠惰耳周必大題戊午吉州舉人期集小錄左君既具)
(著於錄而附以坐客所賦詩強予題其後丨丨雖不能措辭竊有祝焉)違誖(唐書韋表微傳羈丱能文刻苦自立以學者薄)
(師道不如聲樂賤工能尊其師著九經師授譜詆其丨丨)
北(蒲昩切分異也按廣韻無此字見書舜典又職韻)
韻藻分北(書庶績咸熙丨丨三苖疏北背也善留惡去使分背也釋文北音佩)
&KR3888;(蒲昩切拂取)
縡(作代切事也)
韻藻增傅縡(陳書丨丨傳丨丨字宜事靈州人篤信佛教大心暠法師著無證論以詆之縡乃為明道論用釋其難施)
(文慶沈客卿以便佞親幸共譖縡收下獄縡於獄中上書恐東南王氣自兹而盡後主益怒遂賜死)
薱(徒對切草盛)
韻藻薆薱(張衡西京賦嘉卉灌叢蔚若鄧林鬱蓊丨丨橚爽櫹槮注皆草木盛貌也)
劾(胡㮣切推丨見職韻)瑇(徒耐切丨瑁亦作蝳□俗又作玳又沃韻)
誶(蘇内切告也見寘韻)脢(莫佩切背肉也見灰韻)
棌(倉代切木名)悔(荒内切改丨見賄韻)
癈(方肺切痼疾通作廢)&KR2117;(許穢切殢丨困極也通作&KR2468;亦作喙)
鼐(奴代切大鼎也又賄韻)眛(莫佩切目暗也又泰韻)
朏(滂佩切向曙色也又尾韻月韻)攂(盧對切丨鼔)
御定佩文韻府卷七十之四
