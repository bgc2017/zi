欽定四庫全書
御定佩文韻府卷六之三
上平聲六魚韻三
余(以諸切我也又姓通作予)
韻藻由余(史記秦紀丨丨其先晉人也亡入戎能晉言聞繆公賢故使丨丨觀秦秦繆公示以宫室積聚丨丨曰此乃所)
(以亂也上含淳德以遇其下下懷忠信以事其上一國之政猶一身之治不知所以治此真聖人之冶也抱朴子衞鞅丨丨之徒式)
(法于内徐陵王臺新詠序凌雲槩日丨丨之所未窺)
增圉余(爾雅四月為余注四月得丁則曰丨丨)接余(爾雅䓏丨丨其葉苻疏䓏菜一名丨丨)余余(陸德明易)
(困卦来徐徐釋文子夏作荼荼王肅作丨丨)雜余(山海經餘峨之山丨丨之水出焉)宣余(山海經風雨之山丨丨之)
(水出焉)榮余(山海經柴桑山東二百三十里曰丨丨之山)盖余(山海經有夏州之國有丨丨之國)珠余(穆天)
(子傳自西夏至于丨丨氏及何首千又五百里)無余(吳越春秋少康封其庶子于越號曰丨丨)避余(韓詩外傳齊桓公出)
(遊遇一丈夫裒衣應步帶著桃殳桓公怪而問之曰是何名何經所在何篇所居何以斥逐何以丨丨)昭余(淮南子何謂九)
(藪曰越之具區楚之雲夢秦之陽紆晉之大陸鄭之甫田宋之孟諸齊之海隅趙之鉅鹿燕之丨丨)名余(離騷丨丨曰正則兮)
(字余曰靈均潘岳懷舊賦丨丨以國士眷予以嘉姻)字余(見上)詈余(離騷女嬃之嬋媛兮申申其丨丨注嬃屈原姊也)
涉余(離騷詔西皇使丨丨)告余(離騷鸞凰為余先戒兮雷師丨丨以未具歸去来辭農人丨丨以春及將有事于西疇)
夾余(王逸九思蠋入兮我懷蟲豸兮丨丨)敦余(謝瞻荅靈運詩親親子丨丨賢賢吾賞爾)
小白余(爾雅朕余躬身也疏僖公九年左傳齊侯曰丨丨丨杜注丨丨齊侯名丨身也)丞負余(韓愈藍田丞廳壁記)
(丞哉丞哉余不負丞而丨丨丨)
予(以諸切我也又語韻)
韻藻後予(書奚獨丨丨)儆予(書洚水丨丨)棄予(詩將安將樂丨丨如遺)比予(詩丨丨于毒)起
予(論語丨丨者商也孟浩然詩好勇方過我多才便丨丨杜甫詩努力輸肝胆休煩獨丨丨韓愈詩先惠高文謝丨丨黃庭堅贈)
(弟詩船忩卧讀書萬卷還有新詩来丨丨陸游詩稚子談經屢丨丨)愁予(楚辭目眇眇兮丨丨陸機思歸賦風霏霏而入室響)
(淋淋而丨丨蘇軾詩客至先丨丨陸游詩滿川煙雨正丨丨)宰予(史記仲尼弟子傳丨丨字子我利口辯辭為臨菑大夫孔)
(子曰吾以言取人失之丨丨以貌取人失之子羽)
俎豆予(莊子丨丨丨賢人之間)
增弼予(書尚丨丨欽承天子威命)相予(書尚克丨丨以濟兆民)跂予(詩丨丨望之)訊予(詩丨丨不顧顛)
(倒思予)思予(見上)開予(禮記曩者爾心或丨丨)望予(楚辭命天閽其開關兮排閭闔而丨丨)襲予(九歌)
(綠葉兮素枝芳菲菲兮丨丨沈約郊居賦輕風微動芬芳丨丨)媵予(九歌波滔滔兮来迎魚鱗鱗兮丨丨)召予(九歌聞佳)
(人兮丨丨將騰駕兮偕逝)華予(九歌歲既晏兮孰丨丨)在予(九歌紛總總兮九州何夀夭兮丨丨孔魚詩木石無時用)
(萍流復丨丨梅堯臣詩昔對謫仙人此意復丨丨)聒予(王逸九思鷃雀列兮讙諽鴝鵒鳴兮丨丨)喻予(陸機賦發蘭音)
(以清唱操玉懷而丨丨)祐予(陽固演賾賦冀靈鑒之丨丨兮願告予以忠益)憶予(梁昭明太子示雲麾弟詩爾登陟兮)
(一長望理化顧兮忽丨丨)徯予(蘇頲奉和聖製途次上黨舊宫應制詩昔試邦興后今過俗丨丨)欺予(韓愈進學觧有)
(笑于列者曰先生丨丨哉又蔡珪詩竟日開編樂有餘古人妙處不丨丨)記予(姚合詩幽石題名處憑君亦丨丨)娛予
(蘇軾谷林堂詩我来初過兩物至如丨丨)
不棄予(禮記子夏曰朋友丨以是丨丨)三招予(列子来丹執劔遇黑卵之子于門擊之三下如投虚黑卵之子方笑)
(曰汝何蚩而丨丨丨)子知予(包佶詩離恨丨丨丨)陳趙予(蘇軾詩夢廻聞剥啄誰呼丨丨丨)不鄙予(歐陽)
(修詩自顧返時彦多慙丨丨丨)来約予(梅堯臣觀書畫詩五月祕府始曝書一日江君丨丨丨)
譽(以諸切稱也又御韻)
韻藻燕譽(詩慶既令居韓姞丨丨注丨安丨樂也)口譽(禮記君子不以丨丨人則民作忠)民譽(左傳凡六)
(官之長皆丨丨也魏書司徒徽傳出為河内太守在郡清整有丨丨劉峻書早綰銀黃夙昭丨丨)要譽(孟子非所以丨丨于)
(鄉黨朋友也)稱譽(史記儒林傳張湯以兒寬為長者數丨丨之漢書東方朔傳朔上書高自丨丨上偉之)虛譽(漢書)
(公孫弘傳與内富厚而外為詭服以釣丨丨者殊科列子皇皇爾競一時之丨丨)名譽(魏書世祖求賢詔隐迹衡門不求丨)
(丨莊子勢為天子而不以貴驕人富有天下而不以財戲人非所以要丨丨也語林劉道生與真長言一時有丨丨者皆歸真長法)
(苑珠林現世得丨丨將来生善道)流譽(魏書李奬傳入朝出牧清明丨丨又苟子凡流言流說流事流謀丨丨流愬)世
譽(魏書薛聰有丨丨屢遷治書侍御史直閤將軍座右銘丨丨不足慕唯仁為紀綱)好譽(管子君舍法而任智故民舍事)
(而丨丨)光譽(墨子禹湯文武為政必使饑者得食寒者得衣勞者得息遂得丨丨令聞于天下)忠譽(荀子忠言忠說)
(忠事忠謀丨丨忠愬)逐譽(亢倉子若天子自賢大臣固位之求士則事文丨丨貪濁浮麗之材至)采譽(亢倉子不丨其)
(丨而知其善不流其毁而斷其實可謂有識者也)假譽(鄒陽上書百里奚乞食于路繆公委之以政寗戚飯牛車下而桓公)
(任之以國此二人者豈借宦于朝丨丨于左右然後二主用之哉)
吾誰譽(論語丨之於人也誰毁丨丨)一人譽(史記季布傳陛下以丨丨之丨而召臣以一人之毁而去臣)鄉
曲譽(魏書崔延夀為冀州主簿輕財好施甚收丨丨之丨司馬遷報任安書僕少負不羈之行長無丨丨之丨)
不虞之譽(孟子有丨丨丨丨有求全之毁)
增无譽(易无咎丨丨无通作無莊子至樂無樂至譽無譽張九齡荔枝賦序士有未效之用而身在無譽之間)至譽
(見上)延譽(國語使張老丨君丨于四方北史魏陸暉與弟恭之共晤孫惠蔚蔚曰不意二陸復在坐隅吾德謝張公無以丨丨)
(辨亾論奉使則趙咨沈珩以敏逹丨丨梁元帝懷舊志序長安羣公為其丨丨扶風長者刷其羽毛)談譽(大戴禮隂行以取名)
(比周以丨丨注迭相親比交相丨丨)面譽(大戴禮丨丨者不忠飾貌者不情莊子好丨丨人者亦皆背而毁之潛夫論閭閻凡)
(品何獨識哉苟望塵僄聲而已矣非能察臧否之虛實也直以丨丨我者為智諂䛕已者為仁)比譽(大戴禮君子不假貴而取)
(寵不丨丨而取食)取譽(大戴禮子張問入官于孔子孔子曰安身丨丨為難也)望譽(大戴禮飲食以親貨賄以交接)
(利以合故得丨丨)求譽(史記田齊世家威王召即墨大夫語之曰是子不事吾左右以丨丨也)自譽(漢書東方朔傳)
(上笑曰使先生自責廼反丨丨賜酒一石肉百斤歸遺細君又魏書淮陽王孝友傳孝静帝宴華林園孝友因醉丨丨)美譽
(晉書景帝紀雅有風采沈毅多大略少流丨丨又劉隗傳隗伯父訥字令言有人倫鑒識子疇字王喬少有丨丨)含譽(晉書)
(天文志瑞星三其三曰丨丨)有譽(晉書懷帝紀帝專玩書籍丨丨于時)早譽(南史王延之傳延之與阮韜俱宋領軍將)
(軍劉湛外甥並有丨丨)時譽(南史袁君正傳君正美風儀善自居處以貴公子早得丨丨為豫章内史魏書任城王雲傳聽)
(理民訟甚收丨丨)令譽(梁書蕭瓛傳幼有丨丨)齊譽(北齊魏收傳與温子昇邢子才丨丨世號三才)買譽(管子)
(濟人以丨丨又便辟伐矜之人將以此丨丨成名)高譽(晏子出則丨丨其君之德義潛夫論虚張丨丨彊蔽疵瑕以相誑耀)
(有快于耳不若忠選實行可任于官也)賞譽(晏子以丨丨自勸者惰乎為善)鄉譽(列子龍叔曰吾丨丨不以為榮國毁)
(不以為辱潘岳文厲操確其不拔丨丨著而日就)市譽(亢倉子若人主貴耳聞之功則天下之人運貨逐利而丨丨矣)禄
譽(亢倉子功成事畢榮在丨丨光揚志滿之謂材)任譽(商子慈仁過之母也丨丨姦之鼠也韓非子活賊匿姦當死之民也)
(而世尊之曰丨丨之士)二譽(淮南子上有一善下有丨丨)垂譽(論衡文王孔子率禮之人也身自用酒千鍾百觚則)
(何以立德成化表名丨丨乎)純譽(論衡焦陳留君兄名稱兖州行完跡潔無纖芥之毁及為從事刺史焦康絀而不用何則)
(衆好丨丨之人非為賢也)衆譽(中論有不因丨丨而獲大賢其文王乎遇姜太公秉竿而釣文王召而與之言則帝王之佐也)
(乃載之歸以為太師)察譽(人物志七繆一曰丨丨有偏頗之繆)過譽(人物志是故同體之人常患于丨丨及其名敵則尠)
(能相下)飛譽(文心雕龍鄒子以談天丨丨騶奭以雕龍馳響)黨譽(東方朔七諫朋曹比而丨丨)顯譽(鄭康成戒)
(子書丨丨成于僚友德行立于己志)歎譽(應璩百一詩用等稱才學往往見丨丨法苑珠林長者問曰汝為外道異學何故丨)
(丨)䨇譽(劉臻妻陳荅舅母書亦既冠婚丨丨允集庶幾偕老色養膝下)積譽(陽固演賾賦有積毁而恩昵兮有丨丨而)
(寵衰)毁譽(孔魚詩貞心達丨丨張九齡詩寧知有丨丨)誇譽(周伯琦詩陛戟總丨丨)竒譽(法苑珠林佛出自東)
(天竺弱狀丨丨以文談見稱)
寧一譽(晉書劉寔傳懷帝詔曰昔虞任五臣致垂拱之化漢相蕭何興丨丨之丨)當官譽(北史魏楊寬歴居臺閣有)
(丨丨之丨魏書崔興之為瀛冀二州平北府長史所歴有丨丨之丨)多士譽(北史魏崔鴻考令議時收丨丨之丨國號豐賢)
(之美)光國譽(北史魏成淹謂齊裴昭明曰但令有丨丨之丨雖非理得罪亦復何嫌)明察譽(魏書賈思同傳雖無)
(丨丨之丨百姓安之)良牧譽(魏書高閭傳老為二州乃更廉儉自謹有丨丨之丨)元凱譽(魏書李冲對高祖曰臣遭)
(唐堯之君不敢忘丨丨之丨)奉公譽(魏書盧同傳相州刺史奚康生徵民歲調皆七八十尺以邀丨丨之丨部内患之)
平直譽(北史魏甄密為衞尉卿在官有丨丨之丨)出者譽(管子四隣賓客入者說丨丨丨光名滿天下)明譖
譽(法苑珠林常樂福德丨人丨丨)
輿(以諸切說文車底也又衆也又姓)
韻藻坤輿(易丨為大丨)得輿(易君子丨丨)閑輿(易日丨丨衞利有攸往注日習車輿防衞徐幹中論馬雖)
(有逸足而不丨丨則不為良駿)權輿(詩于嗟乎不承丨丨爾雅丨丨始也後漢書魯恭傳方今始夏百榖丨丨易林仁哲丨丨)
(蔭國受福揚雄賦萬物丨丨于内又文丨丨天地未祛睢睢盱盱錢起詩造化睹丨丨又唐書藝文志趙自勔造化丨丨六卷)禮
輿(左傳禮國之幹也敬丨之丨也)德輿(左傳夫令名丨之丨也又南史宋高祖字丨丨又唐詩權丨丨字載之生三歲知辨)
(四聲四歲能賦詩積思經術無不貫綜雖動止無外飾藴藉風流自然可慕拜同平章事諡曰文)賦輿(左傳晉人曰羣臣率)
(丨丨為魯衛請注兵車權德輿詩帝命專城總丨丨)七輿(左傳丨丨大夫注侯伯七命副車七乘庾信詩帳幕參三顧風流盛)
(丨丨)乘輿(孟子今丨丨已駕矣有司未知所之宋史天文志天輻二星主丨丨蔡邕獨斷車馬衣服器械百物曰丨丨子虚賦)
(丨丨弭節徘徊翺翔曹植詩玉馬充丨丨芝盖樹九華杜甫詩紫微臨大角皇極正丨丨劉憲詩一丘一壑降丨丨)輪輿(孟子)
(子何尊梓匠丨丨而輕為仁義者哉韓愈詩木之就規矩在梓匠丨丨)厮輿(漢書淮南王傳丨丨之卒有一不備而歸者竊)
(為羞之)題輿(謝承後漢書周景辟陳蕃為别駕不就景丨别駕丨曰陳仲舉坐不復更辟蕃起視職陳子昂為人讓官表丨)
(丨佐岳無展驥之能蘇頲詩稍發仙人履將丨别駕丨杜甫詩名參從望苑職述景丨丨)籃輿(晉書陶潛傳王弘問其所乘荅)
(曰素有脚疾向乘丨丨亦足自反乃令一門生二兒共轝之又孝友傳孫晷父乘丨丨晷躬自扶持權德輿詩逢迎只是坐丨丨蘇)
(軾詩丨丨置紙筆得句輕千乘范成大詩飛瀾濺沫漱丨丨陸游詩幅巾短褐小丨丨薩都拉詩童子抱琴随白鶴隣翁看竹借丨)
(丨)肩輿(晉書王獻之嘗經顧辟疆園先不相識乘平丨丨徑入唐書帝幸玉華宫詔房喬居守聽卧治事稍急召許丨丨入)
(殿宋史皇后祀先蠶乘龍飾丨丨李紳詩自緣多病喜丨丨蘇軾詩丨丨任所適遇勝輒留連陸游詩美睡付丨丨)岱輿(列子)
(渤海之東有大壑其中有五山焉曰丨丨員嶠方壺瀛洲蓬莱)假輿(荀子丨丨馬者非利足也而致千里)駭輿(荀子馬丨)
(丨則君子不安輿)堪輿(淮南子丨丨行雄以知雌許慎注丨天道也丨地道也甘泉賦屬丨丨以壁壘兮漢書藝文志丨丨)
(金匱十四卷隋書經籍志八會丨丨一卷唐書藝文志張衡丨丨歴注一卷殷紹黃帝四序丨丨一卷地節丨丨一卷)廻輿
(孔叢子趙簡子使聘夫子夫子將至及河聞鳴犢竇犨之見殺也丨丨而旋梁武帝詩歇駕止行警丨丨暫遊識蕭慤詩發軔城西)
(畤丨丨事北游庾信詩三元随建節八景逐丨丨李嶠詩丨丨入咸京)金輿(太玄經土中其廬設於丨丨注五以中和之德)
(而處丨丨之位出命令以御臣下所謂君子得車尚可載也庾肩吾詩入徑轉丨丨開橋通畫鷁王維詩那堪聞鳳吹門外度丨丨)
(費氏宫詞新開涼殿幸丨丨虞集詩丨丨曾共侍十載憶甘泉又法苑珠林晉沙門僧朗太元中于奉高縣丨丨山谷起立塔寺)
方輿(宋玉賦丨地為丨圓天為盖東晳補亡詩漫漫丨丨回回洪覆又元史禮樂志丨丨官三十人)扶輿(上林賦丨丨綺)
(靡王褒九懷登羊角兮丨丨浮雲漠兮自娛韓愈文氣之所窮盛而不過必蜿蟺丨丨磅礴而鬱積)靈輿(漢郊祀歌丨丨位偃)
(蹇驤羽獵賦撞鴻鐘建九旒六白虎載丨丨黃溍詩丨丨副九斿)鸞輿(西都賦乘丨丨備法駕豆盧復詩豐年多望幸春色)
(待丨丨杜甫詩二毛趨帳殿一命侍丨丨王珪詩天歌吹下引丨丨)附輿(聖主得賢臣頌王良執靶韓哀丨丨縱馳騁騖忽如)
(影靡注世本韓哀作御)琱輿(張衡賦轙丨丨而樹葩兮擾應龍以服輅韓琦詩丨丨高自九閽来)連輿(魏文帝與吳質)
(書昔日游處行則丨丨止則接席何曾湏臾相失)龍輿(阮籍詩良馬騁丨丨隋文帝詩翠霞乘鳳輦碧霧翼丨丨)皇輿
(陸機論旋丨丨于夷庚反帝座于紫闥陸雲詩丨丨凱歸柳宗元詩天田不日降丨丨)輕輿(吳都賦丨丨按轡以經隧樓船)
(舉颿而過肆張華賦輶軒停蓋丨丨託隂陳叔逹詩丨丨臨太液湛露酌流霞)版輿(閒居賦微雨新晴六合清朗太夫人乃御)
(丨丨升輕軒遠覽王畿近周家園傅暘晉諸公傳贊秪以足疾丨丨上殿羅隐詩潘令花繁賀丨丨)玉輿(李嶠詩歲在開金殿)
(時来降丨丨范成大詩中天繖動丨丨来萬歲三聲徹九街又黃庭内景經金輦正立從丨丨)宸輿(王維詩謀猷為相國翊贊)
(奉丨丨)鳳輿(杜甫詩通籍盤螭印差肩列丨丨)接輿(論語楚狂丨丨歌而過孔子高士傳丨丨姓陸名通又唐書陸)
(羽隐苕溪或獨行野中誦詩擊木裴回不得意或慟哭而歸時謂今丨丨)子輿(史記仲尼弟子傳曾參南武城人字丨丨孟子)
(傳孟軻鄒人也正義軻字丨丨又莊子丨丨與子桑友而霖雨十日丨丨曰子桑病矣裹飯而往食之)
六尺輿(漢書爰盎傳天子所與共丨丨丨者皆天下豪賢王筠表陪丨丨之丨通天下之意蘇軾詩無異親廵丨丨丨)導
母輿(唐書崔邠傳邠拜太常卿始親事大閱四部樂邠自第去帽親丨丨丨公卿見者皆避道都人榮之)和長輿(晉書)
(丨峴字丨丨)
增大輿(易壯于丨丨之腹)上輿(周禮冬官考工記有虞氏上陶夏后氏上匠殷人上梓周人丨丨又易林登几丨丨)
(駕駟南游)丘輿(左傳晉師從齊師入自丨丨擊馬陘注丨丨齊邑)芞輿(爾雅藒車丨丨疏藒車一名丨丨香草也)執
輿(論語夫丨丨者為誰)編輿(公羊傳注竹箯一名丨丨王勃九成宫頌石城金室丨丨井鬼之區)文輿(國語智丨之丨)
(也又陶潛詩出則陪丨丨又唐書藝文志李道古丨丨三十卷)同輿(史記日者傳賈誼宋忠二人即丨丨而之市遊于卜肆中)
(蜀志曹公表先主為左將軍禮之愈重出則丨丨坐則同席風俗通凡兄弟相愛丨丨而出同床而寝世說夏侯湛與潘岳友善每)
(出丨丨人謂之連璧蘇軾詩頼我同年友相歡出丨丨)箯輿(史記張耳傳廷尉以貫高事辭聞上使泄公持節下問之丨丨)
(前韋昭注如輿床人輿以行)食輿(漢書師古注編竹木為輿若今丨丨)攀輿(續漢書劉寵除東平陵令以母病去官士)
(民丨丨拒輪充塞道路車不得前蘇軾詩丨丨無六尺)綏輿(南史宋高祖紀彭城縣丨丨里人)眠輿(南史陳新安王)
(伯固在南徐不知政事日出田獵或乘丨丨至于草間輙呼人從遊)襻輿(南史蕭範傳南康王會理懦而無謀所乘丨丨施板)
(屋冠以牛皮)腰輿(南史張寳積乘丨丨詣蕭穎胄唐書禮志陳丨丨于東階之東每室各二皆西向北上贊者引太廟令太)
(祝宫闈令帥内外執事者以丨丨升自東階金史殿下各設丨丨一舁士一十六人决疑要錄丨丨以手挽之别于肩輿)擔輿
(梁書蕭詧傳丨丨者冬月必湏裹頭夏月則加蓮葉帽)福輿(北史崔彧傳魏崔冋誡子曰恭儉丨之丨乘丨丨者浸以康休)
司輿(北史隋後官儀一曰丨丨掌輿輦&KR0987;扇唐書百官志丨丨典輿掌輿各二人掌輿輦繖扇文物羽旄以時暴晾)典輿
(見上金史百官志丨丨都轄從九品)掌輿(見上)懸輿(北史高閭傳掛冠謝事禮備丨丨李德裕詩相勉在丨丨)身輿
(魏書李順傳禮者丨之丨敬者行之本)坐輿(魏書儒林列傳高祖篤好墳典丨丨據鞍不忘講道)承輿(魏書楊固傳朝)
(挾其車夕丨其丨)慕輿(魏書官氏志丨丨代北複姓)步輿(唐書李綱傳以足疾賜丨丨聽乘至閣門問以政事周遷)
(輿服雜事記丨丨方四尺素木為之以皮為襻扛之自天子至庶人通得乘即版輿也張敞東宫舊事太子有丨丨一)小輿
(唐書㐮邑王神符傳以足不良歸第太宗就第慰問又令乘丨丨入紫微殿三衞挾輿以升孫元晏詩丨丨升殿掌鈞台謂謝朏也)
挾輿(見上)竹輿(唐書裴玢傳入朝不事騶仗妻乘丨丨侍婢黃碧縑服范成大詩丨丨伊軋走長街掠面風清醉夢廽又)
(丨丨亂清溪飛蓋入嵐光)安輿(唐書趙隐傳懿宗誕日宴慈恩寺隐侍母以丨丨臨觀宰相方率百官拜舞于庭即回班侯夫)
(人起居搢紳以為榮蘇轍詩剖符仍得奉丨丨張丰題畫馬詩背如丨丨鳬臆方)剖輿(五代史雜傳王師範遣張居厚以壯)
(士二百為輿夫伏兵輿中西馳梁軍稱師範使者聘梁華州將婁敬思疑其有異丨丨視之見其兵)神輿(宋史禮志遷廟禮儀)
(史奉丨丨行又陸雲盛德頌或冀丨丨降觀薄狩五服時邁玉輅言廵兹邑)綵輿(宋史禮志遷廟禮儀史奉神御升丨丨出)
(殿又金史拜赦詔儀赦書到京府節鎮長官率僚屬吏從備旗幟音樂丨丨香輿詣五里外迎)香輿(見上又金史郊祀志班首)
(詣丨丨跪上香)寳輿(宋史禮志帝入太室門下省奉丨丨先入法苑珠林摩耶夫人升丨丨與諸官屬及采女往藍毘尼園)
重輿(遼史儀衛志丨丨曲壁八鸞在御)象輿(元史泰定四年六月造丨丨六乘上林賦丨丨婉僤于西清注山出丨丨)
(瑞應車也傅休奕祝社丈丨丨琱箱顔延之赭白馬賦代驂丨丨歴配鈎陳法苑珠林太子初生之時是時天王即入園抱太子置)
(于七寳丨丨之上)舟輿(大戴禮孔子曰放勲其仁如天其知如神就之如日望之如雲其言不貳其德不回四海之内丨丨)
(所至莫不說夷)推輿(管子男女當壯扶輦丨丨相覩樹下戲笑超距終日不歸)二輿(韓非子孟獻伯拜上卿叔向往賀門)
(有御馬不食禾向曰子無二馬丨丨何也獻伯曰吾觀國人尚有饑色是以不秣馬班白者多徒行故不丨丨)尻輿(莊子假使)
(化子之丨以為丨以神為馬予因以乘之豈更駕哉蘇軾詩神馬載丨丨)王輿(吕氏春秋孫叔敖沈尹莖相與友沈尹莖游于)
(郢荆王欲以為令尹沈尹莖辭曰鄙人有孫叔敖者聖人也王必用之臣不若也荆王于是使人以丨丨迎叔敖以為令尹)佐
輿(賈誼新書天子丨丨十乘以明貴也)參輿(說苑大夫曰丨丨庾信文丨丨承慶按丨丨參乘也)飭輿(說苑古者必有)
(命民命民能敬長憐孤取舍好讓居事力者命于其君命然後得乘丨丨駢馬)升輿(說苑是以聖人不敢當盛丨丨而遇三人)
(則下二人則軾調其盈虛故能長久也曹昭東征賦時孟春之吉日兮撰良辰而將行乃舉趾而丨丨兮夕余宿乎偃師蔡邕表車)
(駕東還執鞭跨馬及看輪轂丨丨下軫)素輿(三輔黃圖孝武帝議立明堂許令褒等議曰宫室本之太古茅屋采椽土階丨)
(丨越席皮弁興于黃帝堯舜之世)奉輿(揚雄河東賦羲和司日顔倫丨丨)整輿(長楊賦乃時以有年出兵丨丨竦戎)
御輿(班固實車騎北征頌勞不丨丨寒不施襗行無偏勤止無兼役)共輿(朱穆絶交論將相大臣均體元首丨丨而馳同)
(舟而濟)雲輿(仲長統詩春丨為丨秋風為駟曹植辨道論釋金輅而履丨丨棄六驥而美飛龍阮籍清思賦載丨丨之夜靄)
(兮乘夏后之兩龍紫微王夫人詩丨丨浮空洞倏忽風波間)農輿(東京賦立戈迤戛丨丨輅木薛綜注丨丨三蓋所謂耕根)
(車也)公輿(陸雲詩丨丨駕言乃春斯顧)停輿(張協賦丨丨蕙渚稅駕蘭田梁簡文帝詩丨丨依柳息住蓋影空留庾信)
(文驂乘則晉后丨丨来朝則漢君識履)晉輿(西征賦屈産服于丨丨)弓輿(潘岳故太常畫贊丨丨爰集撫翼清舉)
後輿(謝惠連詩推劔憑前軾鳴佩專丨丨)黃輿(唐祭神樂章丨丨厚載赤寰歸德)鵷輿(王勃七夕賦君王排青幌)
(搖朱舃戒丨丨静鸞掖)仙輿(鄭愔詩湧霄開寳塔倒影駐丨丨王維詩宜春院裏駐丨丨)車輿(杜甫詩舟楫諸侯餞)
(丨丨使者歸)軟輿(王建詩步步金階上丨丨)錦輿(元稹詩公子文衣護丨丨)氣輿(鄭畋詩丨丨仙女侍天馬吏兵)
(調)霜輿(陸龜蒙詩白帝丨丨欲御秋)捧輿(梅堯臣詩丨丨登南嶺)卧輿(陸游詩病酒今朝載丨丨)翠輿
(范成大詩密密嬌黃侍丨丨)挽輿(范成大詩丨丨如挽舟絶呌斷䨇筰)筍輿(范成大詩丨丨篾舫相窮年按公羊傳文)
(十五年筍將而来注筍竹輿也)廣輿(陳與義牧牛圖日斜睡足牛背上不信人間有丨丨)夾輿(法苑珠林桂州綠花寺立)
(塔未至十里鳥有千許丨丨行飛入城乃散)劉輿(晉書劉琨傳丨丨字慶孫雋朗有才局與弟琨並名著當時京都為之語)
(曰洛中奕奕慶孫越石)陶輿(晉書丨丨陶侃子累以戰功遷武威將軍與杜弢戰率輕舸出上流擊之賊望見輿軍驚曰且)
(避陶武威)
皂臣輿(左傳天有十日人有十等下所以事上上所以共神也故王臣公公臣大夫大夫臣士士臣皂丨丨丨輿臣隸隸臣)
(僚僚臣僕僕臣臺)雲母輿(晉書張方傳方自帥萬騎奉丨丨丨及旌旗之飾衞帝而進)徘徊輿(晉書桓靈寳體)
(大不堪乘馬作丨丨丨施轉關軨廽動無滯)八綱輿(南史齊江夏王寳立傳乘丨丨丨手執絳麾幡)乘輅輿(魏書)
(李彪傳夏禹卑宫室而惡衣服殷湯寝黃屋而丨丨丨)六龍輿(宋史禮志紹聖元年詔皇太妃坐丨丨丨劉峻詩將馭丨)
(丨丨行從三鳥食)靈芝輿(宋史禮志朝太清官有司以丨丨二百丨洎白鹿前導天書而入)白藤輿(宋史輿服)
(志丨丨丨内外命婦通乘蘇軾詩丨丨肩丨簾蹙額又白居易詩邑吏引藤輿)大安輿(宋史輿服志丨丨丨真宗為萬安太)
(后製)君之輿(韓子威者君之策國者丨丨丨勢者君之馬)枕靈輿(漢武内傳侍女法嬰歌投雲丨丨丨倏忽適下)
(土)行漏輿(三朝志丨丨丨隋大業行漏車也設刻漏如稱衡首垂銅鉢末有銅像漆樻貯水渴烏注水入鉢中)雕玉
輿(子虚賦乘丨丨之丨)飛軨輿(七發將為太子馴騏驥之馬駕丨丨之丨)追風輿(七啟駕超野之駟乘丨丨之丨)
氣電輿(劉楨清虚賦乃坐丨丨之斑丨)服氣輿(阮籍詩六龍丨丨丨)琬琰輿(陸雲文駕丨丨之玉丨)卿
相輿(左思詠史詩寂寂揚子宅門無丨丨丨)後園輿(梁簡文帝怨歌行早知長信别不避丨丨丨)灞水輿
(李嶠詩恩廻丨丨丨)上殿輿(杜甫詩夫人常肩輿上殿稱萬壽)方伯輿(白居易詩榮駕丨丨丨)鸞鶴輿
(元稹詩飄飄䰟神舉若驂丨丨丨)五雲輿(曹唐游仙詩九霞裙幅丨丨丨)三尺輿(蘇軾詩連排入江住竹屋丨丨)
(丨)象駕輿(法苑珠林婆利國王以丨丨丨輿以雜香為之)八景輿(真誥仙道有丨丨之丨王母贈魏夫人詩駕我)
(丨丨丨歘然入太清張九齡詩一奏三清乘長廻丨丨丨吳筠詩騰我伏奏丨丨丨)公西輿(史記仲尼弟子丨丨丨字子之)
謝幼輿(晉書謝鯤字丨丨蘇軾詩戲著幼輿巖石裏)陸敬輿(唐書丨贄字丨丨)
綾服乘輿(南史梁韋叡臨陣交鋒嘗丨丨丨丨執竹如意以麾進止)五牛旗輿(唐書儀衞志丨丨丨丨五赤青)
(居左黃居中白黑居右皆八人執之)相馬以輿(家語孔子曰丨丨丨丨相士以居)析糠為輿(宋玉小言賦丨)
(飛丨以丨丨剖粃糟以為舟)太陽為輿(劉楨大暑熱賦其為暑也羲和總駕發扶木丨丨丨丨逹炎燭)履道為
輿(梁元帝為簡文帝法寳聫璧序丨丨丨丨策賢成駟)
對語(日馭雲輿)(武庫文輿)(雀舫鵷輿)(手板腰輿)(芝蓋筍輿)(中駟上輿)(神馬氣輿)(拄笏懸輿)
(䨇鳳輦六龍輿)(峒山駕灞水輿)(黃篾舫白藤輿)(郎官筆别駕輿)(三清駕八景輿)(珊瑚網琬琰輿)
摘句(車書混地輿仙仗導金輿)(禁苑暫停輿萬化出權輿)(門人奉筍輿狂歌陋接輿)(巷曲不通輿逢時喜得輿)
(天中行坐侍龍輿微雨新晴御板輿)(尋僧看竹度籃輿閒官疎散亦肩輿)(晚抛環堵就安輿朝朝待漏侍金輿)
餘(以諸切說文饒也一曰皆也又殘也賸也又姓晉有丨頠)
韻藻餕餘(禮記丨丨不祭又婦盥饋舅姑食卒婦丨丨私之也)幣餘(周禮以九賦斂財賄九曰丨丨之賦注丨丨謂)
(占賣國中之斥幣疏為國營造用物有餘此物不歸大府指斥出而賣之)君餘(左傳其波及晉國者丨之丨也)歸餘(左傳)
(先王之正時也履端于始舉正于中丨丨于終庾闡揚都賦歲維元辰隂陽代紀履端丨丨三朝告始)賈餘(左傳欲勇者丨)
(予丨勇韓愈鬭雞聯句連軒尚丨丨)王餘(爾雅注比目魚江東呼為丨丨吳都賦䨇則比目片則丨丨注越王膾魚未盡因以)
(殘半棄水中化為魚遂無其一面故曰丨丨也)遺餘(爾雅注列枿餘也疏丨丨也遼史儀衞志盡致周秦兩漢隋唐文物之丨)
(丨韓愈復志賦豈不登名于一科兮曾不補其丨丨法苑珠林散壊無丨丨)閏餘(漢書丨丨乖次魏書律歷志以章月乘之)
(如章歲為積月不盡為丨丨宋史律歷論李淳風悟定朔之法并氣朔丨丨皆同一術大晟樂書匏十三簧以象丨丨抱朴子孔子)
(瞻離畢而分隂陽之候由螽斯而覺丨丨之錯何神之有學而已矣禇翔詩去歲無霜雪今年有丨丨)盈餘(後漢書馬援傳)
(士生一世但取衣食裁足致求丨丨但自苦耳)三餘(魏略董遇字季直善治老子左氏傳人有從學者云苦渴無日遇言當以)
(丨丨或問丨丨之意遇言冬者歲之餘夜者日之餘隂雨者時之餘也任昉策秀才文聽覽之下丨丨靡失庾信詩託情欣六學游)
(目玩丨丨蘇軾詩此生有味在丨丨黃庭堅詩少年基一簣長歲足丨丨陸游詩縱横慙七略廢惰失丨丨)羡餘(唐書食貨)
(志淮南節度使杜亞宣歙觀察使劉贊鎮海節度使王緯李錡皆徼射恩澤以常賦入貢名為丨丨宋史食貨志王逵得緡錢三十)
(萬進為丨丨)刑餘(宋史天文志宦者四星丨丨之臣也汲冡周書十藝必明六曰丨丨孔晁注丨丨赦徒春秋繁露散民不)
(敢服雜采百工商賈不敢服狐貉丨丨戮民不敢服絲玄纁乘馬謂之服制)德餘(老子修之家其丨乃丨)緒餘(莊子)
(道之真以治身其丨丨以為國家其土苴以治天下)姑餘(淮南子王良之御過歸鴻于碣石軼鶤鷄于丨丨魏都賦棲者擇木)
(雊者擇音若咆渤澥與丨丨常鳴鶴而在隂謝莊馬賦歴岱野而過碣石跨滄海而軼丨丨又任昉賦冬夜不長夏日丨丨又范成)
(大吳郡志姑蘇山一名姑胥一名丨丨)雨餘(梁簡文帝詩丨丨雲稍薄庾信詩日落含山氣雲歸識丨丨王褒詩秋泉帶丨)
(丨錢起詩小苑三春帶丨丨韋應物詩谷鳥時一囀田園春丨丨皇甫冉詩林葉丨聲丨羅隐詩槐杪清蟬咽丨丨陸游詩江月微)
(風外街泥小丨丨汪元量詩晚凉山丨丨釋惠洪詩落盡花房小丨丨楊基詩新凉似丨丨)春餘(梁元帝採蓮賦夏始丨丨)
(葉嫩花初任昉詩麗景屬丨丨清隂澄夏首庾信詩丨丨足光景高適詩草木亦趨時寒榮似丨丨韋應物詩殘鶯知夏淺孤花表)
(丨丨)陳餘(史記張耳丨丨傳秦滅魏數歲已聞此兩人魏之名士也購求有得張耳千金丨丨五百金)
糟粕餘(唐明皇孝經序濫觴于漢傳之者丨丨之丨)垂露餘(岑文本詩别有臨池草恩霑丨丨丨)歡宴餘
(褚遂良詩獨有狂歌客来承丨丨丨)萬頃餘(李乂詩星分邑里四人居水洊源流丨丨丨)萬年餘(劉憲詩山巵獻)
(夀丨丨丨)霈澤餘(蘇頲詩已屬雲天外欣承丨丨丨)棟梁餘(李白山癭木樽詩樽成山嶽勢材是丨丨丨)不
求餘(李白詩千金買一醉取樂丨丨丨)萬卷餘(杜甫詩年少今開丨丨丨岑參詩誓寫一切經欲向丨丨丨)風
景餘(李頎詩舊國雲山在新年丨丨丨)夑理餘(宋鼎詩郡挹文章美人懷丨丨丨)歲月餘(李季蘭詩無事)
(烏程縣蹉跎丨丨丨)
增慶餘(易積善之家必有餘慶庾信賦昔草濫于吹噓藉文言之丨丨)有餘(詩匪伊垂之帶則丨丨禮記丨丨不敢盡)
(周禮輪人鑿深而輻小則是固丨丨而彊不足也史記貧富之道莫之予奪而巧者丨丨拙者不足後漢書道豐績盛名顯身榮載)
(不刊之德播不滅之聲然後知薄者之不足厚者之丨丨也晉書桓靈寳于殷仲堪廳事前戲馬以矟擬仲堪劉邁謂靈寳曰可謂)
(馬矟丨丨精理不足南史劉懷慰傳人有餉新米一斛者懷慰出所食麥飯示之曰食丨丨不湏此北史齊孝昭帝嘗賜百官射箭)
(王晞中的當得絹為不書箭有司不與晞曰我今可謂武丨丨文不足矣老子天之道損丨丨補不足莊子庖丁曰恢恢乎其于游)
(刃必丨丨地矣九歌覽冀州兮丨丨古樂府十五頗丨丨杜甫詩山色佳丨丨裴廸詩一汲清泠水心同味丨丨張九齡詩求鶯思)
(丨丨盧綸詩作吏清無比為文麗丨丨元稹詩浩露烟壒盡月光閒丨丨白居易詩萬言舊手才難敵五字新題思丨丨李郢詩閒)
(看江雲思丨丨釋貫休詩青山萬里意不足好竹數竿涼丨丨林逋詩一柄青松自丨丨韓駒詩瀛洲仙人樂丨丨蘇軾魚蠻子詩)
(魚鰕以為糧不耕自丨丨陸游詩嗜酒狂無敵居家懶丨丨又與鶴分窠寬丨丨元好問詩鳬短何如鶴丨丨黃庭内景經萬神方)
(胙夀丨丨外景經夀傳萬歲年丨丨)無餘(詩今也每食丨丨魏志毛玠居顯位常布衣蔬食所得頒賜皆振施貧族家丨所丨)
(蜀志姜伯約據上將之重處羣臣之右宅舍弊薄資財丨丨西都賦草木丨丨禽獸殄夷曹植詩擊鐘釂丨丨又肴来不虛歸觴至)
(反丨丨温庭筠詩臺高秋盡出林斷野丨丨)納餘(周禮地官泉府凡國事之財用取具焉歲終則會其出入而丨其丨)頒
餘(周禮地官澤虞掌國澤之政令為之厲禁使其地之人守其財用以時入于玉府丨其丨于萬民)旬餘(史記田齊世家)
(秦韓之兵毋東丨丨則魏氏轉韓從秦)聲餘(史記注嘻丨丨也文心雕龍楚辭辭楚故訛韻實繁及張華論韻謂士衡多楚)
(文賦亦稱知楚不易可謂銜靈均之丨丨失黃鐘之正響也)夫餘(史記貨殖傳北隣烏桓丨丨魏志韓忠曰我遼東在滄海)
(之東擁兵百萬又有丨丨濊貊之用魏書高句麗者出于丨丨隋書伐高麗詔掩渤澥而雷震及丨丨以電掃張籍詩别家行萬里)
(自說過丨丨夫亦作扶劉因白海青詩扶餘玉爪舊曾聞)小餘(漢書律歷志推正月朔以月法乘積月盈日法得一名曰積日)
(不盈者名曰丨丨丨丨三十八以上其月大積日盈六十除之不盈者名曰大餘晉書律歷志以餘數乘之滿紀為大餘不盡為丨)
(丨元稹詩無酒消長夜迴燈照丨丨)大餘(見上)朔餘(晉書律歷志自黃初已後改作歷術皆斟酌乾象所減斗分丨丨月)
(行隂陽遲速以求折衷)合餘(晉書律歷志積合不盡名為丨丨)日餘(晉書律歷志一日不盡為丨丨)月餘(晉書)
(律歷志一月不盡為丨丨)周餘(晉書律歷志求日月昏明以減月丨丨為昏分)荒餘(晉書謝萬才流經通處廊廟參諷議)
(故是後来一器而今屈其邁往之氣以俯順丨丨近是違才易務矣北史魏江文遥為安州刺史孤城獨守鳩集丨丨且耕且戰百)
(姓皆樂為用)鉤餘(魏書天象志延昌元年三月丙申歲星在丨丨東五寸距鍵閉三寸)度餘(魏書律歷志以會通去之)
(所得為積交餘不盡者以日法除之所得為丨丨)歐餘(唐書宰相世系表歐氏出自姒姓越王無疆為楚所滅子蹄更封于)
(烏程丨丨山之陽為歐陽亭侯遂以為氏)豐餘(唐書張文瓘傳同列以堂饌丨丨欲少損文瓘曰此天子所以重樞務待賢才)
(不宜節減以自取名衆乃止)厭餘(唐書杜甫傳贊他人不足甫乃丨丨殘膏賸馥沾丐後人)俸餘(唐書馮元淑傳歴三)
(縣令所至不挈妻子斥丨丨以給貧窮范成大詩丨丨彊弩末家事空囊澀)汎餘(史記歷志以朓減朒加經朔望小餘為丨)
(丨)公餘(金史世宗謂宰執曰不可丨丨輒從自便優游而已王禹偁詩丨丨多愛入林泉)腐餘(家語孔子曰惜其丨)
(丨而務施仁人之偶也風賦駭溷濁揚丨丨王安石詩我池在人境不與獱獺居亦復無虫蛆出没争丨丨蘇軾宥老楮詩灌灑蒸)
(生菌丨丨光吐燭)胥餘(司馬彪莊子注箕子一名丨丨)制餘(子華子操贏而丨丨商賈子之所為也)龍餘(山海)
(經蠱尾之山丨丨之水出焉東南流注于洛水經洛水又東會于丨丨之水)&KR0008;餘(山海經丑陽之山有鳥其狀如烏而赤足)
(名曰丨丨)祝餘(山海經招搖之山有草焉其狀如韭而青花其名曰丨丨食之不饑)諸餘(山海經丨丨之山其上多銅玉)
(其下多松柏丨丨之水出焉而東流注于旄水又韓愈贈劉師服詩朱顔皓頸訝莫親此外丨丨誰更數)朱餘(越絶書丨丨者)
(越鹽官也越人謂鹽曰餘)棄餘(白虎通饑即求食飽即丨丨言上古之民也)燒餘(搜神記漢武帝鑿昆明池極深悉是)
(灰墨無復土舉朝不觧至後漢明帝時有西域道人来云天地大劫將盡則劫燒此劫丨之丨也)傅餘(英賢傳傅說為相子)
(孫留居傅岩者號丨丨氏)委餘(宋玉小言賦會九族而同嚌猶丨丨而不殫)紆餘(上林賦丨丨逶迤經營乎其内琴賦)
(怫㥜煩冤丨丨婆娑劉孝綽詩妙舞復丨丨蘇味道詩丨丨帶星渚韓愈進學觧丨丨為妍卓犖為傑)秦餘(西京賦[瓜見]往昔)
(之遺館獲林光于丨丨注林光秦離宫名魏都賦漢罪流禦丨丨徙㡂孫逖詩海静望丨丨楊思玄詩温谷幸丨丨孟浩然詩雞鳴)
(問何處人物似丨丨楊億詩蓬莱侔漢制煨燼訪丨丨梅堯臣詩典籍講丨丨)燕餘(張衡七辨丨丨材舞梁簡文帝咏舞詩重)
(聘蔑丨丨梁元帝筝賦乃有丨丨麗妾方桃譬李)昭餘(劉楨魯都賦北連丨丨南屬呼池西眄太陵東結潦河)興餘
(陸景文翰飛落紙理豐辭膩賞末丨丨時希逮憶)毫餘(王齊之念佛三昧詩泯彼三觀忘此丨丨)丈餘(樂府讀曲歌登)
(店賣三葛郎来買丨丨)歡餘(謝瞻九日詩丨丨宴有窮張文恭詩丨丨夕漏盡怨結暁驂歸)花餘(王融後園廻文詩丨)
(丨拂戲鳥樹密隐鳴蟬)夏餘(庾信詩丨丨花欲盡秋近雁將歸)丐餘(廣絶交論攀其鱗翼丨其丨論)舞餘(蕭慤)
(春賦丨丨香尚在歌盡聲猶駐歐陽修詞丨丨羅帶綠雙垂)宵餘(王勃賦酌丹墀之暁暇候青禁之丨丨)㸑餘(駱賓)
(王啟聽清音于丨丨則枯桐發響韓愈題木居士詩為神詎比溝中斷遇賞還同丨下丨)晉餘(李益詩山祠閱丨丨)露餘
(錢起觀舞馬賦花明丨丨)分餘(盧綸詩探題多决勝饌玉每丨丨)取餘(李端詩釀酒多同醉烹雞或丨丨)外餘
(白居易詩彼来此已去丨丨中不足)震餘(柳宗元霹靂琴引丨丨枯桐之所為也又鮮于伯機以丨丨琴送趙子昂)積餘
(柳宗元碑銘廉用丨丨以就爾功)秋餘(張隨蟋蟀鳴西堂賦掖庭聞而夜久華省聽而丨丨)談餘(皮日休送圓載上人)
(詩講殿丨丨著賜衣椰帆却返舊禪扉)貢餘(歐陽修詩茶官丨丨偶分寄地遠物新来意嘉)唐餘(蘇軾詩富陽真古邑)
(此寺亦丨丨)睡餘(蘇軾詩清風時来驚丨丨黃庭堅詩丨丨書味在胸中)輸餘(曾鞏策使歲穰丨其丨歲凶受而食)
(之)鼠餘(陸游詩丨丨時自緝殘書)甘餘(范成大石室酒詩丨丨小苦似松肪)耳餘(范成大詩瘠肥邈爾自秦越勢)
(利紛然皆丨丨)夢餘(劉邠詩綠樹無人盡丨丨馬祖常詩歸心見丨丨)蠶餘(張羽詩丨丨既宜稼)殘餘(法苑珠林)
(湏逹買園造精舍使大象負黃金布地八十頃中湏臾欲滿丨丨少地歐陽修詩野巫醉飽廟門闔狼籍烏鳥争丨丨)掩餘
(左傳吳子欲因楚喪而伐之使公子丨丨公子燭庸帥師圍潛)烏餘(左傳齊丨丨以廩丘奔晉襲衛羊角取之)
君賜餘(禮記丨丨丨器之溉者不寫其餘皆寫)燭光餘(戰國策甘茂謂蘇代曰貧人女與富人女會績貧人女曰)
(我無以買燭而子之丨丨幸有丨子可分我餘光)九十餘(史記儒林傳轅固老罷歸之時固已丨丨丨矣)刀鋸餘
(漢書爰盎傳上朝東宫趙談驂乘盎伏車前曰臣聞天子所與共六尺輿者皆天下豪英今漢雖乏人陛下柰何與丨丨之丨共載)
淺術餘(南史江淹上建平王書竊慕大王之義復為門下之賓備鳴盗丨丨之丨豫三五賤技之末)霖潦餘(宋史)
(河渠志昨緣丨丨之丨大為衍溢之患)氣差餘(宋史律歷志減去丨丨丨為氣汛積)俸禄餘(晉陽秋胡威志尚清)
(白父質為荆州威自驅驢往省告歸父賜絹一疋威跪曰大人清高不審何以得此質曰是吾丨丨之丨故以為汝糧耳)陽之
餘(白虎通月有閏餘何故䜟曰閏者丨丨丨也)千萬餘(古樂府一鬟五百萬兩鬟丨丨丨又腰中鹿盧劍可直丨丨丨)
(梁簡文帝龍笛曲金門玉堂臨水居一嚬一笑丨丨丨)三千餘(張華遊俠篇食客丨丨丨門下多豪英)百丈餘
(謝朓詩孤桐北窗外高枝丨丨丨)尺棰餘(沈約細言詩開館丨丨丨築榭微塵裏)玉斝餘(廣絶交論分雁鶩之)
(稲粱霑丨丨之丨瀝)燕起餘(庾肩吾咏風詩宋地鶂飛初湘川丨丨丨)萬里餘(吳均詩具區窮地險稽山丨丨丨上)
(官昭容詩葉下洞庭初思君丨丨丨王昌齡詩平沙丨丨丨飛鳥宿何處錢起詩制勝三軍勁澄清丨丨丨許渾詩廣陵堤上昔離)
(居帆轉瀟湘丨丨丨賈島詩古郡近南徐關河丨丨丨李洞詩只隔門前水如同丨丨丨)博棋餘(隂鏗詩天漢支機罷仙嶺)
(丨丨丨)千仞餘(隂鏗詩紫臺高不極清溪丨丨丨)織素餘(江總空閨怨詩瑟上調絃落機中丨丨丨)澁吻
餘(劉彦冲餘甘子詩騂顔丨丨丨)花落餘(唐太宗詩翠林丨丨丨)北斗餘(唐明皇詩城分丨丨丨)雨飛
餘(董思恭詩春暮萍生早日落丨丨丨)麗曲餘(宋之問詩徒斐陽春和誰參丨丨丨)上樽餘(徐堅詩座引中厨饌)
(杯錫丨丨丨)萬歲餘(鄭愔詩願獻吾王夀承懽丨丨丨)大恩餘(張說詩願齊長命縷来續丨丨丨)百尺
餘(李嶠詩懸泉丨丨丨)點墨餘(李嶠詩竹是烝青外池仍丨丨丨)淡月餘(李嶠詩山光丨丨丨)六飛餘
(蘇頲詩帳傾三飲處閑整丨丨丨)釣璜餘(蘇頲詩溪想丨丨丨)鑿照餘(王泠然夜光篇四壁皆成丨丨丨)累
聖餘(賈曾詩新命千齡啟鴻圖丨丨丨)菊酎餘(蕭至忠詩寵極萸房遍恩深丨丨丨)魯殿餘(杜甫詩孤嶂秦)
(碑在荒城丨丨丨)飲冰餘(高適題盧使君義井詩寧知鑿井處還是丨丨丨)砌月餘(王維詩光沿丨丨丨)復
奏餘(寇坦詩黃綬歸休日仙郎丨丨丨)雪華餘(岑參詩子夜丨丨丨卿家月影初)聽訟餘(韋應物詩醼集)
(觀農暇笙歌丨丨丨)井竈餘(韋渠牟步虚詞九轉風燈合千年丨丨丨)紫禁餘(錢起詩春烟丨丨丨)落照餘
(錢起詩丨丨下城丨又晁補之詩丨影秦關夕丨丨)上皇餘(錢起過王舍人宅詩翛然静者事宛得丨丨丨)白雲餘
(皇甫冉詩尋真到隐居蕭散丨丨丨)腐草餘(司空曙詩豈料光生丨丨丨)春景餘(白居易詩藹藹丨丨丨峨峨夏)
(雲初)十畆餘(白居易詩竹樹亭池丨丨丨)渙汗餘(楊巨源聖夀無疆詞化入絪緼大恩垂丨丨丨)洗滌餘
(賈島詩月向南臺見秋霖丨丨丨)萬丈餘(李遠贈弘文杜校書詩高倚霞梯丨丨丨共看移步入宸居)梳埽餘
(李商隐詩珠館熏然久玉房丨丨丨)筆力餘(張祜詩誰道中郎丨丨丨)小雪餘(李昌符詩高木風多丨丨丨)酒
力餘(韓偓詩殘夢依依丨丨丨)印香餘(段成式聫句龕燈斂丨丨丨)半畆餘(李咸用詩壓破嵐光丨丨丨竹)
(軒蘭砌共清虛)杵韻餘(許棠詩經雨蟬聲盡兼風丨丨丨)馬力餘(趙嘏詩吟憐受露花隂足行覺嘶風丨丨丨)
綠隂餘(劉滄詩空塞山當清晝晚古槐人寄丨丨丨)禁漏餘(僧無可詩王事圭峰下將還丨丨丨)視草餘
(劉筠詩良弼論思暇英才丨丨丨)一堠餘(歐陽修詩東城丨丨丨高下漸岡阜)木隂餘(孔平仲詩風来荷氣外人)
(在丨丨丨)笑談餘(蘇軾詩舊德終呼名字外後生誰續丨丨丨朱子詩新詩間出丨丨丨)補天餘(蘇軾儋耳山詩)
(君看道旁石盡是丨丨丨)黑甜餘(蘇軾詩三杯軟飽後一枕丨丨丨)德業餘(蘇軾詩能事方推丨丨丨)老成
餘(蘇軾詩典刑獨守丨丨丨)漢唐餘(蘇轍詩西都賦物丨丨丨又陸游詩山川遺跡晉唐餘)夢覺餘(范成大詩)
(六六峯頭丨丨丨)三間餘(范成大詩浮生適来且適去况此茅屋丨丨丨陳與義詩瓦屋丨丨寬有丨)藥鼎餘
(范成大詩雞犬爾何知偶䑛丨丨丨)放參餘(陸游詩爐紅氊煖丨丨丨)社雨餘(陸游詩禁火園林丨丨丨)結繩
餘(陸游詩羲畫丨丨丨)禁烟餘(陸游詩小市丨丨丨甘瑾詩輕寒已過丨丨丨)欠伸餘(陸游詩倚壁丨丨丨)劫
火餘(元好問詩東厓丨丨丨絢縵開錦纈)剪伐餘(許有壬詩園竹青回丨丨丨)沆瀣餘(宋褧詩酒味氤氲丨)
(丨丨)榖雨餘(仇遠詩蠶麥生涯丨丨丨)九秋餘(陳樵詩菰米丨丨丨)暁霜餘(劉基詩黃雲壓樹丨丨丨)午
饁餘(王逢詩水鳥低飛丨丨丨)社飲餘(高啟詩斜陽丨丨丨)兩弓餘(沈周詩一軒偪側丨丨丨)衣鉢餘
(楞嚴經若諸比丘丨丨之丨分寸不蓄)單浮餘(左傳哀公四年丨丨丨圍蠻氏蠻氏潰注浮餘楚大夫)裴子餘
(唐書丨丨丨傳補鄠尉同舍李朝隐程行諶以文法稱而子餘以儒顯或問優劣于長史陳崇業荅曰蘭菊異芳胡有廢者)
五倍其餘(晉書一年成邑二年成都三年丨丨丨丨)究竟無餘(法苑珠林大海之中有四光明大寳其四名丨)
(丨丨丨光明大寳)
對語(二至三餘)(木末花餘)(置閏歸餘)(雲盡雨餘)(白墮朱餘)(天矯紆餘)(越絶秦餘)(酒半歌餘)
(看花後視草餘)(衣無縫帶有餘)(入定後放參餘)(書契上結繩餘)(鶯遷候燕乳餘)(詩情遠筆力餘)
摘句(芳樹萬年餘花香退食餘)(風晴宿雨餘梳髮暁鐘餘)(小徑落花餘秋盤鮭菜餘)(庭寒埽雪餘微風隐几餘)
(蓮氣酒杯餘松檜漢年餘)(花落暮蟬餘題竹雨凉餘)(邊風鼓角餘劚苓春雨餘)(仙壇春草餘忻叨侍從餘)
(春殿牙籖萬軸餘樓閣凉生夜雨餘)(謝客高情白社餘三徑新鋤灌莽餘)(茶臼閒敲午夢餘雨洗池荷淨有餘)
(滿院花隂晝睡餘天語親承燕對餘)(高樹微涼四月餘小徑衡門鳥雀餘)(萬點飛花社雨餘家留圖籍手編餘)
胥(相居切相也說文蟹醢也又姓)
韻藻樂胥(詩君子丨丨受天之祜上林賦載雲䍐掩羣雅悲伐檀樂丨丨班固詩屢惟豐年於皇丨丨周伯琦詩賢關競)
(丨丨又樂如字唐書李綱傳舞工安叱奴為散騎常侍綱諫曰周家均工丨丨不得預士伍)燕胥(詩籩豆有且侯氏丨丨舞)
(賦天王丨丨樂而不泆)淪胥(詩丨丨以鋪)扶胥(詩山有扶蘇傳扶蘇丨丨小木也又韓愈南海神廟碑廟今在廣州)
(治之東南海道八十里丨丨之口黃木之灣又詩乘潮簸丨丨近岸指一髮又車之别名六韜大丨丨三十六乘又黃庭内景經三)
(真丨丨是房津五斗煥剛是七元陶弘景詩重離儻或似七元乃丨丨)閭胥(周禮地官丨丨各掌其閭之徵令以歲時各數)
(其閭之衆寡辨其施舍)小胥(周禮春官丨丨掌國士之徵令而比之觵其不敬者注觵罰爵也禮記將出學丨丨大胥小樂)
(正簡不帥教者以告于大樂正又杜甫詩乞米煩佳客鈔詩聽丨丨馬祖常詩好去公門為丨丨)大胥(見上周禮春官丨丨)
(掌學士之版以待致諸子西京賦周制丨丨今也惟尉梁簡文帝述制旨毛詩義表庶令中和永播碩學知宗丨丨負師國子咸紹)
象胥(周禮秋官大行人七歲屬丨丨喻言語協辭命又丨丨掌蠻夷閩貉戎狄之國使掌傳王之言而諭說焉蘇軾石鼔歌丨)
(丨雜沓貢狼鹿方召聫翩賜圭卣)蟹胥(周禮庖人注若青州之丨丨劉熙釋名丨丨取蟹蔵之使骨肉觧之胥胥然也庾信)
(詩濁醪非鶴髄蘭肴異丨丨)胥胥(見上)追胥(周禮地官小司徒五人為伍五伍為兩四兩為卒五卒為旅五旅為師五)
(師為軍以起軍旅以作田役以比丨丨以令貢賦注丨逐寇也丨伺捕盗賊也黃庭堅詩閒與老農歌帝力年豐村落罷丨丨)熏
胥(漢書序傳嗚呼史遷丨丨以刑顔師古注若此無罪淪胥以鋪韓詩淪字作熏熏者謂相熏烝漸及之義言史遷因坐李陵横)
(得罪也)赫胥(北史大庭軒轅以前驪連丨丨之日咸無為無欲不將不迎莊子軒轅氏丨丨氏結繩而用之若此之時則至)
(治也丹壺書丨丨一世是為禪通之紀左思賦尊盧丨丨羲農有熊)徒胥(遼史耶律儼初為景州刺史繩丨丨禁豪滑善政流)
(播司空曙詩早朝新羽衞晚下步丨丨)儲胥(尚書大傳武王登夏臺以臨殷民周公曰愛其人者愛其屋上之烏憎其人者)
(憎其丨丨按丨丨婢僕也又長楊賦木擁槍纍以為丨丨注高其丨蓄以待所丨也杜甫詩鈎陳摧徼道槍纍失丨丨又宫名西京)
(賦增露寒與丨丨沈約詩南矚丨丨觀西望昆明池沈佺期詩歌舞向丨丨崔塗詩分明三島下丨丨又李商隐詩風雲長為護丨)
(丨謂軍中藩籬也)靈胥(左思賦習御長風狎翫丨丨注山海經濤之神曰丨丨吳伍子胥也陸游詩秋濤常記犯丨丨)
狼居胥(漢書霍去病傳封丨丨丨山禪于姑衍登臨瀚海南史王彦德每陳北伐之謀上曰聞彦德陳說使人有封丨丨丨)
(意)申包胥(左傳初伍員與丨丨丨友謂丨丨丨曰我必復楚國丨丨丨曰勉之子能復之我必能興之及昭王在随丨丨)
(丨如秦乞師秦伯使辭焉立依庭墻而哭日夜不絶聲勺飲不入口七日秦哀公為之賦無衣九頓首而坐秦師乃出)伍子
胥(左傳注丨員字丨丨白居易詩嵌空石面標羅刹壓捺潮頭敵丨丨)
增于胥(詩丨丨斯原注謂相視其原以居民也)蒲胥(左傳宣公十四年楚子投袂而起屨及于窒皇劍及于寝門車)
(及于丨丨之市注丨丨市名)宿胥(史記蘇秦傳决丨丨之口魏無虛頓丘)無胥(史記蘇秦傳說魏㐮王東有淮潁煮)
(棗丨丨西有長城之界)曲胥(晉書地理志九德郡有丨丨縣)華胥(帝王世紀包犧氏母曰丨丨燧人之世有大人跡出)
(于雷澤丨丨履之而生包犧列子黃帝夢遊丨丨氏之國梁簡文帝大法頌若夫眇夢丨丨怡然姑射楊巨源聖夀無疆詞悠然萬)
(方静風俗揖丨丨范純仁詩熙然民物在丨丨元好問詩花隂真是小丨丨)詐胥(淮南子比周朋黨設丨丨懷機械)姑
胥(潛夫論事有激會人有變化孟明補闕于河西范蠡收責于丨丨范成大吳郡志姑蘇山一名丨丨一名姑餘連横山之北古)
(臺在其上梁昭明太子書夢丨丨而鬱陶想具區而杼輔)渠胥(拾遺記穆王時有韓房者自丨丨國来獻玉駝)沭胥(拾遺)
(記昭王七年丨丨之國来朝)江胥(玄真子濤之靈曰丨丨漢之神曰河姑)彭胥(羽獵賦餉屈原與丨丨注丨彭咸也)
(丨伍子胥也)金胥(張衡漏水轉渾天儀制鑄金仙人居左壺為丨丨徒居右壺宋徽宗詩清晝丨丨漏已長)相胥(王褒)
(九懷握神精兮雍容與神人兮丨丨)縣胥(元稹估客樂詩士卒酒肉臭丨丨家舍成)村胥(白居易詩犬吠丨丨閙)吏
胥(白居易詩君領百丨丨)豪胥(李商隐詩丨丨鳥在籠)役胥(宇文虚中詩打門無丨丨)僮胥(牟巘詩停觥持)
(淮蟹醇甘逮丨丨)
姑少胥(管子管仲曰吾君惕其智多誨丨丨丨其自及也)
剡銳載胥(抱朴子丨丨丨丨九功允諧)
對語(河伯江胥)(銅狄金胥)(龍戶象胥)(蚌脯蟹胥)(田畯里胥)(東西序大小胥)(廵洛水夢華胥)
摘句(中宵絃管接姑胥花殘紅燭感靈胥)
狙(七余切說文猿屬又伺也又七預切)
韻藻猿狙(莊子取丨丨而衣以周公之服彼必齕齧挽裂盡去而後慊蘇軾詩青裙脚不襪臭味丨與丨)巧狙(莊子)
(吳王登于狙之山衆狙走一狙委蛇攫搔見巧于王王射之敏給搏矢趨射之死王曰狙之伐巧恃其便以傲予至此極也)衆
狙(莊子狙公賦芧曰朝三而暮四丨丨皆怒曰然則朝四而暮三丨丨皆悅列子智籠丨丨杜甫詩追攀絶丨丨劉筠詩訛謬刊)
(三豕公平喜丨丨蘇軾詩喜怒分丨丨范成大詩丨丨皆喜芧初熟)潛狙(柳宗元文隂妬丨丨注蛇也)羣狙(陸游詩三)
(四調丨丨又賦芧戲丨丨)
他人狙(杜甫詩慎勿出口丨丨丨)
增愛狙(列子宋有狙公者丨丨養之成羣能觧狙之意狙亦得公之心損其家口充狙之欲)養狙(見上)猲狙(山海)
(經北號之山有獸焉其狀如狼赤首而鼠目其音如豕名丨丨)狙狙(韓愈詩蚌嬴魚鼈蟲瞿瞿以丨丨)騰狙(范成大詩)
(輿丁挾我如丨丨)
獺與狙(蘇軾詩一飽便甘寝何異丨丨丨)檻中狙(蘇轍詩胡為自投丨丨丨)
對語(一鶚羣狙)(脫兔騰狙)(仁化雉智籠狙)(能言鳥見巧狙)(覆蕉鹿賦芧狙)(調狂象御詐狙)
鋤(士魚切釋名助也去穢助苗也亦作鉏又姓)
韻藻耰鋤(漢書賈誼陳政事疏借父丨丨慮有德色吾丘夀王傳民以丨丨箠挺相撻擊東方朔旱頌農父垂拱而無為)
(釋其丨丨而下涕蘇軾稼詩丨丨銍艾相尋於上者如魚鱗而地力竭矣)誅鋤(春秋合誠圖丨丨民害子華子明族善類而丨)
(丨醜厲者法之正也楚辭寧丨丨草茅以力畊乎將遊大人以成名乎)荷鋤(陶潛詩晨興理荒穢帶月丨丨歸江淹擬陶詩)
(雖有丨丨倦濁酒聊自適杜甫詩農事空山裏眷言終丨丨許渾詩帶經還丨丨梅堯臣詩昨夜春雷作丨丨理南陂林逋詩酒病)
(妨開卷春隂入丨丨劉克莊詩抱甕丨丨非鄙事栽花移竹似清談范成大詩村巷春遊未丨丨)教鋤(杜甫詩枉沐旌麾出)
(城府草茅無逕欲丨丨馮道詩未經霜草莫丨丨)擕鋤(杜甫詩具舟將出峽廵圃念丨丨皮日休詩九十丨丨傴僂翁小園)
(幽事盡能通蘇轍詩雪沒前山薇蕨盡誰憐無語獨丨丨陸游詩雨畦頻喚共丨丨)親鋤(孟郊詩厚念恐傷性薄田憶丨丨)
春鋤(歐陽修詩披蓑帶笠伴丨丨孫覿詩一蓑帶雨荷丨丨)把鋤(蘇軾詩豈比陶淵明窮老自丨丨又誰知丨丨人舊)
(日東陵侯)
帶經鋤(漢書兒寬傳寬治尚書貧無資用丨丨而丨息則誦讀魏略常林少單貧漢末為諸生丨丨耕丨其妻常自餽餉之)
(林雖在田墅相敬如賓庾信詩麥隴丨丨丨又有道丨丨丨李嘉祐詩風流有佳句不似丨丨丨馬祖常詩滄洲重去丨丨丨倪瓉)
(詩田園二頃丨丨丨)課皃鋤(王勃詩倚牀看婦織登壠丨丨丨)九手鋤(孟郊詩一旬一手版十日丨丨丨)壟
上鋤(劉因塞翁行塞翁少小丨丨丨)
籍丘子鋤(左傳顔高奪人弱弓丨丨丨丨擊之)
增興鋤(周禮遂人以丨丨利甿)城鋤(左傳衞出公自丨丨使以弓問子貢)舂鋤(爾雅鷺丨丨注白鷺也陸璣詩)
(疏青齊之間謂之丨丨皮日休詩一聲撥榖桑柘晚數點丨丨烟雨微王安石詩蕭蕭搏黍聲中日漠漠丨丨影外天黃庭堅詩水)
(遠山長䨇屬玉身閒心苦一丨丨又浩蕩丨丨且自由)稷鋤(尚書大傳丨丨已蔵歲事欲畢餘子皆學)耘鋤(漢書武五)
(子傳武帝賜燕王璽書曰樊酈曹灌從高帝墾菑除害丨丨海内抱朴子劉表欲作書與孫權使諸文士立草不得表意乃示禰衡)
(衡省之曰但欲使孫左右挂刀皃視之者此可用耳儻令張子布見此大辱人也即推壊投地表悵然有怪色謂衡曰為了不中丨)
(丨乎曹植表可使丨丨穢草驅護鳥雀元稹詩田疇付火罷丨丨陸游詩但恨詩不進榛荒失丨丨又老来舊學要丨丨)持鋤
(漢書孫寳傳但丨丨自治園後漢書獨行傳李善本同縣李元蒼頭也後辟公府以能理劇遷日南太守道經元墓未至一里乃脫)
(朝服丨丨去草身自執㸑致祭盡哀數日始去方夔詩已更門戶自丨丨)犁鋤(後漢書王符傳丁夫不扶丨丨而懷九挾彈擕)
(手遨遊韓愈詩不見公與相起身自丨丨賈島詩官高頻敕授老色把丨丨蘇軾詩少年辛苦事丨丨剛厭青山遶故居秦觀詩丨)
(丨帶晨景道路更笑喧又丨丨魯穆公臣見韓非子)不鋤(蜀志先主將誅張裕諸葛亮表請其罪先主荅曰芳蘭生門不得丨)
(丨李白詩蘭生谷底亦丨丨劉克莊詩柳能樊圃猶湏種蘭縱當門亦丨丨)耕鋤(晉書食貨志召夏鳸以丨丨儲光羲詩日)
(旰嬾丨丨登高望川陸杜荀鶴詩不知稽古勝丨丨樓鑰詩禄可代丨丨)鋘鋤(梁書天監中令太子右衞率康絢築浮水堰堰)
(將合淮水漂疾輒復潰决或謂江淮之間多有蛟龍决壊崖岸其性惡鐵因引東西二冶鑄器大則釡鬲小則丨丨數千萬斤沈於)
(堰所)私鋤(魏書真君四年恭宗監國令曰有牛家與無牛家一人種田二十二畆償以丨丨功七畆至與小老無牛家種田七)
(畆小老者償以鋤功二畆)破鋤(易林載餽茹田丨丨失餐苗稼不闢獨饑於年)揮鋤(世說管寧華歆鋤菜見金管丨丨與)
(瓦石不異華捉而擲去世以此定兩人優劣王勣詩東川聊下釣南畆試丨丨杜甫詩廵圃念丨丨)契鋤(通志廣西路有丨丨)
(洞)忘鋤(樂府陌上桑耕者忘其犁鋤者丨其丨歸来相怨怒但坐觀羅敷)贏鋤(西征賦子丨丨以借父訓秦法而著)
(色)負鋤(庾信小園賦三春丨丨相識五月披裘見尋)自鋤(杜甫詩葵荒欲丨丨孟郊詩薙草恐傷蕙攝衣丨理丨薛)
(能詩邵平瓜地接吾廬榖雨乾時手丨丨韓偓詩自種蕪菁亦丨丨葉適詩术老芝荒手丨丨倪瓉詩半畆瓜田得丨丨)廢鋤
(杜甫詩愧子丨丨来周賀詩盪漿期南去荒園久丨丨陸游詩一笑呼兒勿丨丨)荒鋤(杜甫詩丨丨淨果林)雨鋤(劉長)
(卿詩春苗帶丨丨陸游詩畦聲入丨丨又卧讀陶詩未終卷又乘微丨去丨瓜薩都剌詩屋後春田帶丨丨)烟鋤(皮日休詩)
(雨滌丨丨傴僂賫)薅鋤(陸龜蒙詩以負以載悉丨悉丨)耨鋤(陸龜蒙寄皮日休詩或丨丨蘙薈或整理錯繆)香鋤
(鄭谷詩丨丨抛藥圃)仁鋤(陳陶詩智水潤其根丨丨護其芳)短鋤(僧貫休詩自把丨丨鋤榾柮)剗鋤(梅堯臣詩)
(十年不出戶世事皆丨丨)斤鋤(歐陽修歸鴈亭詩欣然便擬趁時節丨丨日夕勞耘培)芟鋤(曾鞏詩昔来諫官對天子)
(何穢不欲親丨丨)費鋤(蘇軾詩榛荒終丨丨)買鋤(黃庭堅文抱孫丨丨)放鋤(洪舜俞賦丨丨顧兒而言)借鋤
(陸游詩丨丨劚藥喜微香)晚鋤(陸游詩荒畦入丨丨)拈鋤(陸游詩種秫學丨丨)藥鋤(陸游詩持錢鍜丨丨又廬山寄)
(丨丨又常擕劚丨丨)朝鋤(王逢席帽山詞山之人兮丨丨暮經)倪鋤(王逢詩史編尊宋統子訓屬丨丨)倚鋤(沈周)
(詩肯為鳴騶暫丨丨)賣鋤(法苑珠林漢考城人史姁少時病死復活常與隣人乘船至下邳丨丨不時集思欲歸謂人曰我方)
(暫歸人不信之何有千里暫得歸耶荅曰一宿便還即不相信作書得報以為驗實其一宿便還果得報書具知消息)強鉏
(左傳鄭伯治與於雍糾之亂者刖丨丨君子謂丨丨不能衛其足又南史江斆讓婚表謝莊殆自害于矇叟殷冲幾不免于丨丨)
帶弓鋤(宋史兵志弓箭社百姓丨丨而丨)同一鋤(孟郊湘絃怨昧者理芳草蒿蘭丨丨丨)開闢鋤(陸龜)
(蒙詩近者韓文公首為丨丨丨)踏雪鋤(杜荀鶴詩抛山野客横琴醉種藥家僮丨丨丨)侵暁鋤(杜荀鶴詩雁入湘江)
(食人丨丨色丨)半嶺鋤(韓琦詩山鳥過雲路田夫丨丨丨)帶月鋤(梅堯臣詩落日還城郭人方丨丨丨又来時露)
(沾屩歸去月侵鋤)北畦鋤(梅堯臣詩朝因南澗雨暮入丨丨丨)鶴頭鋤(劉弇詩束書歸伴丨丨丨)看人鋤
(趙師秀詩洗釡煮蔬留客飯卷簾移菊丨丨丨)鴉觜鋤(陸游詩采藥常携丨丨丨)手親鋤(陸游詩如今幽圃丨丨丨)
客氣鋤(張本詩一學未敢輟尚念丨丨丨)
對語(智網仁鋤)(荷鍤揮鋤)(雨笠烟鋤)(會績私鋤)(婦饁兒鋤)(三冬讀十日鋤)(挾筴牧帶經鋤)
摘句(春雨自犂鋤青山去荷鋤)(山家藥正鋤烟渚下舂鋤)(綠蓑臺笠破烟鋤菜甲青稀手自鋤)
(秋畆蹲鴟雨後鋤花月亭邊草不鋤)(草茅無徑欲教鋤梁父吟餘自荷鋤)(帶月相看好荷鋤黃獨千株帶雨鋤)
疏(所葅切廣韻通也除也分也遠也䆫也又姓俗作疎稀也又御韻)
韻藻器疏(禮記孟春之月其丨丨以逹)情疏(禮記君子不以色親人丨丨而貌親在小人則穿窬之盗也陸游詩)
(亦復跡遠非丨丨)二疏(漢書疏廣為太傅兄子受為少傅父子竝為師傅朝廷以為榮廣謂受曰吾聞知足不辱知止不殆)
(即日俱稱疾上書乞骸骨上皆許之魏書高閭告老歸百寮餞之猶昔羣公之祖丨丨也張協詠史詩藹藹東都門羣公祖丨丨劉)
(孝標文纂兩仲之微迹襲丨丨之風流韓愈送楊少尹序世常說古今人不相及今楊與丨丨其意豈異也)扶疎(漢書武五)
(子傳支葉丨丨異姓不得間也唐書高竇傳竇宗自魏訖唐支胄丨丨韓非子木枝丨丨將塞公閭吕氏春秋樹肥無使丨丨肥而)
(丨丨則多粃易林丨丨條桃長大盛美太玄經見小勿用以我丨丨笛賦敷紛茂盛丨丨四布上林賦垂條丨丨觧嘲顧默而作太)
(玄五千文枝葉丨丨獨說十萬餘言洞簫賦標敷紛以丨丨鸚鵡賦思鄧林之丨丨魏文帝柳賦上丨丨而孛散下交錯而龍鱗繁)
(欽柳賦交綠葉而重葩轉紛錯以丨丨琴賦乍流連而丨丨摯虞槐賦豐融湛䨴蓊鬱丨丨潘尼桑樹賦下迢逓以極望上丨丨而)
(參差陶潛詩孟夏草木長繞屋樹丨丨謝朓詩葉生既婀娜葉落更丨丨庾信徵調曲水波瀾者源必遠樹丨丨者根必深宋之問)
(詩輦道屬丨丨白居易詩晚稲綠丨丨劉兼詩月中丹桂自丨丨釋貫休詩荀氏門風龍變化謝家庭樹玉丨丨蘇軾詩高林合丨)
(丨朱子詩屋頭桑樹綠丨丨范成大詩熟透晚梅紅的皪開新綠籜翠丨丨揭傒斯詩春酒搖蕩香丨丨法苑珠林道樹丨丨歴劫)
(不朽)綺疏(後漢書梁冀傳窗牖皆丨丨青𤨏李尤東觀銘丨丨外陳賦陸雲登臺賦丨丨列于東序朱戶立于西廂孫綽天台山)
(彤雲斐亹以翼櫺暾日烱晃于丨丨傅亮芙蓉賦既暉映于丹墀亦納芳于丨丨鮑照詩朱雀文窗韜丨丨江淹竹賦丨丨敞而停)
(日朱簾開而留風張正見詩榮光入丨丨薛昉詩歌聲出丨丨駱賓王詩丨丨低晚照賀知章詩層欄&KR0772;窱下龍輿清管逶迤半丨)
(丨孫逖詩鵾雞間丨丨錢起詩宫燕銜泥落丨丨劉兼詩碧玉湘筠映丨丨范成大詩歸来境熟落春夢夢入鎖香紅丨丨)麤
疎(後漢書明德皇后紀后袍極丨丨諸王望見乃以為綺魏略王惠陽外似丨丨而内堅密南史王亮傳時有晉陵令沈㠝之性)
(丨丨好犯亮諱遂啟代之北史元善言于上曰楊素丨丨蘇威怯愞絶交書足下素知我&KR1369;倒丨丨古辭合匹與郎去誰觧斷丨丨)
(讀曲歌麻紙語三葛我薄汝丨丨郭翼詩嵇康嬾性且丨丨)森疎(陶潛詩高莽眇無界夏木獨丨丨杜甫詩丨丨見矛戟)
蕭疎(杜甫除架詩束薪已零落瓠葉轉丨丨李昌符詩古原南北舊丨丨羅鄴詩雨篷隈岸卧丨丨梅堯臣詩綠叢無水亦丨)
(丨范成大詩瘦草丨丨已似秋)碧疏(韋應物詩丨丨玲瓏含春風黃庭堅詩寒光穿丨丨)生疎(劉克莊詩磬折轉丨丨傳)
(燈錄老宿有語丨丨處常令熱熟熱熟處放令丨丨)
朋友疏(論語丨丨數斯丨矣左思詩親戚還相蔑丨丨日夜丨又耿湋詩家貧僮僕慢官罷友朋疏)天網疎(老子)
(丨丨恢恢丨而不漏)劔術疎(陶潛詠荆軻詩惜哉丨丨丨竒功遂不成)密親疎(王褒詩産空交道絶財殫丨丨丨)
薜蘿疎(杜淹詩且珍紈素美當與丨丨丨)意氣疎(王績詩阮籍平生懶嵇康丨丨丨)形骸疎(王績詩相)
(看非舊顔忽若丨丨丨)冠蓋疎(諸葛穎詩紫陌風塵起青壇丨丨丨)世情疎(王維詩杜門不復出久與丨丨丨)
音信疎(高適詩君又幾時去我知丨丨丨)故人疎(孟浩然詩不才明主棄多病丨丨丨)鐘鼎疎(李白詩少)
(年早欲五湖去見此彌將丨丨丨陸游詩心知世緣薄分與丨丨丨)七貴疎(李白詩談笑三軍却交遊丨丨丨)禮法
疎(杜甫詩謝安不倦登臨興阮籍焉知丨丨丨)舊交疎(杜甫詩文園多病後中散丨丨丨)野興疎(杜甫詩託)
(贈卿家有因歌丨丨丨)酒杯疎(盧綸詩殷勤報賈誼莫共丨丨丨又陸游詩老来酒盞頓成疎)支離疎(莊子丨丨)
(丨者頤隐乎齊肩高于頂會撮指天五管在上兩髀為脅上徵武士則支離攘臂于其間上有大役則支離以有常疾不受功上與)
(病者粟則受三鍾與十束薪)
增彼疏(詩丨丨斯粺)親疎(禮記禮者所以定丨丨漢書尹翁歸病卒天子賢之詔御史朕夙興夜寐以求賢為右不)
(異丨丨遠近務在安民而已後漢書帝手詔賜東平王蒼曰骨肉天性誠不以遠近為丨丨然數見顔色情重昔時北史周武帝平)
(齊後自食一羊肋以骨賜齊將軍傅伏曰骨丨肉丨故以相付遂引與共食六代論兼丨丨而兩用參同異而並進是以輕重足以)
(相鎮丨丨足以相衞賈島詩心每相丨迹且丨)已疏(禮記毋乃丨丨乎注言甚迂闊也)意疏(爾雅正義序雖復研精覃)
(思尚慮學淺丨丨王勣文體放丨丨)交疏(史記以權利合者權利盡而丨丨戰國策范雎見秦王曰今臣羇旅之臣也丨丨於)
(王而所願陳者皆匡君之事處人骨肉之間又古詩丨丨結綺窗阿閣三重階)合疏(史記淳于髠曰弓膠昔幹所以為合也然)
(而不能傅丨丨罅)自疏(史記屈原傳其行廉故死而不容丨丨南史桓靈寳以羊欣為主簿欣欲丨丨時漏密事靈寳覺其)
(此意更重之離騷何離心之可同兮吾將遠逝以丨丨李彪求復史官表昔忝斯任故不以草茅丨丨)計疎(史記范雎傳今)
(見與國之不親也越人之國而攻可乎其於丨丨矣)附疏(漢書廣公族丨丨之德)埶疏(漢書賈誼傳長沙乃在二萬五)
(千戶耳功少而最完丨丨而最忠)射疏(漢書晁錯傳勁弩長戟丨丨及遠則匈奴之弓弗能格也)比疎(漢書匈奴傳丨)
(丨一注丨丨辮髮之飾以金為之乂說苑不比數而丨丨不亦遠乎韓愈喜侯喜至詩丨丨語徒妍悚息不敢占)稀疏(後漢)
(書三輔山原曠遠民庶丨丨論衡文武雖盛不能使刑不用言其犯刑者少用刑丨丨可也)才疏(後漢書孔融為北海相負)
(其高氣志在靖難丨丨意廣迄無成功)内疎(晉書孫權劉備外親而丨丨又曹爽與桓範丨丨而智不及韓詩外傳曾子曰)
(無外親而丨丨)浮疏(南史梁簡文帝與湘東王書近見京師文體競學丨丨争為闡緩北史魏孝文帝謂羣臣曰彦和等每欲)
(令我一觧服制自審義觧丨丨抑而不許)清疎(南史孔珪風韻丨丨好文詠飲酒七八斗世說司馬太傅目王恭王忱曰孝伯)
(亭亭直上阿大羅羅丨丨蕭子範詩寂寞對空窗丨丨臨夜竹)剛疎(南史劉祥少好文學性韻丨丨)屬疎(唐書韋嗣立傳)
(嗣立與韋后丨丨帝特詔附屬籍)簡疎(唐書張嘉貞傳嘉貞性丨丨與人不疑内曠如也)寬疎(元史樂章禁網丨丨)
(躋世華胥)□疏(尚書大傳神農悉地力種丨丨按□即榖字)疏疏(韓詩外傳子路盛服見孔子孔子曰由丨丨者何也)
(子路趨出改服入又春秋繁露吾以其近近而遠遠親親而丨丨也又賈島詩槐雨滴丨丨蘇軾詩松江烟雨晚丨丨陳造詩新楊)
(弄影午丨丨陸游詩流泉决决竹丨丨)䑏疏(山海經帶山有獸焉其狀如馬一角有錯其名曰丨丨可以禦火䑏亦作懽五)
(侯鯖懽疏出常山如馬一角其性墨)士疏(三略結士以信使士以賞信衰則丨丨賞虧則士不用命)龍疏(新序漸臺五重)
(黃金白玉琅玕丨丨翡翠珠璣)櫻疏(太玄經進以丨丨或杖之扶)渠疏(方言杷宋衞之間謂之渠挐或謂之丨丨)厚
疏(釋名絹䋌也其絲丨而丨也)羅疏(釋名羅文丨丨也李商隐詩麝重愁風逼丨丨畏月侵)闊疏(論衡周法丨丨)
(不可因也杜牧晚晴賦倒冠落佩兮與世丨丨蘇舜欽詩千里成丨丨)似疏(世說晉武帝坐北窗作琉璃屏實密丨丨)接
疏(抱朴子虎眄以警密麟跱以丨丨)體疎(宋玉賦意密丨丨)恩疎(神女賦交希丨丨不可盡暢)敷疏(王逸)
(九思堇荼茂兮丨丨蘅芷彫兮瑩嫇)花疎(古隴西行酒上正丨丨梁元帝詩竹密無分影丨丨有異香隂鏗詩稍昏蕙葉斂欲)
(暝槿丨丨楊師道詩草綠長楊路丨丨五柞宫唐明皇詩原野雜丨丨楊炯詩影濃山樹密香淺澤丨丨沈佺期詩啼鳥弄丨丨游)
(蜂飲香徧張籍詩蟬聲滿樹槿丨丨林逋詩鶴閒臨水久蜂懶得丨丨)結疏(曹植節遊賦亢高軒以迥眺緣雲霓而丨丨)
遠疏(阮瑀文質論文虚質實丨丨近密思舊賦嵇康意丨而丨吕安心曠而放)方疏(七命丨丨含秀圓井吐葩江總䨇闕)
(詩象闕連馳道天宇照丨丨温庭筠詩丨丨隐碧潯)綷疎(景福殿賦繚以藻井編以丨丨注謂繪五彩于刻鏤之中)端疎
(蕭子良詩序余禀性丨丨屬愛閒外)蓮疏(梁簡文帝採蓮曲丨丨藕折香風起駱賓王棹歌行葉密舟難蕩丨丨浦易空)簷
疏(梁簡文帝詩丨丨遠興積賓至羽觴繁)釵疏(梁元帝看摘薔薇詩近叢看影密隔樹望丨丨)梅疏(梁元帝詩花盡)
(覺丨丨)松疎(頭陀寺碑桂深冬燠丨丨夏寒盧綸詩玉洞桂香滿雪壇丨影丨)物疎(任昉薦士表室邇人曠丨丨道)
(親)纖疎(沈約文吐丨丨于危石)空疏(王筠表臣才質丨丨器量庸淺王安石詩重言猶得慰丨丨)翠疎(范雲)
(詩折柳青門外握蘭丨丨中)窗疏(劉孝威寄婦詩丨丨眉語度紗輕眼笑来庾信明月山銘葉落丨丨)荷疏(鮑至山池)
(詩丨丨不礙檝石淺好縈苔唐太宗詩菊散金風起丨丨玉露圓)簾疏(魏收詩樹静歸烟合丨丨返照中)影疎(邢邵)
(詩石聲随流響桐丨傍嵓丨楊思玄詩寒叢對丨丨權德輿詩霜落秋郊樹丨丨李益詩洛水橋邊雁丨丨李中詩丨丨當月戶宋)
(徽宗詩暁景熙熙竹丨丨)暗疏(庾信詩覆局能懸記看碑觧丨丨)風疏(王褒詩霜多聲轉急丨丨行屢稀王禹偁詩丨)
(丨遠磬秋開講)螢疏(劉褘之詩丨丨覺夜闌)青疏(王勃碑文紫閣丨丨光含薄霧)漢疏(李林甫詩豈獨丨丨賢范)
(純仁詩高風邁丨丨)更疎(嚴維詩閒燈忘夜永清漏任丨丨)丕疏(賈島詩井臺憐操築漳岸想丨丨)單疏(白居)
(易詩衣食丨丨不是貧)雕疎(張祜詩蒼苔古澀自丨丨)乖疎(薛能詩近采為事更丨丨司空圖詩窮辱未甘英氣沮丨)
(丨還有正人知)罛疏(陸龜蒙詩丨丨滬腐鱸鱖脫)腒疎(陸龜蒙詩上有青襏襫下有新丨丨)雨疎(陸龜蒙詩蜻蛚)
(吟高冷丨丨)籬疎(皮日休詩丨丨從綠槿簷亂任黃茅)柳疎(李中詩亂落杯盤花片小静籬池閣丨隂丨羅鄴詩垂釣)
(江頭丨漸丨)林疎(杜荀鶴詩釣竿時斫竹丨丨陸游詩霜晚故丨丨)芟疏(皇甫松大隐賦入崦而朽竹丨丨出溪而)
(茅茨稀少)月疏(張随蟋蟀鳴西堂賦羅幌燈寂珠簾丨丨)瓊疏(宋微宗詩梅心透粉傍丨丨)透疏(司馬光和平甫)
(烘蝨詩丨丨緣隙巧百端)决疏(梅堯臣詩山根晉水發源處平若皎鑑潛丨丨)迂疎(蘇軾詩已坐丨丨来此地分將勞苦)
(送生涯)景疏(蘇軾詩丨丨樓上喚蛾眉注謂丨慕漢二丨也)齒疎(蘇軾旦起理髮詩老櫛從我久丨丨含清風又陸游)
(詩髮已凋零丨已丨)虧疎(秦觀文外無矜驕之習以丨丨其氣)凋疎(劉子翬詩稻畦日丨丨劉克莊詩路傍喬木日丨丨)
拙疎(范成大詩丨丨無計補涓埃)移疎(范成大詩種密丨丨綠毯平行間清淺榖紋生)輕疏(劉克莊文四六家料)
(少而徒恃才思未免丨丨)分疏(方岳詩却令鷗鳥費丨丨)頑疎(法苑珠林戅愚昏瞢庸魯丨丨)卭疏(列仙傳丨丨者)
(周封史也能行氣鍊形煮石髄而服之謂之石鍾乳往来泰室山中有卧石床枕焉)
不欲疏(禮記祭丨丨丨疏則怠怠則忘)立苗疎(史記齊悼惠王世家酒酣為耕田歌曰深耕溉種丨丨欲丨非其種)
(者鋤而去之)禮意疏(後漢書班超傳是時于闐王廣德新攻破莎車遂雄張南道超既西先至于闐廣德丨丨甚丨)密
勝疎(晉書天文志凡占兩軍相當必謹審日月暈氣有勝無實勝虛丨丨丨澤勝枯)意好疏(南史袁淑文采道艷縱横)
(有才辯彭城王義康命為司徒祭酒雖外相禮接丨丨甚丨)與婦疏(北史魏邢邵丨丨甚丨自云晝入内閤為狗所吠)
不可疏(唐書薛收傳元敬為參軍記室謹畏未嘗申欵曲杜如晦歎曰小記室不可得而親丨丨得而丨)銅龍疏
(鄴中記西臺高六十七丈上作銅鳳忩皆丨丨丨雲母幌日之初出流光照曜)月中疎(顔氏家訓蘭陵蕭慤工于篇什嘗有)
(秋思詩云芙蓉露下落楊柳丨丨丨吾愛其蕭散)朗笛疏(演連珠賁鼓密而含響丨丨丨而吐音)卉木疏(曹攄)
(詩凛凛天地清落落丨丨丨)薄志疎(晉樂府回頭枇櫛脫轉覺丨丨丨)行人疏(梁簡文帝詩苔文履處没草舍)
(丨丨丨)願莫疏(梁簡文帝龍笛曲丨丨丨意何極䨇鴛鴦兩相憶)樹隂疎(梁簡文帝詩離離細磧淨藹藹丨丨)
(丨姚倫詩晚嵐山色近秋日丨丨丨)採桑疏(褚翔詩幽州寒食罷鄭國丨丨丨)人事疏(庾信詩野情風月曠山心)
(丨丨丨)舊槐疎(庾信詩碧池寒水落學市丨丨丨)錦文疏(隂鏗詩雲移蓮勢出苔駮丨丨丨)往来疏
(江總閨怨詩復嗟長信閤寂寂丨丨丨劉得仁詩仙籍不知名姓有道情惟見丨丨丨)古樹疎(盧思道詩鳥散空城夕烟)
(銷丨丨丨又高適詩白帝城邊古木疎)林蟬疏(虞世南詩丨丨丨欲盡江雁斷還飛)玉葉疏(沈君道詩水落金沙)
(淺雲高丨丨丨李羣玉詩風損輕雲丨丨丨)葉影疏(王勃詩雨去花光濕風歸丨丨丨)石文疏(王勃詩年長金)
(蹟淺池久丨丨丨)土田疏(蘇頲詩臯落丨丨丨)騎行疏(李嶠詩風長笳響咽川迥丨丨丨)俗塵疎(李嶠)
(詩琴酒丨丨丨)斤斧疏(李白詩蟠木不彫飾且將丨丨丨)驛騎疏(杜甫詩劒外官人冷關中丨丨丨)新知
疎(杜甫詩丨丨暗已丨)江木疎(杜甫詩俯映丨丨丨)漢網疎(杜甫詩恭惟丨丨丨)苦竹疏(孟浩然詩歲月)
(清松老風霜丨丨丨)談笑疏(高適苦雨詩滴瀝簷宇愁寥寥丨丨丨又姚合詩此去關河遠相思笑語疏)親愛疎
(包佶詩惟有貧兼病能令丨丨丨)道情疏(韋應物詩雖蒙一言教自媿丨丨丨)小槐疏(豆盧復詩旗門芳草合輦)
(路丨丨丨)霽煙疎(錢起詩寒柳丨丨丨)衆峰疏(賈島詩出逢危葉落静看丨丨丨)四簷疎(薛能詩懸滴丨)
(丨丨)形迹疏(元稹詩一望秋山淨蕭條丨丨丨)簾牖疏(元稹詩松篁細隂影重以丨丨丨)向事疏(白居)
(易詩老更為官拙慵多丨丨丨又向公心切向財疎)遠漏疎(張籍詩丨丨微更丨)秋髩疎(劉禹錫詩折巾丨丨丨又)
(李昭象詩吟月吟風兩髩疎)海林疎(皇甫冉詩越山稠叠丨丨丨)脈脈疎(李商隐詩本以亭亭遠翻嫌丨丨丨)
碧鮮疎(徐凝避暑詩數畆丨丨丨)薜荔疎(許渾詩瓊樹風高丨丨丨)橘柚疎(許渾詩雨過山城丨丨丨)桂
叢疎(胡宿詩小山人去丨丨丨)結網疎(陳陶詩中原莫道無麟鳳自是王家丨丨丨)世情疏(皮日休詩暫聽)
(松風生意足偶看溪月丨丨丨)吏道疏(皮日休詩醉多已任家人厭病久還甘丨丨丨)鶺鴒疏(許棠詩樹飛鸚鵡衆)
(川下丨丨丨)橡實疏(杜荀鶴詩雁驚風浦漁燈動猿呌霜林丨丨丨)相問疏(項斯詩已念此行遠不應丨丨丨)
星斗疏(韓偓詩丨丨丨明禁漏殘范仲淹詩寒輝射空丨丨丨)菡蓞疏(貫休詩月樹獮猴睡山池丨丨丨)葦
衣疏(劉筠詩朔風南陌丨丨丨)井桐疏(薛映清風十韻潛驚塞草綠乍拂丨丨丨)過簾疏(梅堯臣詩五更寒雨)
(丨丨丨)竹樹疎(梅堯臣詩丨丨參倚荆籬丨)舞綴疎(梅堯臣詩曲傳太定丨丨丨)語翻疏(蘇軾詩心)
(閒詩自放筆老丨丨丨)點檢疏(陳與義詩但願春風丨丨丨)雨脚疏(朱橰詩日脚微明丨丨丨)巧中疎
(陸游詩人謀常向丨丨丨)學道疎(陸游詩晚好詩騷丨丨丨)短髮疎(陸游詩瘦骨竛竮丨丨丨)利名疎(陸游)
(詩此心原向丨丨丨)宴樂疎(陸游詩旰食憂民丨丨丨)短笻疎(陸游詩病退丨丨丨)夜燈疎(陸游詩夾江春)
(漲減瀼岸丨丨丨)寄聲疏(陸游詩朝回莫遣丨丨丨)鍛鍊疎(陸游詩心弱詩章丨丨丨)養生疎(陸游詩抱)
(疴方愧丨丨丨)與人疎(陸游詩沙鷗未遽丨丨丨)短檠疎(陸游詩我兒未與丨丨丨)補籬疎(陸游詩栽棘丨)
(丨丨)釣徒疎(陸游詩多病丨丨丨)近相疎(晁冲之詩郭芍藥情元最密鄭櫻桃跡丨丨丨)楚越疎(吳萊詩結)
(騎幽并窄論交丨丨丨)治生疏(楊奐詩家貧人道丨丨丨)
似數而疎(淮南子霜文沉居若簟籧篨纏綿經見丨丨丨丨注劔文如霜皆没身中故曰沉居簟竹席籧篨葦席取其斜)
(文劒文相勾連纏如綺經穴如錦丨丨丨丨)
對語(朱網碧疏)(葉密花疎)(帳複簾疎)(竹薄藤疎)(條脫比疎)(雪積烟疏)(鏤檻雕疏)(茂密扶疏)
(花爛縵樹扶疏)(詩律細酒懷疏)(銀花合玉葉疏)(安仁拙叔夜疎)(梧桐落橘柚疏)(晨漏急夜燈疎)
摘句(金篩竹影疎官柳度鴉疎)(葉脫晚林疎過雨徑花疎)(晨鐘寒韻疎門柳望秋疎)(花薄午風疎因竹夾籬疎)
(沙印篆文疎寒藤抱樹疎)(烟澹暝松疎天寒山翠疎)(嶽雨滴桐疎殘霞動綺疏)(歸帆暮雨疏寒樹晚蟬疏)
(朝雨灑塵疎城小井烟疎)(松高枝轉疎春嶺掛星疎)(寳架瑶籖傍綺疏花片雖殘葉尚疎)
(忩要清虛竹要疎一簾飛雨聽鶯疎)(豆棚瓜蔓共蕭疎蓮花刻漏六時疎)(壁間寫竹看扶疎禁城凉冷露槐疎)
(花到春深看漸疎天低驛路嶺梅疏)(釣船漁浦夢難疏月過修篁影漸疏)(江南水闊雁音疎高閣煙光落檻疏)
蔬(所葅切說文凡草菜可食者通名為丨通作疏)
韻藻嘉蔬(禮記祭宗廟稲曰丨丨郭璞江賦播匪藝之芒種挺自然之丨丨張載詩蹲鴟蔽地生原隰殖丨丨傅亮喜雨)
(賦灑豐浸於中疇覃餘潤於丨丨杜甫詩悶能過小徑自為摘丨丨蘇軾詩澗溪有幽討蘋芷真丨丨陸游詩乍晴幽圃富丨丨)
百蔬(國語柱能植百榖丨丨荀子葷菜丨丨)園蔬(後漢書安帝紀學舍頽敝鞠為丨丨謝承後漢書戴弘為河間相因)
(自免歸家不復仕灌丨丨以經書教授陶潛詩歡言酌春酒摘我丨中丨湛方生詩茹彼丨丨飲此春酒庾信詩披衣求木實拂雪)
(就丨丨杜甫詩故人供禄米隣舍與丨丨又白小詩細微霑水族風俗當丨丨王安石詩汲我山下泉煮我丨中丨蘇軾文擷丨丨)
(取池魚釀秫酒㵸脫粟而食之曰樂哉遊乎又詩常呼赤脚婢雨中擷丨丨劉子翬詩寧辭抱甕勞僅給丨中丨陸游詩趁凉謀社)
(酒乘潤理丨丨楊萬里詩我甘飲水灌丨丨)棄蔬(韓詩外傳鮑焦衣敝膚見挈畚持蔬遇子貢於道子貢曰非其世而持其)
(蔬此誰有之哉焦于是丨其丨而立槁洛水之上)蓏蔬(韓非子秦大饑㐮王謂應侯曰今發五苑之丨丨棗栗足以活民陳)
(旅題蒙泉吏隐圖詩已聞舂磑響林際仍為丨丨流圃間)餐蔬(夏侯湛文孰若茹藿丨丨終身自匿)離蔬(聖主得賢臣頌)
(丨丨釋屩而享膏梁)鬻蔬(潘岳閒居賦序灌園丨丨以供朝夕之膳)畦蔬(杜甫詩丨丨繞茅屋賈島詩舊山期已久門掩)
(數丨丨陸龜蒙詩丨丨與甕醁便可相擕迎朱子詩病起試尋春逕草客来聊煮雪丨丨陸游詩黃冠貧窶自丨丨)野蔬(杜甫)
(詩應訝耽湖橘常餐占丨丨又丨丨暗泉石盧綸詩去引家僮拾丨丨劉禹錫詩使君灘頭㨂石硯白帝城邊尋丨丨陸龜蒙謝皮)
(日休惠魚詩今朝最是家童喜免泥荒畦掇丨丨陸游詩草具留僧只丨丨又烟畦挽丨丨又歸傍荒畦擷丨丨又羹煮丨丨元足)
(味屋茨生草亦安居)牢蔬(韓愈詩中堂高且新四時登丨丨)冰蔬(黃庭堅詩詩来獻窮狀水餅嚼丨丨陸游詩丨丨雪)
(菌競登盤)
鼠壤蔬(莊子士成綺見老子曰吾聞夫子聖人也今吾觀子非聖人也丨丨有餘丨而棄妹是不仁也)三畆蔬(孟郊)
(詩突出萬家長獨治丨丨丨又蘇軾詩稚子新畦五畆蔬)
增取蔬(禮記月令山林藪澤有能丨丨食田獵禽獸者野虞教道之其有相侵奪者罪之不赦)蘧蔬(爾雅出隧丨丨)
(注生菰草中狀似土菌)草蔬(後漢書郭林宗就茅容宿容殺雞為饌林宗謂為己設既而供其母自以丨丨與客同飯林宗)
(起拜之曰卿賢乎哉因勸令學卒以成德)食蔬(東觀漢記建武初榖食尚少趙孝得榖炊將熟令弟禮夫妻食孝夫妻丨丨茹)
(菜南史裴子野在禁省十餘年默静自守未嘗有所請謁末年深信釋教終身飯麥丨丨韋應物詩丨丨程獨守飲水節靡違)種
蔬(南史褚介為山隂縣令去官之日不堪自致因留縣丨丨以自給唐書百官志掌園掌丨植丨果白居易詩柘枝紫䄂教丸藥)
(羯鼓蒼頭遣丨丨蘇轍詩故客親留為丨丨陸游詩徹底無能合丨丨)長蔬(南史周顒傳於鍾山西立隐舍清貧寡欲終日)
(丨丨)菜蔬(南史循吏傳序太官常膳唯以丨丨圓桉所陳不過三盞蓋以儉先海内也晉潘岳籍田賦野有丨丨之色朝靡代)
(耕之秩西征賦丨丨芼實白居易詩畬田澁米不耕鋤旱地荒園少丨丨)藝蔬(周書蘇綽盡地利疏當教民種桑植果丨其菜)
(丨修其園圃蕃育雞豚以修生生之資養老之具)進蔬(唐書百官志膳部掌諸司供奉口味大齋日尚食丨丨陸游詩不妨)
(數筯丨三丨)薦蔬(唐書百官志温泉湯監凡近湯所潤瓜蔬先時而熟者以薦陵廟宋史禮志每歲春孟月丨丨)冬蔬
(唐書食貨志懿宗時自關東至海大旱丨丨皆盡貧者以蓬子為麫槐葉為虀宋蘇軾春菜詩豈知吾蜀富丨丨霜葉露牙寒更茁)
實蔬(汲冡周書陂溝道路藂苴丘墳不可樹榖者樹以材木春發枯槁夏發葉榮秋發丨丨冬發薪蒸以匡窮困)嚼蔬
(抱朴子結褐丨丨而不悒悒也)玉蔬(洞冥記始皇遣徐福入海求金菜丨丨并一寸椹)上蔬(拾遺記晉立芳蔬園于金)
(墉城東多種異菜有菜名雲薇類有三種紫為丨丨黃為中蔬青為下蔬常以三蔬充御膳)販蔬(隋唐嘉話高宗時司農欲)
(以冬藏餘菜賣之百姓以墨勅示僕射蘇良嗣判曰昔公儀相魯猶拔去園葵况臨御萬邦而丨丨鬻菜乎)神蔬(庾闡詩蓬)
(嶺挺丨丨綏岑薈靈果支遁詩霄崖育靈藹丨丨含潤長又濯足戲流瀾採練銜丨丨)飯蔬(傅亮安成傅太守銘韋帶丨丨)
(朝不及夕陸游詩無酒當飲水無食當丨丨)饘蔬(崔浩食經序饑饉仍臻丨丨糊口)灌蔬(梁昭明太子詩丨丨實温)
(雅陸游詩抱甕何妨日丨丨又竹筧寒泉晨丨丨又南史殷芸宇丨丨)寒蔬(沈約詩㸑熟丨丨剪賓来春蟻浮陸龜蒙詩丨)
(丨賣却還沽喫可有金貂換得来蘇軾行園中得黃耳蕈詩丨丨病甲誰能採落葉空畦半已荒)繁蔬(沈約詩丨丨既綺布)
(密果亦星懸)時蔬(元結詩引流灌丨丨梅堯臣詩日膳或雞㹠丨丨多笋芋)家蔬(劉長卿詩問人尋野笋留客饋丨丨)
春蔬(嚴維詩衲衣求壊帛野飯食丨丨王禹偁詩濛濛細雨丨丨甲亹亹寒流老樹根石介詩山飯半甌橡子熟丨丨一筯术)
(苗香蘇軾詩陋巷關門負朝日小園除雪得丨丨又丨丨黃土軟凍笋蒼崖坼黃庭堅詩北方丨丨嚼冰雪妍㬉思採南山蕨楊萬)
(里詩共看詩句煮丨丨又帶花秋芥晚丨丨)摘蔬(羊士諤詩宿雨方燃桂朝饑更丨丨陸游詩青青小丨丨)肴蔬(韓愈)
(羅池廟碑雜丨丨兮進侯堂蘇轍詩洗爵對妻孥丨丨無厚薄)澗蔬(韓愈詩丨丨煮蒿芹水果剥菱芡)賸蔬(歐陽詹頌)
(丨丨雲矗以委圃餘糧岳峙而棲畆)新蔬(白居易詩小園春暖掇丨丨)圃蔬(賈島詩不無濠上思唯食丨中丨元稹詩)
(甑有塵埃丨乏丨)水蔬(張籍詩踏沙掇丨丨)遠蔬(張籍詩分泉灌丨丨)豐蔬(李庾西都賦挺碩果於華林育丨丨)
(於中園)異蔬(陸龜蒙詩貪廣丨丨行徑窄故求偏藥出錢添)秋蔬(張喬詩深林收晚果絶頂拾丨丨薛能秋雨詩我䰟)
(驚夏簟隣話喜丨丨賈島詩柴門掩寒雨蟲響出丨丨徐寅詩東澗野泉添碧沼南園夜雨長丨丨劉子翬詩寒意入丨丨)剪
蔬(鄭谷詩烟舟撑晚浦雨屐丨春丨薩都拉溪行中秋翫月歌秋園摘果雨丨丨)餘蔬(劉筠詩屠門誇大嚼鼠壌鄙丨丨陸)
(游詩圃上有丨丨)山蔬(梅堯臣詩丨丨采笋蕨野膳獵麏麋蘇軾詩飽食未厭丨丨甘)盤蔬(梅堯臣詩酒杯參茗具山)
(蕨間丨丨蘇轍詩小腰若筍助丨丨)晚蔬(王安石詩三畆荒園種丨丨陸游詩今朝更有欣然處引得清泉灌丨丨又約束家)
(童種丨丨)魚蔬(韓維詩提携上樽酒饌不過丨丨)青蔬(韓維詩丨丨不没荒畦雪翠栢長留野殿春蘇軾詩雪鱗芼丨)
(丨蘇轍詩一杯勸我芼丨丨陸游詩共飯赤米羹丨丨又黃菌丨丨放筯空)朝蔬(孔武仲廟下候風呈同行詩采芹丨當丨)
(伐竹暮供㸑)煮蔬(蘇軾詩丨丨為夜餐安識肉與酒趙師秀詩洗釡丨丨留客飯卷簾移菊看人鋤)僧蔬(蘇軾詩葛)
(衣草屨随丨丨)折蔬(蘇軾詩丨丨聊慰故人心)綠蔬(蘇轍詩掘筍林中間丨丨)珍蔬(黃庭堅謝楊履道送銀茄詩藜)
(藿盤中生精神丨丨長蔕色勝銀陸游初夏襍興地偏日永閒無事擬著丨丨譜一通)挽蔬(黃庭堅詩丨丨夜雨畦煮茗寒)
(泉井)南蔬(張耒詩又見丨丨入旅羹)霜蔬(陳造詩丨丨入破鐺)柔蔬(劉子翬詩傍舍植丨丨擕鉏理荒穢)澆蔬
(劉克莊詩無力改牆姑覆草多方存井要丨丨陸游詩未能免俗學丨丨)敗蔬(陸游詩無羊丨吾丨)美蔬(陸游詩犬吠船)
(丁歸小市得丨丨又香粳薦丨丨)早蔬(陸游詩小市奴歸得丨丨)殘蔬(陸游詩小摘丨丨遶廢畦)瘦蔬(陸游詩村)
(舍丨丨供薄酒)賣蔬(陸游詩丨丨市近還家早)病蔬(陸游詩丨丨傷蠧半青黃)蔵蔬(陸游詩甕盎丨丨後又晨飯富)
(丨丨)薪蔬(方回詩喜分果餌小兒女浪費丨丨頑僕僮)微蔬(方回詩寒庖僅丨丨)鮭蔬(牟巘詩沙缾釅酒丨丨有)
(領取燈花一樹春)田蔬(法苑珠林上坊下院赫奕相臨園磑丨丨周環俯就)
掌果蔬(金史百官志上林署提點從五品丨諸苑園池沼種植花木丨丨汲冡周書時訓篇草木不萌動果蔬不熟蘇軾文)
(果蔬草木皆可以飽)食子蔬(事文類聚劉玭每食則蔬食食子蕡床下曰肉食君之禄也非爾所得蕡由是力學舉進士)
佛影蔬(廣韻藻暹羅迦羅島名笋為丨丨丨)芋為蔬(元季川詩種丨丨我丨)螘沾蔬(李洞詩雲深猨盗栗)
(雨霽丨丨丨)採藥蔬(馬戴謁仙觀詩一就泉西飲雲中丨丨丨)小甲蔬(李賀詩白日長饑丨丨丨)玉露蔬
(李羣玉詩一飯丨丨丨)樹如蔬(崔珏詩遠村襍丨齊丨丨)白雲蔬(姚合詩暁飯丨丨丨)七白蔬(陸龜蒙詩)
(飯薦丨丨丨杯釃九光杏)繫馬蔬(韓琦詩退花杏小驚春暁丨丨丨肥辦食珍)羊蹴蔬(黃庭堅詩臟神夢訴丨丨)
(丨)桑下蔬(范成大詩丨丨春丨綠滿畦)麥如蔬(趙師秀詩欲消冰似雪初長丨丨丨)綠間蔬(虞集詩臘)
(醖紅生玉春盤丨丨丨)庾郎蔬(吳師道詩敢厭丨丨丨)
對語(金薤玉蔬)(桃菜灌蔬)(斗酒盤蔬)(香稲嘉蔬)(露菌霜蔬)(一畦菜三畆蔬)(長腰米小甲蔬)
摘句(引水灌畦蔬酌酒摘園蔬)(坂綠雨粘蔬風冷半畦蔬)(小雨新肥半圃蔬才分瓜子又挑蔬)
(清罍遥夜薦霜蔬終身挾策灌園蔬)
梳(所葅切說文理髮也)
韻藻爬梳(韓愈送鄭尚書序蜂屯蟻雜不可丨丨陸游詩如癢得丨丨)
髮有梳(唐書吳兢傳朝有諷諫猶丨之丨丨又杜甫詩江清心可瑩竹冷髮堪梳張喬漁者詩首戴圃荷髮不梳葉舟為宅)
(水為居)不暇梳(揚雄文頭蓬丨丨丨)白映梳(杜甫詩莫話清溪髮蕭蕭丨丨丨)不勝梳(李賀詩漏催水)
(咽玉蟾蜍衞娘髮薄丨丨丨又范成大詩華顛種種不禁梳)暁鬟梳(阿房宫賦綠雲擾擾梳暁鬟也)水晶梳(黃庭)
(堅詩月高雲插丨丨丨)
增櫛梳(後漢書延篤止李文德曰来命雖篤所未敢當吾常昧爽丨丨坐于客堂朝則頌羲文之易虞夏之書北史魏陳埽)
(静為宣武典丨丨甚見愛幸)被梳(南史宗慤尅林邑衆人收其珍異皆是未名之寳慤一毫無犯惟有丨丨枕刷此外蕭然)
天梳(唐書田游嵓抗志高潔一日冬晴就湯泉沐髮晞於朝暉之下適所親者至曰高年何不自愛游嵓笑而答曰丨丨日帽)
(他復何需)造梳(炙轂子赫連氏丨丨一十四齒取疏通義)牙梳(廣志丨丨嶂在江西廣昌縣南嶂有三穴大風自出當寒)
(則暖當暑則凉)妝梳(樂府聞道行人至丨丨對鏡臺淚痕猶尚在笑靨自然開劉禹錫詩容顔本南國丨丨學西京黃庭堅詩)
(小鬟雖醜巧丨丨埽地如鏡能檢書)釵梳(劉緩照鏡賦空處宜應描非是畏丨丨王建宫詞私縫黃帔捨丨丨)一梳(劉孝)
(威和定㐮侯初笄詩從今丨丨罷無復更縈時王建宫詞當時别賜丨頭丨賈島詩髮冷丨丨風)捉梳(朱超道詩丨丨羞理)
(髩)髻梳(陳後主採桑樂府春樓丨丨罷南陌競相随顧野王羅敷行樓中丨丨罷提筐候早期顧瑛詩玉纖時把丨鬟丨)
晨梳(杜甫詩老夫侵丨丨白頭玄都道士来相訪范成大詩騷騷落雪滿丨丨陸游詩墮髮滿丨丨又一頭胎髮入丨丨)叢
梳(張籍詩輕髩丨丨闊畫眉元稹詩丨丨百葉髻)烘梳(元稹詩琥珀丨丨碎燕支嬾頰塗)紅梳(王建詩空插丨丨不)
(作粧)慵梳(王建詩膩衣穿不洗白髮短丨丨)寳梳(温庭筠詩丨丨金鈿合)水梳(羅隐詩丨丨苔髮直風引蕙心)
(斜)罷梳(薛逢宫詞雲髻丨丨還對鏡羅衣欲換更添香)静梳(王禹偁詩曉髮丨丨微霰落夜琴閒拂古風殘)千梳
(蘇軾詩丨丨冷快肌骨醒)暁梳(蘇軾送文與可出守陵州詩奪官遣去不自覺丨丨脫髮誰能收)瓊梳(蘇轍詩綠髮照)
(丨丨)僧梳(范成大詩玩去丨丨刖屨歡悰丁尾龜毛)月梳(陸游詩殷勤一梳月十里伴還家楊萬里詩剰暑不蒙蕉扇扇)
(細雲聊倩丨丨梳)小梳(張憲詩紅象作丨丨)
茱萸梳(金史大定府産丨丨丨)瑇瑁梳(東宫舊事太子納妃有丨丨丨三枚象牙梳三枚高文與婦書今致丨丨)
(丨一枚)象牙梳(見上高允羅敷行頭作墮馬髻倒枕丨丨丨)百齒梳(神仙傳孫思邈以交和木造丨丨丨用之)
(養生)神女梳(庾信為梁上黃侯世子與婦書仙人導引尚刻三秋丨丨將丨猶期九日)蟬鬢梳(王勃春思賦丨丨丨)
(時髻欲斜)鬢新梳(岑參詩月如眉已畫雲似丨丨丨又徐伯陽詩鏡前新梳倭墮髻)頭未梳(岑參詩卧疾常晏起)
(朝来丨丨丨)任風梳(王維詩石髮丨丨丨)侍婢梳(包佶詩腹飽山僧供頭輕丨丨丨)暁廢梳(包佶詩脛)
(弱秋添絮頭風丨丨丨)未觧梳(李涉詩長安里巷舊隣居丨丨丨頭五歲餘又陸龜蒙詩一莖秋髮未曾梳)隔日
梳(白居易詩頭慵丨丨丨)日高梳(賈島詩别来還似舊白髮丨丨丨)柳堪梳(李賀詩叢花繞練細丨丨丨)
水犀梳(杜牧張好好詩贈之天馬錦副以丨丨丨)三角梳(段成式詩七尺髮猶丨丨丨)雲滿梳(于鄴詩拂)
(黛月生指理鬟丨丨丨薩都拉溪行中秋翫月歌侵晨理髮丨丨丨)向日梳(方干詩衰髮寒来丨丨丨)阿母梳(孫棨)
(詩雲髻慵邀丨丨丨)霜滿梳(徐鉉詩腰間金印從如斗鏡裏丨華已丨丨)臨鏡梳(梅堯臣詩妾時在窗前觧鬟丨)
(丨丨)起自梳(陸游詩短髮蕭蕭丨丨丨)嬌不梳(陸游詩綠鬟半脫丨丨丨)半脫梳(趙師秀詩秋衣因病全更)
(衲暁起迎寒丨丨丨)碧玉梳(趙孟頫詩翠滑難勝丨丨丨)對客梳(揭傒斯蔡真人讀書齋詩白髮身閒丨丨丨)
對語(鸞鏡象梳)(鈿盒瓊梳)(密櫛叢梳)(抉摘爬梳)(雨沐風梳)(翠管紅梳)(角枕牙梳)(暝寫晨梳)
(珊瑚架玳瑁梳)(䨇文簟三角梳)(花似沐柳堪梳)(仙人枕神女梳)(紅螺椀碧玉梳)(釵燕掠鬢蟬梳)
摘句(簾日照晨梳波浮月浸梳)(經旬髮未梳清風每一梳)(湖山背立溜犀梳雲髻朝来不欲梳)
虛(朽居切廣韻空丨也亦姓又去魚切)
韻藻盈虚(易天地丨丨與時消息漢書叙傳貨自龜貝至此五銖揚㩁古今監世丨丨晉書律歷志聖人觀四時之變刻)
(玉紀其丨丨宋史天文志天錢星為軍府蔵明則丨暗則丨陸倕新刻漏銘序察四氣之丨丨課六歴之疎密江總碑文前望則紅)
(塵四合見三市之丨丨後睇則紫閣九重連䨇闕之聳峭王昌齡詩冉冉幾丨丨澂澂變今古韋莊詩莫言常鬱鬱天道有丨丨張)
(蠙詩相思不相會明月幾丨丨法苑珠林水居之物知水丨丨)六虚(易變動不居周流丨丨列子善若道者瞻之在前忽焉在)
(後用之彌滿丨丨廢之莫知其所京房易傳土木配象吉凶從丨丨古詩駕景眄丨丨思與佳人遊李義甫詩帝造還三界天文賁)
(丨丨東華上房靈妃歌吐納丨丨氣玉嬪挹巾随)星虛(書宵中丨丨以殷仲秋)執虛(禮記丨丨如執盈入虚如有人)
入虛(見上)若虛(論語有若無實丨丨老子良賈深蔵丨丨又郭茂倩樂府張丨丨春江花月夜一首)孤虛(史記龜策)
(傳日辰不全故有丨丨注六甲丨丨如甲子旬戍亥為丨辰巳為丨唐書藝文志黃帝兵法丨丨推記一卷又李靖傳靖精風角鳥)
(占雲祲丨丨之術為善用兵抱朴子從計約以奮擊常背丨而攻丨則黃帝吕尚范蠡伍員之所同也)空虛(史記汲鄭傳安)
(國富民使囹圄丨丨漢書董仲舒傳陽常居大夏而以生育養長為事隂常居大冬而積于丨丨不用之處以此見天之任德不任)
(刑也管子民偷處而不事積聚則囷倉丨丨莊子形充丨丨乃至委蛇羽獵賦勝丨丨距連卷阮籍逹莊論無欲者自足丨丨者受)
(實棗據船賦外質朴而無飾内丨丨以受盈孟浩然詩嶺猿相呌嘯潭影似丨丨高適詩不知將錫杖早晚躡丨丨王維詩君恩深)
(漢帝且莫上丨丨裴廸詩竟陵西塔寺蹤跡尚丨丨白居易詩中心一調伏外累盡丨丨歐陽修詩彩翠浮丨丨)清虚(漢書)
(叙傳嗣貴老嚴之術桓生欲借其書嗣報曰嚴子者丨丨澹泊獨師友造化而不為世俗所欲者也按嗣班彪從兄魏志明帝詔管)
(寧耽懷道德服膺六藝丨丨足以侔古廉白足以風世世說庾公造周伯仁伯仁曰君何所欣悅而忽肥庾曰君何所憂慘而忽瘦)
(伯仁曰吾無所憂直是丨丨日来滓穢日去耳天寳遺事明皇遊月宫榜曰廣寒丨丨之府文賦或丨丨以婉約每除煩而去濫白)
(居易詩猶覺醉吟多隐逸不如禪坐更丨丨馬戴詩寒松多偃側靈洞遍丨丨王貞白詩錦籜裁冠添散逸玉芽修饌稱丨丨譚用)
(之詩七色花虬一聲鶴幾時乘興上丨丨歐陽炯凌霄詩滿樹微風吹細葉一條龍甲颭丨丨范純仁詩啁啾絲管響丨丨蘇軾詩)
(悠然獨酌卧丨丨按王定國有丨丨堂蘇軾為作記薩都拉詩簫韶風細入丨丨)抱虛(漢書李尋傳諸闒茸佞讇丨丨求進)
(陸游詩求官實丨丨)紫虛(唐書藝文志范邈丨丨元君南嶽夫人内傳一卷晉鼓吹曲雲旗翳丨丨江總詠䨇闕詩刻鳳棲青)
(漢圖龍入丨丨李嶠詩石磴平黃陸烟樓半丨丨宋之問詩霜笳徹丨丨李白大獵賦落鴻雁于丨丨韋渠牟步虛詞獨自授金書)
(蕭條詠丨丨范成大詩玉符賜長生籋雲遊丨丨吳斌詩雲騣電尾拂丨丨)冲虚(唐書天寳元年詔號列子為丨丨真經又)
(阮籍詩養志在丨丨夏侯湛文玄白丨丨仡爾養真王儉褚淵碑亮采王室懷丨丨之道又真仙通鑑孫寒華吳大帝孫女也于茅)
(山修道道成丨丨而去因號其山為華姥山)𢷬虛(唐書李吉甫傳請起兵丨三峽之丨賊勢必分又南蠻傳韋宙奏南詔必)
(襲邕管不先防近而圖遠恐丨丨絶糧道孫子批亢丨丨劉因詩聞道飛狐口竒兵入丨丨)四虛(莊子儻然立于丨丨之道)
(倚於槁梧而吟列子地積塊耳充塞丨丨)集虛(莊子惟道丨丨虚者心齋也)太虛(莊子道不遊丨丨宋玉小言賦超于)
(丨丨之域孫綽遊天台山賦丨丨遼廓而無閡運自然之妙有夏侯湛長夜謠亭檐隅以逍遥兮盼丨丨以仰觀張載詩累棟出雲)
(表嶢櫱臨丨丨杜甫詩東嶽雲峯起溶溶滿丨丨又水色含羣動朝光切丨丨李羣玉詩迹同飛鳥棲高樹心似閒雲在丨丨曹松)
(詩秋霜洗丨丨陸游詩坐覺胷中合丨丨又三秦記丨丨山上有池神人常乘漆船于其内今有故漆船在焉又宋史秦觀字少游)
(一字丨丨)充虛(墨子聖人作誨男耕稼樹藝以為民食其為食也足以增氣丨丨彊體適腹而已矣楚詞攀北極而一息兮吸)
(沆瀣以丨丨)攻虛(管子釋實而丨丨又孫子兵之形避實而擊虛)平虛(管子或以丨丨請論七主之道注丨意丨心也)
據虛(管子善者之為兵也使敵者若丨丨若搏影)中虚(鶡冠子丨丨外博雖博必虛京房易傳鼎丨丨見納授辛於内)
(也韓愈詩丨丨得暴下避冷卧北窗蘇軾詩至人受一言道集由丨丨)守虚(鄧析子丨丨責實而萬事畢庾凱幽人箴幽人)
(丨丨仰鑚玄遠)八虛(吕氏春秋人之竅九一有所居則丨丨又宋祖廟歌延丨丨闢四堂真誥駕歘敖丨丨佪宴東阿房)蛻
虛(亢倉子蛻氣之謂虛丨丨之謂道)凌虚(抱朴子攬六翮丨丨之用曹植賦建三臺於前處飄飛陛以丨丨阮籍詩揮袖)
(丨丨翔成公綏雲賦綿邈丨丨輕翔浮漂唐太宗詩連甍遥接漢飛觀迥丨丨蘇頲詩平明敞帝居霰雪下丨丨張文琮詠橋詩星)
(文遥瀉漢虹勢尚丨丨杜甫詩畫鷁上丨丨皇甫松賦青龍上漢白鹿丨丨)步虚(樂府觧題丨丨道家所唱備言縹緲輕舉)
(之美庾信有道士丨丨詞十首本事詩許渾嘗夢登山有宫室凌雲人云此崑崙見數人方飲酒招之至暮而罷賦詩云暁入瑶臺)
(露氣清坐中唯有許飛瓊塵心未斷俗緣在十里下山空月明他日復夢至其處飛瓊曰子何故顯人姓名于人間座上即改為天)
(風吹下丨丨聲劉長卿詩蘿月延丨丨松花醉閒宴項斯宫人入道詩日暮焚香繞壇上丨丨猶作按歌聲范成大白玉樓丨丨詞)
(琪樹玲瓏珠網碎天風吹作丨丨聲貢師泰詩猶聽松隂起丨丨)憑虛(西京賦有丨丨公子者西征賦班述陸海珍蔵張叙)
(神臯隩區此西賓所以言於東主安處所以聽于丨丨也陸雲愁霖賦雷丨丨以振庭王僧虔書賦情丨丨而測有思沿想而圖空)
(蘇軾赤壁賦浩浩乎如丨丨御風而不知其所止)尋虛(文賦或遺理以存異徒丨丨而逐微)躡虚(孫綽遊天台山賦王)
(喬控鶴以冲天應真飛錫以丨丨)碧虚(張九齡詩修竹含清景華池澹丨丨杜甫詩秋野日荒蕪寒江動丨丨元稹詩泛覽)
(星粲粲輕河悠丨丨又楊巨源聖夀無疆詞雲陛臨黃道天門在丨丨温庭筠水仙謠輕塵不起雨新霽萬里孤光含丨丨李商隐)
(詩丨丨天共轉羅隐詩噪槎鳥散沈蒼嶺弄杵風高含丨丨王禹偁詩水閣山齋架丨丨晁補之詩仙掌依然在丨丨陸游詩拔宅)
(翛然上丨丨貢師泰詩猶聽松隂起丨丨王翰詩商歌振丨丨)含虛(高適詩體清能鑒物色洞每丨丨)逃虚(王安石詩)
(青林嗟我似丨丨)契虛(宣室志僧丨丨本姑臧李氏子入太白山採柏葉有捀子導之游稚川仙府真君召訊曰爾絶三彭)
(之仇乎不能對真君命捀子引歸丨丨因問三彭之仇捀子曰彭者三尸之姓學仙者先絶三尸則神仙可得丨丨悟歸廬太白山)
(絶粒吸氣後不知所終注捀音奉荷竹槖而販者蘇軾詩道華亦嘗啖一棗丨丨正欲仇三彭)
方寸虚(列子文摯乃命龍叔背明而立自後向明而望之曰吾見子之心矣丨丨之地丨矣幾聖人也)夜輪虚(上官)
(儀詩銀消風燭盡珠滅丨丨丨)玉洞虛(盧僎詩飛盖松谿寂清笳丨丨丨)洞房虚(喬傋詩秋入長門殿木落丨丨)
(丨)錦屏虛(上官昭容詩露濃香被冷月落丨丨丨)酒樽虚(上官昭容詩直愁斜日落不畏丨丨丨)夜窗
虛(孟浩然詩永懷愁不寐松月丨丨丨曹鄴詩心閒無夢丨丨丨)楚宫虛(杜甫詩風烟巫峽遠臺榭丨丨丨)閣半
虚(常袞詩花樹臺斜倚宫烟丨丨丨)
增舟虚(易利涉大川乘木丨丨也隂鏗詩秩滿三秋暮丨丨一水濱)闇虛(春秋疏歷家之說當日之衝有大如日者)
(謂之丨丨闇虛當月則月必滅光故為月食)岠虚(爾雅西方有比肩獸焉與卭卭丨丨比為卭卭丨丨齧甘草即有難卭卭)
(丨丨負而走其名謂之蟨穆天子傳狻猊野馬走五百里卭卭丨丨走百里尸子丨丨不擇地而走七發鍾岱之牡齒至之車前似)
(飛鳥後似丨丨子虚賦蹵蛩蛩轔丨丨)引虚(國策更嬴善射侍魏王見一雁過曰臣能搖弓而落乃丨丨而雁即落)方
虛(史記孫臏曰君不若引兵疾走大梁據其街路衝其丨丨彼必釋趙而自救)朱虛(史記封齊悼王子章為丨丨侯後漢)
(書郡賊張饒等二十萬衆從冀州還孔融逆為饒所敗乃收散兵保丨丨縣曹冋六代論東牟丨丨授命于内元好問詩割城恨不)
(逢相如行酒恨不逢丨丨)子虚(漢書相如客游梁得與諸侯遊士居乃著丨丨之賦左思詩著論凖過秦作賦擬丨丨李白詩)
(䨇眸光照人詞賦凌丨丨李遠詩還聞漢帝親詞賦好為從容奏丨丨黃滔詩詞臣假寐題黃絹宫女敲銅奏丨丨)高虛(後漢)
(書郎顗曰三公上應台階下同元首今之在位競託丨丨偃仰棲遲又南齊樂歌神儀駐景華漢丨丨張籍詩青天蕩蕩丨且丨)
乘虛(魏志田豐說袁紹曰將軍簡精銳分為竒兵丨丨迭出以擾河南不及二年可坐克也列子周穆王時西極之國有化人)
(来入水火貫金石丨丨不墮觸實不硋景福殿賦飛閣干雲浮階丨丨庾闡藏鉤賦鉤運掌而潛流手丨丨而密放蔡洪圍棋賦散)
(象丨丨之飛電聚類絶貫之積珠鮑照石帆銘潛鱗浮翼争景丨丨)不虛(吴志諸葛恪論辨應機莫與為對權見而竒之謂瑾)
(曰藍田生玉真丨丨也子虛賦星流電擊兮丨丨發)謙虚(吴志朱據丨丨接士輕財好施禄賜雖豐而嘗不足用晉書周訪傳)
(訪智勇過人性丨丨未嘗論功伐魏書太祖紀躬履丨丨退身後已太玄經澤庳其容丨丨大也)疑虚(晉書宣帝紀論生怯)
(實而未前死丨丨而猶遁王維詩抱明中不隐含静外丨丨)圓虛(晉書樂志以竹為管取其自然丨丨也)單虚(晉書)
(陶璜傳吳既平減州郡兵璜言嚀州去交趾千六百里水陸並通互相維衞州兵未宜約損以示丨丨)深虚(南史袁粲傳粲)
(嘗著妙德先生傳以自況曰先生東國人也氣志丨丨姿神清映性孝履順棲冲業簡)崇虚(北史魏太和十五年移道壇于)
(桑乾之隂改曰丨丨寺又虞集詩鵝羣還欲謝丨丨)談虚(北史魏陽固讜言表絶丨丨窮微之論簡桑門無用之費)谷虚
(北史魏收傳如丨之丨無不受也莊子川竭而丨丨淵夷而丘實萼綠華贈羊權詩寥蘢靈丨丨瓊林蔚蕭森張說詩笳繁丨自丨)
(趙孟頫詩丨丨久恐元氣泄)庸虚(北史劉炫傳以此丨丨屢動聖眷)凝虚(魏書尉元傳大道丨丨至德沖挹)去
虚(周書蘇綽傳但能勤而審察丨丨取實各得州縣之最而用之則民無多少皆足治矣)索虛(宋史律歷志序議者獨于)
(律則謂之丨丨而求分)玉虚(金史太和二年幸丨丨觀遣使報謝于太清宫庾信詩寂絶乘丹氣玄明上丨丨曹唐詩沙野)
(先生閉丨丨又五色線龜有八名八曰丨丨)静虚(家語德若天地而丨丨化若四時而變物列子非其名也莫如丨莫如丨)
(静也虚也得其居矣嵇康釋私論夫心丨神丨者心不存于矜周子通書無欲故丨丨動直)培虛(素問虛者責之注責其無)
(以丨丨也)滿虚(老子消息丨丨一晦一明管子矜者滿也滿者虚也丨丨在物在物為制也)心虚(老子虚其心實其腹)
(謝尚談賦斐斐亹亹似有若無理玄旨邈辭簡丨丨宗欽詩望儀神婉即象丨丨白居易詩竹觧丨丨是我師)端虚(莊子顔子)
(曰丨而丨勉而一則可乎)寢虚(列子華胥之俗丨丨若處牀)投虚(列子来丹遇黑卵之子于門擊之三下如丨丨黑卵)
(之子方笑曰汝何蚩而三招予)履虚(列子語尹生曰汝遊先生之門曾未浹時而懟憾者三丨丨乘風其可幾乎)官虚
(管子非誠農不得食于農非信士不得立于朝是故丨丨而莫敢為之請)實虚(管子剛柔也輕重也大小也丨丨也遠近也多)
(少也謂之計數)觸虛(鶡冠子出實丨丨)衝虚(孫子進而不可禦者丨其丨也)貴虛(吕氏春秋子列子丨丨)衆
虚(淮南子庖丁用刀十九年而刀如新剖何則遊於丨丨之間)排虚(淮南子鳥丨丨而飛獸蹠實而走)持虛(說苑)
(百方之事萬變鋒出或欲丨丨或欲持實)喜虚(說苑務偽不長丨丨不久義士不欺心廉士不妄取)握虚(易林抱空丨丨)
(鴞驚我雛陸機瓜賦離若剖水體猶丨丨)隂虛(京房易傳陽實丨丨明暗之象)刺虚(太玄經丨丨滅刃注言自其幾微而)
(正之)慕虚(潛夫論今世丨丨者此謂堅白堅白之行明君所憎而王制所不取故選賢貢士必考覈其清素據實而言)陽
虚(水經注倉頡南廵登丨丨之山)騰虚(水經注洪津泛灑挂溜丨丨洞冥記修彌國有馬如龍丨丨逐日張載扇賦䨇趾蹷)
(而丨丨六翮揮而風厲)轂虚(文子丨丨而中立三十輻各盡其力)養虚(齊丘子儉于聽可以丨丨)合虚(續博物志)
(山海東荒經云大荒之中有山名曰丨丨日月所出)雲虚(司馬相如美人賦上宫閒館寂寞丨丨門閤晝掩曖若神居)升
虛(劉向九歎丨丨凌溟沛濁浮清)形虚(張衡七辨丨丨年衰志猶不遷)潛虚(王粲七釋丨丨丈人違世遁俗恬淡清玄)
(渾沌淳樸又司馬光著丨丨)文虚(阮瑀文質論丨丨質實遠疏近密)恬虚(嵇康琴賦丨丨樂古棄事遺身)循虛
(陸機歎逝賦日望空以駿驅節丨丨而警立)輕虚(陸機浮雲賦有丨丨之豔象無實體之真形)秋虚(陸雲星賦春鳥)
(丨丨歴數之所記也)堂虚(潘岳詩丨丨聞鳥聲室暗知日夕韓琦詩丨丨座密珠簾下)違虛(李顒雷賦雖通塞于萬形)
(猶丨丨而守盈)冥虛(支遁詩翔鸞鳴崑崿逸志騰丨丨)臨虛(郭璞江賦迅蜼丨丨以騁巧孤玃登危而雍容)内虚
(木華海賦茫茫横流含形丨丨)囂虚(梁昭明太子詩方知葸帶人丨丨成易屏)窗虚(梁簡文帝碑文丨丨意葉室度心香)
山虚(梁元帝詩丨丨和鐃管水静寫樓船)庭虚(陶弘景尋山誌丨丨月映琴響風哀)神虛(任昉書歲暮之期指塗衡)
(岳丨丨氣懋無待怡和)課虚(陸倕詩弼政非責實求名已丨丨)桐虚(庾信詩石燥砧逾響丨丨杵絶鳴)沙虚
(庾信詩丨丨馬跡深杜甫詩落月動丨丨范成大詩潦退灘灘露丨丨岸岸頽蕭顯詩鶴跡印丨丨)跨虚(庾信詩丨丨凌倒景)
應虚(唐太宗詩瀑流還響谷猿啼自丨丨)巖虚(唐高宗詩路曲廻輪影丨丨傳漏聲黃庭堅詩寺古松楠老丨丨塔廟開)
襲虚(郭英乂碑文選驍騎以丨丨張疑兵以應銳)揮虛(柳宗元文有富者子適市買鞭出五萬持以夸予予舉之飄然)
(若丨丨焉)浮虛(孟郊聫句丨丨有新劚張耒詩溪光山影動丨丨法苑珠林四大丨丨互相乖反五隂緣假多生惱患)架
虚(李翺舒州新堂銘六桷四楹裝重丨丨)月虛(李夷亮魚在藻賦極浦風霽澄潭丨丨)藂虚(薛能牡丹詩顆折羞)
(含懶丨丨隐陥圓)晴虛(陸龜蒙詩石窗何處見萬仞倚丨丨)耳虚(許渾詩丨丨盡日疑琴癖眼暗經秋覺鏡昏)腹
虚(韋莊僕者楊金詩半年辛苦葺荒居不獨單寒丨亦丨陸游詩處貧上策更誰如日晏猶眠為丨丨)帆虚(錢珝詩櫓慢生)
(輕浪丨丨帶白雲)亭虛(徐鉉詩雨霽秋光晚丨丨野興廻)末虛(蘇軾文凡木本實而丨丨惟桐反之)廣虛(曾鞏)
(詩高閣在清禁長軒憑丨丨)枵虚(范成大詩濩落丨丨似瓠壺)長虚(楊載詩嵐光注射翻丨丨)北虚(王惲詩玉)
(樹歌聲遶丨丨)鄰虚(首楞嚴經更析丨丨即實空相又法苑珠林丨丨之塵同太岳之峻)頑虚(首楞嚴經丨丨還空)風
虚(法苑珠林油河是太子産已夭化此池光潤令沐以除丨丨今變水河尚滯膩如油然)踏虚(法苑珠林頂生王欲升忉)
(利即與羣臣丨丨登上)詠虚(真誥栖沉之客步玄辭而丨丨)纏虛(真誥仰觀煙氣則靈雪丨丨)躭虚(真誥何不)
(遠存玄味丨丨標流乎)研虚(真誥丨丨注靈則仙可冀)述虚(真誥身至丨丨徐汎家取家信注丨丨茅山下西村名也)
駭虚(墉城仙錄孝道明王告嬰母云得此道者九鳳齊唱天籍丨丨竦身御節入景浮空)
畏壘虚(史記莊周傳丨丨丨亢桑子之屬皆空語無事實)名不虛(史記信陵君之接巖穴隐者不耻下交也丨冠)
(諸侯丨丨耳晉書裴憲傳石勒簿王浚官寮皆資至鉅萬惟憲與荀綽家有書百餘袠而已勒曰丨丨丨也又孝友傳帝見李密陳)
(情表歎曰士之有丨丨丨然哉北史齊楊愔調魯漫漢曰丨以定體漫漢果自丨丨唐書屈突通傳平薛仁杲時賊貨山積諸將競)
(得之通獨無所取帝聞曰清以奉國丨定丨丨)棨信虛(南史謝莊為侍中領前軍將軍時孝武出行夜還勅開門莊居守以)
(丨丨或丨湏墨詔乃開上後因宴從容曰卿欲效郅君章耶)栖閒虚(魏書李諧傳丨丨丨以築館背城闕而為家)聲
出虚(宋史樂志柷以木為底擊其中丨丨丨為衆樂倡)見其虚(六韜六將之道齊三日君操鉞將其柄曰上至天者)
(將軍制之復操斧將其刃曰下至淵者將軍制之丨丨丨則進見其實則止)夕則虛(魯連子市朝則盈丨丨丨非朝愛而)
(夕憎之也求存故往求亡故去勢使然也)蚌蛤虚(吕氏春秋月望則蚌蛤實月晦則丨丨丨)房櫳虚(班偼伃賦廣室)
(隂兮帷幄暗丨丨丨兮風泠泠)照壺虚(顧愷之冰賦緗白随川方圓随渠義剛有折丨丨則丨)蒙邑虚(支遁詩蕭)
(蕭柱下迥寂寂丨丨丨)玉梯虚(江淹賦青苔積兮銀閤澁網羅生兮丨丨丨)寒牀虚(褚翔詩寄語閨中妾勿怨)
(丨丨丨)谷神虚(王褒明慶寺石壁詩石生銘字長山久丨丨丨)聽月虚(唐明皇詩歌鐘丨丨丨)畏尊虚
(王勃詩山人不惜醉惟丨綠丨丨)竹節虚(楊炯詩蓮房若箇實丨丨幾竿丨)暮川虚(閻防夜泛黃河詩烟深載)
(酒入但覺丨丨丨)北窗虚(厙狄履温詩星迴南斗落月度丨丨丨)林木虛(常建詩落日未能到蕭蕭丨丨丨)
雪片虛(杜甫白小詩入肆銀花亂傾箱丨丨丨)水鏡虚(寇坦詩露散星文發雲披丨丨丨)野靄虚(豆盧)
(復詩殿閉山烟滿窗凝丨丨丨)雨聲虛(錢起詩碧空河色淺紅葉丨丨丨)水榭虚(羊士諤詩曉風山郭雁飛初霜)
(拂回塘丨丨丨)兩重虚(白居易詩夢中說夢丨丨丨)萬象虚(元稹詩湖色宵涵丨丨丨劉筠詩組織千章合研窮)
(丨丨丨)爽韻虚(鄭絪詩庭開丨丨丨)綠髩虚(王建詩翠髻高鬃丨丨丨)語多虚(王建詩古廳眠受魘老吏)
(丨丨丨)返照虚(李商隐詩城綠新隂遠江清丨丨丨)水堂虚(李商隐詩荷翻翠扇丨丨丨)落葉虚(薛能)
(秋雨詩動蠖蒼苔静蔵蟬丨丨丨)浪花虛(陸龜蒙詩避網幾跳山影破逆風曾蹙丨丨丨)山舍虚(曹唐詩水月夜)
(明丨丨丨)土膏虛(李建勲詩暖抽新麥丨丨丨)菌閣虚(楊億詩武夷仙穴近吾廬鬭鴨闌摧丨丨丨林通詩石枕)
(凉生丨丨丨)腹笥虛(楊億詩談經丨丨丨)窗明虚(蘇軾詩拊牀琴動搖弄筆丨丨丨)枕水虚(孔平仲詩)
(幽亭丨丨丨)岩腹虛(戴復古詩山好石骨露洞多丨丨丨)翠瑣虛(周伯琦詩仙藥琱闌絢香蒲丨丨丨)鷗巢
虛(王逢詩澹雲涵澗丨丨丨)秦不虚(陶潛羣輔錄舜七友並為雷澤之游皇甫士安作逸士傳云視其友則雄陶方回續)
(牙伯陽東不訾丨丨丨靈甫之徒是為七友)東門虚(鬻子湯之治天下也得慶誧伊尹湟里且丨丨丨南門蝡西門庛北)
(門側得七大夫以治天下而天下治)西鋤虚(英賢傳丨丨丨漢侍御史)木玄虛(今書七志丨華字丨丨傅亮文章志)
(丨丨丨為海賦文甚儁麗足繼前良)劉眘虚(唐詩紀事丨丨丨江東人為夏縣令與賀知章包融張旭號吳中四士段成式)
(河嶽英靈集序丨丨丨詩情幽興遠思苦語竒忽有所得便驚衆聽自永明以還可傑立江表)江致虚(宋史靖康間丨丨丨)
(凡六詣闕乞斬蔡京等復李綱相位指陳軍國大事)
名下無虚(北史序傳隋賀蘭寬初見李大師便改容曰丨丨固丨丨士又薛道衡聘陳作人日詩曰入春纔七日離家已)
(二年南人嗤之及云人歸落雁後思發在花前乃曰丨丨固丨丨士)居有以虛(子華子上古之世丨丨丨丨宰多以少)
對語(三極六虛)(鑿空排虛)(柳密桐虚)(瓊宇碧虛)(躡影凌虚)(張滿引虚)(夜市朝虚)(元氣太虛)
(芙蓉峽翡翠虛)(霜花澁雪片虛)(濤頭健石腹虛)(蓮房實竹節虛)(美無度名不虚)(泉脉動土膏虚)
摘句(金波漾碧虛花氣石琴虛)(宵光竹牖虚黃茅野市虚)(戶影岳蓮虛屏開石鏡虛)(潮洗石根虛紫閣畫隂虛)
(靈泉遶枕虛松風夜閣虚)(池翻樹影虛篝燈夜榻虚)(長笛龍吟月色虛萬頃寒波浸碧虛)
(月明樓閣在空虚金馬人争誦子虛)(折竹聲乾萬壑虚一庭紅雨綠窗虚)(一炷龍涎丈室虛纖月波光濕太虛)
(簷牙晴日落窗虛嚲鞚垂鞭唱步虚)(隟光斜逗燕巢虛水藻空庭月影虚)(麝煤凝鴨瑣窗虛道心如水淨涵虛)
嘘(朽居切說文吹也一曰出氣急曰吹緩曰丨又御韻)
韻藻吹嘘(魏書郭祚傳主上直信李冲丨丨之說子華子丨丨吸引滋液吐納任昉詩久敬類誠言丨丨似嘲謔庾信賦)
(昔草濫于丨丨盧思道孤鴻賦序剪拂丨丨長其光價李白詩故人東海客一見借丨丨杜甫詩揚雄更有河東賦唯待丨丨送上)
(天韋應物詩金玉蒙遠貺篇詠見丨丨韓愈詩東堂坐見山雲風相丨丨吳莱詩天籟幾丨丨)喣嘘(王褒頌丨丨呼吸如喬松)
龍嘘(韓愈文丨丨氣成雲雲固弗靈於龍也)嘘嘘(蘇軾孫莘老寄墨詩丨丨雲霧出奕奕龍蛇結蘇轍詩日高鼾睡聲)
(丨丨傳燈錄鄧隐峯參石頭和尚馬祖云汝去見他便丨丨隐峯去石頭先丨丨隐峯無語)
增豕嘘(北史百濟傳索離國王其侍兒見天上有氣如大雞子来䧏感有娠生男王置之豕牢丨以口氣丨之不死徙於馬)
(闌亦如之王以為神命養之名曰東明)長嘘(金樓子齊桓公卧于栢寝謂仲父曰吾國富民殷無餘憂矣一物失所寡人猶)
(為於邑因開翠紗之幬進蚊子焉其蚊有知禮者不食有不知足者遂丨丨短吸而食之)抵嘘(劉勰文心雕龍頡頏萬乘之家)
(丨丨公卿之席)&KR2445;噓(仙傳拾遺玉女投壺有入而不出者天為丨丨)呵嘘(韓愈苦寒詩炎帝持祝融丨丨不相炎蘇軾詩)
(願君不廢重九約念此衰老勤丨丨)一嘘(蘇軾詩天地何勞槖丨丨牟巘雲洞紀游詩悠然付丨丨山靈儻回首)
仰榱嘘(亢倉子丨丨而丨俯正顔色)暖如嘘(王令詩春風東来丨丨丨過拂我面撩我裾)一氣嘘(王逢)
(詩焜耀三階列清明丨丨丨)
對語(虎嘯龍嘘)(吐納吹嘘)(三嗅一嘘)(絶呌長嘘)(牛羊字馬豕嘘)(和風扇暖氣噓)
摘句(暖律借吹噓閒將凍筆嘘)(馮唐已老聽吹嘘時見龍將雨氣噓)
徐(似魚切說文安行也又緩也又州名又姓)
韻藻徐徐(易来丨丨困于金車後漢書劉寬欲朝婢翻羹汚朝衣婢以手收之寬曰丨丨羹爛汝手莊子其卧丨丨其覺)
(于于漢樂府文人且丨丨調弦詎未央儲光羲詩敝廬既不遠日暮丨丨歸朱存理詩松林過雨步丨丨)虚徐(詩其虚其邪既)
(亟只且箋邪讀如徐言今在位之人其故威儀丨丨寬仁者今皆以為急刻之行矣爾雅其丨其丨威儀容止幽通賦承靈訓其丨)
(丨兮佇盤桓而且俟岑參詩演漾怨楚雲丨丨韻秋烟杜牧詩雲步轉丨丨陸龜蒙詩雅韻何丨丨晁補之詩問竹竹無言冷風一)
(丨丨劉子翬詩遥山莽難分綠浪搖丨丨陳孚詩流鈴似有聲丨丨)疾徐(周禮夏官大司馬以教坐作進退丨丨疏數之節左)
(傳楚子伐吳吳子使其弟蹶由犒師曰寡君聞君將治兵于敝邑卜之以守龜曰余亟使人犒軍以觀王怒之丨丨而為之備魏書)
(律歴志回舍有丨丨推步有疏密莊子輪扁曰夫斵輪徐則甘而不固疾則苦而不入不丨不丨得之于手應之于心口不能言有)
(數存焉管子先王權度其號令之丨丨梁簡文帝玩漢水詩豈若兹川麗清流丨且丨杜甫詩沿流想丨丨汪元量詩輕舟丨復丨)
執徐(爾雅太歲在辰曰丨丨史記索隐李廵云伏蟄之物皆振舒而出故曰丨丨執蟄也徐舒也天馬歌天馬来丨丨)荆
徐(陸機詩沉稼湮梁潁流民沂丨丨)青徐(木華海賦東演析木西薄丨丨杜甫詩浮雲連海岱平野入丨丨韓愈元和聖)
(德詩序東定丨丨積年之叛)嚴徐(任昉啟比丨丨而待詔謂嚴安徐樂韓愈詩東馬丨丨已奮飛常袞詩北朝榮庾薛西漢)
(盛丨丨黃庭堅詩天子識丨丨)應徐(高適詩兄弟方荀陳才華冠丨丨謂應璩徐幹杜甫詩豈惟高衞霍曾是接丨丨錢起詩)
(自嘆平生相識願何如今日厠丨丨錢惟善詩建安才子數丨丨)南徐(王昌齡詩樓頭廣陵近九月在丨丨劉長卿詩文星)
(出西掖卿月在丨丨又天涯一飛鳥日暮丨丨客皇甫冉詩丨丨風日好悵望毘陵道王禹偁詩丨丨城古樹蒼蒼衙府樓臺盡枕)
(江袁華詩長江天險隔丨丨)
增安徐(公羊疏濟東至海其氣寬舒禀性丨丨爾雅釋訓祁祁遲遲徐也注皆丨丨也越語范蠡曰宜為人主丨丨而重固)
(隂節不盡柔而不可廹注時宜為主人丨丨重固隂數未盡雖柔不可廹也管子賢者丨丨正静柔節先定陸游詩應接每丨丨)
稽徐(晉書地理志丨丨屬交阯郡)今徐(南史謝幾卿與徐勉别勉云淮淝之役前謝已著竒功未知今謝何如幾卿應)
(聲曰已見丨丨勝于前徐後謝何必愧于前謝)前徐(見上)江徐(南史江湛為吏部尚書徐湛之為尚書僕射領護軍將軍)
(竝居權要世謂之丨丨)范徐(南史徐勉傳勉雖骨鯁不及范雲亦不阿意苟合後知政事者莫及梁世之言相者稱丨丨云)
二徐(南唐書徐鉉徐鍇兄弟俱知名號丨丨又戴表元和阮侯得子詩我欲歌三賈誰能說兩徐)陳徐(梁簡文帝請尚)
(書賀琛奉述制旨毛詩義表丨丨雅頌膏肓匪一燕韓篇什痼疾多端)紆徐(孟浩然詩石潭窺洞徹沙岸歴丨丨顧瑛詩綠)
(楊堤上步丨丨)舒徐(元稹詩遠處從人湏謹慎少年為事要丨丨)東徐(蘇舜欽詩秋風卷大旆喧喧指丨丨蘇軾詞當)
(年戲馬會丨丨今日凄凉南浦)葛徐(蘇軾詩有如龐德公往還丨與丨)追徐(蘇軾詩榻畔烟花嘗歎杜海中童丱尚丨)
(丨)西徐(孫覿送智海上人詩穿雲涉水到丨丨)梅徐(程鉅夫南昌趙氏忠孝詩郁郁文獻拜盛事映丨丨)載徐
(劉基詩雝雝鳴雁載悠丨丨)微徐(靈樞經呼吸丨丨)北徐(法苑珠林宋京師有釋僧苞本永初中遊丨丨入黃山積)
(舍)
南路徐(南史宋徐君蒨好聲色為湘東王參軍載妓遊行荆楚山川靡不畢踐時㐮陽魚弘亦以豪侈稱于是府中謠曰北)
(路魚丨丨丨)天氣徐(春秋繁露丨之丨丨乍寒乍暑故寒不凍署不渴以其有餘徐来不暴卒也)豫章徐(吳均)
(詩一随平原客寧憶丨丨丨)暗更徐(厙狄履温南省寓直詩沉沉仙閣閉的的丨丨丨)好風徐(薛能折楊柳詩)
(窗外高垂旭日初樓邊輕暖丨丨丨)
對語(東兖南徐)(賈董嚴徐)(委宛紆徐)(春盎盎夜徐徐)(微雨潤好風徐)(谷口鄭豫章徐)
摘句(花磚日影徐銅輦出紆徐)(輕帆破浪徐看山步自徐)(水風黃柳共虛徐黃簾綠幕漏徐徐)
豬(陟魚切說文豕而三毛叢居者或作猪亦作䐗)
韻藻墨豬(墨藪王逸少云凡字多肉少骨謂之丨丨謝薖筆凡詩我書大俗如丨丨)鴨豬(蘇軾詩擾擾泥淖中無異)
(丨與丨范成大詩頃步如重關略似丨與丨)
馬氏豬(三輔决錄丨丨兄弟五人共養丨賣人曰苑中三公門下二卿五門嚄嚄但聞猪聲)
一龍一豬(韓愈詩三十骨骼成乃丨丨丨丨)
增孟豬(書道荷澤被丨丨漢書地理志作盟豬)盟豬(見上)既豬(書大野丨丨又滎波丨丨又彭蠡丨丨注豬停)
(水也)遏豬(書傳滎澤波水已成丨丨疏言壅丨而為丨蓄水而為澤不濫溢也)匽豬(周禮注丨丨今之隂溝也)廢豬
(左傳公問名于申繻對曰以畜牲則廢祀注名豬則丨丨名羊則廢羊)大豬(爾雅五尺為豝丨丨為&KR1610;吳志使察戰到交阯)
(調孔爵丨丨注察戰吳官號今楊都有察戰巷)石豬(後漢書郡國志注華陽國志通道寧州度瀘得蛉縣有長谷石時坪中有)
(丨丨子母數千頭長老傳言夷昔牧豬于此一朝豬化為石)賣豬(謝承後漢書公沙穆嘗養豬有病使人賣之于市言如售)
(當告買者賤取其直不可言無病欺人取貴價也丨丨者到市即售亦不言病其直過價穆怪之問其故齎半直追以還買豬人言)
(豬實病買者言賣買私約亦復辭錢穆終不受錢而去)棄豬(司馬彪續漢書承宫為人牧豬過徐子盛好之因丨其丨而留)
(聽經豬主怪其不采索得宫欲笞之門下生共禁止因留之)闟豬(晉書輿服志丨丨車魏文帝改為闟虎車)養豬(晉書)
(食貨志京兆自馬超之亂百姓不專農殖乃無車牛濟北顔斐為太守課百姓令閒月取車材轉相交匠無牛者令丨丨投貴賈以)
(買牛一二年中皆有車牛宋史天文志天溷星天厠丨丨之所㐮陽耆舊傳木蘭橋者今之豬蘭橋也劉弘季以此橋近荻有蕺菜)
(乃於橋東大丨丨㐮陽太守皮府君因更名豬蘭橋)牧豬(晉書陶侃傳諸參佐或以談戲廢事者乃命取其酒器摴蒱之具悉)
(投之于江吏將則加鞭扑曰摴蒱者丨丨奴戲耳王褒僮約驅逐鴟鳥持矟丨丨王績詩閒田且丨丨)野豬(南史王琳傳琳)
(將張平宅乘一艦每將戰勝艦有聲如丨丨故琳戰艦千數以丨丨為名南齊書五行志童謠云丨丨雖嗃嗃馬子空閭渠淮南子)
(丨丨羣聚深山中形如家豬而大牙出口外又魏書薛丨丨代人也為并大二州刺史有聲)白豬(北史真臘多大魚半身出)
(望之如山每五六月中毒氣流行即以丨丨祠之)多豬(北史勿吉國傳靺鞨丨丨無羊)豭豬(唐書職官志武庫令凡親)
(征及大田廵狩以羝羊丨丨雄雞釁鼓董仲舒策春旱求雨取三歲雄雞與三歲丨丨皆燔之于四方通神宇)江豬(唐書南蠻)
(傳正迷射鞮等國與諸蠻市以丨丨白㲲琉璃罌缶相易)豪豬(遼史帝獵頡山適丨丨伏叢莽帝射中之山海經丨丨狀如豚)
(而白毛大如笄而黑端羽獵賦搤熊羆拖丨丨)貢豬(金史會寧府歲丨丨二萬大定二十五年罷之)狟豬(山海經注丨丨)
(夾髀有麄豪長數尺能以脊上豪射物自為牝牡)渠豬(山海經歴倪山東十五里曰丨丨之山丨丨之水出焉)扶豬
(山海經鹿蹄山西五十里曰丨丨之山)高豬(山海經丹穴山補注酈道元云名丨丨山也)&KR0008;豬(山海經丨丨大者肉)
(至千觔)豚豬(易林虎聚磨牙以待丨丨)水豬(南方草木狀丨丨魚形似豬)伏豬(陶弘景别錄丨丨可以療風神)
(農本草經作飛廉按丨丨藥名也)蒿豬(本草山豬一名丨丨)真豬(世說孫綽作列仙商丘子贊曰所牧何物殆非丨丨)
(儻遇風雲為我龍攄時人多以為能王藍田語人云近見孫家兒作文道何物丨丨也)溷豬(華陽國志有屠牽豬過何随門)
(豬索斷失之強認丨中丨随便牽與之屠人出門尋得其所亡豬謝随還之法苑珠林如天甘露飼彼丨丨食丨丨捨之走非是甘)
(露之不美)騎豬(朝野僉載武懿宗形狀短陋遇敵棄械而返張元一嘲之曰長弓度短箭蜀馬臨高騗去賊七百里隈墻獨自)
(戰忽然逢著賊丨丨向南逐則天曰懿宗無馬耶元一曰丨丨夾豕也則天大笑)鸞豬(駢雅豪豬吳楚呼為丨丨)媚豬
(十國春秋漢劉鋹妃本波斯女號丨丨)山豬(桂海虞衡志丨丨即豪豬身有棘刺能振發以射人)餧豬(王褒僮約關門)
(塞竇丨丨縱犬)封豬(揚雄上林苑令箴昔在帝羿共田徑游弧矢是尚而射夫丨丨不顧于愆卒遇後憂)羣豬(王績詩常)
(學公孫弘策杖牧丨丨黃庭堅詩丨丨過飲尚可醉)雞豬(王禹偁詩盡令富貴䧟逸樂蠢蠢戢戢如丨丨)燒豬(蘇軾詩遠)
(公沽酒飲陶潛佛印丨丨待子瞻元好問詩止酒嗟何及丨丨本不圖)花豬(蘇軾詩五日一見丨丨肉十日一遇黃雞粥范)
(成大詩丨丨突戶開)鹿豬(蘇軾詩閒随李丞相摶射丨與丨)苴豬(蘇軾詩編萑以丨丨瑾塗以塗之)歲豬(陸游)
(詩屋頭還聽丨丨鳴)神豬(劉因詩約買丨丨謝春雨)
虎牧豬(太玄經出野見虛有丨丨丨)空槽豬(易林丨丨住丨㹠彘不到張弓祝雞雄鳩飛去)嬾婦豬(范至)
(能虞衡志嶺南一種丨丨丨比山豬而小嘗噉田禾惟以機軸紡織之具置田所則不敢近)黃州豬(蘇軾詩丨丨好丨肉)
(價賤如糞土富者不肻喫貧者不觧煮)
三日為豬(北史魏收對魏帝曰晉議郎董勛荅問禮俗云正月丨丨丨丨)
御定佩文韻府卷六之三
