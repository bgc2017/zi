欽定四庫全書
御定佩文韻府卷二十四之三
下平聲九青韻三
亭(特丁切停也人所停集也)
韻藻亭亭(史記封禪書黃帝封泰山禪丨丨應劭注丨丨在鉅平北十餘里風俗通三皇禪于繹繹五帝禪于丨丨三王)
(禪于梁父括地志丨丨山名在泰山下梁簡文帝南郊頌序方當廵云云之禮啟丨丨之業又史記平凖書令封君以下至三百石)
(以上吏以差出牝馬天下丨丨有畜牸馬歲課息又水經注雷澤西南十許里有小山孤立峻上丨丨嵥峙謂之歴山世說司馬太)
(傅為二王目曰孝伯丨丨直上阿大羅羅清疎山村稗史江西古喻蕭太山好竒之士也名其堂曰堂堂堂亭曰丨丨亭越陳嘉提)
(舉日蕭延飲徧歴亭榭觀其扁至洞陳戲曰此何不名曰洞洞洞蕭為不懌西京賦干雲霧而上逹狀丨丨以苕苕魏文帝詩西北)
(有浮雲丨丨如車蓋陶潛讀山海經詩丨丨凌風桂八榦共成林梁元帝賦巖丨丨其似蓋氣苕苕其若樓劉峻辨命論璡則志烈)
(秋霜心貞崑玉丨丨高竦不雜風塵按璡謂劉璡儲光羲詩琪樹遠丨丨玉堂雲中開杜甫詩華軒藹藹他年到綿竹丨丨出縣高)
(陸龜蒙雜諷大厦若掄材丨丨託君子又長門賦澹偃蹇而待曙兮荒丨丨而復明注丨丨遠貌蔡邕釋誨情志泊兮心丨丨黃庭)
(經九原之山何丨丨注心為九原又沈約麗人賦丨丨似月嬿婉如春獨孤及詩美人挾瑟對芳樹玉顔丨丨與花䨇)郵亭
(漢書平帝紀自太上皇以來族親各以世氏郡國置宗師以糾之考察不從教令有冤失職者宗師得因丨丨書言宗伯請以聞又)
(趙充國傳以閑暇時下所伐材繕治丨丨充入金城又黃霸傳霸為潁川太守嘗欲有所司察擇長年廉吏遣行屬令周密吏出不)
(敢舍丨丨食于道旁烏攫其肉民有欲詣府口言事者適見之霸與語道此後日吏還謁霸霸見迎勞之曰甚苦食道旁為烏盜肉)
(吏大驚以霸俱知其起居所問毫釐不敢隱後漢書趙孝傳孝父普為田禾將軍任孝為郎每告歸白衣步擔嘗從長安還欲止丨)
(丨亭長先時聞孝當過掃灑待之孝既至不自名長不肯内因問曰田禾將軍子當從長安來何時至乎孝曰尋到矣于是遂去晉)
(書劉毅傳州郡邊江百姓遼落加丨丨險閡畏阻風波轉輸往復恒有淹廢論衡二十八宿為日月舍猶地有丨丨為長吏廨矣丨)
(丨著地亦如星舍著天也元結詩丨丨傳急符來往迹相追張祜詩雲暗山横日欲斜丨丨下馬見殘花李洞詩中路行僧謁丨丨)
(話海濤周伯琦詩嶺西通驛傳山盡見丨丨)官亭(漢書溝洫志鴻嘉四年勃海清河信都河水湓溢敗丨丨民舍四萬餘所)
(河隄都尉許商與丞相史孫禁共行視圖方略吳志周瑜傳督孫瑜等討麻保二屯梟其渠帥囚俘萬餘口還備丨丨李洞寄東蜀)
(幕中友詩丨丨池碧海榴殷遥想清才倚畫闌)都亭(漢書司馬相如傳相如素與臨卭令王吉相善吉曰長卿久宦游不遂而)
(困來過我于是相如往舍丨丨又嚴延年傳延年母從東海來欲從延年臘到雒陽適見報囚母大驚便止丨丨不肯入府晉書鄭)
(默傳為東郡太守值歲荒人饑默輙開倉賑給乃舍丨丨自表待罪詔書褒嘆比之汲黯又阮籍傳太尉蔣濟聞其有儁才而辟之)
(籍詣丨丨奏記濟得記遣卒迎之而籍已去北史宣武靈皇后傳太后與明帝幸華林園宴羣臣于丨丨曲水令王公以下賦七言)
(詩)平亭(漢書張湯傳湯决大獄欲附古法乃請博士弟子治尚書春秋補廷尉史丨丨疑法注亭均也調也)丘亭(漢書)
(息夫躬傳躬歸國未有第宅寄居丨丨師古注丘空也陸游詩遨遊無定處隨意宿丨丨又漢書地理志濟陰郡縣定陶故曹國周)
(武王弟叔振鐸所封禹貢陶丘在西南陶丨丨又後漢書郡國志山陽郡南平陽侯國有閭丨丨注左傳邾庶其以漆閭丘來奔又)
(宋史宗室元偓傳車駕至河中與陳堯叟分道乘輿度蒲津橋上登鄈丨丨目元偓曰橋頭頓置嚴謹卿之力也又水經注清水又)
(東南逕陽壺城東即垣之壺城東即垣縣之壺丨丨晉遷宋五大夫所居也)街亭(後漢書郡國志漢陽郡略陽有丨泉丨蜀)
(志諸葛亮傳魏明帝命張郃拒亮亮使馬謖督諸軍與郃戰于丨丨又東京夢華錄五岳觀後門大街約半里許乃看丨丨尋常車)
(駕行幸登亭觀馬騎于此)驛亭(晉書天文志東壁北十星曰天厩主馬之官若今丨丨也宋史禮志華陰就行宫宴父老賜丨)
(丨名曰宣澤杜甫詩江閣臨津柳風帆數丨丨韓翃詩丨丨開歲酒齋舍著新衣白居易藍橋驛見元九詩詩每到丨丨先下馬循)
(牆遶柱覓君詩)邊亭(晉書天文志軒轅西四星曰爟爟者降火之爟也丨丨之警候張協詩長鋏鳴鞘中烽火列丨丨徐陵文)
(方且西踰酒郡抵我境而置丨丨東略咸池為齊朝而返侵地王勃詩他鄉臨眺極花柳映丨丨)華亭(晉書陸機傳宦人孟)
(玖譖機于成都王穎收機機歎曰丨丨鶴唳豈可復聞乎唐書地理志蘇州丨丨天寶十載析嘉興置陶弘景瘞鶴銘鶴壽不知其)
(幾壬辰歲得于丨丨甲午歲化于朱方劉方平詩丨丨霽色滿今朝雲裏檣竿去轉遥錢起詩罏氣朝成緱嶺雲銀燈夜作丨丨月)
(白居易詩丨丨鶴不去天竺石相隨胡曾丨丨詩惆悵月中千歲鶴夜來猶為唳丨丨又陜西地理志陜西路渭州隴西郡縣丨丨)
(中下又洛陽名園記環溪王開府宅園甚潔丨丨者南臨池池左右翼而北過涼榭復滙為大池周圍如環故云然也杜甫題鄭氏)
(東亭詩丨丨入翠微秋日亂晴暉)新亭(晉書王導傳過江人士每至暇日出丨丨飲宴周顗中坐而歎相視流涕導愀然變)
(色曰當共戮力王室克復神州何至作楚囚相對泣耶丹陽記京師三亭丨丨吳舊亭也隆安中丹陽尹司馬恢移今地謝石創征)
(虜亭三吳縉紳創冶亭庾信望渭水詩樹似丨丨岸沙如龍尾灣又柳宗元芙蓉亭詩丨丨俯朱檻嘉木開芙蓉陸游錦亭詩夜宴)
(丨丨海棠底紅雲倒吸玻璃鍾文天祥詩水邊飛燕年年見湖上丨丨日日來)錦亭(見上杜甫古栢行憶昨路繞丨丨東先主)
(武侯同閟宮)蘭亭(晉書王羲之傳羲之嘗與同志宴集于會稽山陰之丨丨自為序以申其志或以潘岳金谷詩序方其文)
(羲之甚喜摭異志物之異聞西蜀織成丨丨罽賓國黃金衣紀聞隋末廣州僧有三寶一曰右軍丨丨二曰神龜三曰如意太宗聞)
(丨丨真本在廣州令人得其書僧曰第一寶亡矣其餘何愛何延之丨丨記丨丨者晉右將軍王羲之所書之詩序也右軍宦遊山)
(陰與孫統謝安等四十有一人修禊揮毫製序興樂而書其時廼有神助及醒後他日更書數十百本無如之者右軍亦自珍愛傳)
(至七代孫永禪師付弟子辯才嘗于所寢梁上鑿其暗檻以貯丨丨太宗尋討此書知在辯才靳固不出上曰若為得智略之士設)
(謀取之房喬薦蕭翼翼微服入寺辯才見翼語議便合留宿設酒因談翰墨才曰貧道有一真蹟頗亦殊常翼曰何帖才曰丨丨翼)
(佯笑曰必是響榻偽作耳師出之翼故駁瑕指纇曰果是響榻書也自後更不復安梁檻上留于几案才出赴齋翼私來取丨丨馳)
(驛至都太宗大悅拜翼為員外郎命供奉榻書人趙模韓道政馮承素諸葛貞等各榻數本以賜皇太子諸王近臣武平一徐氏法)
(書記太宗于右軍之書丨丨樂毅尤聞寶重嘗令榻書人湯普徹榻丨丨賜梁公房喬以下八人竇臮述書賦窮極奥旨逸少之始)
(興酣丨丨墨仰池水孟浩然詩不及丨丨會空吟祓禊詩武元衡送寇侍御詩丨丨應駐楫今古共風光羊士諤詩牛渚中流月丨)
(丨上道春白居易詩丨丨月破能廻否娃館秋凉却到無楊汝士詩昔日丨丨無艷質此時金谷有新聲李商隱詩不因醉本丨丨)
(在兼忘當時舊永和黃庭堅詩世人但學丨丨面欲換凡骨無金丹陸游詩嫩白半甌評日鑄硬黃一卷榻丨丨按孫綽有丨丨詩)
(後序桑世昌有丨丨博議又唐書元稹傳在越時辟竇鞏鞏工為詩與之酬和故鏡湖秦望之竒益傳時號丨丨絶唱水經注浙江)
(又東與蘭溪合南湖有天柱山湖口有亭號曰丨丨)孟亭(唐書孟浩然傳王維過郢州畫浩然像于刺史亭因曰浩然亭咸通)
(中刺史鄭諴謂賢者名不可斥更署曰丨丨)考亭(宋史朱子傳少依父友劉子羽寓建之崇安後徙建陽之丨丨簞瓢屢空)
(晏如也)茅亭(宋史交阯國傳抵海岸至交州僅十五里有丨丨五間題曰茅徑驛黃休復有丨丨客話杜甫高柟詩近根開)
(葯圃接葉置丨丨常建詩丨丨宿花影藥院滋苔紋戎昱詩山縣秋雲闇丨丨暮雨寒李洞詩歌樂聽常稀丨丨靜掩扉楊萬里夜)
(飲竹亭詩丨丨夜集俯萬竹初月未光讓高燭丁鶴年詩昔年釃酒地江漢一丨丨)宫亭(水經注廬山下有神廟號曰丨丨廟)
(故彭湖亦有丨丨之稱焉異苑丨丨湖廟神甚靈驗商旅經過若有禱請則一時能使湖中分風沿泝皆舉帆利涉無虞謝靈運江)
(妃賦天台二娥丨丨䨇媛青袿神接紫衣形見崔伯昜珠賦雲夢震澤浮梁合浦獸潛丨丨神見牛渚)江亭(水經注義陽郡)
(治也世謂白茅城其城圓而不方闞駰言江國也嬴姓矣今其地有丨丨又王勃詩早是他鄉值早秋丨丨明月帶江流杜甫詩眼)
(見客愁愁不醒無賴春色到丨丨又李中詩故人還爽花前約新月又生丨上丨)青亭(古今注蜻蛉一名丨丨色青而大者)
(是也)螺亭(述異記丨丨在南康郡昔有女採螺為業曾宿此亭為衆螺所噉因名丨丨蘇軾詩薄暮漁樵人去盡碧溪青嶂遶)
(丨丨)旗亭(洛陽伽藍記龍華寺宿衛羽林虎賁所立也里有土臺高三丈上作二精舍趙逸云此臺是中朝丨丨也上有二層)
(樓懸鼓擊之以罷市集異記開元中詩人王昌齡高適王之渙齊名一日共詣丨丨貰酒忽有伶官十數人會讌三人因私約曰我)
(輩各擅詩名今觀諸伶謳若詩入歌詞多者為優俄一伶唱寒雨連江夜入吳昌齡引手畫壁曰一絶句又一伶謳開篋泪霑臆適)
(引手畫壁曰一絶句尋又一伶謳奉帚平明金殿開昌齡又畫壁曰二絕句之渙因指諸妓中最佳者曰此子所唱如非我詩終身)
(不敢與爭衡矣須臾䨇鬟𤼵聲曰黃河遠上白雲間之渙大笑飲醉竟日西京賦丨丨五重俯察百隧梁簡文帝移市教丨丨舊體)
(自有常處不容近違孔奮遠逐曹參梁元帝宫殿名詩丨丨覓張放香車迎董賢王僧孺中寺碑斜出丨丨事非湫溢傍超璧水望)
(異狹邪)長亭(白帖十里一丨丨五里一短亭王褒詩河橋望行旅丨丨送故人李白詩沙㻻至梁苑二十五丨丨高適詩駐)
(馬臨丨丨飄然事明發王昌齡詩丨丨駐馬未能前井邑蒼茫含暮烟錢起詩故山何處望荒岸小丨丨李商隐為滎陽公謝飛龍)
(馬狀丨丨欲别未期東道而來䨇闕儻嘶願附北風之思杜牧詩不用凭闌苦回首故鄉七十五丨丨李中詩翠色晴來近丨丨路)
(去遥又王昌齡詩西陵俠少年送客短丨丨劉秉中詩鞍馬幾年南北路關河千里短丨丨)短亭(見上皇甫冉詩曲蓋遵長)
(道油幢憩丨丨朱慶餘詩丨丨分袂後倚檻思偏孤李商隠細雨詩瀟灑傍㢠廻汀依微過丨丨又朱松詩挽衣共釂東西酒折柳送)
(行長丨丨)幔亭(武夷山記武夷君于八月十五日山上置丨丨化虹橋通上下大會鄉人宴飲曰汝等皆吾之曾孫也陸游詩)
(寄聲丨丨雲行拜散人號朱子櫂賦一曲溪邊上釣船丨丨峯影蘸晴川張翥為上清道士題詩看君福地容蕭爽長與曾孫宴丨)
(丨)離亭(全唐詩話黃頗宜春人與盧肇同鄉頗富而肇貧同日遵路赴舉郡牧餞頗丨丨肇駐蹇十里以俟又如意中女子)
(年九歲能吟詩則天試之皆應聲而就其兄辭去則天令作詩送兄遂賦云别路雲初起丨丨葉正飛所嗟人異鴈不作一行歸楊)
(烱詩丨丨隱喬樹溝水浸平沙陳子昂詩片雲生極浦秋日隱丨丨岑參送柳錄事詩英掾柳家郎丨丨酒甕香羅鄴詩簾開山色)
(丨丨午步入香松别島春蘇軾詩丨丨花映肉醉眼鷺窺簾)柯亭(伏㴞長笛賦序蔡邕避難江南宿于丨丨柯亭之館以竹)
(為椽仰而眄之曰良竹也取以為笛音聲獨絶梁武帝詠笛詩丨丨有竒竹含情復抑揚梁簡文帝荅定襄侯餉卧簟書自含蒼紫)
(似久暴于丨丨乍舒&KR0627;素若屢霑于湖水梁元帝賦竹詩丨丨臨絶澗桃枝夾細流杜牧寄珉笛與宇文舍人詩調高銀字聲還側)
(物比丨丨韻較竒姚鵠詩尋仙鄭谷烟霞裏避暑丨丨樹石間)碧亭(蕭至忠侍宴應制詩彎路分遊畫舟轉岩間相向丨丨開)
草亭(任華送温司馬進降誕方物序羣公追餞于北郭丨丨巃嵸羣峯叠出青石逶迤秋水下藏碧沙杜甫詩身世䨇蓬鬢乾)
(坤一丨丨顧非熊詩鹿跡入柴戸樹身穿丨丨陸龜蒙詩倚身長短裁笻杖倩客高低結丨丨方岳雪後丨丨詩梅花面目冷于冰)
(亦笑山翁丨作丨)虚亭(韓愈詩急時促暗棹戀月留丨丨白居易詩弱柳緣隄種丨丨壓水開張籍詩丨丨清氣在衆藥濕)
(光新蘇轍絶勝亭詩夜郎秋漲水連空上有丨丨縹緲中雲笈七籖饒州開元觀枕湖有水閣松徑有丨丨又郭鈺澄丨丨詩主人)
(邀客領竒勝賦詩把酒澄丨丨)愚亭(柳宗元愚溪詩序愚池之東為愚堂其南為丨丨)竹亭(張籍詩為客燒茶竈呼免)
(掃丨丨白居易詩丨丨陰合偏宜夏水檻風凉不待秋又吳儆詩瀟洒丨間丨意行成小立又朱子詩幾年寂寞掩柴扃抱膝長吟)
(丨下丨)
泗水亭(史記高祖紀高祖常有大度不事家人生産作業及壯試為吏為丨丨丨長又夏侯嬰傳為沛廏司御每送客使還)
(過沛泗上亭與高祖語未嘗不移日也)無蔞亭(後漢書馮異傳光武自薊東南馳晨夜草舍至饒陽丨丨丨時天寒烈衆)
(皆饑疲異上豆粥明旦光武謂諸將曰昨得公孫豆粥饑寒俱解)夕陽亭(後漢書楊震傳耿寶奏震懷恚望有詔遣歸本)
(郡震行至城西丨丨丨飲酖而卒晉書賈充傳充既外出自以為失職深銜任愷計無所從將之鎮百僚餞于丨丨丨魏略楊沛身)
(退之後家無餘積後占河南丨丨丨部荒田二頃起瓜牛廬居止其中妻子凍餓柳宗元法華寺西亭夜飲詩祇樹丨丨丨共傾三)
(昧酒)沉香亭(唐書李白傳帝坐丨丨丨子意有所感欲得白為樂章召入而白已醉左右以水頮面稍解援筆成文婉麗精)
(切無留思太真外傳禁中重木芍藥上移植于丨丨丨前會花方繁開上乘照夜白妃以步輦從上曰賞名花對妃子焉用舊樂詞)
(遽命李龜年持金花牋宣賜翰林學士李白立進清平樂詞三篇李白詩解釋東風無限恨丨丨丨北倚欄干蘇軾詩深宫無人春)
(日長丨丨丨北百花香)休休亭(唐書司空圖傳圖本居中條山王官谷有先人田遂隱不出作亭名休休為文以見志曰)
(量才一宜休揣分二宜休耄而瞶三宜休)自雨亭(唐書王鉷傳以寶鈿為井榦引泉激霤號丨丨丨又蘇軾有喜雨亭記)
平津亭(五代史周行逢傳子保權立衡州刺史張文表叛保權命楊師璠討之至丨丨丨文表出戰大敗之又宋史劉永年)
(傳帝誤投金杯瑶津亭下戲謂左右曰能取之乎永年一躍持之而出又水經注譙郡酇縣有棘津亭故邑也吕尚所困處又劉潛)
(連珠津亭掩馥抵結秦婦之恨爵臺餘妒追生魏妾之悲張九齡詩海郡擁蠻落津亭壯越臺戎昱詩峽路花應發津亭柳正齊蘇)
(軾詩河西猛士無人識日暮津亭閱過船)五味亭(淮南子味者甘立而丨丨丨矣色者白立而五色成矣)萬歲亭
(三齊略記齊城東有萬歲水北有丨丨丨楊炯少室山少姨廟碑序餘基隱嶙仍知丨丨之丨古木摧殘尚辨三花之樹)雜花
亭(西溪叢語嘗見一琴中題云大歴三年仲夏十二日西蜀雷威于丨丨丨合又儲光羲詩陰陰豫章館宛宛百花亭白居易百)
(花亭晩望詩百花亭上晩徘徊雲景陰晴掩復聞朱慶餘重陽宴百花亭詩閒攜九日酒共到百花亭又白居易詩竹院君閒消永)
(日花亭我醉送殘春)無䨇亭(玉蕊辨證王禹偁移瓊花詩序自淮南遷東平移后土廟瓊花植于濯纓亭此花天下獨一株)
(耳永叔為揚州作丨丨丨以賞之)擇勝亭(漁隱叢話東坡守汝陰日作丨丨丨以幃幕為之)水心亭(輟耕錄萬)
(壽山有廣寒殿在山頂金露亭在廣寒殿東玉虹亭在廣寒殿西線珠亭瀛洲亭在温石浴室後臙粉亭在荷葉殿稍西蓋后妃添)
(粧之所也歇山殿在圓殿前東西丨丨丨在歇山殿池中張籍詩送客時過沙口店看花多上丨丨丨白居易詩前有丨丨丨動蕩)
(架漣漪又牆西明月水東亭一曲霓裳按小伶又何處春先到橋東水北亭又薩天錫詩天下三分秋月色二分多在水中亭)勞
勞亭(李白丨丨丨詩天下傷心處丨丨送客丨)燕喜亭(韓愈丨丨丨詩太原王弘中在連州于其居之後荒邱之間立)
(屋以避風雨寒暑既成愈請名之曰丨丨之丨取詩所謂魯侯燕喜者頌也)豐樂亭(歐陽修有丨丨丨記)醉翁亭
(歐陽修有丨丨丨記)吏隱亭(蘇軾有和文與可洋川園池丨丨丨詩)鐵笛亭(朱子丨丨丨詩序山前舊有奪秀亭)
(故侍郎胡公明仲嘗與山之隱者劉君兼道游涉而賦詩焉劉少豪勇游俠俠氣晩更晦迹自放山水之間善吹丨丨有穿雲裂石)
(之聲丨今廢久一日與客尋其故址適有笛聲發于林外悲壯回鬱岩石皆震追感舊事因復作亭以識其處仍改今名)
增潛亭(書伊洛瀍澗既入于河疏瀍水出河南榖城縣丨丨北東南入洛)咸亭(春秋焚咸丘注焚火田也咸邱魯地)
(高平鉅野縣南有丨丨晉書謝鯤傳左將軍王敦引為長史以討杜弢功封丨丨侯)蔇亭(春秋盟于蔇注蔇魯地琅琊繪縣北)
(有丨丨)員亭(春秋城諸及鄆注鄆莒魯所爭者城陽姑幕縣南有丨丨員即鄆也後漢書郡國志東莞有鄆亭)扈亭
(春秋盟于扈注扈鄭地滎陽卷縣西北有丨丨水經河水又東北逕卷之丨丨北)辰亭(春秋盟于辰陵注辰陵陳地潁川長)
(平縣東南有丨丨)垂亭(春秋甘歜敗戎于邥垂注邥垂周地河南新城縣北有丨丨水經注瓠瀆東逕丨丨春秋宋公衛侯)
(遇于大邱即垂也京相璠曰今句陽縣小城陽東五里有故丨丨)邿亭(春秋取邿注邿小國也任城亢父縣有丨丨釋文邿)
(音詩)防亭(春秋防兹注城陽平昌縣西南有丨丨姑幕縣東北有兹亭)兹亭(見上)黃亭(春秋以王猛居于皇注河)
(南鞏縣西南有丨丨朱子詩他年空憶今年事却說丨丨共惘然)紅亭(春秋昭公八年秋蒐于紅注魯地沛國蕭縣西有丨)
(丨又孫逖陳法曹西亭詩公府西巖下丨丨間白雲岑參詩丨丨莫惜醉白日眼看低又百尺丨丨對萬峯又丨丨綠酒送君還韓)
(愈合江亭詩丨丨枕湘江蒸水會其左蘇軾與客遊道場山詩丨丨與白墖隱見喬木杪朱子詩不信隣封是塵境請看綠水鎖丨)
(丨)劉亭(左傳王取鄔劉注二邑在河南緱氏縣西南有鄔聚西北有丨丨)柏亭(左傳江黃道柏注道國在汝南安陽)
(縣南柏國名汝南西平縣有丨丨潘炎序窮土木之幽荒尋丨丨之竒構)宛亭(左傳盟于宛濮注陳留長垣縣西南有丨丨近)
(濮水)董亭(左傳改蒐于董注河東汾陰縣有丨丨蜀志姜維傳維率數萬人出石營經丨丨圍南安魏雍州刺史陳泰解圍維)
(退還)蜀亭(左傳蜀之役注蜀魯地泰山博縣西北有丨丨)寒亭(左傳寒浞注寒國北海平壽縣東有丨丨又元結丨丨記)
(大暑登之疑天時將寒炎蒸之地而清凉可安不合命之曰丨丨歟又朱子詩直到仙洲竒絶處晝丨丨下玉龍飛)棘亭(左傳)
(棘櫟麻注棘櫟麻皆楚東鄙邑譙國酇縣東北有丨丨汝陰新蔡縣東北有櫟亭)湯亭(左傳商湯有景亳之命注河東鞏縣)
(西南有丨丨)于亭(左傳子周亦如之而與之夫于注子周本無邑故更與之濟南於陵縣西北有丨丨)横亭(左傳禦諸)
(橫注梁國睢陽縣南有丨丨)瓦亭(左傳公會晉師于瓦注瓦衛地燕縣東北有丨丨後漢書郡國志東郡古胙國有丨丨又)
(隗囂傳來歙從山道襲得略陽城囂出不意懼更有大兵乃使王元拒隴坻行廵守番須口王孟塞雞頭道牛邯軍丨丨晉書姚萇)
(載記登馮翊太守蘭犢與苻師奴離貳慕容永攻之犢遣使請救萇將赴救尚書令姚旻左僕射尹緯言於萇曰苻登近在丨丨陛)
(下未宜輕舉唐書太宗紀貞觀二十年八月踰龍山關次丨丨觀馬牧常袞扶風郡王馬公碑銘蒙輪超乘縵胡突鬢耽盼而横奮)
(者雄毅之將董焉捍於丨丨之陰)郥亭(左傳郥氏注高平鉅野縣西南有丨丨)應亭(史記秦夲紀魏王來朝丨丨復)
(與魏蒲坂)岸亭(史記魏世家秦使樗里子伐取我曲沃走犀首岸門注徐廣曰潁陰有丨丨劉氏云河東皮氏縣有丨頭丨也)
(孟郊詩丨丨當四迥詩老獨一家)列亭(史記匈奴傳漢使光祿徐自為出五原塞數百里遠者千餘里築城障丨丨至盧昫)
(東觀漢記衞䬃為桂陽太守鑿山通路丨丨置驛)十亭(漢書百官公卿表十里一亭亭有長丨丨一鄉鄉有三老有秩嗇夫)
(游徼)郢亭(漢書地理志郢楚别邑故郢莽曰丨丨)沈亭(漢書地理志汝南郡平輿縣故沈子國今丨丨是也)道亭
(漢書地理志汝南郡陽安縣道國也今丨丨是)邘亭(漢書地理志河内郡壄王縣故邘國今丨丨是邘音于)虢亭(漢書)
(地理志河南郡滎陽縣故虢國今丨丨是也後漢書郡國志河南有丨丨有薄亭有敖亭有蔡亭)敖亭(見上後漢書郡國志)
(滎有丨丨詩地理攷河南滎陽有丨丨周宣王狩于敖)䢵亭(漢書地理志江夏郡雲杜縣注左傳若敖取于䢵今丨丨是也)
治亭(漢書王莽傳以封邱以東付丨丨治亭故東郡)置亭(漢書馮奉世傳詔曰羌虜桀黠賊害吏民攻隴西府寺燔燒丨)
(丨注置謂置驛之所也孟郊生生亭詩灘閙不妨語跨溪仍丨丨梅堯臣詩丨丨滄浪上日與滄浪親)鄉亭(漢書趙充國傳)
(分屯要害處冰解漕下繕丨丨浚溝渠後漢書百官志承秦爵二十等為徹侯功大者食縣小者食丨丨又王符傳中才以上足議)
(曲直丨丨部吏亦有任决斷者又丁鴻傳父綝字幼春建武元年封功臣綝願封本鄉曰綝能薄功微得丨丨厚矣帝從之徐陵書)
(羣將州司郊迎負弩丨丨里侯飾館陳共梅堯臣詩丨丨瓜接畛風化蟻同羶)一亭(後漢書百官志注十里丨丨亭長亭候五)
(里一郵郵間相去二里半司姦盗王十朋詩縈牽别恨絲千尺斷送春光絮丨丨)前亭(後漢書郡國志雒陽有丨丨又范冉)
(傳冉與王奐善奐遷漢陽太守將行冉與弟協步齎麥酒于道側設壇待之冉見車徒絡繹遂不自聞惟與弟共辨論于路奐識其)
(聲下車與相揖對奐曰行路倉卒非陳契闊之所可共丨丨宿息以叙分隔按范冉一作范丹)邵亭(後漢書郡國志垣有丨丨)
(又歐陽修泗州先春亭記于是因前蔣侯堂之亭新之為勞餞之所曰思丨丨)邰亭(後漢書郡國志郿有丨丨注史記曰封棄)
(于邰)甘亭(後漢書郡國志鄠有丨丨水經注渭水又東合丨丨)滑亭(後漢書郡國志襄邑有丨丨)陘亭(後漢書郡)
(國志召陵有丨丨)邳亭(後漢書郡國志榖縣有丨丨注古邳國)祊亭(後漢書郡國志費有丨丨注左傳鄭歸祊)闞
亭(後漢書郡國志東平國平陸有丨丨)莘亭(後漢書郡國志東郡陽平侯國有丨丨水經注漯水又北絶莘道城之西北有)
(丨丨詩地理攷陽平縣北十里有丨丨自衛適齊之境)漆亭(後漢書郡國志南平陽侯國有丨丨注左傳城漆)叢亭
(後漢書郡國志臨沂故屬東海有丨丨南史劉延孫傳劉氏之居彭城者分為三里帝室居綏輿里左將軍劉懷肅居安上里豫州)
(刺史劉懷武居丨丨里及延孫所居吕縣凡四劉)介亭(後漢書郡國志琅琊有丨丨水經注黔陬故城西有丨丨故介國也)
黎亭(後漢書郡國志壺關有丨丨注文王戡黎即此)督亭(後漢書郡國志方城有丨丨注史記荆軻奉督亢圖入秦)清
亭(後漢書郡國志東阿有丨丨水經濟水自魚山北逕丨丨東注春秋隱公四年公及宋公遇于清者也)秦亭(後漢書郡)
(國志東郡范有丨丨水經注河水又東北逕范縣之丨丨西庾信普屯威神道碑銘河連積石山帶崆峒丨丨北上漢使西通)台
亭(後漢書郡國志泰山郡故屬東海有丨丨)外亭(後漢書吳漢傳漢素聞光武長者獨欲歸心乃說太守彭寵而官屬皆欲)
(附王郎寵不能奪漢乃辭出止丨丨)野亭(後漢書郭汲傳伋為并州牧始至行部到西河美稷有免童數百各騎竹馬道次迎)
(拜伋辭謝之及事訖諸免復送至郭外問何日當還伋謂别駕從事計日當告之行部既還先期一日郭為遣信于諸免遂止于丨)
(丨須期乃入晉書陶潛傳刺史王弘甚欽遲之後自造焉潛稱疾不見弘令人候之密知當往廬山乃齎酒先於半道邀之潛既遇)
(酒便引酌丨丨欣然忘進弘乃出與相聞歡宴窮日王績遊北山賦丨丨鶴唳山梁雉鷕杜甫詩元戎小隊出郊坰問柳尋花到丨)
(丨朱慶餘詩丨丨楓月暗秋水藕花明方岳詩擕壺丨丨醉復醉折簡故人來不來王逢詩竹西歌吹高陽酒喜為尋春過丨丨)
赤亭(後漢書虞詡傳羌衆萬餘攻圍丨丨詡乃令軍中潛發小弩羌以為矢力弱不能至并兵急攻於是使二十強弩共射一)
(人𤼵無不中羌大震退北史田益宗傳梁建寧太守黃天賜築城丨丨復遣其將黃公賞屯于漴城益宗命安蠻太守梅景秀擊討)
(破之水經注舉水又南東歴丨丨下又謂之丨丨水謝靈運富春渚詩定山緬雲霧丨丨無淹薄丘遲詩漁潭霧未開丨丨風已颺)
(江淹詩昨發丨丨渚今宿浦陽汭岑參天山雪歌北風夜捲丨丨口一夜天山雪更厚又杜甫丨谷丨詩晨發丨谷丨險阻方自兹)
倉亭(後漢書皇甫嵩傳嵩擊東郡黃巾卜已于丨丨)蒲亭(後漢書仇覽傳覽年四十縣召補吏選為丨丨長)白亭
(魏志卞皇后傳注后生齊郡丨丨有黃氣滿室唐書兵志赤水大斗丨丨豆盧墨離建康寧寇玉門伊吾天山軍十烏城等守捉十)
(四曰河西道水經注陂水又東分為二水一水南入淮一水東南逕丨丨北梁昭明太子啓丨丨舊室絶顯禎祥之氣闕里故堂暫)
(聞鐘石之響)猇亭(蜀志先主傳先主自秭歸率諸將進軍緣山截嶺於夷道丨丨駐營)庱亭(吳志孫權傳權將如吳親)
(射虎於丨丨晉書郄鑒傳率衆渡江築白石壘而據之會舒潭戰不利鑒與後將軍郭默還丹徒立大業曲阿丨丨三壘以距賊隋)
(書麥鐵杖傳楊素遣鐵杖頭帶草束夜浮渡江覘賊消息為賊所縛行至丨丨衞者憩食哀其餒解手以給其飱鐵杖取賊刀斬衞)
(者以歸梁肅文自丨丨以東禦免以北面五湖負大江列城十二縣環地二千里)石亭(吳志孫權傳鄱陽太守周魴偽叛誘)
(魏將曹休權使陸遜督諸將大破休於丨丨北史魏明元帝紀南次丨丨幸上谷問百年訪賢雋復田租之半十六國春秋蜀傳趙)
(廞遣長史費遠等督萬餘人斷北道次綿竹之丨丨又魏書道武帝紀天賜三年幸代園山建丨丨又柳宗元萬丨丨記御史中丞)
(崔公來涖永州間日登城見大石林立乃立游亭以宅厥中曰是石之數不可知也以其多而命之曰萬丨丨楊萬里詩尚憶同登)
(萬丨丨倚欄垂手望寒青朱子詩細思萬丨丨前事辜負黃花滿帽香)高亭(吳志丁奉傳魏將文欽來降奉從孫峻至壽春)
(迎之與敵追軍戰于丨丨又元結詩半崖盤石徑丨丨臨極顛韋應物詩丨丨憑古地山川當暮秋白居易詩丨丨仍有月今夜宿)
(何如羅隱詩水雲開齊立丨丨依約黎陽對福星蘇軾詩丨丨石排衙木杪挂飛屋)神亭(吳志太史慈傳慈為劉繇出覘孫策)
(卒遇策慈便前鬭策刺慈馬而擥得慈項上手戟慈亦得策兜鍪會兩家兵騎竝各來赴于是解散慈進住涇縣策躬自攻討遂見)
(囚執策即解縛捉其手曰寧識丨丨時邪)中亭(晉書惠帝紀孟觀伐氐戰於丨丨大破之)䢼亭(晉書郭璞傳時有物大如)
(水牛灰色卑脚胸前尾上皆白大力而遲鈍來到城下衆咸異焉璞作卦遇遯之蠱曰按卦名之是為驢鼠巫云此是丨丨廬山君)
(鼠使詣荆山暫來過我不須觸之其精妙如此冷齋夜話安世高為沙門漢桓帝時至長安至靈帝末謂人曰我有道伴在江南當)
(往省之人曰游宦乎沙門乎曰以嗔故為神世高舟次廬山丨丨湖廟下神降語曰我果以多嗔至此今家此湖以縑千疋黃白物)
(付君為建佛寺焉)空亭(晉書謝鯤傳鯤避地豫章常行經丨丨中夜宿此亭舊每殺人將曉有黃衣人呼鯤字令開戶鯤憺)
(然無懼色便于窗中度手牽之胛斷視之鹿也尋血獲焉後此亭無復妖怪謝靈運歸塗賦發青田之枉渚逗白岸之丨丨儲光羲)
(秋次㶚亭詩薄暮入丨丨中夜不能飯)御亭(晉書王舒傳蘇峻作逆舒以顧颺監晉陵軍事于丨丨築壘又劉禹錫詩覩物)
(洛陽陌懷人吳丨丨)湖亭(晉書吳隱之傳至自番禺其妻劉氏齎沉香一片隱之見之投于丨丨之水張昱詩芳草到門無俗)
(駕好山終日在丨丨白居易詩爭及丨丨今日醉嘲花詠水贈蛾眉又廬山後錄甲子南風晡時方行四十里至吳城山謁廟畢登)
(望丨丨又李白詩朝登北丨丨遥望瓦屋山又李紳詩劍水寺前芳草合鏡丨丨上野花開又戎昱移家别丨上丨詩好是春風丨)
(上丨柳條藤蔓繫離情又范梈詩若續濟南名士錄莫令憔悴鵲丨丨)冶亭(晉書袁宏詩宏自吏部郎出為東陽郡乃祖道)
(於丨丨時賢皆集又誠齋雜記東丨丨在汝南灣東南乃士大夫送行之地)燒亭(晉書載紀慕容垂請入鄴城拜廟丕不許)
(乃潛服入亭吏禁之垂怒斬吏丨丨而去)開亭(齊書竟陵王子良傳宋孝武以郡縣遲緩始遣臺使太祖踐阼子良陳之曰此)
(軰使人要求此役丨丨正㯓便振荆革高適詩丨丨俯川陸時景宜招尋孟郊詩丨丨擬貯雲鑿石先得泉蘇舜欽詩瀟灑集仙來)
(作記風流太守為丨丨李中海上太守東亭詩使君心智杳難同選勝丨丨景莫窮朱松詩一壑久藏勝數椽忽丨丨)東亭
(見上魏書楊昱傳尚書王肅于洛陽丨丨酣後北海王詳與論議競理播不為屈北海王顧昱曰尊伯性剛不伏理大不如尊使君)
(也對曰昱父道隆則從而隆道洿則從而洿伯父剛則不吐柔亦不茹一坐歎其能言肅曰非此郎何得申二父之美李白涇谿丨)
(丨寄鄭少府詩我遊丨丨不見君沙下行將白鷺羣高適丨丨翫月詩丨丨何寥寥佳境無朝昏鮑溶詩丨丨最高峙春樹繞山腰)
(白居易詩丨丨盡日坐誰伴寂寥身又惆悵丨丨風月好主人今夜在鄜州又杜甫詩春光澹沲秦丨丨渚浦芽白水荇青注秦丨)
(丨京城門外送别處又世說王丨丨作宣武主簿嘗春月與石頭兄弟乘馬出郊時彦同遊者連鑣俱進諸人皆似從官唯丨丨奕)
(奕在前按王珣封丨丨侯)戎亭(梁書武帝紀文舘盈紳丨丨息警王旦封禪表鼔卧丨丨燧息烽火)荆亭(梁書夏侯祥傳)
(魏于淮上置丨丨戍常為寇掠累攻不能禦祥率銳卒攻之皆棄城走南史吳喜傳喜轉驍騎將軍太守兼率如故其年大破魏軍)
(于丨丨)西亭(梁書禇翔傳出為義興太守郡之丨丨有古樹積年枯死翔至郡忽更生枝葉咸以為善政所感遼史耶律資)
(忠傳再使高麗留弗遣資忠每懷君親輒有著述號丨丨集九年高麗謝罪送資忠還帝郊迎同載以歸岑參詩丨丨繫五馬為送)
(故人歸白居易詩烟蘿初合澗新開閒上丨丨日幾廻李商隱詩丨丨翠被餘香簿一夜將愁向敗荷許渾詩小隱丨丨為客開翠)
(蘿深處遍蒼苔)山亭(陳書袁憲傳嘗陪宴承香閤賓退之後高宗留憲與衛尉樊俊徙席丨丨談宴終日庾信思舊銘序嵇叔)
(夜之丨丨尚多楊柳王子猷之舊徑惟餘竹林唐太宗詩丨丨秋色滿巖牖凉風度沈佺期白蓮花亭侍宴詩水殿黃花合丨丨絳)
(葉深解琬詩丨丨一以眺城闕帶烟霞張說詩丨丨迥迥面長川紅樹重重極遠烟又金史哀帝紀八月丁丑上閱兵于見丨丨又)
(魏文帝詩遥遥丨上丨皎皎雲間星又温庭筠秋雨詩斜飄看棋局疎灑望丨丨又蘇軾占丨丨詩誰知海上詩狂客占得膠西一)
(半山又有半丨丨詩)小亭(南史梁宗室正義傳京城西有别嶺入江號曰北固蔡謨起樓其上後壊頂猶有丨丨宋史郭崇傳)
(監軍陳思晦密奏崇有異心太祖曰我素知崇篤于恩義遣人覘之還言崇方對賓屬坐池潭丨丨飲博城中晏然太祖笑曰果如)
(朕言韓非子吳起為魏武侯西河之守秦有丨丨臨境吳起欲攻之白居易微之宅殘牡丹詩諸處見時猶悵望况當元九丨丨前)
(吳融詩丨丨前面接青崖白石交加襯綠苔陸希聲詩六月清凉綠樹陰丨丨高卧滌煩襟秦觀詩却憩丨丨纔日出海棠花發麝)
(香眠陸游詩水漲丨丨無路到雨多幽草上牆生)禪亭(南史蕭惠開傳惠開有孝性凡為父起四寺南岡下名曰禪岡寺曲)
(阿舊鄉宅名曰禪鄉寺京口墓亭名曰丨丨寺所封封陽縣名曰禪封寺皇甫冉送志彌師詩已能持律藏復去禮丨丨)齋亭
(北齊書鄭述祖傳述祖父為兖州于城南小山起丨丨刻石為記述祖時年九歲及為刺史往尋舊跡得一破石銘云中嶽先生鄭)
(道昭之白雲堂)閭亭(隋書音樂志神且寧會五精歸福祿幸丨丨)岐亭(隋書楊素傳陳南康内史呂仲肅屯丨丨正據)
(江峽于北岸鑿巖綴鐵鎖三條横截上流以遏戰船蘇軾方山子傳晚乃遯於光黃間曰丨丨庵居蔬食不與世相聞)樟亭
(五代史吳越世家鏐遣都將成及杜稜等攻常州取周寶以歸鏐具軍禮郊迎舘寶於丨丨羊士諤憶江南舊遊詩曲水三春弄彩)
(毫丨丨八月又觀濤白居易詩夜半丨丨驛愁人起望鄉柳貫詩怒濤卷雪過丨丨人立西風酒旆青馬臻詩古巷聚人祠櫟社莫)
(潮催客散丨丨)搆亭(宋史禮志帝自置五嶽醮告文遣使醮告即建壇之地丨丨立石柱刻文其上金史元好問傳晩年猶以)
(著作自任以金源氏典章法度幾及漢唐曰不可令一代之跡冺而不傳乃丨丨於家著述其上因名曰野史)射亭(宋史禮志)
(鄉飲酒前一日本州于丨丨東西序備弓矢應用物設樂)芳亭(宋史儀衛志次黃麾一丨丨輦一鳳輦一法駕去鳳輦宣和丨)
(丨奉輦六十二人通典唐制輦七其五曰丨丨輦又王勃秋夜山亭宴序星馳一介留美跡於丨丨雲委八行抒勞思於彩筆駱賓)
(王序曲浦澄漪似對任棠之水丨丨興洽如臨山簡之池又宋史禮志真宗詔皇太子宗室近臣諸帥赴玉宸殿翠丨丨觀稻賜宴)
(仍以稻分賜之玉海祥符九年詔近臣觀書後苑移幸流杯殿登𧰼瀛山翠丨丨又輟耕錄初燕地未有梅花吳閒閒宗師新從江)
(南移至護以穹廬扁曰潄丨丨又劉攽有玩丨丨偶記)風亭(宋史徐湛之傳湛之為南兖州刺史廣陵城北有陂澤水物豐)
(盛湛之更起丨丨月觀吹臺琴室江總詩丨丨翠旆開雲殿朱絃響庾信枯𣗳賦臨丨丨而唳鶴對月峽而吟猿陸龜蒙詩最稱丨)
(丨批碧簡好將雲竇漬寒流王周詩冰雪肌膚力不勝落花飛絮響丨丨王安石詩丨丨對燭酬孤峭雪逕尋梅認暗香又志林予)
(嘗寓居惠州嘉祐寺縱步松丨丨下足力疲乏思欲就林止息望亭宇尚在木末意謂是如何得至良久忽曰此間有甚麽歇不得)
(處由是如挂鈎之魚忽得解脫又老學庵筆記瀘州自州治東出芙渠橋至南定樓右數十步有亭蓋梁子輔作守時所創也正面)
(南下臨大江名來丨丨亭成子輔日枕簟其上又李白詩朝罷沐浴閑遨遊浪丨丨又權德輿熊氏清丨丨序龍沙北下有州人秀)
(才熊氏清丨丨蓋故容州牧戴幼公前倉部郎蕭元植尚兹境之幽廣合資以搆之)園亭(宋史呂蒙正傳蒙正至洛有丨丨花)
(木日與親舊宴會子孫環列迭奉壽觴怡然自得又楊存中傳葺丨丨于湖山之間高宗為書水月二字盧照隣南陽公集序綠樽)
(恒湛齋閣臨霞綺札逾新丨丨坐月李適侍宴詩歌舞平陽第丨丨沁水林張說詩丨丨含淑氣竹樹繞春流羊士諤雨中寒食詩)
(令節逢烟雨丨丨但掩關)松亭(宋史劉敞傳奉使契丹素習知山川道徑契丹導之行自古北口至柳河欲夸示險遠敞質譯)
(人曰自丨丨趨柳河甚徑且易何為故道此譯相顧駭愧遼史地理志過烏濼河東有灤州又過黑斗嶺度雲嶺芹菜嶺七十里至)
(柳河館丨丨嶺甚險峻元史河渠志灤河源出金蓮川中由丨丨北經遷安東平州西瀕灤州入海又羅鄴詩丨丨盡日唯空坐難)
(得儒翁共討論)望亭(宋史陳襄傳知常州運渠横遏震澤積水不得北入江襄度渠之丈尺與民田步畝授以浚法未幾遂削)
(丨丨古堰水不復積)池亭(宋史盧秉傳未冠謁蔣堂坐丨丨堂曰亭沼粗適恨林木未就耳秉曰亭沼如爵位時來或有之林)
(木非培植根株弗成大似士大夫立名節也孟浩然詩言避一時暑丨丨五月開歐陽詹秋月賦益丨丨之寂寂增氣候之颼颼李)
(郢詩秋館丨丨荷葉歇野人籬落豆花初韓偓詩外院丨丨聞動鏁後堂闌檻見垂簾羅隱啓雖琳琅把梓盡歸梁棟之間而藻荇)
(蘋蘩亦戀丨丨之内儲嗣宗得越中書詩丨丨千里月烟水一封書王禹偁詩山歌喧里巷春物媚丨丨朱子擬鄉人荅王無功詩)
(華宗盛文史連牆富丨丨又吳儆詩何如丨上丨虚曠可看山)築亭(宋史蕭服傳調望江令治以教化為本訪古跡得王祥卧)
(冰池孟宗泣笱臺皆為丨丨俾民知所嚮金史張行信傳葺園池汴城東丨丨號靜隱時時與侯摯軰游詠其間老學庵筆記范致)
(能在成都嘗求亭名于予予曰思鱸致能大以為佳時方作墨即以銘墨背然不果丨丨也)柳亭(宋史張唐英傳調穀城令)
(縣圃歲畦薑貸種與民還其陳復配賣取息唐英至空其圃植千株柳作丨丨其中聞者咨羨水經注高城縣東北五十里有丨丨)
(故縣也吳融詩明日丨丨門外路不知誰賦送將歸又朱子詩吏散庭空晝掩扄行春只到丨邊丨)二亭(宋史朱昂傳昂於所)
(居建丨丨曰知止曰幽棲)裘亭(金史地理志通許宋名咸平大定二十九年以與咸平府重更有牛首城丨丨)鄚亭(金史)
(地理志莫州下刺史宋文安郡軍防禦治任邱貞祐二年降為丨丨縣)歴亭(金史地理志恩州宋清河郡軍事治清河今治)
(丨丨)樂亭(金史禮志百官班俟于毬場丨丨南皇帝靴袍乘輦宣徽使前導自毬場南門入至拜天臺)井亭(金史禮志)
(東西序列室戶外之通廟殿階二級列陛三前丨丨二外作重垣四繚元史祭祀志廟制井在神厨之東北有亭酒庫三間在丨丨)
(南西向避暑錄文潞公知成都偶大雪意喜之連夕會客逹旦帳下卒倦忿起拆其丨丨燒以禦寒軍將以聞公曰今夜誠寒更有)
(一亭可拆以付餘卒復飲至常時而罷翌日徐問先拆亭者杖脊配之又秦觀龍井題名得支徑上風篁嶺憩於龍丨丨酌泉據石)
(而飲之)凉亭(元史百官志尚供總管府秩正三品掌守護東丨丨行宫及遊獵供需之事又薩都拉丨丨衰柳詩清丨丨上)
(幾枝霜脫葉難遮夕照光)栗亭(元史地理志成州舊領同谷丨丨二縣元初以田世顯挈成都府歸附令遷於丨丨行丨丨管)
(民司事不隸成州杜甫發秦州詩丨丨名更佳下冇良田疇又木皮嶺詩首路丨丨西尚想鳳凰村)鹽亭(元史地理志至元二)
(十年併涪城及錄事司入郪縣通泉入射洪東關入丨丨銅山入中江又王都中傳中書省臣奏國計莫重於鹽筴乃如前除丨丨)
(竈戶三年一比附推排世祖舊制也杜甫行次丨丨詩馬首見丨丨高山擁縣青呂温書再開劍閣之扃繼獻丨丨之捷黃庭堅文)
(成都范子功家忠報禪院僧慈元以丨丨四尺繒八幅來乞予自書所作文蓋范氏之志也)犬亭(越絶書犬山者句踐罷吳)
(畜犬獵南山白鹿欲得獻吳神不可得故曰犬山其高為丨丨)馬亭(越絶書婁門外丨丨溪上復城者故越王餘復君所治也)
(時烈王歸於越所載襄王之事不可繼述其事書之丨丨溪又水經注漢武聞大宛有天馬遣李廣利伐之故賦天馬之歌曰天馬)
(來兮歴無皂逕千里兮廵東道胡馬感北風之思隨頓羈絶絆驤首而馳長鳴而去因名其處曰候丨丨又桂苑叢談咸通中丞相)
(姑臧公自大梁移鎮淮海以郡無勝遊之地命於戲丨丨西連玉鈎斜道開闢池沼搆葺亭臺都人士女得以遊觀)梅亭(越絶)
(書吳故水道出平門上郭池入瀆出巢湖上歴地過丨丨入楊湖出漁浦入大江夢華錄瓊林苑有月池丨丨癸辛雜識趙春谷丨)
(丨曰東風第一賈秋壑丨丨曰第一春)郊亭(淮南子天子處於丨丨則九卿趨大夫走坐者伏倚者齊歐陽詹詩日日丨丨)
(啓竹扉論桑勸稼是常機梅堯臣詩遠泛千里舟暫向丨丨泊)梁亭(新序梁大夫有宋就者為邊縣令與楚隣界梁之邊亭與)
(楚之邊亭皆種瓜楚亭人心惡丨丨之賢已因往夜竊搔丨丨之瓜丨丨覺之亦欲往報宋就曰何褊之甚也令往竊為楚亭夜善)
(灌其瓜瓜日以美楚王謝以重幣而請交於梁王)楚亭(見上易林丨丨晨食韓子低頭羅隱詩楚水悠悠浸丨丨楚南天地)
(兩無情)關亭(水經注門水即洛水之枝流也東北歴峽謂之鴻關水東有城即丨丨也孫逖詩驛騎朝丹闕丨丨望紫煙韋)
(莊夢入關詩夢中乘傳過丨丨南望蓮峰簇簇青又元好問詩四十年來此寒苦凍吟猶記隴丨丨)同亭(水經注夜郎縣故夜)
(郎侯國也唐蒙開以為縣王莽名曰丨丨朱子導引詩舉觴試問丨丨侣九轉工夫早晩成按丨丨即武夷君事)冀亭(水經)
(注汾水又逕丨丨南昔臼季使過冀野見郤缺耨其妻饁之相敬如賓言之文公公命之為卿復與之冀今河東有丨丨古冀國都)
(也)靈亭(水經注上郡人王次仲變倉頡舊文為隸書始皇召之不至令檻車送之次仲化為大鳥二翮落於居庸名大翮山)
(小翮山故其地有亭名曰丨丨)斟亭(水經注溉水所出北逕丨丨夏相徙南邱依同姓之諸侯斟灌斟尋氏即此)桐亭
(水經注浦陽江自&KR1443;山東北逕太康湖謝幼度田居所在於江曲起樓樓側悉是桐梓森聳可愛居民號為丨丨樓劉伯仁詩暮色)
(遶丨丨南山幽竹青)客亭(水經注濼水北為大眀河西即大明寺寺東北兩面側湖此水便成淨池也池工有丨丨左右楸桐)
(負日俯仰目對魚鳥極水木明瑟可謂濠梁之性物我無違矣劉潛書暮宿丨丨晨炊謁舍王建詩丨丨臨小市燈火野粧明朱慶)
(餘詩清話未同山寺宿離歌已向丨丨聞杜牧詩賜第成官舍傭居起丨丨又張籍送鄭尚書詩白鷴飛遶迎官舫紅槿開當讌丨)
(丨)川亭(水經注濕水又東與洗馬溝水合水上承薊水西注大湖湖有二源水俱出縣西北平地道泉流結西湖淥水澄澹)
(丨丨望遠亦為遊矚之勝所也杜牧詩蒼蒼煙月滿丨丨我有勞歌一為聽又李白詩歌鼔丨上丨曲度神飈吹梅堯臣詩昨朝江)
(南客語子丨上丨又章望之納丨丨記劉侯渙之為登州也為納丨丨于城之北隅以地濱於海言此所以容受百川也)蘧亭
(水經注長垣縣有蘧伯鄉一名新鄉有丨丨伯玉祠冢)凡亭(水經注朝水東北為凡氏陂俗謂之丨丨陂陂東有樊氏故宅)
鄒亭(水經注漷水逕鄒山即嶧山也叔良紇之邑孔子生於此後乃縣之王莽謂之丨丨)騎亭(水經注中盧縣城南山有)
(石穴出馬謂之馬穴山漢時有數百匹馬出其中三國時陸遜攻襄陽于此穴又得馬數十匹其南有浴馬港言初得馬洗之於此)
(亦云乘沔次浴之又曰洗馬既渡沔宿處名曰丨丨)苕亭(水經注武陵郡嵩梁山高峰孤竦素壁千尋望之丨丨有似香爐謝)
(朓鏡臺詩玲瓏𩔖丹檻丨丨似玄闕亦作岧杜甫橋陵詩居然赤縣立臺榭爭丨丨呂令問金莖賦歘聳擢以横漢屹丨丨而出霞)
(尹樞華山仙掌賦拓跡崇岫據竒叠嶂丨丨上竦赫奕東向)舍亭(西京雜記朱買臣為會稽太守懷章綬還至丨丨而國人)
(未知也所知錢勃見其暴露乃勞之曰得毋罷乎遺與紈扇買臣至郡引為上客遷為掾吏)落亭(安城記郡渚江川發源同)
(會丨丨石上有芝革下有紫磨金也)觀亭(異苑秦時中宿縣十里外有丨丨江神祠壇甚靈異經過有不恪者必狂走入山變)
(為虎晉中朝有質子將歸洛路見一行旅寄其書云吾家在丨丨廟前石間有懸藤扣藤自有應者及歸如言果有二人從水中出)
(取書而没尋還云河伯令欲見君此人隨去屋宇飲食言語無異世間今俗言丨丨有江伯神也)潼亭(國史𥙷楊氏自楊震)
(號為關西孔子葬於丨丨至今七百年子孫猶在閿鄉故宅天下一家而已)召亭(詩地理考周公居東為洛陽召公居西即)
(雍縣丨丨雍與洛皆周之中土其化行於南國)剏亭(洛陽名園記歸仁園唐丞相牛僧儒園也今屬中書李侍郎方丨丨其中)
(河南城中多大園池而此為冠)五亭(洛陽名園記甘露院東李氏園人力甚治中有四并迎翠濯纓觀德超然丨丨白居易游)
(白蘋洲丨丨記開成三年弘農楊君為刺史乃疏四渠濬二池樹三園横丨丨卉木荷竹舟橋廊室遊宴息宿之具靡不備焉)闕
亭(夢華錄宣德樓下列兩丨丨相對悉用朱紅杈子蒼梧雜志李衞公在珠崖郡北有望丨丨公題詩云獨上江亭望帝京鳥飛)
(猶是半年程碧山也恐難歸去百匝千遭繞郡城)桂亭(癸辛雜識牟存齋丨丨曰天香第一庾信詩丨丨花未落桐門葉半)
(疎李嶠詩丨丨依絶巘蘭榭俯㢠廻溪)綿亭(王褒僮約推紡惡敗㯶索丨丨買席往來都洛當為婦女求脂澤)直亭(蔡邕)
(司空房楨碑銘邪慝是仇丨丨是與)玉亭(魏武帝樂府乃到崑崙之山西王母側神仙金止丨丨來者為誰赤松王喬乃德旋)
(之門)泉亭(夏侯湛離親詠發軔兮皇京夕臻兮丨丨梁元帝賦觀丨丨之涌波崖巍巍而峩峩王僧孺與何炯書限一吏於岑)
(石隔千里於丨丨又朱子詩聮騎君登丨上丨黃塵䨇眼想增明)敬亭(謝朓遊丨丨山詩兹山亘百里合沓與雲齊李白獨)
(坐丨丨山詩相看兩不厭只有丨丨山錢起詩挂帆嚴子灘酹酒丨丨祠白居易詩再喜宣城章句動飛觴遥賀丨丨山盧肇新興)
(寺碑銘奕奕新興丨丨南麓貢師泰詩麻姑丨丨曾見招何日相從脫塵鞅)秋亭(梁元帝答勸進羣下令豈資丨丨之談安)
(事繁陽之石丘為詩夜竹深茆宇丨丨冷石床李節詩湘川超忽兮落日𤾂𤾂松覆丨丨兮蘭披春畹又楊基詩江靜月在水山空)
(丨滿丨)桓亭(梁元帝與劉智藏書夢匡山而歎息想丨丨而延佇)謝亭(梁元帝賦經丨丨而帳飲想彦伯之高風李白)
(詩送客丨丨北逢君縱酒初按丨丨謝朓亭也)塞亭(梁元帝鄭衆論還望丨丨來依候火)慶亭(梁元帝賦壯丨丨於吳后)
(雄檇李於越王)乘亭(庾信詩擁節時驅傳丨丨不據鞍)吳亭(庾信擬連珠欲求其真晉陽有自理之蒿若賞其聲丨丨)
(有已枯之竹又華林園馬射賦横弧於楚水之蛟飛鏃於丨丨之虎又范成大泊舟丨會丨詩今年春盤丨會丨冥冥細雨濕高城)
靜亭(庾信詩丨丨空繫馬閑烽直起煙)鳬亭(袁俶賀鷄九錫表浚山侍郎丁鴻舍人丨丨男梁鴻郎中蘇鵠)林亭
(唐太宗詩丨丨自有幽貞趣况復秋深爽氣來王勃登龍門樓寓望序低虹飲水向溪谷而全斜戲馬凌空狎丨丨而半度宋之問)
(詩公子正邀歡丨丨春未闌又丨丨一出宿風塵却望平津是要津林滋小雪賦謝氏丨丨盡在㢠廻眸之内梁王池舘無非跬步之)
(中)昌亭(王勃詩下驛窮交日丨丨旅食年)幽亭(王勃文輒離驂以少留敞丨丨之多暇鄭愔詩丨丨有仙桂聖主萬)
(年看羊士諤詩丨丨來北戶高韻得南金張籍題韋郎中新亭詩記得丨丨景最新碧莎池上更無塵張渾九老會詩丨丨春盡共)
(為歡印綬居身是大官杜牧詩尋常詩思巧如春又喜丨丨蕙草新)芝亭(王勃文丨丨襲譽盛文史於三冬桂幄凝驩照綺羅)
(于九夏)砂亭(王勃文紅蘭翠竹俯映丨丨黛栢蒼松深環玉砌)琴亭(王勃文丨丨酒榭磊落乘煙竹徑松扉參差向)
(月張籍詩好時開藥灶高處置丨丨白居易洛陽池上篇雖有賓朋無琴酒不能娛也乃作池西丨丨加石樽焉)南亭(王勃)
(文白露下而丨丨虛蒼煙生而北林晩白居易過鄭處士詩故來不是求他事暫借丨丨一望山韋應物春遊丨丨詩丨丨草心綠)
(春塘泉脈動韓偓丨丨詩每日在丨丨南亭似僧院人語靜先聞鳥啼深不見陸游詩會當小駐平戎帳饒益丨丨看華山)綠
亭(李適應制詩綵仗遥尋丹壑裹仙輿暫幸丨丨幽)禊亭(宋之問宴韋曲莊序内史丨丨之集竊倚琳瑯衞尉别業之遊)
(濫先題目)荷亭(張說鄴公園池餞韋侍郎序此地有離洲别嶼竹館丨丨)岱亭(蔣欽緒代源乾曜張說勸封禪表高宗因)
(文武之業盛丨丨之禮方策所記虞夏同風)紫亭(孫逖送李郎中赴京序風落崤澠霜飛河濆金羈載馳丨丨何遠)候
亭(孫逖送李郎中赴京序傳置具車丨丨出餞王珪女弟子致語丨丨相屬不齎萬里之糧年廪屢登又美曾孫之稼)稽亭
(張九齡詩丨丨追往事睢苑勝前聞孟郊送曉公歸丨丨詩丨丨何﨑嶇寺路緣翠微張籍送丨丨山僧詩師住丨丨高處寺斜廊)
(曲閣倚雲開)荒亭(張九齡旅宿淮陽亭口號日暮丨丨上悠悠旅思多杜甫詩肯藉丨丨春草色先拚一飲醉如泥)疏
亭(崔泰之詩列館郎山下丨丨洛水傍)閒亭(王泠然竹亭賦丨丨一所修竹一叢蕭然物外樂在其中王建詩明發行丨丨)
(天暖幽桂碧)六亭(儲光羲任橋池亭詩丨丨在高岸數島居中流)市亭(儲光羲詩丨丨忽雲搆方物如山峙歐陽修詩)
(丨丨插旗鬭新酒十千得酒不可賖)海亭(孟浩然登丨丨詩丨丨秋日望委曲見江山)分亭(孟浩然峴亭贈房琯崔宗)
(之詩祖道衣冠列丨丨驛騎催梅堯臣詩丨丨接雞犬舉酒對河山)峴亭(見上孟郊獨宿峴山詩丨丨當此時故人不同遊司)
(空曙詩蒼煙丨丨路臘日漢江春王建詩丨丨西南路多曲櫟林深深石鏃鏃許渾詩丨丨風起花千片流入南湖盡日香又歐陽)
(修文獨孤府君碑李邕撰蕭誠書碑在丨山丨下余嘗登峴山讀此碑碑四面而一面字完今所傳止一面而余所得有二面故其)
(一面頗有訛缺也)深亭(陶翰遊田司直别業序出㢠廻塘而入蒼翠更指丨丨因曲岸而捫穹嵌忽升絶頂)鏡亭(賈至)
(送李兵曹序去遊丨丨探禹穴水宿雲卧彌年始還白居易詩思遠丨丨上光深書殿裏)洪亭(李白詩白道向姑熟丨丨臨道)
(傍)故亭(杜甫不離西閣詩西閣從人别人今亦丨丨)棕亭(杜甫詩藥條藥甲潤青青色過丨丨入草亭)窊亭
(元結窊樽詩巉巉小山石數峯對丨丨)殊亭(元結丨丨記扶風馬向兼理武昌為凉亭亭臨大江吾見公才殊政殊跡殊為)
(此亭又殊因命之曰丨丨)廣亭(元結宴湖上亭詩丨丨蓋小湖湖亭實清曠唐彦謙詩宿雨清秋霽景澄丨丨高樹更晨興)
舜亭(任華送祖評事赴黔府幕序出餞何許丨丨峩峩凭檻窺黿鼉之窟酹酒滴魚龍之背)危亭(宋鼎詩丨丨暗松石)
(幽澗落雲霞白居易詩丨丨絶頂四無隣見盡三千世界身吳融詩風有丨丨月有臺平津閣上好徘徊陳造詩日日丨丨凭曲欄)
(幾山蒼翠擁煙鬟朱子詩丨丨極遠眺勝處良在兹)子亭(李庾西都賦建丨丨於屛外設蘭錡於廡下)卸亭(錢起詩東)
(南丨丨上莫問有風塵)祖亭(歐陽修九江驛碑材文斯碑之材昔魯國顔忠肅公所建丨丨之碑也九江南有湖湖東有山)
(公覿其詭秀即日以酒脯奠其祖神出錢五萬造亭曰丨丨製文手勒斯碑而立之)堂亭(柳宗元柳州東亭記易為丨丨峭為)
(杠梁)偶亭(柳宗元文列觀以遊目丨丨以展聲彌望極顧莫究其往)燕亭(柳宗元訾家洲亭記南為丨丨延宇垂阿步簷)
(更衣周若一舍)游亭(柳宗元永州萬石亭記乃立丨丨以宅厥中直亭之西石若掖分可以眺望)三亭(柳宗元零陵丨)
(丨記乃作丨丨陟降晦明高者冠山巔下者俯淸池)臺亭(樊宗師絳守居園池記考其丨丨池沼之增蓋豪王才侯襲以竒意)
(相勝)孤亭(孟郊讀經詩拂拭塵几案開函就丨丨馬吉甫賦蕤賓仲月逆旅丨丨朱慶餘夢謝亭詩夢後何人見丨丨以舊時)
(梅堯臣會勝院沃州亭詩丨丨一入野氣深松上藤蘿籬上葛朱子詩丨丨一目盡天涯俯瞰烟村八九家唐庚棲禪暮歸詩山深)
(失小寺湖盡得丨丨)板亭(張籍詩丨丨坐垂釣煩苦稍已平)北亭(白居易夢訪元九詩還指西苑花仍開丨丨酒李建)
(勲竹詩丨丨罇酒興還為此君狂)曉亭(白居易宿靈巖寺詩最愛丨丨東望好太湖烟水綠沉沉)妓亭(白居易詩三盞)
(醺醺四體融丨丨簷下夕陽中)後亭(白居易荅周協律詩最憶丨丨杯酒後紅屏風掩綠窗眠)低亭(白居易詩小水丨丨)
(自可親大池高館不關身)晩亭(白居易詩吏稀秋税畢客散丨丨空)槐亭(白居易題朗之丨丨詩猶望君歸同一醉籃輿)
(早晚入丨丨)郡亭(白居易詩山寺日中尋桂子丨丨枕上看潮頭)橋亭(白居易丨丨卯飲詩卯時飲酒齋時卧林下高)
(橋丨上丨姜䕫詩亞字丨丨面面風又蘇軾詩平明繋纜石丨丨慚愧冒寒髯御史)斗亭(白居易詩小序開成二年三月三日)
(河南尹李待價將禊于洛濱啟留守裴令公公召居易等一十五人合宴于舟中由丨丨歴魏堤抵津橋盡風光之趣極流泛之娛)
(晉公首賦一章白居易為十二韻以獻又詩津橋東北丨丨西到此令人詩思迷)里亭(權德輿秦校書與劉隨州唱和詩序)
(昔鄭公通德有鄉門之號秦君麗句創丨丨之名慕風騷者多所嚮仰)薊亭(王建詩丨丨雖苦寒春夕勿重衾)溪亭
(張祜題上饒亭詩丨丨拂一琴促軫坐披衾許渾丨丨詩丨丨四面山横柳半溪灣成彦雄暮春宴丨丨詩寒食尋芳遊不足丨丨)
(還醉綠楊烟朱子詩認取丨丨今日意四更山月湧波心王惲清明後一日詩懊惱春悰困宿酲偶隨遊子到丨丨又梅堯臣題碧)
(瀾亭詩遥知丨上丨秋水瀁泠泠一作谿釋惠洪詩步盡松陰忽回首綠蘿疎處是丨丨)艾亭(李商隱文遠收麻壘直取丨丨)
建亭(顧非熊題臨淮亭詩淮上前朝寺因公始丨丨)莎亭(方干詩蘚榭丨丨蘿篠陰依稀氣象似山林)蔣亭(于邵)
(送金壇韋明府序楊溝追餞丨丨愈邈心乎愛矣何日忘之)陽亭(于邵送盧判官之梧州序桂林丨丨南越之勝䨇旌啓路)
(舉棹兹始)大亭(于邵游花藥園序寢門之外丨丨南敞丨丨之左勝地東豁)符亭(薛能丨丨詩丨丨之地雅離羣萬古)
(懸泉一旦新)鹿亭(陸龜蒙丨丨詩丨丨巖下置時領白麛過)吟亭(李咸用詩丨丨侵壊壁藥院掩空關)上亭(羅隱)
(詩山雨霏微宿丨丨雨中因想雨淋鈴)百亭(楊侃皇畿賦珍果獻夏竒花進春丨丨千榭林間水濱)戍亭(王珪小皃)
(隊致語武庫韜戈丨丨撤候)穰亭(梅堯臣寄謝師直詩憶同仲春月冒雨過丨丨)古亭(梅堯臣詩蕪蔞問丨丨春入饒)
(陽城)宿亭(梅堯臣詩日暮冰霰繁丨丨孤飰設)蔭亭(蘇軾觀棋詩長松丨丨風日清美)昭亭(黃庭堅詩晩樓明宛)
(水春騎簇丨丨梅堯臣梅雨詩屋後丨丨山又被雲蔽藏)唐亭(黃庭堅文余與陶介石遶浯溪尋元次山遺跡最後于丨丨東)
(崖披翦榛穢得次山銘刻數百字皆江華令瞿令問玉筯篆筆畫深穩優于唐臺銘也)結亭(晁冲之自然詩先生手不廢經)
(營白屋憑虚丨此丨朱子詩循澗闢芳園丨丨對虚壁范梈萬竹亭詩誰能買山種萬竹殘年請老住巴蜀丨丨更在竹中間四面)
(雲谿寫山麓)穿亭(王安中詞擁砌松筠侵坐冷丨丨玉溜落池喧)樊亭(陸游海棠歌我初入蜀髩未霜南充丨丨看海)
(棠)起亭(朱子廬山臥龍菴記得巨石横出澗中仰翳喬木俯瞰清流前對飛瀑最為谷中勝處遂復作亭其上牓曰丨丨以)
(為龍之淵卧者可以起而天行矣)架亭(朱子詩丨丨俯清湍開徑玩飛瀑)名亭(王阮題高遠亭詩苦無妙句窺天巧)
(賴有丨丨慰客愁)圓亭(謝翺僧舍詩丨丨方井水老寺少年僧)潁亭(元好問丨丨詩潁上風煙天地迥丨丨孤賞亦)
(悠哉)酈亭(劉因遊郎山詩若非丨丨書生此鄉國物色誰省曾分題自注酈道元注水經說郎山形勢最真今涿郡有丨丨其)
(先世所居)龍亭(薩都拉酌桂芳庭詩一帶鍾山青未了碧窗雲氣護丨丨)沛亭(張端斬白蛇劍詩芙蓉秋水湛青萍曾伴)
(高皇起丨丨)蘇亭(楊維楨六客亭詩官奴重秉燭此筆懷丨丨)馮亭(漢書馮奉世傳其先丨丨為韓上黨守秦攻上)
(黨絶太行道韓不能守丨丨乃入上黨城守於趙趙封丨丨為華陽君)孔亭(晉書禮志明帝太寧三年詔給奉聖亭侯丨丨)
(四時祠孔子祭宜如泰始故事)
武唐亭(春秋公矢魚于棠注今高平方與縣北有丨丨丨魯侯觀魚臺)曲水亭(春秋盟于曲池注曲池魯地魯國汶)
(陽縣北有丨丨丨陸羽遊慧山寺記寺前有丨丨丨一名憩亭一名歇馬亭以備士庶投息之所其水九曲甃以文石窊甓奫淪潺)
(湲濯潄移日又周書申徽傳為襄州刺史代還人吏送者數十里不絶徽因賦詩題于清水亭長幼聞之競來就讀)城臯亭
(春秋盟于臯鼬注繁昌縣東南有丨丨丨)沙隨亭(春秋公會于沙隨注沙隨宋地梁國寧臨縣北有丨丨丨)夷吾亭
(左傳及堂阜而稅之注堂阜齊地東莞蒙陰縣西北有丨丨丨或曰鮑叔解夷吾縛于此因以為名)目台亭(左傳臧紇敗于)
(狐駘注狐駘邾地魯國番縣東南有丨丨丨)瑣侯亭(左傳右還次于𤨏注滎陽宛陵縣西有丨丨丨)不羹亭(左傳)
(楚子城陳蔡不羹注襄城縣東南有不羹城定陵西北有丨丨丨)鴻口亭(左傳敗吳于鴻口注梁國睢陽縣東有丨丨丨)
茅鄉亭(左傳成子以茅叛注高平西南有丨丨丨)云云亭(史記封禪書封泰山禪云云索隱云云山在蒙陽縣故城)
(東北下有丨丨丨又隋書許善心傳登封盛典云亭佇白檢之儀致治成功柴望靡玄珪之告宋史樂志星羅羽衞登喬嶽親告禪)
(云亭虞世基講武賦望云亭而載蹕禮升中而告成許敬宗表以兹嘉祉造𩔖云亭薛克構詩龍圖冠胥陸鳳駕指云亭柳宗元賀)
(破東平表遂使云亭有主知玉牒之將封遼海無虞見石砮之已至李商隱表遠訪云亭高尋日觀備萬乘登封之所設諸侯朝宿)
(之儀)霸陵亭(史記李廣傳嘗夜從一騎出從人田間飲還至丨丨丨霸陵尉醉呵止廣廣騎曰故李將軍尉曰今將軍尚不)
(得夜行何乃故也止廣宿亭下按霸漢書作灞李白詩送君丨丨丨灞水流浩浩又岑參詩井上桐葉雨灞亭卷秋風韋應物詩小)
(臣職前驅馳道出灞亭戴叔倫詩徘徊灞亭上不語自傷春林琨賦羅霜仗于灞亭之上駐清蹕于泰山之下又王昌齡宿灞上詩)
(獨飲灞上亭寒山青門外)澤中亭(漢書高帝紀高祖以亭長為縣送徒驪山徒多道亡自度比至皆亡之到豐西丨丨丨止)
(飲夜皆解縱所送徒曰公等皆去吾亦從此逝矣)扈谷亭(漢書地理志右扶風縣鄠古國有丨丨丨)堂谿亭(漢書)
(地理志汝南郡縣吳房吳王闔廬弟夫㮣走楚楚封于此為堂谿氏以封吳故曰吳房今房城丨丨丨是)鮚埼亭(漢書地理)
(志會稽郡縣鄞有丨丨丨注鮚蚌也長一寸廣二分有一小蟹在其腹中埼曲岸也其中多鮚故以名亭)陽關亭(漢書地理)
(志泰山郡縣鉅平左氏傳陽虎入于酄陽關以叛今丨丨丨是也)遮害亭(漢書溝洫志今行上策徙冀州之民當水衝者)
(决黎陽丨丨丨放河使北入海)肥牛亭(漢書張禹傳禹年老自治冡塋起祠堂好平陵丨丨丨部處地又近延陵奏請求之)
(上以賜禹又程史金陵牧牛亭秦氏之邱壠在焉楊誠齋嘗乘軺過之題詩壁間曰今日牛羊上邱壠不知丞相更嗔不)南昌
亭(漢書韓信傳信從下鄉丨丨丨長食亭長妻苦之迺晨炊蓐食食時信往不為具食信亦知其意自絶去)羽林亭(漢書)
(甘延壽傳延夀善騎射嘗超踰丨丨丨樓由是遷為郎王褒從軍行講戎平樂觀學戲丨丨丨)奉常亭(漢書王莽傳大司空)
(士夜過丨丨丨亭長苛之告以官名亭長醉曰寧有符傳耶)且同亭(漢書西南夷傳陳立為牂牁太守諭告夜郎王興不)
(從立請誅之未報迺從吏數十人出行縣至興國丨丨丨召興興將數千人至亭入見立立數責因斷頭注且子餘反)千秋
亭(後漢書光武帝紀命有司設壇場于鄗南丨丨丨五成陌六月己未即皇帝位南史謝靈運傳靈運嘗與王弘之諸人出丨丨)
(丨飲酒倮身大呼孟顗深不堪遣信相聞靈運怒曰身自大呼何關癡人事水經注穀水又東逕丨丨丨其亭累石為垣世謂之城)
(劉禹錫詩四望車中心未釋丨丨丨下賦初成)西界亭(後漢書安帝紀新豐上言鳳皇集丨丨丨)鳴鴈亭(後漢書郡)
(國志陳留郡有丨丨丨水經注汳水又東逕丨丨丨南春秋左傳衛侯伐鄭次于鳴鴈者也杜預釋地云在雍邱縣西北今俗人尚)
(謂之為白鴈亭韓翃詩别離今日問前期丨丨丨邊人去時)白鴈亭(見上)扈城亭(後漢書郡國志河南有丨丨丨)
(注左傳莊二十三年盟于扈)稷山亭(後漢書郡國志聞喜邑有丨丨丨注左傳宣十五年治兵于稷)曹陽亭(後漢)
(書郡國志弘農有丨丨丨)甲父亭(後漢書郡國志山陽郡昌邑有丨丨丨)三戶亭(後漢書郡國志南陽郡有章密)
(鄉有丨丨丨)平陽亭(後漢書郡國志東郡古胙國有丨丨丨)鴻門亭(後漢書郡國志新豐有驪山東有丨丨丨)
(注高帝見項羽處)枳道亭(後漢書郡國志霸陵有丨丨丨)長門亭(後漢書郡國志霸陵有丨丨丨注文帝出長門)
(若見五人于道北立五帝壇)高氏亭(後漢書郡國志陽翟有丨丨丨注左傳衞侵鄭至高氏)大吕亭(後漢書郡)
(國志新蔡有丨丨丨注故吕侯國)繁陽亭(後漢書郡國志新郪有丨丨丨注左傳楚師繁陽)安陵亭(後漢書郡)
(國志征羌侯國有丨丨丨)枌榆亭(後漢書郡國志豐西有大澤高祖斬白蛇于此有丨丨丨注縣西北有漢祖廟為亭長所)
(處)昔陽亭(後漢書郡國志下曲陽有丨丨丨注左傳晉荀吳入昔陽)鮮虞亭(後漢書郡國志新市有丨丨丨注左)
(傳晉伐鮮虞)桐牢亭(後漢書郡國志封丘有丨丨丨楊侃皇畿賦寥落兮丨丨之丨湮没兮黃池之迹)黃池亭
(後漢書郡國志陳留郡平邱有丨丨丨注左傳盟黃池)泥母亭(後漢書郡國志山陽郡方與有丨丨丨)三&KR0934;亭
(後漢書郡國志濟陰郡古陶堯所居有丨丨丨注湯伐三&KR0934;)西門亭(後漢書鍾皓傳同郡陳寔年不及皓皓引舉為友皓)
(為郡功曹會辟司徒府臨辭太守問誰可代卿者皓曰明府欲必得其人丨丨丨長陳寔可寔聞之曰鍾君似不察人不知何獨識)
(我)安陽亭(後漢書王渙傳渙為洛陽令以平正居身得寬猛之宜渙卒民思其德為立祠丨丨丨西每祀輙絃歌而薦之)
夏門亭(後漢書董宣傳宣為洛陽令時湖陽公主蒼頭白日殺人因匿主家吏不能得及主出行而以奴驂乘宣于丨丨丨)
(候之叱奴下車因格殺之)鵲巢亭(謝承後漢書蒼梧廣信女子蘇娥行宿高安丨丨丨為亭長龔壽所殺及婢致富刺史周)
(敞行部宿亭覺壽姦罪奏之殺壽按搜神記作鵠奔亭)鵠奔亭(見上又江淹書梧邱之魂不愧于沈首鵠亭之鬼無恨于)
(灰骨)半路亭(謝承後漢書施延少為諸生明五經作丨丨丨父以養其母山陰馮敷為督郵到縣知其賢者下車輪使入亭)
(請與飲食脱衣與之餉餞不受)陽里亭(魏志賈逵傳為豫州刺史征吳破吕範于洞浦進封丨丨丨侯水經注瓠子河北有)
(都關縣故城縣有丨丨丨)布塞亭(吳志孫休傳進及丨丨丨丞相率百僚以乘輿法駕迎于永昌亭築宫以武帳為便殿設)
(御座)永昌亭(見上)高遷亭(吳志董襲傳長八尺武力過人孫策入郡襲迎于丨丨丨策見而偉之又陸倕詩關門遊)
(昔吏遷亭有故知劉孝威蜀道難禺山金碧有光輝遷亭車馬尚輕肥)華陽亭(晉書嵇康傳康游洛西宿丨丨丨引琴而)
(彈夜分忽有客詣之稱是古人與康共談音律因索琴彈之而為廣陵散聲調絶倫遂以授康)餘不亭(晉書孔愉傳愉以討)
(華軼功封丨丨丨侯愉嘗行經丨丨丨見籠龜于路者買而放之溪中龜中流左顧者數回及是鑄侯印而印龜左顧三鑄如初印)
(工以告愉乃悟遂佩焉)三造亭(晉書衞瓘傳鄧艾本營將士復追破檻車出艾還向成都瓘自以與會共陷艾懼為變又)
(欲專誅會之功乃遣護軍田續至綿竹夜襲艾于丨丨丨)高平亭(晉書劉沉傳河間王顒時頓于鄭縣之丨丨丨為東軍聲)
(援聞沉兵起還鎮渭城遣督護虞䕫率步騎萬餘人逆沉于好畤接戰䕫衆敗顒大懼退入長安)征虜亭(梁書陶弘景傳)
(永明十年上表辭禄詔許之及發公卿祖之于丨丨丨供帳甚盛車馬填咽朝野榮之世說支道林還東時賢並送于丨丨丨注太)
(安中丨丨將軍謝安立此丨因以為名李白詩船下廣陵去月明丨丨丨)中興亭(南史宋孝武帝紀改新亭為丨丨丨)回
賓亭(南史梁武帝紀幸丨丨丨宴帝鄉故老及所經近縣迎候者少長數千人各賚錢二千)赤沙亭(南史胡僧祐傳)
(前至丨丨丨會陸法和至乃與并軍大敗景將任約軍又韋應物詩白沙亭上逢吳叟愛客脱衣且沽酒)甘露亭(陳書宣帝)
(紀太建七年甘露頻降樂遊苑輿駕幸苑采甘露宴羣臣詔于苑龍舟山立丨丨丨)姚白亭(北齊書皮景和傳隨斛律光率)
(衆西討剋丨丨丨二城别封永寧郡開國公)積翠亭(隋書樊子蓋傳與蘇威宇文述陪宴丨丨丨帝親以金杯屬子蓋酒)
(曰以此杯賜公用為永年之瑞又洛陽名園記自竹徑望之超然登之翛然者環翠亭也又避暑錄盧鴻草堂圖余往有慶歴中摹)
(本亦名手精妙為賀方回取去當時在許昌得請洞霄思卜築于此山下視圖中草堂樾館桃烟磴冪翠亭等渺然若不可及)望
春亭(唐書公主傳莊懿公主下嫁魏博節度使田緒德宗幸丨丨丨臨餞西都雜記丨丨丨在禁苑東南高原之上崔日用春)
(日應制詩鳳閣斜通平樂觀龍旂直逼丨丨丨又洛陽名園記富鄭公園景物最勝遊者自其第東出探春亭登四景堂則一園之)
(景勝可顧覽而得又叢春園有叢春亭先春亭歐陽修泗州先春亭記乃築州署之東城上有先春亭以臨淮水而望西山輟耕錄)
(杭州治舊錢王宫也紹興因以為行宫慈明殿左轉數十步雕欄花甃萬卉中出秋千對陽春亭清霽堂前芙蓉後木樨玉質亭梅)
(繞之過錦臙廊廊外即後苑梅花千樹曰梅崗亭曰冰花亭又金史地理志原廟天眷元年以春亭名天元殿春亭者太祖所嘗御)
(之所也梁簡文帝馬槊譜序春亭落景秋臯晩靜武元衡詩堂忝陸機琴酒會春亭惟願一淹留李咸用遠公亭牡丹詩鴈門禪客)
(吟春亭牡丹獨逞花中英)彩霞亭(唐書鄭注傳帝詔兩神策治曲江昆明作紫雲樓丨丨丨詔公卿得列會隄上全唐詩話)
(文宗嘗吟杜甫曲江篇乃知天寶以前樓臺之盛鄭注乃命神策軍淘曲江昆明二池許公卿立亭舘兩軍造紫雲樓丨丨丨内出)
(樓額賜之)鴻臚亭(唐書安祿山傳為范陽節度河北採訪使北還詔中書門下尚書三省御史中丞餞丨丨丨)金波
亭(五代史賀德倫傳王彦章以騎兵五百入魏州屯丨丨丨又吳越世家錢倧大閱兵于碧波亭方第賞胡進思前諫以賞太厚)
(倧怒擲筆水中曰以物與軍士吾豈私之何見咎也又吳郡諸山錄望夜月色如晝乘小舟入石湖之心風露浩然登岸策杖度行)
(春橋歸飯烟波亭飲農圃堂又李紳移九江詩漾漾隱波亭悠悠通月浦)臨河亭(宋史眞宗紀幸浮橋登丨丨丨賜澶州父)
(老錦袍茶帛人元好問詩河亭轟醉卧春風到手金杯不放空)延慶亭(宋史眞宗紀次寶鼎縣奉祗宫戊午登後圃丨丨丨)
(己未潘泉湧有光如燭)宣澤亭(宋史真宗紀次華州幸雲臺觀庚午宴丨丨丨紫雲如龍起嶽上)滄浪亭(宋史)
(蘇舜欽傳在蘇州買水石作丨丨丨益讀書時發憤懣于詩歌捫蝨新話蘇子美居姑蘇作丨丨丨歐陽公以詩寄題云荒灣野水)
(氣象古高林翠阜相回環又老學菴筆記四月十九日成都謂之浣花遨頭宴于杜子美草堂丨丨丨傾城皆出錦繡夾道自開歲)
(宴遊至是而止)碧瀾亭(宋史高麗國傳禮成江居兩山間束以石峽湍激而下又三日抵岸有館曰丨丨丨使人由此登陸)
柴歴亭(宋史闍婆國傳古邏國又七日至丨丨丨抵交阯逹廣州)環秀亭(金史章帝紀六月庚午幸丨丨丨觀稼)
臨漪亭(金史地理志有雲錦亭有丨丨丨為籠鷹之所在按虎水側)伊川亭(金史許古傳居伊陽郡守為起丨丨)
(丨)萃美亭(金史王若虚傳若虛東游泰山至黃峴峯憩丨丨丨曰汨没塵土中一生不意晚年乃造仙府)浙江亭
(元史忽剌出傳巴延命忽剌出守丨丨丨及北門敗揚州軍于揚子橋張羽詩歸心逐孤鴈飛過丨丨丨)東徐亭(越絶書吳)
(丨丨丨東西南北通溪者越荆王所置與麋湖相通也)女陽亭(越絶書丨丨丨者勾踐入官于吳夫人從道産女此亭勾)
(踐勝吳更名女陽)安民亭(水經濟水又東北過壽張縣西界丨丨丨南汶水從東北來注之)正月亭(水經注長)
(安十二門東出北頭第一門本名宣平門王莽更名春王門丨丨丨南出東頭第一門本名覆蓋門莽更名永清門長茂亭西出南)
(頭第一門本名章門莽更名萬秋門億年亭北出西頭第一門本名横門莽更名霸都門左幽亭)武修亭(水經注濟水東)
(逕滎陽卷縣之丨丨丨南春秋左傳鄭子然盟于修澤者也杜預曰卷東有丨丨丨)逆旅亭(水經注安陽溪東合漫澗水北)
(有丨丨丨謂之漫谷客舍也又蘇軾詩仁義大捷徑詩書一旅亭楞嚴經譬如有客投寄旅亭暫止便去終不常住而掌亭人都無)
(所去名為亭主)高岡亭(水經注建武中曹鳳為北地太守政化尤異黃龍應于九里谷丨丨丨天子嘉之賜帛)思賢
亭(水經注贑水又歴白社西有徐孺子墓永安中太守夏侯嵩于碑旁立丨丨丨今謂之聘君亭)枝江亭(水經注陳留王)
(子香漢和帝時為荆州刺史有惠政天子徵之道卒丨丨丨中常有三白虎出入人間送喪踰境百姓追美甘棠立廟設祠刻石銘)
(德號曰枝江白虎王君其子孫猶謂之為白虎王)雞備亭(水經注决水自雩婁縣北逕丨丨丨春秋昭公二十三年吳敗)
(諸侯之師於雞父者也)啟筮亭(水經注嵎水東逕三封山東東南歴大陵西連山亦曰丨丨丨啟享神於大陵之上即鈞)
(臺也春秋左傳曰夏啟有鈞臺之饗是也)五門亭(水經注芍陂水逕丨丨丨東亭為衆水之會也)平望亭(水經注丨)
(丨丨在平壽縣故城西北八十里或言秦始皇升以望海因曰望海臺)上虒亭(水經注銅鞮水又東逕故城北世謂之斷)
(梁城即故縣之丨丨丨也)白芍亭(水經注斷水又東北逕丨丨丨東積而為湖謂之芍陂)日南亭(水經注漢武帝)
(開日南郡去林邑四百里其水入海有竹可為杖王莽更之曰丨丨丨)句窳亭(水經注汶水左逕丨丨丨北章帝元和二)
(年鳳凰集肥城丨丨丨復其租而廵泰山即是亭也)三會亭(水經注雹水又東南入於清水又東南逕合城南故丨丨丨也)
(以其清合河故受名焉)負黍亭(水經注潁水逕丨丨丨東定公六年鄭伐馮滑負黍者也)清陽亭(水經注渠又東)
(清池水注之清池水出丨丨丨西南平地東流即故清人城詩所謂清人在彭也)北林亭(水經注華水又東逕棐城北即)
(丨丨丨也春秋文公與鄭伯宴於棐林子家賦鴻鴈者也)博浪亭(水經注博浪陽武二水沙名也今有亭曰丨丨丨)牛
首亭(水經注沙水又東南逕丨丨丨左傳宋人與諸侯伐鄭東郊取牛首者也俗謂之車牛城)兔氏亭(水經注開封城)
(南得野兔水口水上承西南丨丨丨春秋傳鄭伯勞屈生于兔氏也)白樓亭(水經注浙江又東北逕重山山上有丨丨丨沛)
(國桓儼避地會稽聞陳業履行高潔往候不見儼後浮海南入交州臨去遺書與業不因行李繫丨丨丨柱而去)陵樹亭
(水經注尉氏縣之陵樹鄉有丨丨丨漢封尚書荀攸為陵樹鄉侯)金閶亭(世說賀司空入洛赴命為太孫舍人經吳閶門)
(在船中彈琴張季鷹本不相識先在丨丨丨聞絃甚清下船就賀因共語便大相知說因路寄載與賀同發閶亦作昌世說褚太傅)
(初度江嘗入東至丨丨丨吳中豪右燕集亭中造次不相識别敇左右多與茗汁少著粽汁盡輙益使終不得食禇公飲訖徐舉手)
(云褚季野於是四座驚散)錢唐亭(世說褚公東出乘估客船投丨丨丨住沈充為縣令當送客過浙江客出亭吏驅公移牛)
(屋下令有酒色因遥問傖父姓何等可共語褚因荅曰河南褚季野令于是大遽)䜱&KR1205;亭(顔氏家訓吾嘗從齊王幸并州)
(自井陘關入上艾縣東有獵閭村後百官受馬粮在晉陽東亢仇城側並不識二所本是何地及撿字林韻集乃知獵閭是舊䜲餘)
(聚亢仇舊是丨丨丨悉屬上艾按䜱武安反&KR1205;音仇)駱氏亭(唐年補錄長慶元年二月王庭凑使河陽回及沇水酒困寢于)
(道遇濟源駱山人相之曰貴當列土庭凑及為留後乃訪駱山人待以函丈之禮别搆一亭居之去則懸榻號丨丨丨)太液
亭(唐實錄太和四年文宗於丨丨丨召翰林學士鄭覃已下對賜錦綵又崔鉉為淮南節度使帝餞之丨丨丨賜詩寵之)注
易亭(天寶遺事太白山有隱士郭退夫于山中建茅屋百餘間有白雲亭鍊丹洞丨丨丨修真亭朝玄壇集神閣每于白雲亭)
(與賓客看山禽野獸即以槌擊一鐡片子其聲清響鳥獸聞之集于庭下呼為喚鐵)白雲亭(見上元結白雲寺詩窮高欲極)
(遠始到丨丨丨又吳郡諸山錄張唐卿排岸菴後大石間有&KR0008;雲亭)清心亭(天寶遺事商山隱士高太素起居丨丨丨下茂)
(林秀竹竒花異卉每一時至即有猿一枚詣亭前鞠躬而啼因目之為報時猿)會慶亭(唐會要正元三年造丨丨丨于麟德)
(殿)曲江亭(唐會要貞元四年重陽節賜百僚宴丨丨丨帝賦詩六韻賜之摭言進士榜出後同年列名於慈恩寺謂之題)
(名又宴丨丨丨謂之曲江會玉海唐開成三年十月慶成節賜百官宴丨丨丨薛能折楊柳詩衆木猶寒獨早青御溝橋畔丨丨丨)
臨渭亭(全唐詩話景龍三年九月九日幸丨丨丨與羣臣作詩韋安石蘇瓌先成于經野盧懷慎最後罸酒)飛泉亭
(全唐詩話蜀路丨丨丨中詩板百餘篇後薛能佐李福於蜀道過此題云賈掾曾空去題詩豈易哉悉去諸板惟留李端巫山高一)
(篇而已)望雲亭(長安志東内大明宫麟德殿次北翰林門内翰林學士院翰林門北曰九仙門大福殿拾翠殿西内延嘉)
(殿西北有景福臺臺西有丨丨丨杜甫贈翰林張學士詩賦詩拾翠殿佐酒丨丨丨)夢兒亭(𩔖要謝靈運世不宜子息乃于)
(錢塘杜明師治寄養師先夜夢有賢人相訪及曉乃靈運至後因以名亭白居易詩丨丨丨古傳名謝教妓樓新道姓蘇)龍泉
亭(名畫記初曹不興圖青谿龍僧繇見而鄙之乃廣其像於武帝丨丨丨其畫草留在祕閣時未之重至太清中震丨丨丨遂失)
(其壁方知神妙)潄玉亭(志林往來山南北十餘日以為勝絶不可勝談擇其尤者莫如丨丨丨三峽橋故作二詩廬山錄西)
(門諸峯横陳瀑布中瀉寒食節遊人布路約十餘里至開先寺同西堂元湛上丨丨丨觀石柱間東坡辛巳四月題名)臨臯
亭(志林丨丨丨下八十數步便是大江其半即峨嵋雪水吾飲食沐浴皆取焉何必歸鄉哉又徐使君分新火詩丨丨丨中一危)
(坐三見清明新改火)迎暉亭(洛陽名園記唐裴晉公宅園中有湖截然出于湖之外者丨丨丨也)澆花亭(洛陽名園)
(記司馬温公在洛陽自號迂叟謂其園曰獨樂園園卑小不可與他園班其曰讀書堂者數十椽屋丨丨丨益小弄水種竹軒者尤)
(小)干越亭(談苑饒州餘干縣有丨丨丨前瞰琵琶洲後枕思禪寺林麓森鬱千峯競秀施肩吾詩琵琶洲上行人絶丨丨)
(丨中客思多)賞心亭(桯史王荆公罷相鎮金陵是秋江左大蝗有人題詩丨丨丨曰青苗免役兩妨農天下嗷嗷怨相公)
(惟有蝗蟲感恩德人隨鈞旆過江東荆公因餞客至亭覽之大不悦劉基漁父詞白鷺洲邊好月明丨丨丨下暮潮平)平嵐
亭(西溪叢話青龍寺老柏院有布衣張在題一絶於院壁南鄰北舍牡丹開年少尋芳去又回唯有君家老柏樹春風來似不曾)
(來元祐中州學教授畢仲愈題跋刻石於丨丨丨上)圌山亭(揮麈後錄元符末經營艮嶽宣和壬寅歲始告成内有丨丨丨)
(極目亭跨雲亭半山亭蕭森亭麓雲亭清賦亭散綺亭清斯亭璿波亭飛岑亭草聖亭書隱亭高陽亭噰噰亭忘歸亭介亭諸勝)
滿霜亭(約齋燕游志丨丨丨橘五十餘株宜雨亭千葉海棠二十株楚佩亭蘭味空亭臘梅)蝦蟇亭(東京夢華錄古)
(桐牙道兩傍有園圃臺榭南過畫橋水心有大撮焦亭子方池柳步圍繞謂之丨丨丨)千巖亭(老學菴筆記李莊簡公泰)
(發奉祠還里居于新河先君築小亭曰丨丨丨盡見南山公來必終日嘗賦詩曰家山好處尋難遍日日當門只卧龍欲盡南山巖)
(壑勝須來亭上好從容)褒德亭(避暑錄吳下全盛時士風篤厚尊事耆老凡士大夫名德在人者所居往往因之以著臨)
(流亭館亦或因其人相近為名丨丨丨以德壽富氏也旌隱亭以靈芝蔣氏也)旌隱亭(見上)玉淵亭(廬山錄行石衢)
(至丨丨丨澗水披石陡落滙為龍湫雪濺雷吼不減三峽)文殊亭(廬山後錄登丨丨丨下視鐵船峯望石門澗自山委蛇而)
(出直逹於江)更好亭(吳郡諸山錄吳縣西六十里曰華山絶頂有大池嘗産千葉蓮花張漢卿于此營墓種梅藝菊以待)
(遊人晩置酒丨丨丨亭在池上)三癸亭(輿地記勝丨丨丨顔真卿為處士陸羽造顔真卿題抒山癸亭詩歘搆丨丨丨實惟)
(陸生故高賢能剙物疏鑿皆有趣)孤嶼亭(太平寰宇記丨丨在温州南四里永嘉江中嶼有二峯謝靈運所遊後人建丨)
(其上杜甫贈裴二虬尉永嘉詩丨丨丨何處天涯水氣中)行露亭(後山叢談陜之寺居多古屋下柱不過九尺丨丨丨用斗)
(百餘數倍常數而朱實亭不用一斗亦一竒也)朱實亭(見上)琵琶亭(中山詩話江州丨丨丨前臨江左枕湓浦地尤)
(勝絶有辛氏女題詩一絶云樂天當日最多情淚滴青衫酒重傾明月滿船無處問不聞商女琵琶聲張昱贈友詩知汝丨丨丨畔)
(去白頭司馬憶江州)寫韻亭(紫薇詩話洪龜父丨丨丨詩云紫極宫下春江横紫極宫中百尺亭水入方州界玉局雲映連)
(水羅翠屛小楷四聲餘翰墨主人一粒盡&KR0726;靈文簫彩鸞不復返至今神界花冥冥按仙女吳彩鸞嫁士人文簫簫家貧彩鸞日寫)
(孫緬唐韻一部鬻之以給朝夕後人于其地建丨丨丨)打鼓亭(北苑别錄采茶之法須是侵晨不可見日故每日常以五)
(更撾鼔集羣夫于鳳凰山注山有丨丨丨)萬鶴亭(癸辛雜識牟存齋園中有丨丨丨䨇杏亭宅前枕大溪曰南漪小隱)䨇
杏亭(見上)三角亭(癸辛雜識王子壽家于月河之間臨流有丨丨丨苕霅二水之所滙苕清霅濁水行其間略不相混)
(物理有不可曉者因話錄余子清之祖仁廓因作丨丨丨詩知名召為御史不拜其詩云夜缺一簷雨春無四面花又白居易白蘋)
(洲五亭記大歷十二年顔魯公真卿為刺史始剪榛導流作丨丨丨以游息焉)雄跨亭(癸辛雜錄趙氏園去南關三里而近)
(碧浪湖浮玉山在其前景物殊勝山椒有丨丨丨盡見太湖諸山)三高亭(齊東野語丨丨丨天下絶景也石湖老仙記云)
(乾道三年二月吳江縣新作三高祠成三高者越上將軍姓范氏是為䲭夷子皮晉大司馬東曹掾姓張氏是為江東步兵唐贈右)
(補闕姓陸氏是為甫里先生)南雪亭(齊東野語潘庭堅改名牥殿試第三人跌蕩不羈傲侮一世嘗約同社友劇飲於丨)
(丨丨梅花下衣皆以白既而盡去寬衣脱帽呼嘯酒酣客散則衣間各濃墨大書一詩于上衆皆不能堪居無何同社復置酒丨丨)
(丨行令曰有能以瀑泉灌頂而吟不絶口者衆拜之庭堅被酒豪甚竟脱巾裸立流泉之衝且高唱濯纓之章衆謬羅拜以為不可)
(及)脫鞾亭(齊東野語牟存叟端明守當塗日郡圃有丨丨丨以謫仙采石得名存叟繪以為圖)垂虹亭(齊東野語)
(林外嘗為丨丨丨詞所謂飛梁遏水倒題橋下人傳為呂翁作惟高廟識之曰是必閩人也不然何得以鎖字叶掃字韻已而知其)
(果然也蘇軾文吾昔日自杭移高密而陳令舉張子野皆從吾過李公擇於湖遂與劉孝叔俱至松江夜半月出置酒丨丨丨上子)
(野年八十五以歌詞聞於天下作定風波令米芾丨丨丨詩好作新詩繼桑苧垂虹秋色滿東南楊萬里過太湖石塘詩將取丨丨)
(丨上景都歸却月觀中篇)二老亭(湖山勝槩丨丨丨後改德威舊在風篁嶺頭東坡辨才往來於此皆有詩今移于龍井祠)
(下)泳飛亭(湖山勝槩丨丨丨理宗御書)衆樂亭(湖山勝槩豐樂樓舊為丨丨丨)冷泉亭(湖山勝概亭在)
(泉上丨丨二字乃白樂天書丨字乃東坡續書白居易丨丨丨記東南山水餘杭郡為最就郡言靈隱寺為尤由寺觀丨丨丨為甲)
(亭在山下水中央寺西南隅杭自郡城抵西封叢山複湖易為形勝先是領郡者有相里尹造作虛白亭有韓僕射高作候仙亭有)
(裴庶子棠棣作觀風亭有盧給事元輔作見山亭及右司郎中元藇最後作此亭于是五亭相望如指之列可謂佳境殫矣又趙抃)
(五泉亭詩亂石長松三十里討源須上玉泉亭)虚白亭(見上又白居易詩況有丨丨丨坐見海門山)振旅亭(玉海)
(天寶八載於開遠門外作丨丨丨以待兵㢠)淑景亭(玉海西京内園有長春殿丨丨丨)含𧰼亭(玉海開元中拜)
(張說等十八人為學士于東都上陽宫丨丨丨圖寫御贊述之)靈液亭(玉海祥符九年六月乙未天書再降于泰山之丨丨)
(丨)九曲亭(玉海景龍三年九月壬戌幸丨丨丨宴侍臣學士蘇軾詩序予往在武昌丨丨西山丨上有題一句玄鴻横號)
(黃槲峴丨丨丨即吳王峴山一山皆槲葉其旁即元結杯湖也)醴泉亭(玉海祥符元年六月庚寅朔泰山建丨丨丨名曰靈)
(液)望仙亭(玉海祥符四年二月次華州頓賜酺宴於行宫南垣之丨丨丨又喬知之詩竹外仙亭出花間輦路分白居易)
(詩仙亭日登眺虎邱時遊豫徐寅詩劍門南面樹移向會仙亭)可月亭(虎邱山志丨丨丨劉夢得詩有一方明月可中庭之)
(句因以丨丨名丨雲嶠𩔖要亦名可月後俗誤以為可中亭寺燬時其亭獨存焉楊萬里詩峯頂丨丨丨岸石即釣磯)放鶴
亭(虎邱山志自白蓮池而東曰養鶴澗相傳清遠道士養鶴於此今有丨丨丨又蘇軾丨丨丨記雲龍山人張天驥于故居之東)
(作亭山人有二鶴旦則望西山之缺以放焉暮則傃東山而歸故名曰丨丨丨又詩雲龍山下試春衣丨丨丨前送落暉柳貫憶京)
(城隣舍詩主人竝直飛龍衞隣舍誰開丨丨丨釋至仁詩逸少籠鵝帖支郎丨丨丨按西湖孤山又有丨丨丨明嘉靖中錢塘令王)
(鉽作陳繼儒有重修丨丨丨記又郝經詩聽鶴亭前春澹沲宿雨猶含百花妥)十二亭(曹植驅車篇神哉彼泰山五岳專其)
(名隆高貫雲霓嵯峨出太清周流二六候間置丨丨丨)萬始亭(陸機詩分途長林側揮袂丨丨丨)蒿里亭(陸機)
(泰山吟梁甫亦有館丨丨亦有丨)長安亭(孔稚圭白馬篇勒石燕然道凱歸丨丨丨)武安亭(劉孝威詩寄書朝鮮)
(吏留釧丨丨丨)飾面亭(徐君倩别義陽郡詩丨丨丨粧成更點星頰上紅疑淺眉心黛不青)獅子亭(庾信謝趙王賚)
(乾魚啓某本吳人常想江湖之味乃其饑也唯資藜藿之餘慈賚渥恩膏腴流竈不勞丨丨之丨即勝雷池之長)平陰亭
(高適酬北海李太守丨丨丨詩寄書汶陽客回首丨丨丨)汶陽亭(高適送蔡少府赴登州推事詩崢嶸大峴口邐迤丨丨丨)
秋興亭(賈至沔州丨丨丨記沔州刺史賈載吾家之良也理沔州未朞月而政和于聽因高搆宇不出戸庭在雲霄矣當時)
(之興丨丨最高因以命丨焉)白下亭(李白詩小子别金陵來時丨丨丨)洗脚亭(李白有丨丨丨詩)紅泥
亭(李白詩丨丨丨子赤闌干碧流環轉青錦湍)驃騎亭(李白詩鞍馬若浮雲送余丨丨丨)臨淄亭(杜甫哀李)
(公邕詩伊昔丨丨丨酒酣把末契)結愁亭(杜甫詩第五橋邊流恨水皇陂岸北丨丨丨)鄭縣亭(杜甫題丨丨丨)
(子詩丨丨丨子澗之濱戸牖憑高發興新)潓陽亭(元結丨丨丨詩誰到丨丨丨其心肻思去)廣宴亭(元結丨丨丨記)
(謝公贈伏武昌詩云樊山開廣宴非此地耶因而修之命曰丨丨丨)竹塢亭(錢起詩夜月松江戍秋風丨丨丨)回源
亭(令狐楚刻蘇公太守二文記考尋圖牒詢訪耉老自五六日至於旬時茫然曾不得丨丨丨渦泊依稀髣髴者)子雲亭
(劉禹錫陋室銘南陽諸葛廬西蜀丨丨丨王穉登題董生障子詩董生留我丨丨丨畫盡春山酒未醒)招屈亭(劉禹錫詩)
(昔日居隣丨丨丨楓林橘樹鷓鴣聲蘇軾端午帖子汴上初無丨丨丨沅湘近在國南坰)需宴亭(柳宗元書相國房公德銘)
(陰州之南有亭曰丨丨丨公之為也人之思也乃增飾棟宇即而立焉)擁腫亭(孟郊詩夜坐丨丨丨晝登崔巍岑)碧
紗亭(王建上李益庶子詩紫烟樓閣丨丨丨上界詩仙獨自行)宋玉亭(元稹詩蘭成宅裏尋枯樹丨丨丨前别故人又)
(韓愈送李恊律歸荆南詩宋亭池水綠莫忘踏芳菲元稹送孫勝詩今日與君臨水别可憐春在宋亭中)松江亭(白居易丨)
(丨丨宴宿詩震澤平蕪岸松江落葉波高啓丨丨丨詩泊舟登危亭江風墮輕幘)中島亭(白居易池上篇序酒酣琴罷又)
(命樂童登丨丨丨合奏霓裳散序聲隨風飄或凝或散悠揚于竹烟波月之間者久之曲未竟而樂天陶然已醉睡于石上矣)水
湓亭(白居易江州司馬廳記惟司馬綽綽可以從容于山水詩酒間由是郡南樓山北樓丨丨丨百花亭司馬盡有之矣)環
堵亭(白居易詩茅覆丨丨丨泉添方丈水)賓位亭(白居易詩首憩丨丨丨就坐未及安)二公亭(歐陽詹泉州丨)
(丨丨記邑人曰地為二公而見亭從二公而建斯亭也可署曰丨丨丨按邦牧席公别駕姜公)興化亭(李紳賦月詩序白樂)
(天分司東洛朝賢悉會丨丨丨送别酒酣各請一字至七字詩以題為韻)道士亭(賈島贈牛山人詩東都舊住商人宅南國)
(新修丨丨丨)弄水亭(杜牧池州丨丨丨詩丨丨丨前溪颭灔翠綃舞徐鉉詩往歲曾游丨丨丨齊峯濃翠暮軒横周必大)
(詩夜泊清溪丨丨丨棹謳徐起月華明)徐孺亭(杜牧詩滕王閣上柘枝鼓丨丨丨西鐵軸船又羅𨼆詩徐亭滕閣少踟蹰)
(三度南遊一事無)處士亭(李洞宿劉處士江亭詩北夢風吹斷江邊丨丨丨)丁字亭(陳鴻廬州同食館記北上)
(作丨丨丨亭北列朱檻面城墉)金柅亭(徐鉉詩石頭城下春潮滿丨丨丨邊綠樹繁)至喜亭(歐陽修峽州丨丨丨)
(記夷陵為州當峽口江出峽始漫為平流故舟人至此必瀝酒再拜相賀以為更生虞部郎朱公再治是州作丨丨丨于江津以誌)
(夫天下之大險至此而始平夷以為行人之喜幸)流杯亭(歐陽修文丨丨丨侍宴詩者唐武后幸汝州温湯羣臣應制詩)
(也李嶠序殷仲容書開元中汝水壞其碑亭貞元中陸長源為刺史以為嶠序仲容書絶代之寶也乃造亭立碑自記其事于碑陰)
(又周密吳興趙氏小隱園記北山法華寺後有丨丨丨引澗泉為之有古意梅竹殊勝)寶墨亭(歐陽修文陁羅經幢在潤)
(州丨丨丨中唐雲陽野夫王奐之書字畫頗為世俗所重)道山亭(曾鞏丨丨丨記福州治候官于閩為土中所謂閩中也光)
(祿卿程公為是州得閩山嶺崟之際為亭于其處謂可比于道家所謂蓬萊方丈瀛洲之山故名之曰丨丨丨)申申亭(王令)
(題滿氏丨丨丨詩丨丨丨者名自誰河東丈人身銘之)顔樂亭(蘇軾丨丨丨詩序顔子之故所謂陋巷者有井存焉而不)
(在顔氏久矣膠西太守孔君宗翰始得其地浚治其井作亭于其上命之曰顔樂乃作詩以遺孔君)綠筠亭(蘇軾文清獻先)
(生嘗求東坡居士作丨丨丨詩曰此吾鄉人梁處士之居也人高駢詩對酒看花何處好延和閣下碧筠亭)泂酌亭(蘇軾)
(丨丨丨詩序瓊山郡東衆泉觱發然皆冽而不食丁㐀南遷過瓊始得䨇泉之甘于城之東北隅以告其人自是汲者常滿庚辰遷)
(合浦更過之太守陸公求泉上之亭名與詩名之曰泂酌)墨妙亭(蘇軾丨丨丨記熙寧四年高郵孫莘老守吳興之明年作)
(丨丨丨于府第之北取自漢以來古文遺刻以實之)四柱亭(蘇軾和文與可洋州園池過谿亭詩身輕步穏去忘歸丨丨丨)
(前野彴微)歸鴈亭(蘇軾詩春風欲動北風微丨丨丨邊送鴈歸)短李亭(蘇軾四望亭詩頽垣破礎没柴荆故老猶)
(言丨丨丨)散郎亭(蘇軾丨丨丨詩法花下有丨丨丨老樹蒼厓如有情)萬松亭(蘇軾丨丨丨詩序麻城縣令張毅植)
(丨丨於道周以庇行者且以名其丨黃庭堅文太平寺後丨丨丨二十年前涪翁為篆其榜今聞增葺殊勝往時遠托清禪師易其)
(榜并作彌陀六言寄刻山間石上)三休亭(蘇軾登玲瓏山詩丨丨丨上工延月九折巖前巧貯風)白鷺亭(蘇轍)
(丨丨丨詩丨丨洲前水奔騰亂馬牛丨高疑欲動船去似無憂)快哉亭(蘇轍黃州丨丨丨記張君夢得居齊安即其廬之西)
(南為亭以覽觀江流之勝而余兄子瞻名之曰快哉)練光亭(黃庭堅文丨丨丨極是登臨勝處然高寒不可久處若於亭北)
(穿土石作一幽房置苶爐設明窗筆硯殊勝)秀野亭(黃庭堅吉州西峯院三秀亭記魏侯下車之十二日芝草二本産於)
(州院之東其後得一本於郡齋便坐之室而最盛於西峯僧舍之丨丨丨)太守亭(晁補之赴廣陵道中詩醉卧符離丨丨丨)
(别都絃管記曾稱)北渚亭(晁補之丨丨丨賦丨丨丨熙寧五年集賢校理南豐曾侯鞏守齊之所作也蓋取杜甫宴歴下)
(亭詩以名之)自然亭(晁冲之自然詩序七里先生江子我築土三尺名曰丨丨丨余謂先生不獨有亭亦有自然箕斗自)
(然絲綾凡亭之内服食器用無不自然者先生可謂自足者也)忘歸亭(陳師道丨丨丨記劉君刺守金州平政歲豐士民康)
(樂乃作亭於北山之上以望牛山而臨漢水名之曰丨丨之丨)薜蘿亭(向子諲詩茅舍已忘鍾鼎夢蒲輪休過丨丨丨)江
月亭(陸游雪夜感舊詩丨丨丨前樺燭香龍門閣上䭾聲長)石櫃亭(陸游感舊詩早發金堆市更衣丨丨丨)君
子亭(朱子丨丨丨詩俯仰新亭幽曠然塵慮清内正外自直三揖奚所爭端居得深玩君子非虛名)枕流亭(朱子詩序)
(丁酉二月二十日同部中諸公遊下竺御園坐丨丨丨觀放閘桃花數萬隨流而下)列岫亭(朱子詩不到丨丨丨詎知親切)
(處)老圃亭(朱子次韻擇之餘干道中詩因君一詠陵陂麥恍憶儂家丨丨丨)轆轤亭(陳傅良詩塵翳欲清閶闔)
(道井花已上丨丨丨)采芹亭(方岳齋中學宫詩明朝有癡事須到丨丨丨)青蒻亭(謝翺丨丨丨詩採蒻無人到生)
(莎滿逕荒)篔簹亭(元好問王黃華墨竹詩亦有文湖州畫意不畫形一為坡所賞四海知有丨丨丨)濯纓亭(丁鶴)
(年詩挂席正當遺珮浦推篷已過丨丨丨)檥槎亭(元明善丨丨丨記汲人張君錫氏作丨丨之丨志怪者云海與天河通蓋)
(有人乘車至斗牛間徵而慕之故以名亭)東家亭(楊維楨海鄉竹枝歌生女寧當嫁盤瓠誓莫近嫁丨丨丨)欣懷亭
(劉基丨丨丨詩丨丨丨子湖山上山色湖光八面開)尚節亭(劉基丨丨丨記會稽黃中立好植竹取其節也故為亭竹間而)
(名之曰丨丨之丨)美章亭(宋濂文節汪先生碑有為生立祠者嘗重搆丨丨丨於兗賊至不忍焚之)草玄亭(宋濓)
(題隱居圖詩何日過橋分半景傍雲同築丨丨丨)環中亭(宋濂看松庵記庵正南若干步地明迥爽絜東西北諸峯皆競)
(秀獻狀令人愛玩忘倦君為搆丨丨丨)清高亭(宋濂看松庵記庵東南若干步林樾蒼潤空翠沉沉撲人君為搆丨丨丨)
海角亭(汪廣洋嶺南雜咏詩豈知庾嶺梅邊客却上交州丨丨丨)峨嵋亭(張以寧丨丨丨詩白酒䨇銀瓶獨酌丨丨)
(丨)樹繞亭(劉泰秀上人課經圖詩山繞清溪丨丨丨隔雲金磬曉泠泠)揚子亭(陳子龍詩湘水羅含宅成都丨)
(丨丨)
牛蘭累亭(後漢書郡國志南陽郡魯郡有丨丨丨丨)載育載亭(張九齡奉和聖製喜雨詩艱我稼穡丨丨丨丨)
對語(虎觀龍亭)(桂殿蘭亭)(漢闕秦亭)(月榭雲亭)(白社紅亭)(茂苑華亭)(合浦離亭)(夏屋春亭)
(千秋觀萬壽亭)(青楊巷白芍亭)(甘露寺慶雲亭)(賢人里君子亭)(凌烟閣待月亭)(神仙宅處士亭)
摘句(開花遶竹亭風清月滿亭)(香度水邊亭烟蘿物外亭)(落葉滿長亭紅綠影亭亭)(詩酒醉蘭亭斜陽過野亭)
(無邊春色滿山亭鴈羣排陣過長亭)(風光終日在湖亭細雨涵春入艸亭)(青螺山下相公亭萬古清風滿石亭)
庭(特丁切門丨又直也亦州名又逕韻)
韻藻王庭(易夬揚于丨丨書其有衆咸造勿䙝在丨丨又夏廸簡在丨丨有服在百僚左傳癸亥王子虎盟諸侯于丨丨)
(曰皆奬王室無相害也注踐土宫之庭易林舜升大禹石夷之野徵詣丨丨拜治水土文心雕龍原夫章表之為用也所以對揚丨)
(丨昭明心曲顔延之拜陵廟詩逮事休命始投迹階丨丨沈約薦沈驎士表聞政丨丨服道槐掖李百藥賦得魏都詩帝里三方盛)
(丨丨萬國來楊炎靈武受命宫頌序白鹿擾於丨丨靈芝産于延英化動而功成淵默而頌聲又史記大宛傳始月氐居敦煌祁連)
(間乃為匈奴所敗乃遠去過宛西擊大夏而臣之遂都媯水北為丨丨漢書匃奴傳驃騎之出代二千餘里封於狼居胥山禪姑衍)
(臨翰海而還是後幕南無丨丨報任少卿書足歴丨丨垂餌虎口)戸庭(易不出丨丨无咎孟浩然送莫甥詩念爾習詩禮未)
(曾違丨丨杜甫詩徵君已去獨松菊哀壑無光留丨丨李頻老人星見詩良宵出丨丨極目向青冥)弗庭(書四征丨丨綏厥兆)
(民)盈庭(詩發言丨丨誰敢執其咎列子齊國之廣人民之衆妖靡丨丨忠良滿朝丘遲荅舉秀才啓方今八友丨丨五承在)
(幄裴子野讓國子博士表伏惟皇家淳耀多士丨丨官人邁乎有媯棫樸越于姬氏庾肩吾爲南康王讓丹陽尹表振鷺丨丨白駒)
(空谷杜甫詩文王日儉德俊乂始丨丨黃滔詩落石有泉滴丨丨無樹陰又賈耽上海内華夷圖表宇宙雖廣舒之不丨丨舟車所)
(通覽之咸在目)來庭(詩四方既平徐方丨丨傳丨王丨也漢書宣帝紀龍荒朔漠莫不丨丨晉書禮志公侯以下執贄丨丨宋)
(書武帝紀聲教遠被無思不洽木居海處之首被髮雕題之長莫不忘其陋險九譯丨丨范泰賀元正表吉祥集室百福丨丨高允)
(徵士頌振袂丨丨始賓王國薛登請選舉疏燕昭好馬駿馬丨丨葉公好龍真龍入室)中庭(禮記賓入丨丨君降一等而揖)
(之禮之也儀禮燕禮司正洗角觶南面坐奠於丨丨又聘禮及廟門公揖入立于丨丨注公揖先入省内事也既則立于丨丨以俟)
(賓不復出爾雅丨丨之左右謂之位注羣臣之側位也又丨丨謂之走大路謂之奔疏丨丨曰走走疾趨也大路曰奔奔大走也東)
(方朔别傳郭舍人曰願問朔一事客從東方來謳歌且行不從門入踰我垣牆遊戲丨丨上入殿堂擊之桓桓死者穰穰格鬭而死)
(主人被創是何物也朔曰長喙細身畫亡夜存嗜肉惡烟為掌指所捫臣朔愚戇名之曰蟁舍人辭窮當復脫褌清異錄徐鉉或遇)
(月夜露坐丨丨但爇佳香一炷其所親私别號伴月香風賦徜徉丨丨北上玉堂上林賦醴泉涌於清室通川過乎丨丨禰衡夫子)
(廟碑魯以大夫之位任以國政之權譬若飛鴻鸞于丨丨騁騏驥于閭巷王筠安石榴詩丨丨有竒樹當戸𤼵華滋獨孤及詩憶得)
(去年春風至丨丨桃李映璅窗韋應物詩高齋明月夜丨丨松桂姿方干小池詩露滿玉盤當半夜匣開金鏡在丨丨韓偓詩春暮)
(日高簾半捲落花和雨滿丨丨又丨丨詩丨丨自摘青梅子先向釵頭戴一䨇曹松松山寺穿井詩雲僧鑿山井寒碧在丨丨梅堯)
(臣羣鶴詩出珥銀貂侍太清廻看䨇鶴舞丨丨)在庭(儀禮士冠禮賓降取爵于篚注賓降者爵丨丨酒在堂將自酌也左傳大)
(國若安定之其朝夕丨丨何辱命焉列子賓客丨丨者日百往庖厨之下不絶烟火堂廡之上不絶聲樂淮南子德丨丨則刑在巷)
(魏文帝秋胡行采之遺誰所思丨丨梅堯臣祫禮詩溥哉孝享將事于寧文武卿士冠劍丨丨又左傳申無宇曰五大不在邊五細)
(不丨丨親不在外羇不在内注細弱不勝任不可居於朝廷)大庭(左傳夏五月壬午宋衛陳鄭皆火梓愼登丨丨氏之庫以)
(望之曰宋衛陳鄭也數日皆來告火注丨丨氏古國名在魯城内魯於其處作庫莊子昔容成氏丨丨氏結繩而用之此時則至治)
(也嵇康述志詩延頸慕丨丨寢足俟皇羲王坦之廢莊論莊生者望丨丨而撫契仰彌高於不足寄積想於三篇恨我懷之未盡何)
(遜七召何丨丨之足競豈栗陸之能隣楊炯少姨廟碑銘序囊括混沌𤼵揮生靈丨丨不足使驂乘驪連不足使扶轂高適上李右)
(丞詩風俗登淳古君臣挹丨丨李白詩朝登丨丨庫雲物何蒼然杜甫詩純朴憶丨丨李商隱寄盧司空詩祖業隆盤古孫謀復丨)
(丨又逸周書周王宅程三年乃召冢卿三老三吏大夫百執事之人朝於丨丨韓非子故議於丨丨而後言則立權議之士知之矣)
(聞見後錄仁宗皇帝問王懿敏大僚中孰可命以相事者懿敏曰唯宦官宮妾不知姓名可充其𨕖帝曰唯富弼耳既告丨丨相富)
(公士大夫皆相賀白居易詩持憲立丨丨)鯉庭(論語嘗獨立丨趨而過丨楊汝士宴楊僕射第詩文章舊價留鸞掖桃李新隂)
(在丨丨李中獻湯舍人詩鑾殿對時親舜日丨丨過處著萊衣)趨庭(見上梁元帝詩珥金貂而待問鳴玉珮而丨丨王勃滕王)
(閣序他日丨丨叨陪鯉對今晨捧袂喜托龍門孟浩然詩詩禮襲遺訓丨丨霑末躬張垍詩懸榻迎賓下丨丨學禮聞杜甫兖州城)
(樓詩東郡丨丨日南樓縱目初又柳宗元送嚴公貺序丨其丨有魏絳之金石焉候其門有亞夫之棨戟焉)過庭(見上宋史)
(張浚傳高宗留浚引入内殿曰皇太后知卿忠義欲識卿面適垂簾見卿丨丨矣夏侯湛抵疑承門戸之業受丨丨之訓是以得接)
(冠帶之末充乎士大夫之列王績遊北山賦憶昔丨丨童顔稚齡何賞不極何遊不經薛竒童詩丨丨聞禮日趨侍記言廻李商隱)
(獻杜僕射詩丨丨多令子乞墅有名甥馬臻詩丨丨猶昨日騎馬想當年又竇臮述書賦虔禮凡草閭閻之風注孫丨丨字虔禮富)
(陽人右衛胄曹參軍因話錄姚峴好滑稽姚南仲廉察陜郡門外投刺云大祠李丨丨名甚新未知誰家子弟峴曰恐是李趨兒南)
(仲大笑宋史陳丨丨傳丨丨字賓玉越州山隂人何執中侯蒙薦之擢祠部吏部右司員外郎使契丹丨丨初名揚庭辭日徽宗改)
(賜今名睦寇竊𤼵丨丨言致寇者蔡京養宼者王黼竄二人則宼自平擢中書侍郎議遣大臣割兩河與金丨丨曰主憂臣辱願效)
(死留不得還卒於燕山諡忠肅又平聲杜甫詩水花寒落片山鳥暮丨丨)後庭(戰國策鄭公孫穆好色丨丨數十皆擇稚齒南)
(史張貴妃傳後主與狎客共賦新詩互相贈荅其曲有玉樹丨丨花臨春樂其略云璧月夜夜滿瓊樹朝朝新大抵皆美張貴妃孔)
(貴嬪之容色北史周高祖紀弘贊丨丨事從簡約雜事祕辛夙閑内戒德冠丨丨月賦集素娥於丨丨劉孝綽班婕妤怨應門寂已)
(閉非復丨丨時李乂清暉閣宴詩丨丨聯舞唱前席仰恩輝楊師道詩羊車詎謂青門閉兔月今宵照丨丨)洞庭(戰國策秦)
(與楚戰大破之取丨丨五渚山海經丨丨之山帝之二女居之莊子黃帝張咸池之樂于丨丨之野奏以隂陽之和燭以日月之明)
(博物志吳左丨丨右彭蠡荆州記青草湖一名丨丨湖水經注丨丨湖廣員五百餘里日月若出沒於其中異聞集唐儀鳳中有儒)
(生柳毅者下第將還湘濱見有婦人牧羊於道畔乃殊色也毅詰之曰妾丨丨龍君小女也唐詩紀事許棠有丨丨詩為工時號許)
(丨丨九歌駕飛龍兮北征邅吾道兮丨丨注吳中太湖一名丨丨而巴陵之丨丨亦謂之太湖江賦包山丨丨巴陵地道潛逵旁通)
(幽岫窈窕月賦丨丨始波木葉微脱梁簡文帝大法頌序奏六英于若水張咸池于丨丨又贈張纘詩三春澧浦葉九月丨丨枝孟)
(浩然送王昌齡之嶺南詩丨丨去遠近楓葉早驚秋王維詩鐃吹喧京口風波下丨丨李白詩往往飛花落丨丨杜甫送李勉赴廣)
(州詩斧鉞下靑冥樓船過丨丨又昔聞丨丨水今上岳陽樓賈至詩岳陽城上聞吹笛能使春心滿丨丨韓愈岳陽樓詩丨丨九州)
(間厥大無與讓又祭張員外丈丨丨汗漫粘天無壁范仲淹岳陽樓記予觀夫巴陵勝狀在丨丨一湖蘇軾詩君王自此西廵狩再)
(使魚龍舞丨丨)天庭(史記天官書三能三衡者丨丨也客星出丨丨有竒令晉書天文志太微為衡又為丨丨又樂志地郊饗)
(神歌溢九壤格丨丨又陸雲傳廣樂九奏必登吴丨之丨韶夏六變必饗上帝之祀宋書孔覲傳或振霜江蠡或騰炎荆河金甲燭)
(丨丨嚻聲震海浦法言仰丨丨而知天下之居卑也哉又唐虞三代皆有顯德著在丨丨封禪文誕彌八圻上陳丨丨甘泉賦𨕖巫)
(咸兮叫帝閽開丨丨兮延羣神魯靈光殿賦高經華蓋仰看丨丨蜀都賦幽思絢道德摛藻掞丨丨孫楚笳賦順谷風以撫節飄逸)
(響乎丨丨傅咸感别賦佩銀璜于帝側拖紫艾于丨丨庾肩吾侍冥詩愧乏丨丨藻徒參文雅雄陳子昂修竹篇遂偶雲和瑟張樂)
(奏丨丨沈佺期雪詩灑瑞丨丨裏驚春御苑中李白詩秀句滿江國高文掞丨丨杜甫詩崇岡擁象設沃野開丨丨劉兼宣賜錦袍)
(詩十月芙蓉花滿枝丨丨驛騎賜寒衣又水經注崑崙之山三級上一級曰增城一名丨丨謂是太帝之居又蘇軾詩坐閱諸公半)
(廊廟時看黃色起丨丨)宮庭(史記禮書是以君子之性守丨丨也人域是域士君子也外是民也宋史邢昺傳一日從容與)
(上語及宮邸舊僚唯昺獨存翼日賜白金千兩且詔其妻至丨丨賜以冠帔荀子君子上致其隆下盡其殺而中處其中步驟馳騁)
(厲騖不外是矣是君子之壇宇丨丨也說苑公明宣曰宣見夫子居丨丨親在咤叱之聲未嘗至於犬馬武帝内傳西南如白雲起)
(鬱然直來徑趨丨丨須臾王母至漢郊祀歌高張四懸樂充丨丨韓愈華山女詩街東街西講佛經撞鐘吹螺閙丨丨又雲笈七籖)
(種年祚于日氣之中植三命于月丨之丨)分庭(史記貨殖傳子貢結駟連騎束帛之幣以聘享諸侯所至國君無不丨丨與之)
(抗禮隋書盧思道傳通人楊令君邢特進以下皆丨丨致禮倒屣相接莊子萬乘之主千乘之君見夫子未嘗不丨丨抗禮夫子猶)
(有倨傲之容名畫記顧公之美獨擅往策丨丨抗禮未見其人顔延之讌曲水詩丨丨薦樂折波浮醴李百藥寄楊公詩丨丨接遊)
(士虚舘待時英張九齡謁司馬道士詩丨丨八桂樹肅容兩童子鄭軌觀兄弟同夜成婚詩丨丨合珮響隔扇偶裝華顔真卿詠燈)
(詩帶花疑在樹比燎欲丨丨謝偃觀舞賦巴姬竝進鄭媛俱前對席齊舉丨丨共施)掖庭(漢書宣帝紀詔丨丨養視上屬籍宗)
(正注丨丨宫人之官有令丞宦者為之又百官公卿表太初元年改永巷為丨丨丞八人後漢書宧者傳論手握王爵口含天憲非)
(復丨丨永巷之職閨牖房闥之任也唐書宧者傳唐制有五局一曰丨丨主宫嬪簿最西京雜記漢丨丨有月影臺雲光殿開襟閣)
(臨池觀皆繁華窈窕之所棲宿梁武帝霸府禁奢令丨丨備御妾之數大饗絶鄭衛之音王筠約法師碑丨丨為道心之宫華林構)
(重雲之殿徐陵玉臺新詠集序五陵豪族充𨕖丨丨四姓良家馳名永巷王褒從軍行兵勢因麾下軍圖送丨丨沈佺期詩月皎風)
(泠泠長門吹丨丨)殊庭(漢書郊祀志上親禪高里祠后土臨勃海將以望祀蓬萊之屬幾至丨丨焉注丨丨蓬萊中仙人庭)
(也沈約和劉中書仙詩丨丨不可及風熛多異色鄭顥詩奔波流畏景瀟灑夢丨丨宋祁賀南郊大赦表丨丨一獻諸祜徧躋吕公)
(著除富弼集禧觀使制仍總領于丨丨竚論思于祕殿)充庭(晉書樂志正旦大會行禮歌嘉會置酒嘉賓丨丨宋書禮志舊)
(有丨丨之制臨軒大會陳乘輿車輦旌鼓于殿庭齊書樂志賓出入歌辭助寳尊軒酎珍丨丨隋書禮儀志擇日行飲至禮文物丨)
(丨有司執簡紀年號月朔通典長夀三年制始令舉人獻歲元會列于方物前以備丨丨東京賦龍輅丨丨雲旗拂霓蔡邕釋誨鴻)
(漸盈階振鷺丨丨謝朓元會曲分階赩組練丨丨羅翠旗梁元帝薦鮑幾表振鷺有丨丨之謳白駒罕空谷之詠李百藥正日詩丨)
(丨富禮樂高燕齒簪纓陳叔達州城西園入齋祠社詩折俎分歸胙丨丨降受釐柳宗元種仙靈毗詩蔚蔚遂丨丨英翹忽已繁)
園庭(宋書袁粲傳好飲酒善吟諷獨酌丨丨以此自適北齊書李元忠傳丨丨之内羅種果藥親朋尋詣必留連宴賞北史柳)
(靖傳靖性愛閑素其于名利淡如也隋文帝踐極特詔徵之以疾固辭足不歴丨丨殆將十載列子有役人梁鴦者能養野禽獸委)
(食于丨丨之内雖虎狼鵰鶚之𩔖無不柔馴者曹植植橘賦播萬里而遥植列銅爵之丨丨陳琳詩東望看疇野廻顧覽丨丨沈約)
(衰草詩丨丨慚蕪沒霜露日霑衣盧思道孤鴻賦馴狎丨丨棲托池籞稻梁為惠恣其容與李白詩白露空丨丨真誥李忠祖父多)
(行隂德常大雪露榖于丨丨恐鳥雀饑餓)彤庭(齊書樂志大享歌丨丨爛景丹陛流光西都賦玄墀釦砌玉階丨丨西京賦金)
(戺玉階丨丨煇煇謝朓直中書省詩紫殿肅隂隂丨丨赫弘敞唐太宗元日詩丨丨飛彩眊翠幌曜明璫富嘉謨明水篇丨丨赫赫)
(九儀備腰玉煌煌千官事王諲明堂賦蓮銜綺井豔窋䆛以垂珠階接丨丨影連延而造玉湛賁日五色賦煥羲車而逾媚映丨丨)
(而轉麗杜牧上劉侍郎詩戈鋋廻紫塞干戚散丨丨李商隱有謝往桂林至丨丨竊詠)玉庭(齊書樂志南郊歌設業設虡展)
(容丨丨唐高宗太子納妃公主出降詩丨丨浮瑞色銀牓藻祥徽沈祖仙秋閨詩丨丨霜落夜羅幌月明時祖詠七夕詩丨丨開粉)
(席羅袖捧金盤韋莊撫盈歌丨丨兮春晝金屋兮秋宵又雲笈七籖得乘飛景上登丨丨)華庭(齊書樂志明堂歌六瑚賁室八)
(羽丨丨)珠庭(陳書高祖紀丨丨日角龍行虎步唐書李珏傳珏舉明經李絳曰日角丨丨非庸人相明經碌碌非子所宜洛)
(書甄耀度黑帝子湯長八尺一寸丨丨又沈約梁甫吟奔樞豈易紐丨丨不可臨盧思道升天行玉山候王母丨丨謁老君王延齡)
(夢遊仙庭賦若乃羣仙之所盤薄丨丨之所雘濩曼以玉堂映以朱閣黃庚詩飛霞繞石洞縹緲開丨丨)廣庭(隋書音樂志大)
(射歌辭鳴球響高殿華鍾震丨丨又天文志置器丨丨則函牛之鼎如釡堂崇十仞則八尺之人猶短物有陵之非形異也東京賦)
(并夾既設儲乎丨丨注并夾鉗矢者曹植大魏篇豐年大置酒玉樽列丨丨吳都賦憲紫宫以營室廓丨丨之漫漫謝朓詩累榭疎)
(遠風丨丨麗朝日駱賓王詩丨丨含夕氣閒宇澹虛隂宋之問冬夜寓直詩丨丨憐雪淨深屋喜爐温韋杭送張說上集賢學士詩)
(丨丨臨璧沼多士侍金閨唐彦謙蒲津河亭詩宿雨清秋霽景&KR0697;丨丨高樹向晨興韓偓詩曠野風吹寒食月丨丨烟著黃昏花許)
(渾玩月詩待月東林月正圓丨丨無樹艸無烟蘇軾荅劉涇詩是中之樂吁難名綠槐如山闇丨丨又薛能詩為山低鑿牖容月丨)
(開丨)北庭(唐書兵志瀚海清海靜塞軍三沙鉢等守捉十曰丨丨道宋史王延德傳高昌國遣使朝貢太宗遣延德使焉自夏)
(州渡河經沙磧歴伊州望丨丨萬五千里使還撰西州程記以獻李乂送朔方窗管張仁亶詩武貔東道出鷹隼丨丨飛杜甫詩風)
(連西極動月過丨丨寒又何承天詩芳樹出丨丨豐隆正徘徊王績初春詩雪避南軒梅風催丨丨柳)龍庭(唐書唐儉傳儉)
(與高祖善高祖嘗召訪之儉曰公日角丨丨係天下望久矣又元史太祖紀三年戊辰春帝至自西夏避暑丨丨燕然山銘躡冒頓)
(之區落焚老上之丨丨隋煬帝受突厥主朝詩鹿塞鴻旗駐丨丨翠輦回虞世南獅子賦通鳳穴以文軌襲丨丨以冠帶王維詩忘)
(身辭鳳闕報國取丨丨李白詩攀條折春色遠寄丨丨前司馬光詩金門祕雞樹朱節耀丨丨宋濂耶律楚材贊拱立丨丨上陳帝)
(謨)黃庭(宋史米芾傳嘗奉詔倣丨丨小楷作周興嗣千字韻語書史黃素丨丨經一卷是六朝人書晉史載寫道德經事因)
(李白詩山隂道士如相見應寫丨丨换白鵝世人遂以丨丨經為換鵝經甚可笑也玉海天聖六年詔建西太一宫奉安十神九月)
(成中三門曰顯眞大殿曰丨丨後殿曰寧禧白居易吳府君碑銘素琴在右丨丨在左澹乎自處與天和終始蘇軾示過詩小兒少)
(小有竒志中宵起坐存丨丨陸游詩斟殘玉瀣行穿竹卷罷丨丨卧看山周紫芝詩新來學得長生訣寫就丨丨不换鵝張翥詩學)
(篆每朝臨碧落存神長夜養丨丨丨丨經上有丨丨下有關元集仙傳謝自然日誦丨丨經十遍誦時有童子侍立每十遍即將向)
(上界去)山庭(論語摘輔像子貢丨丨斗繞庾信齊王碑珠角擅竒丨丨表德又北山移文馳烟驛路勒移丨丨江總夏日還)
(丨丨詩獨於幽棲地丨丨暗女蘿庾信思舊銘嵇叔夜之丨丨尚多楊柳王子猷之舊徑唯餘竹林杜甫詩丨丨嵐氣侵)鳥庭
(帝王世紀尭名曰放勲丨丨荷勝眉有八采又袁朗詩丨丨已向内龍荒更鑿空)集庭(抱朴子有虞至孝三足烏丨其丨魏)
(文帝戒盈賦何今日之延賓君子紛其丨丨)填庭(四子講德論海内歡慕莫不風馳雨集丨丨溢闕)明庭(王褒靈壇)
(銘丨丨朝禮仙官羽衣荀仲舉詩秦王臨碣石漢帝幸丨丨殷文圭詩聖教中興周禮在不勞干羽舞丨丨李庾西都賦天子端朝)
(丨丨九賓杜牧雪中書懷詩丨丨開廣敞才雋受羈維權德輿岐公遺愛碑結戀丨丨不私其身樹善交代如公之仁)禁庭
(崔駰束廵頌開太微敞丨丨延儒林以諮詢岱嶽之事黃庭堅次韻子瞻詩江沙踏破青鞵底却結絲絇侍丨丨)芝庭(謝莊)
(舞馬賦登璧門而歸實掩丨丨而獻轡)椒庭(鮑照歌冠霞登綵閣解玉飲丨丨又江淹麗色賦丨丨承月碧幌延日薛道衡)
(詩我本良家子充選入丨丨王勃七夕賦鳳毛鍾桂閫之祥麟角燦丨丨之祉又乾元殿頌丨丨襲慶曜璿萼於霞莊蘭殿分休湛)
(珠衡於月館)春庭(梁簡文帝荅張纘書丨丨樂景轉蕙承風秋雨且晴檐梧初下孫逖寒食詩聞道清明近丨丨向夕闌賈)
(至長門怨詩獨坐思千里丨丨曉景長李中詩雲散碧山當晚檻雨催青蘚匝丨丨)秋庭(杜甫詩丨丨風落果瀼岸雨頽沙耿)
(湋詩丨丨冷石床李商隱上范陽公啓春畹將遊則蕙蘭絕逕丨丨欲掃則霜露沾衣劉兼郡齋寓興詩丨丨碧蘚鋪雲錦晚閣紅)
(蕖簇水仙李中訪山叟詩野雲生晩砌病鶴立丨丨高啓詩丨丨暮雨𩔖輕埃)半庭(范鳴鶴燈蛾賦流月丨丨兮頽光初夕薛)
(能秋詩磷磷甃石堪僧坐一葉梧桐落丨丨蘇軾詩香霧空濛月丨丨)三庭(蘇軾芙蓉城詩願君收視觀丨丨勿與嘉榖生)
(蝗螟注黃庭有内景外景中景黃庭詩丨丨嘉榖生蝗螟)光庭(唐詩紀事張說送王丨丨詩云同居洛陽陌經日嬾相求及爾)
(江湖去言别悵悠悠楚雲渺羈翼海月倦行舟愛而不可見徒嗟芳歲流丨丨與燕公最善故云又裴丨丨字連城譔瑶山往則維)
(城前軌二篇獻之手制褒美詔皇太子諸王於光順門見丨丨謝所以規諷意按唐書作光廷宋史藝文志杜丨丨續成都記一卷)
(又杜丨丨二十四化詩一卷二十四化圖一卷神仙感遇傳十卷墉城集仙錄十卷應現圖三卷仙傳拾遺四十卷歴代帝王崇道)
(記一卷道教靈驗記二十卷道經降傳世授年載圖一卷幸蜀記王衍受道籙於苑中以杜丨丨為眞天師丨丨字賓王京兆杜陵)
(人舉制科不中入天台為道士卒於蜀世以為尸解小學紺珠程子鄠縣簿張山甫武功簿朱丨丨萬年簿關中號為三傑)
討不庭(左傳以王命丨丨丨不貪其土以勞王爵禮也又宋華元克合晉楚之成盟於宋西門之外曰凡晉楚無相加戎好)
(惡同之交贄往來道路無壅謀其不協而丨丨丨趙嘏獻李相公詩傅巖高靜見台星廟略當時丨丨丨又國語昔我先王之有天)
(下也規方千里以為甸服以供上帝山川百神之祀以備百姓兆民之用以待不庭不虞之患山海經大荒之中有不庭之山滎水)
(出焉)陳侯庭(國語仲尼在陳有隼集於丨丨之丨而死楛矢貫之仲尼曰隼之來也遠矣此肅愼氏之矢也)著作庭
(西都賦有承明金馬丨丨之丨大雅宏達於兹為羣李嶠授崔融著作郎制宜昇丨丨之丨並踐記言之地)紫微庭(劉憲)
(七夕宴兩儀殿詩天文兹夜裏光映丨丨丨)
增門庭(易入于左腹獲明夷之心於出丨丨周禮天官閽人掌埽丨丨注丨丨門相當之地史記李斯傳李由告歸咸陽李)
(斯置酒於家百官長皆前為夀丨丨車騎以千數晉書劉兆傳安貧樂道潛心著述不出丨丨數十年南史孔珪傳珪丨丨之内草)
(萊不剪北史蕭寶夤傳被命南伐貴要多相憑托丨丨賓客若市而書記相尋寶夤接對報復不失其理荀子妄人者丨丨之間猶)
(可誣欺焉而况於千世之上乎莊子田開之見周威公威公曰吾子與祝腎遊亦何聞焉田開之曰&KR0757;拔篲以侍丨丨亦何聞於夫)
(子孟浩然宴包融宅詩丨丨無雜賓車轍多長者)至庭(書無或敢伏小人之攸箴王命衆悉丨於丨韓詩外傳子路治蒲三)
(年孔子過之入境而善之曰由恭敬以信矣入邑曰善哉由忠信以寬矣丨丨曰善哉由明察以斷矣)帝庭(書乃命于丨丨)
(敷佑四方曹大家大雀賦集丨丨而止息樂和氣而優游王勃南郊頌宸儀有睟虛徐大丨之丨列侍無譁彷彿華胥之國司馬光)
(詩已有鵷鸞在丨丨)公庭(詩碩人俁俁丨丨萬舞禮記丨丨不言婦女南史褚蓁傳蓁子向風儀端麗眉目如畫每丨丨就列)
(為衆所瞻望焉宋史田錫傳錫耿介寡合未嘗趨權貴之門居丨丨危坐終日無懈容潘岳任府君畫贊翰飛丨丨龍升天路包何)
(詩古郡鄰江嶺丨丨半薜蘿李洞詩危棧窺猿頂丨丨掃鶴毛姚鵠詩丨丨唯樹石生計是琴書梅堯臣夏雨詩野鳥寂無語丨丨)
(盡晝閑)爾庭(詩不狩不獵胡瞻丨丨有縣貆兮宋華蟬鳴詩肅肅丨丨遠近凉颸)既庭(詩丨丨且碩曾孫是若傳庭直)
(也)紹庭(詩丨丨上下陟降厥家于邵中書請上尊號表纘我立極丨丨應運居域中之大為天下之君又宋史富丨丨傳丨)
(丨字德先性靖重能守家法建中靖國初除提舉河北西路常平辭曰熙寧變法之初先臣以不行青苗被罪臣不敢為此官徽宗)
(嘉之擢祠部員外郎按丨丨富弼子)周庭(詩有瞽有瞽在丨之丨逸周書文王在翟夢商庭生棘小于𤼵取丨丨之梓樹樹之)
(於闕間化松柏棫柞驚以告文王文王召𤼵于明堂拜吉夢受商大命秋朝士易林文王以成為開丨丨)商庭(見上又漢書郊)
(祀志商中數十里注商中丨丨也商金也於序在秋故謂西方之庭為丨丨)詔庭(禮記納牲丨于丨血毛詔於室羹定詔于)
(堂)及庭(儀禮燕禮賓入丨丨公降一等揖之又若以樂納賓則賓丨丨奏肆夏)堂庭(儀禮聘禮大夫餼賓大牢米八)
(筐注不饌於丨丨辟君也景福殿賦房室齊均丨丨如一敬括觀樂器賦丨丨别縣置之次左右分文武之行又山海經丨丨之山)
(多棪木多白猿多水玉多黃金)陘庭(左傳哀侯侵丨丨之田丨丨南鄙啓曲沃伐翼曲沃武公伐翼次于丨丨注丨丨翼南鄙)
(邑)寢庭(左傳晉人謀去故絳諸大夫皆曰必居郇瑕氏之地韓獻子將新中軍公揖而入獻子從公立于丨丨謂獻子曰何)
(如對曰不可注路丨之丨爾雅堂上謂之行疏行謂大丨之丨至路門)熒庭(禮記齊侯伐晉取朝歌爲二隊入孟門登太行)
(張武軍于丨丨注丨丨晉地也)幕庭(左傳吳師克東陽而進舍於五梧微虎欲宵攻王舍私屬徒七百人三踊於丨丨卒三百)
(人有若與焉注于帳前設格令士試躍之元史世祖紀北平王諾木罕至自北邊王以至元八年建丨丨於和林北伊埒穆爾之地)
(留七年始歸儲光羲哥舒大夫詩韓魏多銳士蹶張在丨丨崔融爲韋右相賀平賊表丨丨拜受旌門宣告)秦庭(左傳昭王)
(在隨申包胥如秦乞師秦伯使辭焉曰寡人聞命矣子姑就館對曰寡君越在草莽未獲所伏下臣何敢即安立依于庭墻而哭日)
(夜不絕聲勺飲不入口七日秦師乃出庾信哀江南賦畏南山之雨忽踐丨丨譲東海之濱遂餐周粟杜甫詩獨慚投漢閣俱議哭)
(丨丨)舞庭(論語八佾丨于丨王起鄒子吹律賦鄙玄鶴之丨丨𩔖雕虎之嘯谷梅堯臣聚蚊詩聚空雷殷殷丨丨烟羃羃)沛
庭(史記高祖紀祀黃帝祭蚩尤於丨丨而釁鼔旗幟皆赤張九齡幸晉陽宫詩霸迹在丨丨舊儀覩漢宫柳宗元漢原廟銘赫矣)
(漢祖播兹皇猷揚旂丨丨約從諸侯)縣庭(漢書游俠傳郭解爲人短小恭儉出未嘗有騎不敢乘車入其丨丨宋史張載傳每)
(月吉具酒食召鄉人高年會丨丨親爲勸酬使人知養老事長之義水經注魯恭遷中牟令政專德化不任刑罰嘉禾生丨丨事文)
(𩔖聚漢王皋爲重泉令有鸞翔至止於丨丨十餘日李中詩丨丨無事似山齋滿砌靑靑旋長苔梅堯臣詩丨丨槐已古堂壁碑未)
(缺)歸庭(漢書匃奴傳呼韓邪單于丨丨數月罷兵使各歸故地)胥庭(後漢書仲長統傳論世非丨丨人乖鷇飲化迹)
(萬肇情故萌生謝莊舞馬賦茂實冠于丨丨鴻名邁於勛𤼵宋祭告太一祠樂章納九有于丨丨躋蒼生於福壽按丨丨謂華丨大)
(丨也)紫庭(後漢書皇甫規傳規上疏求自效曰臣生長邊遠希涉丨丨怖慴失守言不盡心宋書符瑞志成王少周公旦攝政)
(麒麟遊苑鳳凰翔庭成王援琴而歌曰鳳凰翔兮於丨丨余何德兮以感靈嵇康秋胡行受道王母遂升丨丨逍遥天衢千載長生)
(傅休奕明君篇蘭茝出荒野萬里升丨丨張華白紵舞歌東造扶桑遊丨丨西至崑崙戲層城陸機桑賦夫何佳樹之洪麗超託居)
(乎丨丨王融詩丨丨風日好靑槐枝葉新梁武帝遊女曲戲金闕遊丨丨舞飛閣歌長生唐太宗宴羣臣詩丨丨文珮滿丹墀袞紱)
(連宗楚客上陽宫侍宴詩丨丨金鳳闕丹禁玉雞川陳子昂詩緬想赤松遊高尋丨丨逸李華含元殿賦天光流於丨丨倒景入於)
(朱戶又張說道家詩窈窕流精觀深沉丨翠丨)翔庭(見上文子鳳凰丨於丨麒麟游於郊張華白鳩篇丨丨舞翼以應仁乾)
君庭(晉書樂志白鳩篇翩翩白鳩再飛再鳴懷我君德來集丨丨謝惠連塘上行芳萱秀陵阿菲質不足營幸有忘憂用移根)
(託丨丨)耀庭(晉書潘尼傳蟬冕丨丨細珮振階)虛庭(晉書王湛傳贊處冲絶懿是稱奇器養素丨丨同塵下位雅道)
(雖屈高風不墜陳子昂詩古樹蒼烟斷丨丨白露寒李君房文錦賦臨丨丨而障綺俯洞戶以屏開陳與義詩簾鈎挂盡蒲團穩十)
(丈丨丨借雨看元好問夢歸詩丨丨霜夜寒落葉風自掃)私庭(晉書山濤傳時移三代世歴九王拜謝丨丨此焉成俗宋書陸)
(徽傳廣州别駕從事史朱萬嗣理業冲夷秉操純白行稱丨丨能著官政南史齊魚復侯子響傳直閣將軍董蠻上改名爲仲舒謂)
(曰今日仲舒何如昔日仲舒荅曰昔日仲舒出自丨丨今日仲舒䧏自天帝以此言之勝昔遠矣上稱善魏書南安王楨傳孝行著)
(於丨丨令聞彰於邦國世說孝武將講孝經謝公兄弟與諸人丨丨講習蜀都賦侈侈隆富卓鄭埒名公擅山川貨殖丨丨劉孝儀)
(嘆别賦保丨丨之燕喜共昆弟而嬉遊王維表集榮光於外府啓重寳于丨丨)郡庭(晉書虞溥傳溥爲政嚴而不猛風化大行)
(有白烏集於丨丨魏書張長年傳爲汝南太守有郡民劉崇之兄弟分析惟有一牛爭之不决訟於丨丨長年卽以家牛一頭賜之)
(於是境中咸敦敬譲元史王思誠傳丨丨生嘉禾三本一本九莖一本十六莖一本十三莖莖五六穗張九齡東湖詩丨丨日休暇)
(湖曲邀勝踐)學庭(晉書虞溥傳文學諸生皆冠帶之流年盛志美始涉丨丨講修典訓此大成之業立德之基也魏書安南)
(王楨子英傳英奏頃以江揚未一鄕校之訓弗遑正試致使薰蕕之質均誨丨丨蘭蕭之體等教文肆北齊書楊愔傳愔昆季就學)
(者三十餘人丨丨前有柰樹實落地羣兒咸爭之愔頽然獨坐其季父暐見之嗟異顧謂賓客曰此兒恬裕有我家風)階庭
(晉書羅含傳初含在官舍有一白雀棲集堂宇及致仕還家丨丨忽蘭菊叢生以爲德行之感焉宋書江秉之傳出爲山隂令民戸)
(三萬政事煩擾訟訴殷積丨丨常數百人秉之御繁以簡常得無事世說謝太傅問諸子姪子弟亦何預人事而正欲使其佳車騎)
(荅曰譬如芝蘭玉樹欲使其生於丨丨耳魏明帝詩白日腕晼忽西傾霜露慘悽塗丨丨曹植閨情詩間房何寂寞綠草被丨丨嵇)
(康懷香賦感其棄本高崖委身丨丨似傅說顯殷四叟歸漢故因事義賦之陳后主禊飲詩百戲丨丨滿八音絃調淸王績遊北山)
(賦組帶靑衿鏘鏘儗儗丨丨禮樂生徒祀梓陳子昂家園詩松竹生虛白丨丨橫古今)端庭(宋書樂志休成樂歌祝詞罷裸)
(序容輟縣蹕動丨丨鑾回嚴殿)閨庭(宋書孝義傳論孝立丨丨忠被史策齊書豫章王嶷傳勤學行守基業治丨丨尚閑素如)
(此足無憂患北史鄭道邕傳道邕撫訓諸弟丨丨之中怡怡如也蔡邕張伯雅祠堂碑正身履道以協丨丨王沉釋時論多士豐亨)
(于貴族爵命不出于丨丨顔延之庭誥文庭誥者施於丨丨之内謂不遠也杜之松荅王績書蒙借家禮今見披尋微而精簡而備)
(誠傳經之典略丨丨之要訓也張說張司馬集序勵行丨丨鄕人謂之曾子飛名都邑諸儒號曰聖童蘇軾余主簿母挽辭丨丨蘭)
(玉照鄕閭自昔雖貧樂有餘)璇庭(齊書樂志明堂歌神之車歸淸都丨丨寂玉殿虛)遊庭(陳書高祖紀陽光合魄曜)
(象呈暉棲閣丨丨抱仁含信應瑒愁霖賦情慘憒而含欷兮起披衣而丨丨)軒庭(南史齊高帝紀五色來儀於丨丨九穗含)
(芳於郊牧唐明皇興慶宫酺宴詩序靑門左右丨丨映梅柳之春紫陌東西帟幕動烟霞之色蘇軾詩八方在丨丨又沈封指佞草)
(賦伊嘉卉兮昔生丨丨蓋歴代而莫觀其狀至我后而方覩其形)植庭(南史陶弘景傳特愛松風庭院皆植松每聞其響欣)
(然爲樂拾遺記虹草枝長一丈葉如車輪根大如轂花似彩虹之色昔齊桓伐山戎國人獻其種乃丨于丨云霸者之瑞也天寶遺)
(事長安士女春時鬭花以竒多者爲勝皆以千金市名花丨于丨中以備春時之鬭崔佑甫穆氏四子講藝記聳秀之姿若瑶林丨)
(丨雪羽馴廡又蘇軾三槐堂銘晉公蓋嘗手丨三槐于丨曰吾子孫必有爲三公者)望庭(魏書高允傳宗愛之任勢也威振四)
(海嘗召百司於都坐王公以下丨丨畢拜高子獨升階長揖)共庭(隋書禮儀志太祖之廟不毁與六親廟為七皆同一堂丨)
(丨而别室)廟庭(隋書禮儀志禘祫之月則停時饗而陳諸瑞物及伐國所獲珍竒于丨丨北史于栗仲文傳受脤丨丨恭行天)
(罰宋史樂志釋奠樂章儼然冠纓崇然丨丨百王承祀涓辰惟丁)神庭(隋書禮儀志以太牢賞用命戰於祖引功臣入旌門)
(即丨丨而授版焉宋祁祭孫僕射文章聖臨馭丨丨搆宇命公待詔軒然鳳舉又本草督脉乃陽脉之海其脉起於腎下至丨丨為)
(足)炎庭(隋書音樂志祠五帝樂歌出溫谷邁丨丨跨西氾過北溟)馴庭(北史蕭祗傳子放居喪以孝聞所居廬室前有)
(二慈烏來集各據一樹為巢自午以前丨丨飲啄午後更不下樹時以為至孝之感)慈庭(宋史樂志寧宗郊祀樂章福祿來寧)
(皇用時歛壽我丨丨)琨庭(宋史樂志壽聖皇太后册實樂章旣肅丨丨載升金戺廼導迺陪威儀濟濟)昕庭(宋史樂志)
(紹定皇太后册寶樂章七表旣啓萬壽自今丨丨𤼵號式昭德音)班庭(宋史儀衞志文德殿入閣之制惟殿中省細仗與兩)
(省供奉官丨於丨)家庭(宋史章得象傳得象生父奐夢丨丨積笏如山王僧孺徐府君集序事顯丨丨聲著同族高允徵士)
(頌怡怡昆弟穆穆丨丨)府庭(宋史曾鞏傳知福州福多佛寺僧刹其富饒爭欲為主守賕請公行鞏俾其徒相推擇識諸籍)
(以次補之授帖於丨丨却其私謝以絶左右徼求之弊謝朓辭隨王牋榮立丨丨恩加顔色陸倕授潯陽太守章不能使丨丨生梓)
(橫閣誦經漏上嚴辨伏軾多慙岑參甘露詩甘露降丨丨上天表無私韓愈為裴相譲官表元和之初始拜御史旋以論事過切為)
(宰臣所非移官丨丨因佐戎幕)戲亭(宋史司馬光傳羣兒丨於丨一兒登甕足跌没水中衆皆棄去光持石擊甕破之水迸兒)
(得活蘇舜欽詩龍聽夜講寒生席鷗伴晨齋暖丨丨)照庭(宋史范應鈴傳方娠大父夢雙日丨丨應鈴生稍長厲志于學丞相)
(周必大見其文嘉賞之蘇軾夜飲詩紅燭丨丨嘶騕褭黃雞催曉唱玲瓏)寺庭(宋史張大經傳時理官間多居外大經奏非便)
(乃作舍丨丨又酉陽雜爼梵僧不空能役百神歲常旱上令祈雨不空言可過某日上乃令金剛三藏設壇請雨連日暴水不止遽)
(召不空令止之不空遂於丨丨中捏泥龍五六當溜水罵之良久復置之乃大笑有頃雨霽)省庭(元史祭祀志享前三日凡)
(與祭員皆受誓戒於中書省是日質明有司設金椅於丨丨一人執紅羅繖立於其左)貫庭(元史史天倪傳天倪始生之夕)
(白氣丨丨成童姿貌魁傑有道士見而異之曰封侯相也)少庭(逸周書周王在酆昧爽立于丨丨)膺庭(相牛經丨丨欲)
(得廣天關欲得成注丨丨胸前也天關脊接骨)我庭(易林甲乙丙丁俱歸丨丨傅咸黏蟬賦有嘉果之珍樹蔚弘覆于丨丨梅)
(堯臣詩九日車馬過丨丨黃菊鮮)開庭(易林為王丨丨得心所欲)倚庭(急就篇倡優俳笑觀丨丨注觀丨丨者言人來)
(觀倡優皆倚立於庭中也)穴庭(春秋孔演圖天命之見候其門靈龜丨丨玄龍御雲)昆庭(武帝内傳酒觴數遍王母命侍)
(女石公子擊丨丨之金)生庭(漢官儀豫章郡樹丨丨中故以名郡矣庾信齊王憲碑忠泉出井孝笋丨丨)踐庭(汝南)
(先賢傳黃憲不矜名以詭世不抗行以矯俗闚其門者莫敢丨其丨觀其流者不能測其深)月庭(神仙傳老子額有參牛逹)
(理日角丨丨)叢庭(拾遺記其食則有渠滄之鳬煎以桂髓丨丨之鷃蒸以蜜沫)寶庭(拾遺記糜竺用陶朱計術貨財)
(如山不可筭計内以方諸盆瓶設大珠如卵散滿於庭謂之丨丨而外人不得窺)被庭(伽藍記芳草蔓合嘉木丨丨夏侯湛)
(苦寒謠霜皚皚以丨丨冰溏瀩於井榦)孔庭(文中子有問姚義丨丨之法曰詩曰禮不及四經何也國史經籍志丨丨纂要)
(十卷梁簡文帝拜皇太子臨軒謝表出龍樓而祗召息車馳道待鑾輿而廵幸說經丨丨陳師道詩魯國故知臧有後丨丨早見鯉)
(能詩)噪庭(集異記李揆夏夜宿堂之前軒有巨狐鳴丨于丨乃人立而跳月光逆射久之踰垣而去揆甚惡之及將曉入朝其)
(日正拜)福庭(福地記其山東接驪山太華西連太白至于隴山北去長安城八十里南入楚塞連屬東西諸山周圍數百里)
(名曰丨丨天台山賦仍羽人於丹丘尋不死之丨丨孟浩然詩丨丨長自然華頂舊稱最楊憑賀老人星見表降兹靈貺實契丨丨)
(李華雲母泉詩訪道出人世招賢依丨丨盧肇甘露寺詩丨丨增氣象仙磬落昭回温庭筠賀監詩榮路脫身終自得丨丨回首莫)
(相忘又李嶠表三千國土咸登丨壽之丨百億天人應出塵勞之境)僧庭(羯鼔錄宋沇于光宅寺待漏聞塔上風鐸曰其間有)
(一是古製寺衆即言往往無風自搖洋洋有聞沇曰是必因祠祭考懸鐘而應也摘而觀之曰此姑洗之編鐘耳請獨綴於丨丨令)
(太常與僧同約其時彼叩樂懸此果應之)樞庭(玉海建炎四年詔王銍權密院編修纂集祖宗兵制書成上覽之稱善賜名丨)
(丨備檢又蘇頌進對上曰朕欲集國朝以來至昨代州定地界文案比𩔖編次為書非卿不可頌奉詔置局丨丨仍辟王汝翼李士)
(京檢閱文字蘇軾䟦馮當世在西府使潘谷作墨銘云丨丨東閤此墨是也任盡言賀湯御史啟逮政府丨丨之有闕必諫官御史)
(而後除鄧潤甫除呂公著右僕射制嘗入贊于丨丨遂同寅于政路強至候程密諫啟陞諫署之華班兼丨丨之秘直)琳庭
(玉海祥符景靈宫御書紫殿丨丨琅函綠藴)祖庭(國史經籍志闕里丨丨記三卷孔𫝊撰)實庭(屈原九歌合百草兮)
(丨丨建芳馨兮廡門獨孤授江淮獻三脊茅賦超常倫而薦闕殊衆品而丨丨宋樂志朝會樂章覲禮俄班瑞夷賨盡丨丨)末
庭(楚辭恐登階之逢殆兮故退伏于丨丨)昭庭(漢郊祀歌𧰼載丨丨日親以察)浩庭(王褒靈壇銘丨丨霄度吐納天)
(和)俊庭(韋孟在鄒詩王朝肅清唯丨之丨)犁庭(揚雄諫不受單于朝書近不過旬月之役遠不離二時之勞固已丨)
(其丨掃其閭郡縣而置之注犁耕也)零庭(羽獵賦國家殷富上下交足故甘露丨其丨醴泉流其唐)南庭(班固南廵頌既)
(禘祖于西都又將祫于丨丨梁簡文帝詩雜蘂映丨丨庭中光景媚王勃韓家園序丨丨興晩東徑陰生又杜審言贈蘇味道詩北)
(地寒應苦丨丨戍未歸崔湜詩路向丨丨遠書因北鴈稀)闕庭(東都賦宫室光明丨丨神麗曹植詩仰瞻城國俯惟丨丨嚴巨)
(川詩殘雪初晴後鳴珂奉丨丨)棘庭(張衡週天大𧰼賦耀丨丨之金印粲椒宫之玉齒范成大送大理正攝御史判别駕詩垂)
(銀丨丨印持斧栢臺綱)閈庭(西京賦丨丨詭異門千戶萬)前庭(蔡邕胡栗賦樹遐方之嘉木兮於靈宇之丨丨魏文)
(帝賦掘中堂而為圃植諸蔗于丨丨王沈正會賦華幄映于飛雲朱幕張于丨丨楊炯老人星賦瞻太霄而踴躍伏丨丨而俯僂崔)
(融啟母廟碑序山如白岸樹似青溪羞蕰藻于丨丨藉生芻于後徑許渾山雞詩珍禽暫不扃飛舞躍丨丨朱子題沈公雅卜居圖)
(詩後簷果垂實丨丨樹相樛洪咨䕫眼兒媚詞丨丨梧竹後園桃李無限春風)樹庭(魏文帝迷迭香賦坐中堂以遊觀兮覽芳)
(草之丨丨)遐庭(應瑒賦烈烈征師尋丨丨兮)穹庭(徐幹齊都賦羽旌咸興毛羣盡赴上蔽丨丨下被臯藪)蘭庭
(韋誕㬌福殿賦步雕輦以逍遥時容與于丨丨)狹庭(潘岳安石榴賦既乃攅乎丨丨載阨載褊)宰庭(潘岳詩爰應旌招撫)
(翼丨丨王珪除陳升之平章制宜進躐于賢序以延登于丨丨又息夫牧詩有琴斯鳴于丨之丨君子蒞止其心孔平)漢庭
(西征賦窺七貴于丨丨注七貴吕霍上官丁趙傅王也杜甫李監宅詩鹽官雖絆驥名自丨丨來)長庭(魏都賦階循嶙峋丨)
(丨砥平)旅庭(魏都賦荆棘丨丨金殿庭樂歌琛贄丨丨趨明光氣和薰蒸為嘉祥)表庭(摯虞槐賦爰丨丨而樹門膺論)
(道而正位)陳庭(摯虞思游賦兆司鬱以届路兮萬靈森而丨丨)肆庭(傅休奕晉宗廟歌嘉樂丨丨薦祀在堂袁宏三國名)
(臣序贊嘉謨丨丨讜言盈耳)朱庭(傅休奕芸香賦慕君子之弘覆兮超託軀于丨丨)武庭(傅咸相風賦籊籊竹竿在)
(丨之丨)楚庭(陸機羽扇賦皆委扇于丨丨執鳥語而言歸)修庭(陸雲答兄書高門降衡丨丨樹蓬陶弘景許長史舊)
(舘壇碑拱樹霜摧丨丨草委)峻庭(陸雲愁霖賦纖波靡于前途兮微津隔于丨丨)野庭(張協詩黑蜧躍重淵商羊舞丨)
(丨徐鍇公子行錦衣紅奪綵霞明侵暁春遊向丨丨)秘庭(李暠述志賦踐宣德之丨丨翼明后于紫宸宋改延恩殿學士為觀)
(文殿詔惟延恩之寶殿乃集瑞之丨丨)櫚庭(陶潜詩丨丨多落葉慨然知已秋)賓庭(劉義恭白馬賦八埏稽首以丨)
(丨九荒歛袵而納贄)梁庭(謝靈運撰征賦侯文辨其誰在日鄒陽與枚生據忠辭於吳朝執義說于丨丨)幽庭(鮑照園中)
(詩荒墟半晚色丨丨憐夕寒江總山庭詩春夜芳時晚丨丨夜氣深樓穎詩水竹誰家宅丨丨向苑門劉兼對雨詩丨丨凝碧亦漣)
(漪簷溜聲繁聒夢稀梅堯臣雪詩龍蛇緣古木鳳鵠舞丨丨)丹庭(鮑照野鵝賦踐菲跡于瑶塗升弱羽于丨丨劉孝威怨詩)
(丨丨斜草逕素壁點苔錢鄭錫長樂鐘賦近從丨丨之室遠盡青門之樹)閒庭(鮑照詩幽閨溢涼吹丨丨滿清暉沈約郊居賦)
(肇胥宇於朱方掩丨丨而宴息駱賓王詩丨丨落景盡疎簾夜月通孟浩然詩狹徑花障迷丨丨竹掃淨柳宗元詩蒔藥丨丨延國)
(老開罇虛室值閒人劉真九老會詩丨丨飲酒當三月在席揮毫象七賢温庭筠咏春幡詩丨丨見早梅花影為誰裁李中詩夢㢠廻)
(深夜不成寐起立丨丨花月高)空庭(鮑照詩荒徑馳野鼠丨丨聚山雀何遜詩高樹北風響丨丨秋月華王勃詩小徑偏宜草)
(丨丨不厭花駱賓王冒雨尋菊序參差遠岫斷雲將野鶴俱飛滴瀝丨丨竹響共雨聲相亂杜甫詩老樹丨丨得清渠一邑傳劉長)
(卿詩窮巷無人鳥雀閑丨丨新雨莓苔綠韓偓夢江外兄弟詩丨丨日午獨眠覺旅夢天涯相見㢠廻羅𨼆螢詩丨丨夜未央點點度)
(西墻又曠野雲蒸熱丨丨雨洗寒李中竹詩森森移得自山莊植向丨丨野興長梅堯臣詩丨丨引天翠爽氣生懷抱)松庭
(謝莊與袁顗書山門蕭瑟丨丨誰掃張說和幸白鹿觀詩竹逕龍驂下丨丨鶴轡來朱慶餘詩藥圃無凡草丨丨有素風)瑶庭
(謝莊七夕詠牛女詩珠殿釭未沫丨丨路已深盧照隣中和樂歌承規翠戺問寢丨丨)濡庭(謝莊懷園引風肅幌兮露丨丨)
(漢水初綠柳葉青)凝庭(齊太祖塞客吟清輝映幕素夜丨丨)風庭(謝朓阻雪聮句丨丨舞流霰冰沿結文澌謝偃聽歌)
(賦闢華軒以遐想臨丨丨而自逸梅堯臣詩丨丨吹落葉霜樹立鳴鳩)滿庭(梁元帝賦召司烜而照夜觀執珪而丨丨元結)
(送譚山人序松竹丨丨水石滿堂石魚負樽鳬舫運觴竇叔向詩夜合花開香丨丨夜深微雨醉初醒柳宗元詩偶地即安居丨丨)
(芳草積又柳州詩山城過雨百花盡榕葉丨丨鸎亂啼韓愈月詩幽坐看侵戶閑吟愛丨丨王建早朝詩左右翟扇開蹈舞紛丨丨)
(孫氏琴詩夜深弹罷堪惆悵霧濕叢蘭月丨丨朱子詩林間一雨來丨丨寒草徧陳樵詩亭西昨日林霏重採藥歸來露丨丨)聖
庭(陶弘景華陽頌迨及唐家世將賓來丨丨)桂庭(陶弘景解官表滅影丨丨神交松友)筠庭(江淹詩芝原寂少色丨丨)
(黯無光)梵庭(江淹禮石佛詩誓尋青蓮果永入丨丨期)金庭(沈約桐柏山丨丨館碑銘啓基桐柏厥號丨丨張祜遊天)
(台山詩丨丨路非遠徒步將欲舉皮日休和乞銘詩師去東華却鍊形門人求我誌丨丨羅𨼆詩丨丨路指剡川隈珍重良朋自此)
(來沈遘詩玉堂敞丨丨碧林列瑤圃劉基詩丨丨接四明會稽藏禹穴真誥桐柏山高萬八千丈丨丨有不死之鄕在桐柏中)入
庭(沈約庭雨詩出空寧可圖丨丨倍難賦)隂庭(沈約詠餘雪詩丨丨覆素芷南階褰綠葹)小庭(張纉秋雨賦周丨丨)
(而密下泣高枝而疎落韓偓疎雨詩疎雨從東送疾雷丨丨凉氣净莓苔方干小池詩一泓瀲灔復澄明半日功夫斸丨丨歐陽修)
(詞丨丨春老碧砌紅萱草陸游詩正是閑時無過客丨丨斜日倚闌干)夜庭(王僧孺聞隣婦夜織詩藹藹丨丨廣飄飄䁱帳)
(輕)下庭(王僧孺為王妃拜封表恩深外邸榮照丨丨張說祀天樂章億上帝臨丨丨騎日月陪列星盧元輔胥山銘有滑有)
(腯有鹹有腥遥實乎丨丨)河庭(陸倕石闕銘北荒明月西極流精海岳黃金丨丨紫貝楊炯少姨廟碑序丨丨貝闕俯瞰馮夷)
(之都洛水瑤壇旁臨虙妃之館)里庭(陸倕謝表榮溢丨丨恩深松檟)竹庭(劉孝綽詩丨丨已南映池牖復東臨宋之問遊)
(雲門寺詩沓嶂圍蘭若㢠廻風抱丨丨)積庭(何遜七召冬霰丨丨室靡人聲)除庭(沈炯建除詩丨丨發槐柳冠劍似神仙)
緣庭(祖鴻勲與陽休之書蘿生映宇泉流繞階月松風草丨丨綺合)濕庭(庾信詩丨丨凝墜露摶風卷落槐)犧庭
(程駿慶國頌於穆二聖仁等春生除棄周漢遐軌丨丨按謂伏丨大丨也)呼庭(李騫釋情賦鳥間關以丨丨花芬披而落牖)
池庭(盧思道孤鴻賦序有離羣之鴻為羅者所獲野人馴飬貢之於余置諸丨丨朝夕賞翫)映庭(唐太宗芳蘭詩丨丨)
(含淺色凝露泫浮光)銀庭(王勃福會寺碑名臣長者締玉珮于丨丨善女靈姬落金環於寳地)冲庭(王勃遊韓家園序祥)
(風塞戶瑞氣丨丨)藩庭(王勃上上官司馬書方當翊贊宸極羽儀台屏豈徒偃仰州縣勞事丨丨)晚庭(楊炯詩丨丨摧)
(玉樹寒帳委金蓮李建勲詩殘照丨丨沉醉醒静吟斜倚老松身張耒縣齋詩暗樹五更雞報曉丨丨三疊鼔催衙)仙庭(駱賓)
(王上兖州張司馬啟緝諧鱗甸下白鶴於丨丨輔弼鳬郊重黃金於帝里李嶠賀瑞桃表伏見内出靈桃四實一蔕禁園芳果丨丨)
(竒樹漢宫留核曾所未窺衞國報瓊何能竊似李白西廵歌四海此中朝聖主峩眉山上列丨丨)謝庭(駱賓王對雪憶謝二)
(詩丨丨賞方逸袁扉掩未開)一庭(薛稷儀坤廟樂章外睦九族内光丨丨謝觀王言如絲賦離丨丨之間聽皆歴歴出九門)
(之外遠已云云顧瑛玉山詩梧竹丨丨凉欲雨池臺五月氣涵秋)宸庭(鄭愔早朝詩瑞闕龍居峻丨丨鳳掖深曾肇謝表奏)
(書天陛阻親望于清光拜賜丨丨莫與聞於褒詔又吳筠步虚詞既登玉丨丨肅肅仰紫軒)巖庭(陳子昂詩丨丨交雜樹石)
(瀨瀉鳴泉)芳庭(陳子昂别弟詩思積丨丨樹心斷白人吕温由鹿賦飲以渫井飼于丨丨)眉台庭(沈佺期詩司寇宜哀)
(獄丨丨幸恤辜宋之問詩濟濟同時人丨丨鳴劍履盧綸送渾鍊歸覲詩露幕擁簮裾丨丨餞伯魚劉禹錫相國李公集序其在翰)
(苑及登丨丨亟言大事誠貫理直感神動祗陸長源上宰相書發文苑之鴻猷繼丨丨之盛業)梅庭(沈佺期觀妓詩巧落丨丨)
(裏斜光映曉妝)相庭(宋之問詩丨丨貽慶遠才子拜郎初韓偓及第過堂詩暗驚凡骨昇仙籍忽訝麻衣謁丨丨)溫庭
(宋之問法華寺詩寒谷梅猶淺丨丨橘未華)蔽庭(宋之問為公主設齋文麫為丘而丨丨酪為沼而環砌)淄庭(李嶠)
(詩梁駕陪玄賞丨丨掩翠岑)花庭(李嶠七夕詩丨丨開粉席雲岫敞針樓温庭筠詩玉樹歌闌海雲黑丨丨忽作青蕪國)
二庭(李嶠築朔方六城詩丨丨已頓顙五嶺盡來王)循庭(蘇頲寓直中書詩丨丨喜三入對渚憶雙遊)詞庭(韋元)
(旦早朝詩丨丨草欲奏温室樹無言)寒庭(張說岳州守歲詩除夜清樽滿丨丨燎火多穆員同德寺會集序竹深丨丨雪净禪)
(室)舊庭(張說盧巴驛詩丨丨知玉樹合浦識珠胎)荒庭(張說深渡驛詩旅宿青山夜丨丨白露秋杜甫禹廟詩丨丨垂)
(橘柚古屋畫龍蛇朱子夜雨詩擁衾獨宿聽寒雨聲在丨丨竹樹間)媯庭(任希古詩豐野光三傑丨丨贊五臣)昌庭(胡皓)
(詩廣座鵷鴻滿丨丨駟馬趨)訟庭(李白詩丨丨垂桃李賓館羅軒蓋錢起對雨詩春雨暗重城丨丨深更寂柳宗元詩丨丨)
(閑枳棘候吏逐麋䴥杜荀鶴詩丨丨閑寂公書少留客看山索酒斟梅堯臣詩素琴伴飲酒綠蘚生丨丨蘇軾詩丨丨生草數開尊)
(過客如雲牢閉口黃庭堅詩罷亞豐圩戶桁楊卧丨丨)薊庭(王之涣九日送别詩丨丨蕭瑟故人稀何處登高且送歸)銓
庭(蕭穎士贈韋司業書標奬恩於丨丨振塵聲于輦下)絳庭(李華含元殿賦天華爽霽朗日朝徹赤旗丨丨朱柱豔月)柏
庭(李華二孝讃丨丨既夕松路未晨)禪庭(孟浩然石城寺詩竹柏丨丨古樓臺世界稀獨孤及登山谷寺上方詩雲扶踴)
(塔青霄庳松廕丨丨白日寒武元衡資聖寺詩丨丨一雨後蓮界萬花中賈島題竹谷院詩丨丨高鳥道廻望極川原梅堯臣少林)
(寺詩丨丨松色寒石室苔痕古又首山寺詩丨丨鳴白鷄祖席歌黃鵠蘇軾跋游湯泉覽留題百餘篇獨愛遵師一偈云丨丨誰作)
(石龍頭龍口湯泉沸不休直待衆生塵垢盡我方清冷混常流)齋庭(張餘慶望拜神光賦寰宇肅清丨丨夜敞辛日惟吉明神)
(是饗宋濂黃氏義門銘視其丨丨左史右經踵武繩繩)徂庭(程浩文宣王廟記砌蘭有主院柏分行丨丨自肅入室加敬)
疏庭(崔鎮尚書省梧桐賦惟皇立極建都河洛會府丨丨珍木咸若)邊庭(李益詩丨丨漢儀重旌甲事雲中羅𨼆詩若到)
(丨丨有來使試批書尾話梁州柳永詞雁字一行來還有丨丨信)雲庭(于鵠讀書院詩丨丨無履跡龕壁有燈烟雲笈七籖)
(丹暉映丨丨紫烟光玉林)薙庭(柳宗元宥蝮蛇文吾將丨吾丨葺吾楹寤吾垣嚴吾扃俾奥草不植而穴隟不萌)法庭
(柳宗元文宣王廟碑乃安神棲乃正丨丨)塞庭(白居易聽琵琶詩如言都尉思京國似訴明妃厭丨丨張祜邊上逢歌者詩垂)
(老秋歌出丨丨遏雲相付舊秦青)冊庭(白居易劉禹錫聮句丨丨常接武書殿忝連衡)佛庭(白居易詩尼院丨丨寬有)
(餘)欹庭(張祜題虎丘寺詩倚殿松株澁丨丨石片幽)西庭(張籍詩遇午歸間處丨丨敞四&KR0585;)禮庭(李至遠安)
(侯神道碑趨表闕以擗心涉丨丨而收泗)臨庭(歐陽詹明水賦丨丨目擊雖從隂鑒而來向月心祈允似上天而至)鱣庭
(李德裕詩共懸龜印銜新綬同憶丨丨訪舊居)短庭(賈島詩丨丨無繁植珍果春亦濃)衙庭(項斯詩官壁題詩盡丨丨)
(看鶴多王禹偁牡丹詩池館邀賓看丨丨放吏參)曉庭(鄭谷十日菊詩節去蜂愁蝶不知丨丨還繞折殘枝許渾詩山果落)
(秋院水花開丨丨)客庭(王貞白詩永夕愁不寐草蟲喧丨丨)莎庭(譚用之詩破夢曉鐘聞竹寺漲心秋雨浸丨丨李中)
(蛩詩月冷丨丨夜已深百蟲聲外有清音羅鄴詩秋徑丨丨入夜天韋莊詩丨丨露永琴書潤山郭月明砧杵遥)掃庭(李頻)
(詩沙月邀開戸巖風助丨丨曹松詩丨丨秋漏滴接話貴忘眠)當庭(羅𨼆牡丹詩丨丨始覺春風貴帶雨方知國色寒薛能華)
(岳詩臨州猶映檻幾縣恰丨丨)真庭(韋莊詩何用辛勤禮佛名我從無事到丨丨眞誥旋騰玄漢周灑丨丨)石庭(黃滔)
(詩明日綠苔渾掃後丨丨吟坐復容誰)親庭(司馬光詩朱衣老卿列白首戀丨丨)罽庭(梅堯臣詩丨丨觀拜舞)驛
庭(蔡襄詩序明道中子為漳州軍事判官晚秋至州西耕園丨丨有佛桑數十株開花甚繁盛)揚庭(蘇軾賀文太尉啟伏)
(審孚號丨丨臨軒遣使)鋪庭(蘇轍雪詩蠒紙丨丨幾誤書楊花糝徑未春餘)邑庭(黃庭堅喬令真贊窺其獄戶視其丨)
(丨吏無重糈民有頌聲)治庭(鄧潤甫皇伯宗暉封濮國公制眷惟尊屬之賢早有皇支之譽其敷褒律以告丨丨)栖庭
(周邦彦汴都賦復有穹龜負圖龍馬載文汾陽之鼎函德之芝肉角之獸簫聲之禽同穎之禾依生之穀遊郊丨丨充畦冒畤)萊
庭(趙長卿詞扁舟隨雁過瀟湘遥想丨丨應恨不同觴)綠庭(侯寘詞末後一奩香丨丨春晝長)可庭(侯寘詞丨丨明)
(月綺窗閒簾幕低垂不捲)午庭(侯寘詞丨丨栩栩花間蝶翅添金粉穿瓊葉)日庭(高觀國詞玉塵冰壺丨丨星角孕成)
(竒秀)笋庭(僧惠洪詩柳絲不勝綰丨丨春脉動)靈庭(元禘祫樂章丨丨愔愔乃神攸依)祠庭(安熙釋莱文兹涓吉)
(日載見丨丨)魂庭(黃庭經脾神常在字丨丨)赤庭(雲笈七籖丨丨絳雲上有高真)宇庭(雲笈七籖密室密行不出)
(丨丨)
行其庭(易艮其背不獲其身丨丨丨不見其人无咎)殖殖庭(詩丨丨其丨疏丨丨然平正者其宫寝之前丨也)
太室庭(左傳共王有寵子五人無適立焉乃徧以璧見于羣望曰當璧而拜者神所立也乃與巴姬密埋璧于丨丨之丨使)
(五人齋而長入拜)大庫庭(左傳仲至自齊南遺使國人助豎牛以攻諸丨丨之丨)承明庭(漢書揚雄傳孝成帝)
(時客有薦雄文似相如者上方郊祠甘泉泰畤汾陰后土以來繼嗣召雄待詔丨丨之丨)天旗庭(晉書天文志天市垣二十)
(二星在房心東北主權衡主聚衆一曰丨丨丨)天子庭(晉書天文志太微丨丨丨也五帝之座也薛曜舞馬篇充雲翹兮丨)
(丨丨荷日用兮情無極謝翺宋鐃歌曲願齒鄒與郳自逹丨丨丨)光燭庭(晉書苻堅載記堅生有神丨自天丨其丨背有)
(赤文隱起成字又馮跋載記嘗夜見天門開神丨赫然丨於丨内金史顯宗孝懿皇后傳后生于遼陽母夢神人授以寶珠光焰滿)
(空既寤而生紅丨丨于丨)金馬庭(南史江淹傳結綬丨丨之丨高議雲臺之上)泉出庭(唐書孝友傳宋思禮事繼)
(母孝會大旱井池涸母羸疾非泉不適口思禮憂懼且禱忽有丨丨諸丨味甘寒日不乏汲縣人異之尉為刻石頌之)文德
庭(宋史宋庠傳入閤儀典先立仗丨丨丨如天子御紫宸殿即喚仗自東西閤門入)日明庭(新書夫人舍學聖人之道)
(而静居獨思譬如去丨之丨于丨而就火之光于室也)麟步庭(吳越春秋鳳凰棲于樹鸞鳥巢于側麒丨丨于丨百鳥佃)
(于澤)四鄰庭(論衡門戸内光坐高堂之上眇升樓臺窺丨丨之丨人之所願也)鳳舞庭(琴操周成王時天下大治)
(丨皇來丨于丨成王乃援琴而歌又李嶠詠槐詩葉生馳道側花落鳳庭隈)水置庭(魯國先賢傳孔翊為洛陽令置水庭)
(前得囑託書皆投水中一無所發)閑豫庭(十六國春秋前涼錄張重華讌羣僚于丨丨丨論講經義)虎守庭(水經)
(注泰山有岳廟廟甚靈鳥雀不棲其林猛丨常丨其丨)農皇庭(耒耜經余在田野間一日呼耕甿就而數其月恍若登丨)
(丨之丨受播種之法淳風泠泠聳豎毛髮)雲龍庭(東都賦爾乃盛禮興樂供帳置乎丨丨之丨注洛陽雲龍門韓琦謝天章)
(閣待制表闢圖書之府叨處于深嚴踐丨丨之丨當備於顧問)君子庭(蔡邕翠鳥詩幸脱虞人機得親丨丨丨顧汎文論吾)
(黨之小子不可治于丨丨之丨)雪覆庭(秦嘉詩嚴霜悽愴飛丨丨丨)恍惚庭(曹植說洞于纖微之域通于丨丨之)
(丨)唐虞庭(曹植詩二皇稱至化盛哉丨丨丨又陸機七徵舞唐庭之來儀鳴岐陽之鸑鷟)大荒庭(七啟玄微子隱)
(居丨丨之丨)伯樂庭(應璩薦和模牋夜光之璧顯價於和氏之肆千里之足定功于丨丨之丨)廣厦庭(嵇康懷香)
(賦曾見斯草植於丨丨之丨或被帝王之囿)舞雩庭(張華上已篇朋從自遠至童冠八九人追好丨丨丨擬迹洙泗濱)
雷振庭(陸雲愁霖賦丨憑虚以丨丨電凌牖而曜室)宣猷庭(潘尼皇太子集應令置酒丨丨丨擊鼓靈沼濱)綠
草庭(梁簡文帝詩丨丨丨中望明月碧玉堂裏對金鋪)大汎庭(沈約大言詩隘此丨丨丨方知九垓局)北隴
庭(陶弘景詩超舉步絳霄飛飆丨丨丨)佳人庭(陶弘景詩翻然俗塵埃儵忽丨丨丨)太霞庭(陶弘景詩形磐幽遼)
(裏擲神丨丨丨)淵客庭(陶弘景水仙賦弄珠於丨丨之丨卷綃乎鮫人之室)未開庭(庾信詩繁雲猶暗嶺積雨丨丨)
(丨)太微庭(李德林霸朝雜集序不種東陵之瓜豈過南陽之掾安得出入閶闔之閫趨走丨丨之丨)廣樂庭(王勃)
(九成宫頌聲兼萬籥歌鐘空丨丨之丨禮被三雍玉帛盡塗山之會)崑崙庭(陳子昂别中嶽二三真人序陪飲丨丨之丨觀)
(化玄元之府)夫子庭(李嶠詩我有昆吾劍求趨丨丨丨)枕烟庭(盧鴻丨丨丨詩序丨丨丨者蓋特峯秀起意若)
(枕烟祕庭凝虚窅若仙會即揚雄所謂爰靜神游之庭是也)羃翠庭(盧鴻終南十志丨丨丨者峯巘積陰林蘿沓翠又歌)
(曰當其無在庭中當其有丨丨丨神可谷道可冥又鄭元祐詩樸棫材千尺菁莪翠一庭)丹邱庭(獨孤及寄裴六冀劉二穎)
(詩莫抱白雲意徑往丨丨丨)鼇背庭(孟郊石淙詩飄颻鶴骨仙飛動丨丨丨)燕昭庭(張蠙華陽道者詩翔蝠豈)
(作漢武駕神蛾徒降丨丨丨)先生庭(韓維詩婆娑一古樹是曰丨丨丨)瞻視庭(王陶劾韓琦不押常朝班疏忽)
(千官丨丨之丨蔑如戸闥艱再拜表儀之禮重若邱山)文翁庭(蘇軾詩古栢丨丨丨)馬嘶庭(謝逸詞玉樹臨風賓)
(欲散黃昏約丨丨丨)十畝庭(劉基九難九成之堂丨丨之丨)九陽庭(宋濂誥皓華文余常遇河上丈人於龍都之山)
(丨丨之丨)瓊林庭(雲笈七籖秀圃蔚神階朱扉丨丨丨)匏瓜庭(雲笈七籖手攜織女儛併衿丨丨丨)賈屈庭
(雲笈七籖扶桑暘谷神王命雲林玉女丨丨丨吹鳳唳之簫)
穿坎于庭(後漢書隗囂傳囂立廟邑東祀高祖太宗世宗囂等皆稱臣執事史奉璧而告祝畢有司丨丨丨丨遂殺牲而)
(盟)五老列庭(拾遺記孔子生於魯襄公之世有丨丨丨於徵在之丨則五星之精也)
對語(丹陛紫庭)(華省禁庭)(南極北庭)(淨域禪庭)(草閣花庭)(三徑半庭)(仁里福庭)(月榭春庭)
(華蓋座太微庭)(鳳巢閣鶴舞庭)(烟霞洞日月庭)(雲封戶風掃庭)(歸紫閣養黃庭)(橘墮地笋生庭)
摘句(萬國盡來庭俊乂藹王庭)(紅葉滿秋庭烟波渺洞庭)(推門月半庭人在紫薇庭)
(青春瓊樹䴡彤庭一簾明月到中庭)(芭蕉涼露濕秋庭雨浥浮埃綠滿庭)(寒花迎客媚空庭焚香閒坐讀黃庭)
廷(特丁切丨平也又正也國家朝丨也釋名丨停也人所停集之處韻會又徑韻)
韻藻朝廷(禮記丨丨之美濟濟翔翔周禮地官保氏養國子以道乃教之六儀三曰丨丨之容正儀丨丨之容濟濟蹌蹌)
(論語其在宗廟丨丨便便言唯謹爾孟子丨丨莫如爵鄉黨莫如齒輔世長民莫如德史記禮書其尊君抑臣丨丨濟濟依古以成)
(又申屠嘉傳丨丨之禮不可不肅漢書董仲舒傳正心以正丨丨正丨丨以正百官正百官以正萬民又仲舒在家丨丨如有大議)
(使使者及廷尉張湯就其家而問之其對皆有明法又雋不疑傳名聲重于丨丨唐書鄭從讜傳拜從讜檢校司徒以宰相秩復為)
(河東節度使詔自擇參佐皆一時選京師士人比太原為小丨丨言得才多也又張薦傳薦祖鷟字文成兒時夢紫文大鳥五色成)
(文止其庭大父曰吾聞五色赤文鳳也紫文鸑鷟也若壯殆以文章瑞丨丨乎遂命名唐會要吏部侍郎鄭杲注韓思復為太常博)
(士元希聲為京兆士曹常謂人曰今年掌選得韓元吏部不負丨丨矣杜甫詩文章開窔奥遷擢潤丨丨韓愈與少室李拾遺書伏)
(承天恩詔河南敦諭拾遺公丨丨之士引領東望若景星鳳皇之始見爭先覩之為快薛能詩丨丨有道青春好門舘無私白日閒)
(高叔嗣詩公還衆所祝強飯念丨丨)臨廷(左傳邾子在門臺丨丨以缾水沃廷邾子望見之怒閽曰夷射姑旋焉命執之弗得)
(注旋小便也)沃廷(見上)
增明廷(史記封禪書黃帝接萬靈丨丨明廷者甘泉也又後漢書張儉傳儉亡命困廹望門投止流轉東萊止李篤家外黃)
(令毛欽操兵到門篤謂曰張儉知名天下而亡非其罪縱儉可得寧忍執之乎欽因撫篤曰蘧伯玉恥獨為君子足下如何自專仁)
(義篤曰篤雖好義丨丨今日載其半矣欽歎息而去又李商隱詩乃心防暗室華髮稱丨丨)縣廷(後漢書郭太傳太家貧早)
(孤母使給事丨丨林宗曰大丈夫焉能處斗筲之役乎)官廷(後漢書李通傳通父守容貌絶異為人嚴毅居家如丨丨)外
廷(晉書慕容垂載記垂上表於苻堅曰臣奉詔北廵受制長樂然丕外失衆心内多猜忌令臣野次丨丨不聽謁廟宋史鄭獬傳)
(神宗初召獬夕對内東門命草三制賜䨇燭送歸舍人院丨丨無知者報任安書嚮者僕亦嘗厠下大夫之列陪奉丨丨末議)在
廷(宋書江夏王義恭傳梁王徵庸警蹕備禮東平好善黃屋丨丨)二廷(唐書列女傳李德武妻裴淑英讀列女傳見述不更)
(嫁者謂人曰不踐丨丨婦人之常何異而載之書)造廷(宋史樂志端門曉闢瑞氣雲凝有儼良輔踵武丨丨陳黯荅問諫者)
(齊人茅焦肉視虎狼冰顧鼎鑊諤諤丨丨折其四失)遼廷(遼史儀衛志太平中行漢册禮乘黃令陳車輅尚輦奉御陳輿輦盛)
(唐輦路盡在丨丨)省廷(金史世宗紀詔曰凡陳言文字詣登聞檢院送學士院聞奏毋經丨丨)荆廷(呂氏春秋丨丨)
(嘗有猿荆之善射者莫之能中荆王請養由基射之養由矯弓操矢而往未之射而括中之矣發之則猿應矢而下)萬廷(龍魚)
(河圖高皇攝正總丨丨四海歸詠理威明文德道化承天精)燕廷(拾遺記西王母與羣仙遊員邱之上聚神蛾以瓊筐盛之)
(使玉童負筐以遊四極來降丨丨出此蛾以示昭王)潁廷(玉海潁漏銘𧰼魏既登潼川既營建于青闉作于丨丨)天廷
(徐陵太極殿銘方流典訓永樹丨丨)晉廷(皮日休詩為說明年今日事丨丨新拜黑頭公)機廷(王珪除文彦博守司空制)
(逮事神文之朝已緝熙于鼎路追言聖考之遇又密勿于丨丨)于廷(劉敞鐘銘以覲以燕丨丨于朝)霜廷(蘇軾從賀景靈)
(宫詩玉殿齊班容小語丨丨稽首泫微温)曉廷(秦觀詩迎謁丨丨清蹕近退穿春仗綵旓閒)宸廷(晁補之荅賀李祥改)
(宣德啟延對丨丨改榮京秩從游兹舊慰喜良多)
天王廷(史記天官書大角者丨丨帝丨其兩旁各有三星)三光廷(史記天官書衡太微丨丨之丨)五帝廷
(張衡靈憲紫宫為皇極之居太微為丨丨之丨)魏后廷(梁簡文帝馬槊譜序鄧蔍縈丨丨之丨武而猶質種馬入丹陽之寺)
(雄而未巧)天子廷(胡翰詩刻功燕然石受爵丨丨丨)裴光廷(唐書丨丨丨傳光廷字連城性靜默寡交遊拜中書)
(侍郎同中書門下平章事撰續春秋經傳自戰國迄隋初吏部求人不以資考為限其後士人猥衆專務趨競光廷懲之乃為循資)
(格無賢不肖一據資考配擬按光廷行儉子宰相世系表及唐詩紀事竝作光庭)
對語(禹甸虞廷)(仙掖宸廷)(祕省明廷)(齊寢燕廷)(月陛霜廷)(兩儀殿五帝廷)(昭三極統萬廷)
霆(特丁切雷丨)
韻藻雷霆(易鼔之以丨丨潤之以風雨左傳民奉其君愛之如父母仰之如日月敬之如神明畏之如丨丨史記蘇秦傳)
(三軍之良五家之兵進如鋒矢戰如丨丨解如風雨莊子蟄蟲始作吾驚之以丨丨鶡冠子夫耳之主聰目之主明一葉蔽目不見)
(秦山兩豆塞耳不聞丨丨吳越春秋伍胥在旁目若熛火聲如丨丨說苑共王獵江渚之野野火之起若雲蜺虎狼之嘷若丨丨酒)
(德頌兀然而醉豁爾而醒靜聽不聞丨丨之聲熟視不覩泰山之形梁元帝賦噴飛流于天末鼔丨丨于巖下李白詩高歌振林木)
(大笑喧丨丨又貽僧崖公詩啟閉七窗牖託宿掣丨丨獨孤及詩勾芒布夏令屏翳收丨丨楊巨源聖壽無疆詩雨露含䨇闕丨丨)
(肅萬方韓愈華山女詩不知誰人暗相報訇然振動如丨丨杜牧上劉侍郎詩進賢光日月誅惡助丨丨陸龜蒙寒泉子對醯雞不)
(能混丨丨嬰免不能抗烏獲者響與力懸絶故也蘇洵諫論夫君之大天也其尊神也其威丨丨也賞與刑不設則人何苦而抗天)
(觸神忤丨丨哉黃庭堅詩敵人開戶玩處女掩耳不及驚丨丨)如霆(詩嘽嘽焞焞丨丨如雷吕温論兵表奮丨丨之威乘破竹)
(之勢柳宗元晉問攢之如星奮之丨丨又後魏孝文帝祭嵩高山文歸蓋如雲還輈若霆)風霆(禮記丨丨流形庶物露生宋史)
(王爚傳内治明如天日外治勁如丨丨則精神運動陽彙昭蘇孟郊石淙詩疾流脱鱗甲叠岸衝丨丨陸希聲君陽遁叟山居記養)
(雲雨以潤物養霧露以生物飬丨丨以長物養雪霜以肅物黃庭堅詩落筆塵沙百馬奔劇談丨丨九河翻宋无詩石梁横地戸洞)
(構壓丨丨劉基題石鼎聮句圖詩不知丨丨掣牆藩江騰海躍喬嶽翻宋濂秋夜論文詩小或簸盪吼河海大將觸搏流丨丨)疾
霆(後漢書仲長統傳暴風丨丨不足以方其怒陽春時雨不足以喻其澤淮南子疾雷不及塞耳丨丨不暇掩目東京賦撞洪鐘)
(伐靈鼔旁震八鄙軯&KR1024;隱訇若丨丨轉雷而激迅風也宋濂演連珠旭日纔升于上玄則沈霾斯屏丨丨或振于后土則魑魅潛驚)
驚霆(魏略陳思王植上書曰聖君與日月齊其明四時等其信怒若丨丨喜若時雨韓愈詩義苑手祕寶文堂耳丨丨梅堯臣)
(詩良將統萬卒所向若丨丨張耒大禮慶成賦丨丨之蹕既震洶壑之聲咸寂吳徵陸𧰼山語錄序先生之道如青天白日先生之)
(語如震雷丨丨)非霆(法言或問大聲曰非雷丨丨隱隱谹谹久而愈盈尸諸聖韓鎡山呼萬歲賦諒惟恍而惟惚覺非雷而丨)
(丨)激霆(路振祭戰馬文房駟之精降為驪騂飲泉呀風流沙丨丨)迅霆(元好問雷希顔墓誌銘揜聰不及馳丨丨一日)
(可復齊百城)
增電霆(榖梁傳三月癸酉大雨震電震雷也丨丨也疏霆者霹靂之别名有霆必有電故傳云丨丨也或當丨丨為一也)
有霆(見上莊子金與火相守則流陰陽錯行則天地大絯于是乎有雷丨丨)威霆(後漢書章帝紀仁風翔于海表丨丨)
(行乎鬼區注即鬼方李德裕武宗上尊號文德風偃于羣黎丨丨動乎絶域)震霆(唐書李靖傳大閱兵䕫州時秋潦濤瀨漲)
(惡諸將請江平乃進靖曰兵機事以速而神今士始集銑不及知若乘水傅壘是丨丨不及塞耳此必禽也長楊賦疾如奔星擊如)
(丨丨孔融衛尉張儉碑銘赴戟驕臣發如丨丨魏都賦傮響起疑丨丨天宇駭地廬驚李清臣策尊明如天日閎𨼆如丨丨煦煦如)
(雨露肅肅如風霰吳萊詩列徼環霄漢游車發丨丨劉基雲山舍記悠然而風行潝然而晦冥砉然而丨丨)冬霆(管子天冬)
(雷地丨丨草木夏落而秋榮)春霆(魏都賦抑若丨丨發響而驚蟄飛競注二客聞言朗然心悟猶丨丨響驚蟄紛然而競飛)
(傅亮喜雨賦丨丨殷以遠響興雨霈而載塗王勃上劉右相書不行而至丨丨仗天地之威以息相吹時雨鬱山川之兆)丹霆
(夏侯湛雷賦掣丨丨之皓琰兮奮迅雷之崇崇)偉霆(李顒雷賦起丨丨于霄際摧勁木于巖巔)駭霆(李顒四時賦奮丨丨)
(之奔&KR1024;舒驚電之横摛)奔霆(王勃尊師讚丨丨易駭巨壑難遊蘇軾芙蓉城詩夢中同躡鳳凰翎徑度萬里如丨丨)為
霆(柳宗元祭吕衡州文豈為雨為露以澤下土乎將為雷丨丨以泄怨怒乎)飛霆(張鼎霹靂賦洪涯丨丨以瀝液奔源走沫)
(以流漦蘇軾上清詞垂丨丨而追逸景)轟霆(杜牧詩勃雲走丨丨河南一平盪)鬭霆(李商隱詩酣戰仍揮日降妖亦)
(丨丨)撑霆(司空圖與王駕評詩書丨丨裂月劼作者之肝脾)鞭霆(朱子康節像贊天挺人豪英邁蓋世駕風丨丨歴覽)
(無際)發霆(吳師道詩主僧說法據高座撞鐘擊鼔聲丨丨)
莛(特丁切草莖)
韻藻寸莛(唐庚圓蛤詩卒然聞其聲謂當可專車既見一撫掌丨丨量有餘)
增枯莛(梅堯臣種藥詩故本含新芽丨丨帶空莢劉基詩蔚彼茂草化為丨丨)
蜓(特丁切蜻丨亦蟪蛄别名韻會又銑韻)
韻藻增青蜓(國史補烏足之根為蠐螬久竹生丨丨)蜻蜓(清異錄後唐宫人或網獲丨丨愛其翠薄遂以描金)
(筆塗翅作小折枝花子金線籠貯養之爾後上元賣花者取𧰼為之售於遊女本草衍義丨丨中一種最大汴人呼為馬大頭者是)
(也身綠色入藥用雄者杜甫詩翡翠鳴衣桁丨丨立釣絲杜牧詩魚罾棲翡翠蛛網掛丨丨温庭筠夜宴謠長釵墜髮䨇丨丨碧盡)
(山斜開畫屏李羣玉泛東湖詩湖光迷翡翠草色醉丨丨陸龜蒙詩掠岸驚波沈翡翠入簷斜照礙丨丨梅堯臣環波亭詩丨丨入)
(欄角朱鯉吹荷浪又西湖詩蛺蝶作團起丨丨相戴飛秦觀遊鑑湖詩翡翠側身窺綠酒丨丨偷眼避紅粧楊基詩花底蛛絲迷蛺)
(蝶草根蝦族變丨丨)
渟(特丁切水止)
韻藻增泉渟(晉書樂志繁肴綺錯旨酒丨丨謝朓侍筵西堂聮句旻高識氣迥丨丨知潦收鮑照尺蠖賦當靜丨丨遇)
(躁風驚馮宿昇元劉先生碑銘泊然丨丨油然雲行恣所從兮令狐楚拜相制表山立之莊容洞丨丨之精識)川渟(晉書董京)
(傳古之至人藏器于靈緼袍不能令暖軒冕不能令榮動如川之流靜如丨之丨魏書常景傳仰瞻高天聽卑視諦俯測厚地岳峻)
(丨丨潘岳許由頌丨丨岳峙澹泊無營沈約齊臨川王行狀雲虚景暖岳秀丨丨蘭桂不踰其質珪璋未究其美蘇頲揚州長史王)
(公碑自非貞廼應物敏于成務疇能振景拔萃丨丨岳立張仲素鑒止水賦方取則於丨丨孰混歸於海納)微渟(水經注魯)
(國卞縣東南有桃墟墟有澤澤方一十五里淥水丨丨三丈如減澤西際阜俗謂之媯亭山)澄渟(水經注蒲昌海東去玉門)
(陽關一千三百里廣輪四百里其水丨丨冬夏不減乂鹽澤池水丨丨淵而不流王季友鑒止水賦鑒于水者不在於廣大而在于)
(丨丨)洪渟(蔡邕太傅胡公碑詞澤丨丨亶攸序亘地區充天宇)海渟(卞蘭贊述太子表博納多容丨丨岳峙郭璞鹽池賦)
(傍峻岳以發源池茫爾而丨丨韋承慶靈臺賦其深也如丨之丨如淵之邃)淵渟(石崇楚妃歎矯矯莊王丨丨嶽峙王融三)
(月三日曲水詩序爾乃㢠廻輿駐罕嶽鎮丨丨睟容有穆賓儀式序蕭綸貞白先生碑行仁蹈義嶽峙丨丨)圓渟(郭璞井賦幽溟)
(丨丨濚洞深玄)清渟(王彪之井賦澄瀾恬以丨丨泓冷朗以寥戾)縈渟(裴廸金屑泉詩丨丨澹不流金碧如可拾)既
渟(柳宗元晉問濤波之旋滔山觸天丨丨既平彌望悠焉)泓渟(柳宗元永州萬石亭記散為疎林洄為清池寥郭丨丨若)
(造物者始判清濁效竒於兹地宋濓龍馬贊有養龍阬在兩山之中丨丨奫深開闔靈氣而蛟龍實藏其下)膏渟(柳宗元游)
(横溪記溪水即焉黛蓄丨丨來若白虹沉沉無聲)決渟(權德輿杜城郊居記乃開洞穴以導泉脉其流泠泠或丨或丨激而)
(杯行瀑為玉聲)渟渟(歐陽詹曲江池記纖埃不動微波以寧熒熒丨丨瑞見祥形白居易冷泉亭記夏之夜吾愛其泉丨丨風)
(泠泠)中渟(歐陽詹曲江池記崇山濬川鈎結蟠護不南不北湛然丨丨)行渟(李觀請修太學書堂室岋嶫磊砢屬聮終)
(朝之雨流潦丨丨既夕之天列宿上羅)濴渟(劉清止水賦湖稱青草澤若雲夢淺深丨丨表裏寒洞)高渟(蘇轍吳氏)
(浩然堂記今夫水無求於深無意於行得丨而丨得下而流故其發也浩然放乎四海)平渟(王令詩丨丨照空碧)東渟
(朱子步虚詞丹晨儛七氣孕秀丨丨房乂軒觀隨雲起偃駕丨丨邱)涵渟(郝經過濟南宴北渚亭詩推波委濤到北渚滙蓄丨)
(丨數十頃)元渟(真誥丨丨獨宴子栖偶真)神渟(雲笈七籖心眸澄邈丨丨形凝)八渟(茅君内傳八海之中崑崙蓬萊)
(方丈瀛洲滄波白山丨丨之神山山皆有洞宫或有方千里五百里不在三十六天之洞數也)
楟(特丁切山梨木名)
韻藻增梬楟(蜀都賦其園則有林檎枇杷橙柿丨丨梬音郢)
停(特丁切息也定也止也)
韻藻無停(晉書袁喬傳來物丨丨變化遷代豈惟寸晷事亦有之陸機詩寸隂丨丨晷尺波豈徒旋)暫停(隋書李德)
(林傳心無别慮筆不丨丨水經注風穴厥大容人其深不測而穴中肅肅常冇微風雖三伏盛暑猶須襲裘寒吹凌人不可丨丨三)
(國名臣贊愔愔幕裏筭無不經亹亹通韻跡不丨丨崔國輔宿范浦詩月暗潮又落西陵渡丨丨孟郊詩逍遥三絃際萬流無丨丨)
(白居易詩春風十二街軒騎不丨丨劉因登鎮州陽和門詩百尺市門起重過為丨丨)不停(水經注伊水又束北涓水注之)
(水出陸渾西山即陸渾山者也尋郭文之故居訪胡昭之遺像世去丨丨莫識所在曹植髑髏說吹之不凋嘘之不榮激之不流凝)
(之丨丨張華詩四氣運丨丨年時何亹亹嵇含娛蜡賦序天地之化固以丨丨况于人道之不變乎杜甫詩鄭氏才振古啖侯筆丨)
(丨孟郊遊石龍渦詩險力此獨壯猛獸亦丨丨韓愈詩行子去未已春鳩鳴丨丨鄭顥詩異苑人爭集凉臺筆丨丨)雲停(吳先)
(賢傳猗猗茂才執節丨丨顧瑛浣華館聮句丨丨清蔭初凉過小雨霎林登秀詩人去秦臺竹尚青四時疑有彩丨丨林章詩愁滿)
(關山歸未得天涯何處暮丨丨)輪停(江總謁帝承明廬詩丨丨紺幰引馬度紅塵餘韓愈詠月詩過隅驚桂側當午覺丨丨)
鸞停(張以寧詩芝泥看鳳下薇閣待丨丨)
增權停(晉書簡文帝紀成安元年十二月詔以京都有經年之儲丨丨一年之運齊書劉善明傳至郡上表陳事其六以為)
(凡諸土木之費且可丨丨元史祭祀志車駕至櫺星門外門下侍郎跪奏曰請丨丨勅衆官上馬又駕至崇天門櫺星門外門下侍)
(郎跪奏曰請丨丨勅衆官下馬劉克莊春早詩一春閔雨動龍顔曉殿丨丨賀雪班)稽停(晉書劉隗傳四年之中供給運漕凡)
(諸徵發租調百役皆有丨丨又宋纖傳張祚遣使者張興備禮徵為太子友逼喻甚切纖喟然歎曰德非莊生才非干木何敢丨丨)
(明命遂隨興至姑臧)休停(晉書范寗傳古者使人歲不過三日今之勞擾殆無三日丨丨魏書孝莊帝紀詔羣臣丨丨在外者)
(皆令赴闕)小停(晉書鄧攸傳攸去郡不受一錢百姓數千人留牽攸船不得進攸乃丨丨夜中發去王安石寄吳氏女子詩既)
(嫁遂願懷孰如汝所丁而吾與汝母湯熨幸丨丨陸游詩天公似欲假餘齡鍼石年來幸丨丨楊萬里詩樹頭吹得月冥冥三日顛)
(風不丨丨)長停(齊書海陵王紀詔曰正厨諸役舊出州郡徵吏民以應其數公獲二旬私累數朔又廣陵年常逓出千人以助)
(淮戍勞擾為煩抑亦苞苴是育今竝可丨丨别量所出)勅停(齊書劉善明傳善明諫起宣陽門上荅曰具卿忠讜之懷已勅)
(公卿宣陽門今丨丨北史盧昌衡傳黃門侍郎李神軌勢傾朝野求結婚姻盧義僖慮其必敗拒而不許遂適他族臨婚之夕靈太)
(后遣中常侍服景就家丨丨内外惶怖義僖夷然自若)淹停(梁書武帝紀令通撿尚書衆曹諸諍訟失理及主者丨丨不時)
(施行者精加訊辨依事議奏)勒停(梁書武帝紀詔曰江子四等封事如上尚書可時加撿括于民有蠧患者便即丨丨宜速)
(詳啟老學庵筆記祖宗故事命官鏁廳舉進士者先所屬選官考試所業通者方聽取解至省試程文紕繆者丨丨)息停(南史)
(蕭琛傳齊明帝用法嚴峻尚書郎坐杖罸者皆即科行琛密啟曰郎有杖起自後漢爾時郎官位卑今官高昔品而罸遵曩科所以)
(從來彈舉雖在空文而許以推遷或逢赦恩或入春令便得丨丨)蠲停(魏書宣武帝紀詔諸州丨丨徭役不得横有徵發江)
(斆讓婚表伏願天慈照察特賜丨丨)聽停(魏書孝明帝紀詔曰北京根舊帝業所基南遷二紀猶有留住懷本樂故未能自逹)
(若未遷者悉可丨其仍丨安堵永業)閒停(魏書皮喜傳詔喜等曰前勅卿等部率兵將駱谷築城不祇詔命使兵人稽頓無事)
(丨丨豈是良將忘身憂國盡忠之謂也真誥其一等地下主者散在外舍丨丨無業不受九宫教制不聞鍊化之業)久停(北史)
(崔浩傳西河王沮渠牧犍内有貳意帝將討焉命公卿議之恒農王奚斤等表曰牧犍西垂下國又其地鹵斥略無水草大軍既到)
(不得丨丨彼聞軍來必完聚城守攻則難拔野無所掠陶弘景與梁武帝論書啟適復蒙給二卷伏覽縹帖皆如聖旨既不顯垂允)
(少留不敢丨丨已就摹素者一叚畢曜詩洪爐無丨丨日月速若飛)相停(北史長孫幼傳幼字承業蕭寶夤據州反以承業為)
(行臺討之承業時背疽未愈靈太后勞之曰卿疹源如此朕欲丨丨更無可寄如何)追停(北史崔儦傳詔授易州刺史或言其)
(未合乃丨丨儦語人曰易州刺史何必勝道義)中停(北史權會傳會遣家人遠行久而不返其行還將至乃逢寒雪寄息他舍)
(會方處學堂講說忽有旋風吹雪入戶會笑曰行人至何意丨丨遂使追尋果如其語郭璞南郊賦祝融穆以肅侍兮陽侯澹以丨)
(丨武少儀相馬賦日車為之不轉風馭為之丨丨)師停(北史蠻獠傳延興中大陽蠻首桓誕遣使内屬太和十七年加征南)
(將軍中道大都督征竟陵遇遷洛丨丨)居停(宋史丁謂傳寇準為相尤惡謂謂媒蘖其過遂罷凖相周懷政事敗議再貶凖)
(同列不敢言獨王曾以帝語質之謂顧曰丨丨主人勿復言蓋指曾以第假凖也)調停(宋史蘇轍傳論元祐秉政力斥章蔡)
(不主丨丨君子不黨于轍見之劉克莊元祐黨籍碑詩早日大程知反覆暮年小范要丨丨)勻停(元史河渠志曰停曰折者)
(用古算因此推彼知其勢之低昂相凖折而取丨丨也蘇軾酒經始釀以四兩之餅而每投以三兩之麴皆澤以少水足以散解而)
(丨丨也)水停(莊子平者丨丨之盛也其可以為法也内保之而外不蕩也釋名水泆出所為澤曰掌丨丨處如手掌中也文)
(心雕龍丨丨以鑒火靜而朗)停停(關尹子草木俄茁茁俄丨丨俄蕭蕭水經注金墉城魏文帝起層樓于東北隅皇居創徙)
(宫極未就止蹕于此構宵榭于故臺所謂臺以丨丨也蔡邕青衣賦丨丨溝側噭噭青衣李羣玉弟南遊書來詩丨丨倚門念瑟瑟)
(風雨夕)三停(畫論畫龍者折出丨丨分成九似窮游泳蜿蜒之妙得回蟠升降之宜)縈停(鄒陽酒賦關中白薄青渚)
(丨丨凝醳醇酎千日一醒)安停(鸚鵡賦容止閒暇守植丨丨廹之不懼撫之不驚注植志也)偏停(魏文帝彈棋賦或接)
(黨連興或孤據丨丨)雨停(曹植詩蚩尤蹕路風弭丨丨)嶽停(曹植承露盤銘神若礧磈洪基丨丨)駢停(繁欽建章)
(鳳闕賦長楹森以丨丨修桷揭以舒翼)虬停(景福殿賦楯𩔖騰蛇槢似瓊英如螭之蟠如丨之丨)凝停(張華白紵舞賦)
(丨丨善睞容儀光如推如引留且行)孤停(郭璞巫咸山賦伊巫咸之名山崛丨丨而嵥峙)山停(孫綽喻道論禪定拱默丨)
(丨淵淡)兩停(舞鶴賦燕姬色沮巴童心恥巾拂丨丨丸劍䨇止)淵停(陶弘景許長史舊館壇碑頌廵迹電滅測體丨)
(丨蕭綸貞白先生陶君碑行仁蹈義嶽峙丨丨高允荅宗欽詩肅志琴書恬心初素潛思丨丨秀藻雲布張說平冀州露布蓄銳丨)
(丨乘機電發雲笈七籖淡然丨丨潭然天靜)鳳停(魏孝文帝祭嵩高山文川潛龍光山隱丨丨)書停(岑參詩夢去湖)
(山闊丨丨隴鴈稀)莫停(李白將進酒岑夫子丹丘生將進酒君丨丨元稹詩奔渾馳暴雨驟鼓轟雷霆傳云不終日通宵曾)
(丨丨又劉禹錫詩凡禽不敢息浮壒丨能丨)聲停(白居易琵琶行尋聲暗問彈者誰琵琶丨丨欲語遲又詩戞玉敲冰丨未)
(丨嫌雲不遏入青冥)舞停(張祜觀柘枝詩丨丨歌罷鼓連催軟骨仙娥暫起來)力停(姚合覽盧侍御詩卷詩得處神應駭)
(成時丨盡丨)少停(毛滂詞官柳黃輕河堤綠漲花多處丨丨蘭槳倪瓚詩芙蓉著花已爛漫濁酒彈琴聊丨丨)消停
(趙長卿落梅詞擺脫風塵丨丨酸苦終有成時節)留停(哀凱詩文皇好直言容受無丨丨)混停(雲笈七籖太乙九女)
(合化丨丨)
不得停(魏書韋珍傳珍免歸鄉里臨别謂盧淵曰主上聖明志吞吳會若有事荆楚恐老夫復丨丨丨耳)詔許停
(唐書宋璟傳廣人為璟立遺愛頌璟上言頌所以傳德載功也臣之治不足紀廣人以臣當國故為溢詞徒成諂諛者欲釐正之請)
(自臣始有丨丨丨)不願停(搜神後記嵩高山北有大穴晉初有一人誤墮穴中尋穴而行計可十餘日忽然見明又有草)
(屋中二人對坐圍棋棋者曰汝欲停此否墮者丨丨丨棋者曰從此西行有大井但投身入井自當出墮者如言半年許乃出蜀中)
(歸洛下)捉裾停(世說許允婦是阮衞尉女竒醜交禮竟允無復入理會桓範語許許回入内見婦即欲出婦便丨丨丨之)
甲兵停(化書禮義自生刑政自寧溝壑自平丨丨自丨遊蕩自畊所以三皇之化行)一息停(本草鵜鶘之屬有曰)
(漫畫者以嘴畫水求魚無丨丨之丨)旨酒停(徐幹詩嘉肴既忘御丨丨亦常丨)流歸停(謝靈運詩戰勝臞者肥鑒)
(止丨丨丨)飛蓋停(孔稚圭表輕輪徐動則劍騎如雲丨丨暫丨則歌鐘成列)飛且停(梁武帝鳳笙曲綠耀尅碧彫琯)
(笙朱唇玉指學鳳鳴流速參差丨丨丨)香風停(陳後主七夕詩含笑不終夜丨丨空自丨)趙瑟停(李白詩丨丨初)
(丨鳳皇柱蜀琴欲奏駕鴦絃)連門停(韓愈詩浚郊避兵難睢岸丨丨丨按停猶居也)寫未停(韓愈宣政門賜櫻桃)
(詩香隨翠籠擎初到色映銀盤丨丨丨)子數停(王建詩宫棋布局不依經黑白分明丨丨丨)未擬停(元稹飲酒)
(詩刮骨都無痛如泥丨丨丨)膺舟停(杜牧上劉侍郎詩穉榻蓬萊掩丨丨鞏洛丨)衆樂停(李商隱詩龍池賜酒)
(敞雲屏羯鼔聲高丨丨丨)一夜停(李頻中秋對月詩秋分丨丨丨陰魄最晶熒)樹影停(李洞終南山詩萬丈冰聲)
(折千尋丨丨丨又李中詩砌蟲聲漸息窗燭影猶停)短棹停(毛滂詞丨丨猶丨寸心先往)幾曾停(朱子詩寒盡春)
(生草又青化工消息丨丨丨)雲軒停(僧惠洪詩丨丨為誰丨危坐山衲擁)百怪停(方䕫詩夜闌景霽丨丨丨炯炯)
(北極環衆星)客勿停(張憲詩主人勸客丨丨丨十圍晝燭夜繼明)素琴停(顧瑛詩王子岡頭秋杳冥石牀摘阮)
(丨丨丨)拍轉停(楊基隔簾聽歌詩低處最多情聲遲丨丨丨)使車停(李東陽詩駟馬門高歸興遶五羊城遠丨)
(丨丨)柳邊停(史鑑詩春風歸騎丨丨丨一上仙臺思杳冥)祖帳停(高叔嗣詩暫枉神都遠同追丨丨丨)列騎
停(何景明詩水郭移尊宴沙原丨丨丨)海思停(何景明詩更話東歸棹遥遥丨丨丨)鳳吹停(何景明長春宫詩夜)
(宿仙人館晨聞丨丨丨)步偶停(王鏊夜過西虹橋詩破楚橋邊丨丨丨夜船燈火散如星)翠輦停(俞文獻詩請看)
(松柏參天處丨丨當年竟日丨)正氣停(雲笈七籖淡泊丨丨丨蕭然神靜默)
載逝載停(何承天巫山高洪波迅復丨丨丨丨)
對語(鳳翥鸞停)(雨集雲停)(山立淵停)(補助蠲停)(詩無敵筆不停)(秦筝逸趙瑟停)(扁舟繫野騎停)
摘句(隣機織未停尋花野騎停)(搖蕩春風未肻停沽酒樓邊玉騎停)
御定佩文韻府卷二十四之三
