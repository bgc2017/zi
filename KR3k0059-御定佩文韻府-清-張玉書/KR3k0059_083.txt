欽定四庫全書
御定佩文韻府卷十之三
上平聲十灰韻三
臺(徒哀切土四方高曰丨又姓)
韻藻鹿臺(書散丨丨之財發鉅橋之粟大賚于四海而萬姓悅服又山海經丨丨之山其上多白玉其下多銀)靈臺
(詩經始丨丨經之營之序丨丨民始附也文王受命而民樂其靈德以及鳥獸昆蟲焉箋文王作邑于豐立丨丨釋文丨丨在始平)
(鄠縣疏天子有丨丨所以觀祲察氣之妖祥故也左傳秦伯獲晉侯舍諸丨丨杜預注周之故臺也又衛侯為丨丨于藉圃又左傳)
(服虔注天子曰丨丨諸侯曰觀臺史記天官書三柱一曰三泉天子得丨丨之禮則五車三柱均明有賞司馬彪續漢書丨丨周家)
(所造圖書術籍珍玩寳怪皆所蔵也後漢書明帝詔曰朕奉郊祀登丨丨見史官正儀度孔子内䜟閬中有彭池丨丨三輔黃圖漢)
(丨丨始曰清臺本為觀隂陽天文之變更名丨丨三輔决錄第五倫少子頡字子陵為諫議大夫洛陽無主人鄉里無田宅客止丨)
(丨中或十日不炊左雄張衡朱建孟興皆與頡故舊各致禮餉終不受吳越春秋范蠡起游臺於怪山以為丨丨述征記長安丨丨)
(高十五仞上有銅儀張衡所制有相風銅烏千里風至此烏乃動陸機洛陽記丨丨在洛陽南去城三里六韜偃伯丨丨班固丨丨)
(詩乃經丨丨丨丨既崇潘岳閒居賦丨丨傑其高峙韓愈詩塵埃紫陌春風雨丨丨夜又莊子丨丨者有持注心也駱賓王啟清規)
(遠鏡皎月色於丨丨又丨丨宏遠騁霄練於霜潭裴度自題畫像一點丨丨丹青莫状韓愈與崔羣書豈以出處近遠累其丨丨耶)
(黃庭内景經丨丨鬱藹望黃野注丨丨心也謂心專一見黃庭則黃野也)觀臺(見上又左傳僖公五年春王正月辛亥朔公既)
(視朔遂登丨丨以望而書禮也詩釋文觀古亂反)泉臺(春秋文公十六年毁丨丨公羊傳丨丨者何郎臺也未成為郎臺既)
(成為丨丨注莊公所築也)郎臺(見上)鈞臺(左傳椒舉言於楚子曰夏啟有丨丨之享注河南陽翟縣有丨丨陂歸藏夏后)
(啟享神於大陵而上丨丨)門臺(左傳邾子在丨丨臨庭)輿臺(左傳天有十日人有十等王臣公公臣大夫大夫臣士士)
(臣皂皂臣丨輿臣隸隸臣僚僚臣僕僕臣丨杜甫詩越羅及楚練照耀丨丨軀羅隠啟生禀五常早知恩義跡居十等不至丨丨蘇)
(軾梅詩天教桃李作丨丨)冰臺(爾雅艾丨丨博物志削冰令圓舉以向日以艾草承其影得火故號艾為丨丨)寧臺(戰國)
(策望諸君獻書燕惠王曰齊器設於丨丨括地志燕元英磨室二宫在幽州薊縣西四里丨丨之下)夏臺(史記桀召湯囚之丨)
(丨沈佺期詩何計乘春燕多知辨丨丨)章臺(漢書張敞傳走馬丨丨街自以便面拊馬蔡珪畫眉詩五陵年少多才思數點)
(丨丨走馬人又異聞錄韓翃將妓柳氏歸置都下三歲不迓寄以詩云丨丨柳丨丨柳昔日青青今在否)漸臺(漢書作建章宫)
(其北治大池丨丨高二十餘丈名曰□液晉書天文志織女星東足四星曰丨丨臨水之臺也主晷漏律吕之事三輔黃圖丨丨在)
(未央宫太液池中高十丈又丨丨星名法星以為臺名倉池中有丨丨吴越春秋越王反越五年登丨丨望其羣臣范蠡大夫種之)
(屬列坐雖懷憂患不形顔色王召而與之盟列女傳楚昭王出遊留夫人丨丨之上江水大至王使使者迎夫人忘持符夫人曰妾)
(不敢棄約越義而求生水大至而死號曰貞姜羽獵賦丨丨泰液象海水周流方丈瀛洲蓬萊魯靈光殿賦丨丨臨池層曲九成)
玉臺(漢書郊祀歌遊閶闔觀丨丨應劭注閶闔天門丨丨上帝之所居南齊書樂志睠皇都顧丨丨隋書經籍志丨丨新詠十)
(卷徐陵撰南康記雩都君山上有丨丨方廣數丈周廻盡白石柱自然石覆如屋形也方與勝覽丨丨觀在閬州北唐滕王嘗游西)
(京賦西有丨丨聯以昆德李適詩蕭聞奏丨丨杜甫丨丨觀詩中天積翠丨丨遥上帝高居絳節朝)平臺(漢書梁孝王築東苑)
(方三百餘里大治宫室為複道自宫連屬於丨丨三十餘里宋書謝靈運傳論綴丨丨之逸響采南皮之高韻謝朓詩丨丨盛文雅)
(西園富羣英隋豫章王與崔賾書丨丨東苑慕義如林李白詩天長水澗厭遠涉訪古始及丨丨間丨丨為客憂思多對酒遂作梁)
(園歌杜甫雲臺觀詩浩劫因王造丨丨訪古游又落日丨丨上春風啜茗時)露臺(漢書孝文帝嘗欲作丨丨召匠計之直百)
(金上曰百金中人十家之産也何以臺為顔師古注今新豐縣南驪山之頂有丨丨鄉極為高顯猶有文帝欲作丨丨之處王維詩)
(漢主離宫接丨丨秦川一半夕陽開趙孟頫七夕詩初月纖纖照丨丨)曲臺(漢書藝文志丨丨后蒼記九篇注如淳曰行禮)
(射於丨丨后蒼為記故名曰丨丨記漢官曰大射於丨丨晉灼曰天子射宫也西京無太學於此行禮服虔注在丨丨校書著記因)
(以為名三輔黃圖未央東有丨丨殿長門賦撫柱楣以從容兮覧丨丨之央央枚乘上書游丨丨臨上路不如朝夕之池張蠙詩所)
(作高前古封章自丨丨)輪臺(漢書西域傳自伐大宛之後西域震懼多遣使来貢獻於是丨丨渠犁皆有田卒數百人置使)
(者校尉領護以給使外國者又征和中李廣利以軍降匃奴上既悔遠征伐而搜粟都尉桑弘羊奏遣屯田卒詣故丨丨以東置校)
(尉三人分護使以時益種五榖募民壯健有累重敢徙者詣田所上乃下詔深陳既往之悔由是不復出兵而封丞相車千秋為富)
(民侯以明休息思富養民也唐書地理志北庭大都護府有丨丨縣大歴六年置有静塞軍岑参詩丨丨東門送君去去時雪滿天)
(山路又交河城邊飛鳥絶丨丨路上馬蹄滑又丨丨歌丨丨城頭夜吹角丨丨城北旄頭落又西向丨丨萬里餘也知音信日應疎)
(李商隠詩文吏何曾重刀筆將軍猶是舞丨丨曹唐詩㶚水橋頭酒一杯送君千里赴丨丨)蘭臺(後漢書百官志丨丨令史)
(六百石掌奏及印工文書又班固傳除丨丨令史與前睢陽令陳宗長陵令尹敏司隸從事孟異共成世祖本紀遷為郎典校祕書)
(又作列傳載記又賈逵傳帝敕丨丨給筆札使作神雀頌魏略薛夏為秘書丞時秘書以公事移丨丨丨丨自以臺也秘書丞特署)
(耳謂夏不得移夏報曰丨丨為外臺秘書為内閣臺也閣也何不得相移之有丨丨無以折之漢官解詁建武以来省御史大夫官)
(屬入丨丨特置中丞一人以總之其權次尚書通典御史臺亦謂之丨丨寺又中丞在殿中丨丨掌圖籍秘書又龍朔二年改秘書)
(省為丨丨風賦序楚㐮王游於丨丨之宫宋玉景差侍有風颯然而至紇干俞列子御風賦鄙蕭史丨丨之鳳軼王子緱山之鶴李)
(商隠詩嗟予聽鼔應官去走馬丨丨類轉蓬顧雲啓飛文月殿欲擬謝莊染翰丨丨思齊宋玉)雲臺(後漢書永平中顯宗追感)
(前世功臣乃圖畫二十八將扵南宮丨丨又賈逵傳肅宗詔逵入講北宫白虎觀南宫丨丨帝善逵說淮南子丨丨之高堕者折首)
(而蟁蝱適得其翺翔又唐書藝文志鄭谷丨丨編三卷王勃七夕賦馭風殿而長懷俯丨丨而自矯駱賓王啟進不能握蘭分竹綰)
(銀黃扵丨丨退不能絶粒茹芝煉金丹扵地肺張祜詩都内今朝似方外仍傳麗句集丨丨)三臺(後漢書蔡邕補侍御史又)
(遷侍書御史遷尚書三日之間周歴丨丨謝靈運晉書漢官尚書為中臺御史為憲臺謁者為外臺是為丨丨李商隠表埋輪而出)
(高慙八使之威起草以居遠謝丨丨之妙又鄴都故事曹操作銅雀臺又作金虎臺冰井臺所謂鄴中丨丨也北史齊文宣營丨丨)
(於鄴因其舊而高博之改銅雀曰金鳳金虎曰聖應冰井曰崇光温庭筠謝賚墨啟丨丨故物貴重相傳又五經異義天子有丨丨)
(靈臺以觀天文時臺以觀四時施化囿臺以觀鳥獸魚鱉又馮鑑續事始樂府以蔡邕曉音律製丨丨曲以悅邕希其厚遺嘉話錄)
(丨丨送酒蓋因北齊毁銅雀臺築丨丨宫人拍手呼上臺送酒因名其曲為丨丨資暇錄丨丨三十拍促曲名昔鄴中有丨丨石季)
(龍嘗為宴遊之所樂工造此曲以促飲樂苑唐天寳中羽調有丨丨曲又有急丨丨郭茂倩樂府有丨丨曲上皇丨丨突厥丨丨宫)
(中丨丨江南丨丨)中臺(見上白居易詩履聲珮響入丨丨李商隠為滎陽公舉人自代状從外府而允稱賢佐立丨丨而克)
(號清郎)外臺(見上唐書至德後諸道使府参佐皆以御史為之謂之丨丨駱賓王啓光贊丨丨陳君回之亮直王維詩衣冠)
(若話丨丨臣先數夫君席上珍劉禹錫詩揮毫起制来東省蹛目修名謁丨丨)時臺(見上)囿臺(見上)憲臺(謝靈運晉)
(書漢罷御史大夫而丨丨猶置以丞為主御史中丞是也通典唐御史臺龍朔二年改為丨丨傅咸中丞箴序余承先人之蹤竊位)
(丨丨卞敬宗司直箴惟兹丨丨皇威斯翼昔有二鮑豪強屏息)南臺(北齊書宋游道傳文襄以崔暹為御史中丞游道為尚書)
(左丞曰卿一人處丨丨一人處北省當使天下肅然通典後魏有公事百官朝會名簿悉送丨丨梁元帝薦鮑幾表近處丨丨欲遵)
(二鮑之則)麟臺(唐書陳子昂傳武后竒其才召對金華殿占對慷慨擢丨丨正字通典天授初改祕書省為丨丨)銀臺
(宋史職官志丨丨司掌收天下奏状翰林志翰林院在丨丨門北學士院在翰林之南別戶東向引鈴門外雖宣事不敢入又學士)
(每下直出門相謔謂之小三昧出丨丨門乘馬謂之大三昧張衡賦盼王母於丨丨王勃七夕賦碧虬玉室之饌白兔丨丨之藥元)
(稹詩常年出入右丨丨每怪春風例早廻李商隠詩右丨丨路雪三尺鳳詔裁成當直歸韓偓詩丨丨直北金鑾路暑雨初收皓月)
(中徐鉉詩丨丨鎻入須歸去不惜餘歡盡酒巵)凉臺(唐書裴度傳度第東都集賢里號綠野堂與白居易劉禹錫為文章別墅)
(具燠館丨丨激波其下)帝臺(山海經休與之山其上有石焉名曰丨丨之棋五色而文其状如鶉卵丨丨之石所以禱百神)
(者也服之不蠱注丨丨神人博物志桃林休牛之山有石曰丨丨之棋事物紺珠丨丨棋出湖城休馬山顔延之赭白馬賦要丨丨)
(於宣嶽事類賦觴百神者丨丨又李嶠詠麟詩畫像臨仙閣藏書入丨丨李建勲詩不知金勒誰家子只待晴明賞丨丨)春臺
(老子衆人熙熙如登丨丨張說詩帝官三五戲丨丨杜甫詩雙峰寂寂對丨丨韋岫土賦合為應鼔擊六氣以還淳累作丨丨熙萬)
(人之遂性又陸贄有登丨丨賦)丹臺(列仙傳紫陽真人周季道遇羡門子乞長生訣羡門子曰名在丨丨石室中何憂不仙)
吹臺(陳留風俗傳浚儀有師曠倉頡城城上有列仙丨丨孔帖杜甫李白過汴州酒酣登丨丨慷慨懷古杜審言詩碧山搖雲)
(閣青山繞丨丨羅隠詩又送歸軒向丨丨)琴臺(益州記市橋西二百步得相如舊宅今梅安寺南有丨丨故墟成都記丨丨在)
(浣花溪今名金花市益都耆舊傳相如宅笮橋西丨丨存焉駱賓王詩尋姝入酒肆訪客上丨丨杜甫丨丨詩酒肆人間世丨丨日)
(暮雲又長路關心悲劍閣片雲何意傍丨丨又謝朓詩宴私移燭飲游賞藉丨丨梁簡文帝丨丨詩蕪階踐昔徑復愁鳴琴游高適)
(宓公丨丨詩序甲申歲適登子賤丨丨賦詩三章又同羣公登丨丨詩故跡使人感丨丨空寂寥又顔真卿有魯山縣丨丨碑記為)
(元德秀作)五臺(水經注此山五巒巍然故謂之丨丨晉永嘉三年雁門郡□縣人百餘家避亂入此山見山神為之先驅因而)
(不返遂寧巖野往還之士稀有望見其村居者至詣訪莫知所在故俗人以此山為仙都華嚴經疏清凉山者即雁門郡丨丨山歲)
(積堅冰夏仍飛雪五峯聳出象菩薩頂有五髻文殊傳丨丨即五方如來之座太平寰宇記仙人山在丨丨石巖上有人坐跡徐寅)
(詩一條溪繞翠巖隈行脚僧言勝丨丨)金臺(水經注崑崙宫城上安丨丨五所玉樓十二初學記魏有丨丨六帖燕昭王置)
(千金於臺上以延天下士謂之黃丨丨幽明錄海中有丨丨出水百文結搆巧麗窮極神工横光嵒渚竦曜星漢羅隠投錢尚父詩)
(正憂衰老辱丨丨敢望昭王顧問来)烏臺(通典漢御史府亦謂之憲臺其府中列柏樹嘗有野烏數千棲宿其上晨去暮来號)
(曰朝夕烏六帖御史大夫曰丨丨唐中宗授蘇炯右臺大夫制丨丨峻秩望總鐵冠宋邕獬豸賦龍闕分官丨丨肅政李商隠表本)
(由儒業獲厠榮朝粤自丨丨至於青𤨏蘇軾有丨丨詩案)柏臺(見上六帖御史大夫曰丨丨錢起詩欲知别後相思處願植瓊)
(枝向丨丨蘇軾詩丨丨霜氣夜凄凄)容臺(事文類聚禮部稱南省又曰禮闈又曰丨丨又曰春臺楊基詩囊無太史新頒歴衣)
(有丨丨舊賜香)瑶臺(離騷望丨丨之偃蹇兮見有娀之佚女注淮南子有娀在不周之北長女簡翟少女建疵李白詩若非羣)
(玉山頭見會向丨丨月下逢又丨丨雪花數千點片片吹落春風香許渾詩曉入丨丨露氣清李商隠詩如何雪月交光夜更在丨)
(丨十二層唐失名日月如合璧賦麗萬室兮丨丨共美泛千林兮瓊樹爭妍又水鏡賦浮錦䌫而花生映丨丨而月出高啟梅花詩)
(瓊姿只合住丨丨)璜臺(天問丨丨十成誰所極焉)陽臺(高唐賦旦為朝雲暮為行雨朝朝暮暮丨丨之下王維詩明年)
(若更征關塞願作丨丨一叚雲杜甫詩削成當白帝空曲隠丨丨又黑鷹詩玄冬幾夜宿丨丨敬括豫章賦朝洒丨丨之雲夕皓燕)
(山之月賈島詩催促丨丨近鏡臺李羣玉詩朝宗江漢接丨丨)洪臺(甘泉賦丨丨崛其獨出兮㨖北極之嶟嶟)珍臺(甘泉)
(賦丨丨閒館璇題玉英李昂乘石賦登丨丨乘玉輅帷弸彋其拂汨鱗雜沓以駢布)崇臺(西都賦承以丨丨閒館)&KR1342;臺
(張衡賦玉芻丨丨注&KR1342;音萌草名)瓊臺(孫綽遊天台賦雙闕雲竦以夹路丨丨中天而懸居杜甫金華山觀詩涪右衆山内)
(金華紫崔嵬上有蔚藍天垂光抱丨丨謝偃塵賦散丨丨而類粉布玉階而似雪吳景奎蘆花褥詩丨丨積雪和煙凝銀浦流雲入)
(夢香任詢雪詩丨丨玉榭壓金碧)紫臺(恨賦丨丨稍遠關山無極張說進白馬賦拔竒綠林之下賞異丨丨之上杜甫詩一)
(去丨丨連朔漠)香臺(張說詩禪室從来雲外賞丨丨豈是世中情王維詩芰荷薰講席松柏映丨丨)夜臺(李白哭善釀紀)
(叟詩丨丨無李白沽酒與何人)霜臺(錢起詩鐘聲自仙掖月色近丨丨李羣玉詩官分鴻序壓丨丨)天臺(馬戴詩待制松)
(隂移玉殿分宵露氣靜丨丨歐陽修表望峻丨丨仍忝刑官之重)芥臺(范成大詩菘心青嫩丨丨肥)
章華臺(左傳楚子成丨丨之丨願與諸侯落之太宰薳啟疆曰臣能致魯侯注臺今在華容城内魯連書楚子享諸侯於丨)
(丨之丨與大曲之弓既而悔之李白詩狂風吹古月竊弄丨丨丨)通天臺(史記公孫卿曰仙人好樓居上使卿持節設具)
(而候神人乃作丨丨丨夏有芝生殿房内中天子為塞河興丨丨丨若有光云漢書作丨丨丨於甘泉宫後漢書桓帝祭天齋百日)
(上甘泉丨丨丨候天神漢舊儀丨丨丨者言此臺高通於天也高五十丈去長安二百里望見長安三輔黃圖築丨丨丨於甘泉去)
(地百餘尺雲雨悉在其下望見長安城武帝時祭太乙上丨丨丨舞八歲童女三百人又令人升丨丨丨以候天神神既下祭所若)
(大流星乃舉烽火而就竹宫望拜上有承露盤元鳳間自毁椽桷皆化為龍鳳從風雨飛去亦曰候神臺南史沈烱傳魏剋荆州被)
(虜以母在東恒思歸國嘗獨行經漢武帝丨丨丨為表奏之陳己思鄉之意其夜夢有宫禁之所兵衛甚嚴烱便以情事陳訴聞有)
(人言甚不惜放卿還幾日可至少日便獲東歸西京賦通天訬以竦峙經百常而莖擢注丨丨丨名庾信詩王城七里丨丨丨紫微)
(斜照影徘徊)神明臺(史記于是作建章宫其南有玉堂璧門大鳥之屬乃立丨丨丨井幹度五十餘丈輦道相屬焉漢宫)
(闕疏丨丨丨高五十丈上有九室常置九天道士百人三輔黃圖丨丨丨武帝造祭仙人處上有銅仙人舒掌捧銅盤玉杯以承雲)
(表之露以露和玉屑服之以求仙道西都賦神明鬱其特起遂偃蹇而上躋注孝武立丨丨丨)單于臺(漢書武帝紀帝行自)
(雲陽出長城北登丨丨丨告單于曰單于能戰天子自將待邊不能亟来臣服隋煬帝詩何如漢天子空上丨丨丨)柏梁臺
(漢書武帝紀元鼎二年春起丨丨丨三輔舊事以香柏為之三輔黃圖帝嘗置酒其上詔羣臣和詩)八風臺(漢書郊祀志起)
(丨丨丨於宫中庾信詩中天九龍館倒影丨丨丨)呼鷹臺(襄陽耆舊傳劉表為荆州刺史築臺名呼鷹仍作野鷹来曲襄)
(沔記劉表丨丨丨在縣東七里高三丈周七十丈蘇軾詩莫上丨丨丨平生笑劉表)銅爵臺(魏志建安十五年冬太祖乃于)
(鄴作丨丨丨又陳思王傳鄴丨丨丨新成太祖悉將諸子登臺使各為賦植援筆立成可觀太祖異之鄴中記鄴城西北立臺皆因)
(城為基趾中央名丨丨丨北則冰片臺西臺高六十七丈上作銅鳳皆銅籠疏雲母幌日之初出流光照耀郭茂倩樂府丨丨丨一)
(曰銅雀妓薛能詩魏帝當年丨丨丨黃花深映棘叢開又劉孝綽詩雀臺三五日歌吹似佳期馬戴雀臺怨詩魏宫歌舞地蝶戲鳥)
(還鳴)冰井臺(見上)戲馬臺(宋書孔靖字季恭宋臺初建以為尚書令讓不受辭事東歸高祖餞之丨丨丨百僚賦詩)
(以述其美按文選謝瞻謝靈運皆有九日從宋公丨丨丨集送孔令詩齊書宋武帝為宋公在彭城九日出項羽丨丨丨至今相承)
(以為舊凖李白詩遥羡重陽作應過丨丨丨)鳳凰臺(南史宋元嘉中王覬見異鳥集于山時謂丨丨遂于山起丨崔液上)
(元夜詩鳷鵲樓前新月滿丨丨丨上寳鐙然李嶠詩鑾輅已辭烏鵲渚簫聲猶繞丨丨丨宋之問詩青門路接丨丨丨李適詩銀河)
(半倚丨丨丨李白詩丨丨丨上鳳凰遊鳳去臺空江水流杜甫丨丨丨詩亭亭丨丨丨北對西康州注在同谷縣溪中有石雙高若)
(闕漢世有鳳棲其上謂之丨丨丨元順帝詩歸去丁寧頻囑付春風先到丨丨丨高啓詩浮雲不隠丨丨丨又米芾硯史陳文惠丞)
(相家收一蜀王衍時皇太子陶硯連蓋蓋上有鳳坐一臺餘雕雜花草湼之以金泥紅漆冇字曰丨丨丨又幽怪錄鸚鵡自呼曰丨)
(丨丨)九層臺(老子合抱之木生于毫末丨丨之丨起于累土又說苑晉荀息曰臣能累十二棋子加九卵于上靈公曰危哉)
(息曰不危公造丨丨丨三年不成男不耕女不織亦甚危矣公遂止趙嘏詩靜語乍臨清廟瑟披風如在丨丨丨又韓詩外傳齊景)
(公使人于楚楚王與之上九重之臺顧使者曰齊有臺如此者乎又楚詞層臺累榭臨高山些黃㴞詩歌鐘非舊俗煙月有層臺又)
(蘇軾有九成臺銘按在韶州)姑蘇臺(越絶書吳王夫差破越越進西施請退軍吳王築丨丨丨五年乃成高二百丈又劉)
(長卿詩孤帆送客到蘇臺白居易詩錢唐山水接蘇臺)九華臺(三秦記東漢有天泉池中築丨丨丨)零露臺(潘岳)
(關中記桂宫一名甘泉又作丨丨丨以避暑)避風臺(飛燕外傳飛燕身輕不勝風帝製七寳丨丨丨)玉鏡臺(世說)
(温嶠姑有女託嶠覓婿嶠曰佳婿難得但得如嶠何如少日報云已覓得婚處因下丨丨丨一枚姑大喜既婚交禮女大笑曰我固)
(疑是老奴李商隠詩温嶠終虛丨丨丨邊元鼎詩鳳紙銜封丨丨丨又蕭紀詩屏風隠鏡臺又薛濤鏡離臺詩為遭無限塵蒙蔽不)
(得華堂上玉臺)凌虚臺(聞見後錄宋陳希亮知鳳翔府吏呼東坡為蘇賢良陳怒曰府判官何賢良也至公作丨丨丨記不)
(易一字曰吾不假以辭色以其年少暴得大名懼夫滿而不勝也)視草臺(夢溪筆談翰林故事堂中設丨丨丨每草制則)
(具衣冠據臺而坐吴師道詩紬書共啓緘金匱持筆行登丨丨丨)般若臺(廬山記晉沙門惠遠於廬山集一時名士高僧)
(會於丨丨丨精舍立誓同修淨土慈明禪師語錄聲音鳥飛鳴丨丨丨前又柳宗元般舟和尚碑凡南方人顓念佛三昧者必由於)
(是命曰般舟臺焉)翻經臺(廬山記謝靈運見遠公肅然心服乃即寺中觀翻湼槃經為臺植白蓮池中名曰丨丨丨)雨
花臺(名勝志梁武帝時僧雲光講經于此有天花之瑞故名)九城臺(謝朓雪詩既灑百常觀復集丨丨丨梁簡文侍)
(遊新亭詩遥瞻十里陌傍望丨丨丨)望仙臺(杜甫詩天寒邵伯樹地闊丨丨丨按三輔黃圖通天臺亦曰丨丨丨竇常詩一)
(宅柳花今似雪鄉人擬築丨丨丨又張諤詩披雲自有鏡從此照仙臺)望鄉臺(王勃蜀中九日詩九月九日丨丨丨杜甫)
(詩神交作賦客力盡丨丨丨又正憶往時嚴僕射共迎中使丨丨丨許渾詩兹樓今是丨丨丨鄉信全稀曉雁哀)望夫臺
(李白詩常存抱柱信豈上丨丨丨)糟丘臺(李白詩壘麯便築丨丨丨)得月臺(蘇鱗詩近水樓臺先得月)百尺
臺(李益詩金河戍客腸應斷更在秋風丨丨丨又烽火高飛丨丨丨)明鏡臺(傳燈錄五祖令寺僧各述偈上座神秀曰)
(身是菩提樹心如丨丨丨六祖慧能偈曰菩提本非樹丨丨亦非丨遂傳法)
女懷清臺(史記貨殖傳巴寡婦清得丹穴擅利用財自衛人不敢犯始皇以為貞婦而客之為築丨丨丨丨)
無地起樓臺(宋編年政要處士魏野詩贈萊公曰有官居鼎鼐丨丨丨丨丨及上即位北使至賜宴兩府皆預坐北使)
(歴視座中問譯者云孰是丨丨丨丨丨相公坐中無答丁謂使譯者謂曰朝廷初即位南方須大臣鎮撫寇公暫撫南夏非久即還)
增堯臺(詩正義鄭以六藝論極言瑞命之事云湯登丨丨見黑烏至山海經帝嚳丨舜各二丨臺四方在崑崙東北述異記)
(會稽山中都郭門古宫存焉宫前丨丨舜館銘記皆古)舜臺(見上)築臺(春秋莊公三十有一年春丨丨于郎夏丨丨于)
(薛秋丨丨于秦傳襄公十七年宋皇國父為平公丨丨子罕請俟農功之畢築者謳曰澤門之晳實興我役邑中之黔實慰我心子)
(罕聞之親執朴以行築者而扶其不勉者曰吾儕小人皆有闔廬以辟燥濕寒暑今君為一臺而不速成何以為役謳者乃止韋岫)
(金賦國用丨丨之禮賦揚擲地之聲蔣防不寳金玉賦鄙昭王之丨丨)新臺(左傳楚子享公於丨丨使長鬛者相好以大屈)
(注章華臺也)遄臺(左傳齊侯至自田晏子侍於丨丨子猶馳而造焉)范臺(戰國策梁王魏嬰觴諸侯於丨丨)強
臺(戰國策楚王登丨丨而望京山左江右湖以臨彷徨)暉臺(戰國策顔率曰梁之君臣欲得九鼎謀之丨丨之下沙海之上)
野臺(史記趙武靈王出九門如丨丨以望齊中山之鏡徐廣注九門在常山)檀臺(史記齊簡公與婦人飲扵丨丨又趙)
(成侯魏獻榮椽因以為丨丨)叢臺(史記鄒陽傳全趙之時武力鼎士袨服丨丨之下後漢書馬武傳光武拔邯鄲置酒高會)
(獨與武登丨丨東京賦趙建丨丨於後劉劭趙都賦結雲閣於南宇立丨丨於少陽嚴浚有丨丨賦李遠詩有客新從趙地回自言)
(會上古丨丨)清臺(漢書律歴志雜候上林丨丨課諸歴疎密康志賀禮統夏為丨丨商為神臺周為靈臺)犬臺(漢書)
(江充召見丨丨宮注上林有丨丨宫走狗觀)登臺(後漢書明帝紀贊丨丨觀雲臨雍拜老懋惟帝績增光文考)牟臺
(後漢書陽都縣有丨丨)昆臺(後漢書百官志注丨丨本名甘泉居室武帝改仙傳拾遺燕昭王好神仙之道仙人甘需臣事)
(之為王述丨丨登真之事)宿臺(後漢書文苑傳黃香拜尚書郎數陳得失賞賚增加嘗獨止丨丨上晝夜不離帝聞善之)宫
臺(後漢書黃香累遷尚書令後以為東郡太守香上疏讓曰臣年在方剛適可驅使願賜以小職任之丨丨煩事以畢螻蟻至願)
同臺(後漢書雷義傳義拜尚書侍郎有郎坐事當居刑作義默自表取其罪丨丨郎覺之委位自陳乞贖義罪詔皆除刑梁書)
(范縝傳縝與前尚書令王亮丨丨為郎舊相友善及為晉安太守還雖親戚無所遺時亮擯棄在家獨厚餉之)厮臺(後漢書黨)
(錮傳序舉中於理則強梁褫氣片言違正則丨丨解情注丨丨賤人也)詣臺(後漢書王喬傳喬為葉令有神術每月朔望常)
(自縣丨丨朝)明臺(三國志魏文帝令曰黃帝有丨丨之議放勲有衢室之問所以廣詢於下管子黃帝立丨丨之議者上觀)
(於賢也王融策秀才文思政丨丨)漢臺(晉書曾毗傳毗著對儒以自釋其辭有云終生之穎賈生之才拔竒山東玉映丨丨)
一臺(晉書索靖精草法與衛瓘齊名號丨丨二妙黃㴞詩休戀丨丨推絶妙已經三字入精求)桐臺(南史梁蕭嶷宅舊有)
(園田之美上幸之後堂設金石樂宫人畢至登丨丨極日盡歡世說謝孺子特善聲律與王車騎張宴丨丨孺子吹笙王自起舞而)
(歎曰真使人飄颻有伊洛間意)蜯臺(北史魏神瑞二年帝臨去畿陂觀漁次於濡源立丨丨遂射白熊於頽牛山獲之)白
臺(北史魏泰常二年起丨丨於城南高二十丈)娥臺(唐書樂章德邁丨丨敞仁高姒幄披)圜臺(唐書禮樂志開元十)
(三年下制有事泰山刊定儀注立丨丨於山上廣五丈高九尺上色各依其方又扵丨丨上起方壇廣一丈二尺高九尺)邢臺
(唐書地理志云古邢侯國趙名信都唐天寳中改為丨丨)愁臺(五代史唐明宗入汴莊宗時與元行欽登道旁冡置酒令野人)
(獻雉問其冡名曰丨丨因罷去)義臺(莊子雖有丨丨路寝無所用之)梧臺(列子宋之愚人得燕石於丨丨之側說苑楚使)
(適齊襄公饗之丨丨)齊臺(淮南子庶女呌天雷霆擊丨景公丨)荆臺(說苑楚昭王欲之丨丨遊司馬子綦曰丨丨之遊左)
(洞庭之波右彭蠡之水南望獵山下臨方淮李商隠宋玉詩何事丨丨百萬家唯教宋玉擅才華李羣玉詩柳條牽恨到丨丨)璧
臺(穆天子傳盛姬盛伯之子也天子賜之上姬之長乃為之臺是曰重丨之丨徐陵序周王丨丨之上白居易詩丨丨南與盛姬)
(遊)菹臺(穆天子傳天子南征舍於丨丨)黃臺(穆天子傳天子南遊丨丨之丘獵於苹澤又鄴侯外傳泌為肅宗誦太子)
(賢所作丨丨瓜詞)簃臺(帝王世紀周赧王避債臺故洛陽南宫丨丨是也)賀臺(吴越春秋越王平吳後立丨丨)璿
臺(易歸藏夏后啓筮享神於晉之墟作為丨丨於水之陽王融曲水詩序夏后兩龍載驅丨丨之上)桂臺(拾遺記漢宣帝)
(於淋池之南起丨丨)蒲臺(三齊記般城有丨丨高八十尺秦始皇所頓處在臺下縈蒲繫馬今蒲猶有縈者庾信詩細柳望丨)
(丨)雍臺(古今樂錄梁時胡吹舊曲有丨丨㩉臺曲梁武帝詩日落登丨丨佳人殊未来吴均詩丨丨十二樓樓樓鬱相望温)
(庭筠有丨丨歌又劇秦美新明堂丨丨)㩉臺(見上)龍臺(水經注平昌縣東南角有井與荆水相通昔常有龍出入其中)
(故世亦謂之丨丨城也姜晞龍池篇始見丨丨昇鳳闕應知霄漢起神原上林賦登丨丨張揖注觀名在豐水西北近渭也)玷
臺(水經注活水出壺關東丨丨下石壁崇高昂藏隠天)滑臺(水經注河水東逕丨丨城青箱雜記滑有測景臺故滑州謂之)
(丨丨范成大詩積水中間舊丨丨)蠡臺(司馬彪郡國志睢陽盧門亭有丨丨續述征記曰廻道似蠡當讀為螺)朝臺
(廣州記尉陀立臺以朝漢圓基千步直峭百丈朔望升拜號為丨丨李商隠啟越井丨丨備經艱險貪泉湞水益勵平生又劉長卿)
(詩陸賈千年後誰知丨漢丨)嵹臺(叚國沙州記洮水與墊江俱出丨丨山山南即墊江源山東則洮水源宋夏僎云禹貢西)
(傾後世所謂丨丨山是也)青臺(洛陽伽藍記景明寺在宣陽門外複殿重房交疎對霤丨丨紫閣浮道相通雖外有四時而内)
(無寒暑)北臺(武帝内傳元封元年七月七日西王母降於漢宫王母自設天厨精妙非常酒觴數遍命玉女法嬰歌元靈之)
(曲曰玄圃遏丨丨五城煥嵯峨啟彼無涯津泛此織女河李劉謝臺諫啟天豁露繁南岳要聞於鳴鳳冰清霜潔丨丨自肅於棲烏)
羲臺(寰宇記在新樂縣西十五里伏羲故城碑字剥落不可讀)弩臺(寰宇記吳公臺一名丨丨吳明徹圍北齊築皮日休)
(詩丨丨雨壊逢金鏃)釣臺(寰宇記嚴子陵丨丨在桐廬縣南大江側臺下連七里灘又方輿勝覽丨丨在桐廬二十九里東西)
(二臺各高百尺又南皮有姜太公丨丨又濮州有莊子丨丨又池州西郎山下梁昭明太子丨丨又宜興有任昉丨丨李郢詩雲山)
(繞屋猶嫌淺欲棹漁舟近丨丨劉滄詩拂石高秋坐丨丨又鄭谷詩結茅低約丨魚丨)陳臺(寰宇記在鄄城西二里魏曹植)
(封鄄城侯築臺讀書其上後改封陳因號為丨丨)嵩臺(沈懷遠南越志高安有竦石廣六十餘丈高二百許仞土人謂之丨)
(丨李郢送人之嶺南詩丨丨月照猿啼樹)鑑臺(宣和書譜衛恒作四體書見于世者多草字論者謂如插花美人舞笑丨丨是)
(其便娟有餘而剛健非所長也)東臺(演繁露高宗朝改門下省為丨丨中書省為西臺御史呼南臺又唐都長安於洛陽為西)
(而洛陽亦有留臺故御史長安名西臺而洛陽為丨丨)西臺(見上又蘇軾詩詩如東野不言寒書似丨丨差少肉按李建中)
(號李丨丨又謝翺有丨丨慟哭記)繁臺(名勝志即吹臺里人繁氏居之故名)水臺(名勝志淮河中有丨丨楚平王觀競)
(渡處故名丨丨灣)厄臺(一統志在陳州相傳孔子絶糧之所宋王禹偁有銘曾鞏有記)塵臺(海錄碎事石季龍舂雜寳)
(異香使人于樓上吹散之名為丨丨)重臺(國史補蘇州進藕多丨丨荷花上復生一花藕乃實中亦異也韓偓詩好鳥豈須兼)
(比翼異花何必更丨丨)累臺(司馬相如上林賦丨丨增成注重累而成之故曰丨丨)旋臺(張協七命應門八襲丨丨)
(九重)京臺(應璩與滿公琰書西有伯陽之館北有曠野之望高榭翳朝雲文禽蔽綠水沙場夷敞清風肅穆是丨丨之樂也)
禁臺(左思魏都賦丨丨省中)高臺(左思吳都賦造姑蘇之丨丨江淹别賦晦丨丨之流黃謝朓望三湖詩積水照頳霞)
(丨丨望歸翼李白詩倚劍登丨丨悠悠送春日張籍詩吳苑夕陽明古堞越宫春草上丨丨李山甫詩好天良月瑣丨丨)二臺
(陶潛命子詩肅矣我祖慎終如始直方丨丨惠和千里)秋臺(謝朓詩春潭無與窺丨丨誰共陟)弱臺(王融永明樂丨)
(丨留折巾沂水詠芳穎)銅臺(王筠詩丨丨茂草)風臺(沈約郊居賦丨丨累翼月榭重栭庾信哀江南賦月榭丨丨池)
(平樹古韓愈奉和崔舍人詠月詩丨丨觀滉瀁冰砌步青熒吳融奉和御製詩芰荷籠水殿楊柳蔽丨丨)書臺(庾信贊流連經)
(史對玩丨丨按豫章古今記徐孺宅在梅福宅東去城一里曰丨丨)城臺(江總詩悒然想泉石驅駕出丨丨)紺臺(王勃)
(遊廟山賦仰丨丨而擕手望玄都而屈膝)綠臺(王勃七夕賦丨丨兮千仞赩樓兮百常)星臺(王勃啟鴻漸丨丨俯諧僉)
(議王嵒詩寒雲古木罩丨丨)鄴臺(鄭愔詩風起丨丨寒)花臺(李嶠詩萸房陳寳席菊蕊散丨丨韓翃詩清梵出丨丨周)
(曇詩月殿丨丨幸一吟)蜂臺(樊忱詩插萸登鷲嶺把燭坐丨丨)蓬臺(楊濤巨鰲賦丨丨之靈神仙之扄)古臺
(儲光羲登戲馬臺詩少年自言未得意日暮蕭條上丨丨)秦臺(杜甫詩丨丨鏡欲臨温庭筠啟自期燕笥不愧丨丨)悲臺
(杜甫詩丨丨蕭瑟石巃嵸)池臺(杜甫詩梁苑丨丨雪欲飛)燕臺(李白江上奉荅崔宣城詩謬忝丨丨召而陪郭隗蹤韓翃)
(送客之上谷詩披衣朝易水匹馬夕丨丨顧雲啟奏揚雄于漢殿始郭隗于丨丨)吳臺(劉長卿詩南浮滄海上萬里到丨丨)
樟臺(陶翰乘潮至漁浦作丨丨忽已隠界峯莫及覩)楚臺(徐堅詩花月臨江浦春雲歴丨丨)莎臺(白居易詩掃掠)
(丨丨欲待春)驛臺(白居易詩烟波盡處一點白應是西陵古丨丨元稹詩可憐三月三旬足悵望江邊古丨丨)砌臺
(楊汝士詩抛却弓刀上丨丨陸游詩水殿西頭起丨丨)松臺(王建詩丨丨前後花皆别)絳臺(李商隠詩丨丨驛吏老風)
(塵程鉅夫詩萬壑千峰繞丨丨)芝臺(陸龜蒙詩丨丨出石微)硯臺(司空圖詩夕陽照箘新紅葉似要題詩落丨丨)華
臺(陳詡宴栢臺詩丨丨陳桂席密榭宴清真)漁臺(徐夤䨇鷺詩清韻呌霜歸密樹素翎遺雪落丨丨)漕臺(元好問詩)
(好築丨丨俯洲渚)烽臺(袁桷詩西湖不識丨丨愁)生臺(袁桷詩哀猿依講席饑鳥下丨丨)翠臺(朱有燉詩春日)
(融酥上丨丨)飈臺(黃庭經戲于丨丨見赤生)梁臺(北周書丨丨字洛都少果敢有志操年過六十猶能披甲跨馬足不)
(躡鐙馳射弋獵矢不虚發)
尊下臺(周禮司尊彛皆有舟注鄭司農云舟丨丨丨若今時承盤)無陪臺(左傳昭公七年楚子為章華之宫芊尹無)
(宇之閽入焉無宇執之冇司弗與無宇曰吾先君文王作僕區之法曰盗所隠器與盗同罪若從有司是無所執逃臣也逃而舍之)
(是丨丨丨也王事無乃闕乎又王安石詩當時謀臣非不衆上國拔取多陪臺)武子臺(左傳入於季氏之宮登丨丨之丨注)
(在魯建春門内)匏居臺(國語楚莊王為丨丨之丨)逃責臺(史記有丨丨之丨被竊鈇之言)瑯琊臺(史記秦始)
(皇南登丨丨丨大樂之徙黔首三萬戶於臺下後漢書郡國志注郭璞曰瑯琊臨海邊有山嶕嶢特起状如高臺此即丨丨丨齊景)
(公曰放乎瑯琊吳越春秋勾踐徙都丨丨起觀丨以望東海水經注丨丨山孤立特出於衆山上下周二十里餘傍濱巨海所作丨)
(基三層層高三丈上級平敞方二百餘步上冇神淵)青靈臺(史記公孫卿曰黃帝就丨丨丨十二日燒乃治明廷明廷甘泉)
(也)歌風臺(漢書高帝還過沛置酒召父老子弟上擊筑自歌云大風起兮雲飛揚薩都剌詩丨丨丨前河水黃)洪波
臺(漢書郡國志趙國有丨丨丨阮籍詩朝登丨丨丨日夕望西山李白詩觀兵丨丨丨傍劍望玉闕)官渡臺(後漢書袁)
(紹傳曹操擊破紹軍還屯官渡注官渡在今鄭州中牟縣水經注莨蕩渠經曹公壘北有高臺謂之丨丨丨在中牟城北俗謂之中)
(牟臺)齋戒臺(後漢書郡國志注越絶曰山隂勾踐小城山隂是也稷山者勾踐丨丨丨也)凌雲臺(三國志黃初二)
(年築丨丨丨世說丨丨丨樓觀精巧先稱平衆木輕重然後造構無錙銖相負常随風搖動明帝懼其危别以大材扶之即頽壊論)
(者謂輕重力偏故也謝舉丨丨丨詩勢高凌玉井臨迥度金波王褒丨丨丨詩高臺懸百尺中夕殊未窮)都水臺(晉書武帝)
(省水衡置丨丨丨)升中臺(晉書佛圖澄傳澄嘗與季龍丨丨丨忽驚曰幽州當火災取酒噀之良久笑曰救已得矣季龍)
(遣驗幽州果有驟雨滅火雨有酒氣)瓜步臺(南史宋元嘉二十七年魏軍至丨丨丨)佛影臺(南史宗測善圖畫永)
(業寺丨丨丨皆為妙作)九日臺(南史齊武帝紀立商飈館於孫陵岡世呼為丨丨丨車駕幸焉)日觀臺(宋書符瑞)
(志孝武時木連理生華林園丨丨丨北)馬射臺(北史魏太武紀始光三年築丨丨丨於長川帝親登臺試馬王公諸君長)
(馳射中者賜金錦繒帛有差)大行臺(魏書百官志刺史之任有行臺有丨丨丨又李商隠詩關東禆將建行臺)李陵
臺(唐書地理志雲中都護府燕然山有丨丨丨)測景臺(唐書地理志注河南陽城縣有丨丨丨開元十一年詔太史南)
(宫說刻石表焉名勝志丨丨丨在登封縣周公定此地為王中立土圭以測日其北有觀星臺)講武臺(唐書地理志許州臨)
(潁有丨丨丨本尚書臺馬融講書之地顯慶二年高宗大閱於此更名水經注太和十八年從高祖北廵届於隂山之丨丨丨)萬
歲臺(唐書禮樂志高宗乾封元年封泰山詔立登封降禪朝覲之碑名封祀壇曰舞鶴臺登封壇曰丨丨丨降禪壇曰景雲臺)
(以紀瑞焉)左右臺(唐書光宅元年分丨丨丨左臺知百司監軍旅右臺察州縣省風俗)司天臺(唐書丨丨丨掌察天)
(文稽歷數凡日月星辰風雲氣色之異率其屬而占焉每季錄祥𤯝送門下中書省紀於起居注歲終上送史館歲頒歴扵天下白)
(居易新樂府有丨丨丨歌)龍虎臺(元史文宗駐蹕丨丨丨馬祖常應制賦詩尤被歎賞昌平山水記丨丨丨在居庸關南地)
(勢高平如臺廣二里衺三里元時車駕廵幸上都皆駐蹕其上楊允孚灤京雜詠自注丨丨丨納寳地凡車駕駐蹕之所謂之納寳)
(又稱納鉢劉基有丨丨丨賦)神聖臺(莊子注心為丨丨之丨)中天臺(列子西極之國有化人来穆王乃為之改)
(築丨丨之丨劉向新序魏襄王將為丨丨之丨許綰負鍤而入曰願加一力臣聞天與地相去萬五千里其趾須方八千里盡王之)
(地不足王默然罷)柏寢臺(韓子齊景公與晏子遊少海登扵丨丨之丨望其國曰美哉堂堂乎)三休臺(賈子翟王)
(使使之楚楚王饗之章華之臺三休乃至故亦名丨丨丨)軒轅臺(山海經西王母之山有丨丨丨射者不敢西向畏丨丨之)
(丨又庾信詩軒臺聊可習仙的不難登李商隠文軒臺禹穴無虧供奉之儀)乾谿臺(陸賈新語楚靈王作丨丨之丨五百)
(仞之高欲登浮雲窺天文)五仞臺(說苑楚莊王築丨丨之丨)單父臺(說苑宓子賤為單父宰彈琴身不下堂單父理)
(杜甫詩昔年與高李晚登丨丨丨)華陽臺(燕丹子太子與樊將軍置酒扵丨丨丨出美人能鼔琴)傳教臺(古三)
(墳皇曰甲日寅辰乃鳩衆扵丨丨丨告民示始)㯃娥臺(方言吳有館娃之宫秦有丨丨之丨)縣圃臺(東方朔十洲記)
(崑崙山有三角其一角正北干星辰之輝名曰閬風巔其一角正西名曰丨丨丨其一角正東名曰崑崙宫)九子臺(三輔)
(黃圖神明臺在建章宫中上有九室今人謂之丨丨丨)集靈臺(三輔黃圖丨丨丨在華隂縣界漢武帝造李商隠詩君王)
(長在丨丨丨又西京雜記鉤弋夫人既葬香聞十餘里帝乃起通靈臺于甘泉嘗有青鳥集其上張祜詩日光斜照丨丨丨紅樹花)
(迎曉露開)凉風臺(三輔故事長安神明臺西師子圈有丨丨丨)定王臺(九域志漢長沙丨丨發既之國築丨以望)
(母朱子丨丨丨詩千年餘故國萬事只空臺)玉女臺(嵩高山記山北有丨丨三丨漢武於此見三仙女故名)虎圈
臺(闕子宋景公登丨丨之丨援九牛之弓射之矢踰孟霜之山)昆昭臺(拾遺記周靈王起丨丨之丨得崿谷隂生之樹)
(其樹千尋文理盤錯以此一樹而臺用足焉)昴畢臺(拾遺記魏明帝時黃星炳夜起丨丨丨祭之)思賢臺(拾遺)
(記晉文公焚林以求介之推有白鵶繞煙而噪火不能焚晉人起臺曰丨丨丨)崇霞臺(拾遺記燕昭王登丨丨之丨召善舞)
(者二人徘徊翔舞其舞一名縈塵次曰集羽末曲曰旋懷)望烏臺(拾遺記越王句踐入國有丹烏夹王而飛起丨丨丨)雲
明臺(拾遺記始皇起丨丨丨窮四方之珍木有宛渠之民二人騰虚緣木揮斤斧於空中子時起工午時已畢秦人謂之子午)
(臺)望鶴臺(洞冥記漢武帝作丨丨丨又扵西鑿池玩月名俯月臺亦曰眺蟾臺)俯月臺(見上)眺蟾臺(見上)
青雀臺(洞冥記東方朔望見巨靈目之化青雀飛去帝乃起丨丨丨)一柱臺(博物志江陵有臺唯一柱衆梁皆拱)
(之)泮宫臺(水經注靈光殿之西南即丨丨也在高門直北道西宫中有丨高八十尺臺池咸結石為之詩所謂思樂泮水)
(也)蘭馬臺(水經注易水東出金臺陂陂北十餘步有金臺又北有丨丨丨並高數丈秀峙相對)閱馬臺(水經注漳)
(水北逕趙丨丨丨臺基高五丈石虎每講武自于臺上放鳴鏑之矢以為軍騎出入之節)酸棗臺(水經注丨丨縣城西有韓)
(王望氣丨一名韓王臺孫楚有賦)虢公臺(水經注濟水西南歴丨丨丨在温縣周封虢仲之地晉宣帝嘗與父老宴賀扵)
(此又名賀酒臺)掠馬臺(水經注睢陽城有丨丨丨臺東有曲池池東有臺名清泠臺)清泠臺(見上)白茅臺
(水經注黃河東南逕丨丨丨)谷陽臺(水經注谷水東逕瀨鄉城東北隅有臺偏高近倚谷水在谷之南故俗謂之丨丨丨)
漢隂臺(水經注沔水東為鴨湖北逕丨丨丨西臨流望遠按眺農圃情邈灌疏意寄丨丨故用以名丨)春秋臺(述異)
(記曲阜縣南千里有孔子丨丨丨吳莱有中都丨丨丨之銘)結樓臺(伏琛三齊略記海上蜃氣時丨丨丨名海市)授
經臺(寰宇記丨丨丨在盩厔即關尹喜逄老𣆀說道德經處蘇軾詩此臺一覧秦川小不待傳經意已空)女郎臺(寰宇)
(記汝隂西北有丨丨丨胡子之女魯昭公夫人築臺賓之黃庭堅潁州詩丨丨丨下水如天)燕友臺(寰宇記丨丨丨在南)
(皮魏文帝為五官中郎將時築又云齊桓公嘗射雉於此舊名射雉臺)許由臺(戴延之西征記許昌城東有丨丨丨)望
氣臺(列仙傳老子度函關尹喜見紫氣東来曰必有異人過此後人扵其地築丨丨丨在靈寳縣)鳳女臺(列仙傳秦)
(穆公女弄玉與蕭史吹簫騎鳳今臺址在寳雞縣李嶠詩龍舟下瞰鮫人室羽節高臨丨丨丨)挂劍臺(括地志徐君愛延陵)
(季子之劍而未與後季子復来徐君已沒乃解劍挂之樹枝)昆吾臺(括地志濮陽縣古昆吾國丨丨在縣西百步即昆)
(吾墟也)青陵臺(古樂府宋康王欲奪舍人韓憑之妻乃築丨丨丨望之憑妻作詩曰南山有鳥北山張羅鳥自高飛羅將)
(柰何李白詩古来得意不相負祗今惟見丨丨丨)環榴臺(粧樓記吳王潘夫人以環挂石榴枝上其地因為臺)天井
臺(荆州圖記江陵縣東有丨丨丨飛軒光映背邑面河實郊㕓遊憩之佳處也)見山臺(洛陽名園記司馬温公獨樂園)
(中有丨丨丨)天光臺(洛陽名園記富鄭公園中有丨丨丨)玩月臺(洛陽名園記水北胡氏有丨丨丨)八卦
臺(輿地紀勝丨丨丨在上蔡縣臺四周産蓍草近臺一水曰蔡溝舊有元龜縞身素甲浮游其中又一統志畫卦臺在秦州相傳)
(伏羲畫卦于此雪後猶見卦痕)三歸臺(一統志在東阿縣世傳齊相管仲所築)文雅臺(一統志在歸德府世傳孔)
(子適宋與弟子習禮大樹下即此漢梁孝王時鄒枚相如之徒游吟其間)魯連臺(一統志丨丨丨在古聊城中高七十餘丈)
越王臺(一統志勾踐登眺之所在會稽稷山又福建邵武府亦有丨丨丨漢閩越王無諸游獵之所又番禺縣西丨丨山上)
(有丨趙佗所築張軫詩稍分揚子岸不辨丨丨丨竇鞏詩日暮東風春草綠鷓鴣飛上丨丨丨許渾詩海邊花盛丨丨丨又韓愈詩)
(樂奏武王臺)翫龍臺(一統志在葉縣葉公畫龍之所)厭氣臺(一統志丨丨丨在徐州豐縣城中秦始皇東遊望氣)
(者皆云有異因築此臺以厭王氣)白登臺(一統志在白登山上)杜康臺(一統志丨丨丨在宜城康善造酒基尚存)
讀書臺(一統志德州漢儒董仲舒盩厔縣馬融随州張衡靈臺縣晉皇甫謐金壇縣梁昭明太子射洪縣唐陳子昂眉州李)
(白孝感縣二程先生皆有丨丨丨杜光庭詩山中猶有丨丨丨風掃晴嵐畫障開華月冰壺依舊在青蓮居士幾時来)吳公
臺(一統志揚州府城北劉宋沈慶之所築弩臺也陳將吳明徹增築故名白居易詩丨丨丨下多悲風)按歌臺(一統志丨)
(丨丨舞馬臺皆在華清宫側胡曾詩水邊香滅丨丨丨)舞馬臺(見上)忘歸臺(一統志在縉雲縣吏隠山有李陽冰)
(篆銘)湧月臺(一統志武昌黃鶴樓傍)妙高臺(一統志金山僧了元建)握日臺(海錄碎事燕昭王好神仙)
(仙人甘需與王登丨丨之丨)造字臺(郡國志倉頡里在長安三會寺即其地一名倉史臺岑参丨丨丨詩空階有鳥跡猶)
(似造書時)樂善臺(王韶南雍州記高齋之後有堂堂後有射堂射堂南有大池池上有臺名丨丨丨)倉頡臺(齊乘)
(丨丨丨在夀光東北洱水所經)望海臺(齊乘巨洋水由黑冡泊入海黑冡即秦皇丨丨丨也)花首臺(羅浮靈異記朱)
(明洞常有五百花首真人遊會唐開元中奉勑建丨丨丨)重華臺(名勝志在開州治南士孫子曰衛靈公坐丨丨之丨侍御)
(數百随珠照日羅衣從風)禮賢臺(名勝志丨丨丨魏文侯築一名魏臺)伯牙臺(名勝志丨丨丨在海鹽縣臺側有聞)
(琴臺)奔牛臺(名勝志一名金牛臺在武進縣北漢時有金牛出山東石池人以栅斷其道因驟奔)道鄉臺(名勝志丨)
(丨丨在岳麓山宋鄒浩號丨丨謫衡州經此守臣温益下逐客令風雨夜渡湘江張栻為浩築丨朱子刻石曰道鄉)梳粧臺
(帝京景物略瓊花島相傳為遼后丨丨丨又盧照鄰梅花落詩雜粉向粧臺韓偓詩好將心力事粧臺)晾鷹臺(帝京景物)
(略南海子中殿傍丨丨丨臨三海子築七十二橋以渡方輿紀要漷縣西南丨丨丨高數丈周一頃元時游獵于此又元史至大元)
(年築呼鷹臺於漷州澤中)歡喜臺(帝京景物略房山縣孤山西峯横澗束望一平處曰丨丨丨)長娛臺(崔駰七依)
(張樂乎丨丨之丨)金銀臺(郭璞游仙詩神仙排雲出但見丨丨丨李白夢游天姥吟青冥浩蕩不見底日月照耀丨丨丨)
含露臺(劉鑠詩凄凄丨丨丨)嬴女臺(王融詩過息丨丨丨)不安臺(梁簡文帝寒夕詩雪花無有蒂冰鏡丨丨)
(丨)三爵臺(沈約詩照曜丨丨丨徘徊九華殿)四望臺(江總詩雲聚懷清丨丨丨)琉璃臺(隋煬帝詩鐘發)
(丨丨丨)王母臺(崔融賀殿中芝艸表芝英繞殿暫同丨丨之丨靈草成田聊比宓妃之館)祕書臺(李嶠詩英英大)
(梁國郁郁丨丨丨)光明臺(李從遠詩願將塵露點遥奉丨丨丨李嶠詩游客趨梁邸丨丨入楚丨)弄玉臺(宗楚)
(客詩簫聞丨丨丨)七寳臺(宋之問詩林下天香丨丨丨)望春臺(宋之問詩青旗遥倚丨丨丨)建章臺
(張說詩贈君芳杜草為植丨丨丨皇甫冉詩天高散騎省月冷丨丨丨)作賦臺(張說詩烟含丨丨丨)珊瑚臺(王翰)
(詩紅粧寳鏡丨丨丨青鏁銀簧雲母扇熊登孺詩丨丨丨上木棉開)長嘯臺(王維詩孫登丨丨丨又胡宿詩風逓鸞聲認嘯)
(臺)金籙臺(李白詩登高望遠瀛想象丨丨丨)蓮花臺(杜甫詩吾知多羅樹却倚丨丨丨)巫山臺(杜甫)
(詩多自丨丨丨)江上臺(杜甫詩抱病起登丨丨丨)畫麟臺(顔真卿詩功成報天子可以丨丨丨)玉簫臺(沈頌)
(詩嘗聞嬴女丨丨丨奏曲情深彩鳳来)白石臺(賈島詩新起臨湖丨丨丨)綠粘臺(白居易詩如餳氣味丨丨丨)
巴王臺(白居易詩迢迢来郭上有土青崔嵬不知何代物疑有丨丨丨)紅燭臺(白居易詩且盡青娥丨丨丨)宋
玉臺(元稹詩蘭成宅裏尋枯樹丨丨丨前別故人)枕水臺(薛能詩潁水川中丨丨丨)小葱臺(張祜贈廬山僧)
(詩粉牌新薤葉竹節丨丨丨)子雲臺(温庭筠詩白蘋安石渚紅葉丨丨丨)杜甫臺(鄭谷詩揚雄宅在唯喬木丨丨)
(丨荒絶舊隣)七真臺(趙嘏詩丨丨丨上望三台)柳覆臺(趙嘏花園即事詩烟暖池塘丨丨丨百花園裏看花来)
綠珠臺(徐凝詩金谷園中數尺土問人知是丨丨丨)飰猿臺(皮日休詩十里松門國清路丨丨丨上菩提樹)吟
詩臺(徐夤詩丨丨丨上如相問與說磻溪直釣翁)子陵臺(譚用之詩誰知歸釣丨丨丨)郭隗臺(貫休獻蜀)
(王詩自慚林藪龍鍾者亦得親登丨丨丨又羅隠詩費盡黃金老隗臺)草蔽臺(韓琦詩城近雲連堞烽閑丨丨丨)雁
王臺(蘇舜欽詩團團釋子壁軋軋丨丨丨)鬱蕭臺(范成大詩為君題作丨丨丨)月邊臺(朱子詩竟上丨丨丨)
孺子臺(林光朝詩再三為問滕王閣第一須尋丨丨丨)文昌臺(元好問詩官家新築丨丨丨)梁王臺(元好)
(問詩憶初識子丨丨丨)劉表臺(蔡珪野鷹来曲腹肉一飽精神開招呼不上丨丨丨)倚江臺(范梈詩悵望丨丨丨)
貞松臺(袁桷詩下有丨丨丨)望母臺(揭傒斯詩白髮頻登丨丨丨)樂陵臺(薩都刺詩丨丨丨上悄無人)
瓊林臺(陳樵丨丨丨詩上清丨丨丨似有千仞崇)上馬臺(馬祖常詩羞近門西丨丨丨)帝釋臺(明太祖詩)
(丨丨丨前優鉢花)說法臺(高啟詩花落還臨丨丨丨)孫文臺(三國志丨堅字丨丨)
南山有臺(詩丨丨丨丨序樂得賢也得賢則能為邦家立太平之基矣儀禮鄉飲酒禮歌丨丨丨丨笙由儀)左右
建臺(五代史一行傳戶部奏義門王仲昭六世同居勅曰其量地之宜高其外門門安綽楔丨丨丨丨高一丈二尺廣狭方正)
(稱焉圬以白而赤其四角使不孝不義者見之可以悛心而易行焉)美女登臺(唐韋續書評衛夫人書如丨丨丨丨)
對語(鳳閣麟臺)(玉署銀臺)(芸館蘭臺)(禹穴羲臺)(蟻垤蜂臺)(夏屋春臺)(劍室鏡臺)(嘯館吹臺)
(千秋觀百歲臺)(籌筆驛授經臺)(射熊館戲馬臺)(藏書室造字臺)(一柱觀九層臺)(孫弘閣郭隗臺)
摘句(随地總春臺朱邸接平臺)(花雨積成臺獻納上雲臺)(燈火下樓臺凉雨入池臺)(書雲驗魯臺仙蹕九重臺)
(蔵書入帝臺雅步挹琴臺)(萬歲聲傳龍虎臺六龍扶輦御瓊臺)(五雲書彩望雲臺終南佳氣入樓臺)
(倚風含笑向樓臺白雲深處是瑶臺)(青山長繞雨花臺除書拂曉下蘭臺)(愛花須築避風臺山窗疎影映香臺)
(山香一曲舞三臺別體尤工漢栢臺)
苔(徒哀切說文菭水衣也廣韻魚衣濕者曰濡菭亦作丨又蘚也)
韻藻青苔(淮南子水之性淖以清窮谷之汙生以丨丨不治其性也游名山記石簣山緣崖而上高百丈許悉丨丨無别)
(草木江淹丨丨賦余鑿山楹為室有丨丨焉意之所之故為是作嗟丨丨之依依兮無色類而可方别賦春宮閟此丨丨色秋帳含)
(兹明月光沈約詠丨丨詩微根如欲斷輕絲似更連李白寄遠詩相思黃葉落白露濕丨丨岑参詩白鳥上衣桁丨丨生筆牀杜牧)
(題禪智寺詩丨丨滿階砌白鳥故遲留李商隠詩秋應為黃葉雨不厭丨丨花蕊夫人宫詞旋移紅樹劚丨丨宣賜龍池再鑿開程)
(鉅夫洞雲觀詩丨丨能識六龍車明月長懸萬年樹)莓苔(異苑天台山石有丨丨之險遊天台山賦踐丨丨之滑石摶壁立之)
(翠屏杜甫詩興移無洒埽随意坐丨丨孟郊詩身被薜蘿襟山陟丨丨梯白居易游石門澗詩雲覆丨丨封蒼然無處覓白行簡五)
(色露賦滿林嶺而霞駮遍丨丨而錦章盧仝歸醉詩摩挲青丨丨莫嗔驚著汝杜牧早鴈詩莫厭瀟湘少人處水多菰米岸丨丨陸)
(龜蒙引泉詩呼童具畚鍤立鑿丨丨穿韓偓詩疎雨從東送疾雷小庭凉氣淨丨丨劉因詩今月柴關幾客来擬從屐齒數丨丨)
海苔(拾遺記張華撰博物志四百卷奏武帝賜側理紙萬番此南越所獻後人言陟里與側理相亂南人以丨丨為紙其理縱)
(横邪側因以為名南越志海藻一名丨丨吴都賦草則藿蒳豆䓻薑彙非一江蘺之屬丨丨之類注丨丨生海水中正青状如亂髮)
(乾之赤鹽蔵冇汁名曰濡苔臨海出之楊巨源謝友惠牋詩捧持價重欺雲葉封褁香深笑丨丨又楊維楨詩雲根遠帶桐江水夜)
(雨新生丨眼丨)濡苔(見上)綠苔(拾遺記靈帝起館千間采丨丨而被階江賦紫菜熒曄以叢被丨丨鬖髿乎硏上注硏與)
(硯同孟浩然来□黎新亭作碧網交紅樹清泉盡丨丨崔伯陽珠賦砑紺石而為宫被丨丨以垂纓賈至詩舊館秋隂生丨丨白居)
(易詩行登丨縟丨許渾詩巖畔古碑空丨丨司空圖詩晝景委紅葉月華鋪丨丨鄭谷海棠詩上國休誇紅杏艷深溪自照丨丨磯)
(黃滔詩丨丨勞掃逕丹鳳欲銜詞劉秉忠詩閒庭烟鎻丨紋丨貢師泰詩淮水春深丨似丨)紫苔(拾遺記岱輿北有玉梁駕)
(玄流之上丨丨覆漫味甘而柔滑食之則不饑杜甫詩扶病垂朱紱歸休步丨丨郭鈺訪友詩鸚鵡窗深鎖翠寒松花不埽丨丨乾)
碧苔(司空圖詩品亂山高木丨丨芳暉誦之思之其聲愈希李那入重陽閣詩紫庭生綠草丹墀染丨丨)蒼苔(潘岳庭前)
(安石榴賦壁衣丨丨瓦被駮蘚處悴而榮在幽彌顯杜甫贈鄭廣文詩先生早賦歸去来石田茅屋荒丨丨劉長卿泊留侯城詩功)
(名滿青史祠廟惟丨丨李端詩重露濕丨丨明燈照黃葉黃滔詩青草方中藥丨丨石裡錢蘇軾遊武昌西山詩至今好事除草棘)
(常恐野火燒丨丨朱松蘆檻詩未辦松窗眠綠浦且將屐齒印丨丨郝居中題五丈原武侯廟詩壊壁丹青仍白羽斷碑文字只丨)
(丨楊載雪後詩遨遊自兹始入林踐丨丨)春苔(別賦或丨丨兮始生乍秋風兮暫起)新苔(庾肩吾丨丨詩随潮染岸石逐)
(沫聚浮查唐太宗詩碧林青舊竹綠沼翠丨丨王灣詩行處有丨丨李德裕詩槿籬懸落照松逕長丨丨)錦苔(宋之問初至崖)
(口詩丨繢織丨蘚丹青畫松石杜甫䨇楓浦詩浪足浮紗帽皮須截丨丨鮑溶玉山謠殷勤千樹玉山頂碧洞寥寥寒丨丨譚用之)
(詩織檻丨文丨乍結墮書花印菊初殘)剜苔(韓愈石鼔歌丨丨剔蘚露節角安置妥帖平不頗)翠苔(杜牧茶山詩溪)
(盡停蠻棹旗張卓丨丨徐夤詩笻杖巖邊剔丨丨錦江波冷洗瓊瑰胡宿詩五粒青松護丨丨石門岑寂斷纖埃楊基詩誰惜柔香)
(滿丨丨)
蔓金苔(拾遺記泰始十年祖梁國獻丨丨丨色如黃金若螢火之聚大如雞卵投扵水中蔓延於波瀾之上如火生水上也宫)
(人有幸者以金苔賜之置漆盤中照耀滿室名曰夜明苔又楊烱青苔賦別生分類西京南越則烏韭兮綠錢金苔兮石髮)夜
明苔(見上羅虬詩邀恩先賜丨丨丨)沒階苔(王智深宋紀王微太保弘之弟子也江湛愛其才舉為吏部郎陳病不受)
(足不踰閫千餘年棲遲環堵之室苔草沒階又劉禹錫陋室銘苔痕上階綠草色入簾青)昆明苔(梁簡文帝鸂鶒詩口銜長)
(生葉翅染丨丨丨)稱意苔(黃庭堅詩金鋪丨丨丨)
增水苔(爾雅藫石衣注丨丨也一名石髮江東食之)乾苔(南史梁武帝御甘露厨有丨丨)衣苔(水經注尹吉甫)
(子伯竒至孝後母譖之自投于江丨丨帶藻忽夢見水仙賜以美藥)井苔(本草廢丨中多生丨可以解毒曹松詩泉兼半丨丨)
(黃庭堅詩張羅門帶雪投轄丨生丨又賈島詩空地苔連井)異苔(郭璞贈温嶠詩及爾臭味丨丨同岑)冰苔(鮑照詩露)
(色染春草泉源潔丨丨張說詩丨丨共繞留烏石)縈苔(鮑至詩荷疎不礙楫石淺好丨丨)浮苔(梁簡文帝雍州曲綠)
(水濺長袖丨丨染輕檝陳後主詩水綠已丨丨花舒正含實)輕苔(梁簡文帝晚景納凉詩横階入細笋蔽地濕丨丨唐太宗)
(小池賦映垂蘭而轉翠翻丨丨而動綠馬懷素詩映水丨丨猶隠綠緣堤弱柳未舒黃徐夤詩淺澄秋水看雲母碎擊丨丨間粉霞)
含苔(隂鏗邊城思詩柳黃未吐葉水綠半丨丨)隠苔(隋煬帝詩鳥擊初移樹魚寒欲丨丨)連苔(駱賓王詩丨丨上砌)
(無窮綠脩竹臨壇幾處斑)梯苔(李適詩捫壁窺丹井丨丨瞰乳穴閻伯嶼函谷關賦洞開一軌壁立千仞逕薦雙合丨丨孤峻)
踐苔(宋之問詩扳巖丨丨易迷路出花難李白詩丨丨朝霜滑弄波夕月圓孟浩然詩捫蘿亦丨丨輟棹恣幽討)硏苔
(盧鴻嵩山詩靈磯盤礴兮溜奔錯潄冷風兮鎮冥壑丨丨滋兮泉珠潔一飲一憩氛想滅)卧苔(孟浩然登鹿門山詩金澗餌芝)
(术石牀丨丨蘚)滋苔(常建宿王昌齡隠居詩茅亭宿花影藥院丨丨紋杜甫詩楚雨丨石丨)破苔(王建詩濕隄浴鳥痕)
(丨丨卧鹿蹟徐夤詩古鏡丨丨當席上嫩荷含露别江墳)引苔(劉禹錫詩雨丨丨侵壁)古苔(劉禹錫武昌老人說笛歌)
(丨丨蒼蒼封老節石上孤生飽風雪賈島詩白雲多處應頻到寒澗泠泠潄丨丨温庭筠詩碑折丨丨青)崖苔(李蒙娥女泉賦)
(觀其岸草翠積丨丨綺映列山光以汎灔懸樹色而涵静)寒苔(錢起詩翟門悲暝雀墨竈上丨丨)野苔(賈島送胡道士)
(詩短褐身披漬丨丨靈溪深處觀門開)淨苔(賈島詩石縫銜枯草查根上丨丨)秋苔(温庭筠詩檐向玉峯籠夜雪砌)
(因藍水長丨丨)瓦苔(陸龜蒙賦高有丨丨)噴苔(方干石門瀑布詩奔傾潄石亦丨丨)嫰苔(僧貫休詩丨丨如水沒金)
(瓶)多苔(僧貫休新蟬詩尋常看不見花落樹丨丨)潄苔(僧無可詩柳暗清波漲衝萍復丨丨)隂苔(蘇軾詩古甃缺)
(落生丨丨)脯苔(蘇軾詩丨青丨灸青蒲爛蒸鵝鴨乃瓠壺)點苔(高啟螢火詩拂竹緣莎復丨丨夜忩無月見飛来)徑
苔(楊基詩偶自循籬出丨丨刺桐花落野棠開)
玉階菭(漢書班婕妤傳婕妤退處别宫作賦自悼其辭曰華殿塵兮丨丨丨中庭萋兮綠草生又李益竹忩聞風詩時滴枝)
(上露稍霑階下苔)露染苔(鄭愔詩虚幌風吹葉閒階丨丨丨)畫雜苔(司空曙詩古井碑横草隂廊丨丨丨)兩
岸苔(錢起歸鴈詩瀟湘何事等閒回水碧沙明丨丨丨又歐陽修詩日斜閒啄岸邊苔)水變苔(張仲素詩雪盡萱抽)
(葉風輕丨丨丨)幾層苔(賈島詩笋迸隣家還長竹地經山雨丨丨丨)劍生苔(白居易詩杜陵書積蠧豐獄丨丨丨)
(又張雨詩石幢隂篆濕生苔)影中苔(雍陶四松詩拂冠枝上雪染履丨丨丨)竹掃苔(劉得仁詩無事門多掩隂)
(階丨丨丨又喻鳬詩鳥啄林梢果鼯跳竹裏苔)滿壁苔(章碣詩竹拂闌干丨丨丨又李東陽詩古洞青緣半壁苔)草似
苔(韓偓半醉詩西樓悵望芳菲節處處斜陽丨丨丨)石上苔(鄭谷别無本上人詩松上閒雲丨丨丨自嫌歸去夕陽催)
(司馬光觀畫山水詩不盡林端雪長青丨丨丨)雨後苔(司馬光梧桐詩實滿風前地根添丨丨丨袁凱詩稚子兼鉏丨丨丨)
(又劉基詩望夫石老雨添苔)一方苔(王安石白蓮亭詩山亭新破丨丨丨白帝留花滿四隈)滑如苔(陸游詩滑)
(路丨丨丨澀路澀若梯)半弓苔(楊萬里詩松隂一架丨丨丨)松逕苔(倪瓚懷陸徵君詩歸掃丨丨丨遲君踐幽)
(約)葉滿苔(善住詩幾夜西風丨丨丨燕巢空在鏁塵埃)漠漠苔(高啟梅花詩寒依疎影蕭蕭竹春掩殘香丨丨)
(丨)
對語(瓊葉錦苔)(天蓼海苔)(紫籜蒼苔)(藉草卧苔)(連錢荇蔓金苔)(魚穿藻鶴啄苔)(千挺竹半弓苔)
摘句(白露點青苕拂石枕蒼苔)(蒼鱗雨起苔蝸涎篆壁苔)(小橋分路入青苔一徑花隂轉綠苔)
(閑庭只是長莓苔銀塘曲水半含苔)(榴花新釀綠于苔階下饑禽啄嫩苔)
該(古哀切載也又備也)
韻藻易該(杜甫詩得喪初誰識榮枯劃丨丨)
仁聖該(東都賦丨丨之事既丨而帝王之道偹矣)三禮該(梁簡文帝南郊頌六典斯備丨丨必丨又陳子昂詩玉帛)
(羣臣醉徽章縟禮該)委瑣該(韓愈雪詩隠匿瑕疵盡包羅丨丨丨)造化該(孟郊詩苟非聖賢心孰與丨丨丨)萬
卷該(王安石詩老矣丨丨從兼丨)
增兼該(晉書庾亮傳先帝神武算略丨丨是以役不踰時而凶彊馘滅隋書音樂志漢雅樂郎杜䕫能曉樂事八音七始靡)
(不丨丨魏都賦雜糅紛錯丨丨泛博)遍該(晉書范平傳平硏覽墳索丨丨百氏姚信賀邵之徒皆從受業)淹該(唐書儒學)
(傳啖助丨丨經術善為春秋考三家短長縫䘺漏闕號集傳凡十年乃成又趙彦昭傳彦昭少游獵以所獲饋其母母泣曰汝不好)
(書而敖蕩吾安望哉不為食彦昭感激遂力學丨丨書記李劉謝薦舉啟乏吳下阿蒙之學顧曰丨丨無江東子布之詞反云典麗)
不該(莊子丨丨不徧一曲之士也薛據詩我聞雷雨施天澤罔丨丨陳傅良尋梅詩久欲頌梅花恒恐累紙寫丨丨)硏該
(抱朴子六藝備丨八索必丨)備該(畫錄宋展子虔觸法為情丨丨妙絶古畫品錄畫有六法惟陸探微衛協丨丨之矣劉孝)
(綽與昭明太子啟殿下誨道觀書俯同好學前載枉直丨丨神覽)坐該(邯鄲淳陳紀碑凡前言往行靡不丨丨其善也)行
該(陸雲贈顧彦先詩丨丨其高德備其新)樂該(王融贈族叔衛軍詩六丨畢丨五禮備貫七訓是敷三英有粲)洞該
(梁昭明太子謝敕賚地圖啟丨丨八藪混觀六合域中天外指掌可求地角河源戸庭不出)䨇該(袁暉和聖製送張說詩丹)
(青不獨任韜略遂丨丨)重該(左傳少皥有四叔曰丨曰丨曰修曰熙實能金木及水使丨為勾芒丨為蓐收)謝該(後漢)
(書丨丨傳該字文儀善明春秋左氏為世名儒門徒數百千人仕為公車司馬令以父母老託疾去官少府孔融上書薦之謂該體)
(曾史之淑性兼商偃之文學可詔該令還書奏即徵還拜議郎)山該(晉書丨丨傳山濤子該宇伯倫嗣父爵仕至并州刺史太)
(子左率)蕭該(北史何妥傳學士之自江南来者丨丨包愷並知名該蘭陵人與何妥同至長安性篤學尤精漢書甚為貴遊)
(所禮)宋該(北史文苑傳序魯徵杜廣徐光尹弼之儔知名於二趙丨丨封奕朱彤梁讜之屬見重於燕秦)
思力該(梁書王筠傳筠嘗為詩呈約約報書云覽所示詩實為麗則丨丨所丨一至乎此歎服吟研周流忘念)辰數
該(隋書律歴志五數者一十百千萬也數起於建子黃鍾之律始一而每辰三之歴九辰至酉得一萬九千六百八十三而五數)
(備成以為律法又参之終亥凡歴十二辰得十有七萬七千一百四十七而丨丨丨矣)技術該(南史梁元帝紀帝於丨丨)
(無所不丨嘗不得南信筮之遇剥之艮曰南信已至今當遣左右往看果如其說賓客咸歎其妙)六法該(畫錄隋参軍楊)
(契丹丨丨頗丨殊豐骨氣)衆妙該(張紘枕賦丨丨丨而悉備又傅咸鳳賦伊儀鳳之誕育兮禀朱行之淳精故能體該衆妙)
(德備五靈)天網該(曹植與楊修書吾王於是設丨丨以丨之頓八紘以掩之今畢集兹國矣)百神該(謝朓祀敬亭山)
(春雨聯句福降羣仙下識逸丨丨丨)至道該(程行諶詩象繫微言闡詩書丨丨丨又王安石英德殿上梁文道該五泰德貫)
(二儀)宇宙該(鄭愔詩睿覽山川匝宸心丨丨丨)理必該(孟浩然詩忘言丨丨丨)載籍該(楊載詩養素稠)
(山僻觀竒丨丨丨)豪分該(范梈詩吏負鈞石寄法已丨丨丨)
才(昨哉切說文草木之初也又用也質也力也文丨也韻會能也通作材又姓)
韻藻三才(易昔者聖人之始作易也將以順性命之理是以立天之道曰隂與陽立地之道曰柔與剛立人之道曰仁與)
(義兼丨丨而兩之故易六畫而成卦注設六爻以效丨丨之動晉書范寗傳夫聖人者德侔二儀道冠丨丨唐書輿服志天子之服)
(黻以繒為之上廣一尺以象天數下廣二尺以象地數長三尺朱質畫龍火山三章以象丨丨陳子昂觀酺詩崇恩踰五日惠澤暢)
(丨丨又晉書東海王越以劉輿為長史時稱越府有丨丨潘㴞大才劉輿長才裴邈清才北齊書魏收傳收與温子昇邢子才齊譽)
(世號丨丨又作材晉語楚王曰晉公子敏而有文約而不謟丨丨傅之天祚之矣注丨丨謂狐趙賈)賢才(書任官惟丨丨左右)
(惟其人晉書山濤傳濤為冀州刺史冀州俗薄無相推轂濤甄拔隠屈搜訪丨丨旌命三十餘人皆顯名唐書張文瓘傳文瓘為相)
(同列以堂饌豐餘欲少損文瓘曰此天子所以重樞務待丨丨也若不任職當自引避不宜節減以自取名)論材(禮記司馬)
(辨丨官丨論進士之賢者以告于王而定其論論定然後官之)官材(見上亦作才潘勖九錫文丨丨任賢羣善必舉杜佑通典)
(叙行教化在乎設職官設職官在乎審丨丨)民材(禮記凡官丨丨必先論之又凡居丨丨必因天地寒煖燥濕注使其材藝)
(堪地氣也)卿材(左傳晉卿不如楚其大夫則賢皆丨丨也晉語僖負羈曰晉公子生十七年而亡丨丨三人從之可謂賢矣杜)
(牧詩霄漢幾多同學伴可憐頭角盡丨丨亦作才唐書温大雅傳大雅與彦博大有皆知名薛道衡見之歎曰三人者皆丨相丨也)
楚材(左傳維丨有丨晉實用之孟浩然詩共理分荆國招賢貴丨丨劉禹錫詩知逐征南冠丨丨)不才(左傳王送知瑩)
(曰子其怨我乎對曰二國治戎臣丨丨不勝其任以為俘馘執事不以釁鼓使歸即戮君之惠也臣實丨丨又誰敢怨唐書孟浩然)
(傳王維私邀浩然入内署俄而明皇至浩然匿牀下帝詔之出問其詩浩然誦丨丨明主棄句帝曰朕未嘗棄卿柰何誣朕因放還)
(唐彦謙韋曲詩欲寫柔腸愧丨丨多情練漉已低摧張蠙詩幾出東堂謝丨丨)慮材(左傳冉求從季孫武叔呼而問戰焉對曰)
(小人丨丨而言量力而共者也)咨才(魯語丨丨為諏)達材(孟子有成德者有達財者疏有材之具而不能用者則教而達)
(之子貢問曰賜也何如子曰女器也曰何器也曰瑚璉也子謂子夏曰女為君子儒無為小人儒是為有丨丨之教者也人物志主)
(德者聰明平淡總丨衆丨而不以事自任者也又史記田敬仲世家贊易之為術幽明遠矣非通人逹才孰能注意焉)降才
(孟子非天之丨丨爾殊也)英才(孟子得天下丨丨而教育之三樂也風俗通義應融歎司徒祝恬曰伯休不世丨丨也當為國)
(家幹輔沈佺期詩一經傳舊德五字擢丨丨李白詩劇辛樂毅感恩分輸肝剖膽效丨丨張子西銘育丨丨潁封人之錫類)口
才(家語宰予有丨丨以言語著名又端木賜有丨丨著名孔子每詘其辨)竒才(史記周昌傳趙堯年少為符璽御史趙人)
(方與公謂御史大夫周昌曰君之史趙堯年雖少然丨丨也君必異之且代君之位蜀志諸葛亮傳司馬宣王案行其營壘處所曰)
(天下丨丨也南史蕭子範傳為南平王從事中郎王曰此宗室丨丨也宋史張方平傳凡書皆一閱終身不再讀屬文未嘗起草人)
(曰天下丨丨也又蘇軾傳遷翰林學士宣仁曰此先帝意也先帝每誦卿文章必曰丨丨竒才但未及進用卿耳軾不覺哭失聲左)
(思詩何世無丨丨遺之在草澤郭璞詩丨丨應世出)雅材(漢書禮樂志河間獻王有丨丨以為治道非禮樂不成因獻所集雅)
(樂天子下大樂官常存肄之上林賦揜羣雅張揖注詩小丨之丨七十四人大丨之丨三十一人亦作才後漢書周榮傳榮子興少)
(有名譽尚書陳忠薦之曰諸郎多文俗吏鮮有丨丨興抱竒懷能随軰棲遅誠可歎息唐書魏知古傳知古方直有丨丨以著作郎)
(修國史又劉歆與揚雄求方言書子雲澹丨之丨沉鬱之思)茂材(漢書武帝紀元封五年名臣文武欲盡詔令州郡察吏民)
(有丨丨異等可為將相及使絶國者應劭注舊言秀才避光武諱稱丨丨師古注茂美也亦作才後漢書黃琬傳舊制光禄舉三署)
(郎以功高久次才德尤異者為丨丨四行吳志孫權傳年十五為陽羡長郡察孝廉州舉丨丨)薄材(漢書嚴助傳越人綿力丨)
(丨不能陸戰亦作才陸游詩丨丨施畎畆樸學教兒童又南史廣陵人高爽有險丨丨)量材(漢書董仲舒傳毋以日月為功)
(實試賢能為上丨丨而授官錄德而定位則廉耻殊路賢不肖異處矣亦作才後漢書劉愷傳三公考功丨丨以序庶僚)角材
(漢書賈誼傳陛下之與諸公非親丨丨而臣之也)資材(漢書晁錯傳今以陛下神明德厚資財不下五帝按毛晃增韻財與)
(材同)軼材(漢書王褒傳益州刺史奏褒有丨丨上乃徵褒文心雕龍集雕篆之丨丨發綺縠之高喻亦作才司馬相如諫獵書)
(卒然遇丨丨之獸駭不存之地)中材(漢書王嘉傳吏或居官數月而退送故迎新交錯道路丨丨苟容求全下材懷危内顧壹)
(切營私者多二千石益輕賤吏民慢易之)下材(見上)愛才(後漢書皇甫規傳規字威明為度遼將軍欲退身避地數上病)
(不見聽會友人喪還越界迎之因令客密告刺史言當舉奏刺史曰威明故激我耳吾當為朝廷丨丨何能申此計乎岑参送杜位)
(詩夫子且歸去明時方丨丨又唐書蕭潁士有奴事潁士十年笞楚嚴慘或勸之去曰非不能去丨其丨爾陸游詩奴丨丨如蕭潁)
(士婢知詩似鄭康成)吏才(後漢書崔寔傳明於政體丨丨有餘孫逖詩天使出霜臺行人擇丨丨吳師道詩州縣原非健丨丨)
筆才(王隠晉書太叔廣長口才摯虞長丨丨衆坐廣談虞不能對虞退筆難廣廣不能荅更相嗤笑紛然於世)大才(南史)
(紀少瑜傳到溉常目少瑜曰此人有丨丨而無貴仕唐書韋安石傳安石調乾封尉蘇良嗣當國謂安石曰丨丨當大用徒勞州縣)
(可乎薦擢膳部郎鍾嶸詩品晉平原相陸機才高詞瞻舉體華美咀嚼英華厭飫膏澤文章之淵源也張公歎其丨丨信矣韓愈送)
(南海鄭尚書詩事事皆殊異無嫌屈丨丨)天才(北史李德林傳少孤未有字魏收謂之曰識度丨丨必至公輔吾輙以丨丨字)
(卿唐書王勃傳父福畤左遷交阯令勃往省道出鍾陵九月九日都督大宴滕王閣宿命其婿作序以誇客因出紙筆徧請客莫敢)
(當至勃汎然不辭都督怒起更衣遣史伺其文一再報語益竒乃曰丨丨也請遂成文極歡罷管輅别傳輅禀受丨丨明隂陽之道)
(吉凶之情一得其源遂涉其流)羣材(唐書百官志唐官司之別曰省曰臺曰寺曰監曰衛曰府各識其屬以分職定位所以任)
(丨丨治百事朱子詩黌序育丨丨亦作才文心雕龍陳思之表獨冠丨丨三國名臣序贊宗匠陶鈞而丨丨緝熙李白詩明斷自天)
(啟大略駕丨丨杜甫詩郊扉存晚計幕府愧丨丨)遂材(管子選賢丨丨而禮孝弟則姦偽止)爵材(管子信賞審罰丨丨)
(禄能則強)輇才(莊子後世丨丨諷說之徒皆驚而相告也注小才也)任才(黃石公素書丨丨使能所以濟務)蠧才
(小劉子丨丨於幽岫腐智於柴蓽者盖人不能自薦未有為之舉也)仙才(漢武内傳西王母曰劉徹好道然形慢神穢雖當語)
(之以至道殆恐非丨丨也詩話總龜宋景文評唐人詩云太白丨丨長吉鬼才李白詩稽首再拜之自愧非丨丨李商隠詩神物龜)
(酬孔丨丨鶴姓丁又自有丨丨自不知十年長夢採華芝)翹材(西京雜記平津侯自以布衣為宰相乃開東閣營客館以招天)
(下之士一曰欽賢館次曰丨丨館次曰接士館其有才堪九列將軍二千石者居丨丨之館)麤才(北夢瑣言唐大中以来廊)
(廟之士耻言韜略薛能雖居方鎮常自目為丨丨薛能詩柳營茅土倦丨丨蘇軾竹詩丨丨杜牧真堪笑喚作軍中十萬夫)懷
才(李陵答蘇武書丨丨受謗能不得展)埒材(舞賦丨丨角妙夸容乃理注埒等也)䨇材(張衡賦丨丨悲於不納兮竝詠)
(詩而清歌注丨丨玉女宓妃也)儇才(南都賦丨丨齊敏受爵傳觴注儇者急疾也)隠才(羊祜讓開府表有遺德於版築)
(之下有丨丨於屠釣之間)程才(陸機演連珠明主丨丨以效業又文賦辭丨丨以效伎)上才(沈約詠月詩高樓切思婦)
(西園游丨丨高適詩聖代務平典輶軒推丨丨)八才(庾信五聲歌既興周室之三聖又舉唐朝之丨丨注謂八元八愷也)憐
才(杜甫懷李白詩世人皆欲殺吾意獨丨丨温庭筠詩越溪漁客賀知章任達丨丨愛酒狂)善才(白居易琵琶行序嘗學琵)
(琶於穆曹二丨丨)狂才(孟郊詩宋玉逞大句李白飛丨丨)
文武才(詩汎汎楊舟載沉載浮箋舟者沉物亦載浮物亦載喻人君用人丨亦用丨亦用於人之丨無所廢也袁暉送張說)
(廵邊詩欲說恩華盛平生丨丨丨又吕温詩誰道南方乏武才亦作材唐書李光弼傳光弼器識宏遠志懷沉毅藴孫吳之略有丨)
(丨之丨)天下才(齊語施伯曰夫管子丨丨之丨也所在之國必得志於天下高適詩脫略身外事交遊丨丨丨)命世
才(孟子題辭有風人之託物二雅之正言可謂直而不倨曲而不屈丨丨亞聖之大丨者也李陵答蘇武書信丨丨之丨抱將相)
(之具)亞聖才(見上)王佐材(漢書董仲舒傳贊劉向稱董仲舒有丨丨之丨雖伊吕亡以加管晏之屬伯者之佐殆不)
(及也北史于謹沉深有識量太宰元天穆見之歎曰丨丨丨也亦作才後漢書王允傳同郡郭林宗見而竒之曰王生一日千里丨)
(丨丨也遂與定交唐書李靖傳仕隋為殿内直長吏部尚書牛弘見之曰丨丨丨也又杜如晦傳秦王府屬多外遷王患之房喬曰)
(去者雖多不足吝如晦丨丨丨也大王欲經營四方捨如晦無共功者因表留幕府宋史富弼傳弼博學冇大度范仲淹見而竒之)
(曰丨丨丨也又姚鵠詩衆傳君負佐王才)斗筲材(漢書谷永傳永謝王鳳曰永丨丨之丨質薄學朽無一日之雅左右之介)
(亦作才蘇軾責授吕惠卿建寧軍副使制以丨丨之丨挟穿窬之智)盡其材(漢書董仲舒傳臣願陛下興太學置明師以養)
(天下之士數考問以丨丨丨則英俊宜可得矣)良史材(漢書司馬遷傳贊自劉向揚雄博極羣書皆稱遷有丨丨之丨服其)
(善叙事理辨而不華質而不俚其文直其事核不虚美不隠惡故謂之實錄亦作才晉書陳夀傳夀撰魏吳蜀三國志凡六十五篇)
(時人稱其善叙事有丨丨丨又僧皎然送李陽冰西上獻書詩漢日中郎妙周王太史才)專對才(漢書王吉傳吉兼通五經)
(能為騶氏春秋好梁丘賀易說令子駿受焉光禄勲匡衡舉駿有丨丨丨遷諫大夫)十倍才(蜀志諸葛亮傳先主謂亮曰君)
(才十倍曹丕必能安國終定大事郝居中題五丈原武侯廟詩三分豈是平生志丨丨寧論蓋世丨)百里才(蜀志龐統傳守)
(耒陽令不治免官魯肅遺先主書曰龐士元非丨丨丨也使處治中别駕之任始當展其驥足耳又蔣琬傳除廣都長不理時又沉)
(醉先主將加罪諸葛亮請曰蔣琬社稷之器非丨丨之丨其為政以安民為本不以修飾為先願重加察駱賓王詩地是三巴俗人)
(非丨丨丨)八斗才(南史謝靈運云天下才共一石曹子建獨得八斗我得一斗自古及今共用一斗竒才博識安足繼之李)
(商隠詩宓妃愁坐芝田館用盡陳王丨丨丨徐夤詩欲言温樹三緘口閑賦宫詞丨丨丨)洛陽才(南史劉孺傳侍宴夀光殿)
(詔羣臣賦詩時孺與張率並醉未及成武帝取孺手版戲題曰張率東南美劉孺丨丨丨攬筆須應就何事久遲回李白詩何時入)
(宣室更問丨丨丨又宋史邵雍傳雍德器粹然人無少長一接以誠故賢者悅其德不賢者服其化一時洛中人才特盛而忠厚之)
(風聞於天下)公輔才(唐書王珪傳珪少孤且貧始隠居時與房玄齡杜如晦善母李嘗曰兒必貴然未知所與遊者何人)
(試與偕来會房杜過李窺大驚喜曰二客丨丨丨汝貴不疑)擊搏才(唐書李珏為侍御史韋處厚曰清廟之器非丨丨丨)
厮養材(說苑王將東面目指氣使以求臣則丨丨之丨至矣)水鏡才(管輅别傳諸葛原戒輅曰卿有丨丨之丨所見)
(者妙仰觀雖神禍如膏火不可不慎)七步才(世說文帝嘗令東阿王七步中作詩不成者行大法應聲便為詩曰煑豆持作)
(羹漉敊以為汁萁在釜下燃豆在釜中泣本自同根生相煎何太急帝深有慙色駱賓王詩天子三章傳陳思丨丨丨)鷹犬
才(檄豫州文與操同諮合謀授以裨師謂其丨丨之丨爪牙可任)一介才(張載劍閣銘丨丨之丨必記無文之典咸秩)
濟時才(薛道衡詩幸逢為善樂須降丨丨丨杜甫詩艱危深仗丨丨丨又張說送任御史賑河北詩將興泛舟役必佇濟川)
(才又杜甫詩殊方又喜故人来重鎮還須濟世才)作賦才(楊炯詩漢帝求仙日相如丨丨丨孫逖詩共言東閤招賢地自)
(有西征丨丨丨又袁暉詩興逸横汾體恩褒作頌才)卧龍才(駱賓王詩漢陽窮鳥客梁甫丨丨丨)五可才(張說詩西)
(華三公族東闈丨丨丨按晉武帝欲為太子娶衛瓘女曰衛公女有五可)禮樂才(張說詩王宰丹青化春卿丨丨丨)馬
卿才(馬懷素詩何幸得参詞賦職自憐終乏丨丨丨王維詩明朝紫書下應問長卿才)子雲才(王維詩聞道甘泉能)
(獻賦懸知獨有丨丨丨)爕理才(孟浩然和張丞相詠雪詩不覩豐年瑞安知丨丨丨)武庫才(孟浩然詩釋子彌天)
(秀將軍丨丨丨)經綸才(李白詩獨酌聊自勉誰貴丨丨丨)屈宋才(杜甫詩不必伊周地皆登丨丨丨又温庭筠詩)
(倚欄愁立獨徘徊欲賦慙非宋玉才)不凡材(杜甫鷹詩萬里寒空秪一日金眸玉爪丨丨丨又楊巨源詩欲題風韻愧凡才)
德勝才(司馬光論丨丨丨謂之君子)
增卦材(易彖者材也注材才德也彖言成丨之丨以統卦義也)多材(書能丨丨多藝能事鬼神亦作才朱慶餘送李)
(侍御入蕃詩戎裝非好武書記本丨丨僧齊已詩我將何事托丨丨)馬才(詩思無期思丨斯丨亦作材傅奕舞賦丨丨不同各)
(相傾奪)斂才(禮記凡語于郊者必取賢丨丨焉)儁才(左傳酆舒有三丨丨注儁絶異也晉語鄭叔詹曰晉公子成而)
(丨丨離違而得所久約而無釁注言成人而有丨丨也北史何妥傳妥少機警湘東王召為誦書時蘭陵蕭眘亦有丨丨住青楊巷)
(妥住白楊頭時人為之語曰世有兩儁白楊何妥青楊蕭眘)擇才(晉語史黯曰夫亊君者獻能而進賢丨丨而薦之)秀
才(史記賈誼傳誼年十八以能誦詩屬書聞於郡中吳廷尉為河南守聞其丨丨召置門下後漢書黃瓊傳論漢初詔舉賢良方)
(正州郡察孝廉丨丨隋書杜慎徽傳兄弟數人俱未弱冠竝以文章才辨籍甚三河之間開皇末舉丨丨尚書試方略應對如響下)
(筆成章僕射楊素負才傲物慎徽抗辭酬對無所屈素甚不悅會林邑獻白鸚鵡素促召慎徽及至即令作賦援筆立成素始異之)
(因令更儗諸雜文筆十餘條又皆立成而辭理華贍素乃歎曰此真丨丨吾不及也弟正藏弱冠舉丨丨唐書杜正倫傳隋世重舉)
(丨丨天下不十人而正倫一門三丨丨皆高第為世歆美又選舉志凡丨丨試方略策五道以文理粗通為上上上中上下中上凡)
(四等為及第文選稽康有贈丨丨入軍詩王融任昉皆有策丨丨文又袁中道詩解事長虧女丨丨又續搜神記兖州張審通為泰)
(山府君所召額上安一耳既醒額癢果生一耳尤聰俊時號三耳丨丨開天傳信記葉法善居玄真觀常有朝客十餘人詣之觧帶)
(淹留滿坐思酒忽有人扣門云麴丨丨傲睨直入居於末席良久暫起如風旋轉法善密以小劒擊之随手喪元墜於階下化為瓶)
(蓋一坐驚遽視其處所乃盈瓶醲醖也咸大笑飲之其味甚佳坐客醉而撫其瓶曰麴生風味不可忘也)至材(漢書藝文志歴)
(譜者序四時之位正分至之節會日月五星之辰以考寒暑殺生之實此聖人知命之術也非天下丨丨其孰與焉)負材(漢書)
(季布欒布傳贊彼自丨其丨受辱不羞欲有所用其未足也)俊材(漢書王褒傳益州刺史王襄聞褒有丨丨請與相見使褒)
(作中和樂職宣布詩亦作才魯靈光殿賦非夫通神之丨丨誰能克成乎此勲又杜甫詩若道土無英丨丨何得此有屈原宅)異
才(漢書終軍傳年十八選為博士弟子至府受遣太守聞其有丨丨召見軍甚竒之與交結軍揖太守而去魏志王粲傳左中郎)
(將蔡邕才學顯著貴重朝廷常車騎填巷賓客盈坐聞粲在門倒屣迎之粲至年既幼弱容状短小一坐盡驚邕曰此王公孫也有)
(丨丨吾不如也南史張稷新除尚書僕射託任昉為讓表昉令劉之遴代作操筆立成昉曰荆南秀氣果有丨丨杜甫詩丨丨應間)
(出司馬光詩太行横擁巨川回三晉由来産丨丨)雄材(漢書武帝紀贊如武帝之丨丨大略不改文景之恭儉以濟斯民雖)
(詩書所稱何以加焉亦作才魏志程昱說曹公曰劉備有雄才而甚得衆心)小材(漢書董仲舒傳丨丨雖絫日不離於小官)
(賢材雖未久不害為輔佐)瑣材(漢書序傳錯之丨丨智小謀大亦作才後漢書宦者傳惑其瑣才特蒙恩澤)高才(後漢)
(書賈逵傳令逵自選公羊嚴顔諸生丨丨者二十人教以左氏與簡紙經傳各一通又龐参傳御史中丞樊凖疏薦故左校令龐参)
(勇謀不測卓爾竒偉丨丨武略有魏尚之風)逸才(後漢書蔡邕傳伯喈曠世丨丨多識漢事當續成後史為一代大典司馬)
(彪續漢書孔融與陶丘洪邊譲竝以俊秀為後進冠融持論經理不及讓等而丨丨宏博過之晉書袁宏傳宏有丨丨文章絶美曾)
(為咏史詩是其風情所寄又王濟傳濟少有丨丨風姿英爽氣盖一世管輅别傳明主不獨治丨丨不久滯方干題路支使南亭詩)
(睡時分得江淹夢五色毫端弄丨丨)絶才(後漢書班固傳東平王蒼輔政固奏記曰司空掾桓梁京兆祭酒晉馮扶風掾李育)
(京兆督郵郭基凉州從事王雍弘農功曹史殷肅此六子者皆有殊行丨丨德隆當世又郭太傅黃允以雋才知名林宗見而謂曰)
(卿有丨人之丨足成偉器然恐守道不篤將失之矣)試才(後漢書自左雄任事限年丨丨)皇材(魏志丨丨帝器)料材
(晉書文帝紀簡賢丨丨營求俊逸)得才(晉書山簡傳簡為左僕射領吏部欲令朝臣各舉所知以廣丨丨之路乃上疏曰自)
(古興替實在官人苟丨其丨則無物不理唐書韋陟傳陟除吏部郎中張九齡引為中書舍人與孫逖梁涉竝司書命時號丨丨)
宏材(晉書郭璞傳贊景純通秀夙振丨丨唐書選舉志天子自詔四方德行才能文學之士或高蹈幽隠與其不能自逹者下)
(至軍謀將略翹關拔山絶藝竒技莫不兼取其名目随人主臨時所欲其所以待之之禮甚優而丨丨偉論非常之人亦時出於其)
(間不為無得也)五才(晉書樂志天有六氣地有丨丨而天地數畢焉又食貨志因天而資五緯因地而興丨丨世屬升平物流)
(倉府又六韜將有丨丨勇智仁信忠)叙才(晉書齊王攸傳齊國相上長吏缺典書令請求差選攸曰忝受恩禮不稱惟憂至於)
(官人丨丨皆朝廷之事非國所宜裁也其令自上請之)搜才(南史謝莊傅于時丨丨路狭莊表陳求賢之義)盛才(南史)
(柳惔傳惔世隆子興兄悅齊名王儉謂人曰柳氏二龍可謂一日千里儉嘗造世隆宅惟求悦及惔遣謂世隆曰賢子俱有丨丨今)
(故報禮若仍相造似非本意恐年少窺人杜甫詩丨丨冠巖廊)文才(南史劉孝綽傳孝綽兄弟及羣從子姪當時有七十人俱)
(能屬文近古所未有也其三妹竝有才學)禮才(南史齊竟陵王子良傳子良少有清尚丨丨好士居不疑之地傾意賓客天下)
(才學皆游集焉)揆才(南史齊明帝躬親細務鍾嶸上書曰古者明君丨丨頒政量能授職)露才(陳書江總傳豈降志而辱)
(身不丨丨而揚己班固離騷序屈原丨丨揚己競乎危國羣小之間以離䜛賊)麗才(北史文苑傳序曹王陳阮負宏衍之思挺)
(棟幹於鄧林潘陸張左擅侈丨之丨飾羽儀於鳳穴)實才(唐書選舉志永隆二年考功員外郎劉思立言明經多抄義條進士)
(惟誦舊策皆無丨丨而有司輙以人才充第詔自今明經試帖十得六以上進士試雜文二篇通文律者然後試策亦作材王丘傳)
(開元初為考功員外郎時多以請托進者丘務覈實材采錄精明無與丘比)趫才(唐書姜確傳太宗選丨丨衣五色袍乘六)
(閑馬直屯營宿衛仗内號曰飛騎每出幸即以從拜確左屯衞將軍分典之亦作材吳都賦趫材悍壮此焉比廬)美才(唐書)
(文藝傳序唐興百年諸儒爭自名家大歴正元間丨丨軰出抵轢晉魏上軋漢周唐之文完然為一王法)抑才(唐書崔渙傳渙)
(為江淮宣諭選補使收采遺佚不以親故自嫌常曰丨丨虞謗吾不忍焉)身材(唐書選舉志長安二年始置武舉其制有長垜)
(馬射步射平射筒射又有馬槍翹關負重丨丨之選)薦材(唐書樊澤傳澤子宗師力學多通解著春秋傳韓愈稱其議論正平)
(有經據嘗丨其丨)審材(五代史周臣傳王朴獻平邊策云必先進賢退不肖以清其時用能去不能以丨其丨恩信號令以)
(結其心)掄才(商子今上丨丨能知慧而任之)稱材(孔叢子子高見齊王齊王問誰可臨淄宰稱管穆焉王曰穆容貌陋)
(民不敬對曰臣所稱丨其丨也)令材(人物志有少有丨丨遂為雋器者亦作才韋應物詩輝輝發衆顔灼灼歎令才)鈞材
(人物志丨丨而好學明者為師)隻才(抱朴子偏長丨丨)清才(魏氏春秋孔融有高名丨丨方干詩丨丨今古定難逢)
持才(管輅别傳吾欲持酒以禮丨丨以愚)叡才(管輅别傳諸葛原曰持卿丨丨遊於雲漢之間不憂不富貴也亦作睿李)
(憕詩更喜年芳入睿才)成才(管輅别傳神在廣博志不務學弗能丨丨)明才(管輅别傳既有丨丨遭朱陽之運於時名)
(勢赫奕若火猛風疾)無才(管輅别傳術數有百數十家其書有數千卷然而世鮮名人皆由丨丨不由無書也孔平仲談苑石)
(曼卿登第覆考被黜受三班借職曼卿為詩曰丨丨且作三班士請事爭如錄事參王維詩丨丨不敢累明時)庸才(十六國春)
(秋李特至劒閣顧盼險阻曰劉禪有如此之地而面縛於人豈非丨丨耶)良才(抱朴子丨丨大智亦有國之六翮也曹植詩大)
(國多丨丨譬海出眀珠陶潛詩丨丨不隠世)驚才(文心雕龍不有屈原豈見離騷丨丨風逸壮志煙高)富才(文心雕龍)
(積學以儲寳酌理以丨丨)含才(文心雕龍宋玉丨丨頗亦負俗)妙才(文心雕龍離騷文詞雅麗為詞賦之宗雖非明哲可)
(謂丨丨又魏志夏侯淵字丨丨)蜀才(顔氏家訓易有丨丨注江南學士遂不知是何人而李蜀書云姓范名長生自稱丨丨)
施才(東方朔客難天下無害雖聖人無所丨丨)須才(袁宏三國名臣贊才為世出世亦丨丨)韓才(陶潛乞食詩感)
(子漂母惠愧我非丨丨)用才(陶潛詩巖巖顯朝市帝者慎丨丨劉長卿詩中朝正丨丨又杜甫詩丨丨文章境)呈才
(顔延之七繹梓漆簡聲麗客丨丨陳舞態開吹臺又赭白馬賦漢道亨而天驥丨丨魏德懋而澤馬效質)授才(顔延之文帝圖)
(斯艱簡兵丨丨實命陽子佐命危臺)偉才(謝朓酬德賦序右衛沈侯以冠世丨丨眷予以國士)㳂才(王融策秀才文必待)
(天爵具修人紀咸事然後丨丨授職揆務分司)鑄才(江淹代謝荆州刺史表丨丨式弘練物惟遠)洪才(蕭琛和簡文琵)
(琶峡詩麗藻若龍雕丨丨類河瀉)瓌才(駱賓王詩金壇分上將玉帳引丨丨張方平除吕公弼樞密使制丨丨重任中廣厦)
(之棟梁雅音自和合清廟之琴瑟)通才(宋之問詩試劇仰丨丨)生才(張九齡和裴侍中詩丨丨作霖雨繼代有清通)
辯才(李白詩粲然有丨丨又何延之蘭亭記蘭亭右軍亦自珍愛留付子孫傳掌至七代孫智永永禪師遺書竝付弟子丨丨)
(辯才俗姓袁氏梁司空昂之玄孫丨丨博學工文琴棋書畫皆得其妙嘗於所寝方丈梁上鑿其暗檻以貯蘭亭貞觀中太宗銳志)
(翫書臨寫右軍真草書帖唯未得蘭亭知在丨丨之所降勑追師入内道場供養恩賚優洽數日後因言次問及丨丨確稱喪亂墜)
(失如此者三度上謂侍臣曰若為得一智略之士以設謀計取之房喬曰監察御史蕭翼可充此使得蘭亭奏御太宗初怒老僧之)
(祕恡數日後仍賜物三千叚榖三千石丨丨不敢將入已用回造三層寳塔塔甚精麗)微才(杜甫詩丨丨謝所欽)周才
(杜甫詩以兹撫士卒孰曰非丨丨)全才(劉禹錫詩出文入武是丨丨)受材(韓愈薦士詩丨丨實雄驁冥觀洞古今)
深材(孟郊濟源春詩治生鮮惰夫積學多丨丨)拾材(李賀送沈亞之歌春卿丨丨白日下擲置黃金解龍馬)長才
(賈島詩分符絳節滯丨丨)費才(李商隠南朝詩滿宫學士皆顔色江令當年只丨丨楊萬里詩詩成未丨丨)覇才(温庭)
(筠過陳琳墓詩辭客有靈應識我丨丨無主始憐君)短才(雍陶詩每憶雲山養丨丨)非才(薛逢詩一官常懼處丨丨羅隠)
(詩聖代也知無棄物侯門未必用丨丨)誘才(方干詩春物丨丨歸健筆)儒才(孫元晏詩博聞天子重丨丨)倚才
(高啟詩幕下賓寮更丨丨)雲才(南史文學傳王智深字丨丨少從謝超宗學文)吕才(唐書丨丨傳貞觀時擢太常博士帝)
(病隂陽家所傳書多謬偽淺惡世益怐畏命才與宿學老師刪落煩訛掇可用者為五十三篇合舊書四十七凡百篇詔頒天下才)
(於持議儒而不俚以經誼推處其驗術諸家共短之又舉世相惑以禍福終莫悟云)
樂育材(詩序菁菁者莪丨丨丨也君子能長育人材則天下喜樂之矣鄭箋丨丨丨者歌樂人君教學國人秀士選士俊士)
(造士進士養之以漸至于官之)元愷才(左傳昔高陽氏有才子八人天下之民謂之八愷高辛氏有才子八人天下之民謂)
(之八元張說詩野失巢由性朝非丨丨丨)不盡才(孟子或相倍蓰而無算者丨能丨其丨者也晉書魏舒傳舒為鍾毓長史)
(毓每與参佐射舒常為畫籌而已後遇朋人不足以舒滿數初不知其善射舒容範閑雅發無不中毓歎而謝曰吾之丨足以丨卿)
(丨有如此射矣)典城才(後漢書和帝紀詔有司詳選郎官寬博有謀才任典城者三十人)蓋世才(蜀志諸葛亮曰)
(劉豫州王室之胄英才盖世衆士慕仰若水之歸海)逸羣才(蜀志諸葛亮傳亮少有丨丨之丨英覇之器)顔冉才
(晉書景帝紀丨丨之丨雖茂不學不弘其量)藴匱才(晉書戴若思傳若思舉孝廉入洛陸機薦之曰高世之主必假遠邇)
(之器丨丨之丨思托大音之和)核練才(王隠晉書鄭冲有丨丨丨)幹略才(晉書劉弘傳弘有丨丨政事之丨)未
易才(晉書王珣傳珣與謝玄俱為桓温所重嘗曰謝掾年四十必擁旄仗節王掾當作黑頭公皆丨丨丨也)江右才
(晉書文苑傳吉甫太冲丨丨之丨傑曹毗庾闡中興之時秀)博洽才(晉書荀勖傳太康中詔勖有佐命之功兼丨丨之丨)
(又李暠送張說上集賢學士詩佐命留侯業詞華博物才)卓越才(晉書華譚傳以八紘之廣兆庶之衆豈當無丨丨儁逸之)
(丨乎)縱横才(晉書劉琨傳琨少負志氣有丨丨之丨世說注趙至論議清辨有丨丨丨)輔相才(南史宋武帝謂文帝)
(曰王曇首丨丨丨也可每事諮之又唐書張東之傳長安中武后謂狄仁傑曰安得一竒士用之仁傑曰荆州長史張東之雖老宰)
(相才也宋史畢士安傳上方倚士安為輔相聞邊方多故問誰可與卿共事者對曰寇凖兼資忠義善斷大事真宰相才)端右
材(南史蕭介為都官尚書每軍國大事必先訪介帝謂朱异曰丨丨丨也)御人才(南史張融家貧欲禄與從叔永吏部)
(王僧虔書時議以融非丨丨丨竟不果辟又梁元帝薦鮑幾表陛下則天緯地秉正馭才)子孫才(南史柳世隆傳世隆性清)
(廉張緒問曰君當以清名遺子孫邪答曰一身之外亦復何須丨丨不丨將為爭府如其才也不如一經)累葉才(南史王筠)
(云史傳稱安平崔氏汝南應氏並丨丨有文丨然不過父子兩三世耳非有七葉之中名德重光爵位相繼人人有集如吾門者也)
宗室才(南史蕭穎胄傳穎胄好文義弟穎基好武勇武帝登烽火樓詔羣臣賦詩穎胄詩合旨上曰卿文弟武丨丨便不乏)
(丨)匡濟才(南史歐陽頠傳元帝稱頠甚公正有丨丨之丨)將命才(齊書裴昭明傳昭明歴祠部通直郎永明三年)
(北使帝曰以卿有丨丨之丨還當以一郡相賞及還為始安内史)輕豔才(梁書徐君蒨有丨丨之丨)著作才(陳書)
(杜之偉傳之偉啟求解著作表曰記言記事未易其人丨丨之丨更宜選衆)當世才(北史太武帝謂崔浩曰裴駿有丨丨)
(丨浩亦目駿為三河領䄂李商隠詩之子夫君鄭與裴何甥謝舅丨丨丨)理務才(北史樂遜從徐遵明受孝經魯論諸經大)
(義周帝以遜有丨丨丨除秋官府上士自譙王儉以下並束脩行弟子之禮)非常才(唐書選舉志其天子自詔者曰制舉)
(所以待丨丨之丨焉)將帥才(宋史韓億傳時承平日久武備不戒億乃請二府各列上才任將帥者數十人稍請用之又李)
(漢超傳漢超子守恩少驍果善戰初補齊州牙職從征太原随父見於行在時年尚幼賜戎服金帶太祖語左右曰他日丨丨丨也)
(擢為驍猛軍校)大受才(宋史李籲傳籲元祐中為秘書省校書郎程頤謂其才器可以大受)李白才(宋史蘇易簡見)
(錢億稱之曰丨丨丨也)龍蛇材(韓非子飛龍乘雲騰蛇遊霧夫有雲霧之勢而能乘遊之者丨丨之丨美也今雲盛而螾)
(弗能乘也霧醲而螘弗能遊也有盛雲醲霧之勢而不能乘遊之者螾螘之材薄也)螾螘材(見上)王公才(新序孫卿)
(對秦昭王勢在人上則丨丨之丨也)寗越才(說苑寗越苦耕之勞謂其友曰何為而可免此苦也友曰莫如學學二十年則)
(可以達矣寗越曰請十五歲人將休吾不敢休人將卧吾不敢卧十三歲學成而周威公師之夫走者之速也而過二里止步者之)
(遲也而百里不止今丨丨之丨而久不止其為諸侯師豈不宜哉)不傲才(諸葛亮心書不倍兵以攻弱不恃衆以輕敵丨)
(丨丨以驕人不以寵而作威)十二材(人物志有清節家法家術家國體器能臧否伎倆智意文章儒學口辯雄傑凡此丨)
(丨丨皆人臣之任也)君衆材(人物志臣以自任為能君以用人為能所能不同故能丨丨丨也)偏至材(人物志體)
(分不同以多為目故英雄異名然皆丨丨之丨人臣之任)進趨才(抱朴子自序體乏丨丨之丨偶好無為之業)吐鳳
才(西京雜記揚雄著太玄經夢吐白鳳凰集於書上李商隠詩朝滿遷鶯侣門多丨丨丨)無滯才(世說裴楷清通王戎)
(簡要後為吏部冀天下丨丨丨)獨往才(文心雕龍卜居標放言之致漁父寄丨丨之丨)方朔才(梁昭明太子錦帶書)
(三冬勤學慕丨丨之雄丨萬卷常披習康成之逸氣又趙彦昭詩近侍慚無東朔才)潘陸才(詩品陸才如海潘才如江)不
羈才(司馬遷報任安書少負丨丨之丨長無鄉曲之譽思舊賦序余與嵇康吕安居止接近其人並有丨丨之丨)羽林
材(栢梁臺詩郡國士馬丨丨丨)楶梲才(王命論丨丨之丨不荷棟梁之任)不遺才(七啟俊乂来仕觀國之光)
(舉丨丨丨進各異方楊萬里詩何緣場屋丨丨丨)終軍才(左思詠史詩丨丨丨始達賈誼位方尊)八方才(袁淑)
(白馬篇秦地天下樞丨丨凑丨賢荆魏多壯士宛洛富少年)炫燿才(吴均連珠楊子寂寞豈乏丨丨之丨)鄭默才
(徐陵讓散騎常侍表南郊奉乘當求丨丨之丨西省文辭應用羅含之學)聖人材(徐陵檄周文主上既禀丨丨之丨兼富神)
(武之略)六竒才(張正見詩非關萬里客自有丨丨丨)雲雨才(庾信角調曲匡贊之士或從漁釣丨丨之丨乍歎幽)
(谷)勒銘才(唐明皇劍門詩乘時方在德嗟爾丨丨丨)鍳人才(李嶠詠鏡詩方知樂彦輔自有丨丨丨)仲宣
才(李嶠詠樓詩銷憂聊假日誰識丨丨丨)賈誼才(鄭愔詩詩禮康成學文章丨丨丨張說詩遠&KR0681;長沙渚欣逢丨丨丨)
漢武才(宋之問詩鎬飲周文樂汾歌丨丨丨)掞天才(宋之問詩扈游良可賦終乏丨丨丨李白詩高才掞天庭黃㴞)
(詩無人知有丨丨丨)孟嘉才(張說詩今日桓公坐多愧丨丨丨)鄴下才(賈曾詩招賢已從商山老托乘還徵丨丨)
(丨)給苑才(孟浩然来闍黎新亭作八解禪林秀三明丨丨丨)幕中才(高適詩常吟塞下曲多謝丨丨丨)倜
儻才(李白詩歎君丨丨丨)謝客才(李白送友人尋越中山水詩聞道稽山去偏宜丨丨丨又僧貫休詩小謝清高大謝)
(才)冠古才(杜甫雨詩侍臣書王夢賦有丨丨丨)後生才(崔峒詩慙為丈人行怯見丨丨丨)婕妤才(竇常)
(詩謝庭風韻丨丨丨)和羹才(鄭述誠梅詩止渴曾為用丨丨舊有丨)侍從才(劉禹錫送河南馮尹詩可憐五馬風)
(流地暫綴金貂丨丨丨)翰苑材(元稹詩新識蓬山傑深交丨丨丨亦作才白居易詩慚非丨丨丨)處世才(元稹)
(詩偶有衝天氣都無丨丨丨)第一才(白居易詩俱是人天丨丨丨)謝女才(李紳雪詩麻引詩人興鹽牽丨丨丨)
陽春才(李商隠題樞言草閣詩我有苦寒調君抱丨丨丨)刺史材(杜牧詩公非丨丨丨當坐巖廊地)管樂
才(李郢詩嵇阮情懷丨丨丨)避世才(楊䕫詩谷口今逢丨丨丨)碧雲才(韋莊詩逢春寧滯丨丨丨)倚馬才
(吴融靈池縣見早梅詩棲身未識登龍地落筆元非丨丨丨)禰生才(王貞白晚泊漢陽渡詩芳洲號鸚鵡用記丨丨丨)
玉泉才(陸龜蒙藥名聯句誰能收藁夲封與丨丨丨)出類才(程子春秋傳序天之生民必有丨丨之丨起而君長)
(之治之而爭奪息道之而生養遂教之而倫理明)剪水才(楊萬里詩未抵秦郎丨丨丨)方剛才(王惲詩爪牙正)
(藉丨丨丨)吏部才(袁士元詩擇地多慚丨丨丨)奪錦才(高啟詩慚無丨丨丨)子美才(高啟詩題壁慚無丨)
(丨丨)節制才(吴寬詩閫幄誰當丨丨丨)戲志才(魏志荀彧傳彧言策謀士進丨丨丨太祖以彧為知人又郭嘉傳先)
(是潁川丨丨丨籌畫士也太祖甚器之早卒太祖與荀彧書云自志才亡後莫可與計事者汝潁固多竒士誰可以繼之彧薦嘉)
陸山才(南史丨丨丨傳山才倜儻好文史范陽張纘與弟綰竝欽重之周文育出鎮南豫州以山才為長史政事悉以委焉)
邢子才(北史丨邵傳邵字丨丨以字行十歲能屬文雅有才思聰明強記日誦萬餘言讀漢書五日略徧文章典麗既贍且)
(速每一文出京師為之紙貴)庾季才(北史丨丨丨傳季才八歲誦尚書十二通易好占天象領太史遷大中大夫詔撰靈)
(臺祕苑)徐之才(北史丨丨丨傳之才幼而儁發與彭城劉孝綽河東裴子野共論周易酬應如響咸歎曰此神童也)支
叔才(唐書孝友傳丨丨丨母病癰吮瘡注藥及亡廬墓有白鵲止廬傍高宗時表異其家)李之才(宋史邵雍傳北海丨)
(丨丨聞雍好學嘗造其廬謂曰子亦聞物理性命之學乎雍對曰謹受教)
公望公才(晉書虞&KR1294;傳&KR1294;歴吳興太守王導嘗謂&KR1294;曰孔愉有公才而無公望丁潭有丨丨而無丨丨兼之者其在卿乎)
品藻人才(南齊文學傳論子桓丨丨丨丨仲治區別文體按子桓魏文帝仲治摯虞也)那得此才(北史高聰)
(傳聰涉獵經史頗有文才刺史獻白鹿託聰為表帝見表顧王肅曰在下丨丨有丨丨肅曰比高聪北徙或其所製帝曰必應然也)
對語(五德三才)(神品仙才)(通德茂才)(相度卿才)(籲俊翹才)(獨行兼才)(博物辯才)(介節通才)
(燕許筆馬班才)(雕龍辯吐鳳才)(名世望濟時才)(三冬學八斗才)(華國選掞天才)(當制手勒銘才)
摘句(昌言發上才虚懷只愛才)(歌成郢雪才天幕稱仙才)(南朝名士富仙才白雲紅葉盡詩才)
(文武衣冠伯仲才金臺雜遝貯賢才)(夜誦何人薦逸才深鎖文闈羅選才)(漢帝英雄重武才柱天功業濟時才)
材(昨哉切說文木挺也)
韻藻梓材(書若作丨丨既勤樸斵惟其塗丹雘張華勵志詩如彼丨丨弗勤丹漆又白居易詩聞有蓬壺客知懷杞丨丨)
掄材(詩陟彼景山松柏丸丸鄭箋升景山丨丨木取松柏易直者以為桷與楹也用禮地官山虞令萬民時斬材有期日若邦)
(工入山林而丨丨不禁注掄猶擇也)伐材(詩取厲取鍜箋公劉於豳地作宫室使人取鍜厲斧斤之石以利器用丨取丨木給)
(築事也趙充國屯田奏以閒暇時下所丨丨繕治郵亭充入金城)六材(禮記天子之六工曰土工金工石工木工獸工草工)
(典制丨丨又周禮考工記弓人為弓取丨丨必以其時丨丨既聚巧者和之按丨丨即下文幹角筋膠絲漆)八材(周禮天官)
(太宰以九職任萬民五曰百工飭化丨丨注丨丨珠象玉石木金革羽)五材(周禮考工記審曲面勢以飭丨丨以辨民器謂)
(之百工注丨丨金木皮玉土丨丨各有工言百衆言之也又左傳天生丨丨民竝用之注丨丨金木水火土也)作材(周禮地官)
(大司徒頒職事十有二于邦國都鄙使以登萬民三曰丨丨五曰飭材七曰化材八曰斂材九曰生材注丨丨謂虞衡丨山澤之丨)
飭材(見上注丨丨謂百工丨化八丨)化材(見上注丨丨謂嬪婦化治絲枲)歛材(見上注丨丨謂臣妾聚丨疏丨)生
材(見上先鄭注丨丨謂閒民無常職轉移職事後鄭注丨丨養竹木者)酒材(周禮天官酒正掌酒之政令以式法授丨丨蘇)
(軾詩丨丨已遣門生致陸游詩麥卷黃雲足丨丨)梁材(爾雅樅柏葉松身注今太廟丨丨用此木又杜甫詩自驚衰謝力不)
(道棟丨丨杜牧鍾陵詩未掘䨇龍牛斗氣高懸一榻棟丨丨)羣材(管子量民資以畜聚賞彼羣幹聚彼丨丨百物乃收使民)
(無怠庾信連珠丨丨既聚故能成鄧林)稱材(管子收天下之豪傑有天下之丨丨注丨丨材稱其所用也)精材(管子)
(求天下之丨丨論百工之銳器注丨丨可為軍之器用者)天材(荀子山林川谷美丨丨之利多是形勝也)散材(莊子匠石)
(之齊見櫟社樹其大百圍其高臨山匠伯不顧弟子厭觀之走及匠石曰先生不肯視何耶曰丨木也是不丨無所可用故能若是)
(之夀陸游詩社櫟終然幸丨丨)詩材(詩話總龜唐子西云平居作詩預收拾丨丨以備用陸游詩丨丨滿路無人取)仙材
(張說詩雙童還獻藥五色耀丨丨)襪材(蘇軾文與可畫竹記與可畫竹初不自貴重持縑素請者足相躡於其門與可厭之)
(投諸地曰吾將以為襪及余為徐州與可以書遺余曰近語士大夫吾墨竹一𣲖近在彭城可往求之丨丨當萃於子矣)沉材
(黃庭堅詩丨丨鋸屑霏)
材不材(莊子弟子問於莊子曰山中之木以不材得終其天年主人之雁以不材死先生將何處莊子笑曰周將處夫丨丨)
(丨之間)大厦材(四子講德論丨丨之丨非一丘之木太平之功非一人之力也江淹詩丨丨須異丨廊廟非庸器又潘尼)
(詩崑山積瓊玉廣厦搆衆材劉希夷詩吁嗟深澗底棄捐廣厦材又王灣詩忽遇乘軺客誰知搆厦材)豫章材(薛道衡詩)
(新船木蘭檝舊宇丨丨丨)巨川材(李嶠詠舟詩何當同傅說特展丨丨丨)
增季材(周禮地官山虞凡服耜斬丨丨以時入之注季猶穉也服與耜宜用穉材尚柔忍也)穉材(見上)木材(周禮)
(地官林衡若斬丨丨則受法扵山虞而掌其政令)疏材(周禮天官太宰以九職任萬民八曰臣妾聚斂丨丨注臣妾男女貧)
(賤之稱丨丨百草根實可食者又地官掌荼徵野丨丨之物以待邦事凡畜聚之物注荼丨丨之類也又范梈詩江山淹宿望天地)
(保丨丨)貢材(周禮秋官大行人衛服五歲一見其丨丨物注材物八材也)三材(周禮考工記輪人為輪斬丨丨必以)
(其時丨丨既具巧者和之注丨丨所以為轂輻牙者也材在陽則中冬斬之在隂則中夏斬之又弓人秋合丨丨又吕氏春秋凡味)
(之本水最為始五味丨丨九沸九變火為之紀高誘注丨丨水木火)美材(周禮考工記燕之角荆之幹妢胡之笴吳粤之金錫)
(此材之美者也景福殿賦綴以萬年綷以紫榛或以嘉名取寵或以丨丨見珍)取材(左傳臧僖伯曰講事以度軌量謂之軌丨)
(丨以彰物采謂之物又歲云秋矣我落其實而丨其丨唐書五行志王者順天地以治人而丨丨于萬物以足用政得其道而取不)
(過度則天地順成萬物茂盛而民以安樂謂之至治)門材(左傳衛之遺民立戴公以廬于漕齊侯歸公乘馬祭服五稱牛羊豕)
(雞狗皆三百與丨丨注與之門木使先立門戶也宋書符瑞志漢光武營宫闕一夕有丨丨自至是時琅邪開陽縣城門一夕無故)
(自失檢所得材即是也遂名其門曰開陽門)務材(左傳衛文公丨丨訓農通商惠工疏丨丨務在植材用也)入材(周語)
(單子曰虞人丨丨)良材(晉語衛彪傒曰夫周高山廣川大藪也故能生之丨丨注言周之道德禮法所以長育賢材猶天之)
(有高山大藪丨丨之所生五代史羅紹威取魏丨丨為五鳳樓朝元前殿浮河而上立之京師太祖歎曰功過蕭何遠矣殷文珪詩)
(明堂宏構集丨丨)石材(尚書大傳大夫冇丨丨注柱下質礎也蘇軾詩君看龍尾豈丨丨)養材(大戴禮高陽丨丨以)
(任地履時以象天)練材(韓詩外傳烏號之柘騂牛之角荆麋之筋河魚之膠四者天下之丨丨也)軟材(晉書宣帝紀關)
(中多蒺藜帝使軍士二千人著丨丨平底木屐前行蒺藜悉著屐然後馬步俱進)桐材(晉書張華傳吴郡臨平岸隤出一石)
(鼓槌之無聲帝以問華華曰可取蜀中丨丨刻為魚形叩之則鳴矣如其言果聲聞數里又謝應芳詩㸑下誰惜絲丨丨)凡材
(宋書禮志散木丨丨皆可入用)乞材(南史庾仲文領選見人有物鮮或不求聞劉遵考有材便丨丨見好燭槃便復乞之)筆
材(唐書藝文志歲給河間景城清河博平四郡兔千五百皮為丨丨)弓材(唐書地理志商州上洛郡土貢麝香丨丨許氏)
(說文橦梓屬小者可為丨丨又水經注太湖有包山出丨弩丨)貯材(唐書地理志京兆府長安縣天寳二年尹韓朝宗引渭水)
(入金光門置潭於西市以丨丨木)采材(唐書百官志百工監掌丨伐丨木)協材(管子今夫工羣萃而州處審其四時)
(辨其功苦權節其用論比丨丨)同材(淮南子輸子陽謂其子曰良工漸乎矩鑿之中矩鑿之中固無物而不周聖主以治民造)
(父以治馬醫駱以治病丨丨而各自取焉)琴材(說苑應侯與賈午子坐聞琴聲曰今日之琴一何悲也賈午子曰夫張急調下)
(故使人悲耳急張者良材也調下者卑官也取良材而卑官之能無悲乎應侯曰善哉雍陶詩歲晚丨丨老天寒桂葉凋陸龜蒙詩)
(烏啄丨丨響陸游詩近緣炊㸑得丨丨)足材(說苑太宰嚭問孔子于子貢子貢曰夫子猶夫山林也百姓各丨其丨焉)因
材(鹽鐵論公輸子能丨人主之丨木以構宫室臺榭而不能自為專室狭廬材不足也)劍材(陸廣微吴地記匠門又名干將)
(門闔閭使干將於此鑄丨丨)玉材(硯譜鎮潼留後李充伯得丨丨鑿為圓硯發墨可愛)藥材(避暑錄話過江後難得丨)
(丨每記素問勞佚有常飲食有節八言似勝服藥也高啟詩地有芝苓盡丨丨)鱠材(避暑錄話往時京師無能斫鱠者梅聖俞)
(家老婢獨能為之歐陽文忠劉原甫諸人每思食鱠必提魚往過聖俞聖俞得丨丨必儲以速諸人方岳詩銀刀罾丨丨)硯材
(端溪硯譜凡巖石皆有黃臕如玉之瓜簍也胞絡黃臕鑿去方見丨丨世所謂子石也)碑材(歙硯譜浙石屬衢州開化縣俗)
(謂之玳瑁石可為丨丨帛碪柱礎之類)瑰材(西都賦因丨丨而究竒抗應龍之虹梁注瑰瑋珍竒也梁元帝謝賚寳枕啟泰)
(山之藥既使延齡長生之枕能令益夀重安玳瑁獨勝丨丨)呈材(西都賦屋不丨丨牆不露形)笛材(長笛賦惟丨因)
(其天姿不變其丨伐而吹之其聲如此王安石蘄竹簟詩丨丨平瑩家故藏韓駒詩不似吳郎種丨丨)隂材(蕭子範七誘冬)
(斬陽木夏伐丨丨)攻材(甄玄成車賦均輕重而丨丨正隂陽而斵木)度材(柳宗元梓人傳問其能曰吾善丨丨)龍
材(李賀新筍詩籜落長竿削玉開君看母筍是丨丨)異材(姚合中書後閣四松詩日月滋佳色煙霄長丨丨)急材
(李商隠詩欲造中天正丨丨自緣煙水戀平臺)珍材(蘇軾墨詩丨丨取樂浪妙手惟潘翁注用高麗煤)羹材(蘇軾詩分)
(送丨丨乍眼明陸游詩冰魚可釣丨丨足)香材(黃庭堅詩丨丨屑作鷓鴣斑)印材(黃庭堅有謝王仲至惠黃玉丨丨詩)
飯材(秦觀詩自擷青精作丨丨)挽材(陸游詩萬牛丨丨山作礎)堅材(周伯琦詩鷓鴣百和作丨丨)
山澤材(周禮天官太宰以九職任萬民三曰虞衡作丨丨之丨疏山澤曰虞川林曰衡則衡不掌山澤而云虞衡作山澤者)
(互舉以見丨丨兼有川林之丨也)絺綌材(周禮地官掌葛以時徵丨丨之丨于山農徵草貢之材于澤農)柔嘉材
(鄭語祝融亦能昭顯天地之光明以生丨丨丨者也注柔潤也嘉善也善材五榖材木也)小殿材(唐書魏徵傳徵家初無正)
(寝帝命輟丨丨丨為營構)亭子材(唐書李漢傳長慶間波斯賈人李蘇沙獻沈香丨丨丨又方岳詩詩窮不易辦亭材)受
瓦材(唐書韋丹傳丹為江南西道觀察使始民不知為瓦草茨竹椽久燥則戛而焚丹召工教為陶為屋者丨丨丨于官免半)
(賦徐取其償)廊廟材(慎子丨丨之丨非一木之枝帝王之功非一士之略)蜀漢材(鹽鐵論左荆揚之金右丨丨之)
(丨)何山材(漢古辭觀者莫不歎問是丨丨丨)無棄材(曹植詩大匠丨丨丨船車用不均薛璩詩明時無廢人大)
(厦丨丨丨)挺生材(杜甫詩昔承推奬分愧匪丨丨丨)擁腫材(劉禹錫詩潦倒聲名丨丨丨)大夫材(唐扶)
(四松詩寄懷丞相業因擢丨丨丨)延年材(陸龜蒙白菊詩還是丨丨一種丨自注菊之別名)麴蘖材(陸龜蒙寄)
(毘陵魏處士朴詩唯應地主公田熟時送君家丨丨丨又林敏詩醉吟多藉麴生材)石枕材(陸龜蒙二遺詩序二遺者何丨)
(丨丨琴薦也東陽多名山就中金華為最中饒古松往往化而為石盤根大柯文理曲折盡為好事者所得太山羊振文得枕材趙)
(郡李中秀得琴薦皆兹石也咸以遺予)千歲材(蘇軾種松詩我今百日客養此丨丨丨)
對語(國寳卿材)(驥德龍材)(笛竹琴材)(詩格酒材)(清廟器巨川材)(濟勝具挺生材)(璠璵器杞梓材)
摘句(就客辨琴材雲鳥盡詩材)(深耕覓酒材燕角號良材)(豫章元是棟梁材脫穎囊中盡異材)
(修桐半折損琴材多種黃柑作酒材)
財(昨哉切貨也賄也說文人所寶也)
韻藻理財(易丨丨正辭禁民為非曰義)散財(書丨鹿臺之丨梁書王珍國傳珍國為譙郡太守治有能名時郡苦)
(饑乃發米丨丨以拯窮乏)臨財(禮記丨丨毋苟得臨難毋苟免鶡冠子丨丨而後可以見仁臨難而後可以見勇)貨財
(禮記貧者不以丨丨為禮史記平凖書漢興七十餘年之間國家無事非遇水旱之災民則家給人足都鄙倉庾皆滿而府庫餘丨)
(丨北史楊愔傳愔自居大位門絶私交輕丨丨重仁義前後賞賜積累巨萬散之九族韓愈詠雪詩壓野榮芝菌傾都委丨丨)通
財(周禮大司徒大荒大札則令邦國移民丨丨漢書食貨志丨丨鬻貨曰商)阜財(國語先王之於民也茂正其德而厚其性)
(丨其丨求而利其器用南風歌南風之時兮可以丨吾民之丨兮)送財(家語孔子去周老子送之曰吾聞富貴者丨人以丨)
(仁者送人以言吾雖不能富貴而竊仁者之號請送子以言乎又曾子將行晏子送之曰吾聞之君子遺人以財不若善言)養
財(史記禮書孰知夫輕費用之所以丨丨也)分財(史記平凖書既下緡錢令而尊卜式百姓終莫丨丨佐縣官又管晏傳管)
(仲曰吾始困時嘗與鮑叔賈丨丨利多自與鮑叔不以我為貪知我貧也漢書食貨志金刀龜貝所以丨丨布利通有無也又後漢)
(書蔡邕傳邕與叔父從弟同居三世不丨丨鄉黨高其義)蹛財(史記平凖書富商大賈或丨丨役貧注蹛音逝謂居積停滯也)
棄財(史記越世家陶朱公中男殺人囚扵楚告其少子往視之長男固請欲行朱公不得已而遣長子竟持其弟喪歸朱公曰)
(我固知必殺其弟也是少與我俱見苦為生難故重丨丨至如少弟生而見我富故輕去之我所為欲遣少子固為其能丨丨故也)
鬻財(史記貨殖傳子貢既學于仲尼退而仕于衛廢著丨丨于曹魯之間)徇財(漢書賈誼傳貪夫丨丨烈士徇名)靡
財(漢書楊王孫傳丨丨單幣又韓詩外傳用不丨丨足以養其生而天下稱其仁也)失財(南史隂子春身服垢汙脚數年)
(一洗言每洗則丨丨敗事在梁州以洗足致敗)羡財(唐書令狐楚傳楚為汴州刺史前例汴帥始至率以錢二百萬實其私藏)
(楚獨不取以丨丨治廨舍數百間又韋貫之傳貫之居輔相嚴身律下以正議裁物室居無所改易生平未嘗通饋遺故家無丨丨)
(素書上無羡賞下無丨丨白居易詩貧家乏丨丨)横財(獨異志盧懷慎暴卒夫人崔氏曰公清儉潔廉賂遺毫髮不留張說)
(納貨山積其人尚在奢儉之報豈虚也哉宵分公復生曰冥司有三十爐日夕為說鼔鑄丨丨我無一焉豈可竝㦲言訖復絶)
不傷財(易節以制度丨丨丨不害民又周禮司圜凡圜土之刑人也不虧體其罰人也不虧財又漢書楊王孫傳不加功于)
(亡用不損財于亡謂)無宛財(家語富則天下丨丨丨施則天下不病貧注宛積也)車子財(搜神記有周犨者家貧天)
(帝問司命曰此可富乎司命曰命當貧有丨丨丨可借之期曰車子生急還之後少富利夫婦輦其財以逃因寄宿車下夜生子名)
(車子從是貧困)七聖財(報恩經猛火燒世間財惡口燒丨丨丨注一信二精進三戒四慙愧五聞捨六忍辱七定慧七者能)
(資用成佛故名丨丨丨)
增地財(禮記禮也者合於天時設於丨丨又飭力以長丨丨謂之農夫史記五帝紀取丨之丨而節用之撫教萬民而利誨)
(之)共財(禮記大饗丹漆絲纊竹箭與衆丨丨也疏與天下衆人丨有此丨也)取財(禮記地載萬物天垂象丨丨於地取)
(法於天是以尊天而親地也)私財(禮記父母存不有丨丨後漢書祭遵傳遵為人廉約小心克己奉公賞賜輙盡與士卒家)
(無丨丨)斂財(周禮太宰之職以九賦丨丨賄)節財(周禮太宰之職以九式均丨丨用)長財(周禮宰夫之職掌治)
(法以攷百官府羣都縣鄙之治乘其財用之出入其足用丨丨善物者賞之)頒財(周禮凡丨丨以式法授之)敘財(周禮)
(司書掌邦中之版土地之圖以周知入出百物以丨其丨)竊財(左傳丨人之丨猶謂之盗况貪天之功以為己力乎)豐財
(左傳夫武禁暴戢兵保大定功安民和衆丨丨者也又穀出不過藉以丨丨也荀悅申鑒在上者先丨人丨以定其志)更財
(榖梁傳諸侯會於澶淵救宋災丨宋之所喪丨也注更音賡償也)田財(榖梁傳用田賦注古者九夫為井十六井為邱邱賦)
(之法因其丨丨通共出馬一匹牛三頭)殖財(國語聖人保樂而愛財財以備器樂以丨丨)恡財(家語孔子將行雨而)
(無盖門人曰商也有之孔子曰商之為人也甚丨於丨吾聞與人交推其長者違其短者故能久也)役財(史記平凖書網疏而)
(民富丨丨驕溢或至兼并)入財(史記平凖書丨丨者得補郎郎選衰矣)匿財(史記平凖書是時富豪皆爭丨丨惟式尤)
(欲輸之助費)多財(史記孔子世家孔子在陳蔡顔淵曰夫子之道至大故天下莫能容雖然不容何病不容然後見君子孔)
(子曰有是哉使爾丨丨吾為爾宰漢書疏廣傳廣歸鄉里歲餘子孫竊謂其昆弟老人勸買田宅廣曰賢而丨丨則損其志愚而丨)
(丨則益其過陶潛詩丨丨為累愚)設財(史記游俠傳至如朋黨宗彊比周丨丨役貧豪暴侵凌孤弱恣欲自快游俠亦醜之)
家財(史記卜式傳時漢方事匈奴式上書願輸丨丨半助邊晉書汜騰傳騰散丨丨五十萬以施宗族柴門灌園琴書自適顔)
(氏家訓親友之廹危難也丨丨己力當無所吝白居易詩振錫導師憑衆力揮金退傅施丨丨)致財(史記貨殖傳以末丨丨用)
(本守之以武一切用文持之變化有概故足術也)用財(史記貨殖傳巴寡婦清丨丨自衛不見侵犯)讓財(史記貨殖)
(傳農工商賈畜長固求富益貨也此有知盡能索耳終不餘力而丨丨矣後漢書百官志鄉置有秩三老掌教化凡有孝子順孫貞)
(女義婦丨丨救患及學士為民法式者皆扁表其門以興善行風俗通義汝南戴幼起三年服竟丨丨與兄將妻子出客舍中住)
餘財(史記滑稽傳起而為吏身貪鄙者丨丨又李廣傳廣廉得賞賜輙分其麾下飲食與士共之終廣之身為二千石四十餘)
(年家無丨丨晉書華恒傳恒清恪儉素雖居顯列常布衣蔬食年老彌篤身後家無丨丨惟有書數百卷)貴財(漢書地理志周)
(人之失丨丨賤義高富下貧)積財(漢書項王為人刻印刓而不能授攻城得賂丨丨而不能賞)推財(漢書王商嗣為)
(侯丨丨分異母諸昆弟後漢書何敞傳敞為汝南太守在職以寬和為政百姓化其恩禮丨丨相讓者二百許人南史禇彦回傳彦)
(回幼有清譽悉丨丨與弟澄唯取書數千卷)輕財(後漢書叚熲傳熲少便習弓馬尚遊侠丨丨賄長乃折節好古學北史循)
(吏傳杜纂歴武都漢陽二郡太守蔬食敝衣多涉誣矯而丨丨潔已終無受納為百姓所思號為良守鹽鐵論古者貴德而賤利重)
(義而丨丨)割財(後漢書許荆傳荆祖父武舉孝廉以二弟未顯欲令成名於是丨丨産為三分二弟所得並劣鄉人皆稱弟克)
(讓而鄙武之貪以此並得選舉後武悉以推二弟一無所留郡中翕然稱之)同財(南史孝義傳封延伯三世丨丨為北州所)
(宗附梁書袁昂傳昂幼孤為從兄彖所養彖開拓房宇處以華曠丨丨共有恣其所足三十餘年北史孝義傳李几博陵安平人七)
(世共居丨丨長幼濟濟風禮著聞至于作役卑幼競集鄉里嗟美標其門閭)廪財(南史沈攸之傳攸之為荆州刺史聚斂兵)
(力養馬至二千餘疋皆分賦將士使耕田而食丨丨悉充倉儲)榮財(梁書江禄傳禄為武寧郡頗有資産積錢於壁壁為之倒)
(湘東王恨之以其名禄改字曰丨丨以志其忿)聚財(梁書賀琛傳不息費則無以丨丨不休民則無以聚力中說邳公好古物)
(鐘鼎什物珪璽錢貝必具子聞之曰古之好古者聚道今之好古者丨丨注蘇威封邳國公)寄財(北史循吏傳蘇瓊除清河)
(太守郡多盗賊及瓊至姦盗止息其鄰郡富家悉將財物寄至界内以避盗冀州人成氏大富被賊攻急曰我物已寄蘇公矣賊遂)
(去)萬財(汲冡周書萬物不失其性人不失其事天不失其時以成丨丨)天財(汲冢周書分均丨丨萬物熙熙)委財
(莊子丨之以丨而觀其仁)國財(莊子至貴國爵并焉至富丨丨并焉唐書裴耀卿傳耀卿充轉運使置河隂集津三門倉引天)
(下租由盟津泝河而西三年積七百萬石省運費三十萬緡或曰以此緡納於上足以明功荅曰以丨丨求寵可乎敇吏為和市費)
資財(韓非子身以積精為德家以丨丨為德)易財(韓非子古人丨丨非仁也財多也今之爭奪非鄙也財寡也)公
財(韓非子以丨丨分施謂之仁人)匱財(孔叢子枚産問子順曰巨丨於丨聞猗頓善貨殖欲學之)禁財(東京賦發京倉)
(散丨丨賚皇寮逮輿臺)齎財(韓愈詩丨丨入市賣貴者恒難售)錢財(韓愈代張籍與李浙東書胸中雖有知識家無)
(丨丨寸步不能自致王建詩郎来傍門戶滿口索丨丨)善財(華嚴經丨丨童子問法于五十三善知識周必大觀文殊燈詩)
(一燈別是真知識不用奔波學丨丨)
勤于財(榖梁傳古之君人者必視民之所勤民勤于力則功築罕民丨丨丨則貢賦少)不受財(史記信陵君傳侯嬴)
(年七十家貧為大梁夷門監者公子欲厚遺之不肯受曰臣修身潔行數十年終不以監門困故而受公子財)左藏財(唐書)
(食貨志天下財賦歸左藏太府以時上其數尚書比部覆其出入)陪門財(唐書高儉傳詔後魏隴西李寳太原王瓊滎陽)
(鄭温范陽盧子遷盧澤盧輔清河崔宗伯崔元孫前燕博陵崔懿晉趙郡李楷凡七姓十家不得自為昏夫氏禁受丨丨丨)不
喜財(唐書李襲譽傳襲譽嘗謂子孫曰吾性丨丨丨遂至窶乏然負京有賜田十頃耕之足以食河内千樹桑事之可以衣無)
(資于人矣)山海財(鹽鐵論草萊不闢田疇不治雖擅丨丨之丨通百味之利猶不能贍也是以古者尚力務本而種樹繁躬)
(耕趣時而衣食足)仁義財(庾信羽調曲丨丨之丨不匱忠信之禮無繁)濟世財(鄭谷苔錢詩春紅秋紫繞池臺)
(箇箇圓如丨丨丨)
對語(地利天財)(國息家財)(分宅通財)(本富羡財)(京坻積山海財)(三農榖九府財)
摘句(薰風歌阜財山澤不私財)(千載人傳管鮑財烟水殷勤逐善財)
裁(昨哉切制衣也又裁度也)
韻藻化裁(易丨而丨之謂之變顔延之應詔宴曲水詩太上正位天臨海鏡制以丨丨樹之形性)删裁(後漢書鄭)
(康成傳丨丨繁蕪刊改漏失)難裁(後漢書黃瓊傳榮路既廣觖望丨丨楊師道詩兹辰悵多緒懷友自丨丨包佶詩感時將)
(有寄詩思澀丨丨張祜詩剪刀横眼底方覺淚丨丨姚合詩麗什妙丨丨陸龜蒙洞房怨玉插朝扶髩金梯晚下臺春衫將別淚一)
(夜兩丨丨吴融席上獻座主詩莫訝諸生中獨醉感恩傷別正丨丨高蟾雪中詩三冬辛苦樣天意似丨丨楊基詩春冰輕薄笑丨)
(丨又曹唐小遊仙詩蛟絲玉線丨丨割須借玉妃金剪刀)五裁(素問肝病禁辛心病禁鹹脾病禁酸肺病禁苦腎病禁甘名丨)
(丨注裁節飲食也)穿裁(韓愈詩嵩山東頭伊洛岸勝事不須假丨丨王安石詩楩柟豫章槩白日祗要匠石聊丨丨)新
裁(孟郊詩強起吐巧辭委曲多丨丨又雍陶公子行公子風流嫌錦繡丨丨白苧作春衣)
一色裁(王昌齡詩荷葉羅裙丨丨丨芙蓉向臉兩邊開)物象裁(孟郊詩文章得其微丨丨由我丨)
增清裁(後漢書范滂傳滂覩時方艱因投劾去太守宗資聞其名請署功曹滂在職嚴整疾惡外甥西平李頌為鄉曲所棄)
(中常侍唐衡以頌請資資用為吏滂以非其人寝而不召資遷怒捶書佐朱零零曰范滂丨丨猶以利刃齒腐朽今日寧受笞死而)
(滂不可違資乃止)鑒裁(晉書王羲之傳庾亮上疏稱羲之清貴有丨丨遷寧遠將軍江州刺史朝廷公卿皆愛其才器唐書)
(韋陟傳陟初遷禮部侍郎於丨丨尤長故事取人以一日試為高下陟許自通所工先就其能試之已乃程考由是無遺材)澄
裁(晉書韓伯傳陳郡周勰居喪廢禮脫落名教伯領中正不通勰議曰拜下之敬猶違衆從禮情理之極不宜以多比為通識者)
(謂伯可謂丨世所不能澄而丨世所不能裁者矣)典裁(南史王儉傳儉手筆丨丨為當時所重)濫裁(南齊書張岱傳)
(岱兄子恕太祖欲以為晉陵郡岱曰恕未閑從政美錦不宜丨丨)輕裁(梁書蕭昱傳錦不丨丨誠難其製李商隠詩春詠敢)
(丨丨皮日休綠罽詩丨丨鴨綠任金刀不怕西風斷野蒿)檢裁(北史司馬子如傳子如性滑稽不事丨丨言戲䙝穢識者非之)
(而事姊有禮撫諸兄子慈篤當時名士並加欽愛)風裁(北齊書李義深傳義深族弟神威幼有丨丨傳其家業撰集樂書近)
(於百卷)奏裁(唐書百官志凡冤而無告者三司詰之三司謂御史大夫中書門下也大事丨丨小事專達)討裁(唐書)
(杜如晦傳時天下新定臺閣制度憲物容典率房杜二人丨丨)總裁(宋史吕蒙正傳蒙正政尚寬靜委任僚屬事多丨丨而已)
(張昱詩丞相銜兼領丨丨)善裁(魏舊事楊平丨丨袴以官絹百疋作小袴百枚)主裁(孔叢子魏王問何如可謂大臣子高)
(答曰大臣則必取衆人之選能犯顔諫諍公正無私者計陳事成丨丨其賞事敗臣執其咎主任之而無疑臣當之而弗避是以臣)
(主並各有得也)心裁(文心雕龍原道丨丨文章研神理而設教)鴻裁(文心雕龍辨騷才高者菀其丨丨中巧者獵其艷辭)
(吟諷者銜其山川童蒙者拾其香草)製裁(顔氏家訓古人之文宏材逸氣體度風格去今實遠但緝綴疎朴未為密緻耳今世)
(音律諧靡章句偶對諱避精詳賢於往者多矣宜以古之丨丨為本今之辭調為末並須兩存不可偏廢也)殊裁(張衡西京)
(賦取丨丨於八都豈稽度於往舊)變裁(蔡邕房楨碑衣不丨丨食不兼味)學裁(焦仲卿妻詩十三能織綺十四丨丨)
(衣)品裁(王儉請解僕射表臣亦不謂文案之間都無微解至於丨丨臧否特所未閑)雅裁(梁武帝請徵補謝朏表文)
(宗儒肆互居其長清規丨丨兼擅其美)可裁(梁簡文帝登城詩短歌雖丨丨緣情非霧縠又張祜詩莫怪南康遠相思不丨)
(丨)故裁(梁元帝詠石榴詩葉翠如新剪花紅似丨丨)廣裁(江淹為蕭驃騎讓豫司二州表伏願天鑄丨丨地靈厚載)
(特垂蠲渥使不矜盈則藿質蓬性庶無矯奪不任匪安之情)矜裁(邢邵詩昔時惰游士任性少丨丨)巧裁(李紳登禹)
(廟回降雪詩遇物纖能状随方丨若丨明寧獻王權詩丨丨宫樣縷金袍)剪裁(徐凝早春詠雪詩勾芒宫樹已先開珠蕊瓊花)
(鬭丨丨曹松天台瀑布詩休疑寳尺難量度直恐金刀易丨丨曹伯啟詩風箒誰操執雲衣自丨丨歐陽修詩老手尚能工丨丨)
剚裁(楊載詩負鼎誰烹飪操刀自丨丨)
長短裁(前漢書陳遵傳遵常謂張竦足下諷誦經書苦身自約而我放意自恣浮湛俗間官爵功名不减於子而差獨樂顧)
(不優邪竦曰人各有性丨丨自丨又陸龜蒙雙吹管詩丨丨丨浮筠参差作飛鳳高樓明月夜吹作江南弄)班倕裁(後漢)
(書崔駰傳駰祖篆作慰志賦其辭曰嘉昔人之遘辰兮美伊傳之&KR1541;時應規矩之淑質兮過丨丨而丨之注爾雅曰遌遇也公輸班)
(魯人也倕舜時為共工之官皆巧人也以喻湯及高宗也)明智裁(孔叢子言貴盡心亦各其所見也若是非則丨丨者丨之)
不假裁(傅咸羽扇賦此因資以為用丨丨丨於規矩)銓衡裁(陸機文賦苟丨丨之所固應繩其必當)豐約
裁(陸機文賦若夫丨丨之丨俯仰之形因宜適變曲有微情)竹葉裁(徐陵春情詩丨丨丨衣𢃄梅花奠酒杯)聽人
裁(朱超詩淺深依樹色舒卷丨丨丨)寬窄裁(王績詩茅齋丨丨丨又白居易詩繡帽珠稠裰香衫袖窄裁又元好問詩)
(白紵更寬裁)勝初裁(李適詩寳帳金屏人已帖圖花學鳥丨丨丨又徐夤牡丹詩宋玉鄰邊腮正嫩文君機上錦初裁)
錦翰裁(鄭愔詩願奉蘿圖泰長聞丨丨丨)以意裁(孟浩然詩翰墨緣情製高深丨丨丨)匣刀裁(獨孤及石)
(竹詩殷疑曙霞染巧類丨丨丨又徐夤草詩色嫩似將藍汁染葉齊如把剪刀裁又蘇舜欽詩面目如刀裁)白紵裁(劉禹)
(錫詩毛羽斒斕丨丨丨)綺思裁(唐扶詩恨發風期阻詩從丨丨丨)未暇裁(韓愈詩砧練終宜𢷬階紈丨丨丨)
雲如裁(孟郊詩枋口丨丨丨)巧婦裁(白居易詩如經丨丨丨)畫羅裁(白居易楊六尚書新授東川節度代)
(妻賀兄嫂詩金花銀椀饒君用罨丨丨衣盡嫂丨)短策裁(李賀送沈亞之歌白藤交穿織書笈丨丨齊丨如梵䇲)女
工裁(張何織鳥詩候驚蠶事晚織向丨丨丨)紫璧裁(杜牧題茶山詩泉嫩黃金湧牙香丨丨丨)雅器裁(李澣)
(房公舊竹亭聞琴詩石室寒飈警孫枝丨丨丨)為誰裁(温庭筠詩閒庭見早梅花影丨丨丨)綠似裁(温庭筠詩遠水)
(斜如剪青莎丨丨丨)下手裁(曹唐小遊仙詩玉皇欲著紅龍衮親喚金妃丨丨丨又僖宗宫人詩玉燭製袍夜金刀呵手裁)
體勝裁(秦韜玉牡丹詩壓枝金蕊香如撲逐朵檀心丨丨丨)稱身裁(羅虬詩霧綃雲縠丨丨丨)借樣裁(陸龜)
(蒙寄襲美詩依方釀酒愁遅去丨丨丨巾怕索將)雨為裁(陸龜蒙藥名聯句石耳泉能洗垣衣丨丨丨又李爽閏怨詩竹)
(巾君自折荷衣誰為裁)禁中裁(吳融送僧歸東蜀詩巴字江流一棹迴紫袈裟是丨丨丨)勁風裁(吳融汴上觀河)
(冰詩九曲河冰半叚来嚴霜結出丨丨丨)不易裁(曹松南海旅次詩憶歸休上越王臺歸思臨高丨丨丨徐鉉詩清晨待漏)
(獨徘徊霄漢懸心丨丨丨)閫外裁(僧皎然詩竒謀丨丨丨)卷素裁(僧皎然詩茗愛傳花飲詩看丨丨丨)蜀錦
裁(洪适海棠花詩雨濯吳粧膩風催丨丨丨)錢樣裁(楊萬里黃菊詩鶯樣羅裳丨丨丨冷霜凉露濺秋埃)玉女裁
(吴景奎春日詩江横羅帶銀鷗起雲想衣裳丨丨丨)内宫裁(高啟詩竒文天女織新樣丨丨丨)随韻裁(高啟詩曲)
(學移聲按詩丨得丨丨)一時裁(高啓詩紗衣羅扇丨丨丨)合歡裁(楊基詩輕羅團扇丨丨丨)不須裁(張羽)
(詩黃茆為屋丨丨丨)
事須兄裁(北史楊播傳播家世純厚並敦義讓昆季相事有如父子播性剛毅椿津恭謙兄弟終日相對未曾入内椿津)
(年過六十並登台鼎椿不命坐津不敢坐津為司空於時府主皆自引寮佐人有就津求官者曰此丨丨家丨丨之何為見問)衫
布一裁(唐書歸崇敬傳崇敬建議教授法學生謁師贄用腵脩一束酒一壺丨丨丨丨色如師所服)
對語(體製心裁)(清貫雅裁)(古調新裁)(陶鑄剪裁)(青綾覆白紵裁)(援琴寫點筆裁)(柳線綰藕絲裁)
摘句(金旛綵勝裁新衣白紵裁)(帖就茜羅裁雲箋手自裁)(珠蕊瓊花鬭剪裁竹皮長帽覆眉裁)
(白社新詩取次裁因風謾把短書裁)
御定佩文韻府卷十之三
