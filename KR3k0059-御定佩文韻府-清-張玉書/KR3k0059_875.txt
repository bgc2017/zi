欽定四庫全書
御定佩文韻府卷一百五之三
入聲十六葉韻三
楫(即葉切舟丨與檝同)
韻藻舟楫(易丨丨之利以濟不通書若濟巨川用汝作丨丨漢書主莽傳莽博募有竒技術可以攻匈奴者或言能度水)
(不用丨丨連馬接騎濟百萬師後漢書孝明帝紀詔曰若涉淵水而無丨丨萬乘至重而壯者慮輕實頼有德左右小子舊唐書食)
(貨志百姓歌曰新河得通丨丨利直逹滄海魚鹽至又職官志丨丨署令掌公私舟船運漕之事唐書戴至德傳父子繼為宰相世)
(詫其榮高宗嘗為飛帛書賜至德曰汛洪源俟丨丨見意于辭云宋史河渠志紹興八年命守臣張澄𤼵兵千人開濬運河堙塞以)
(通往來丨丨金史巴古拉傳興定四年時陜西歲運粮以助關東民力寝困巴古拉言若以丨丨自渭入河順流而下庶可少紓民)
(力從之水經注孔子臨河歌曰秋水衍兮風揚波丨丨顛倒更相加拾遺記軒轅變乘槎以造丨丨李尤丨丨銘丨丨之利譬猶輿)
(馬謝靈運詩鳥歸息丨丨庾信義谷序青綺春門溝渠交映綠槐秋市丨丨相通唐明皇詩丨丨功須著鹽梅望匪疎儲光羲詩廣)
(川俟丨丨峻坂傷騏驥李白詩明宰試丨丨張燈宴華池杜甫詩山雉迎丨丨江花報邑人又烟花山際重丨丨浪前輕孟浩然詩)
(欲濟無丨丨端居恥聖明蒋伸授鄭涓節度使制兵車素號于精堅丨丨適當其津要李吉甫拜相制授之鈞衡俾作丨丨杜牧詩)
(寧無好丨丨不泛惡波濤薛逢上周尚書啓必當付以丨丨委之陶甄王安石詩丨丨商巖命熊羆渭水占蘇轍黃樓賦百步湧波)
(丨丨紛披)檜楫(詩淇水悠悠丨丨松舟謝朓表操丨丨于龍津荷梓梁于雲構梁元帝賦此丨丨而方遠彼松舟而未間吴均)
(詩江風當夏清丨丨逐流縈唐太宗詩丨丨滿中川孟浩然詩丨丨中流望空波兩岸明張籍詩蘭舟丨丨常渡江李煜詩君馳丨)
(丨情何極我凭闌杆日向西)維楫(漢書賈誼傳若夫經制不定是猶渡江河亡丨丨中流而遇風船必覆矣鹽鐵論執法者)
(國之轡銜刑罰者國之丨丨司馬光詩當如海上乘槎客丨丨都無任所之虞集詩江干丨丨車馬集亭上持杯風雨來)勁楫
(後漢書張衡傳雖有犀舟丨丨猶人涉卭否有須者也)擊楫(晉書祖逖傳渡江中流丨丨而誓曰祖逖不能誓清中原而復)
(濟者有如大江又儲光羲詩登艫望落月丨丨悲新秋楊奐詩往事無憑空丨丨故人何處獨登樓)持檝(列仙傳趙簡子擊楚)
(津吏醉卧不能渡簡子欲殺之津吏女子丨丨而前曰妾願以鄙軀易父之命簡子將渡少一人乃備員丨丨中流𤼵激櫂之歌簡)
(子說以為夫人)瑤楫(抱朴子瓊波丨丨無涉川之用)鼓楫(嵇康詩微嘯清風丨丨容裔木華海賦飛迅丨丨汛海凌山李)
(頎詩清歌聊丨丨薛據泊震澤口詩歌竟丨丨去三江多客愁王安國清溪亭記飛帆丨丨上下于波濤之中)桴楫(潘岳西征)
(賦傷丨丨之褊小撮舟中之掬指)畫檝(儲光羲詩花潭竹嶼傍幽棲丨丨浮空入夜溪李羣玉詩綵舟丨丨射初暉丈同詩)
(紅裙鬭丨丨相結采荷花陸游詩江浦時時逢丨丨寺樓處處聽新鶯)歸楫(杜甫詩丨丨生衣卧春鷗洗翅呼許渾詩飽食)
(鱸魚榜丨丨待君琴酒醉陶公)飛檝(杜甫詩由来具丨丨暫擬控鳴弦吳融詩捲簾吟塞雪丨丨渡江春蘇轍滕王閣詩事往)
(空長江人来逐丨丨)雨楫(周邦彦汴都賦越鈴吳槽官艘賈舶閩謳楚語風帆丨丨又詞風輪丨丨終辜前約)
烝徒楫(詩渒彼涇舟丨丨丨之)舟待楫(劉勰新論信之行于人譬濟之須舟也信之利于行猶丨之丨丨也謝靈)
(運賦譬乘丨之丨丨象提釣之假縷)不用楫(古今樂錄王獻之二妾名桃葉桃根獻之桃葉歌云桃葉復桃葉渡江丨丨丨)
(杜甫詩方舟丨丨丨)
增為楫(易刳木為舟剡木丨丨白居易賦動之為用在氣為春在鳥為飛在舟丨丨在弩為機司馬温公五規状譬猶膠板)
(為舟摶土丨丨敗布為帆朽索為維畫以丹青衣以文繡使偶人駕之而履其上若以之涉江河犯風濤豈不危哉盧懷慎詩大川)
(既濟慚丨丨報德空思奉細涓)剡楫(見上後漢書郎顗傳刳舟丨丨將欲濟江海也)露檝(後漢書岑彭傳装直進樓船冒)
(突露橈數千艘注樓船之上施樓橈小檝也露橈謂丨丨在外人在舟中冒突取其觸冒而唐突也)小檝(見上杜甫詩漁人縈)
(丨丨容易拔船頭李羣玉詩重期揚丨丨来摘半湖菱陸龜蒙詩見織短篷裁丨丨拏烟閒弄箇漁舟韓駒詩籃輿轉陂路丨丨渡)
(潮溝)操楫(後漢書皇甫規傳君者舟也人者水也羣臣乘舟者也將軍兄弟丨丨者也若能平志畢力以度元元所謂福也)
船楫(吳志周瑜傳今使北上已安操無内憂能曠日持久来争疆場與我校勝負于丨丨乎)杖楫(晉書温嶠傳蘇峻反)
(嶠與陶侃率戎卒六萬直指石頭時峻軍多馬南軍丨舟丨不敢輕與交鋒新語駕馬服牛浮舟丨丨以代人力)羽楫(晉書)
(陸機傳制祖考重光丨丨吳運文武奕葉將相連華陸機辨亡論丨丨萬計龍躍順流注丨丨言其疾也陸雲文丨丨翳川輕駕盈)
(庭)執檝(南史王元規傳性孝事母甚謹梁時山隂縣暴水流漂居宅元規惟有一小船倉卒引其母妹竝孤姪入船規自丨)
(丨棹而去留其男女三人閣于樹杪及水退𫉬全)求楫(淮南子上求材臣殘木上求魚臣乾谷上丨丨而下致船)焚楫
(黃憲外史欲輔王室而不修德是猶大舟之濟江河而丨其丨也)振楫(文心雕龍絶筆斷章譬乘舟之丨丨顔延之詩丨丨)
(𤼵吳洲秣馬陵楚山)篙楫(玉堂遺範夏侯孜拜相制曰丨丨克修航艦以之濟海羽翮可勵鵾鵬於是摩天余靖詩昔年曾泛)
(馬當灣團飯喚鷗丨丨閒)弱楫(袁宏東征賦櫂丨丨之弗施王叔之舟贊丨丨輕掉利涉濟求)假檝(陸機赴洛詩靖端肅)
(有命丨丨越江潭孟浩然渡衳滋江詩截流寧丨丨挂席自生風)弭檝(陸雲頌丨丨水沚瞻仰山川張協七命縱棹隨風丨)
(丨乘波任昉詩丨丨申九言無為累牽纏高啓詩丨丨望迷林間為淇澳吟)揚檝(陶潜詩丨丨越平湖泛隨清壑廻李羣玉)
(詩送君丨丨去愁絶郢城篇)騖楫(謝靈運賦丨吾丨于邳鄉陳子昂詩丨丨漾輕舟)佇楫(謝靈運賦于是舟人告辦)
(丨丨在川觀鳥候風望景測圓傅亮從征詩息徒西楚丨丨舊鄉謝惠連詩臨津不得濟丨丨阻風波)迅檝(梁武帝移京邑)
(檄巨艦丨丨衝波噎水)輕檝(梁簡文帝馬槊譜序巴童留玩不待丨舟之丨越女踟蹰無假如臯之箭又北渚篇綠水濺長)
(䄂浮苔染丨丨白居易詩投餌移丨丨牽輪轉小車賈島詩丨丨浮吳國繁霜下楚宫蘇軾詩我行無疾徐丨丨信溶漾)去楫
(梁簡文帝詩連翩隨丨丨鏡澈倒遙墟杜牧詩秋浦倚吳江丨丨飛青鶻李至遠安侯神道碑梁木應悲井田俄殞廣川丨丨修途)
(廢軫)再楫(王僧孺書望影折支争塗丨丨)微楫(沈約詩丨丨起單鳬)理檝(劉孝綽詩榜人夜丨丨王勃詩江童暮丨)
(丨山女夜調砧杜甫詩篙師暗丨丨歌笑輕波瀾)獨檝(何遜詩單艫時向浦丨丨乍乘流)動檝(陳後主詩波文散丨)
(丨菱花拂渡航)轉檝(陳後主詩迴歌逐丨丨浮冰隨度舠張籍詩藻密行舟澁灣多丨丨頻方干詩丨丨疑從青草岸吹帆猶)
(是白蘋風陸龜蒙詩山横路若絶丨丨逢平川)亂檝(庾信禹渡江贊危舟遂静丨丨還平)艤檝(庾信擬連珠烏江丨丨無)
(路可歸白㕍抱書無家可寄王勃梓州福會寺碑頌慧路翹車禪河丨丨范成大三高祠歌虹梁千丈兮可以丨丨)孤楫(張九)
(齡還湘東作丨丨清川渚征衣寒露滋沈遼詩九華一枯藜清溪一丨丨陳與義詩江湖託丨丨)桂楫(王勃上劉右相書荷)
(裳丨丨拂衣於東海之東菌閣松楹高枕於北山之北杜甫詩玉尊移晚興丨丨帶酣歌王昌齡詩越女作桂舟還應丨為丨喬舜)
(詩何人乘丨丨之子過揚州陳陶詩臨風青丨丨幾日白蘋洲温庭筠詩蘇小廻塘通丨丨未應清淺隔牽牛)緩楫(儲光羲詩)
(丨丨揮觥欲賦詩)罷楫(儲光羲詩潮来津門啓丨丨信流水)礙楫(儲光羲詩亂荇時丨丨)扣楫(賈至詩丨丨洞)
(庭上清風千里来)試楫(崔顥詩川上女晚粧鮮日落青渚丨輕丨汀長花滿正廻船)漾楫(李白詩丨丨怕鷗驚奚賈)
(詩丨丨乘微月振衣生早寒)素檝(杜甫詩丨丨分曹往)捨楫(杜甫詩風濤暮不穏丨丨宿誰門)倚檝(高適涉黃)
(河作赴流自兹遠丨丨時一望李建勲春水詩風鬟丨丨誰家子愁看鴛鴦望所之陸龜蒙詩每逢孤嶼一丨丨)竝檝(盧綸)
(詩丨丨湖上遊連檣月中泊)利檝(韓愈遠遊聯句馳深鼔丨丨趨險驚飛輶)擁檝(劉禹錫詩丨丨舟為市連甍竹覆軒)
(沈遘詩賜環已許歸西省丨丨方来絶大江)巨楫(李咸用修睦上人山居詩兼濟直饒同丨丨自由何似學孤雲徐鉉詩翾)
(飛附驥方經遠丨丨乘風遂濟川)短楫(錢珝江行詩丨丨休敲桂孤根自駐萍陸游詩山程策小蹇水泛搖丨丨)馭檝
(楊䕫烏程廨宇記郡治之南溪波浩洋許公丨丨以涉而舟覆焉衆皆駭惋謂不可援俄聞空中有言曰無損蘇公忽有幹流以出)
(其舟而許公存焉)浮楫(李羣玉東湖詩重期丨小丨来摘半湖菱曹松陽羡道中詩千室綺羅丨畫丨兩州絲竹會茶山)
横楫(薛拯漁人詩垂竿朝與暮披蓑卧丨丨高啓詩丨丨截江流)回楫(許渾詩無勞促丨丨千里有心期)停楫
(許渾詩猶阻晚風丨桂丨欲乘春月訪松關蘇轍詩南風吹清汴西去無丨丨朱之才詩乘流自縱棹遇坎即丨丨)釣檝(方干)
(詩夜深廻丨丨月影出書床鄭紹遊越谿詩漁潭逢丨丨月浦值孤舟)風楫(馬戴送册東夷王使詩何當理丨丨天外問来)
(程)縈楫(皮日休詩撥荇下文竿結藤丨桂丨)帆檝(陸龜蒙詩丨丨衣裳盡釣徒往来蹤跡島三吳)舉楫(陸龜蒙詩)
(丨丨揮青劍鳴榔扣遠征)登楫(韋莊詩海邊丨桂丨烟外泛雲檣)無楫(徐夤詩濟川丨丨擬何為三杰還從漢祖推)
航楫(王回送李殿丞詩人謀濟任途丨丨又㳂洄)棠檝(王安石小姑詩繽紛雲䙱空丨丨綽約烟鬟獨桂旗)卧楫
(陳師道詩過逢為說侯芭在丨丨生衣犢有孫)桃楫(陳師道詩丨丨無心問莫愁)荃楫(彭汝勵詩早期丨丨泛)倦
楫(陳造詩我來艤丨丨党懷英詩孤程𤼵晚泊丨丨搖天星)搖楫(陳與義詩丨丨天平度迎人樹欲来)作楫(方回詩公)
(才豈不知大川宜丨丨)韋檝(宋史藝文志丨丨昭潭志三卷)龔楫(宋史丨丨傳楫字濟道兵部侍郎原之孫世以儒學)
(顯楫懦如不勝衣建炎初烏珠據和州以偏師萬人築堡新塘遏絶濡須之路楫率家僮百餘人襲之戰敗為金人所𫉬猶罵不絶)
(口遂臠割之)傅楫(宋史丨丨傅楫字元通仙遊人少自刻勵從孫覺陳襄學第進士調揚州司戸參軍攝天長令𤼵擿隱伏)
(姦猾屏跡累官中書舍人召對每以遵祖宗法度安静自然為言他日李清臣勸帝清心省事帝曰近臣中唯丨丨嘗道此)張
檝(中州集丨丨字巨濟明昌五年詞賦第一人為人藴藉善談論文賦詩筆截然有律度)
鬱金楫(海錄碎事武遊郎者言昔見漢武帝乘丨丨丨泛積翠池自吹縹玉笛)萍帶檝(徐陵詩細丨時丨丨低荷)
(乍入舟)木蘭檝(薛道衡詩新船丨丨丨舊宇豫章材李白詩丨丨之丨沙棠舟羅𨼆宿江陵驛詩薜荔衣裳丨丨丨異時)
(烟雨好相尋温庭筠詩憶上江南丨丨丨又陸龜蒙詩明朝動蘭檝不翅星河津)巨川檝(韓愈詩大厦棟方隆丨丨丨行)
(剡)芙蓉檝(温庭筠詩妾家白蘋浦日上丨丨丨)濟川楫(温庭筠詩誰知丨丨丨今作野人船陸龜蒙詩終為丨丨)
(丨豈在論高卑)凌潮楫(李羣玉詩願回丨丨丨且著登山屐)吳娃檝(陸龜蒙詩光搖越鳥巢影亂丨丨丨)秦淮
檝(王安石詩蕩漾丨丨丨)浮河楫(王安石詩漂搖五城舟尚想丨丨丨)荆江楫(龔璛詩已恨金華六月别當時)
(再鼓丨丨丨)
太昊奉檝(庾信善寂寺碑丨丨丨丨截若海而横流風伯扶輪歴邪山而税駕)鶻舟馬楫(王十朋會稽風俗賦)
(丨丨如擊丨丨如驅)
攝(書涉切兼也錄也)
韻藻聊攝(左傳丨丨以東姑尤以西其為人也多矣注丨丨齊西界平原聊縣東北有攝城陸機齊謳行東被姑尤側南)
(界丨丨城儲光羲詩分符指丨丨為政本農桑李白送魏萬還王屋詩魏侯繼大名本家丨丨城陳孚景州詩丨丨之東一千里昔)
(為青社太公履)目攝(史記刺客傳荆軻與蓋聶論劍怒而目之荆軻出聶曰固去也吾曩者丨丨之)權攝(宋史高宗紀詔)
(監司守臣禁羨餘罷丨丨戢苞苴節宴飲金史哈逹傳天下輕重係于宰相近来每每令丨丨甚無謂也又梁肅傳肅論正員官被)
(差丨丨官有公罪及正員還任皆准去官勿論往往其人苟且不事其事乞于縣令中留十人備差無差正員官商芸小說燕以日)
(出為旦日入為夕蝙蝠以日入為旦日出為夕争之不決訴于鳳凰半路一禽謂燕曰不須往鳳凰在假訓狐丨丨耳司馬光乞罷)
(提舉劄子若遇有賊盗乞朝廷只委提點刑獄差官監督捕監官察其不稱職及有可以代之者先令丨丨仍奏乞替換)大攝
(管子冗食之道丨丨骨枯而血沍注過于飢也)鬼攝(關尹子心蔽吉凶者靈丨丨之心蔽男女者淫丨丨之心蔽幽憂者沉丨)
(丨之心蔽逐放者狂丨丨之心蔽盟詛者竒丨丨之)
朋友攝(詩丨丨攸丨攝以威儀)何為攝(唐書賀蘭進明傳攝御史大夫入謝帝曰朕語房琯除正大夫丨丨丨耶)
增上攝(詩何彼穠矣傳初嫁之時侯伯以下夫人所乘車皆丨丨一等)相攝(詩朋友攸攝傳言丨丨者以威儀也隋書)
(后妃紀采漢魏舊置六尚六司六典逓丨統丨以掌宫掖之政梁武帝答釋明徹敕𤼵菩提心彼我丨丨方結束緣敬如所及傳燈)
(錄南山云佛法增益廣大實由師資丨丨)總攝(詩整我六師疏每軍各有將中軍之將尊故特命之使丨丨諸軍也魏志烏丸)
(傳從子蹋頓有武略代立丨丨晉書麴允傳丨丨百揆又謝石傳石與吏部郎王恭互相短長恭甚忿恨石遂遜位去職歲餘不起)
(表十餘上帝不許石乞依故尚書令王彪之例於府丨丨詔聽之又劉聰載記聰以子粲領相國大單于丨丨朝政宋書毛修之傳)
(但以方仗威靈要須丨丨乞解金紫寵私之榮賜以鷹揚折衝之號張說龍興寺碑以言乎真實之要丨丨一乘以言乎天地之間)
(曲成萬物翻譯名義儒家以析理精微名論釋氏申通宗旨收束所說立為十支一略陳名數支二粗釋體義支三總包衆義支四)
(丨丨大乘支五分别名數支六離僻處中支七摧破邪山支八高建法幢支九莊嚴體義支十攝散歸觀支)兼攝(禮記注士)
(喪無主不敢使大夫丨丨)屏攝(左傳使子寬子上巡羣丨丨至于太宫國語丨丨之位壇場之所注丨屏風也丨形如金腰扇)
(皆所以分别尊卑為祭祀之位司馬光文春秋祭祀思慕無窮宜有丨丨以伸瞻奉)請攝(左傳齊侯欲與衛侯乘與之宴而駕)
(乘廣載甲焉使告曰晉師至矣齊侯曰比君之駕也寡人丨丨乃介而與之乘驅之或告曰無晉師乃止)不攝(論語官事丨丨)
(國語悛而丨丨則身勤矣魏志賈逵傳逵為豫州刺史是時天下初復州郡多丨丨逵曰州本以御史出監諸郡察長吏二千石以)
(下今長吏慢法盗賊公行州知而不糾天下何所取正乎宋書禮志祭有昭穆所以别父子太子監國雖丨丨至于宗廟則昭穆實)
(存謂事不可亂傅休奕疏綱維丨丨而虚無放誕之論盈于朝野梁武帝詔天慈普覆義無丨丨梁元帝法寳聯璧序雖談假績丨)
(丨單影)下攝(國語君之貳若體焉若上攝下丨丨上周旋變動以違心目其反為物用也事何能治)代攝(史記魯世)
(家周公乃踐阼丨成王丨行政事)居攝(漢書食貨志王莽丨丨變漢制以周錢有子母相權於是更造大錢徑寸二分重十)
(二銖又王莽傳改元曰丨丨正月莽祀上帝於南郊迎春於東郊行大射禮於明堂養三老五更成禮而去後漢書桓譚傳當王莽)
(丨丨之際天下之士莫不競褒稱德美作符命以求容媚譚獨自守默然無言晉書王彪之傳孝武帝即位太皇太后令以帝冲幼)
(加在諒闇令桓温依周公丨丨故事曹植周公贊成王即位年尚幼穉周公丨丨四海慕利)討攝(後漢書馮緄傳時長沙武)
(陵蠻反拜緄車騎將軍討之詔曰蠻夷猾夏久不丨丨各焚都城蹈藉官人州郡將吏死職之臣相逐奔竄可愧言也)承攝
(後漢書公孫瓉傳上疏曰車騎將軍袁紹昔為司隸值國多難太后丨丨何氏輔朝紹不能舉直錯枉而專為邪媚招来不軌至令)
(丁原焚燒孟津董卓造為亂始魏志公孫淵傳自臣丨丨即事以来連被榮寵特無量分翰苑新書回趙知宗啟駕牡罔功暫叨丨)
(丨)震攝(魏志劉放傳注威足以丨丨強寇鎮静疆場)鎮攝(魏志注司馬懿所督皆為僚屬名位不殊素無定分卒有)
(變急不相丨丨)董攝(魏志程昱傳司隸校尉督察京輦御史中丞丨丨宫殿皆高選才賢以充其職晉書陸雲傳機之敗也并)
(收雲江統蔡克等疏曰機計慮淺近不能丨丨羣帥)收攝(蜀志劉焉傳靈帝敕焉為益州刺史前刺史劉雋郤儉皆貪殘放濫)
(取受狼籍焉到便丨丨以示萬姓勿令漏露使癰疽潰決為國生梗)督攝(吳志注孫皓營新宫二千石以下皆自入山丨丨伐)
(木晉書石勒載記父周曷朱性凶麄不為羣目所附每使勒代已丨丨部衆愛信之曾鞏序越州鑑湖圖吳奎則謂每歲農隙當僦)
(人濬湖積其泥塗以為丘阜使縣主役而州與轉運使提點刑獄丨丨賞罰之)檢攝(吳志薛綜傳張津與劉表為隙兵弱敵強)
(歲歲興軍諸將厭患去留自在津小丨丨威武不足為所陵侮)動攝(晉書袁宏傳公逹潜朗思同蓍蔡運用無方丨丨羣會)
假攝(晉書張茂傳茂謂子駿曰吾遭優攘之運承先人之餘德丨丨此州以全性命上欲不負晉室下欲保完百姓北史朱弁)
(傳為散騎常侍遷右衛將軍領黃門弁屢陳譲孝文詔曰常侍者黃門之麄冗領軍者三衛之丨丨不足空存推譲以棄大委嵇康)
(釋私論周旦不顧賢而𨼆行故丨丨而化隆沈約彈文淺劣無聞謬承華省丨丨去来仕子常務)糾攝(晉書載記慕容暐時)
(外則王師及苻堅交侵内則暐母亂政其尚書左丞申紹上疏今百姓窮弊侵賕無已兵士逋逃相招為盗風頽化替莫相丨丨)
申攝(宋書禮志元嘉二十五年閏二月大蒐於宣武門主胄奉詔列奏丨丨)綜攝(梁書沈約傳約久處端揆乃求外出)
(以書陳情於徐勉云開年以来病增慮切外觀傍覧尚似全人而形骸力用不相丨丨)控攝(隋書郭榮傳時汾州與姚襄鎮)
(相去懸遠榮以為二城孤迥勢不相救請於州鎮之間更築一城以相丨丨從之)將攝(舊唐書薛道衡傳上不欲道衡久知)
(機密出檢校襄州道衡一旦違離不勝悲戀高祖改容曰朕欲令爾丨丨兼撫萌俗今爾之去朕如斷一臂又裴度傳開成四年上)
(已曲江賜宴羣臣賦詩度以疾不能赴文宗賜御札曰卿疾恙未痊固無心力但異日進来春時俗說難于丨丨勉加調護速就和)
(平)法攝(唐書方伎傳帝悉召方士化黃金治丹葉法善上言丹不可遽就徒費財與日請覈真偽帝許之凡百餘人皆罷嘗)
(在東都凌空祠為壇以祭都人悉往觀有數十人自奔火中衆大驚救而免法善笑曰此為魅所憑吾以丨丨之耳)悉攝(唐書)
(南蠻傳吐蕃懲野戰數北乃屯三瀘水誘瀕瀘諸蠻復城丨丨悉攝吐蕃險要也)通攝(宋史禮志社稷則春秋二祭刺史縣)
(令初獻上佐縣丞亞獻州博士縣簿尉終獻有故以次官攝若長吏職官或少即許丨丨)試攝(宋史職官志以省臺寺監府衛)
(分庶務復有員外之置有檢校丨丨判知及諸使之名)差攝(宋史𨕖舉志初嶺南缺官往往丨丨雍熙中詔長吏試可者𨕖)
(用之罷秩奏送闕下與出身唐會昌二年上尊號赦文其闕少官員處並委本州刺史于當州諸縣見任官中量閒劇分配公事勾)
(當如官員數少力實不逮處即于前資官中選擇清謹幹用者丨丨)統攝(宋史胡宏傳宏上書曰蓋良心充于一身通于天地)
(宰制萬事丨丨億兆之本也李華無畏三藏碑三藏有六義内為戒定慧外為經律論以陀羅而丨丨之)遙攝(遼史德源傳德)
(源早侍景宗邸統和間加同政事門下平章事丨丨保寧軍節度使)管攝(子華子人之所以相君長者𩔖也相使者形也相丨)
(丨者氣也呂才五行禄命論春秋以陳衛及秦並同水姓齊鄭及宋皆為火姓或承所出之祖或繫所屬之星或取所居之地亦非)
(宫商角徵羽共相丨丨此則事不稽古義理乖僻者也方回詩氣帥直其内義理為丨丨雲笈七籖所以謂心為帝王水氣既無陽)
(氣丨丨亦便散也)噏攝(神異經荒海中有山焦炎而峙海中激浪投其上噏然而盡計其畫夜丨丨無極若熬鼎受其灑汁)
(耳)四攝(淨住子不聞聖賢五分之香不聞三乘丨丨等香使我輪廻常與善隔又得佛手内外握相若行丨丨攝取衆生梁)
(簡文帝菩提樹頌海度六舟城安丨丨王僧孺𤼵願文丨丨四依已遵已蹈七善七定靡退靡轍楊炯梓州惠義寺重閣銘黃金鏤)
(牓曾不若丨丨之門青石為墻曾不若三空之地)并攝(杜氏通典普初唯置衛率令典兵二傅丨丨衆事)逼攝(資暇)
(錄俗生男紿云女生女紿云男以形新魄怯慮鬼物知而丨丨不欲誠告當由高齊斛律后誕女詐稱男而大赦後大臣效之遂成)
(風忌諱與)追攝(王粲為劉荆州與袁譚書願捐棄百痾丨丨舊義高澄與侯景書所部文武並不丨丨進得保其禄位退則不)
(喪功名冀有知幾之心當為可信之事)善攝(沈約神不滅論昆蟲夭促含靈靡二或朝生夕殞或不識春秋自斯而進修短)
(不一既有其短豈得無長虚用損年丨丨增夀善而又善焉得無之王安石詩生理歸丨丨)頤攝(劉峻與舉法師書道勝則)
(肥固應丨丨)事攝(陶弘景碑銘因生丨丨年以學仙)出攝(孫逖誡厲風俗勅間歲水旱周於郡國倉廩不蓄閭閻洊)
(飢加以丨丨頗多冗官)心攝(張友正歙州披雲亭記步武所及有一物契於素懷者雖細必錄况目經丨丨𫉬千古之遺勝)
(者愛而不書得無寤寐之思乎)知攝(楊䕫湖州參軍新廳記今使五邑之吏枉正無所逃千里之情豪釐無所差束其内外必)
(蹈乎規矩戢諸桀黠丨丨於刑憲斯郡主簿為得其任矣)陳攝(嚴識賢同姓為主判承家有託亦何詢於異門繼代或虧乃丨)
(丨於同姓)告攝(劉庭誥移鄉判動而有悔速訟所以成愆行而有由鄰人於何丨丨)綰攝(李絳王紹神道碑可以進退海)
(内之上可以丨丨天下之柄)貧攝(鄭谷結綬鄠郊縻攝府署詩自笑老為梅少府可堪丨丨鮑參軍)遺攝(唐無名氏)
(南郊赦文諸州府有丨丨官及職掌人推案刑獄)孔攝(周邦彦汴都賦威儀丨丨笑語有文)調攝(沈遼詩衰齡易生倦)
(幽巖就丨丨)都攝(楞嚴經佛問圓通我無選擇丨丨六根淨念相繼得三摩地)教攝(翻譯名義十二分教篇序理超)
(四句丨丨羣機)
信生攝(張說大通禪師碑若夫丨丨丨攝生静静生定定生慧于生滅處得常住心于虚空中立一切法其定慧之門乎)
法力攝(白居易蘇州南禪寺轉輪經藏石記丨丨所丨鮮不歸心)帝命攝(柳宗元文道士王遠知作易總十五卷世)
(秘其本因曝書雷雨忽至赤電遶室暝霧中一老人所服青翠莫辨遠知焚香拜伏老人叱起怒曰所泄書何在上丨丨吾丨六丁)
(追取遠知方惶恐據地起旁有六人青衣已捧書立矣後天后召封金紫光祿大夫一日忽告殂有人過海見畫船一葉渺自天来)
(驚視乃遠知也)磁石攝(顧况大雲寺碑丨丨丨鐵不攝鴻毛作針則沈作鉢則浮)兼重攝(李頻送九江狄明府詩四)
(考丨丨丨相知住幾年)方寸攝(王安石詩載書必百兩獨以丨丨丨)一理攝(沈遼詩固難丨丨丨)三世攝
(涅槃虚空三喻虚空無故非丨丨丨佛性常故非丨丨丨一切佛法常無變易以是義故非丨丨丨)
人趣所攝(楞嚴經若於鬼道以護法力乘通入空此阿修羅從卵而生鬼趣所攝若于天中降德貶墜其所卜居鄰于日)
(月此阿修羅從胎而出丨丨丨丨)一切皆攝(翻譯名義禪那此云静慮智論云秦言思惟修禪波羅蜜丨丨丨丨)
躡(尼輙切蹈也履也登也急也)
韻藻跨躡(晉書郭文傳導嘗衆賓共集絲竹並奏試使呼之文瞪眸不轉丨丨華堂如行林野又石勒載記出自羌渠見)
(竒醜𩔖丨丨燕趙并吞韓魏吳都賦包括於越丨丨蠻荆魏都賦開胸殷衛丨丨燕趙梁簡文帝荅新喻侯書丨丨曹左含超潘陸)
(江淹自序傳淹對高帝曰昔項強而劉弱袁衆而曹寡羽號令諸侯竟受一劍之辱紹丨丨四州終為奔北之侶此所謂在德不在)
(鼎劉峻山棲志丨丨管籥韜軼笙簧何遜七召丨丨谿澗電舉陵阪邢邵譲表冠蓋庶僚丨丨多士王勃廣州舍利塔碑封疆丨丨)
(之壮海陸會同之盛顔師古封禪議豐功厚德既以丨丨前蹤盛典宏規無勞一遵曩式李白大鵬賦丨丨地絡周旋天網獨孤及)
(江州刺史廳壁記咽喉秦吳丨丨荆徐)足躡(唐書宦者傳帝忌宿將難制故使文場仙鳴分總竇霍權振朝官節度大將臺)
(省要官走門下丨相丨白居易詩青雲舉丨丨何遲賈島詩丨丨華山頂目觀滄海水王安石詩何為阡陌間踠丨僅相丨蘇軾文)
(與可畫篔簹谷偃竹記與可畫竹初不自貴重四方之人持縑素以請者丨相丨於其門雲笈七籖頭戴華蓋丨丨景雲)
增承躡(漢書母將隆傳王音踵故𨕖置從事中郎注踵躡也言丨丨故事也)高躡(晉書陸機傳制其詞深而雅其義博)
(而顯故足遠超枚馬丨丨王劉)追躡(魏志鄧艾傳姜維聞鍾會諸軍已至漢中引退還楊欣等丨丨于彊川口大戰維敗之晉)
(書王舒傳時韓晃破宣城轉入故鄣允之遣朱燾等擊之既而晃等南走允之丨丨于長塘湖復大破之宋書高祖紀初桓靈寳敗)
(於峥嶸州義軍以為大事已定丨丨不速逆黨必聚金史太祖紀宗雄以右翼先馳遼左軍左軍却宗雄已得利擊遼右軍遼兵遂)
(敗乘勝丨丨至其營崔融拔四鎮議蘭州刺史行軍司馬宋師將料敵簡徒倍道據磧賊逢有備一戰而走我師丨丨至於焉耆糧)
(道不繼而止王安石詩蕭晨秣欵段歸期得丨丨方回詩曳履容丨丨)登躡(宋書謝靈運傳靈運尋山陟嶺必造幽峻丨丨)
(常著木屐上山則去前齒下山去其後齒蔡邕疏出相外藩還尹輦轂旬日之中丨丨上列謝靈運詩𤼵春托丨丨)坐躡(齊書)
(十七王傳論帝王子弟齠年稚齒養器深宫習趨拜之儀受文句之學丨丨縉紳傍絶交友情偽之事不經耳目憂患之道未涉胷)
(衿楊炯王公神道碑瞻太階兮丨丨惜天年兮不假)尋躡(齊書張敬兒傳報攸之書曰至乃不遵制書勅下如空國恩莫行命)
(令擁隔詔除郡縣輙自板代罷官去職禁還京師凶人出境無不千里丨丨而反募臺將必厚加給賞)虚躡(劍俠傳僧揖韋)
(生就坐食畢曰貧道有一子技過老僧幸為我斷之乃呼飛飛出參郎君年纔十六七曰乞郎君盡藝殺之乃反鎖之一堂中飛飛)
(當堂執一短鞭韋引彈意必中几已敲落不覺躍在梁上循壁丨丨捷若猱玃彈盡不復中運劍倏閃竟不能傷李嶠降禪碑儲算)
(玉斗賜齡金箧知崇高之可封悟梁甫之丨丨)鬼躡(劍俠傳𨼆娘曰後夜當使妙手空空兒繼至空空兒之神術人莫能窺其)
(用丨莫得丨其蹤)度躡(蔡邕文所立卓爾丨丨雲蹤)陵躡(陳琳代袁紹與公孫瓉書假天之助小戰大克遂丨丨奔)
(背因壘舘榖)思躡(吕安與嵇康書丨丨雲梯横奮八極)乘躡(陸機君子行休咎相丨丨翻覆若波瀾張說平契丹露布)
(或折衝其前或丨丨其後整貔貅之佐奮猛毅之倫)峻躡(陸雲詩廣問弘被崇軌丨丨)徑躡(夏侯湛文外無微介内無)
(請謁矯身擢手丨丨名位)北躡(郭璞山海經序東升大人之堂西燕王母之廬南轢黿鼉之梁丨丨積羽之衢)出躡(吳都)
(賦丨丨珠履動以千里)行躡(梁簡文帝謝入殿禮拜啓足踐蓮花方兹非喻丨丨寳梯比斯未重)一躡(江淹表象席珠)
(履丨丨而即收鏤瑟綵琴再撫而已損司馬光遊仙曲會須丨丨青雲路與子同祛千古疑)踏躡(劉孝威見人織詩度梭環)
(玉動丨丨珮珠鳴)振躡(徐陵織婦詩丨丨開交縷停梭續斷絲王建七夕詩抛梭丨丨動明璫)變躡(庾信謝賚白羅)
(袍袴啓未有懸機巧綜丨丨竒文)動躡(張說蕭公神道碑丨丨思後故口無擇言照在機前故身無擇行)屢躡(孟浩)
(然寄天台道士詩丨丨莓苔&KR0632;將尋汗漫期)乍躡(黃損出山吟来書初出白雲扄丨丨秋風馬走輕)薦躡(李華徐府)
(君碑銘晉宋齊梁名臣繼起丨丨公府連嬪帝子)震躡(敬括鼅鼄賦窈窕前移有作投梭之勢逶迤下退無聞丨丨之聲)
早躡(李咸用言志詩皆期丨丨青雲路誰肯長為白社人閻復丞相和理霍孫贈諡制丨丨鰲峰之首誕披雲漢之章)夢
躡(杜荀鶴懷廬岳舊𨼆詩一别三年長在夢丨中時丨石稜層)能躡(陸龜蒙遊楞伽精舍詩僮丨丨孤刹鳥慣侵摐鐸)
得躡(皮日休三羞詩自嗟胡為者丨丨前修躅)上躡(釋皎然詩式論文章宗旨惠休所評謝詩如芙蓉出水斯言頗近矣)
(故能丨丨風騷下超魏晉建安製作其椎輪乎)闊躡(蘇軾詩陋居有遠寄小圃無丨丨)三躡(蘇軾詩三年丨丨過淮舟)
後躡(蘇轍詩前瞻意不遠丨丨愈難逐)輕躡(王履華山三記上大下小所謂巘也上有赤白二圓形僕曰日月巖也復)
(行二百餘步直崖嶄立有短橛閣崖罅為級如梯鎖旁問之乃百尺撞也級每腐或缺由級以上先丨丨試之然後置足以過)騰
躡(雲笈七籖青童侍衛玉女歌揚丨丨烟霞綵雲捧足)下躡(雲笈七籖上建華蓋丨丨斗魁)
太乙躡(漢書天文志三台為天階丨丨丨以上下一曰泰階)十二躡(魏志杜䕫傳注時有扶風馬鈞思巧絶世為博)
(士居貧乃思綾機之變舊綾機五十綜者五十躡六十綜者六十躡先生患其喪功費日乃皆易以丨丨丨其竒文異變因感而作)
(者猶自然之成形隂陽之無窮)按轡躡(舊唐書李密傳密嘗欲尋包愷乘一黃牛將漢書一帙掛於牛角讀之楊越公素見)
(於道旁從後丨丨丨之既及問曰何處書生耽學若此)人爭躡(唐書朱桃椎傳澹泊絶俗被裘曳索嘗織十芒屩置道上)
(見者曰居士屩也為鬻米茗易之置其處輙取去不與人接其為屩草柔細環結促密丨丨丨之)伶人躡(郭璞山海經序)
(鈞天之庭豈丨丨之所丨)飛步躡(高適詩丨丨丨雲衢)真境躡(文同詩物理兹領會丨丨知可丨)後騎躡
(蘇轍詩田中射虎豹丨丨不容丨)
勞問相躡(唐書裴度傳太和四年數引疾不任機重願上政事帝擇上醫護治中人日丨丨丨丨)足無所躡
(雲笈七籖老君生玄洪聖堂爾時未有天地日月手無所攀丨丨丨丨懸身而處不墮不落)
諜(徒協切反間又譜丨也)
韻藻邦諜(周禮士師掌士之八成邦汋邦賊丨丨犯邦令撟邦令為邦盗為邦朋為邦誣注丨丨為異國反間)間諜
(史記李牧傳日擊數牛饗士習騎射謹烽火多丨丨魏志傅嘏傳注今邊壌之守與賊相遠賊設羅落又特重密丨丨不行耳目無)
(聞夫軍無耳目校察未詳而舉大衆以臨巨險此非全軍之長策也吳志孫皓傳天生五材誰能去兵譎詐相雄有自來矣若其間)
(有闕庸可棄乎宜丨丨以觀其勢陳書徐陵傳至于禮樂沿革刑政寬猛則謳歌已遠萬舞成風不知手之舞之足之蹈之也安在)
(搖其牙齒為丨丨者哉宋史謝方叔傳方叔上言今日為兩淮計者有五一曰明丨丨二曰修馬政三曰營山水砦四曰經理方田)
(五曰加重遏絶遊騎及救奪擄略之賞罰遼史聖宗紀詔駙馬都尉蕭繼遠䓁固守封疆毋漏丨丨六韜與之丨丨以觀其成淮南)
(子善用丨丨審錯規慮設蔚施伏𨼆匿其形徐陵移文聞諸丨丨具彼鄰謀乃授冬官即為鄉導李邕大將軍臧公碑傳隂符移丨)
(丨飛言以誤其使重賞以賣其鄰張九齡開元紀功德頌序以丨丨而情得乘猜攜而計從杜甫詩兵家忌丨丨此輩常接跡李商)
(𨼆詩搶攘互丨丨孰辨梟與鸞又獻書秦逐客丨丨漢名臣劉遵詩丨丨敢虧對驂馬晚鳴珂)按諜(漢書郊祀歌宫童效異披)
(圖丨丨崔融賀白龍見表披圖丨丨影響合符漢朝之出在上封特其小者晉國之来從京兆曾何足云李商𨼆會昌一品集序武)
(宗下武重光崇名再易公又觀圖東序丨丨西崑率億兆同心列公卿定議以一十四字垂百千萬年)合諜(後漢書班固傳)
(若乃嘉穀靈草竒獸神禽應圖丨丨窮祥極瑞者朝夕坰牧日月邦畿玉海踰沙軼漠卓犖之貢委應圖丨丨沕潏之瑞叢崔融請)
(封中岳表乾符總集不召而自至坤瑞昭昇應圖而丨丨)怪諜(唐書經籍志若夫先王秘傳列代奥文自古之粹籍靈符絶域)
(之神經丨丨盡載于此二書矣)金諜(宋武帝詩丨丨封梁甫玉簡禪岱山)
增賊諜(周禮掌戮掌斬殺丨丨而搏之)晉諜(左傳鄭人省之得丨丨焉)鄭諜(左傳丨人將奔桐丘丨告之曰楚幕)
(有烏乃止)秦諜(左傳夏會晉伐秦晉人𫉬丨丨殺諸絳市六日而蘇)宵諜(左傳師𫉬甲首八十齊人不能師丨丨曰齊人)
(遁冉有請從之三季孫弗許)使諜(左傳晉人丨丨於子木請行而期焉)繫諜(史記三代世表余讀諜記黃帝以来皆有)
(年數稽其歴譜諜終始五德之傳古文咸不同乖異于是以五帝丨丨尚書集世紀黃帝以来訖共和為世表)譜諜(史記十二)
(諸侯年表序太史公讀春秋歴丨丨至周厲王未嘗不廢書而嘆也唐冊尊號赦書王室子孫不宜布素宜令本司撿尋丨丨明騐)
(房從劉敞先秦古器記禮家明其制度小學正其文字丨丨次其世系乃為能盡之袁裒求志賦世悠悠而遐迥兮竊丨丨之莫推)
諜諜(史記張釋之傳夫綘侯東陽侯稱為長者此兩人言事曾不能出口豈斆此嗇夫丨丨利口捷給哉按丨丨漢書作喋喋)
(中論好說而不倦丨丨如也)初諜(漢書揚雄傳有周氏之蟬嫣兮或鼻祖于汾隅靈宗丨丨伯僑兮流于末之陽侯)圖
諜(晉書百官志宗正綂皇族宗人丨丨王諲南至雲物賦慶瑞滿于丨丨獻納盈其府庫權德輿世德銘丨丨葳蕤十有三世李)
(澥鳳凰來儀賦寄高跡于丨丨流遺音于歌咏獨孤及江州刺史廳壁記觀乎版築則灌嬰之業朗而存焉披乎丨丨則温太真庾)
(元規之車塵若可窺焉錢珝代宰相謝示白野鵲表應丨丨以自来詎網羅之所得司馬光交趾獻竒獸賦蓋遐方異氣之産故丨)
(丨靡得而詢)偵諜(晉書石勒載記郭敬使人浴馬于津周而復始晝夜不絶丨丨還告南中郎將周撫以為勒軍大至懼而)
(奔武昌沈約碑文北敵懼威關塞静謐丨丨不敢東窺駝馬不敢南牧)家諜(唐書經籍志裴氏家記三卷裴氏丨丨二十卷)
(裴守貞撰玉海揚雄丨丨商敬世傳孫氏譜記陸宗系譜此之謂家史)漢諜(唐書張仲武傳先是奚契丹皆有回鶻監護使)
(督以歲貢且為丨丨)瑞諜(宋史戚綸傳疏曰陛下勤行企道恭默思玄上天降監丨丨昭錫蕭穎士進芝草表遐考曩歷㫄窺)
(丨丨)宋諜(遼史聖宗紀六年十二月畋於沙河休格獻奚詳衮頁嚕所𫉬丨丨)遣諜(金史宗叙傳南人丨丨来多得我事)
(情我丨丨人多不得其實蓋彼以厚賞故也)形諜(莊子内誠不解丨丨成光王安石詩蔡侯雄俊士心憭丨亦丨蘇軾詩直)
(得全生如許妙不知丨丨已多名又謹勿使丨丨兒童驚夜光)玉諜(急就篇鳥策篆素丨丨石記劉峻廣絶交論聖賢以此鏤)
(金版而鐫盤盂書丨丨而刻鐘鼎注衡山有玉璧禹所刻文名曰丨丨楊炯魏哲神道碑登封告禪丨丨金繩)良諜(袁淑議劫)
(晉在于善覘全鄭實寄丨丨)異諜(丘遲賀毛龜啓寳瑞開圖珍祥丨丨)仙諜(劉峻金華山棲志藴靈藏聖列名丨丨)
寳諜(徐陵書開金繩之丨丨紐玉鏡之珍符)簡諜(顔師古策賢良問象葉之精乎棄日木雞之巧乎異端著於丨丨何)
(所沮勸學綜古今宜想究悉蒋防雪影照書帷賦縑緗叢耀丨丨連輝)削諜(許敬宗賀隰州龍見表昧旦丕顯凝旒庶政臨)
(草纓而罪已丨金丨以勝殘)反諜(張說裴行儉碑公乃解嚴以丨丨託獵以訓旅)縱諜(張說撥川郡王碑是歲吐蕃大)
(下公勒兵境上丨丨招之)慶諜(張說慶醴泉表綿代曠歷丨丨祥經)掩諜(蕭穎士表超漢越魏光圖丨丨之秘瑞)舊
諜(崔融上尊號表歴考前政詳窺丨丨金匱玉版帝王之迹易推鐵軸銅渾天地之情可騐)國諜(獨孤及函谷關銘詢事丨)
(丨聆風仙籙)隂諜(柳宗元夷雅丨丨厥圖以究爾訛)往諜(李宗諤圖經序畯良攸産丨丨備傳楊譚破賊露布桃塞)
(放牛徒聞丨丨華陽歸馬稀遇聖朝)受諜(房說徵什一税判徒誶語以無稽須甘心而丨丨)史諜(李軫泗州刺史李君)
(碑仁經義緯敦教易俗理化勲庸備詳丨丨)篆諜(謝偃玉諜真記天無所秘地無所𨼆圖史所莫紀丨丨所未詳)成諜
(李商𨼆異俗詩鳥言丨丨詐多是恨彤䄡)如諜(王安石詩好大人謂狂知微乃丨丨)問諜(蘇軾餘杭法善寺詩丨丨知秦)
(過看山識禹功)芳諜(沈遼詩尾章示戒訓足以傳丨丨)行諜(沈遼詩或醉以賈禍或詐以丨丨)訟諜(方回詩與)
(人素寡合况又畏丨丨)
伯嘉諜(左傳伐絞之役楚師分涉于彭羅人欲伐之使丨丨丨之三巡數之)子長諜(後漢書張衡傳一介之策各有)
(攸建丨丨丨之爛然有第注諜譜第也司馬子長作史記著功臣第傳粲然各有第序也)西崑諜(鄭亞會昌一品集序觀東)
(序之圖按丨丨之丨)
堞(徒協切城上垣)
韻藻雉堞(宋史禮志上元前後各一日城中張燈東華左右掖門東西角樓悉起山棚張燈樂皇城丨丨亦徧設又陳敏)
(傳敏守楚州北使過者觀其丨丨堅新號銀鑄城鮑照蕪城賦版築丨丨之役井幹烽櫓之勤馬周疏臣願營築丨丨修起門觀王)
(泠然登城判平看丨丨廻數人家杜甫詩丨丨粉如銀山田麥無隴獨孤及江州刺史廳壁記盧山湓水周乎丨丨洞庭彭蠡為之)
(襟帶于邵九日宴東樓序東極大水北走長安羅郭丨丨如示諸掌陳諷築城賦丨丨霜皜麗譙雲矗錢起詩青山丨丨西韓愈郾)
(城聯句連空隳丨丨照夜焚城郭白居易詩山圍丨丨月當樓盧肇甘露寺詩一隅通丨丨千仞聳樓臺胡曾交河塞下曲曉侵丨)
(丨烏先覺春入關山㕍獨知吳融詩鏟土樓臺搆連江丨丨籠韋莊綏州作雕隂無樹水南流丨丨連雲古帝州陸龜蒙酒城詩丨)
(丨屹如狂女墻低似醉羅𨼆投鄭尚書詩漢代簮纓盛梁園丨丨雄路鐸詩丨丨俯已見羊腸行尚難秦觀黃樓賦惟黃樓之瓌瑋)
(兮冠丨丨之左方邢居實南征賦高城曲&KR1293;而特起兮丨丨𨼆嶙而猶存許謙詩春風生草丨丨青隨處軟茵供小坐)危堞
(宋史楊億傳西鄙未寧億上疏曰今國帑匱乏不能制邊人之命及濟靈武之急數年之間兇黨逾盛靈武丨丨巋然僅存李邕臧)
(公神道碑出竒兵以四征保丨丨以内備呂周任泗州大水記今以一葦之航挂于丨丨之上以當漲海之勢城頽而一塊不傾水)
(止而所濟𫉬全鹿慶期城邑判遽營丨丨不憚嚴科張說詩丨丨臨清鏡煩憂暫豁然皇甫冉詩落日憑丨丨春風似故鄉張繼詩)
(山色𨼆丨丨馬戴邊城詩聊憑丨丨望暗起異鄉情文同楚詞望&KR1132;嵼之丨丨兮𨼆重闥于幽林)嬰堞(左思魏都賦崇墉濬)
(洫丨丨帶涘)鳥堞(駱賓王詩花城分丨丨香閣俯龍川)遺堞(沈佺期青門應制詩故基仍岳立丨丨尚雲屯楊浚廣武)
(懷古詩龍門無舊場武牢有丨丨杜甫詩大屋去高棟長城埽丨丨蘇轍滕王閣詩餘思屬湖山登臨寄丨丨)荒堞(張九齡登)
(薛公逍遙臺序命輕舸以亂流趣高臺而降宅越丨丨披古馗李白詩頽墉寒雀集丨丨晚烏驚韓𤦺詩古戍餘丨丨新耕入亂山)
增及堞(左傳主人縣布堇父登之丨丨而絶之隊則又縣之蘇而復上者三)傅堞(左傳環城而丨丨按傅與附同唐書)
(張巡傳賊以雲衝丨丨巡出鉤干拄之使不得進又沙陀傳公兵朝出關則邠岐兵夕丨吾丨願先治邠岐淮南子晚世之兵莫不)
(設塹丨丨而守)盡堞(戰國策蘇子說齊閔王曰秦王恐之寝不安席食不甘味令于境内丨丨中為戰具竟為守備)樓堞
(宋書桂陽王休範傳表治城池修起丨丨多解榜版擬以備用宋史何承矩傳至道元年契丹精騎數千夜襲城下伐鼓縱火以逼)
(之又元絳傳絳為廣西轉運使建瀕江水砦數十以待逋寇繕治十五處丨丨器械皆備軍食有餘金史時青傳王應孫穴城將及)
(城中青隧地然薪逼出之青乘城指麾流矢中其目餘衆往往被創丨丨相繼摧壊城中遂無固志六帖王方翼遷肅州刺史州無)
(隄塹寇易以攻乃𤼵卒建丨丨厮水自環烽燧精明徐陵廣州刺史碑浴鐵蔽于山原擬金駭于丨丨蘇頲劉公神道碑易之梯衝)
(頗亡其丨丨魏之桑梓尤固于藩籬韓愈詩暗浪舂丨丨盧亘詩彭城丨丨照黃土河平堰石愁金天)攀堞(隋書宇文慶傳)
(以功授都督衛從武帝攻河隂先登丨丨與賊短兵接戰中石廼墜絶而復蘇帝勞之曰卿之餘勇可以賈人也宋史王晏傳劉崇)
(侵晉州晏閉關不出設伏城上并人以為怯競丨丨而登晏麾伏兵擊之顛者甚衆又輔超傳為馬軍都軍頭會親征太原冒矢石)
(丨丨先登身被十三創帝嘉其勇)毁堞(舊唐書侯君集傳高昌王智盛嬰城自守遣諭之不下乃刊木塞塹橦車丨其丨飛)
(石如雨因拔其城)陴堞(唐書高駢傳蜀之土惡成都城歲壊駢易以塼甓丨丨完新負城丘陵悉墾平之以便農桑符載蘄)
(州新城門頌蔑其闉闇丨丨頽傾我公作守乃新其城)增堞(唐書楊行密傳全忠攻宣凡十興師四敗績宣才將皆盡益内)
(沮度不能與全忠角則固守丨丨深溝為不可逼)超堞(唐書東夷傳百濟王義慈次子泰自立為王蘇定方圍之令士丨丨)
(立幟泰開門降)城堞(宋史瀛國公紀贊張世傑以舟師碇海中棋結巨艦千餘艘中艫外軸貫以大索四周起樓棚居昺其中)
(大軍攻之艦堅不動又劉隨傳隨為永康軍判官軍無丨丨每伐巨木為棚壊輙以他木易之隨因令環植楊柳數十萬株使得相)
(連屬以為限界唐討鄭注德音詔旨免追已離丨丨險謀且敗中路遽廻元稹詩片月低丨丨稀星轉角樓蘇轍黃樓賦聲崩震雷)
(丨丨為危)踰堞(宋史崔遵度傳知忠州李順之亂賊遣其黨張餘来攻遵度背城而戰賊丨丨以入遵度投江中頼州兵援之)
(得免)列堞(拾遺記成王五年有因祗之國来獻有雲崑錦文似雲從山岳中出有丨丨錦文似雲霞覆城雉樓堞竹林詩評徐)
(陵之作如丨丨明霞輝㸌丰茸光采溢目)修堞(西京雜記公孫乘月賦曰𨼆員巖而似鉤蔽丨丨而分鏡)出堞(玉海墨子)
(城備三十步置坐候樓丨丨四尺百步一木樓樓前面九尺二百步一立樓去城中二丈五尺)墉堞(桯史汴京故城相傳藝祖)
(自取筆以幅紙作大圈紆曲縱斜旁注云依此修築及蔡京擅國命宦侍董其役周旋數十里一撤而方之如矩丨丨樓櫓雖甚藻)
(飾而蕩然無曩時之堅樸矣)摛堞(鮑照詩攢樓貫白日丨丨𨼆丹霞)高堞(謝靈運賦登丨丨以詳覧知吳濞之衰盛)
粉堞(梁簡文帝樂府岸隂垂柳葉平江含丨丨駱賓王詩夜烏喧丨丨宿㕍下蘆洲王維詩朱欄將丨丨江水映悠悠杜甫詩)
(城欹連丨丨岸斷更青山又畫省香爐違伏枕山樓丨丨𨼆悲笳鄭谷詩丨丨高連玉壘雲曹唐詩丨丨彤軒畫障西水雲紅樹窣)
(璇題張仲素玉鉤賦臨洞房之内猶隔瑣窗𨼆遙城之隅乍明丨丨)却堞(梁簡文帝登烽火樓詩聳樓排樹出丨丨帶江清)
帶堞(梁簡文帝詩丨丨凌空雲亂聚排枝度葉鳥争飛)金堞(劉潜謝賜橘啓倒影陽池垂華丨丨)戈堞(江淹新帝)
(壘詩緜嶮冒丨丨乘嶠加烽樓)新堞(沈約鼓吹曲丨丨嚴東壘峻)長堞(沈約詩江月搖丨丨山雲宿麗譙)絳堞
(丘遲還林賦解䌫山潮首顧京澨仰丨丨之紛廻與素津之容裔)古堞(薛道衡詩旌門臨丨丨徼道渡深隍劉長卿詩平蕪)
(連丨丨又丨丨蕭條晚噪鴉許渾詩鴉噪暮雲歸丨丨㕍迷寒雨下空壕温庭筠詩吳苑夕陽明丨丨陸龜蒙詩人依丨丨坐禪深)
(陶榖回山王母宫記壇欹杏朽蔽荆棘于荒庭井廢禽亡噪烏鳶於丨丨)銅堞(王勃彭州龍懷寺碑四禪幽觀破丨丨而出無)
(明三殊雄圖排鐵圍而冺非相)龜堞(王勃彭州龍懷寺碑擁丨丨而托殊方憑爵堂而傲天子)繡堞(盧照隣梓州南亭詩)
(序雲窗綺閣負丨丨之逶迤澗戸山樓帶金隍之繚繞)迥堞(駱賓王詩素風翻丨丨許棠甘露寺詩帶鼙分丨丨當日辨翻)
(潮)遠堞(裴迪青龍寺詩林端丨丨見風末疎鐘聞)峻堞(韋應物詩高樹上迢逓丨丨繞欹危李德裕易州候臺記壓百)
(雉之崇墉架九烏之丨丨)霜堞(顧况烏啼曲玉房掣鎖聲翻葉銀箭添泉丨遶丨錢起詩丨丨烏聲苦更樓月色寒高啓詩樹)
(葉蕭蕭丨後丨河流汩汩露中隄又柝静丨飛丨鐘来月墮津)爇堞(韓愈征蜀聯句丨丨熇歊熺抉門呀抅䦪)聊堞(吳融)
(詩未知丨丨何當下轉覺燕臺不易酬)壊堞(符載頌垂百餘祀城隍不張頹墉丨丨僅為平野)翠堞(梅堯臣詩丨丨)
(時登眺)戍堞(陸游詩晚潮又泊淮南岸落日啼鴉丨丨空)玉堞(蘇郁詩十二樓藏丨丨中)郡堞(周詢詩十里平)
(郊連丨丨)
龍首堞(鮑照煌煌京洛行廻瞻丨丨丨遙望德陽宫)山為堞(沈約法王寺碑縈丨丨丨失其九天之險)雲歸
堞(釋皎然和顔使君重宴詩借賞丨丨丨留歡月在窗又韓𤦺詩城迥雲連堞烽閒草蔽臺)西州堞(王安石詩千秋隴東)
(月長照丨丨丨)琉璃堞(楊萬里詩館之水晶宫環以丨丨丨)鴉棲堞(馬祖常詩石城月落丨丨丨)
城無完堞(宋史北漢劉氏傳太宗親督衛士急攻人百其勇丨丨丨丨太宗慮殺傷者衆以手詔諭劉繼元降)高出
於堞(金史棟摩傳太祖攻上京為四輪革車丨丨丨丨棟摩與麾下乘車先登諸車繼之遂克西京)城不見堞(黃憲)
(外史桐柏山崩淮水溢于境者方數百里林不露巢丨丨丨丨)
協(湖頰切和也合也古作叶)
韻藻祇協(書上帝時歆下民丨丨)和協(詩詢爾仇方同爾兄弟箋謂旁國諸侯為暴亂大惡者女當謀征討以丨)
(丨女兄弟之國又菶菶萋萋雝雝喈喈疏彼朝陽之地其梧桐之生則菶菶萋萋而茂盛其鳳凰之鳴則雝雝喈喈而丨丨是太平)
(之實驗矣左傳鄭莊公曰寡人有弟不能丨丨而使餬其口于四方國語定王曰我王室之一二兄弟以時相見將丨丨典禮以示)
(民訓則又丨丨輯睦于是乎興漢書禮樂志今漢郊廟詩歌未有祖宗之事八音調均又丨丨于鍾律吳志胡綜傳綜丨丨彼此使)
(之無隙晉書王恭傳會稽王道子執政每言及時事恭輙正色直言道子知恭不可丨丨宋書禮志三靈垂象山川告祥神人丨丨)
(歲月兹著王粲鐘銘音聲丨丨人德同熙荀勖奏器象有制音均丨丨鮑照河清頌序宜以謁薦郊廟丨丨律呂沈遼詩一榻就空)
(曠百骸得丨丨盧亘賀親祀太廟表衮冕光昭于日月笙鏞丨丨于神人)不協(左傳桓公是以糾合諸侯而謀其丨丨彌縫其)
(闕而匡救其災昭舊職也蜀志許靖傳靖與從弟劭俱知名竝有人倫臧否之稱而私情丨丨晉書王羲之傳時殷浩與桓温丨丨)
(羲之以國家之安在于内外和因與浩書以誡之又王述少有名譽羲之甚輕之由是情好丨丨)二協(南史顔協傳協為湘)
(東王記室時吳郡顧協亦在蕃邸才學相亞府中稱為丨丨)崔協(五代史王延傳知貢舉時吏部尚書盧文紀與故相丨丨)
(有隙協子頎方舉進士文紀謂延曰貢舉選士當求實效無以虚名昔有越人善泅生子其母浮之水上人怪而問之則曰其父善)
(泅子必能之若是可乎延退而笑曰盧公之言為丨丨也恨其父遂及其子耶)
增相協(書惟天隂隲下民丨丨厥居陸雲逸民箴丨丨厥居而豐其禄又西京賦五緯相汁注汁作叶和也)夢協(書朕)
(丨丨朕卜襲扵休祥戎商必克傳言我夢與卜俱合于善美以兵誅紂必克之占左傳告之夢丨丨)謀協(左傳爰始爰謀)
(爰契我龜丨丨以故兆詢可也陸倕石闕銘丨丨上策刑從中典)紀協(國語是日也瞽師音官以省風土廩于藉東南鍾而)
(藏之而時布之于農稷則徧戒百姓丨農丨功曰隂陽分布震雷出滯土不備墾辟在司寇注丨綜理也丨同也漢書律歷志權輕)
(重者不失累黍丨于一丨于十長于百大于千衍于萬)附協(國語是故大國慙愧小國丨丨惟能用管夷吾甯戚隰朋賓須)
(無鮑叔牙之屬而伯功立)福協(後漢書皇后紀贊咎集驕滿丨丨貞信慶延自已禍成誰釁)聲協(後漢書律歷志星有)
(輕重平以權衡丨有清濁丨以律呂)早協(後漢書順陽懷侯嘉傳齊武沈雄義戈乘風倉卒匪圖亡我天工城陽丨丨趙孝晚)
(同泗水三侯或恩或功)時協(魏志文帝紀注魏以改制天下于丨丨矣陸雲文康平屢登惠風丨丨)宮協(晉書樂志)
(韓濊進樂丨丨清鈞西旅獻獒扶南效珍)讃協(晉書虞溥傳除鄱陽内史移告縣屬曰今四海一統熙熙兆庶咸休息乎太和)
(之中宜崇尚道素廣開學業以丨丨時雍光揚盛化又薛道衡文幽明贊協符瑞彪炳李存詩同時共事數君子但有贊協無次且)
德協(晉書庾闡傳闡入湘川弔賈誼辭曰昔咎繇謩虞呂尚歸昌丨丨充符乃應帝王又石季龍載記道合乾坤者稱皇丨丨)
(人神者稱帝宋史樂志功存内治丨丨静專)允協(晉書杜夷傳詔舉賢良方正王敦以賀循為賢良夷為方正乃上疏曰有)
(唐疇咨元凱時登漢武欽賢俊彦響應故能丨丨時雍敷崇盛化又石季龍載記古明王之理天下也政以均平為首化以仁惠為)
(本故能丨丨人和緝熙神物梁武帝詔因時有德丨丨人神孫逖立太子制知子者父丨丨于元良又赦制古者三載考績黜陟幽)
(明丨丨大猷以勸天下張九齡張公墓銘我公丨丨我德孔昭翰飛戾天羽儀清朝韓休韋公碑公第四女蘭畹生秀金閨植德以)
(良家之選參帝子之榮克彰慶善之餘丨丨徽章之命王起禋六宗賦聆夫管磬知律呂之克諧列彼苾芬信幽明之丨丨唐無名)
(氏律呂相召賦兵家之否臧未兆懸以先知樂府之聲音所諧動能丨丨雲笈七籖既彰悟道之階丨丨登真之兆)俯協(宋書)
(臨川王道規傳我皇宋之承天命也仰符應龍之精丨丨河龜之靈班固西都賦仰悟東井之精丨丨河圖之靈嵇康文古人仰凖)
(隂陽丨丨剛柔中識性理使三才相善同會于大通謝靈運賦仰祗丨丨順天從兆)筮協(宋書臨川王道規傳謀從丨丨神與)
(民推)翕協(舊唐書音樂志六鐘丨丨六變成八佾徜徉八風生)式協(宋史樂志秩秩禮文肅肅嚴祀仰洽神休丨丨民紀)
諧協(宋史樂志自歴代至于本朝雅樂皆先製樂章而後成譜崇寧以後乃先製譜後命詞于是詞律不相丨丨沈遼詩簫竽)
(合古律宫羽自丨丨)心協(宋史樂志紹興十三年𤼵皇后册寳樂章曰上公奉事容莊丨丨)參協(崇文書目寳元二年)
(丁度言今修集韻增字既多與玉篇不相丨丨請將新韻增入别為𩔖篇)柔協(古鷄鳴篇刑法非有貸丨丨正亂居)内協
(傅休奕朝會賦雅歌丨丨頌聲外揚)化協(陸機辨亡論丨丨殊裔風衍遐圻)銜協(鮑照詩丨丨曠古願斟酌高代賢)
樂協(梁昭明太子七契太平之瑞寳鼎丨丨之應玉羊)人協(梁簡文帝唱道文丨丨覆蛇俗化匡蟻)普叶(梁簡)
(文帝菩提樹頌惠澤既播淳風丨丨)仰協(陸倕石闕銘于是丨丨三靈俯從億兆梁武帝停賀瑞詔何以丨丨辰和遠臻冥貺)
(梁元帝詔丨丨台曜俯佐弘圖)遠協(任昉文丨丨神祗用彰世祀白居易與吐番宰相鉢闡布書朕與彼蕃代為甥舅兩推誠)
(信共保始終覧卿奏章丨丨朕意)載協(陸卬北齊登歌既調風雨丨丨山川)運協(李中詩丨丨半千數天鍾許國臣)
用叶(李德裕與黠戛斯書攻討之時回鶻必然潜遯各令邀截便可梟擒此是軍期須如符契想可汗必全大信丨丨一心)
道叶(馮萬石歷數對化光坤載丨丨乾行總五氣以𤼵生籠百王而亭育)嘉協(胡錡謝米秫表氣薰丨丨瑞格和平)氣
協(范祖禹論明堂疏將近祀日霖雨不止仁宗禁中齋禱極于恭虔應禱開霽天日清潤風和丨丨)音協(謝端賀親把南)
(郊表大呂黃鐘丨丨雲門之奏)張協(晉書丨丨傳字景陽少有儁才與載齊名按晉初文人有二陸三張謂機雲及載協亢兄)
(弟也)刁協(晉書丨丨傳協少好經術博文強記元帝以協為左長史拜尚書左僕射于時朝廷草創憲章未立朝臣無習舊儀)
(者協諳練舊事凡所制度皆禀于協焉)顧協(南史丨丨傳協字正禮博極羣書于文章及禽獸草木尤稱精詳撰異姓苑五)
(卷瑣語十卷文集十卷自為近臣便繁幾密每有述製勅前示協時輩榮之)顔協(南史文學傳丨丨字子和博涉羣書工草)
(隸飛白時吳人范懷約能隸書協學其書殆過真也荆楚碑碣皆協所書協雖家貧而修飾邊幅非車馬未嘗出游所撰晉仙傳五)
(卷日月災異圖兩卷行于世子之儀之推竝早知名)陳協(水經注千金堨是郡人使者丨丨所造語林云丨丨數進阮步兵酒)
(後晉文王欲修九龍堰阮舉協文王用之掘地得古承水銅龍六枚堰遂成歴堨東注謂之千金渠)衛協(古畫品錄古畫之略)
(至丨丨始精六法之中殆為兼善雖不能形妙頗得壮氣凌跨羣雄曠代絶筆皮日休詩醉客圖開明月中自注丨丨畫醉客圖)
三才協(春秋序四時序則玉燭調于上丨丨丨則寳命昌于下)萬民協(漢書禮樂志薦之郊廟則鬼神饗作之朝)
(廷則羣臣和立之學宫則丨丨丨)人事協(魏志文帝紀注河圖洛書天命瑞應丨丨丨于天時民言協于天敘崔駰北征)
(頌丨丨丨兮皇恩得)民言協(見上)三務協(晉書摰虞傳丨丨斯丨用底厥庸)義訓協(學齋呫嗶前漢律歷)
(志引書曰予欲聞六律五聲八音七始咏以出納五言女聽七始詠三字今文尚書却作在治忽解家頗傅會不若班氏所載七始)
(咏丨丨胥丨也)律呂協(阮籍樂論丨丨丨則隂陽和音聲適而萬物𩔖方回詩大輅鸞和鳴大樂丨丨丨)塤箎協
(陸機七徵金石諧而齊響丨丨丨而和鳴)靈爽協(傅休奕樂府丨丨丨動余心)神功協(杜甫詩天歷遵堯典丨丨)
(丨禹謨)音韻叶(權德輿策問丨丨頗丨者或不聞於軼響珪璋特逹者亦有累于微瑕)笙鏞協(石介慶歷聖德)
(頌君以予相丨丨斯丨)雞夢協(王安石詩予衰極今歲倘與丨丨丨)七政協(朱子迎神樂歌丨丨丨兮羣生嘉)
俠(湖頰切任丨又姓)
韻藻大俠(史記季布傳滕公心知朱家丨丨意季布匿其所漢書公孫賀傳賀子敬聲以皇后姊子驕奢不奉法擅用北)
(軍錢千九百萬𤼵覺下獄是時詔捕朱安世不能得賀自請逐捕安世以贖敬聲罪上許之後果得安世安世者京師丨丨也晉書)
(王衍傳妻郭氏貪戾衍患之時有幽州刺史李陽丨丨也郭素憚之謂郭曰非但我言卿不可李陽亦謂不可郭少損)任俠
(史記季布傳為氣丨丨有名于楚又季布弟季心氣蓋關中遇人恭謹為丨丨方數千里士皆争為之死漢書張良傳張良居下邳)
(為丨丨項伯嘗殺人從良匿又鄭當時傳孝文時當時以丨丨自喜脱張羽于阸聲聞梁楚間魏志夏侯惇傳注史渙字公劉少丨)
(丨有雄氣又王粲傳嵇康文辭壮麗好言老莊而尚竒丨丨晉書李庠載記性丨丨好濟人之難宋史楊允恭傳家世豪富少倜儻)
(丨丨又元逹傳事丨丨縱酒嘗醉見道旁槐樹拔劍斬之樹立斷左思吳都賦其鄰則有丨丨之靡輕訬之客梁簡文帝西齋行馬)
(詩丨丨稱六輔輕薄出三河梁元帝樂府丨丨有劉生然諾重西京徐陵詩劉生殊倜儻丨丨遍京華崔融請不税關市疏或有輕)
(薄丨丨之徒斬龍刺蛟之黨鄱陽暴虐之客富平悍壮之夫居則藏鏹出便竦劍李頎詩悔作從前丨丨非賀朝從軍行騎射先鳴)
(推丨丨龍韜决勝佇時英王維崔錄事詩少年曾丨丨晚節更為儒范質誡兒姪詩舉世重丨丨俗呼為氣義辛德源詩丨丨重芳)
(辰相從競逐春)游俠(史記汲黯傳好學丨丨任氣節内行修絜後漢書齊武王縯傳贊齊武王之破家厚士豈丨丨下客之為)
(哉其慮將存乎配天之絶業而痛明堂之不祀也荀悦漢紀世有三游德之賊也一曰丨丨二曰游說三曰游行魏志袁紹傳注又)
(好丨丨與張孟卓何伯求等為奔走之友晉書戴若思傳若思有風儀性閑爽少好丨丨不拘操行班固東都賦丨丨踰侈犯義侵)
(禮張衡西京賦都邑丨丨張趙之倫曹植白馬篇借問誰家子幽并丨丨兒王褒古曲青樓臨大道丨丨盡淹留儲光羲詩珠彈繁)
(華子金羈丨丨人李白詩儒生不及丨丨人白首下帷復何益王維詩不逐城南丨丨子𨼆囊紗帽坐彈棋杜甫七月三日詩惆悵)
(白頭吟蕭條丨丨窟劉禹錫詩借名丨丨窟結客幽并兒)伉俠(漢書朱博傳家貧少時給事縣為亭長好客少年捕搏敢行稍)
(遷為功曹丨丨好交)輕俠(漢書趙廣漢傳郡中盗賊閭里丨丨其根株窟穴所在皆知之又朱雲傳少時通丨丨借客報仇又)
(何竝傳侍中王林卿通丨丨傾京師後坐法免賓客愈盛歸長陵上冢因留飲連日竝恐其犯法因自造門上謁謂林卿曰冢間單)
(外君宜以時歸魏志諸葛誕傳王凌毌丘儉累見夷滅懼不自安厚養親附及揚州丨丨者數千人為死士吳志魯肅傳肅見袁術)
(無紀綱不足與立事乃擕老弱將丨丨少年百餘人南到居巢就瑜宋史焦繼勲傳游三晉間為丨丨以飲博為務蘇轍功臣寺詩)
(錢王方壮年此邦事丨丨)豪俠(漢書趙廣漢傳張建素丨丨賓客為姦利廣漢聞之先風告建不改于是收案致法又竇融傳)
(始以丨丨為名拔起風塵之中以投天隙遂蟬蛻王侯之尊終膺卿相之位此則徼功趨勢之士也魏志王修傳高密孫氏素丨丨)
(人客數犯法民有相劫者賊入孫氏吏不能執修將吏民圍之宋史鄒㵯傳少慷慨有大志以丨丨鳴又楊美傳美状貌雄偉武力)
(絶人以丨丨自任又郭進傳少有膂力倜儻任氣結丨丨嗜酒蒱博又陳亮傳亮自以丨丨屢遭大獄歸家益厲志讀書所學益博)
(吳質牋下無威福之吏邑無丨丨之傑杜甫詩漁陽丨丨地擊鼓吹笙竽李德裕丨丨論汲黯好游俠任氣節故善灌夫盧肇觀䨇)
(柘枝舞賦何彼姝之婉孌媚戎服之丨丨)裴俠(周書丨丨傳俠清慎奉公嘗云清者涖政之本儉者持身之基)鄭俠(宋史)
(丨丨傳監安上門時自熙寧六年七月不雨至七年之三月東北流民扶攜塞道身無完衣俠悉繪所見為圖奉疏詣閤門不納乃)
(假稱密急𤼵馬逓上之銀臺司)
增節俠(史記荆軻傳夫為行而使人疑之非丨丨也宋史曹偕傳少讀書知義以丨丨自喜曹植鶡賦其沉勇而重辱有丨)
(丨之儀矩)為俠(史記郭解傳以德報怨厚施而薄望然其自喜丨丨益甚)言俠(史記游俠傳論吾觀郭解状貌不及中人)
(然天下無賢與不肖知與不知皆慕其聲丨丨者皆引以為名)佳俠(漢書李夫人傳夫人卒孝武思念不已為作賦以傷悼曰)
(丨丨函光隕朱榮兮注丨丨猶佳麗)好俠(漢書眭弘傳弘少時丨丨鬭鷄走馬長迺變節從嬴公受春秋以明經為議郎至符)
(節令後漢書光武帝紀兄伯升丨丨養士魏志董卓傳少丨丨嘗游羌中盡與諸豪帥相結吳志孫權傳注性度弘朗仁而多斷丨)
(丨養士始有知名侔于父兄矣宋史王克明傳克明頗知書丨丨尚義常數千里赴人之急又華岳傳為武學生輕財丨丨)氣
俠(後漢書張堪等傳論張堪廉范皆以丨丨立名觀其振危急赴險阸有足壯者宋史賀鑄傳是時江淮間有米芾以魁岸竒譎)
(知名鑄以丨丨雄爽適相先後二人每相遇瞋目抵掌論辯鋒起終日各不能屈張華詩雄兒任丨丨聲蓋少年場司馬光詩趙魏)
(高丨丨到今風俗然袁裒遠遊聯句俗厚喜豐登丨丨存慷慨)健俠(後漢書董卓傳後歸耕于野諸豪帥有來從之者卓殺耕)
(牛與其宴樂豪帥感其意相斂得雜畜千餘頭遺之由是以丨丨知名)鋒俠(後漢書袁紹傳操本無令德僄狡丨丨注丨丨)
(言如鋒之利)山俠(吳志諸葛恪傳恪以建興元年十月會衆于東興更作大隄左右結丨丨築兩城各留千人守之)近
俠(宋史賀鑄傳長七尺面鐵色眉目聳拔喜談當世事可否不少假借雖貴要權傾一時小不中意極口詆之無遺辭人以為丨)
(丨)儒俠(韓非子國平則養丨丨難至則用介士蘇軾下青州詔齊魯之國河岱之間沃野千里生齒億萬商農阜通丨丨雜)
(居)勇俠(魏武帝樂府士𨼆者貧丨丨輕非)姦俠(梁武帝孝思賦序崔慧景志懷翻覆遠招逋逃多聚丨丨唐無名氏)
(臨湍縣令廳壁記南陽領戸既寡丨丨所歸惟臨湍境清人閒從仕者所樂)馳俠(王僧逹詩少年好丨丨旅宦遊關源)雄
俠(李白詩三吳邦伯皆顧眄四海丨丨兩追隨)燕俠(韓偓詩丨丨冰霜難狎近楚狂鋒刃觸凡愚)秦俠(王安石詩)
(揚雄尚漢儒韓愈真丨丨陸游詩方傾意氣輕丨丨)凶俠(蘇軾黃州上文潞公書軾在徐州時見諸郡盗賊為患察其人多丨)
(丨不遜之徒)醉俠(陸游詩信馬隨車紛丨丨)陳俠(漢書儒林傳毛公趙人也治詩為河間獻王博士授貫長卿長卿授)
(解延年延年授徐敖敖授九江丨丨)
閭巷俠(史記游俠傳序至如丨丨之丨修行砥名聲施于天下莫不稱賢是為難耳又宋史陳希亮傳希亮子慥嘗慕朱家)
(郭解為人閭里之俠皆宗之蘇軾詩不學長安閭里俠貂裘夜走臙脂坡劉迎詩壮日閭里俠臂彎雙角弓)鄉曲俠(史記)
(游俠傳序誠使丨丨之丨與季路原憲比權量力效功于當世不可同日而論矣)布衣俠(史記游俠傳序古丨丨之丨靡)
(得而聞矣)匹夫俠(史記游俠傳序自秦以前丨丨之丨湮滅不見余甚恨之)五陵俠(崔塗東晉詩丨丨豪丨笑為儒)
(將謂儒生只讀書王安石詩異時能飛鞚快若丨丨丨)使中俠(李商𨼆詩武威將軍丨丨丨少年箭道驚楊葉)一諾
俠(方回詩寧為三省魯不慕丨丨丨)
莢(古協切蓂丨榆丨又姓)
韻藻薺莢(周禮其植物宜莢物注丨丨王棘之屬疏即今皂莢也)皂莢(見上南史齊高帝紀軍中馬夜驚城内亂)
(走帝執燭正坐厲聲呵止之如是者數四賊帥丁文豪設伏破臺軍于丨丨橋直至朱雀航又齊明帝紀帝性儉約嘗用丨丨訖授)
(餘濼與左右曰此猶堪明日用宋書劉休傳妻王氏妬明帝賜妾敕王氏開小店親賣丨丨掃箒以辱之齊書虞玩之傳員外郎孔)
(瑄就儉求會稽五官儉方盥投丨丨于地曰卿鄉俗惡虞玩之至死煩人急就篇半夏丨丨艾槖吾注丨丨樹一名雞栖酉陽雜俎)
(丨丨生江南地澤高一二尺沐之長髮葉去衣垢太平廣記大梁逆旅中有客不知所從來恒賣丨丨百莖于市其莢豐大有異於)
(常有好事者知其非常人乃與同店而宿夜穴壁窺之方見錐治牀前數尺之地甚熟既而出丨丨實數枚種之少頃即生轉復滋)
(長向曙則已垂實矣即自采摘伐去其樹及明㩦之而去莫知所之老學庵筆記高宗在徽宗服中用白木御椅子錢大主入覲見)
(之曰此檀香椅子耶張婕妤掩口笑曰禁中用胭脂丨丨多相公已有語更敢用檀香作椅子耶游宦紀聞淮南人藏鹽酒蟹凡一)
(器十隻以丨丨半挺置其中則經歲不壊韓翃詩春衣晚入青楊巷細馬初過丨丨橋晁𥙷之揚州雜詠丨丨村南三里許春江不)
(隔一程遙馮衍登華清宫詩遊人尚喜風流在白石涵波丨丨䨇傳燈錄白雲聞和尚上堂僧問學人擬申一問未審師還答也無)
(師曰丨丨樹頭懸風吹曲不成)榆莢(史記平凖書孝文時莢錢益多輕注如丨丨也漢書食貨志為錢重難用更鑄丨丨錢注)
(秦錢半兩徑寸二分重十二銖丨丨錢重三銖文為漢興北史高道穆傳今錢徒有五銖之召而無二銖之實薄甚丨丨置之水上)
(殆欲不沈四民月令二月丨丨成及青收乾為甘蓄色變白將落可作&KR1753;䤅齊民要術三月丨丨時有雨高田可種大豆土和無塊)
(畝五升本草丨性&KR0632;利初生丨作糜食之令人多睡酉陽雜俎盧縣東有金榆山朗法師使弟子至此采丨丨詣瑕丘市易皆化為)
(金錢初學記三月雨為丨丨雨張正見謝賜錢啓名稱丨丨非投飲馬之橋價重圜泉寧棄呪雞之野庾信燕歌行桃花顔色好如)
(馬丨丨新開巧似錢岑參詩道旁丨丨仍似錢摘来沽酒君肻否劉長卿詩即山丨丨變降雨稻花殘韓愈詩丨丨車前蓋地皮又)
(楊花丨丨無才思惟解漫天作雪飛李賀詩丨丨斜飛不知數令狐楚謝状桃花始開丨丨初吐白居易詩丨丨抛錢柳轉眉兩人)
(竝馬語行遲又隔墻丨丨撒青錢李商𨼆詩叢蘭銜露重丨丨點星稠又丨丨散来星斗轉桂花尋去月輪移杜牧詩莫將丨丨共)
(争聲韓偓詩丨丨堆墻水半淹王禹偁詩柳花丨丨鬭身輕韓𤦺詩丨丨紛紛擲亂錢柳花相撲滚新綿余靖詩農家丨丨雨江國)
(鯉魚風梅堯臣詩别時春風吹丨丨及此已變蒹葭霜)蓂莢(漢書王莽傳莽欲以虚名說太后帥羣臣奏言間者風雨時甘)
(露降神芝生丨丨朱草嘉禾休徵同時竝至臣莽䓁不勝大願晉書應貞傳嘉禾重穎丨丨載芬宋書符瑞志丨丨一名歷莢夾階)
(而生白虎通日歷得其分即丨丨生于階間丨丨者樹名月一日一莢生十五日畢至十六日一莢去故夾階而生以明日月也張)
(協七命悲丨丨之朝落悼望舒之夕缺陸倕新漏刻銘合歡暮卷丨丨晨生徐陵勸進表芝房感德咸出銅池丨丨司晨無勞銀箭)
(李伯藥鸚鵡賦悦朱英之靃靡愛丨丨之扶疎程諫丨丨賦堯階丨丨兮實稱休徵蓋歴代而難植至我后而斯呈樊晦階賦生丨)
(丨于堯日舞干戚于舜辰袁衮五色露賦握荷光兮渥丨丨連碧砌兮滿階墀范成大詩俯仰别來丨丨換祗今誰與語情親方回)
(詩高卧懶問遺兩落秋丨丨)歷莢(見上劉義恭嘉禾甘露頌昔在放勲丨丨數朝雲笈七籖黃帝時有異草生于庭謂之蓂)
(莢以明于月也亦曰丨丨)
驚雷莢(庶物異名疏覺林寺僧志榮收茶為三等待客以丨丨丨自奉以萱花帶供佛以紫茸香)
增著莢(爾雅榆白枌注榆先生葉却丨丨皮色白)數莢(曹植文平均應繩神鸞翔舞丨丨階除系風扇暑)神莢
(梁簡文帝菩提樹頌舜厨靈蓮堯庭丨丨)散莢(王起取榆火賦歴歴初種常丨丨而如錢煌煌是求必鑽木而成燧)素莢
(薛逢天上種白榆賦美丨丨之規規状列錢之離離)茗莢(章孝標詩日暖持箱依丨丨)祥莢(鄒愔侍宴詩月滿增丨丨)
(天長𤼵瑞靈)山莢(陸龜蒙藥圃詩丨丨便和幽澗石水芝須帶本池泥)吐莢(歐陽修詩看榆丨丨驚將落見鵲移巢忽)
(已成)亂莢(蘇軾詩春風吹榆林丨丨飛作堆)秋莢(蘇軾詩春荑丨丨兩須臾)豆莢(蘇軾詩秋霖暗丨丨夏旱臞麥)
(人文同詩今年且喜輸官辦丨丨繁多粟穗長陸游詩市橋壓擔蓴絲滑村店堆盤丨丨肥又葑火煨芋魁瓦甑炊丨丨方回詩茄)
(藤宜硬地丨丨惡肥田自注茄須于硬地穴以種羊角諸豆必瘦地乃結李瑋詩藤花金一色丨丨箸䨇紅)翠莢(范成大詩)
(紫葚斕斑丨丨肥)瑞莢(范成大詩已饒丨丨明朝滿先借清蟾一夜圓)蔴莢(楊萬里詩豆花丨丨更菘栽)帶莢
(沈明臣詩豆花初丨丨杞子未經霜)赭莢(徐渭宣府槐龍篇丨丨承新蜕青絲斷墜蟲)
種始莢(淮南子斗指卯律受夾鍾丨丨丨也又李存詩豆寒始能莢韭潤亦已叢)
菜花成莢(范成大詩丨丨丨丨蝶飛來)
曄(筠輙切光也又緝韻)
韻藻曄曄(漢書班固傳蘭&KR0581;𤼵色丨丨猗猗又叙傳世宗丨丨注丨丨盛貎四皓歌丨丨紫芝可以療饑陶潜詩流目視)
(西園丨丨榮紫葵元載郭英乂碑丨丨定襄與時而來范仲淹金在鎔賦俄融融而委質忽丨丨而揚彩)范曄(南史丨丨傳曄)
(字蔚宗少好學善為文章能隸書曉音律後為尚書吏部遷宣城太守不得志乃刪衆家後漢書為一家之作)
增暐曄(吳志張温傳文章之采論議之辨卓躒冠羣丨丨曜世人未有及之者也張衡東京賦飾華榱之璧璫流景曜之丨)
(丨左思蜀都賦王褒丨丨而秀𤼵揚雄含章而挺生陸雲蟬賦雕以金采圖以嘉容珍景曜爛丨丨華豐韋執中海人獻冰紈賦既)
(同練雲繚繞而交映又似山花丨丨而含芳司馬光賈生論世人不察其所由之術苟見其材之茂學之博其言丨丨可觀而不得)
(施于世因從而歎之白居易詩春華何丨丨雲中𤼵桃李)韡曄(曹植詩車服齊整設丨丨耀天精鍾會菊花賦紛葩丨丨或黃)
(或赤左思吳都賦飾赤烏之丨丨)炳曄(劉楨瓜賦黃花丨丨潜實獨著)夏曄(左思吳都賦異荂蓲蘛丨丨冬舊)煒
曄(潘岳滄海賦其禽鳥則鷗鴻鷫鸘鴐鵝鵁鶄朱背丨丨縹翠葱青張協七命斯神人之所歆羡觀聽之丨丨也羅鄴九成宫呈)
(同僚詩英藩信丨丨勝地本從容王禹偁詩有唐張曲江盛名何丨丨)熒曄(郭璞江賦紫菜丨丨以叢被綠苔鬖髿乎研上)
圃曄(謝莊赤鸚鵡賦溢烟門集場棲丨丨)光曄(韓愈答李翊書根之茂者其實遂膏之沃者其丨丨)赫曄(王令詩行)
(義不丨丨名聲無萎蕤)樊曄(後漢書丨丨傳曄字仲華建武初徵為侍御史遷河東都尉至郡誅討大姓馬適匡等盗賊清)
(吏人畏之後為天水太守政嚴猛好申韓法善惡立斷人有犯其禁者率不生出)趙曄(後漢書丨丨傳曄字長君會稽山隂)
(人少嘗為縣吏奉檄迎督郵曄恥于厮役遂棄車馬去詣杜撫受韓詩究竟其術積二十年絶問不還家卒業乃歸)劉曄(魏志)
(丨丨傳汝南許邵名知人避地揚州稱曄有佐世之才)陸曄(晉書丨丨傳曄字士光吳都人少有雅望從兄機每稱之曰我)
(家世不乏公矣元帝初辟為祭酒時帝以侍中皆北士宜兼用南人曄以清貞著稱遂加侍中徙尚書尋加金紫光祿大夫詔曰曄)
(兄弟事君如父憂國如家歲寒不凋體自門風孔稚珪譲詹事表竇嬰戚貴于西京丨丨風素于東國李商𨼆為楊贊善請東都洒)
(掃状追遠興情敢希榮于丨丨報恩未死寧自誓于羲之)嵇曄(北齊書丨丨傳為平州刺史開督元陂置屯田)韓曄(小學)
(紺珠唐八司馬其一為丨丨)
丹帷曄(曹植娱賓賦丨丨丨以四張)雷火曄(夏侯湛雷賦扶桑煒以陽燎兮丨丨丨以南升)天氣曄(夏侯)
(湛大暑賦扶桑赩其增燌丨丨丨其南升)朱火曄(傅毅舞賦丨丨丨其延起兮燿華屋而熺洞房注丨丨燭也丨光也)紅
顔曄(傅毅舞賦貌嫽妙以妖蠱兮丨丨丨其揚華)層華曄(潘岳石榴賦丨丨丨以先越含榮&KR0008;其方敷)中黃
曄(潘岳籍田賦丨丨丨以𤼵暉兮方綵紛其繁會)曜雲曄(潘岳寡婦賦丨丨丨而遄邁兮)天地曄(陸雲喜霽賦兼)
(明暢而丨丨丨兮羣生悦而萬物齊)豐顔曄(陸雲賦丨丨丨而朝榮兮華髮粲其夕皓)紫芝曄(洪偃詩澗旁丨丨丨)
皇威有曄(宋史樂志於穆聖祖肇開鴻業我武惟揚丨丨丨丨)
厭(於葉切丨伏亦惡夢又鹽韻琰韻)
韻藻震厭(漢書五行志地丨隴西丨四百餘家注壓也)不厭(漢書刑法志疑獄雖文致于法而心丨丨者悉議之)
(後漢書侯霸傳衆多丨丨注伏也又山海經翼望之山有鳥其状如烏三首六尾而善笑名曰鵸䳜服之使人丨丨注丨丨夢也)
東游厭(史記高帝紀秦始皇帝常曰東南有天子氣于是因丨丨以丨之高祖即自疑亡匿)
增荆厭(國語鄢陵之役丨丨晉軍軍吏患之)懼厭(國語夫棟折而榱崩吾丨丨焉)抑厭(漢書劉向傳丨丨遂退卒)
(不克明真德秀謝除學士表自古豪英之才當今文學之士或丨丨草茅之下或陸沉州縣之中)鎮厭(後漢書班固傳禽相)
(丨丨獸相枕藉又仲長統傳當君子困賤之時跼高天蹐厚地猶恐有丨丨之禍也殆至清世則復入于矯枉過正之檢張正見山)
(賦潜通四瀆丨丨九州劉禹錫詩聯翩舊相來丨丨四海吐納皆流通)石厭(三國志弁辰國兒生便以丨丨頭欲其𥚹今辰)
(韓人皆𥚹頭)覆厭(子華子苟不中于程度則有雷霆崩墜丨丨之虞)擯厭(桓譚新論丨丨窮巷不交四鄰不若身材)
(高妙懷質抱真徐陵詩高才被丨丨自古共憐嗟)禳厭(徐兢高麗圖經二十五至沈家門抛泊其門是夜就山張幕掃地而)
(祭舟人謂之洞沙實岳瀆主治之神每舟各刻木為小舟載佛經糗糧書所載人名氏納于其中而投諸海蓋丨丨之術一端也)
上厭(何承天服議丨丨至尊豈得遂服)尊厭(何承天服議衆子猶以丨丨况在王室而欲同之士庶僻謬不言而顯)
彈厭(梁簡文帝七召壁上真詞枕中秘要丨丨神鬼吐納靈妙楊炯孔子廟堂碑削平宇宙戢干戈于羊馬之年丨丨華夷昭)
(文物于龍蛇之代陳子昂諫靈駕入京書削平天下丨丨諸侯長轡利策横制宇宙)拯厭(沈約朝丹徒故宫頌彛章委闕禮樂)
(沈河丨丨傾構引溺危波)菌厭(庾信枯樹賦苔埋丨丨鳥剝蟲穿)東厭(陳子昂書丨丨江淮食湖海之利西馳崤澠據)
(關河之寳)控厭(崔珝授柳仲郢東川節度使制丨丨夷落保衛皇都杜牧詩丨丨平江十萬家)頽厭(杜甫詩九廟起丨丨)
著厭(元稹詩紅羅丨丨逐時新杏子花紗嫩麴塵)露厭(李賀詩無情有恨何人見丨丨烟啼千萬枝方干薔薇詩丨丨)
(盤條方到地風吹豔色欲燒春)歌厭(鄭谷詩醉欹梅障晚丨丨竹枝秋)支厭(陸龜蒙詩傍宇將丨丨撑霄欲抵巇)堆
厭(蘇軾雪詩飄蕭紙窗明丨丨檐板墮)摧厭(蘇轍和子瞻步至功臣寺詩歸來父老藏崇高畏丨丨)積厭(文同詩和)
(詩防丨丨丸藥趁清明)
以法厭(遼史太祖紀四月北追埓克次密拉木葉山射鬼箭厭禳乃執叛人嘉哩向彼亦丨其丨丨之至逹掄淀選輕騎追)
(及布扎爾河盡𫉬其黨)卵就厭(柳宗元晉問燕狄惴怯若丨丨丨)天方厭(王安石詩桓温適自斃苻堅丨丨丨)衆
坐厭(蘇轍詩恨不留君談一夜丨丨丨)赤刀厭(吳菜遊甬東山水記偃王既敗不之彭城而之越棄王几硯會稽之)
(水又南則為黃公墓黃公丨丨丨虎厭不行為虎所食者也)
禮讓相厭(後漢書桓榮傳帝幸太學會諸博士論難于前榮被服儒衣温恭有藴藉辨明經義每以丨丨丨丨不以辭長)
(勝人儒者莫之及時加賞賜)興役以厭(唐書藩鎮傳初術者李琢能言禍福李從諫以重幣邀辟署大將會昌初謂從)
(諫曰往歲長星經斗公生直之今鎮復至當有災從諫即徙軍山東開毬場鑿柳泉大丨丨丨丨之)
愜(苦協切快也又心伏也)
韻藻增不愜(宋書庾登之傳謝晦為撫軍將軍請為長史登之與晦俱曹氏婿名位本同且為之佐意殊丨丨梁書任)
(昉傳虚餙寵章委成禦侮臣知丨丨物誰謂宜世說左思作三都賦十年乃成門庭戸席皆置筆硯得句即便疏之賦成時人大有)
(譏訾思意甚丨丨後示張華華曰此二京可三然君名未重于世宜以示高明之士乃請序于皇甫謐李白詩中年謁漢主丨丨還)
(歸家杜甫詩幽意忽丨丨歸期無奈何又旅懷殊丨丨良會渺無因)未惬(隋書禮志恐黎元丨丨多說符瑞以耀之其或造作)
(而進者不可勝計謝靈運歸途賦序事由於外興不自已雖高材可推求懷丨丨高適自漢涉黃河詩獨行既丨丨懷土悵無趣陸)
(游詩清吟殊丨丨喔喔已晨雞)稱惬(宋史真宗紀帝留心獄訟裁决輕重靡不丨丨)深惬(宋史路振傳振丈詞温麗屢奏)
(賦頌為名輩所稱尤長詩咏多警句及居文翰之職丨丨物議孟浩然下灨石詩欲溜情丨丨登艫目自閒)允惬(宋史李繼)
(和傳朝廷比禁青鹽甚為丨丨)婉惬(詩品宋徵士陶潜其源出于應璩篤意真古辭興丨丨)欲惬(嵇康論曲用每殊則)
(情隨之變奏秦聲則歎羨而慷慨理齊楚則情一而思專肆姣弄則歡放而丨丨心為聲變若此其衆)意惬(謝靈運詩慮澹)
(物自輕丨丨理無違杜甫詩丨丨關飛動篇終接混茫高適宴韋司戸山亭詩人幽想靈山丨丨憐遠水司空圖詩客来當丨丨花)
(𤼵遇歌成方回詩人生惑外物種種丨欲丨)心惬(謝靈運詩丨丨三避賢李華詩丨丨賞未足川廻失前峰獨孤及詩政成)
(機不優丨丨宴忘疲)理惬(王融疏於丨有丨即事何損梁簡文帝述内典書辭珍鹿苑丨丨鷲山杜甫柴門詩賞妍又分外丨)
(丨夫何誇)自惬(江淹楚辭若溘死于汀潭哀時命而丨丨白居易詩此情苟丨丨亦不要人聽蘇舜欽詩幼年反知進故詩句)
(丨丨元德明詩忽忽不丨丨)甘惬(庾信啓北郭騷之長貧是所丨丨南宫敬之載寳殊非念望)永惬(張說郭知運神)
(道碑以軍累破敵即授其州刺史進當軍經略使朝廷以丨丨前除且有後命杜甫論巴蜀安危表舉事丨丨不隕穫于蒼黃之際)
歡惬(岑勲多寳佛塔碑及禪師建言怡然丨丨負畚荷鍤于槖于囊登登馮馮是版是築蘇頲别李司戸詩丨丨更傷此春殷)
(殊念兹)興惬(張九齡詩地將幽丨丨情與舊游疎高適詩丨来無不丨常建湖中晚霽詩微丨從此丨悠然不知歲岑參詩)
(良友丨正丨勝遊情未闌又物幽丨易丨事勝趣彌深崔塗詩遙知清丨丨不就石林幽)會惬(顔真卿謝陸處士詩丨丨名山)
(期從君恣幽覿)勢惬(杜甫送薛明府詩丨丨宗蕭相材非一范睢)勝惬(岑參還少室詩丨丨只自知佳趣為誰濃)事
惬(岑參終南山䨇峰草堂詩興來恣佳遊丨丨符勝槩)性惬(韋應物詩丨丨形豈勞境殊路遺緬)遊惬(段成式菩薩寺)
(聯句句饒方外趣丨丨社中朋)望惬(楊浚廣武詩河水城下流登城丨彌丨)難惬(張蠙送成州牧詩素望知丨丨新恩)
(且用酬王安石詩傷心辦新埭歸意終丨丨)多惬(方干詩野興自丨丨鄉名人共聞)饑惬(皮日休包山精舍詩渴興)
(石榴羹丨丨胡麻飯)和惬(唐無名氏律吕相召賦天理不奸物情丨丨草木以之而暢遂乾坤于焉而交接)抃惬(宋祁)
(賀呂相公兼樞密啓百辟歡聞多方丨丨)快惬(蘇軾詩丨丨聊自沃)賞惬(朱子詩丨丨慮方融理會心自閒)王惬
(舊唐書經籍志開元九年殷踐猷丨丨韋述等重修成羣書四部錄二百卷)
公論惬(宋史陳俊卿傳曾覿官滿當代俊卿預請處以浙東總管上曰覿意似不欲為此官俊卿曰前此陛下去二人丨丨)
(丨願捐私恩伸公議覿怏怏而去)衆志惬(宋史孟拱傳拱在軍中與參佐部曲論事言人人異拱徐以片言折衷丨丨丨)
幽翫惬(元稹詩丨丨丨詩流)凉吟惬(司馬光夏夜詩丨丨得所丨)威愛惬(王安石詩并州天下望撫士丨)
(丨丨)雅尚惬(沈遼詩野舍老餘生丨丨今已丨)耳目惬(陸游詩郊行得幽曠頗覺丨丨丨)
鷙視不惬(宋史劉拯傳拯言蘇軾貪鄙狂悖無事君之義時范祖禹等已貶軾謫英州而拯猶丨丨丨丨也)
㲲(徒協切細毛布通作疊)
韻藻增白疊(史記貨殖傳注荅布丨丨也南史高昌國有草實如繭絲細纑名曰丨丨子取以為布甚軟白交市用焉)
(又中天竺亦出丨丨宋史高昌國傳出貂鼠丨丨繡文花乳布唐六典隴右道貢丨丨梁簡文帝成實論義疏序乳池且涸丨丨之)
(灰斯盡杜甫詩細軟青絲履光明丨丨巾白居易詩烏帽青氊丨丨裘又裘輕被丨丨靴暖踏烏氊蘇軾詩今宵恨客多汚子丨丨)
(巾)帛疊(後漢書西南夷傳哀牢夷土沃宜蠶桑知染采文繡罽毲丨丨闌干細布織成文章如綾錦周邦彦汴都賦廼有丨)
(丨罽㲜闌干細布)越疊(宋書禮志騎士卒百工人不得服大絳紫襈假結真珠璫珥犀瑇瑁丨丨以銀飾器物)錦疊
(隋書西域傳康國出黃金鐃沙&KR0008;香阿薩那香氍㲣丨丨多蒲萄酒温庭筠詩丨丨空林委墜紅)花㲲(唐書南蠻傳韋臯復)
(譜次其聲以其舞容樂器圖畫以獻如鐵板二長三寸五分博二寸五分與鈴鈸皆飾絛紛以丨丨縷為蘂劉潜平等刹下銘序香)
(薪已燎丨丨盡燃王維詩手巾丨丨淨香帔稻畦成)納㲲(唐書西域傳大食不生五榖食肉刺牛血和乳飲之無衣服以羊皮)
(自蔽婦人明晳而麗多𧰼牙及阿末香波斯賈人欲往市必數千人丨丨劖血誓乃交易)著疊(唐書高仁厚傳先是京師有不)
(肖子皆丨丨帶冒持梃剽閭里號閒子黃巢入京師人多避難寳雞閒子掠之吏不能制仁厚素知狀下約殺數千人閭里乃安)
染㲲(梁昭明太子同泰正講詩學徒均丨丨遊士譬春英梁簡文帝述内典書永謝瀉瓶終慙丨丨)素㲲(梁簡文帝造金)
(薄像疏丨丨之功非惟昔世散華之報方騐來緣)軟疊(徐陵長干寺碑寧焚丨丨弗燎香薪)金㲲(庾信經藏碑銀函東)
(度丨丨南翻)香㲲(李華中岳越禪師塔記門人寳藏熙怡等號捧丨丨建塔東岡遵像法也)雪㲲(公乘億奬公塔碑丨)
(丨如故其儀宛然捧一履而徒悲仰雙林而莫見)纊㲲(李吉甫大覺禪師碑銘序居惟一牀衣只一衲冬無丨丨夏不絺綌)
毛㲲(王建詩丨丨家家織)毳㲲(梅堯臣詩女髻銀釵滿童袍丨丨鮮)氊㲲(方回詩解官寓城東座寒乏丨丨)
朝霞㲲(唐書南蠻傳名蔑王號斯多題龍朔初来貢王衣丨丨丨賦二十取一交易皆用金凖直)
勰(湖頰切思也)
韻藻增神勰(宋書禮志豈非丨丨氣昌物瑞雲照)方勰(江淹孫詵墓銘丨丨明世式贊睿君)周勰(後漢書丨)
(丨傳勰字巨勝少尚玄虚時梁冀貴戚被其徵命者莫敢不應唯勰前後三辟竟不能屈)陳勰(晉書虞摯傳將作大匠丨丨掘)
(地得古尺尚書奏今尺長于古尺宜以古為法)劉勰(南史丨丨傳勰字彦和好學家貧不婚娶依沙門僧祐居博通經論定林)
(寺經藏勰所定也撰文心雕龍五十篇論古今文體沈約取讀大重之宋書禮志皇帝臨軒百僚備位多震悚失常儀宋惟世祖世)
(丨丨太宗世謝緯為三公郎善于其事人主及公卿竝屬目稱歎)錢勰(宋史丨丨傳字穆父彦遠之子也元祐初知開封府)
(老吏畏其敏欲困以事導人訴諜至七百勰隨即剖决蘇軾乘其据案時遺之詩勰操筆立就以報軾曰電掃庭訟響荅詩筒近所)
(未見也累官翰林侍讀學士小學紺珠四賢良丨易子彦遠明逸彦遠子丨)孫勰(小學紺珠丨立即子丨勴父子知名號梅)
(江三孫)
賈思勰(隋書經籍志齊民要術十卷丨丨丨撰)
彭城王勰(北史丨丨丨丨傳勰字彦和少而岐嶷姿性不羣雅好屬文長直禁内參決軍國大政萬機之事無不預焉)
睫(即葉切目丨釋名捷插也插于眶也說文作䀹目旁毛也)
韻藻交睫(禮記豕望視而丨丨腥注丨丨目睫毛交也史記袁盎傳陛下居代時太后素病三年陛下不丨丨不解衣湯)
(藥非陛下口所嘗弗進夫曾參以布衣猶難之今陛下過曾參孝遠矣魏志陶謙傳注趙昱年十三母嘗病經涉三月昱慘戚消瘠)
(目不丨丨宋史程公許傳少知孝敬大母疾公許不丨丨者數月張隨莊周夢蝴蝶賦樂彼形之蠢𩔖忘我目之丨丨方回詩吟兹)
(送行篇終夜不丨丨)承睫(史記孟嘗君傳述贊如何丨丨薛縣徒存後漢書陽球傳奏曰鴻都文學樂松江覧等俛首丨丨徼)
(進明時或獻賦一篇或鳥篆盈簡而位升郎中梁書王僧孺傳致何炯書曰弟愛同鄒季淫淫丨丨吾猶復抗首分背羞學婦人桓)
(譚新論孟嘗喟然歎息涕淚丨丨而未下雍門周引琴而鼓之徐動宮徵叩角羽終而成曲孟嘗遂欷歔而就之陸機弔魏武文涕)
(丨丨而汍瀾梁元帝全德志序孟嘗聞琴丨丨淚下錢珝謝表詞不盡於抽毫淚空知於丨丨王禹偁懷賢詩高吟歸去詩潺湲淚)
(丨丨)眉睫(北史崔亮傳少貧傭書自業時李冲用事亮從兄光往依之謂亮曰安能久事筆硯不往託李氏也彼家饒書因可)
(得學亮曰弟妹飢寒豈容獨飽自可觀書於市安能看人丨丨乎莊子向吾見若丨丨之間吾因以得汝矣韓非子離朱易百步而)
(難丨丨非百步近而丨丨遠也道不可也淮南子盆水在庭清之終日未能見丨丨濁之不過一撓而不察方員韓詩外傳形體也)
(色心也苟有温良在中則丨丨與之疵瑕在中則丨丨不能匿之王孝籍上牛弘書潛髩髮之内居丨丨之間韋承慶靈臺賦丨丨)
(兩連而相對山河萬重而在兹張九齡宋使君寫真圖讃珠玉雖藴光輝必兆於山泉丨丨可知賢逹亦徵於𧰼骨孟浩然詩覯止)
(欣丨丨沈淪拔草萊李白詩游子託主人仰觀丨丨間劉禹錫詩端志見丨丨芳言𤼵精誠釋皎然逸公寫真讃淵情洞識丨丨斯)
(備司馬光詩田家老父丨丨白)蚊睫(列子江浦之間生麽蟲名曰焦蠖羣飛而集于丨丨晏子景公曰天下有極細者乎對曰)
(東海有蟲巢於丨丨命曰焦冥張華鷦鷯賦鷦螟巢於丨丨大鵬彌乎天隅梁武帝孝思賦察蟭螟于丨丨觀鯤化于北溟庾信趙)
(國公集序論其壯也則鵬起半天語其細也則鷦巢丨丨又小園賦陸機則兄弟同居韓康則舅甥不别蝸角丨丨又足相容者也)
(盧照隣相樂夫人檀龕讚青蓮皓月争華丨丨之端寳樹天倡競爽鴻毛之際楊弘貞棘猴賦貫虱心者未諭其精微巢丨丨者自)
(然之妙有顔真卿小言聯句長路遙遙吞吐絲蟭螟丨丨察難知元稹詩乍可巢丨丨胡為附蟒鱗皮日休詩雨工避罪者必在丨)
(丨間歐陽修詩見花了了雖舊識感物依依幾丨丨)釐睫(西京雜記茂陵李亨好馳駿狗有修毫丨丨白望青曹之名)
心有睫(莊子賊莫大乎德有心而丨丨丨注謂役心於眉睫之間)
目不見睫(史記越世家齊使者曰吾不貴其用智者如丨見毫毛而丨丨其丨今王知晉之失計而不知越之過是目論)
(也王安石詩遠求而近遺如丨丨丨丨又顔氏家訓舉世怨梁武帝父子愛小人而疏士大夫此亦眼不能見其睫耳)鶴拔
眼睫(逸史李衛公遊嵩山聞呻吟聲乃一病丨曰我為仙為樵者傷脚得人血則愈乃丨丨丨曰持此照之即知矣李公自照)
(之乃馬頭也至洛所遇皆非全人或犬彘驢馬之𩔖惟一老翁是人公以告翁取臂血公往濡在傷處鶴謝曰公即為宰相後當上)
(昇鶴乃冲天而去)
增目睫(後漢書班固傳固傷遷博物洽聞不能以智免極刑然亦身陷大戮智及之而不能守之古人所以致論于丨丨也)
(晉書范甯傳甯嘗患目痛就中書侍郎張湛求方湛嘲之曰古方宋陽里子少得其術以授魯東門伯魯東門伯以授左丘明遂世)
(世相傳及漢杜子夏鄭康成魏高堂隆晉左太冲竝有目疾得此方云用損讀書一減思慮二專内視三簡外觀四旦晚起五夜早)
(眠六凡六物熬以神火下以氣蓰藴于胸中七日然後納諸方寸修之一時近能數其丨丨遠視尺捶之餘長服不已洞見蕭墻之)
(外非但明目乃亦延年宋史陳仲微傳仲微上封事其略曰城而無兵以城與敵兵不知戰以將與敵鬭不知兵以國與敵光景蹙)
(近丨丨矣司馬光治安劄子古語有之曰察丨丨者不能見百步察百步者亦不能察丨丨非不欲兼之勢不可也沈遼詩往往論)
(書法軒軒兩丨丨)反睫(酉陽雜俎馬目赤睫亂及丨丨目白却視竝不可騎)巢睫(野客叢談王竺澤有丨丨藳筆五十)
(卷崔涉鴻賦丨丨之蟲終幽微而莫覩垂天之羽竟寥廓而難徵)上睫(皇極經世走之𩔖丨丨接下飛之𩔖下睫接上𩔖使)
(之然也注走地𩔖隂有餘也飛天𩔖陽有餘也)下睫(見上李白詩華蓋垂丨丨嵩岳臨上唇)膠睫(青箱雜記唐路德延)
(有孩兒詩五十韻盛傳於世近代洛中致政侍郎張公師錫追次其韻和成老兒詩亦五十韻丨丨乾眵綴黏鬚殘涕懸等句可𤼵)
(一噱也)職睫(王延夀賦視丨丨以䀗睳)垂睫(江總詩田文丨丨淚卓女弄絃心沈遼詩䨇眸困丨丨)映睫(杜甫)
(故司徒李光弼詩内省未入朝别淚終丨丨)縈睫(盧綸詩新悲復丨丨)遠睫(韓愈詩顛林戢丨丨)眶睫(盧仝月蝕)
(詩恐是丨丨間揞塞所化成)蟲睫(裴敬李白墓碑為詩格高旨遠若在天上物外神仙會集雲行鶴駕想見飄然之状非塵)
(中屑屑米粒丨丨紛優菌蠢羈絆蹂躪之比)盈睫(楊浚廣武懷古詩鄉山遥可見西顧淚丨丨)䨇睫(皮日休詩丨丨)
(不能濡六藏無可摧)中睫(陸龜蒙吳俞兒舞歌析毫丨丨洞夜分龜)墜睫(韓偓詩袁安丨丨尋憂漢賈誼濡毫但過秦歐)
(陽修詩揮手嵇琴空丨丨)旅睫(蘇軾詩君應丨丨寒生暈我亦飢腸夜自呼)艾睫(晁𥙷之詩得梟夸丨丨)棲睫
(陳造詩路人私語淚丨丨)倦睫(陸游詩日長丨丨惟思閉)
眶不睫(列子逢蒙之弟子曰鴻超怒其妻而怖之引烏號之弓綦衛之箭射其目矢来注眸子而丨丨丨矢墜地而塵不揚)
三垂睫(王僧孺詩誰復丨丨丨獨念九飛魂)
浹(子協切洽也通也徹也丨辰十二日也)
韻藻恩浹(宋史西南蠻傳至道二年上親祀南郊富州刺史向通漢上言聖人郊祀丨丨天壌韓愈賀表丨丨幽明慶溢)
(寰宇盧綸上已花樓宴詩禮卑瞻絳帳丨丨厠華纓皇甫湜廬陵縣廳壁記以俸錢葬枯而丨丨以家飲救渴而澤均劉禹錫謝追)
(贈表應乾御極作解庇人丨丨寰區禮崇宗廟)旬浹(南唐近事何敬洙初為鄂帥李簡家僮因酣碎李所愛硯李之夫人素賢)
(明知何有竒相當極貴匿何後堂丨丨之間李怒未解夫人亦不敢救有一鳥申喙向李噪李拂衣往後園池亭鳥亦隨所之叫噪)
(家人多方驅逐不能李𥚹急怒愈甚憶何敬洙善彈呼使彈釋罪後何至中書令守太師致仕文同詩子如訪我住丨丨蘇轍詩一)
(言苟合意富貴出丨丨)
增周浹(史記禮書人域是域士君子也外是民也于是中焉房皇丨丨曲直得其次序聖人也荀子方皇周挾注挾讀為浹)
(匝也)洽浹(漢書谷永傳永于經書汎為疎逹與杜欽杜鄴略等不能丨丨如劉向父子及揚雄也)均浹(後漢書和帝紀)
(詔曰荆州比歲不節今兹淫水為害餘雖頗登而多不丨丨深惟四民農食之本慘然懷矜其令天下半入今年田租芻稾)惠
浹(後漢書班固傳巡靖黎蒸懷保鰥寡之丨丨)理浹(宋書后妃紀河龍啓聖丨丨民神郊電基皇慶爍天地)遠浹
(唐書長孫敵傳近煦和風丨丨膏雨)欵浹(宋史昝居潤傳初居潤與太祖同事世宗情好丨丨)澄浹(宋史林逋傳逋善行)
(書喜為詩其詞丨丨峭特多竒句既就藁輙隨棄之)濡浹(桯史建皇極而融會于偏黨尊重闈而丨丨于慶施)流浹(崔駰)
(北廵頌聖澤丨丨黎元被德)道浹(梁簡文帝招真舘碑丨丨地心功浮天外)弘浹(梁簡文帝菩提樹頌豈如道樹覆潤)
(丨丨)澤浹(江淹敕交州詔原刑四裔丨丨中畿)化浹(駱賓王上韋明府啓綰銅麟甸制錦鳬郊丨丨下車恩孚攬轡)俯
浹(陳子昂謝賜冬衣表丨丨宸慈曲延寵賚當戒寒之初候沐挾纊之殊榮)普浹(狄仁傑疏昔董卓之亂神器播遷及卓被)
(誅部曲無赦事窮變起毒害生人此由恩不丨丨失在機先臣一讀此書未嘗不掩卷歎息)下浹(常袞醴泉表和氣上感湛)
(恩丨丨令狐楚謝宣慰状宸心照育丨丨于將校慈旨丁寧旁霑于掾吏)浹浹(杜甫贊公房詩丨丨泥汚人听听國多狗)鬯
浹(楊嗣復權公集序公作相憲章儒術潤色王度使和聲順氣𤼵自廟廊而丨丨於幽遐)仁浹(獨孤及李公神道碑丨丨)
(鰥寡道在彜鼎臧孫有後遺烈煥炳孛术魯翀王忱神道碑丨丨義洽德崇配天)未浹(歐陽詹宴赴舉于東湖亭序鄉飲享)
(禮也胾肉元酒莫飲莫食公念肉不使食則仁不下浹酒不使飲則懽不上交方欲激邦俗于流醨致王人于德行而賢者仁丨伊)
(丨才者懽未我交其若蚩蚩何)西浹(歐陽詹廻鑾賦木葉猶飛金風未暮聖澤丨丨天顔東顧)逾浹(石介慶歷聖德頌予)
(望太平日不丨丨)淪浹(范祖禹仁皇訓典序仁深澤厚丨丨海㝢)汗浹(張舜民謝賜資治通鑑表開卷涕流拜嘉丨丨)
(朱之才詩葵扇風未来桃笙丨初丨)蕭浹(宋史仁宗紀元豐七年遼遣丨丨等来賀同天節)
人事浹(史記年表序春秋上記𨼆下至哀之𫉬麟約其辭文去其繁重以制義法王道備丨丨丨)皇歡浹(後漢書班)
(固傳萬樂備百禮暨丨丨丨羣臣醉)王道浹(晉書四廂樂歌丨丨丨治功成)人氣浹(歸田錄諸藥中犀最難擣余偶)
(見一醫僧解犀為小塊方一寸半許以極薄紙裹置于懷中近肉以丨丨蒸之候氣丨洽乘熱投臼中急擣應手如粉因知人氣之)
(能粉犀也)春望浹(王勃詩帝里寒光盡神臯丨丨丨)天寵浹(熊執易武陵郡王馬公碑父蠱裕而丨丨丨内行積)
(而公議歸)中和浹(高適義井詩丨丨丨里閭)冷風浹(解彦融鴈塔詩綠野丨丨丨紫微佳氣晶)
辰不及浹(高允北伐頌古稱善兵歴時始捷今也用師丨丨丨丨又周孚詩一病動辰浹)時不暇浹(魏收移梁)
(文丨丨丨丨翻然易慮)
笈(其輒切負書箱也)
韻藻負笈(後漢書李固傳注固改易姓名杖策驅馳丨丨追師三輔學五經積十餘年博覧古今晉書王裒傳北海邴春)
(少立志操丨丨遊學裒以春性險狹慕名終必不成沈不害置學書擔簦丨丨锵锵接袵方領矩步濟濟成林王勃山亭序樂天知)
(命一十九年丨丨從師二千餘里李乂勸學判環刀密布聚糧求任土之資裂裳丨丨函席就横經之道白居易雞距筆賦儒有學)
(書臨水丨丨登山又詩丨丨塵中遊抱書雪前宿李山甫商山道中作谷鳥銜枝去巴人丨丨歸陳諷進善旌賦無勞丨丨而来豈)
(必繫轅而進韋莊詩丨丨將辭越揚帆欲泛湘釋法照清江上人詩十年勞丨丨經論化中朝范成大詩丨丨想肩赬方回詩歸歟)
(掃松楸試丨都門丨)投笈(幽怪錄侯遹劍門外得四黃石如斗化為金以市美妾十餘人大第良田甚多忽老翁負笈曰吾求)
(君債將吾金去不記憶乎盡以奴妾丨于丨須臾失所在)
增巾笈(武帝内傳帝見王母丨丨中有一卷書盛以紫錦之囊王母出示之曰此五嶽真形圖也王安石詩故人莫在眼屢)
(獨開丨丨)瓊笈(武帝内傳上元夫人語帝曰阿母今以丨丨妙韞𤼵紫臺之文賜汝八會之書五嶽真形可謂至珍文同辭乘)
(素騾兮度南岡荷丨丨兮秘雲章)侍笈(武帝内傳此元始天王在丹房之中所說微言今勅丨丨玉女李慶孫書錄之以相)
(付)玉笈(玉海宫觀祠文曰丨丨雲囊之術龍緘鳳藴之圖梁簡文帝詠筆格詩英華表丨丨佳麗稱蛛網王勃尋道觀詩丨)
(丨三山記金箱五嶽圖陸龜蒙贈潤卿歸雷平詩丨丨詩成吟處曉金沙泉落夢中寒)凭笈(雲溪友議李相公紳之剡川天)
(宮精舍丨丨晝寝)書笈(皇甫松大𨼆賦露濕丨丨塵生藥囊王安石詩翛翛一囊衣偶以一丨丨)大笈(周墀國學官事)
(書役馬一疋左右勞一二人丨丨一給用生具以實其間)䨇笈(許渾詩一壺丨丨嶧陽琴)簦笈(温庭筠詩齒牙頻激𤼵丨)
(丨尚﨑嶇)一笈(温庭筠詩丨丨負山藥兩缾攜澗泉韓偓詩丨丨攜歸紫閣峯)風笈(唐彦謙題宗人故帖詩所忠無處訪)
(相如丨丨塵編迹尚餘)雲笈(皮日休曉次神景宫詩綠書不可注丨丨應無鑰范成大詩丹訣三千滿丨丨按宋張君房輯)
(丨丨七籖共一百二十二卷)有笈(陸龜蒙毛公壇詩丨丨皆綠字有芝皆紫莖)錦笈(羅𨼆寄酬羅會公詩丨丨瓊囊)
(往復連紫鸞銜到浙江邊)敗笈(蘇舜欽檢書詩踾撲下塵梁侈哆張丨丨)藥笈(王安石詩斂書付衣囊裹飯隨丨丨陸游)
(詩蓍囊丨丨每隨身)盈笈(蘇轍詩東君多名卿投刺日丨丨)箱笈(沈遼詩金玉敷卷軸龍蛇祕丨丨)經笈(沈遼)
(詩東牀坦腹士左右參丨丨)閩笈(沈遼詩佳惠致新茗遠來自丨丨)靈笈(戴表元詩人傳丨丨鎖烟嵐)
鬱林笈(雲笈七籖藏錄二經于太素瑤臺元雲羽室封以丨丨之丨玉清三元之章)
懾(之涉切怖也心伏也失常也失氣也)
韻藻增氣懾(禮記剛氣不怒柔丨不丨左思吳都賦魂禠丨丨袁淑議丨丨飛賁知窮苴起)不懾(禮記貧賤而知)
(好禮則志丨丨宋史竇儼傳歴代致理六綱為首刑不正則巨姦丨丨又晏殊傳七歲能屬文景德初張知白安撫江南以神童薦)
(之帝召殊與進士千餘人並試廷中殊神氣丨丨援筆立成淮南子齊生死則志丨丨矣同變化則明不炫矣郭璞蚍蜉賦虎賁比)
(而丨丨龍劍揮而不恐蘇洵權書城小背城而戰陣欲方欲踞欲密欲緩則士心固固則丨丨)震懾(後漢書靈思何皇后紀后)
(性彊忌後宫無不丨丨又任隗傳竇憲秉權專作威福内外朝臣莫不丨丨隗獨與司徒袁安同心畢力持重處正鯁言直議無所)
(回𨼆晉書石季龍載記時豪戚侵恣賄托公行季龍患之擢李巨為御史中丞特親任之自此百僚丨丨州郡肅然宋史趙普傳聖)
(朝開國三十年國富兵強近古無比諸方僣偽並受驅除無一人敢敵可謂鞭撻宇宙丨丨中外遼史耶律實訥齊傳實訥齊從太)
(子圍輝汗城降而復叛實納齊感勵士伍鼓譟登陴敵丨丨莫敢禦潘岳議連陌接館則寇情丨丨徐陵九錫文羣蠻丨丨遽請灰)
(釘李嶠賀破契丹表師徒丨丨亂轍而搴旗善戰横行摧枯而拉朽崔祐甫上永王牋自麾旌至止政令所覃罔有不寧賊庭丨丨)
(莫敢南望韓愈平淮西碑群臣丨丨走職明年平夏又明年平蜀川又明年平江東又明年平澤潞方回詩古但羈縻耳今如丨丨)
(何)驚懾(魏志三少帝紀鍾會搆造反亂聚集征行將士劫以兵威倉卒之際莫不丨丨宋史劉安世傳安世正色立朝扶持)
(公道面折廷争旁侍者遠觀蓄縮悚汗目之曰殿上虎一時無不丨丨蘇軾詩丈夫貴自遂老大饒丨丨)沮懾(宋史李寳傳金)
(將繇海道襲浙江諜聞高宗謂宰臣曰李寳頃因召對詢以北事歴歴如數且以一介脱身還朝無一毫丨丨是必能事者也迺授)
(馬步總管駐劄平江令與守臣督海舟捍禦)危懾(管子夫以百乘衢處丨丨圍阻千乘萬乘之間)挫懾(荀子小人喜則)
(輕而翾憂則丨而丨)怯懾(韓非子丨丨而弱守蚤見而心柔懦陸龜蒙詩丨丨不敢前荷襟汗沾霡)憂懾(吕氏春秋貧無)
(衣食而不丨丨)瘁懾(吕氏春秋卑為布衣而不丨丨)聲懾(淮南子威動天地丨丨海内杜牧詩威丨丨夜郎)憚懾
(晉太康起居注詔曰諸王中尉及諸軍皆典兵以備不虞乃有著中戰衣木履持長矛者此為兒戲而無相丨丨也)陸懾(張衡)
(西京賦丨丨兕虎)北懾(吳質荅東阿王書丨丨肅慎使貢其楛矢)名懾(阮籍文威加南海丨丨三越)淪懾(王融)
(疏中原士庶雖丨丨殊俗至於婚葬之晨猶巾褠為禮)傾懾(魏收九錫文威略風騰丨丨南海)遠懾(薛道衡頌皇威)
(丨丨帝德遐暢)威懾(蘇頲命姚崇等北伐制丨而勇决自丨單于之臺惠則撫循咸仰將軍之樹)無懾(張說盧思道碑)
(臨難丨丨在黜無愠危不去主仕不違親)膽懾(韓愈征蜀聯句天刀封未坼囚丨丨前揠)鼠懾(楊䕫蓄狸說攫生搏飛舉)
(無不捷丨丨而殄影暴腥露羶縱横莫犯矣)多懾(鄭谷寄李侍御詩參集行丨丨風儀見即莊)惕懾(沈遼詩至尊所)
(虚佇守臣方丨丨)心懾(沈遼詩老大丨更丨張耒孫彦古畫風雨山水歌目迷丨丨愈走愈不及來憩樹下如寒蠅)佯
懾(張養浩遊龍洞山記既出有泣者恚者詬者相譏笑者頓足悔者提肩喘者喜幸加手其額者具陳其狼狽状惟導者一人稚)
(瘠小先無所苦見衆皆病亦丨丨為戲)
甝兕懾(魏書侍中高顯等奏曰陛下聖武自天神藝夙茂巧會騶虞之節妙盡矍圃之儀威稜攸疊丨丨丨氣才猛所振勍)
(憝弭心)參旗懾(張衡天象賦丨丨丨于邊寇玉井通于水經)四表懾(庾信齊王憲神道碑用之撫軍則丨丨丨)
(伏)害羣懾(岑參餞王岑赴襄陽詩丨丨應自丨持法固須平)魍魎懾(李子卿聞鐘賦蒲牢鬭兮獅子吼丨丨丨)
(兮魑魅走)人人懾(杜牧贈張祜詩黥陣丨丨丨秋星歴歴分)羣臣懾(石介慶歷聖德頌皇帝一舉丨丨丨焉諸侯畏)
(焉百姓服焉)狐兔懾(王安石詩束火扶路遠宵明丨丨丨)羣小懾(方回詩峨峨肅政臺冠豸丨丨丨)
慴(而涉切懼也伏也怯也)
韻藻增震慴(史記刺客傳秦王見燕使者咸陽宫荆軻秦舞陽以次進至陛秦舞陽色變振恐羣臣怪之荆軻前謝曰)
(北蕃蠻夷之鄙人未嘗見天子故丨丨願大王少假借之漢書東方朔傳聖帝流德天下丨丨後漢書班超傳臨蒲𩔖取車師城郭)
(諸國丨丨響應遂開西域置都護又西域傳永元二年大將軍竇憲破北單于車師丨丨宋史陳俊卿傳上御弧矢弦激致目眚俊)
(卿疏曰願陛下任智謀明賞罰恢信義則英聲義烈不越尊俎固已丨丨敵人于萬里之外豈待區區騎射于百步間哉又西南溪)
(峒傳䕫州路轉運使丁謂遣田承進等𤼵州兵擒生蠻六百六十餘人焚其室廬皆丨丨伏罪班固東都賦八靈為之丨丨陳琳檄)
(文于是操師丨丨晨夜逋遁李晟東渭橋紀功碑姦逆畏威而丨丨忠義奮氣而聳慕常德志兄弟論從容嘯咤有席捲八荒之心)
(固以丨丨人靈熏灼宇宙矣劉克莊賀真州洪守啓倘尚寬丨丨之威庶𫉬舉平反之職)怖慴(魏志田豫傳烏丸王骨進桀黠)
(不恭豫因出塞案行斬進顯其罪惡以令衆衆皆丨丨不敢動徐陵書遠邇敬欣邊庭丨丨)戰慴(晉書桓温傳勅尚書謝安)
(等于新亭奉迎百僚皆拜于道側當時豫有位望者咸丨丨失色)不慴(莊子死生驚懼不入乎胸中是故遌物而丨丨七啓)
(志在觸宇猛氣丨丨)勢慴(鹽鐵論蒙公為秦擊走匈奴若鷙鳥之追羣雀匈奴丨丨不敢南向而望十餘年)悒慴(劉楨)
(大暑賦温風至而增熱歊丨丨而無依)威慴(曹植七啓丨丨萬乘華夏稱雄)
百蠻慴(元載定襄王郭英乂碑千里為之震動丨丨為之丨畏)
蹀(徒協切躞丨)
韻藻踥蹀(屈原九章衆丨丨而日進兮美超遠而踰邁顔延之赭白馬賦望朔雲而蹀足注丨丨競進也)躞蹀(卓文)
(君白頭吟丨丨御溝上溝水東西流梁武帝詩連手丨丨舞春心何遜詩丨丨起風塵王勃九成宫頌長圍丨丨得駿馬于秦坰大)
(輅徜徉載飛熊于渭浦張說舞馬詩連騫勢出魚龍變丨丨驕生鳥獸行皇甫湜山雞舞鏡賦瞥然影起乍丨丨以多姿歘爾形分)
(遂蹁躚而可則鄭磻𨼆富貴如浮雲賦像往来之車蓋圓影難追映丨丨之馬蹄嘉名何有崔泰之送張說巡邊詩丨丨臨河騎逶)
(迤度隴旂李白詩塞馬顧朔雪丨丨長嘶鳴王維詩長安千門復萬戸何處丨丨黃金羈孟浩然送桓子之郢詩聞君乘綵騎丨丨)
(指南荆武平一觀打毬應制詩驔驂廻上苑丨丨繞通溝白居易詩至今丨丨馬蹄高韓翊送李少府詩還乘鄭小駟丨丨縣城隂)
(秦韜玉紫騮馬詩生獰弄影風隨步丨丨銜塵汗滿韝鄭嵎津陽門詩鳴鞭後騎何丨丨宫粧襟䄂皆仙姿党懷英詩獨步蹌丨丨)
躡蹀(張衡賦修䄂繚繞而滿庭羅襪丨丨而容與注小步也)
增蹀蹀(後漢書祭祀志注初上北道行十餘步一休稍疲咽脣焦五六步一休丨丨據頓地不避濕暗前有燥地目視而兩)
(脚不隨鮑照詩丨丨寒夜離□□秋水積范成大華容湖看月出詩丨丨恐顛墜)足蹀(淮南子丨丨陽阿之舞手會綠水之)
(趨)&KR0008;蹀(蔡邕青衣賦盤跚丨丨坐起低昂)&KR0008;蹀(郭璞江賦&KR1411;馬騰波以丨丨水兕雷咆乎陽侯注&KR1411;馬水獸丨噴水)
(也丨行也)蹈蹀(謝莊舞馬賦窮虞廷之丨丨究遺野之環祇)蹋蹀(梁元帝古辭我欲上蜀蜀水難丨丨珂頭腰環環)
連蹀(徐陵詩空憶長楸下丨丨復連&KR1568;)馬蹀(徐陵詩聞珂知丨丨傍幰見甍開)細蹀(江總紫騮馬詞揚鞭向柳)
(市丨丨上金隄楊師道馬詩丨丨徑向躍龍旁)遠蹀(韓愈詩横飛玉琖家山曉丨丨金珂塞草春王安石詩窮歸放欵段高卧)
(停丨丨)跡蹀(王損之汗血馬賦長鳴向日丨丨而色如渥丹驤首臨風奮迅而光如振血)嘶蹀(段成式資聖寺畫壁)
(序東廊北頭散馬見者如將丨丨)蹂蹀(王源賦韓幹馬詩幾經丨丨道邊塵)騰蹀(王安石詩天閑久索騎駿足方丨丨)
巾蹀(沈遼詩不逃世憂患餘事寄丨丨)蹻蹀(沈遼詩輕重必酬酢往來繁丨丨)
龍媒蹀(古棡鼓曲有十其一為丨丨丨)依風蹀(謝莊從駕詩冀馬丨丨丨邊簫當夜聞)龍鑣蹀(謝朓賦丨)
(丨丨玉鑾整)躊蹰蹀(梁元帝荅齊國䨇馬書丨丨而丨可以追風)城上蹀(吳均詩馬在丨丨丨劍自腰間鳴)
支郎蹀(沈遼詩未知蔡侯履孰與丨丨丨)
挾(湖頰切懷也持也藏也護也)
韻藻不挾(詩天位殷適使丨丨四方孟子丨丨長丨丨貴丨丨兄弟而友)筯挾(五代史盧文紀傳文紀形貌魁偉語)
(音琅然廢帝入立欲擇為相問于左右皆言文紀姚顗有人望廢帝因悉書清望官姓名内琉璃瓶中夜焚香祝天以丨丨之首得)
(文紀欣然相之)
增既挾(詩既張我弓丨丨我矢)搢挾(儀禮大射禮丨三丨一介注丨插也丨手挾之義謂使人屬矢不親挾也)手
挾(見上劉克莊賀詩丨丨龍飛力扶鰲斷)親挾(見上)懷挾(國語亡人之所丨丨嬰壌以望君之塵垢者黃金四十鎰)
(白玉之珩六雙)扶挾(後漢書祭祀志注遂至天門之下仰視天門&KR0034;遼如從穴中視天直上七里賴其羊腸逶迤名曰環道往)
(往有絙索可得而登也兩從者丨丨前人相牽後人見前人履底前人見後人頂如畫重累人矣)家挾(蜀志郤正傳英雄雲)
(布豪傑蓋世丨丨殊議人懷異計)狃挾(吳志注丨丨累世詐偽成功上有尉佗英布之計下誦五被屈彊之辭)姦挾
(宋史徽宗紀崇寧五年詔監司按事有懷丨丨情不盡實者流竄不敘)詭挾(宋史食貨志戸部侍郎袁說友奏貫頭均科之)
(法行則縣邑無由多取鄉司無所走弄而丨丨者不能以幸免是以姦民頑吏立為異論以搖之)相挾(水經注桐溪十餘里)
(中積石磊砢丨丨而上澗下白沙細石状若霜雪水木相映泉石争暉名曰樓林紫溪)鰲挾(李白詩丨丨山海傾四溟揚洪)
(波)防挾(沈遼詩函封趨北道驛使互丨丨按謂私茶也)自挾(方回詩南省據都曹不以貴丨丨)
莫肯挾(漢書王莽傳百姓便安漢五銖錢以莽錢大小兩行難知又數變改不信皆私以五銖錢市買訛言大錢當罷丨丨)
(丨)䨇櫓挾(曾鞏詩畫船不待丨丨丨)矢斯挾(丁謂大蒐賦鐶再振而鐃再鳴弓斯張而丨丨丨)棰楚挾
(沈遼詩後生知自勵何必丨丨丨)兩黥挾(王安石詩呼鞍追我馬亦以丨丨丨)
鋏(古協切長丨劍名)
韻藻長鋏(史記孟嘗君傳馮驩彈其劍而歌曰丨丨歸来乎食無魚九歌帶丨丨之陸離兮冠切雲之崔巍張協丨丨銘)
(丨丨陸離弭凶防違又詩丨丨鳴鞘中李白詩丨丨歸来乎秋風思歸客柳宗元詩高冠余肯賦丨丨子忘貧顧雲謝人存問啓曉)
(彈丨丨不空效其歌思夜取珍裘竊欲借于狗盗蘇軾詩盡將書畫散朋友獨與丨丨歸来乎祝簡詩虚齋丨丨短燈檠明月當窗)
(夜氣清)彈鋏(見上釋常談諷主人覓食謂之丨丨陶弘景書不肯掃門覓士復懶丨丨求通徐陵書平原之館乃乏如錐田)
(文之家差有丨丨駱賓王上張司馬啓薛邑聞歌揖馮諼于丨丨夷門停駕顧侯嬴于抱關王起垓下楚歌賦令肅轅門如貫珠而)
(有序聲環戎壘聞丨丨以相宣又羨魚賦窺綠藻瞰紅蓮丨丨之歌逾切觀濠之意彌堅方干詩侯門昔丨丨曾共食無魚于武陵)
(過侯王故第詩不知丨丨客何處感新恩姚巖杰報顔標詩田子莫嫌丨丨恨甯生休唱飯牛歌王泠然竹亭賦宇宙至寬顧立錐)
(而無地公卿未識久丨丨而辭鄉王安石詩易牛以寳劍擊壤勝丨丨范成大詩不須丨丨更思家陸游詩閉門種菜英雄老丨丨)
(思魚富貴遲黃溍詩薄遊已倦新丨丨吳激詩旅食空丨丨歸休合掛冠)貧鋏(駱賓王詩富鈎徒有想丨丨為誰彈)
士為鋏(莊子諸侯之劍以知勇士為鋒以清廉士為鍔以賢良士為脊以忠直士為鐔以豪傑丨丨丨)
增鱗鋏(酉陽雜俎鄭雲逹得一劍丨丨星鐔有時而吼忽有一人言我上界人知公有異劍願借一觀鄭伺便良久疾起斫)
(之不中忽墜黑氣著地數日方散)矛鋏(左思吳都賦毛羣以齒角為丨丨)短鋏(張協丨丨銘器用多品詭制殊觀亦)
(有丨丨清輝再爛)煩鋏(梁簡文帝燭賦夜久惟丨丨天寒不畏蛾)鐵鋏(庾信對燭賦銅荷承淚蠟丨丨染浮煙)馮
鋏(羅𨼆投鄭尚書啓昔時有殉義之人而今日無死恩之士輙復更彈丨丨上指膺門方回詩短隨李廣衣長彈丨驩丨)劍
鋏(司馬光怪石詩圭角老龍脊鋒稜秋丨丨沈遼詩陽春始萌動煙嵐生丨丨邢居實南征賦歎羈旅之無友兮彈丨丨而浩歌)
鋩鋏(沈遼詩希夷有幽卧刀劍銷丨丨)擊鋏(朱子詩為子奉尊酒丨丨歌慨慷)
衣夾鋏(管子弓弩之張丨丨之丨鈎弦之造戈戟之緊其厲若何注鋏兩刅鈹也衣夾謂其衣也)
韓魏為鋏(莊子天子之劍以燕谿石城為鋒齊岱為鍔普魏為脊周宋為鐔丨丨丨丨此劍一用匡諸侯天下服矣)
屧(蘇協切屐也履中薦也同屟)
韻藻研屧(南史江泌傳泌少貧晝日丨丨為業夜讀書隨月光光斜則握卷升屋睡極墮地則更登)步屧(南史袁粲)
(傳嘗丨丨白楊郊野間道遇一士夫便呼與酣飲明日此人謂被知顧到門求進粲曰昨飲酒無偶聊相要耳竟不與見杜甫詩丨)
(丨隨春風村村自花柳又入門四松在丨丨萬竹疎蘇軾詩丨丨中庭月趁人陳與義詩斜陽丨丨過東家洪朋春風詩我亦感兹)
(時丨丨遶林間趙孟頫詩泥深妨丨丨周昂詩丨丨宜深竹方回詩有時酤我飲荒墅縱丨丨周權詩一塢煙霞隨丨丨)寳屧
(南史梁臨川王宏傳奢侈過度後庭數百千人皆極天下之選所幸江無畏服玩侔于齊東昏潘妃丨丨直千萬温庭筠錦鞋賦若)
(乃金蓮東昏之潘妃丨丨臨川之江姬)響屧(吳郡志丨丨廊相傳吳王建廊而虚其下令西施與宫人步屧繞之則響今靈)
(岩寺圓照塔前小斜廊即其址皮日休詩丨丨廊中金玉步洪希文詩長廊丨丨皆明禁口自忘言心自非朱德潤遊靈巖天平山)
(記永祚塔寺後廻望諸山皆在其下菜畦麥隴蒼黃相間入寺觀八角井出丨丨廊陟香徑登琴臺予足力倦距兩步而止)
增畫屧(梁簡文帝戲贈麗人詩羅裙宜細簡丨丨重高墻)倒屧(皮日休詩多君方閉戸顧我能丨丨)著屧(陸龜)
(蒙詩試問南塘丨丨人)梵屧(陸龜蒙逢僧詩瘦脛高褰丨丨輕野塘風勁錫環鳴)移屧(陸龜蒙詩無因月殿聞丨丨祗)
(有風汀去採香)繡屧(韓偓詩白羅丨丨紅托裏)遺屧(朱子水仙花詩湘君謝丨丨漢水羞捐璫)散屧(俞德鄰詩丨丨)
(過平堤)鳴屧(高啓響屧廊詩君王厭絲竹丨丨時清耳)
抱木屧(北戸錄丨丨産水中葉細如檜其身堅𩔖栢惟根軟不煩刀鋸今潮州新州多刳之為丨)生帛屧(演繁露顔)
(師古漢書地理志注曰屣謂小履之無跟者也跕謂輕躡之也案今人夏月以丨丨為丨其三面稍隆起唯脚跟處低即師古所指)
(也)隨花屧(陳傅良詩相將興盡丨丨丨)
喋(徒協切便語又丁愜切血流貌)
韻藻唼喋(史記司馬相如傳丨丨菁藻咀嚼菱藕注丨丨銜食也淮南子至虚純一而不丨丨苛事漢昭帝黃鵠歌丨丨)
(荷荇出入蒹葭周存瑞龜遊宫沼賦不丨丨于蘋藻恣東西於荷芰鄭愔採蓮曲魚鳥争丨丨花木相芬氛温庭筠詩杏花丨丨青)
(頭雞又塘水汪汪鳬丨丨憶上江南木蘭楫)喋喋(史記匈奴傳中行說曰嗟上室之人顧無多辭令丨丨而佔佔冠固何當)
(注言漢人且當思念無為丨丨佔佔耳雖自謂著冠何益也漢書張釋之傳夫絳侯東陽侯稱為長者此兩人言事曾不能出口豈)
(效此嗇夫丨丨利口捷給哉按喋史記作諜宋書庾謝等傳贊小心翼翼可祗事于上帝嗇夫丨丨終不離于虎圈宋史謝泌傳疏)
(曰先朝有侯莫陳利用陳廷山鄭昌嗣趙贊之徒丨丨利口賴先帝聖聰尋剪除之然為患已深矣抱朴子效上林丨丨之嗇夫為)
(春蜩夏蠅之聒耳沈約郊居賦彼黎元之丨丨將垂獸而為餌庾信擬連珠膏唇丨丨市井營營陳忠師駟不及舌賦空丨丨之喧)
(喻駿駿之奔范仲淹明堂賦三代以還智者間間諸儒靡協議者丨丨司馬光辭知制誥状未蒙朝廷賜察是以奏牘繁多丨丨不)
(已王安石詩賢愚有定分咄汝毋丨丨方回詩誰歟心怏怏或者言丨丨高啓鬭鴨篇丨丨隊初交紛披勢將散)
增嚥喋(吳越春秋有人生而言語其語曰鳥禽呼丨丨嚥喋指天向禹墓曰我是無余君之苖末)閘喋(論衡麥種烈日)
(乾暴投于燥器則蟲不生如不乾暴丨丨之蟲生如雲煙以蠱丨丨堆况衆蟲温濕所生明矣)囁喋(傅休奕鬭雞賦或躑躅踟)
(蹰或丨丨容與)繁喋(周文璞詩出語重丨丨)啑喋(沈遼詩所居養鵝鴈菰蒲觀丨丨)
血常喋(王安石詩夏楚丨丨丨)空腹喋(沈遼新茶詩禪翁過江煮老𫉬丨丨丨)
箑(山輙切扇也又洽韻)
韻藻增秉箑(宋史沈倫傳好釋氏信因果嘗盛夏坐室中恣蚊蚋噆其膚丨丨至輙叱之冀以徼福)用箑(淮南)
(子中夏丨丨至冬而不知去褰衣涉水至陵而不知下未可以應變)鼓箑(論衡盛夏之時當風而立隆冬之月嚮日而坐夏欲)
(得寒冬欲得温也欲之甚者至或當風丨丨嚮日燃爐而天終不為冬夏易氣)寳箑(玉海彌綸丨丨泛酒神毫)輕箑(傅毅)
(羽扇賦踐朱夏之炎赫搖丨丨以致凉杜甫詩丨丨煩相向李勉&KR0632;州新驛記小吏夏執丨丨冬備重裘常衮謝端午賜衣物表佩)
(色絲而表祥捧丨丨而迎暑)珍箑(徐夤就陳常侍請白簟扇詩難求丨丨過炎天遠就金貂乞月圓李德裕畫桐華鳳扇賦)
(繪兹鳥于丨丨動涼風于羅薦)蕉箑(米芾西園雅集記團巾繭衣手秉丨丨而熟視者為黃魯直)煖箑(歐陽原功詞十)
(月都人供丨丨)湘箑(徐渭詩丨丨金泥半月欹海棠淡淡抹胭脂)展箑(徐渭寄善畫葛君詩丨丨不盡規墨色鮮于洗)
搖箑(沈遼詩𨼆几念投老葛衣坐丨丨)
冬日箑(淮南子知丨丨之丨夏日之裘無用于已則萬物之變猶塵埃也又鮑照賦伊冬箑而夏裘)無用箑(皮日)
(休詩閒日不整冠閒風丨丨丨)蒲葵箑(王安石遊土山詩豈無華屋處亦捉丨丨丨)風一箑(王安石詩鵬飛九萬)
(里忽借丨丨丨)維摩箑(沈遼詩高咏楚公作欲引丨丨丨)白羽箑(沈遼詩昔時古錦囊今還丨丨丨)
二美為箑(晏殊飛白書扇賦皎皎齊素冉冉紋篠合丨丨以丨丨)
燮(蘇協切和也)
韻藻增勰燮(爾雅丨丨和也)遠燮(齊書后妃傳論若使掖阼同休隂教丨丨則馬鄧風流復存乎此)參燮
(隋書蘇威傳詔曰房公威器懷温裕識量弘雅早居端揆備悉國章國之寳器其在得賢丨丨台階具瞻斯允)調燮(宋史田錫)
(傳端拱二年京畿大旱錫上章有丨丨倒置語忤宰相罷為戸部郎中顔舒刻漏賦罷衣裳之顛倒配皇極而丨丨石介慶歷聖德)
(頌上倚輔弼司予丨丨王安石詩外實備艱梗中仍費丨丨沈遼和荆公詩我昔造公室公方任丨丨方回詩萬一至公相豈堪任)
(丨丨鄧文原詩四時玉燭堪丨丨萬國車書想混同)北燮(張衡東京賦丨丨丁令南諧越裳)不燮(謝靈運詩摘芳芳靡)
(諼愉樂樂丨丨)弘燮(梁武帝贈鄱陽王恢詔入正論道丨丨台階)方燮(江淹籍田歌丨丨嘉種永毓宵民)難燮
(王安石詩時時羹藜藿鑊大苦丨丨)烹燮(沈遼詩所採僅毛髮厥工巧丨丨)天燮(沈遼詩羣物自流轉吾生寄丨丨)
士燮(左傳郤克將中軍丨丨佐上軍欒書將下軍韓厥為司馬以救魯衛注丨丨范文子又吳志丨丨傳字威彦遷交阯太守)
(中國士人往依避難者以百數兄弟竝為列郡雄長一州震服百蠻尉佗不足踰也庾信長孫儉碑河内之借寇恂交州之請丨丨)
(吕温代鄭南海謝上表伏波之銅柱猶在永謝竒功丨丨之鼓吹日聞彌慙武幹)范燮(晉書王坦之傳大禹臯陶稱功言惠)
(而武功于彼孟反丨丨殿軍後入而全身于此按丨丨即范文子)周燮(後漢書丨丨傳燮字彦祖生而醜状駭人十歲就學)
(能通詩論及長專精禮易舉賢良方正特徵皆以疾辭)李燮(後漢書丨丨傳燮字德公專精經學州郡禮命四府竝辟皆無)
(所就後徵拜議郎及其在位廉方自守所交皆舍短取長成人之美時潁川荀爽賈彪俱知名而不相能庾信司馬裔碑程嬰之匿)
(趙武從役家臣王成之藏丨丨為傭酒市)傅燮(後漢書丨丨傳為漢陽太守初郡將范津名知人舉燮孝廉及津為漢陽與燮)
(交代合符而去鄉邦榮之杜牧除官歸京詩網今開丨丨書舊識黃香)袁燮(宋史丨丨傳字和叔少讀東都黨錮傳慨然以)
(名節自期登進士第調江隂尉浙西大饑燮命每堡畫一圖田疇山水道路悉載之而以居民分布其間凡名數治業悉書之征𤼵)
(争訟追胥披圖可立决玉海丨丨講詩二南敷演厥旨深寓規儆)布燮(李京雲南志略晉天福八年通海節度使段思平嗣)
(位係蒙氏清平官忠國六世孫丨丨之子國號大理改元文德)
玉鉤燮(隋書禮儀志皇太子帶鹿盧劍火珠首素革帶丨丨丨獸頭鞶囊)
褶(徒協切祫也又緝韻)
韻藻增禭褶(儀禮丨者以丨)捐褶(魏志崔琰傳琰書諫世子云惟世子燔翳丨丨以塞衆望世子報曰昨奉嘉命)
(惠示雅數欲使燔翳丨丨翳已壊矣褶亦去焉後有此比蒙復誨諸)袴褶(吳志吕範傳注範出便釋褠丨丨執鞭詣閣下啓事)
(稱領都督策乃授傳委以衆事晉書郭璞傳初璞中興初行經越城間遇一人呼其姓名因以丨丨遺之其人不受璞曰但取後自)
(當知其人遂受而去至是遭王敦之難果此人行刑又郭文傳文𨼆居餘杭大辟山中餘杭令顧颺與葛洪共造之而攜與俱歸颺)
(以文山行或須皮衣贈以韋丨丨一具文不納宋書張暢傳暢少與從兄敷演齊名義宣𤼵哀之日即便舉兵暢為元佐即改服著)
(黃丨丨出射堂簡人音儀容止衆皆矚目見者皆為盡命隋書禮儀志丨丨近代服以從戎今文武官咸服之中官紫褶外官絳褶腰)
(皮帶以代鞶革舊唐書音樂志太宗幸慶善宫賦詩十韻起居郎呂才以御製詩等於樂府被之管絃名為成功慶善樂之曲令童)
(兒八佾皆進德冠紫丨丨為九功之舞與七德之舞偕奏于庭唐書職官志凡千秋節御樓設九部之樂百官丨丨陪位又平巾王)
(辮髻青丨丨小史服之又輿服志七品清官每日入朝常服丨丨諸州縣長官在公衙亦准此又歸崇敬傳時百官朝朔望皆服丨)
(丨崇敬非之建言停革宋史儀衛志每大祀節度使已下竝令服丨丨衣導引唐會要天寳十二年中丞奏京官朔望朝參著朱衣)
(丨丨五品以上珂傘中華古今注袴古之裳也周武以布為之名曰褶敬王以繒為之名曰袴至漢章以綾為之又黃帝講武之)
(臣近侍者朱韋丨丨已下屬于鞋)紫褶(見上唐書輿服志天子平巾幘導簪冠文皆以玉丨丨白袴又中官丨丨外官絳褶)
絳褶(見上)緋褶(太平御覧後魏太武既平河西得西涼樂工人平上幘丨丨白舞一人方舞四人假髻玉支釵紫絲布褶)
(白大口袴五彩接䄂烏皮鞾共為百戲)布褶(見上)細褶(席上腐談古之素積即今之丨丨布衫也荀子云皮弁素積楊)
(倞注云素積為裳用十五升布為之蹙其腰中故謂之素積)
帛為褶(禮記纊為繭緼為袍禪為絅丨丨丨注褶有表裏而無著今夾衣也)紫羅褶(隋書禮儀志其乘輿黑介幘之)
(服丨丨丨南有袴玉梁帶紫絲鞋長靿靴田獵游豫則服之)香䄂褶(張祜觀柘枝詩看著遍頭丨丨丨粉屏香帕又重偎)
鑷(尼輒切丨子)
韻藻擲鑷(南史鬱林王傳高帝為相王時年五歲牀前戲高帝方令左右拔白髮問之曰兒言我誰耶荅曰太翁帝笑曰)
(豈有為人作曾祖而拔白髮者乎即丨鏡丨)鏡鑷(見上隋書南蠻傳大業三年赤土國王遣其子那邪迦請與常駿等禮見)
(先遣人送金盤貯香花并丨丨金盒二枚貯香油金瓶八枚貯香水蘇軾詩已將丨丨投諸地喜見蒼顔白髮新)刀鑷(酉陽)
(雜俎魏末有人至狐冢前得金丨丨玉唾壺黃庭堅詩自注陳留市有丨丨工無室家惟一女十歲日以丨丨所得錢與女子醉飽)
(醉則簪花吹長笛肩女而歸疑為有道者也王若虚詩清晨理短髮已見數莖白丨丨雖可施殆似兒子劇)金鑷(耿湋詩銀)
(杯乍滅中心火丨丨惟多兩髩絲杜牧詩丨丨洗霜髩銀觥敵露桃)
增釵鑷(南史后妃傳齊文安皇后為皇太子妃無寵宫人製新麗衣裳及首飾而后牀帷陳古舊丨丨十餘枚又周盤龍傳)
(盤龍愛妾杜氏上送金丨丨二十枚手勅曰餉周公阿杜)鈴鑷(隋書禮志齊永明制玉輅上施重屋棲寳鳳皇綴金丨丨珠璫)
(玉蜯佩四角金龍銜五采毦西京雜記昭陽殿上設九金龍皆銜九子金鈴五色流蘇帶以綠文紫綬金銀華鑷每好風日幡旄光)
(影照耀一殿丨丨之聲驚動左右)華鑷(見上王粲七釋戴明中之羽雀雜丨丨之葳蕤梁簡文帝詩下牀著珠珮捉鏡安丨)
(丨)置鑷(郭璞洞林施安丨丨令璞射之璞曰非簪非釵在領下髩髮飾物是有兩岐)紫鑷(孔孺七别長䄂隨腕而遺)
(曜丨丨承髩而騁輝)易鑷(梁簡文帝中婦織流黃篇調絲時繞腕丨丨乍牽衣)寳鑷(江洪詩丨丨間珠花)數鑷(徐陵)
(織流黃詩丨丨經無亂新漿緯易牽)休鑷(杜甫詩丨丨髩毛斑)滿鑷(白居易詩丨丨霜毛送老來)嬾鑷(白居易詩)
(丨丨從鬚白休醫任眼昏)羞鑷(李商𨼆詩丨丨鏡中絲)翠鑷(陸龜蒙詩丨丨有寒锵碧花無定影)頻鑷(徐夤昔遊)
(詩不書胝漸穏丨丨鬢無根)新鑷(司馬光詩白髮添丨丨紅塵滿弊衣)彈鑷(黃庭堅陳留鑷工詩丨丨送歸鴻)抓
鑷(沈遼詩清泠生肺肝爽快勝丨丨)投鑷(陳師道詩直使頷鬚深作白未應丨丨愧諸孫)
進銅鑷(劉訥言諧噱錄王僧虔晚年惡白髮一日對客左右丨丨丨虔曰却老先生至矣)青髩鑷(李郢詩丨丨已)
(緣多病丨可堪風景促流年)無心鑷(賈島詩白髮丨丨丨青山去意多)朝朝鑷(韋莊詩白髮太無情丨丨丨又)
(生)愁裏鑷(羅鄴詩䨇鬢多于丨丨丨四時須向醉中銷)白可鑷(王安石詩翁雖齒長我未見丨丨丨)髭赴
鑷(王安石詩微言歸易悟疾若丨丨丨)
魚頭如鑷(臨海水土記鑷丨長七寸丨丨丨)鬢無可鑷(方回詩今年七十老丨秃丨丨丨)
靨(於葉切面上丨子)
韻藻笑靨(古歌淚㾗尚猶在丨丨自然開梁昭明太子詩眼語丨丨近来情韋莊落花詩西子去時遺丨丨謝娥行處落)
(金鈿羅虬比紅兒詩擬將心地學安禪争奈紅兒丨丨圓王安石詩縱言及平生相視開丨丨范成大詩澹澹籹成丨丨新)嬌
靨(梁簡文帝詩夢笑開丨丨眠鬟壓落花盧仝詩我有丨丨待君笑)金靨(皮日休白菊詩蕊香亦似浮丨丨花樣還如鏤)
(玉錢范成大詩依前丨丨照泥沙)
增團靨(宋史五行志淳化三年京師里巷婦人競剪黑光紙丨丨又装縷魚腮中骨號魚媚子以飾面)七靨(搜神記五)
(郡之人結為兄弟見一老母孤單五人收養敬如事親母母曰吾有子姓張名遺胸中有丨丨足下有通徹之紋他日有如此子即)
(我子也言訖而卒五人扶喪至太原時有一人走投太守言養母之状因話男之形状太守聞之號哭擗地曰此吾母也)星靨
(北戸錄余訪花子事如面光眉翠月黃丨丨其来尚矣)四靨(前定錄武居常天后高祖也少時遊洛下人謂為猴𩔖郎以居)
(常頤下有若猴頷也其上有丨丨一日伊水上遇一丐者曰郎君當有身後名而骨法當刑然有女尚八十八後起家暴貴尋亦浸)
(微居常不之信後卒如其言)兩靨(徐陵玉臺新咏序南都石黛最𤼵䨇蛾北地燕脂偏開丨丨)歡靨(傅休奕有女篇)
(巧笑露丨丨衆媚不可詳張華詩巧笑媚丨丨聯娟眸與眉)淺靨(梁簡文帝詩分粧開丨丨繞臉傅斜紅)小靨(張正)
(見詩裁金作丨丨)寳靨(楊炯浮漚賦細而察之若美人臨鏡開丨丨大而望也若馮夷剖蚌列明珠杜甫詩野花留丨丨蔓)
(草見羅裙于慎行詩桃花丨丨綠雲鬟)帖靨(王珪詩翠鈿丨丨輕如笑)媚靨(元稹詩醉圓䨇丨丨波溢兩明瞳沈遼詩)
(有駛或如波有丨或如丨)秀靨(李賀詩曉奩粧丨丨)開靨(段成式嘲飛卿詩愁生半額不丨丨只為多情團扇郎)䨇
靨(温庭筠牡丹詩欲綻似含丨丨笑正繁疑有一聲歌)靨靨(温庭筠詩銀河欲轉星丨丨碧浪疊山埋早紅范成大華容湖)
(看月出詩晶晶浪皆舞丨丨星欲避)圓靨(吳融詩杏小䨇丨丨山濃兩點嚬)婦靨(梅堯臣詩安用終日間笑媚看丨丨)
翠靨(梅堯臣蘚花詩水邊有神女籹去遺丨丨張弘範柳絮詩不到池塘成丨丨顛狂飛入酒家樓)鈿靨(司馬光微雨詩)
(沼萍浮丨丨林筍露犀尖)杏靨(王安石詩黃尋遠蓮鬚紅閱鄰丨丨蘇軾詞丨丨勻酥花鬚吐繡園林翠紅排比)頤靨
(沈遼詩玉川七椀興令人解丨丨)菊靨(范成大詩照叢丨丨萬黃金欹架微條半綠隂)桃靨(崔鶠石牛莊閒居詩紅深)
(丨丨破綠静水簾開)青靨(蕭有射雉詩弦鳴丨丨碎射落錦衣摧)鳳靨(劉遵詩丨丨蛾眉粧玉面)榴靨(方回詩苔)
(紋深翠毯丨丨競紅粧)石靨(楊奐東遊記杏壇北世傳子路捻丁石蓋丨之丨也)微靨(高啓太湖石詩清音扣罷磬聲)
(遠丨丨洗出珠窩圓)
佳人靨(梁昭明太子啓啼鶯出谷争傳求友之音翔蕊飛林競散丨丨之丨)鉛裏靨(許敬宗七夕詩星摩丨丨丨月)
(寫黛中蛾)輕粉靨(皮日休詩梅片盡飄丨丨丨柳芽初吐爛金醅)
楪(與涉切丨榆縣名在雲中)
韻藻增銀楪(宋史哲宗紀元祐五年禁軍大閱賜以丨丨匹帛)一楪(雞肋編白樂天詩三杯藍尾酒丨丨膠牙)
(餳歲旦食琥珀餳以騐齒之堅固也玉堂雜記經筵寒食重午冬至尚賜節料錢酒其他侍從則三大節客省簽賜羊酒米麵學士)
(院官自從本官或庶僚權直獨三伏賜冰一檐時菓五品品纔丨丨亦因與經筵官同宿而得之淳熙乙未初伏必大以待制侍講)
(賜流香酒四斗時果七楪冰一檐視庶官直院為稍增)七楪(見上)佩楪(謝翺詩五日泣江蘺騷人沉丨丨)
大小楪(金史禮志國子監言歲春秋仲月上丁日釋奠于文宣王用本監官房錢六十貫止造茶食等物以丨丨丨排設)
玉盌楪(金史明惠皇后傳宫中就食尚器有丨丨丨三一奉太后二奉帝及宫中)
面不及楪(吳炯五總志一朝士藏古鑑自言能照二百里以獻呂穆公公曰吾丨丨丨丨子大安用照二百里為)
韘(書涉切射決張弓又童子佩之一作弽又作䚢)
韻藻佩韘(詩芄蘭之葉童子丨丨傳韘玦也能射御則帶韘疏玦挾矢時所以持弦飾也著右手大指說苑能治煩決亂)
(者佩觹能射御者丨丨唐册凉王文藹有成人之量形乎丨丨之年)帶韘(見上)
增鈎䚢(隋書禮儀志朝服官幘各一絳紗單衣白紗中單皂領䄂皂襈革帶曲領方心蔽膝白筆舄祙兩綬劒佩簪導丨丨)
(為具服七品已上服也公服冠幘紗單衣深衣革帶假帶履祙丨丨謂之從省服八品已下流外四品已上服也又袞冕垂白珠十)
(二旒山龍華蟲十二等衣褾領織成升龍白紗内單黼領青褾襈裾革帶玉丨丨大帶素帶朱裏紕其外上以朱下以綠皇太子袞)
(冕垂白珠九旒衣五章裳四章織成為之白紗内單黼領青褾襈裾革帶金丨丨大帶素帶不朱裏亦紕以朱綠又遠遊冠公服絳)
(紗單衣革帶金丨丨假帶方心五日常朝則服之唐書輿服志天子玉丨丨大帶侍臣丨丨大帶)劒䚢(唐書輿服志侍臣冠)
(服凡十等青衣纁裳服九章青褾襈裙革帶丨丨大帶第一品服之)䪓韘(唐書輿服志景雲中制令五品已上佩丨丨七事謂)
(佩刀刀子磨石等也)&KR2438;韘(何晏景福殿賦紅葩丨丨丹綺離婁注丨丨花相次比貌)
金鏤䚢(隋書禮儀志革帶博三寸半加丨丨丨螳蜋鈎以相拘帶自大裘至于小朝服皆用之)
葉(書涉切縣名在汝州)
韻藻增宛葉(史記項羽紀漢王之出滎陽南走丨丨得九江王布行收兵復入保成臯漢書高帝紀出軍丨丨間與黥)
(布行收兵羽聞漢王在宛果引兵南漢王堅壁不與戰又韓王信傳信歸漢漢復㠯為韓王上以為信壮武北近鞏雒南迫丨丨東)
(有淮陽皆天下勁兵處也迺更以太原郡為韓國徙信以備胡又揚雄傳會漢祖龍騰豐沛奮迅丨丨後漢書馮衍傳皇帝以聖德)
(靈威龍興鳳舉率丨丨之衆將散亂之兵歃血昆陽長驅武關破百萬之陣摧九虎之軍陳琳檄文大軍汎黃河而角其前荆州下)
(丨丨而掎其後梁簡文帝慈光寺碑未若樊川之邦丨丨之境陳子昂書瀍澗之中天地交會北有太行之險南有丨丨之饒元載)
(杜鴻漸神道碑分河隴材官據南陽當丨丨以遏其勢沈遼詩謂如伯升勇揚兵開丨丨)如葉(史記孔子世家孔子自蔡丨丨)
(葉公問政孔子曰政在遠来附邇)犨葉(後漢書岑彭傳建武二年使彭擊荆州下丨丨等十餘城注丨縣名屬南陽郡丨今)
(許州葉縣是也續漢書曰彭南擊荆州至城安昆陽丨丨舞陽堵陽處處皆破其屯聚)至葉(後漢書岑彭傳董訢鄧奉皆南)
(陽精兵彭等攻之連月不克三年夏帝自將南征丨丨訢别將遮道車騎不得前彭擊破之)屯葉(魏志武帝紀公還丨丨數)
(為繡表所侵)迦葉(急就篇丨丨氏西域姓唐有丨丨志蘇頲天竺寺碑觀音則聖極于既墮丨丨以神刑于既沒元黃之維)
(摩詰畫像碑摩訶丨丨息言于二乘大目揵連吞聲於四衆王維寄胡居士詩無煩君喻馬任我以為牛植福祠丨丨求仁笑孔丘)
(劉禹錫牛頭山祖融大師塔記初摩訶丨丨受佛心印得其人而傳之至師子比丘凡二十五葉而逹摩得焉公乘億奬公塔碑肇)
(自摩訶丨丨迄于師子尊者統為二十三代而後逹摩多羅降于漢土傳燈錄西天第一祖丨丨釋迦牟尼佛大弟子也)在葉
(高適贈别王管記詩畫龍俱丨丨寵鶴先居衛)辭葉(李白贈王漢陽詩天落白玉棺王喬丨丨縣)去葉(劉得仁寄萬年)
(厲員外詩鳬飛將丨丨劒氣尚埋豐)驚葉(王安石詩偽鳳易悦楚真龍反丨丨)郇葉(沈遼詩譬如論唐虞何曾道丨丨)
楚葉(沈遼新茶詩豈不産卭蜀豈不生丨丨厥品乃大戾固難一理攝)
老於葉(左傳沈諸梁兼二事國寧乃使寧為令尹使寬為司馬而丨丨丨)
燁(筠輙切煒丨火盛也)
韻藻增煒燁(嵇康琴賦翕丨丨而繁縟注聲飛騰而繁盛貌陸機文賦奏平徹以閑雅說丨丨而譎誑郭璞丹木贊丹)
(木丨丨沸沸玉膏劉孝綽昭明集序上窮丨丨之說表極遠大之才王起取榆火賦鑽之彌堅初若切磋之響動而愈出俄生丨丨)
(之光米黻參賦亦嘗丨丨而晶熒)焜燁(夏侯湛禊賦燦爛虺韡丨丨𤼵越)霅燁(潘岳笙賦汎淫汜豔丨丨岌岌)燁
燁(米黻參賦太倉積紅腐之粟司農朽不校之索則是星亦嘗丨丨而灼灼耶律楚材詩綿綿延國祚丨丨受天祥)
&KR0974;(筠輙切盛也)
韻藻&KR0974;&KR0974;(詩丨丨震電注丨丨電光貌漢書郊祀志華丨丨固靈根)
增煒&KR0974;(周邦彦汴都賦丨丨煥爛心馳神悸)
百卉&KR0974;(張協賦和風穆以布暢丨丨丨而敷芳)
讋(之涉切多言也說文丨失氣言也)
韻藻震讋(漢書張湯傳張湯舞文巧詆以輔法每朝奏事語國家用日旰天子忘食丞相取充位天下事皆決湯羣臣丨)
(丨後漢書祭遵傳從弟彤拜遼東太守撫邊境以恩信初赤山烏桓數犯上谷為遼害彤往討之斬其魁帥塞外丨丨宋史蘇紳傳)
(安化蠻蒙月光率衆寇宜州敗官軍殺鈐轄張懷志等紳上言曰大抵蠻人好為騷動伺其便利即圖深入必皆丨丨白居易問邊)
(備德盛而化則服服則懷柔師壮而動則威威則丨丨)攝讋(漢書霍去病傳輜重人衆丨丨者弗取注謂振動失志𧰼李德)
(裕紀聖功碑銘丨丨者弗取陸梁者盡仆)
增陸讋(後漢書班固傳自孝武之所不征孝宣之所未臣莫不丨丨水慄奔走而来賓)威讋(梁書武帝紀前途大事不)
(捷故自蘭艾同焚若功業克建丨丨四海號令天下誰敢不從)芟讋(北史元行沖傳魏氏疾羣言之冗脞采服之說精簡刊正)
(丨丨書畢以聞)下讋(揚雄河東賦泰神丨丨跖魂負沴)戰讋(梁簡文帝謝啓仰負慈嚴心顔丨丨)竦讋(梁元帝薦)
(石門侯啓以人廢言誠增丨丨)憂讋(江淹為蕭驃騎讓豫司二州表丨丨交迫中寐再驚)自讋(虞羲霍將軍詩骨都先丨)
(丨注讋恐懼也)不讋(蘇頲命姚崇芳北伐制朕聞上古聖王之政理則教之以戰陳之兵蓋威丨丨而服不順也)北讋
(柳宗元晉問南瞰諸華丨丨羣敵)心讋(白居易射賦必氣盈而神王寧丨丨而力疲)氣讋(熊執易馬公神道碑業揮)
(而載丨丨戎旃火烈其威金聲方革)神讋(張耒大禮慶成賦甲夜始晦嚴鼓載作飛斂走伏丨丨鬼愕)虚讋(方回詩莊)
(重異新銳詳緩蔑丨丨)
匈奴讋(漢書武帝紀遣使告單于曰單于能戰天子自將待邊不能亟来臣服何但亡匿幕北苦寒之地為丨丨丨焉)色
可讋(王令閱古堂詩圖成嚴毅丨丨丨過吏不敢竊目窺)神姦讋(李長民廣汴賦金鼎奠邦丨丨丨兮)
羣邪四讋(李長民廣汴賦神符一出丨丨丨丨)
摺(之涉切丨疊也)
韻藻折摺(揚雄解嘲范睢以丨丨而危穰侯蔡澤以潔吟而笑唐舉)
增卷摺(南史齊武帝紀身衣浣衣而左右衣必須潔嘗有侍臣衣帶丨丨帝怒云衣帶如繩欲何所縛)中摺(玉海淳熙)
(中上臨朝每以方寸紙作掌記微偃兩旁而丨丨之寘在御手)轉摺(墨莊漫錄米元章論書石曼卿作佛號都無回互丨丨之)
(勢)三摺(郭思畫論畫水者有一擺之波丨丨之浪)端摺(華光道人梅譜一曰丁其法須是丁香之状貼枝而生一左一)
(右不可相竝丁點須要丨丨詩曰丁點須丨丨安排不要偏)始摺(庾信鏡賦丨丨屏風新開戸扇)接摺(王安石詩予雖)
(天戮民有械無丨丨又爵禄實天械功名為丨丨)東摺(米芾淨名齋記洪流丨丨白沙之雲濤如線大磧南絶中冷之贔屭)
(蔚起)跧摺(劉弇詩局縮如丨丨)關摺(楊維楨詩強欲黃番譜丨丨)蹙摺(方鳳金華遊錄山後為滑臺為池為田畦)
(町高下可數仙人挂衣石横十數丈衣純素祛褏丨丨皆天成)
面百摺(黃庭堅嘗醋翁詩石皤嘗味丨丨丨自注石恪所畫)
裛(於輒切丨香又緝韻洽韻)
韻藻增運裛(馬融長笛賦丨丨窏洝岡連嶺屬注丨丨廻旋相纏也)雨裛(杜甫詩風搖翠籜娟娟淨丨丨紅蕖)
(冉冉香)衫裛(杜甫自閬州赴蜀詩丨丨翠微潤馬銜青草嘶)露裛(杜甫詩丨丨思藤架烟霏想桂叢白居易荷珠賦宿)
(雨霽而猶在曉丨丨而正鮮陸龜蒙詩白蒋知秋丨丨青楓欲暮烟饒司空圖楊柳枝詞煩暑若和烟丨丨便同佛手灑清涼)熏
裛(吳融賜香詩都緣有意重丨丨更灑江毫上玉堂)麝裛(韋莊詩寳装軍器利丨丨戰袍香)霜裛(黃滔木芙蓉詩)
(須到露寒方有態為輕丨丨稍無香)裛裛(蘇軾詩丨丨爐香初泛夜離離花影欲搖春又丨丨野梅香入𬒮)
羅䄂裛(楊巨源野園獻果詩持此贈佳期清芬丨丨丨)和粧裛(吳融詩玉筯丨丨丨金蓮逐步新)烟霞裛
(皮日休二遊詩魂從清景遛衣任丨丨丨)
讘(而涉切詀丨又縣名與囁同)
韻藻呫囁(史記灌夫傳夫罵臨汝侯曰生平毁程不識不直一錢今日乃效兒女丨丨耳語皮日休詩䙰褷正重新開柳)
(丨丨難通乍囀鶯又欲者解排擠忌者能丨丨王安石詩久留畏年少譏我兩丨丨朱子詩彼哉夸毗子丨丨徒啾喧)
兒女囁(王安石詩切議丨丨丨)
增狐讘(漢書地理志河東郡領縣二十四有丨丨)傖囁(王褒責髯奴文丨丨穰擩與塵為伍)嚅囁(韓駒詩氣凌俗)
(子旁若無偶坐時聞竊丨丨沈遼詩世人所欽慕有口空丨丨)謗囁(沈遼詩孰不恃薏苡伏波煩丨丨)羣囁(沈遼詩有)
(譽終甚微或毁則丨丨)
口徒囁(歐陽修詩感公厚意不知報筆墨淋漓丨丨丨)白翁囁(王安石詩或嗤元郎漫或訾丨丨丨)
饁(筠輒切餉田也)
韻藻嗿饁(詩有丨其丨思媚其婦有依其士傳嗿衆貌)妻饁(左傳冀缺耨其丨丨之相敬如賓)
南畝饁(詩饁彼南畝田畯至喜唐無名氏糞田判東作乃興咸持錢鎛丨丨斯丨必漬黂麻方回詩公將北闕覲我終丨丨)
(丨)
增行饁(詩漢有游女疏庶人之女執筐丨丨不得在室故有出游之女王安石詩百金買酒地野老今丨丨)相饁(詩饁)
(彼南畝疏小民耕農妻子丨丨)農饁(梅堯臣詩獨往遇丨丨)晨饁(孔武仲詩掘茹撈蝦佐丨丨)得饁(王安石詩)
(昔功恐廢捐異味今丨丨)忘饁(沈遼詩當晝亦丨丨)春饁(高啓詩犬隨丨丨女雞喚曉耕人)
婦子饁(詩饁彼南畝疏農夫務事使其丨丨竝丨饋也又高啓詩兒子饁後妻耘前)東田饁(沈遼詩行招老僧語)
(遙矚丨丨丨)
跕(他協切丨屣又丁惬切墮落)
韻藻跕跕(後漢書馬援傳仰視飛鳶丨丨墮水中文同詩仰視高飛鳶丨丨墮两翼又今兹惽惽意思倦加以丨丨疾病)
(嬰秦觀田居詩寥寥場圃空丨丨烏鳶下魏了翁謝表雖江連楚蜀無瘴鳶丨丨之憂然地控蠻&KR0889;有暴虎兢兢之慮方回詩鮿生)
(嶺海夢尚憶鳶丨丨陳孚詩回望交州渺何處孤鳶丨丨南海黃)
增鳶跕(高適餞宋八之嶺外詩猿啼山不斷丨丨路難登李商𨼆祭伏波廟文丨丨啟行蠻溪請往銅留鑄柱革誓裹尸王)
(安石詩一官初嶺海仰視飛丨丨)聯跕(王安石詩跨鞍從我游曳履丨我丨)鳥跕(沈遼詩或騰如煙飛或落如丨丨)
廢跕(沈遼詩當時隳官去終身欲丨丨)盤跕(沈遼詩稍降乃交鳳文翼相丨丨)
躡跟為跕(漢書地理志趙北倡優女子彈弦跕躧注丨丨丨丨挂趾為躧)
歙(書涉切黟丨又緝韻)
韻藻增卉歙(漢書司馬相如傳猗狔從風瀏莅丨丨注風吹衆木之聲)黟歙(吳志孫權傳使賀齊討丨丨分歙為)
(始新新定黎陽休陽縣)分歙(見上)宣歙(舊唐書食貨志元和六年用常平義倉米借貸淮南浙西丨丨等道韓愈平淮)
(西碑曰文通汝守夀維是宣武淮南丨丨浙西徐泗五軍之行于夀者汝皆將之)欲歙(老子將丨丨之必故張之)下歙
(鍾會蒲桃賦仰承甘液之靈露丨丨豐潤于醴泉)歘歙(杜甫熱詩丨丨炎蒸景飄颻征戍人按歙一本作翕)端歙(文同)
(古瓦硯詩其理密且潤丨丨真可咍高似孫硯詩從来丨丨難優劣)歋歙(劉筠大酺賦嘈噆沸濆鼓譟丨丨)靳歙(史記)
(丨丨以中涓從起宛朐後剖符世世勿絶號信武侯諡為肅)來歙(後漢書丨丨傳歙字君叔漢兵起王莽以歙劉氏外屬乃)
(收繫之賓客共簒奪得免女弟為漢中王劉嘉妻歙勸嘉歸光武與嘉俱詣洛陽帝見歙大歡即解衣衣之蜀志張嶷傳嶷書戒費)
(禕曰昔岑彭率師丨丨杖節咸見害于刺客明公宜鍳前事)王歙(庾信賦五十年中江表無事丨丨為和親之侯班超為定)
(遠之使)
眉子歙(王惲詩吾愛丨丨丨按歙州産眉子石可為硯)歐陽歙(後漢書儒林傳丨丨丨字王思千乘人自歐陽生傳)
(伏生尚書至歙八世皆為博士又郅惲傳太守丨丨丨請為功曹)
霅(之涉切說文丨霅震電貌又洽韻)
韻藻增靸霅(左思吳都賦丨丨驚捷先驅前途注丨丨走疾貌)
欇(書涉切虎櫐也)
韻藻增㯿欇(爾雅欇虎櫐注今虎豆纏蔓林樹而生莢有毛刺江東呼為丨丨)欇欇(爾雅楓丨丨疏楓木厚葉)
(弱枝善搖一名丨丨今之楓香是)
魘(於葉切惡夢又琰韻)
韻藻增沙魘(輟耕錄湖南益陽州夜中同寝之人無故忽相打每每有之名曰丨丨惟取冷水噴噀候消息飲之湯徐)
(就醒然犯二三日如醉)猶魘(薛逢上白相公啓亦丨丨者夢逐聲愈衰而言愈不宣足愈勤而身愈不進)辟魘(吳融)
(箇人詩炷香龍薦腦丨丨虎輸睛)癡魘(蔡襄詩来起𩔖丨丨)起魘(王安石贈葉直講詩開胸出眇義可𤼵矇丨丨)昏
魘(沈遼詩魂夢丨多丨)鬼魘(沈遼詩直可祛丨丨)祛魘(見上)
安知魘(沈遼詩心清久無夢神固丨丨丨)
褋(徒協切禪衣)
韻藻增遺褋(離騷丨余丨兮澧浦注襟褋䄡䄖事神所用)襟褋(見上)
擪(於葉切持也指按也擫同)
韻藻增藏擪(元稹荷葉詩亭亭自擡舉鼎鼎難丨丨)擊擫(白居易詩丨丨彈吹聲邐迤)埋擪(沈遼詩冠)
(帶遂已捐頭腦深丨丨)偏擪(沈遼詩淵妙欲飛動拙惡媿丨丨)閃擪(趙與時文樂天酒令有丨丨旗旛抛打等名)
寸管擪(王安石詩君方習篆籀丨丨静嘗丨)耳纔擪(王安石詩牽衿肘即見著帽丨丨丨)
怗(他協切安也静也服也)
韻藻增妥怗(王逸楚辭序事不丨丨李原同江漢朝宗賦臨兹水之丨丨兮乃靡然而來通)怗怗(元稹高荷詩不)
(學著水荃一生長丨丨)心怗(沈遼詩一戰雖未霸遐丨豈即丨)
捍不肯怗(何承天議博士顧雅周野王等丨丨丨丨按謂拒而不肯服也)
躐(良涉切踐也)
韻藻增不躐(禮記學丨丨等注越級也方回詩高睨官爵梯等級恨丨丨)超躐(宋史𨕖舉志議銓𨕖者每曰以)
(年勞取人可以絶丨丨而不無賢愚同滯之歎又范成大傳紹興二十四年擢進士第累遷著作佐郎除吏部郎官言者論其丨丨)
(王安石詩或昏眠委翳或妄走丨丨)僣躐(容齋隨筆官階丨丨恬不以為耻翰苑新書戴𧰼麓上安撫陳待制啓不避犯嚴丨)
(丨申&KR0548;)狎躐(蔡邕賦條風丨丨吹予牀帷按躐一作獵)離躐(喬譚裴將軍劒舞賦隂明變見靈怪丨丨將鬼神無所遁)
(逃豈蠻夷之足震懾)九躐(洪咨䕫賀淮西趙總卿啓晉升丨丨之華益聳百城之望)
前行曰躐(詩狼跋其胡疏跋躐也丨丨丨丨)
艓(逹協切小舟据韻會增入)
韻藻增輕艓(宋書沈攸之傳齊王輔政遣衆軍西征龍驤將軍撫軍中兵參軍程𨼆雋丨丨一萬截其津要隋書來護)
(兒傳從楊素擊高智慧于浙江賊據岸為營周亘百餘里船艦蔽江鼓噪而進素令護兒率數百丨丨徑登江岸直掩其營破之時)
(賊前與素戰不勝歸無所據因而潰散)馳艓(梁武帝移京邑檄沿波丨丨掩據新亭)小艓(劉孝威釣竿篇翠羽飾長)
(綸藻花装丨丨戴暠詩蕖花妝丨丨)行艓(杜甫詩富豪有錢駕大舸貧窮取給丨丨子)艛艓(白居易詩箳篁州乘送丨)
(丨驛船迎又兩片紅旗數聲鼓使君丨丨上巴東又山水衙門外旌旗丨丨中韓偓詩肥鱖香秔小丨丨斷腸滋味阻風時泰不華)
(詩江涵曉日明丨丨)一艓(王安石詩誰謂秦淮廣正可藏丨丨)溪艓(沈遼詩飄飄迅丨丨又數枉南堤步更引青丨丨)
萬艓(張弘範詩樓船丨丨三山外塞馬千羣百粤中)
湖海艓(王安石詩陸贏淮汴粮水僦丨丨丨)長江艓(沈遼詩盤桓太清洞悵望丨丨丨)
擸(良涉切說文理持也)
韻藻增菈擸(左思吳都賦丨丨雷硠崩巒弛岑注丨丨木摧傷之聲)
踕(疾葉切足疾也)
韻藻增作踕(釋名嚏踕也聲丨丨而出也)曄踕(王褒洞簫賦㘊霵丨丨跳然復出)屢踕(周邦彦汴都賦)
(或為大尾而不掉或為重膇而丨丨)
輙(陟葉切專丨說文車相輢也)
韻藻增立輙(公羊傳㬅姑受命于靈公而丨丨㬅姑之義固可以距蒯瞶也輙之義可以立乎曰可奈何以父命辭王)
(父命也)專輙(晉書劉弘傳范陽王虓遣長水校尉張奕領荆州臣至不受節度擅舉兵距臣比須表上慮失事機輙遣軍討)
(奕即梟其首敢引覆餗之刑甘受丨丨之罪)靈輙(左傳初宣子田于首山舍于翳桑見丨丨餓問其病曰不食三日矣食之)
(既而與為公介倒戟以禦公徒而免之問何故對曰翳桑之餓人也問其名居不告而退遂自亡也歐陽詹出門賦愍丨丨于困窮)
(舉冀缺于隴畝)扈輙(史記始皇紀十三年桓齮攻趙平陽殺趙將丨丨注丨丨趙之將軍又彭越傳太僕亡走漢告梁丨丨謀)
(反于是上使使掩梁王)
變色輙(王安石詩澹然山谷中丨丨未嘗丨)誰敢輙(王安石詩升堂廓無主考擊丨丨丨沈遼詩篆籀古難工草聖)
(丨丨丨)
緁(七接切連丨說文緶衣也同䌌)
韻藻增緹䌌(後漢書應劭傳昔鄭人以乾鼠為璞鬻之於周宋愚夫亦寳燕石丨丨十重注緹赤色繒也王褒楚詞襲)
(英衣兮丨丨)緝䌌(鹽鐵論常民文杯畫案几席丨丨)
襵(之涉切襞也)
韻藻增裙襵(梁簡文帝樂府忌跌行衫領熨斗成丨丨文同詩新羅砑紅丨丨齊)
合歡襵(梁簡文帝詩衣裁丨丨丨)
萐(山輙切丨莆瑞草又洽韻)
韻藻增肉萐(論衡太平之氣雖和不能使厨生丨丨以為寒凉)出萐(白虎通萐莆者樹名其葉大于門扇不搖)
(扇于飲食清凉孝道著阜丨丨莆)翠萐(王勃九成宫頌集風雲于丨丨浴甘露于朱英)
謵(叱涉切小語)
韻藻增復謵(莊子夫丨丨不餽而忘人忘人因以為天人矣注丨丨猶言服習人不能忘情于是有餽遺不餽而忘人)
(則無人之情矣非天人乎)
捻(奴協切指丨)
韻藻一捻(開天遺事明皇時有獻牡丹楊妃口脂在手印花上詔栽仙春館来歲花有指印迹名丨丨紅又詞譜有丨丨)
(紅調)
增俯捻(梁簡文帝筝賦照瓊環而丨丨度玉爪而徐牽)恒捻(梁元帝荆州放生亭碑龍處大林丨丨浮雲之路)閒
捻(杜牧杜秋娘詩金階露新重丨丨紫簫吹)愁捻(裴說寄邊衣詩丨丨銀針信手縫惆悵無人試寬窄)手捻(法苑珠林)
(十方諸佛各丨丨香付彼爐中)
躞(蘇協切丨蹀)
韻藻蹀躞(遼史西夏紀設官分文武其冠用金縷貼間起雲銀紙帖緋衣金塗銀帶佩丨丨解錐短刀弓矢穿靴秃髮耳)
(重鬟紫旋襴六襲演繁露湖州土俗歲十二月人家多設鼓亂撾之至燈節乃止問其所本但相傳云此名打耗打耗云者言警去)
(鬼祟也世說禰衡作漁陽丨丨而前正是正月十五案時而言此說近之吳均詩丨丨青驪馬往戰城南畿楊師道飲馬詩丨丨依)
(春澗聯翩度碧潯温庭筠春洲曲紫騮丨丨金銜嘶岸上揚鞭烟草迷韓偓從獵詩丨丨巴陵駿毰毸碧野雞曹唐小遊仙詩白龍)
(丨丨難廻跋争下紅綃碧玉鞭王胄白馬詩白馬黃金鞭丨丨柳城前司馬光宴李氏園詩門前丨丨金羈滿座上連翩玉斝飛蘇)
(軾詩丨丨身輕山上走歡呼船重醉中歸韓駒詩丨丨鳴珂君得路伶俜散策我歸田方回詩甚欲餞遠郊挾杖尾丨丨)
增玉躞(米芾書史隋唐藏書皆金題丨丨按丨丨軸心也王柏淳化帖記天下之尤物豈盡出于金題丨丨中耶宋徽宗詩)
(金題丨丨分倫𩔖)
苶(奴協切病劣貌莊子曰丨然疲役)
韻藻增蹇苶(宋書王微傳與僧綽書曰區區之情愒於生存自恐難復而先命猥加魂氣丨丨)疲苶(謝靈運過)
(始興墅詩緇磷謝清曠丨丨慙貞堅杜甫詩山林託丨丨未必免﨑嶇又丨丨煩親故諸侯數賜金盧綸詩神形遂丨丨柳宗元詩)
(東山幽且阻丨丨煩經過皮日休詩以斯為思慮吾道寧丨丨鄒浩詩體懈劇丨丨司馬光夏夜詩欹傾依曲几暫爾蘇丨丨蘇轍)
(詩辱贈但茫然知君念丨丨)羸苶(歐陽修詩從来丨丨苦疲困沉此煩敲正炎赫梅堯臣詩庶用𥙷丨丨)衰苶(朱之)
(才詩鳴飛各有適吾獨嗟丨丨)
惵(徒協切思懼貌)
韻藻增惵惵(後漢書寒朗傳贊丨丨楚黎寒君為命注丨丨懼也晉書石季龍載記政刑嚴酷動見誅夷丨丨遺黎告)
(哀無地宋書武帝紀丨丨黔首未有遷奉之心老子聖人在天下丨丨為天下渾其心張衡東京賦丨丨黔首豈徒跼高天蹐厚地)
(而已哉沈約憫國賦處圍城之丨丨得無用于行間江淹文丨丨萬民曰登曰震)勿惵(王安石詩長驅勿驕矜小踠亦丨丨)
愁惵(王安石詩強偷須臾樂無事終丨丨)悲惵(沈遼詩山川若有待風物增丨丨)煩惵(沈遼詩非惟豁神觀亦足)
(暢丨丨)
鍱(與涉切銅丨)
韻藻增鑿鍱(吳萊古錢歌剪皮丨丨偽誰禁)鐵鍱(正法念處經阿鼻地獄第五丨丨)
灄(書涉切水名在西陽)
韻藻增浮灄(董仲舒山川頌大者可以為宫室臺榭小者可以為舟輿丨丨)
衱(其輒切禮記注云丨交領)
韻藻腰衱(杜甫麗人行背後何所見珠壓丨丨穏稱身)
增長衱(蘇轍詩行看文石階高談曳丨丨)珠衱(蕭貢詩腰素輕盈丨丨穏鬢雲鬆亂玉釵斜)
婕(即葉切丨妤亦作倢伃)
韻藻增班婕(曹植贊有德有言實惟丨丨)
䐑(直葉切細切肉也)
韻藻增裛䐑(皮日休蓑衣詩襟色丨丨靄䄂香䙰&KR0008;風)
㙷(直葉切下入也)
韻藻增&KR1372;㙷(左思吳都賦輪囷虬蟠丨丨鱗接注丨丨相重叠貌言木形屈曲如龍之蟠相重若魚鱗相接也)
&KR0008;(於輒切丨䌜𥙷衣)
韻藻增白&KR0008;(皮日休詩青精飯熟雲侵竈丨丨裘成雪濺窗)
聶(尼輒切姓也楚大夫食采于丨因以為氏)
韻藻增晝聶(爾雅守宫槐葉丨丨宵炕注槐葉丨日丨合而夜炕布者名守宫槐)荆聶(吳志諸葛恪傳臧均表曰)
(計慮先于神明智勇百于丨丨躬持百刃梟恪殿堂陸游詩陛戟畏丨丨按謂丨軻丨政也)荒聶(汲冢周書地庶則荒丨則)
(丨人庶則匱匱乃匿)韓聶(史記齊敬仲世家齊伐宋秦昭王怒曰吾愛宋與愛新城陽晉同丨丨與吾友也而攻吾所愛何也)
(蘇代為齊說秦曰丨丨之攻宋所以為王也齊彊輔之以宋楚魏必恐恐必西事秦是王不煩一兵不傷一士無事而割安邑也此)
(丨丨之所禱于王也)蓋聶(史記刺客傳荆軻與丨丨論劍丨丨怒而目之荆軻默而逃去)
&KR3065;(尼輒切&KR0008;丨)
韻藻增&KR0008;&KR3065;(元稹詩曬曝丨丨薰衣裳)
籋(尼輒切箝也)
韻藻增踏籋(文同織婦詩擲梭兩手倦丨丨䨇足趼)
䌜(尼輒切&KR0008;丨𥙷衣)
錜(奴協切小釵)
韻藻增華錜(王粲賦雜丨丨之葳蕤)紫錜(孔煒文丨丨承鬢而騁輝)
梜(古協切筯丨與筴同)
韻藻增用梜(禮記羹之有菜者丨丨其無菜者不丨丨)金梜(沈遼詩或燦如文錦或勁如丨丨)七梜(沈遼)
(詩亦有藜藿畦粗充丨與丨)
椄(即葉切續木)菨(即葉切莕丨水草可食)
獦(良涉切戎姓)倢(疾葉切斜出也利也便也)
淁(七接切水名)鯜(七接切魚名)
霎(所洽切小雨又洽韻)蛺(古協切丨蝶)
䴑(徒協切鳥名状似鵲赤黑色兩首四足可以禦火)
御定佩文韻府卷一百五之三
