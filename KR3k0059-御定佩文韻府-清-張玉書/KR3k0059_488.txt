欽定四庫全書
御定佩文韻府卷六十三之七
去聲四寘韻七
賜(斯義切與也惠也又姓)
韻藻天賜(書說築傳巖之野惟肖疏皇甫謐云高宗夢丨丨賢人胥靡之衣蒙之而來悟而使百工寫其形𧰼求諸天下)
(果見築者胥靡衣褐帶索執役于𫝊巖之野左傳晉公子過衛乞食于野人野人與之塊公子怒欲鞭之子犯曰丨丨也稽首受而)
(載之王羲之與吏部即謝萬書坐而𫉬免遂其宿心其為慶幸豈非丨丨劉闢如水投石賦煥發英藻呈龍章與鳳姿敬宣嘉猷謂)
(嶽生而丨丨崔樞詩布帛忻丨丨生涯作主恩蘇軾白鶴山居詩一勺亦丨丨曲肱有餘歡又唐書高祖紀熙生丨丨為幢主)君
賜(禮記有慶非丨丨不賀又丨丨稽首據掌致諸地論語丨丨食必正席先嘗之丨丨腥必熟而薦之丨丨生必畜之說苑陳桓)
(子曰晏子衣麋鹿之裘棧軫之車而駕駑馬以朝是隱丨之丨也晏子曰臣以丨之丨臣父之黨無不乘車者母之黨無不足於衣)
(食者妻之黨無凍餒者如此為隱丨之丨乎彰丨之丨乎張九齡詩定省榮丨丨來歸是晝遊歐陽修謝賜香藥表撫躬增惕拜丨)
(丨以為榮周必大詩丨丨如天不可量)拜賜(禮記君賜車馬乘以丨丨衣服服以丨丨儀禮鄉飲酒禮明日賓服鄉服以丨)
(丨主人如賓服以拜辱又鄉射禮明日賓朝服以丨丨于門外左傳陽處父釋左驂以公命贈孟明孟明稽首曰若從君惠而免之)
(三年將丨君丨又秦孟明視帥師伐晉戰于彭衙秦師敗績晉人謂秦丨丨之師陸龜蒙江湖散人歌官家未議活蒼生丨丨江湖)
(散人號楊萬里詩節物催人教老去壺觴丨丨喜先傾)賞賜(周禮小宗伯掌衣服車旗宫室之丨丨國語管子曰勸之以丨)
(丨糾之以刑罰史記孝武帝紀丨丨長老收恤孤獨以育羣生又梁孝王世家孝王竇太后少子也愛之丨丨不可勝道又平準書)
(天子北至朔方東到太山廵海上並北邊以歸所過丨丨用帛百餘萬匹金錢以巨萬計又李牧傳邊士日得丨丨而不用皆願一)
(戰漢書文帝紀張武等受賂金錢覺更加丨丨以媿其心又李廣傳廣歴七郡太守前後四十餘年得丨丨輙分其戲下又霍光傳)
(丨丨前後黃金七千斤錢六千萬後漢書皇后紀論光武置美人宫人采女三等竝無爵秩歲時丨丨充給而已唐書禮樂志太宗)
(生于慶善宫貞觀六年幸之宴從臣丨丨閭里管子誅罰當其罪丨丨當其功淮南子喜不以丨丨怒不以罪誅韓詩外傳司城子)
(罕謂宋君曰爵祿丨丨舉人之所好也君自行之曹植鼙舞歌丨丨累千億百官並富昌)野賜(左傳伯州犂曰君辱貺寡大夫)
(圍謂圍將使豐氏撫有而室圍布几筵告于莊共之廟而來若丨丨之是委君貺于草莽也)飫賜(左傳聲子曰將賞為之加)
(膳加膳則丨丨此以知其勸賞也宋史禮志淳化四年以南郊禮成大宴含光殿李昌齡言廣宴之設以均丨丨而有位之士鮮克)
(致恭當糾其不恪白居易謝賜曲江宴狀臣等各以凡材同參密職幸遇休明之日多承丨丨之恩)
尊者賜(孟子丨丨丨之曰其所取之者義乎不義乎而後受之)聖人賜(說苑楚漁者獻魚孔子孔子曰務施而不)
(腐餘財者聖人也今受丨丨之丨可無祭乎)端木賜(史記仲尼弟子傳丨丨丨衛人字子貢利口巧辭孔子嘗黜其辯好)
(廢舉與時轉貨貲喜揚人之美不能匿人之過)
增分賜(書王乃昭德之致于異姓之邦無替厥服傳德之所致謂遠夷之貢以丨丨異姓諸侯使無廢職春秋僖公三十一)
(年春取濟西田注晉丨曹田以丨魯故不繫曹不用師徒故曰取蜀志先主傳進圍成都數十日劉璋出降蜀中殷盛豐樂先主置)
(酒大饗士卒取蜀城中金銀丨丨將士還其榖帛唐書貴妃楊氏傳高力士白以殿中供帳司農酒餼百餘車送妃所帝即以御膳)
(丨丨又太子瑛傳帝種麥苑中瑛侍帝曰是將薦宗廟故親之亦欲若等知稼穡之難因丨丨侍臣兒世說詹金龍幼時同弟召見)
(帝以果丨丨曰一盂果子賜五歲之神童對曰三尺草茅對萬年之天子)憐賜(書廸簡在王庭尚爾事有服在大僚傳非但受)
(丨丨又乃蹈大道在王庭庶幾修汝事有所服行在大官)慶賜(詩孝孫有慶報以介福萬夀無疆疏先祖既為所饗故令孝孫)
(有丨丨之事報之以介大之福使孝孫得萬年之壽無有疆竟也禮記立春之日賞公卿大夫于朝命相布德和令行慶施惠下及)
(兆民丨丨遂行毋有不當漢書梅福傳孝武皇帝好忠諫說至言出爵不待廉茂丨丨不須顯功水經注濟水又東合滎澤有石門)
(門南有故碑碑云伐石山谷水匠致治立激岸側以捍鴻波隨時丨丨說以勸之權德輿詩丨丨行春令從兹佇九遷楊巨源詩聖)
(朝多丨丨瓊樹粉牆隂王起元日觀上公獻夀賦奉觴而進持盈有俯僂之容祝夀而旋丨丨被鴻恩之暢司空圖詩只待東風沾)
(丨丨碑陰别刻老臣名歐陽修謝皇太后表方推丨丨之行遽荷便蕃之寵)特賜(詩錫爾介圭以作爾寶疏丨丨汝以大圭)
(謂桓圭九寸者也)厚賜(詩王錫韓侯疏言侯有德見命而受此丨丨也史記陳丞相世家平曰臣躶身來不受金無以為資)
(臣計畫有可采顧大王用之使無可用金具在請封輸官漢王乃謝丨丨拜為護軍中尉又外戚世家竇廣國上書自陳竇皇后言)
(之于文帝乃丨丨田宅金錢封公昆弟家于長安又尉佗傳孝文帝為佗親家在真定置守邑歲時奉祀召其從昆弟尊官丨丨寵)
(之新序晉文公出田逐獸馳入大澤迷不知所出其中有漁者文公謂曰我君也道安從出我且丨丨若漁者辭不受曰君亟歸國)
(臣亦反吾漁所開元天寳遺事劉洪喜騎射常對御使人於風中擲鵝毛洪連箭射之無有不中帝賞歎丨丨焉劉宰詩丨丨何可)
(忘因筆聊舉似)長賜(詩既飲旨酒永錫難老箋已飲夫酒而丨丨其難使老難使老者最夀考也)受賜(禮記婦或賜之)
(飲食衣服布帛佩帨茝蘭則受而獻之舅姑舅姑受之則辭不得命如更丨丨藏以待之儀禮燕禮若與四方之賓燕媵爵曰臣丨)
(丨矣臣請贊執爵者又大射禮丨丨者興授執散爵者執散爵者乃酌行之左傳穆嬴頓首于宣子曰先君奉此子也而屬諸子曰)
(此子也才吾丨子之丨不才吾惟子之怨論語民到于今丨其丨史記荆王世家贊田生遊說丨丨千金又齊世家三十五年夏會)
(諸侯于葵丘周襄王使宰孔賜桓公文武胙彤弓矢大路命無拜桓公欲許之管仲曰不可乃下拜丨丨宋史食貨志司馬光拜官)
(樞密副使上章力辭曰帝誠能罷制置條例司不行青苗等法雖不用臣臣丨丨多矣孔叢子膏雨之所生也廣莫大焉民之丨丨)
(也普矣吕氏春秋伍員亡見許公而問所之許公不應東南嚮而唾伍員載拜丨丨曰知所之矣因如吳江淹詩微臣固丨丨鴻恩)
(良未測耿湋詩家貧仍丨丨身老未酬恩韓愈荅田僕射書猥辱薦聞待之上介事雖不允丨丨實多)三賜(禮記夫為人子)
(者丨丨不及車馬)加賜(禮記三公一命卷若有丨則丨也不過九命周禮惟加田無國正注加田既賞之又丨丨以田所以)
(厚恩也史記范雎傳昭王令國中有敢言鄭安平事者以其罪罪之而丨丨相國應侯食物日益厚漢書宣帝紀詔丨丨鰥寡孤獨)
(高年帛又韋賢傳以老病乞骸骨賜黃金百斤罷歸丨丨第一區丞相致仕自賢始又疏廣傳廣父子俱上疏乞骸骨上以其年篤)
(老皆許之丨丨黃金二十斤皇太子贈以五十斤韓愈裴少尹墓誌上詔尚書公曰父忠而子果孝吾丨丨以厲天下劉攽三聖殿)
(賦崛強者軌服奉從者丨丨)未賜(禮記丨丨圭瓉則資鬯于天子曹植詩嘉詔丨丨朝覲莫從)顯賜(禮記立春之日)
(賞公卿諸侯大夫于朝注賞謂有功德者有以丨丨之也)時賜(禮記燕與丨丨無數所以厚重禮也)親賜(禮記大夫丨丨)
(士士拜受又拜於其室)出賜(周禮職歲疏掌邦之賦出以貳官府都鄙之財丨丨之數以待會計而考之總斷一歲之大計)
(故與司會同在此也)班賜(周禮太宰八曰匪頒之式注頒讀為班布之班謂丨丨也元謂王所分賜羣臣也又司裘季秋獻功)
(裘以待丨丨史記周紀封諸侯丨丨宗彝唐書田弘正傳弘正來朝對麟德殿眷勞殊等引見僚佐將校二百餘人皆有丨丨孔叢)
(子家宰執蜃宜於社之右南面授大將大將北面稽首再拜而受之承所丨丨于軍吏本事詩開元中丨丨邊軍纊衣製於宫中西)
(京賦置互擺牲丨丨𫉬鹵魏文帝校獵賦考功效績丨丨有敘許景先送張尚書廵邊詩賞延丨丨重宸贈出車榮韋應物逢吳叟)
(歌冬狩春祠無一事歡遊洽宴多丨丨)九賜(周禮小宰聽祿位以禮命注禮命謂丨丨也)賙賜(周禮廪人掌九穀之)
(數以待國之匪頒丨丨稍食)好賜(周禮玉府凡王之丨丨共其貨賄宋史張根傳根言今羣臣賜一第或費百萬願日削而)
(月損之如金帛丨丨之𩔖亦不可不節也黃庭堅荅黃冕仲索煎雙井詩家山鷹爪是小草敢與丨丨雲龍同)獻賜(周禮外饔)
(師役則掌共其丨丨脯肉之事注王者犒勞師役必有丨丨之禮丨則飲之丨則賚之也)禮賜(周禮司儀明日客拜丨丨遂行)
(注丨丨謂乘禽君之嘉會也魏志梁習傳并土新附領并州刺史二十餘年而居處貧窮無方面珍物明帝異之丨丨甚厚隋書田)
(仁恭傳高祖受禪進上柱國拜太子太師甚見親重嘗幸其第宴飲極歡丨丨殊厚)有賜(儀禮昏禮請期曰吾子丨丨命某既)
(申受命矣惟是三族之不虞使某也請吉日左傳邾庶其以漆閭丘來奔季武子以公姑姊妻之皆丨丨于其從者孟子大夫丨丨)
(於士不得受於其家則往拜其門)勞賜(儀禮鄉飲酒禮主人釋服乃息司正注息勞也丨丨昨日贊執事者後漢書明帝紀)
(西廵狩幸長安歴覽館邑會郡縣吏丨丨作樂又竇憲傳憲振旅還京師於是大開倉府丨丨士吏唐書睿宗諸子傳諸王日朝側)
(門既歸即具樂縱飲擊毬鬭雞馳鷹犬為樂如是歲月不絶所至輒中使丨丨相踵世謂天子友悌古無有者又李晦傳晦為營州)
(都督以治狀聞璽書丨丨易林二人為旅俱歸北海入門上堂拜謁王母丨丨我酒女功不喜曹植鼙舞歌明詔大丨丨大官供有)
(無常衮授令狐彰右僕射制念齊侯之丨丨同申伯之封賞)辱賜(儀禮燕禮公與客燕曰寡君有不腆之酒以請吾子之與)
(寡君須臾焉使某也以請對曰寡君君之私也君無所丨丨于使臣臣敢辭)贈賜(儀禮聘禮上介公幣陳他介皆否注皆否)
(者公幣私幣皆不陳此幣使者及介所得於彼國君卿大夫之丨丨也吳志朱治傳權歴位上將及為吳王每進見權常親迎執版)
(交拜饗宴丨丨恩敬特隆)惠賜(儀禮聘禮公當楣再拜注拜貺也貺丨丨也楣謂之梁陳子昂為宗舍人謝賻贈表丨丨禮物)
(過越典章)重賜(儀禮覲禮路先設西上路下四亞之丨丨無數在車南注路謂車也重猶善也所加賜善物多少由思也漢書)
(司馬相如傳相如令侍人丨丨文君侍者通殷勤文君夜亡奔相如)神賜(左傳神居萃六月虢公使祝應宗區史嚚享焉丨丨)
(之土田)欲賜(左傳公如京師宣伯丨丨請先使王以行人之禮禮焉國語魯成公來欲使叔孫僑如先聘且告王孫說言于)
(王曰魯叔孫之來也其享覲之幣薄而言謟殆請之也君請之必丨丨也)專賜(左傳向戌辭曰君若猶辱鎮撫宋國而以偪陽)
(光啓寡君羣臣安矣其何貺如之若丨丨臣是臣興諸侯以自封也其何罪大焉)追賜(左傳鄭公孫蠆卒于赴晉大夫范宣)
(子言于晉侯以其善于伐秦也六月晉侯請于王王丨丨之大路使以行禮也)徧賜(左傳齊侯將飲酒丨丨大夫曰二三子之)
(教也苑何忌辭曰與于青之賞必及于其罰在康誥曰父子兄弟罪不相及况在羣臣敢貪君賜以干先王)貪賜(見上)反
賜(左傳昭公三十二年公疾徧賜大夫大夫不受賜子家子䨇琥一環一璧輕服受之大夫皆受其賜己未子家子丨丨于府人)
(曰吾不敢逆君命也大夫皆丨其丨)衞賜(左傳吳子呼叔孫賜之甲劒鈹曰奉爾君事敬無廢命叔孫未能對丨丨進曰州仇)
(奉甲從君而拜疏子貢衛人故稱丨丨全唐詩話閻濟美下第獻座主張謂詩六韻深有遺才之嘆後繼薦就試一覽稱賞謂曰前)
(足下試蜡日祈天宗賦以魯丘對丨丨則子貢也乃作駟字誤矣馮衍顯志賦卑丨丨之阜貨兮高顔回之所慕)小賜(國語)
(長勺之役曹劌問所以戰于嚴公公曰余不愛衣食于民不愛牲玉于神對曰今將惠以丨丨祀以獨恭丨丨不咸獨恭不優)享
賜(國語叔向曰周其興乎其有單子也昔史佚有言曰德莫若讓宴好丨丨不踰其上讓也又饗同漢書疏廣傳廣數問其家金)
(餘尚有幾所趣賣以共具曰此金者聖主所以惠養老臣也故樂與鄉黨宗族共丨其丨後漢書祭祀志元和二年告祠高祖太宗)
(世宗中宗世祖顯宗于明堂卒事遂覲東后丨丨王侯羣臣西都賦丨丨畢勞逸齊)報賜(國語欒共子曰報生以死丨丨以力)
(蘇軾與彦正判官書古琴當與響泉韻磬並為當世之寶而鏗金瑟遂蒙輟惠丨丨之間赧汗而已)大賜(國語越王命諸稽郢)
(行成于吳曰寡君句踐得罪于天王天王親趨玉趾以心孤句踐而又宥赦之孤不敢忘天災其敢忘君王之丨丨乎唐書諸公主)
(傳岐陽莊淑公主下嫁杜悰丨丨賓從金錢歐陽修謝燕龍圖惠詩啓形於短篇以為丨丨又潁州謝上表及物之仁荷更生之丨)
(丨)實賜(史記吳王濞傳歲時存問茂材丨丨閭里宋史食貨志嘉熙二年臣僚言朝廷行大惠以今年下詔明年减租示民)
(先知减數則吏難為欺民拜丨丨矣)奉賜(史記鄭當時傳莊廉又不治産業仰丨丨以給諸公又俸同唐書食貨志京司及州)
(縣皆有公廨田供公私之費其後以用度不足京官有丨丨而已又蕭至忠傳不喜接賓客以簡儉自高故生平丨丨無所遺施又)
(李勉傳勉位將相所得丨丨悉遺親黨身没無贏藏元史張起巖傳凡𫉬丨丨必與故人賓客共之歐陽修言西邊事宜狀歲時丨)
(丨極於優厚)里賜(漢書文帝紀上自甘泉之高奴因幸太原見故羣臣皆賜之舉功行賞諸民丨丨牛酒注師古曰丨别率)
(丨之)致賜(漢書武帝紀遣謁者廵行天下存問丨丨又西域傳武帝即位令騫齎金幣往昆莫見騫如單于禮騫大慙謂曰天)
(子丨丨王不拜則還賜昆莫起拜其它如故)還賜(見上)即賜(漢書武帝紀皇帝使謁者賜縣三老孝者帛人五匹鄉三)
(老弟者力田帛人三匹年九十以上及鰥寡孤獨帛人二匹絮三斤八十以上米人三石鄉縣丨丨毋贅聚注即就也就其所居而)
(賜之)祿賜(漢書食貨志租稅丨丨皆以布帛及榖使百姓壹意農桑又貢禹傳丨丨愈多家日以益富身日以益尊誠非草茅)
(愚臣所當蒙也魏志華歆傳歆素清貧丨丨以振施親戚故人家無擔石之儲吳志嚴畯傳畯不畜丨丨皆散之親戚知故家常不)
(充晉書王述傳初述家貧求試宛陵令頗愛贈遺而修家具為州司所檢比後屢居州郡清潔絶倫丨丨皆散之親故宅宇舊物不)
(革于昔始為當時所歎唐書百官志吏部即中掌文官階品朝集丨丨給其告身歐陽修亳州乞致仕表久冐榮階常豐丨丨)褒
賜(漢書郊祀志此鼎殆周之所以丨丨大臣大臣子孫刻銘其先功藏之于宫廟也唐書高祖諸子傳道孝王元慶高祖時歴滑)
(州刺史以治績聞數蒙丨丨又高宗諸子傳賢于處决尤明審朝廷稱焉帝手勅丨丨又閻朝隱傳性滑稽屬辭竒詭為武后所賞)
(后有疾令往禱少室山乃沐浴伏身俎盤為犧請代后疾還奏會后亦愈大見丨丨宋史謝麟傳詔使經制宜州獠降其種落得鎧)
(甲二萬丨丨甚渥)詔賜(漢書東方朔傳伏日丨丨從官肉大官丞日晏不來朔獨拔劍割肉謂其同官曰伏日當蚤歸請受)
(賜即懷肉去揮麈後錄神宗詔史院賜筵修史官就席上成詩賦元厚之云丨丨堯罇酒人探禹穴書司空圖詩臺城細仗曉初移)
(丨丨千官禊飲時蘇軾詩漢家將軍一丈佛丨丨天池八尺龍)賓賜(漢書韋少翁傳許嘉等二十九人以為孝文皇帝除誹謗)
(去肉刑躬節儉丨丨長老收恤孤獨德厚侔天地利澤施四海)開賜(漢書韋少翁傳高皇帝孝文皇帝孝武皇帝省察右饗皇)
(帝之孝丨丨皇帝眉壽無疆)行賜(漢書傅介子傳至樓蘭西界使譯謂曰漢使者持黃金錦綉丨丨諸國王不來受我去之)
(西國矣注師古曰徧往賜之)往賜(見上)予賜(漢書馮奉世傳杜欽為野王言曰竊見令曰吏二千石告過長安謁不分)
(别丨丨今有司以為丨告得歸丨告不得是一律兩科失省刑之意)先賜(漢書龔勝傳莾復遣使者奉璽書印綬安車駟馬迎)
(勝即拜秩上卿丨丨六月祿直以辦裝)封賜(漢書吳王濞傳其以軍若城邑降者卒萬人邑萬戶如得大將人戶五千如得)
(列將人戶三千如得禆將人戶千如得二千石其小吏皆以差次受爵金它丨丨皆倍軍法注服虔曰丨丨倍漢之常法)散賜
(漢書儒林張山傳丨丨九族田畝不益)遺賜(漢書外戚傳孝成許皇后上疏曰大長秋受詔椒房儀法御服輿駕所發諸官)
(署及所造作丨丨外家羣臣妾皆如竟寧以前故事妾伏自念入椒房以來丨丨外家未嘗踰故事)上賜(漢書佞幸傳董賢家)
(僮僕皆受丨丨韓愈鄆州谿堂序公亦樂衆之和知人之悦而侈丨之丨也)賑賜(後漢書安帝紀詔以宿麥不下丨丨貧人)
(魏書高祖紀詔丨丨河南七州戌兵北史魏孝文帝紀遣侍臣分省縣邑丨丨榖帛汲冢周書公貨少多丨丨窮士救瘠補病賦均)
(田布)稟賜(後漢書順帝紀遣使實覈死亡收斂丨丨又廩同周書柳敏傳敏遭母喪旬日之間鬢髮半白尋起為吏部郎中毁)
(瘠過禮杖而後起文帝見而歎異之特加丨丨唐書百官志司簿典簿掌簿各二人掌女史以上名簿丨丨又盧邁傳邁所得丨丨)
(皆賑婣舊之乏宋史蘇軾傳定州軍政壊弛諸衛卒驕惰不教軍校蠶食其丨丨軾取貪汙者配隸遠惡衆皆畏伏歐陽修撰賜田)
(年等勅軍聲俾壯于威容寵數宜優于丨丨)日賜(後漢書馮衍傳百里之内牛酒丨丨)迎賜(後漢書宋均傳武陵蠻反)
(詔均發江夏奔命三千人往救權承制降之為置長吏而還均未至先自劾矯制之罪光武嘉其功丨丨以金帛)裁賜(後漢)
(書南匃奴傳單于前言先帝時所賜呼韓邪竽瑟箜篌皆敗願復丨丨司空圖詩從此玉皇須破例染霞丨丨地仙衣)同賜
(後漢書莋都夷傳遠夷懷德歌曰父子丨丨懷抱匹帛傳舍種人長願臣僕)多賜(後漢書莋都夷傳丨丨繒布甘美酒食)
寵賜(魏志華歆傳注歆淡于財欲前後丨丨諸公莫及然終不殖産業韓愈謝許受韓宏物狀韓宏榮於丨丨遂寄縑帛與臣)
(於臣何為坐受厚貺歐陽修謝賜衣狀賁以身章遽蒙于丨丨)嘉賜(魏志華歆傳公卿嘗竝賜没入生口唯歆出而嫁之帝歎)
(息注孫盛曰孥戮之家國刑所肅受賜之室乾施所加若在哀矜理無偏宥歆居股肱之任同元首之重則當公言皇朝以彰天澤)
(而默受丨丨獨為君子既犯作福之嫌又違必去之義可謂匹夫之仁蹈道則未也魏文帝待楊彪客禮詔昔孔光卓茂皆以淑德)
(高年受兹丨丨)勅賜(蜀志後主傳請命告誠敬輸忠𣢾存亡丨丨惟所裁之王昌齡詩丨丨飛鳳金兜鍪顧况櫻桃曲遙知寢)
(廟嘗新後丨丨櫻桃向幾家王建宫詞丨丨一窠紅躑躅謝恩未了奏花開又霓裳詞丨丨宮人澡浴㢠廻遙看美女院門開姚合詩)
(數樹異花皆丨丨竝竿修竹自天生蘇軾送吕昌朝知嘉州詩臥看古佛凌雲閣丨丨詩人明月湖周必大詩階翻紅藥曾重見丨)
(丨朱櫻亦屢經方岳詩一曲鑑湖須丨丨却令鷗鳥費分疏楊萬里詩本是陽侯水精國天公丨丨上農夫)冬賜(蜀志趙雲)
(傳注雲有軍資餘絹亮使分賜將士雲曰軍事無利何為有賜其物請悉入赤岸府庫須十月為丨丨亮大善之王曾筆錄文武陞)
(朝官每歲誕節端午初各賜時服有差内公服舊製雖丨丨亦止單製今公卿大臣之有夾公服自太祖始也)慰賜(晉書陶侃)
(傳有奉饋者皆問其所由若力作所致雖微必喜丨丨參倍若非理得之則切厲訶辱還其所饋)歲賜(晉書姚萇載記百姓)
(年七十有德行者拜為中大夫丨丨牛酒)備賜(魏書高允傳允微有不適高祖文明太后遣使丨丨御膳珍羞自酒米至於鹽)
(臨百有餘品皆盡時味)密賜(魏書王叡傳叡出入帷幄太后丨丨珍玩繒綵人莫能知周書楊乾運令使人李若等入關送)
(𣢾太祖乃丨丨乾運鐵劵)剖賜(北史周太祖紀左右竊以一銀甕歸帝知而罪之即丨丨將士)宴賜(唐書太宗紀貞觀十)
(八年十一月庚辰遣使廵問鄭汝懷澤四州高年丨丨之中論先王將建諸侯而錫爵祿也必於清廟之中陳金石之樂丨丨之禮)
(宗人擯相内史作策也又燕同常衮謝河内郡開國公第二表瀝懇於丨丨之辰披誠於對敡之次蘇頲詩丨丨歡譚道文成貴說)
(時)勲賜(唐書百官志比部郎中員外各一人掌勾令内外賦斂經費俸祿公廨丨丨贖徒役課程及逋欠之物余靖撰親王)
(率府制公族之榮聿加丨丨)横賜(唐書憲宗皇后郭氏傳后往往道游獵事自是畋幸稀小皃武抃等不復丨丨矣又楊慎)
(矜等傳贊韋堅楊慎矜王鉷楊國忠各以裒刻進剝下益上歲進羨緡百億萬為天子私藏以濟丨丨而天下經費自如帝以為能)
優賜(唐書高宗諸子傳章懷太子詔集諸儒共注後漢書書奏帝丨丨段物數萬)賚賜(唐書高宗諸子傳帝始為太子)
(而忠生宴宫中俄而太宗臨幸詔宫臣曰朕始有孫欲共為樂酒酣帝起舞以屬羣臣在位皆舞丨丨有差)積賜(唐書秦瓊)
(傳叔寶從討世充建德黑闥三盗未嘗不身先鋒鏖陣前無堅對丨丨金帛以千萬計)珍賜(唐書張垍傳垍尚寧親公主榮)
(盛冠時即禁中置内宅侍為文章丨丨不可數)恩賜(唐書李晟傳晟與馬燧皆在朝每宴樂丨丨使者相銜於道談圃杜祁公)
(為人清約時朝多丨丨請求無不從祁公尤抑倖所請即封還張籍詩班行爭路送丨丨併時來劉穆之丨丨綾錦出關判既緣丨)
(丨有異常途勘責不虛固難留滯)再賜(唐書突厥傳論戰小勝則張皇其功奔走獻狀以邀賞或一日丨丨一月累封凱歌)
(未還書品已崇)偏賜(五代史漢臣傳𨼆帝始聽樂賜教坊使等玉帶錦袍往謝史宏肇宏肇怒曰健兒為國征行者未有丨丨)
(爾曹何功敢當此乎悉取所賜還宫)給賜(宋史職官志鴻臚寺卿掌四夷朝貢宴勞丨丨送迎之事)面賜(宋史禮志羣臣)
(出使回朝見日丨丨酒食)泛賜(宋史禮志大宴儀酒既三行丨丨預坐臣僚飲福酒各一醆)半賜(宋史食貨志寶元中)
(内出詔書減皇后至宗室婦郊祠丨丨著為式)支賜(宋史刑法志神宗詔令審刑院刑部斷議官歲終具失入徒罪五人以上)
(京朝官展磨勘年幕職州縣官展考或不與任滿指射差遣或罷仍即斷絶丨丨)賦賜(管子天子出令命左右士師内御丨)
(秘丨注秘藏之物出而丨丨之也)秘賜(見上)貢賜(吳越春秋越王元常曰吳不信前日之盟棄丨丨之國而滅其交親)
商賜(鹽鐵論大夫曰文學裒衣博帶竊周公之服鞠躬踧踖竊仲尼之容議論稱誦竊丨丨之辭)赤賜(鹽鐵論承相史)
(曰今辯訟愕愕然無丨丨之辭而見鄙倍之色非所聞也)讓賜(說苑人臣之行有六正其五曰守文奉法任官職事辭祿丨丨)
(不受贈遺衣服端齋飲食節儉如此者貞臣也)異賜(陶潜孝傳黃香江夏人也九歲失母思慕骨立事父竭力以致養漢和帝)
(嘉之特加丨丨)回賜(世說鄭康成在袁冀州坐汝南應劭亦歸於袁曰故泰山太守應仲遠北面稱弟子何如鄭笑曰仲尼之)
(門考以四科丨丨之徒不稱官閥班固奕旨高下相推人有等級若孔氏之門丨丨相服高允詩結駟貽塵屢空亦敝兩間可守安)
(有丨丨)月賜(通典漢丞即丨丨赤管大筆隃糜墨韓駒詩蕭然南堂一居士赤管隃糜無丨丨楊奐詩長被黃衫吏花攤丨)
(丨錢)逼賜(續仙傳張果入宫賜酒俄頃一小道士自殿簷飛下明皇愈喜賜酒飲及一斗不醉果辭曰不可更賜過度必有所)
(失致龍顔一笑爾明皇又丨丨之酒忽從頂湧出冠子撲落地化為榼驗之集賢院中榼也)更賜(見上孫逖天寶三載親祭)
(九宫壇大赦制其唐元功臣締構之初竭其忠欵錄功念舊情所不忘普恩之外丨丨一階)衣賜(全唐詩話文宗時柳公權)
(充翰林學士從幸永安宫苑駐驛謂公權曰我有一喜事邊上丨丨久不及時今年二月給春衣訖公權前賀)待賜(五代雜記)
(梁奉幼時集諸孫散棗栗於床上皆爭之而獨不取問之答曰不敢自取當丨丨中表異之)特賜(甲申雜記見任執政官生)
(日賜以酒餼張文定以宣徽使在院神宗丨命丨之非例也眺冲之詩君王重老降褒書丨丨宣陽宅一區)命賜(見上楊炯)
(荆州刺史成知禮神道碑勲格皇天澤充區域該備寵榮兼包丨丨)欽賜(西樵野記劉儼典北畿秋試取徐泰為解元泰本富)
(族有欲為親厚薦者奏儼與泰有私禮部請以覆試上從之召試禁中取次拆封一與原榜無異仍賜泰為解元時目為丨丨舉人)
淤賜(馬融廣成頌擺牲班禽丨丨犒功羣師疊伍伯校千重)策賜(蔡邕太傅胡公碑以援立之功封安鄉侯錄尚書事)
(稱疾屢辭丨丨就第)賻賜(蔡邕太傅胡公碑天子詔中謁者董詡弔祠護喪錢布丨丨率禮有加)爵賜(蔡邕司空楊公)
(碑天子大簡其勲用授丨丨封侯于臨晉)宰賜(蔡邕隸𫝑研桑所不能詳丨丨所不能言何草篆之足算而斯文之未宣)贈
賜(曹植鼙舞歌何以為丨丨傾府竭寶珍)顧賜(楊修答曹植書執事不知其然猥受丨丨)無賜(潘岳西征賦超長懷)
(以遐想若循環之丨丨注賜盡也)魏賜(劉孝威謝勅賚畫屏風啓畫巧吳筆素踰丨丨)榮賜(劉潜謝賜絞絹燭等啓臣)
(名品卑末事隔丨丨慈渥之墜實見因心小人賤微豈能勝報)畢賜(謝觀清明日恩賜百官新火賦於時宰執具瞻高卑丨丨)
告賜(元載贊善大夫李君墓誌銘方期丨丨得歸休兮誰謂生涯忽若浮兮)舊賜(李端詩新開金埒看調馬丨丨銅山)
(許鑄錢胡曾詩阿嬌初失漢皇恩丨丨羅衣亦罷薰)遠賜(皇甫冉詩五株蒙丨丨應使號先生)傳賜(韓愈詩豈似滿朝承)
(雨露共看丨丨出青冥)杖賜(柳宗元植靈夀木詩敢期齒丨丨聊且移孤莖)廷賜(吕溫代鄭南海謝上表曾未踰年忽)
(蒙抽奬廟授鈇鉞丨丨旌旗俾臣懦夫當此大任)議賜(元稹論討西戎表苟謹閉繕完不失其守者則朝廷丨丨之不給)
手賜(張籍少年行獨對輦前射雙虎君王丨丨黃金璫)謝賜(王建上裴度舍人詩非時玉案呈宣旨每日金階丨丨廻)
新賜(王建宮詞移來女樂部頭邊丨丨花檀大五弦許渾貴游詩斧鉞舊威龍塞北池臺丨丨鳳城西劉駕詩高門幾世宅舞)
(袖仍丨丨花蘂夫人詩初年十五最風流丨丨雲鬟使上頭歐陽修詩喜君丨丨黃金帶顧我宜為白髮翁秦觀詩落落衣冠八尺)
(雄魚符丨丨大河東)叨賜(李商𨼆為滎陽公桂州謝上表遽分專席丨丨再麾)佩賜(李商𨼆為李貽孫上李相公啓矢心)
(丨丨畢命銜輝歐陽修回傅龍圖啓仰止門仞莫遑敘違銘之䏎膚永以丨丨)宣賜(韓偓含桃詩金鑾歲歲長丨丨忍淚看天)
(憶帝都花蘂夫人詩立春日進内園花紅蘂輕輕嫩淺霞跪到玉階猶帶露一時丨丨與宫娃王珪詩數船百戲催丨丨御輦今年)
(不上池楊萬里詩丨丨龍焙第一綱殿上走趨明月璫)沾賜(鄭谷詩時果曾丨丨)秦賜(薛能詩騕褭從丨丨)游賜
(范仲淹詩懿行希聖賢高文粲丨丨)餘賜(歐陽修謝明堂覃恩表徒隨翟閽共享丨丨)隂賜(歐陽修回呂内翰啓豈止)
(典謨潤色朝廷遂變于斯文固已朝夕論思天下𫉬受其丨丨)速賜(歐陽修諭按察官吏狀但去冗官則民受丨丨)早賜
(趙抃詩君恩丨丨俞音下即擁菟裘故里還)改賜(蘇軾永嘉夫人勅其丨丨湯沐寵以訓詞庶幾采繁之遺芳不與宿草而)
(俱盡)曲賜(蘇軾與吳秀才書舟從便道有失修敬不謂過予衝冐大熱間關莽榛丨丨臨顧)神賜(陳造詩明朝捐行槖)
(可無答丨丨)金賜(周必大簡泰之侍講詩酒頒桐馬莫分甘丨丨麟蹄掐敢尖)道賜(謝翺歸朝曲錦韀丨丨帶盤鵰)
(方物南來進龍腦又魏書高允傳允感逝懷人作徵士頌其著頌者征南大將軍從事中郎勃海李欽丨丨等合三十四人其詞曰)
(子翼致遠丨丨悟深相期以義和若瑟琴)添賜(汪元量湖州歌内家遺鈔三千錠丨丨三宫日用錢)屢賜(汪元量萬安殿)
(夜直詩宫衣丨丨恩榮重御宴時開禮數寬)眷賜(石揚林海棠詩因想當年武平一枝枝丨丨侍臣先)蔡賜(漢書陳勝)
(傳胡廣圍滎陽李由為三川守守滎陽廣不能下勝徵國之豪傑與計以上蔡人房君丨丨為上柱國注房君官號也姓丨名丨)
劉賜(水經注淮水逕東城縣故城南孝惠八年封淮南厲王子丨丨為國)
酒肉賜(禮記丨丨之丨弗再拜)長者賜(禮記丨丨丨少者賤者不敢辭)唯公賜(儀禮燕禮公又舉奠觶丨)
(丨所丨以旅于西階上如初)晉君賜(左傳燭之武見秦伯曰且君嘗為丨丨丨矣許君焦瑕朝濟而夕設版焉君之所知)
(也)翦以賜(左傳鄭伯曰其丨丨丨諸侯使臣妾之亦唯命)相為賜(公羊虞師晉師滅夏陽傳虞公見寶許諾宮之)
(竒諫記曰唇亡則齒寒虞郭之相救非丨丨丨晉今日取郭而明日虞從而亡爾君請勿許也虞公不從其言終假之道以取郭注)
(賜猶惠也)大王賜(史記仲尼弟子傳子貢報吳王曰臣敬以大王之言告越王越王大恐曰孤不幸頼丨丨之丨使得奉俎)
(豆而修祭祀)綈袍賜(史記范雎傳睢敝衣閒步見須賈須賈曰范叔一寒如此哉乃取其一丨丨以丨之)帝所賜
(史記韓長孺傳梁王父兄皆帝王所見者大故出稱蹕入言警車旗皆丨丨丨也)解驂賜(後漢書賈復傳復馬羸光武丨)
(左丨以丨之)耳目賜(北史魏孝文帝紀海内黔黎咸受丨丨之丨)不須賜(唐書滕王元嬰傳帝嘗賜諸王綵五)
(百以元嬰及蔣王貪黷但下書曰滕叔蔣弟丨丨丨給麻二車助為錢緡)祭燔賜(孔叢子伋寄命以來度身以服衛之衣量)
(腹以食衛之粟矣又且朝夕受酒脯及丨丨之丨)仁義賜(韓非子使民以功賞而不以丨丨丨)為蝯賜(淮南子為)
(魚德者非挈而入淵丨丨丨者非負而緣木縱之其所而已)酒食賜(論衡丨丨之丨一則為薄再則為厚五代皆一受命)
(惟漢獨再此則天命於漢厚也)姚得賜(急就篇丨丨丨注姚舜姓也鄭有姚句耳漢有丨平丨丨言多受君之寵賜也)杜
郵賜(世說宋世祖嘗賜謝中書劍謝以與魯豫州後魯作逆世祖嘗問劍所在謝曰昔與魯爽别竊為陛下丨丨之丨矣世祖)
(大悦)玉田賜(水經注翁伯玉田碑文云居于縣北六十里翁同之山後路徙于西山之下陽公又遷焉而受丨丨之丨情不)
(愛寶玉田自去今猶謂之玉田陽)山居賜(陳逹叟蔬食譜誰謂荼苦其甘如薺天生此物為丨丨丨)白璧賜(鮑照)
(樂府豈伊丨丨丨將起黃金臺)景福賜(王融曲水詩序上陳丨丨之丨下獻南山之壽)黑貂賜(梁簡文帝謝東宫賜)
(裘啓才慙齊相受白狐之飾德謝漢蕃均丨丨之丨)彤弓賜(徐陵與宗室詩開國承家實饗丨丨之丨)琱戈賜(庾信)
(慕容公神道碑惟師尚父昆吾載寶鼎之銘王命尸臣栒邑傳丨丨之丨按漢書郊祀志美陽得鼎獻之中有刻書曰王命尸臣官)
(此栒邑賜爾旂鸞黼黻琱戈)菽粟賜(庾信司馬裔神道碑丨丨之丨或以指囷馬牛之賞將同量谷)君王賜(王維)
(詩靈夀丨丨丨彫胡弟子炊)天子賜(岑參秋夜寓直詩時衣丨丨丨廚膳大官調)金錢賜(皇甫冉詩丞相丨丨)
(丨平陽玉輦過)龍泉賜(權德輿竹亭歌家承麟趾貴劒有丨丨丨)千金賜(韓愈上張僕射書雖日受丨丨之丨一歲)
(九遷其官感恩則有之矣將以稱于天下曰知己知己則未也蘇軾詩酒酣復拜丨丨丨一紙驚鸞回鳳字)空王賜(白居)
(易詩坐成真諦樂如受丨丨丨)君手賜(項斯舊宮人詩桃熟亦曾丨丨丨酒闌猶侯妾歌終)忠孝賜(于濆戌客南歸)
(詩莫渡汨羅水回君丨丨丨)功高賜(薛季宣詩二桃豈為丨丨丨一舸不容身退論)更生賜(劉宰詩晝諾一時良)
(易易幾人共拜丨丨丨)銀&KR0874;賜(陳旅詩氊城家拜丨丨丨棘院人爭繡虎看)浩星賜(漢書趙充國傳充國振旅)
(而還所善丨丨丨迎說充國注鄧展曰丨丨姓丨名也)梁丘賜(水經注泚水自下亦通謂之為𣲖水昔漢光武破甄阜丨)
(丨丨于泚水西斬之于斯水也)
作鼎以賜(公羊取郜大鼎于宋傳注郜所以有大鼎者周家以世孝天瑞之鼎以助享祭諸侯有世孝者天子亦丨丨丨)
(丨之)以侍者賜(史記袁盎傳盎為吳相時有從史盗愛盎侍兒盎知之弗泄遇之如故人有告從史君知爾與侍者通乃)
(亡歸盎驅自追之遂丨丨丨丨之復為從史)不敢當賜(史記刺客傳聶政謝曰臣幸有老母家貧客游以為狗屠可以)
(旦夕得甘毳以養親親供養備丨丨丨仲子之丨)三年一賜(後漢書獻帝紀賜三公以下金帛各有差自是丨丨丨丨)
(以為常制)莫愛其賜(說苑季康子謂子游曰鄭子産死鄭人夫婦巷哭三月不聞竽琴之聲仲尼之死吾不聞魯國之愛)
(夫子奚也子游曰譬子産之與夫子其猶浸水之與天雨乎浸水所及則生不及則死斯民之生也必以時雨既以生丨丨丨丨)
報不充賜(曾鞏謝章伯益惠硯詩作詩知硯功小大丨丨丨丨心焦然)
字(疾置切春秋說題辭丨者飾也說文乳也又愛也)
韻藻呼字(書王若曰父義和疏平王順文侯之功親之敬而丨其丨曰父義和蜀志馬超傳超來降先主待之厚超嘗丨)
(先主丨關公怒請殺之先主曰人窮來歸我卿等怒以丨我丨故而殺之何以示于天下也張飛曰如是當示之以禮明日大會請)
(超入關張並仗刀立超顧坐席不見關張見其立也乃大驚遂止不復丨丨晉書胡母輔之傳輔之子謙之才學不及父而傲縱過)
(之至酣醉常丨其父丨輔之亦不以介意談者以為狂束晳近遊賦書兒啼于客堂設杜門以避吏媍皆卿夫子丨父丨樂府讀歌)
(曲憐歡敢喚名念歡不丨丨)稱字(書父義和汝克紹乃顯祖傳重丨丨親之不稱名尊之禮記與君之諱同則丨丨又士于)
(君所言大夫没矣則丨謚若丨名士儀禮昏禮女子許嫁笄而醴之丨丨左傳單伯送王姬注王姬不丨丨以王為尊且别于内女)
(也公羊公及邾婁儀父盟于眛傳儀父者何邾婁之君也何以名字也曷為丨丨褒之也曷為褒之為其與公盟也又伯姬卒傳注)
(字者尊而不泄所以遠别也疏所以遠别者正以内之公子為大夫者卒皆稱名而内女許嫁卒而丨丨者所以遠别之故也後漢)
(書隗囂傳囂上書詣闕光武素聞其風聲報以殊禮言丨丨用敵國之儀所以慰藉之良厚馬令南唐書宋齊丘始字超回汪台符)
(貽書誚曰聞足下齊大聖為名超亞聖丨丨齊丘大慚改字子嵩)腓字(詩誕寘之隘巷牛羊丨丨之)冠字(禮記男子)
(二十丨而丨女子許嫁笄而字又已丨而丨之成人之道也儀禮士冠禮丨而丨之敬其名也梁元帝玄覽賦濫叨榮于分陜踰一)
(紀之星躔子既生而丨丨嗟留滯以廻邅)笄字(見上又注丨而丨者以許嫁為成人)文字(周禮外史掌逹書名于四方注)
(古曰名今曰字使四方知書之丨丨得能讀之史記秦始皇紀器械一量同書丨丨又仲尼弟子傳太史公曰余以弟子名姓丨丨)
(悉取論語弟子問并次為篇疑者闕焉後漢書安帝紀詔謁者劉珍及五經博士校定東觀五經諸子傳紀百家蓺術整齊脱誤是)
(正丨丨隋書流求國傳俗無丨丨望月虧盈以紀時候草榮枯以為年歲帝王世紀黃帝垂衣裳蒼頡造丨丨春秋元命苞蒼帝史)
(皇氏名頡仰觀奎星圓曲之勢俯察龜文鳥羽山川指掌而創丨丨說文序孝文時召爰禮等百餘人令說丨丨未央庭中梁武帝)
(湼槃經疏序離丨丨以設教忘心相以通道韓愈詩歸還閱書史丨丨浩千萬白居易詩既登丨丨科又忝諫諍員皮日休詩三千)
(餘歲上下古八十一家丨丨竒蘇軾石鼔歌舊聞石鼔今見之丨丨鬱律蛟蛇走)八字(儀禮聘禮疏服虔注左氏云古文篆)
(書一簡丨丨後漢書曹娥傳注邯鄲淳作曹娥碑文蔡邕題丨丨曰黃絹幼婦外甥虀臼南史梁武帝紀生有異光舌文丨丨有文)
(在右手曰武又蕭正信傳幼不慧常執白團扇湘東王取題丨丨銘玩之正信不知嗤之終常搖握易林黃帝神明丨丨聖聰俱受)
(大福天下平康書斷後漢亦有王次仲為上谷太守非上谷人楷隸初制大範幾同故後人惑之學者務之蓋其歲深漸若丨丨分)
(散又名為之八分揮麈錄江子我端友鰥居孑然年亦遲暮結廬都城之外乙巳歲春至相藍訪卜肆瞽者布丨丨畢曰官人來年)
(狀元及第矣次年值欽宗下詔搜訪遺逸吳元中作上台以子我名聞賜對便殿有言動聽自布衣拜尚書兵部員外郎歲華紀麗)
(丨丨之佛爰來注荆楚人相承四月八日迎丨丨之佛於金城設榻幢歌鼔以為法華會李商𨼆詩夀陽公主嫁時粧丨丨宮眉捧)
(額黃薛逢詩愁傍翠娥深丨丨笑廻丹臉利䨇刀)一字(春秋左傳序春秋雖以丨丨為褒貶然皆須數句以成言又正義序)
(夫子因魯史之有得失據周經以正褒貶丨丨所嘉有同華衮之贈一言所黜無異蕭斧之誅史記呂不韋傳使其客人人著所聞)
(集以為八覽號曰呂氏春秋布咸陽市門懸千金其上延諸侯遊士賓客有能增損丨丨者予千金唐書歐陽詢傳褚遂良以書自)
(名嘗問虞世南曰吾書何如智永荅曰吾聞彼丨丨直五萬君豈得此文子道無形無聲聖人強為之形以丨丨為名鍾嶸詩品古)
(詩源於國風陸機所擬十四首文溫以麗意悲而遠驚心動魄幾乎丨丨千金張說應制詩大風將小雅丨丨盡千金杜甫寄張山)
(人詩數篇吟可老丨丨買堪貧李商𨼆贈劉五經詩片辭褒有德丨丨貶無良吳融新雁詩數聲飄去和秋色丨丨横來背晩暉黃)
(庚詩金鴨烟銷丨丨香滿懷春恨強梳妝)玉字(史記太史公自序探禹穴注正義引吳越春秋云禹案黃帝中經九山東南天)
(柱號曰宛委赤帝左闕之填丞以文玉覆以磐石其書金簡青丨為丨編以白銀皆瑑其文禹乃東廵登衡山血白馬以祭忽然而)
(卧夢見繡谷男子自稱倉水使者謂禹曰欲得我山神書者齋于黃帝之岳禹乃啓宛委之山發石得金簡丨丨隋書文學傳潘徽)
(撰集字書名為韻纂為序曰綠綈白檢述勛華之運金繩丨丨表殷夏之符水經注會稽之山古防山也吳越春秋稱山覆釡之中)
(有金簡丨丨之書黃帝之遺䜟也包山謠禹得金簡丨丨書藏洞庭包山湖沈約桐栢山金庭舘碑金簡丨丨之書玄霜絳雪之寶)
(俗士所不能窺學徒不敢輕慕李白送呂使君詩贈劍刻丨丨延平兩蛟龍于邵玉版記頌丨丨天長石臺地久晁補之謁岱寺詩)
(泥金白丨丨願頌無前勲)五字(漢書藝文志後世經傳既已乖離博學者又不思多聞闕疑之義而務碎義逃難便辭巧說破)
(壊形體說丨丨之文至于二三萬言魏志鍾會傳注司馬景王命中書令虞松作表再呈輒不可意命松更定已經時松思竭不能)
(及心存之形于顔色會察其有憂問松松以實告會取視為定丨丨松悦服以呈景王景王曰不當爾耶誰所定也松曰鍾會王曰)
(如此可大用晉書王羲之傳蕺山老姥持六角竹扇賣之羲之書其扇各為丨丨曰但言是王右軍書以求百錢人競買之南史陸)
(厥傳丨丨之中音韻悉異兩句之内徵角不同世呼為永明體韻語陽秋方平贈路明府詩云吟成丨丨句用破一生心贈喻鳬又)
(云才吟丨丨句又白幾莖鬚語言重疊有以見其窘也玉海七言超沛邑之歌丨丨掩芙蓉之作陸希聲撥鐙丨丨法擫押鈎抵格)
(沈佺期和韋舍人早朝詩一經傳舊德丨丨擢英才蘇頲求改職表乏鍾會丨丨之敏多王濛四年之任孫逖授逹奚珣中書舍人)
(制草奏南宫已擅一時之妙掌綸西掖愈彰丨丨之能韓愈崔評事墓銘君通儒書作丨丨句詩敦行孝弟詼諧縱謔卓詭不羈白)
(居易詩展眉只仰三桮後代面唯憑丨丨中又丨丨新題思有餘許渾詩東林共許三乘學南國爭傳丨丨詩蘇軾詩丨丨當還靖)
(節數行誰似高閒韓駒詩筆倒三江水詩專丨丨城元好問聽喬夫人鼓風入松詩胎仙不比湘靈瑟丨丨錢即莫漫驚趙孟頫蘭)
(亭跋蘭亭帖自定武石刻既亡在人間者有數有日減無日增故博古之士以為至寶然極難辨又有未損丨丨者丨丨未損其本)
(尤難得柳貫詩蘭亭丨丨損不損肥本瘦本班班殊)竒字(漢書藝文志六體者古文丨丨篆書隸書繆傳蟲書又揚雄傳莽誅)
(豐父子投棻四裔辭所連及便收不請時雄校書天祿閣上使者來欲收雄雄恐不能自免廼從閣上自投下幾死莽問其故廼劉)
(棻嘗從雄學作丨丨雄不知情有詔勿問又時有好事者載酒問丨丨晉書衛恒傳六書一曰古文孔氏壁中書也二曰丨丨即古)
(文而異者也南史顧野王傳天文地理蓍龜占候蟲篆丨丨無所不通又庾持傳持善字書每屬辭好為丨丨唐書藝文志古文丨)
(丨三卷宋史汪應辰傳應辰五歲知讀書屬對應聲語驚人多識丨丨會稽典錄孫亮時山隂朱育少好丨丨文心雕龍跨略舊規)
(馳騖新作雖𫉬巧意危敗亦多豈空結丨丨紕繆而成輕矣東都事略李公麟用陸佃薦為刪定官博學好古多識丨丨玉海子雲)
(精于小學多見先秦古書故方言多識丨丨太元多竒語李商隱為貽孫上李相公德裕啓庾持丨丨信未皆通敬禮小文頗常留)
(意王琪清輝殿觀唐明皇山水石字歌壯哉山水有丨丨煥乎八法存翠珉蘇軾詩未許中郎得異書且與揚雄說丨丨黃伯思跋)
(蘇氏篆後丨丨怪巧而差異工若漢劉棻從揚雄所學及近世夏鄭公集四聲韻所載是已)問字(見上冷齋夜話張商英丞)
(相好草書一日得句索筆疾書滿紙龍蛇飛動使姪錄之當波險處姪㒺然而止執所書丨曰此何丨也丞相熟視久之曰胡不早)
(問致予忘之韓愈詩端來丨竒丨為我論聲形蘇軾詩聞道擕壺丨竒丨更宜登木助徽音王庭珪詩時有諸生來丨丨隔江猶聽)
(講書聲陸游小園詩客因丨丨來擕酒僧趁分題就賦詩范成大詩俗客叩門稱丨丨又煩居士起穿鞾吳儆詩客來丨丨細論文)
(旋糶官粱買酒樽)析字(漢書劉歆傳分文丨丨煩言碎辭學者疲老且不能究其一藝吳志是儀傳儀本姓氏孔融嘲儀言)
(氏字民無上可改為是乃遂改焉注徐衆評曰古之建姓或以所生或以官號或以祖名皆有義體以明氏族故曰胙之以土而命)
(之氏此先王之典也所以明本重始彰示功德子孫不忘也今離文丨丨横生忌諱使儀易姓忘本誣祖不亦謬哉)小字(後漢)
(書傅燮𫝊燮為漢陽太守中平四年賊圍漢陽夙懷燮恩共于城外叩頭求送燮歸鄉里子幹年十三從在官舍知燮性剛不能屈)
(志以免進諫言未終燮慨然而歎呼幹丨丨曰别成汝知吾必死邪臨陣戰歿謚壯節侯魏略許攸嘗于衆座呼曹操丨丨曰卿非)
(我不得冀州操笑後殺之晉書王珉傳珉善行書名出兄珣右時人語曰法護非不佳僧彌難為兄僧彌珉丨丨也又劉毅傳初桓)
(玄于南州起齋悉畫盤龍于其上號為盤龍齋毅丨丨盤龍至是遂居之南史宋武帝紀字德輿丨丨寄奴彭城縣輿里人姓劉氏)
(楚元王交之二十一世孫也宋書禇叔度傳長兄秀之秀之弟淡之竝盡忠事高祖會稽郡缺朝議欲用蔡廓高祖曰彼自是蔡家)
(佳兒何關人事可用佛佛淡之丨丨也左思嬌女詩丨丨為織素口齒自清歴李商隱詩勸君書丨丨慎莫喚官奴又海岳名言凡)
(大字要如丨丨小字要如大字禇遂良丨丨如大字其後經生祖述間有造妙者大字如丨丨未之見也杜甫送顧八分詩顧于韓)
(蔡内辨眼工丨丨白居易詩丨丨文書見便愁王建村居詩休看丨丨大書名向日持經眼却明姚合詩仙方丨丨寫行坐把相隨)
(李賀詩燕釵玉股照青渠越王嬌郎丨丨書歐陽修跋茶錄善為書者以真楷為難而真楷又以丨丨為難蘇軾舒教授詩艸書絶)
(妙吾所兄真書丨丨猶抗衡陸游跋樂毅論樂毅論縱横馳騁不似丨丨瘞鶴銘法度森嚴不似大字此後世作者所以不可仰望)
(也董逌全文樂毅論元符中詔摹于石以其書校之殆唐人所書不逮舊本然聖俞㤅之謂最竒丨丨者是也)撫字(後漢書列)
(女傳陳文矩妻者同郡李法之姊也字穆姜有二男而前妻四子文矩為安衆令喪於官四子以毋非所生憎毁日積而穆姜慈愛)
(温仁丨丨益隆衣食資供皆兼倍所生北齊書封隆之傳隆之素得鄉里人情頻為本州留心丨丨吏民追思立碑頌德唐書陸贄)
(傳德宗遣黜陟使庾何等十一人行天下贄說使者請以八計聽吏治曰視戸口豐耗以稽丨丨韓愈順宗實錄陽城在道州賦税)
(不登觀察使數誚讓上考功第城自署第曰丨丨心勞徵科政拙考下下賈至遣廵撫使勅使萬姓永登仁壽猶慮丨丨尚闕疾苦)
(未除於是分遣使臣親訪閭里杜荀鶴詩還鄉夫子遇賢侯丨丨情知不自由)十字(蜀志王平傳平生長戎旅手不能書其所)
(識不過丨丨而口授作書皆有意理齊書陸厥傳厥與沈約論聲韻約答書曰宮商之聲有五文字之别累萬以累萬之繁配五聲)
(之約高下低昂非思力所舉又非止若斯而已也丨丨之文顛倒相配字不過十巧歴已不能盡何况復過於此者乎南史昌義之)
(傳義之不知書所識不過丨丨性寬厚為將能得人死力唐書天文志渾儀成表裏三重下據凖基狀如丨丨末樹鼇足以張四表)
(宋史汪藻傳高宗踐阼拜翰林學士帝以所御白團扇親書紫誥仍兼綰黃麻似六經丨丨以賜縉紳豔之酉陽雜俎歴城房家園)
(齊博陵君豹之山池參軍尹孝逸常欲還鄴詞人餞宿于此逸為詩曰風淪歴城水月倚華山樹時人以此兩句比謝靈運池塘丨)
(丨焉爾雅翼蘋葉正四方中拆如丨丨根生水底葉敷水上後山詩話某守與客行林下曰柏花丨丨裂願客對其倅晩食菱方得)
(對云菱角兩頭尖皆俗諺全語也金石略孔子題季札墓丨丨在潤州芥隱筆記陳去非嘗云吾生平得意丨丨云開門知有雨老)
(樹半身濕吳均詩君不見西陵田縱横丨丨成陌阡白居易詩丨丨津頭一字行劉禹錫詩三花秀色通春幌丨丨清波遶宅牆蘇)
(軾遊博羅香積寺詩散流一啜雲子白炊裂丨丨瓊䏎香眺冲之詩九疑峯不斷丨丨水長流周必大詩伴食偏宜丨丨餅先驅正)
(頼一巵醐)三字(晉書張天錫傳天錫字純嘏駿少子也少名獨活初字公純嘏入朝人笑其丨丨因自改焉北史魏太武帝紀)
(有鄙婦人持方寸玉印詣潞縣侯孫家既而亡去莫知所在邙有丨丨為龍鳥之形要妙竒巧不𩔖人迹文曰旱疫平又江式傳論)
(書表陳留邯鄲淳以書教諸皇子建丨丨石經於漢碑之西其文蔚煥三體復宣水經注蔡邕等奏求正定六經文字靈帝許之邕)
(乃自書丹於碑使工鑴刻立太學門外魏正始中又立古篆隸丨丨石經梁昭明太子文選序少則丨丨多則九言各體互異分鑣)
(並驅白居易詩太湖石上鑴丨丨十五年前陳結之黃滔詩休戀一臺推妙絶已經丨丨入精求劉子翬詩嘗聞不遠復佩作丨丨)
(符)金字(南史何敬容傳大同元年三月武帝幸同泰寺講丨丨三惠經敬容啟預聽勅許之唐書狄仁傑傳契丹䧟冀州河)
(北震動擢仁傑為魏州刺史前刺史懼賊至驅民保城仁傑至曰賊在遠何自疲民悉縱就田民愛仰之為立祠俄轉幽州都督賜)
(紫袍龜帶后自製丨丨十二于袍以旌其忠五代史雜傳李琪少以文章知名亦以此自負既貴乃刻牙版為丨丨曰前鄉貢進士)
(李琪常置之座側輟畊錄錢鏐謝賜銕劵表云錄臣以絲髮之勞賜臣以山河之誓鑴丨作丨指日成文震動神祗飛揚肝胆陸倕)
(漏刻銘丨丨不傳銀書未刻岑勛千福寺多寳佛塔感應碑寫妙法華經一千部丨丨三十六部用鎮寳塔錢起詩齋到盂空飡麥)
(雪經傳丨丨坐雲松劉言史題茅山仙臺藥院詩道書丨丨小仙圃玉苗新元稹詩銀城蘂珠殿玉版丨丨題王建題應聖觀詩賜)
(額御書丨丨貴行者天樂羽衣新鄭畋下直詩偏覺石臺清貴處牓懸丨丨射晴暉陸游舍北詩屋角成丨丨溪流作縠紋)千
字(南史周興嗣傳時武帝以三橋舊宅為光宅寺敕興嗣與陸倕各製寺碑及成俱奏帝用興嗣所製自是銅表銘栅塘碣檄魏)
(文次韻王羲之書丨丨並使興嗣為文每奏帝稱善論衡充八歲受論語尚書日諷丨丨廣川書䟦丨丨初得右軍遺書梁武帝嘗)
(令殷鐵石搨一丨丨每字一紙雜碎無序因命周興嗣次為韻語其成時一夕鬚鬢盡白李商隱詩顧我下筆即丨丨疑我讀書傾)
(五車徐鉉詩酣歌呌笑驚四隣賦筆縱横動丨丨葉適詩閒吟杜甫詩丨丨時載揚雄酒一壺)丁字(唐書張弘靖傳其詬責士)
(曰天下無事而輩挽兩石弓不如識一丨丨雲溪友議陸暢詠行障詩碧玉為竿丨丨成鴛鴦繡帶短長馨泉志大興錢面文曰大)
(興平寶復有一丨丨在背文穿上元稹詩劍頭已折藏須蓋丨丨雖剛屈莫難杜牧詩越嶂遠分丨丨水臘梅遲見二年花楊萬里)
(詩能文未得傲能吏好官不應博丨丨又莫羞空腹無丨丨且免秋陽晒殺人方岳詩平生老瓦盆笑我識丨丨元好問過晉陽故)
(城詩官街十字改丨丨)草字(唐書裴行儉傳所譔選譜丨丨雜體數萬言又為營陣部伍料勝負别器能等四十六訣又席)
(豫傳豫性謹畏與子弟屬吏書不作丨丨或曰此細事耳何留慮答曰細不謹况大事耶宣和書譜昔之為論者以楷為上行次之)
(章草又次之草書為下以其難工者楷法而易工者丨丨耳又王曇首丨丨行筆痛快事文𩔖聚杜操字伯度善草書章帝愛之令)
(上表亦作丨丨謂之章草)識字(唐書侯思止傳為渤海高元禮奴告舒王元名與貞謀反拜遊擊將軍元禮密教曰上不次用)
(人如問君不丨丨宜對獬豸不學而能觸邪陛下用人安事丨丨無何后果問思止以對后大悦天授中遷左臺侍御史金史王庭)
(筠傳生未期視書丨十七丨述異記倉頡墓碑文周時莫識李斯丨八丨至漢叔孫通丨十二丨顔氏家訓江南閭里間有畫書賦)
(此乃陶隱居弟子杜道士所為其人未甚丨丨輕為軌則托名貴師聞見前錄李承之為童子時論其父緯之功于朝久不報自詣)
(漏舍以狀白丞相韓魏公公曰君果讀書自當取科名不用紛紛論賞也承之云先人功罪未辨深恐先犬馬填溝壑無以見於地)
(下故忍痛自言若欲求官稍丨丨第二人及第不難魏公王堯臣榜第二人登科故云杜甫貽阮隱居詩清書近道要丨丨用心苦)
(又醉時歌相如逸才終滌器子雲丨丨終投閣韓愈科斗書後記凡為文辭宜略丨丨白居易詩鄭牛丨丨吾常歎丁鶴能歌爾亦)
(知羅隱送顧雲下第詩漢帝後宮猶丨丨楚王前殿更無人蘇軾詩彭城老守本虛名丨丨劣能欺項籍又人生丨丨憂患始又吏)
(民莫作官長看我是丨丨耕田夫)没字(五代史雜傳安叔干沙陀三部落人也狀貌堂堂而不通文字所為鄙陋時人謂之)
(丨丨碑契丹犯京師迎見耶律德光于赤岡德光勞曰是安丨丨否汝在邢州已通誠欵吾今至此當與汝一喫飯處蘇士隆雁蕩)
(山賦碑磨崖而丨丨鏡無心而鑑形)七字(宋史呂溱傳溱開敏善議論一時名軰皆推許然自貴重在杭州接賓客不過數語)
(時目為丨丨舍人云南唐後主書述書有丨丨法謂之撥鐙所謂法者擫壓鈎揭抵導送是也冷齋夜話道潛詩曰隔林彷彿聞機)
(杼知有人家在翠微時從東坡在黃州士大夫以書抵坡曰聞日與詩僧相從豈非隔林彷彿聞機杼者乎坡以詩示潛曰此吾師)
(丨丨師號楊巨源詩百張雲錦亂花開丨丨文頭豔錦㢠廻張籍酬杭州白使君詩一行已作三年别兩處空傳丨丨詩劉得仁詩到)
(來常聽說清虛手把玄元丨丨書高駢詩海棠初發去春枝首唱曾題丨丨詩陸龜蒙春思詩丨丨篇章看月得百勞言語傍花聞)
(徐鉉詩五千宗物母丨丨祕神童陳師道詩老子尚堪哦丨丨阿買頗能書八分陳與義詩士衡去國三間屋子美登臺丨丨詩)
隻字(元史歐陽原功傳片言丨丨流傳人間咸知寶重陸機見原後謝表臣以職在中書制命所在而臣本以筆札見知辭不)
(𫉬已乃詐發内妹喪出就弟雲哭泣受弔片言丨丨文不關其間杜甫進封西嶽賦表豈意白頭之後竟以短篇丨丨遂曾聞徹宸)
(極一動人主蘇軾石蒼舒醉墨堂詩胡為議論獨見假丨丨片紙皆藏收)難字(水經注山海經云澳水又北入視不注泚水按)
(字林及丨丨爾雅竝言&KR1424;水在泚陽春渚紀聞韓魏公知揚州王介甫以新進僉書判官事魏公不以吏事許之秩滿去會有上書)
(者多用古字韓公笑曰惜介甫不在其人頗識丨丨介甫謂輕已怨之朱子語錄今人作好用字曾南豐尚解使一二字歐蘇全不)
(使一箇丨丨而文字如此好杜甫詩讀書丨丨過米芾與薛老詩何必識丨丨辛苦笑揚雄林光朝痴頑不識字歌跨蹇驢出古寺)
(欲訪子雲問丨丨)六字(水經注繁昌縣城内有三臺時人謂之繁昌臺壇前有二碑魏文帝禪于此于後其碑丨丨生金論)
(者以為司馬金行故曹氏六世遷魏而事晉也道書導引有丨丨嘻吁呬嘘呵呼也故詩有丨丨持身已有餘之句許敬宗上恩光)
(曲歌詞啓竊尋樂府雅歌皆不用丨丨近代有三臺傾杯樂等豔曲之例始用六言韓愈詩壯非少者哦七言丨丨常語一字難朱)
(橰詩千尋濯足衣裘冷丨丨吟詩筆硯香)相字(開元天寶遺事宋璟未第時因于日中覽鏡鏡影忽成丨丨璟因此自負後如)
(其志又圖畫見聞誌丨押丨之術謂之心印本自心源想成形跡跡與心合是之謂印爰及萬法緣慮施為隨心所合皆得名印春)
(渚紀聞謝石潤夫成都人以丨丨言人禍福求相者隨意書一字即就其字離拆而言無不竒中者又張道人福州福清人以丨丨)
(為名而言人禍福率皆如見)朋字(明皇雜錄劉晏以神童為祕書正字年方十歲明皇召于樓中簾下貴妃置于膝上為施)
(粉黛明皇問曰卿為正字正得幾字晏曰天下字皆正惟丨丨未正)割字(朝野僉載垂拱年則天監國羅織事起湖州佐史江)
(琛取刺史裴光判書丨丨合成文理詐為徐敬業反書以告差使前後三使推不能决勅令能推事人勘當取實僉曰張楚金可楚)
(金憂悶仰臥西窗日到向看之字似𥙷作平看則不覺向日則見之令琛投書水中字一一解散琛叩頭伏罪)減字(湘山野錄)
(錢思公鎮洛命僚屬撰河南驛記謝希深七百字歐公以五百字尹師魯三百八十字歐乃别撰一記更丨師魯二十丨尤空粹有)
(法詩說雋永東坡自錢塘被召過京師林子中作守坐中營妓出牒鄭容求落籍高瑩求從良子中命呈東坡東坡索筆為丨丨木)
(蘭花書牒後鄭莊好客容我樽前先墮幘落筆生風籍籍聲名不負公高山白早瑩骨冰肌那解老從此南徐良夜清風月滿湖暗)
(用此八字于句端也)錦字(侍兒小名錄前秦安南將軍竇滔有寵姬趙陽臺置之别所妻蘇求而𫉬焉苦加撻辱滔深恨之滔)
(鎮襄陽與陽臺之任絶蘇氏音問蘇悔恨自傷因織丨㢠廻文題詩二百餘首計八百餘丨縱横反覆皆為文章名璇璣圖遣蒼頭賫)
(至襄陽滔覽丨丨感其妙絶因具車從迎蘇氏王筠詩爾時思丨丨持製行人衣盧照隣樂府雜詩序霜臺有暇文律動于京師繡)
(服無私丨丨飛於天下駱賓王豔情代郭氏荅盧照隣詩丨丨㢠廻文欲贈君劍壁層峰自糺紛李白秋浦寄内詩開魚得丨丨歸問)
(我何如杜甫江月詩誰家挑丨丨燭滅翠眉顰劉長卿詩機中丨丨論長恨樓上花枝笑獨眠劉禹錫詩金縷機中抛丨丨玉清臺)
(上著霓衣楊郇伯宮人入道詩貝葉欲翻迷丨丨梵聲初學誤梁塵竇鞏詩閒尋織丨丨醉上看花船李商隱詩幾家緣丨丨含淚)
(坐鴛機趙嘏織錦竇家妻詩丨丨行行苦羅幃日日啼羅鄴征人詩丨丨莫辭連夜織塞鴻長是到春歸曹唐織女懷牛郎詩封題)
(丨丨凝新恨抛擲金梭結舊愁范梈詩㢠廻文丨機丨寫得大刀頭)
誤相字(漢書夏侯勝傳勝為人質樸守正簡易亡威儀見時謂上為君丨丨丨於前上亦以是親信之注見見於天子前天)
(子之前君前臣名不當呼字也)不識字(南史沈慶之傳慶之粗有口辯手不知書每將署事輙恨眼丨丨丨魏書楊大眼傳)
(大眼雖不學恒遣人讀書坐而聽之悉皆記識令作露布皆口授之而竟丨多丨丨也北齊書邢邵傳有集三十卷見行於世子大)
(寶有文情孽子大德大道略丨丨丨宋史許驤傳驤父唐丨丨丨而罄家産為驤交當時秀彦桯史江左會述職之貢徐騎省鉉實)
(來及境例差官押伴朝臣皆以辭令不及為憚宰相亦難其選請于藝祖傳宣殿前司具殿侍中丨丨丨者十人以名入宸筆點其)
(一人曰此人可竟往渡江始宴騎省詞鋒如雲旁觀駭愕此人不能荅徒唯唯騎省叵測強聒而與之言居數日既無與之醻復者)
(亦倦且默矣老學菴筆記荆公嘗見鄭毅夫夢仙詩曰授我碧簡書竒篆幡丹砂讀之不可識翻身凌紫霞大笑曰此人丨丨丨不)
(勘自承毅夫曰不然吾乃用太白詩語也公又笑曰自首減等韓愈贈張籍詩阿買丨丨丨頗知書八分温庭筠詩阿耋光顔丨丨)
(丨指麾豪俊如驅羊羅隱堠子詩君知丨丨丨第一莫形相張舜民過魏文貞公舊莊詩兒童丨丨丨耕織鄭公莊林光朝痴頑丨)
(丨丨歌年頭月尾無一事咄咄痴頑丨丨丨釋氏通鑑忠國師謂太白山人問字丨丨丨問算不解算)石室字(神仙傳王)
(烈入河東抱犢山中見一丨丨室中為石架架上有素書兩卷烈取讀莫識其文丨不敢取去却著架上暗書得數十字形體以示)
(嵇康康盡識其字)三千字(書斷程邈繫雲陽獄中覃思十年益大小篆方圓而為隸書丨丨丨奏之始皇善之用為御史)
(曲洧舊聞劉道原日記萬言終身不忘壯輿亦能記五六千字壯輿之子所記才丨丨丨桯史劉叔儗名儗才豪甚其詩不肯入格)
(律張漕仲隆置酒北湖坐中以二詩遺周伯其一曰筆頭風月丨丨丨齒頰冰霜十萬兵事文𩔖聚夏竦對策庭下有老宦者以吳)
(綾手巾乞詩公題曰殿上衮衣明日月階前旗影動龍蛇縱横禮樂丨丨丨獨對丹墀日未斜汪元量傳學士歸田里詩揮毫屢掃)
(丨丨丨把酒時呼十四絃宋伯仁詩縱横漫說丨丨丨陶寫須吟百一詩)相思字(韋應物詩反覆丨丨丨中有故人心韓愈)
(詩桑榆倘可收願寄丨丨丨鮑容詩夜裁遠道書剪破丨丨丨徐鉉詩開緘試讀丨丨丨乃是多情喬亞元蘇軾常潤道中詩何人)
(織得丨丨丨寄與江邊北向鴻陳造詩浪憑楚些招盍寄丨丨丨楊萬里詩萬山不隔丨丨丨數月之間兩得書)筆下字
(韓愈詩淋漓身上衣顛倒丨丨丨)
名不若字(公羊荆敗蔡師于莘傳荆者何州名也州不若國國不若氏氏不若人人不若名丨丨丨丨字不若子又榖梁)
(傳楚曰荆何也州舉之也州不如國國不如名名不如字)不失一字(魏志王粲傳初王粲與人共行讀道邊碑人問曰卿)
(能闇誦乎曰能因使背而誦之丨丨丨丨唐書蔣乂傳帝嘗登凌烟閣視左壁頽剥題文漫缺行纔數字命錄以問宰相無能知者)
(遽召乂至答曰此聖歴中侍臣圖贊帝前口以誦補丨丨丨丨)不改一字(魏書高祖紀帝才藻富贍好為文章詩賦銘頌)
(任興而作有大文筆馬上口授及其成也丨丨丨丨)不易一字(唐書王勃傳勃屬文初不精思先磨墨數升則酣飲引被)
(覆面卧及寤援筆成篇丨丨丨丨時人謂勃為腹藁)獻三十字(資治通鑑代宗大歷八年晉州男子郇模以麻辯髮持竹)
(筐葦席哭于東市人問其故對曰願丨丨丨丨一字為一事若言無所取請以席裹尸貯筐中棄于野京兆以聞上召見賜新衣館)
(於客省其言團者請罷諸州團練使也監者請罷諸道監軍使也)不差一字(老學菴筆記尹少稷強記日能誦麻沙版)
(本厚一寸嘗于呂居仁舍人坐上記歷日酒一行記兩月丨丨丨丨釋氏通鑑沙門一行優于記誦明皇命出宮籍示之行閱畢令)
(内侍執本復之丨丨丨丨)不留一字(捫蝨新話世傳歐陽公平昔為文章每就紙上淨訖即粘挂齋壁卧興看之屢思屢)
(改至有終篇丨丨丨丨者蓋其精如此)誤呼紇字(小說蕭穎士聞人丨丨武仲名因曰丨丨也不識)不濕一
字(釋氏通鑑三藏無畏嘗過龍河一馬駝負經没水畏恐失經隨之入水龍王邀入宮講法留三宿而出所載梵夾丨丨丨丨)
不立文字(高僧傳惠可立雪斷臂求法于逹摩逹摩曰我法一心丨丨丨丨師以心契故曰心印)不錯一字
(韓愈張中丞傳後敘巡曰吾于書讀不過三遍終身不忘也因誦于嵩所讀書盡卷丨丨丨丨)不與一字(黃庭堅題東坡)
(字後東坡居士極不惜書然不可乞有乞書者正色詰責之或終丨丨丨丨)
畫牛背為字(陸文學自傳牧牛一百二十蹄竟陵西湖無紙學書以竹丨丨丨丨丨他日于學者得張衡南都賦不識)
(其字但于牧所倣青衿小兒危坐展卷口動而已公知之恐漸漬外典去道日曠又束于寺中令芟剪卉莽以門人之伯主焉)
增不字(易女子貞丨丨十年乃字列子禹惟荒土功子産丨丨過門不入)聯字(詩關雎三章一章章四句二章章八)
(句疏句必丨丨而言句者局也丨丨分疆所以局言者也文心雕龍局言者丨丨以分疆明情者總義以包體)衍字(詩尚之以)
(瓊英乎而疏今定本云瓊英猶瓊華瓊瑩兼言瓊瑩者蓋丨丨也)官字(詩家父作誦疏作詩而自稱字者詩人之情其道不)
(一或微加諷諭或指斥咎愆或隱匿姓名或自顯丨丨期于申寫下情冀上改悟而已家父盡忠竭誠不憚誅罰故自載字焉杜甫)
(瘦馬行細看六印帶丨丨衆道三軍遺路傍)載字(見上)改字(詩山川悠遠維其勞矣疏鄭以勞為遼遼言廣闊之意毛)
(無丨丨之理必不與鄭同勞矣當為勞苦玉泉子集賢韓㫤名父之子雖教有方而性頗暗劣及為校理史傳中見說金根車處皆)
(臆斷之曰必金銀車悉丨根丨為銀字楊公筆錄新莽以疊字為三日太盛改為三田宋明帝以騧從禍改為&KR1719;漢以火行忌水故)
(洛水去水而加佳隋以周齊不遑寧處故隨字去辵而從隋此皆率意丨丨固無意義韋述詩修文中禁啓丨丨令名加)名字
(詩厥初生民時維姜嫄箋姜姓者炎帝之後有女名嫄疏炎帝姓姜故知姜嫄是炎帝之後姓姜而以嫄配之故知有女名嫄婦人)
(不以名行嫄或當是字但五帝時質未有丨丨之别故以名言之後漢書朱浮傳彭寵既積怨舉兵攻浮浮以書質責之曰伯通以)
(丨丨典郡有佐命之功臨人親職愛惜倉庫而浮秉征伐之任欲權時救急二者皆為國耳注伯通彭寵字丨丨以丨丨顯著也又)
(馬援傳隗囂使援奉書洛陽世祖笑謂援曰卿遨遊二帝間今見卿使人大慙援曰盗丨丨者不可勝數今見陛下恢廓大度同符)
(高祖乃知帝王自有真也又烏桓傳烏桓氏姓無常以大人健者丨丨為姓魏書高允傳中書博士索敞與侍郎傅默梁祚論丨丨)
(貴賤著議紛紜允遂著丨丨論以釋其惑漢武帝内傳上元夫人服青霜之袍雲彩亂色非錦非繡不可丨丨水經注雞翁者洛陽)
(人也居尸鄉北山下養雞百年餘雞至千餘頭皆有丨丨欲取呼之名則種别而至劉向九歎齊丨丨於天地兮並光明於列星蔡)
(邕伯夷叔齊碑雖没不朽丨丨芳兮錢起詩定因詞客過丨丨始風流韓愈送窮文各有主張私立丨丨捩手覆羹轉喉觸諱王建)
(詩惟有好詩丨丨出倍教年少損心神羅鄴鴛鴦詩一種鳥憐丨丨好都緣人恨别離多蘇軾石鼓歌欲尋年歲無甲乙豈有丨丨)
(寄誰某)書字(詩序公劉召康公戒成王也疏公號也劉名也虞夏之時世代尚質名字之别難得而知世本史記不應皆没)
(其名而丨其丨以之為名未必非矣春秋公及邾儀父盟于蔑注附庸之君未王命例稱名能自通于大國繼好息民故丨丨貴之)
(南史齊江夏王鋒傳晨興不拂窗塵而先畫塵上學為丨丨漢武帝内傳王母曰五嶽真形圖陵㢠廻阜轉山高隴長周旋逶迤形似)
(丨丨衛夫人筆陣圖凡學丨丨先學執筆摭言皇甫湜與李生書曰近風偷薄進士尤甚丨丨未識偏旁高談稷契讀書未知句度)
(下視服鄭梁元帝為妾夏玉安豐謝東宮賚錦啓秦川丨丨妙能八體鄴縣登高真堪九日庾信傷王褒詩㢠廻鸞抱丨丨别鶴繞琴)
(絃宋之問三會寺應制詩瑞鳥呈丨丨神龍吐浴泉李賀詩春羅丨丨邀王母共讌江樓最深處李商隱詩柱上雕蠱對丨丨槽中)
(瘦馬仰聽琴花蕊夫人宫詞能向綵箋丨大丨忽防御製寫新詩徐鉉詩向空咄咄頻丨丨舉世滔滔莫問津)破字(詩桓桓于)
(征狄彼東南疏釋訓云桓桓威也毛無丨丨之理瞻仰傳以狄為遠則北狄亦為遠也率其威武往往遠服東南謂淮夷來服也書)
(史唐坰處黃楮紙伯高千文兩幅與刁約家一同是暮年真蹟刁氏者後有李王徐鉉䟦為人偽刻建業文房之印印之連合縫印)
(丨丨每見令人歎息)爾字(儀禮士冠禮字辭曰禮儀既備令月吉日昭告丨丨爰字孔嘉疏二十冠時與之作字)作字
(見上北史崔浩傳明識天文好觀星變常置金銀銅鋌於酢噐中令青夜有所見即以鋌畫紙丨丨以紀宋史劉安世傳久坐身不)
(傾倚丨丨不草書金史章宗元妃李氏傳章宗好文辭妃能丨丨知文義遂大愛幸世說殷浩被廢在信安終日恒書空丨丨揚州)
(吏民尋義遂之惟作咄咄怪事四字而已王羲之題衛夫人筆陣圖後夫欲書者先乾研墨凝神靜思預想字形大小偃仰平直振)
(動令筋脉相連意在筆先然後丨丨包佶詩金閨文丨丨玉匣氣成虹包融詩含靈符上善丨丨表中和孔平仲詩丨丨非不工學)
(書非不喜)越字(春秋祭伯來注祭伯諸侯為王卿士者祭國伯爵也疏大夫有爵不可舍爵而書氏卿而無爵不可丨丨而書)
(名)以字(左傳無駭卒羽父請諡與族公問族於衆仲對曰天子建德因生以賜姓胙之土而命之氏諸侯丨丨為諡因以為)
(族公命丨丨為展氏)配字(公羊天王使宰咺來歸惠公仲子之賵傳仲子者何桓之母也注仲字子姓婦人以姓丨丨不忘本)
(也白虎通義婦姓以丨丨何明不娶同姓也)半字(戰國策書錄中書餘卷錯亂相糅本字多誤脱為丨丨以趙為肖以齊為)
(立皆定以殺青書可繕寫權德輿酬靈徹上人詩已取貝多翻丨丨還將陽𦦨諭三身)本字(見上)造字(漢書藝文志教)
(之六書謂𧰼形𧰼事𧰼意𧰼聲轉注假借丨丨之本也書斷庖犧氏畫卦以立𧰼軒轅氏丨丨以設教小學紺珠郭忠恕佩觹三卷)
(上卷列三科曰丨丨四聲傳寫)别字(漢書藝文志小學家丨丨十三篇後漢書東平王蒼傳詔告中傳封上蒼自建武以來章)
(奏及所作書記賦頌七言丨丨歌詩並集覽焉又尹敏傳建武二年帝以敏博通經記令校圖䜟敏對曰䜟書非聖人所作其中多)
(近鄙丨丨頗𩔖世俗之詞恐疑誤後生帝不納南史梁武陵王紀傳元帝與紀書甚苦大智季月煩暑大智紀丨丨也雍陶詩行人)
(立馬強盤回丨丨猶含未忍開)正字(漢書藝文志成帝時將作大匠李長作元尚篇皆蒼頡中丨丨也凡將則頗有出矣又叙)
(傳函雅故通古今丨文丨惟學林後漢書安帝紀永初四年詔謁者劉珍及五經博士校定東觀五經諸子傳記百家藝術整齊脱)
(誤是丨文丨又靈帝紀詔諸儒丨五經文丨刻石立于大學門外晉書蔡謨傳山簡與王衍書曰蔡子尼今之正人衍以書示衆曰)
(山子以丨丨拔人注子尼謨字也唐書百官志校書郎十人丨丨四人掌讐校典籍刊正文章孟浩然詩丨丨芸香閣幽人竹素園)
(韓愈柳州刺史柳君墓誌銘以博學宏詞授集賢殿丨丨陳與義詩此時張丨丨書札到郊扉周必大詩向來丨丨誤根銀)古
字(漢書藝文志武帝末魯共王壊孔子宅欲以廣其宫而得古文尚書及禮記論語孝經凡數十篇皆丨丨也又劉歆傳初左氏)
(傳多丨丨古言學者傳訓詁而已及歆治左氏引傳文以解經轉相發明由是章句義理備焉庾信鏡賦鏤五色之蟠龍刻千年之)
(丨丨皇甫曾送明楚上人詩口翻貝葉丨丨經手持金策聲冷冷曾鞏詩百金丨丨青霞鐫)畜字(漢書食貨志令封君以下)
(至三百石吏以上差出牡馬天下亭亭有丨丨馬歲課息)遂字(漢書嚴安傳五榖蕃熟六畜丨丨注師古曰丨成也丨生也王)
(棨牛羊勿踐行葦賦春風澤畔如生丨丨之心落日山邊盡認下來之道彭殷賢策對百榖用成六畜丨丨)卑字(漢書谷永)
(傳厭高美之尊號好匹夫之丨丨注孟康曰成帝好微行更作私字以相呼)私字(見上)嘗字(漢書谷永傳急復益納宜)
(子婦人毋擇好醜毋避丨丨注如淳曰王鳳上小妻弟以納後宫以丨丨乳王章言之坐死今永及此為鳳洗前過也)葉字
(漢書眭宏傳元鳳三年上林苑中大柳樹斷枯卧地亦自立生有蟲食樹丨成文丨文心雕龍鳥鳴似語蟲丨成丨黃庭堅詩細題)
(丨丨包青箬割取丘郎春信來)兩字(後漢書百官志宫掖門几居宫中者皆有口籍于門之所屬宫名丨丨為鐵印文符案省)
(符乃内之白居易詩内園題丨丨西掖賜三臣楊萬里詩相逢幾日又相别珍重丨丨不忍說)易字(後漢書傅燮傳燮字南容)
(北地靈州人也本字幼起慕南容三復白圭乃丨丨焉魏志邢顒傳顒舉孝廉司徒辟皆不就丨姓丨適右北平從田疇遊蜀志諸)
(葛喬傳喬字伯松瑾之第二子也本字仲慎初亮未有子求喬為嗣瑾啓孫權遣喬來西亮以喬為已適子故丨其丨焉唐書孫逖)
(傳開元間蘇頲齊澣蘇晉賈曾韓休許景先及逖典詔誥為代言最而逖尤精密張九齡視其草欲丨一丨卒不能也易林范公陶)
(夷善賈飾資東之營丘丨丨子皮把珠戴金多福利歸神仙傳老子數丨名丨非但一耼而已所以爾者人生各有厄會到其時若)
(丨名丨以隨元氣之變則可以延年度厄)著字(後漢書班彪傳其略論曰遷序司馬相如舉郡縣丨其丨至蕭曹陳平之屬及)
(董仲舒竝時之人不記其字或縣而不郡者蓋不暇也)視字(魏志甄皇后傳注魏書曰后年九歲喜書丨丨用諸兄筆研兄)
(謂后言汝當習女工用書為學當作女博士耶后言間古賢女未有不學前世成敗以為已戒不知書何由見之)畫字(魏志)
(注魏書曰獻帝時醫師走卒皆為校尉御史刻印不能供乃以錐丨示有文丨或不時得也書訣墨藪張長史曰禇河南論書云用)
(筆如印泥畫沙始不悟後于江岸見沙地平淨遂以錐丨丨媚好可愛始信長史之言貴藏鋒也杜甫水宿遣興奉呈羣公詩耳聾)
(須丨丨短髮不勝篦蘇轍賦雪詩丨丨飄還沒團毬暖旋窊劉子翬詩君不見鍾繇學書夜不眠以指丨丨衣皆穿陸游詩灰深惟)
(丨丨)號字(魏志注黑山黃巾諸帥本非冠蓋自相丨丨謂騎白馬者為張白騎謂輕捷者為張飛燕謂聲大者為張雷公其饒)
(鬚者則自稱于羝根其眼大者自稱李大目許敬宗上恩光曲歌詞啟今故雜以丨丨稍欲存于古體)見字(吳志張紘傳注)
(張紘好文學又善楷篆書與孔融書自書融遺紘書曰前勞手筆多篆書每舉篇丨丨欣然獨笑如復覩其人也王羲之問慰諸帖)
(吾至今日欲不復丨丨)㢭字(晉書輿服志加棨戟于車之右皆槖而施之棨戟韜以黼繡上為丨丨)綠字(晉書地理)
(志序昔大禹觀于濁河而受丨丨寰瀛之内可得而言也謝朓詩朱祶生祉丨丨摛英梁簡文帝大法頌芸香馥蘭丨丨摛章庾肩)
(吾詩羽陵青簡出媯泉丨丨分李嶠洛詩神龜方錫瑞丨丨重來臻李白秋浦歌題詩留萬古丨丨錦苔生司空曙詩香卷青編内)
(鉛分丨丨中虞集寄來鶴亭主人詩丨丨久無宏景信紫苔應長少霞碑)餅字(晉書何曾傳曾性奢豪厨膳滋味過于王者帝)
(命取其食蒸丨上不坼作十丨不食梁簡文帝七召蒸丨十丨湯官五熟孫覿别𧰼州陳守詩庖珍問五鯖丨丨炊十裂)公字
(晉書陶侃傳有善相者師圭謂侃曰君左手中指有豎理當為公若徹于上貴不可言侃以針决之見血灑壁為丨丨以紙裛手丨)
(丨愈明)結字(晉書衛恒傳崔瑗甚得筆𫝑而丨丨小疎法帖刊誤皇𧰼文武帖蓋寫漢東觀校書郎中高彪送幽州督軍御)
(史第五永箴耳丨丨亦古玉海宸毫丨丨復漬墨於金壺竇臮述書賦叔文法鍾纖薄精練用筆雖巧丨丨未善權德輿為王相公)
(請改六書表推意丨丨斷天下之疑垂萌示𧰼紀天下之德董逌鍾繇賀表跋賀表畫疏體枝鋒露筋絶不復丨丨此決知非元常)
(之為也)殺字(晉書衛恒傳漢章帝時齊相杜度號稱善作後有崔瑗崔寔亦皆稱工杜氏丨丨甚安而書體微瘦)同字
(晉書衛恒傳假借者數言丨丨其聲雖異文意一也)隸字(晉書衛恒傳所謂小篆者下土人程邈為衙獄吏得罪始皇幽繫雲)
(陽十年從獄中作奏之始皇始皇善之出以為御史使定書或曰邈所定者乃丨丨也水經注陳翕張平子碑陰二銘崔子玉及陳)
(翕悉是丨丨書斷賈魴和帝時郎中撰謗喜篇以倉頡為上篇訓纂為中篇謗喜為下篇所謂三倉也皆用丨丨寫之隸法由兹遂)
(廣書苑蔡文姬言割程丨丨八分取二分割李篆字二分取八分於是為八分書中興書目序晉太康二年汲郡民發古塚得書言)
(穆王遊幸之事詔荀勖和嶠等以丨丨寫之六卷八千五百一十四字歐陽修後漢殘隂碑跋前後磨滅不知為何人其知為漢碑)
(者蓋其丨丨非漢人莫能為也)篆字(晉書衛恒傳秦既用篆奏事繁多丨丨難成即令隸人佐書曰隸字漢因用之獨符璽幡)
(信題署用篆隸書者篆之捷也竹書紀年龍圖出河龜書出洛赤文丨丨以授軒轅江淹知己賦罄龍圖及鳳書傾蒼册與丨丨權)
(德輿詩湖上荒亭臨水開龜文丨丨積莓苔王建詩荒泉壞簡朱砂暗古塔殘經丨丨訛李賀詩獨垂重印押千官金窠丨丨紅屈)
(盤蘇舜欽詩獸角消紅犀鳳乾縷生丨丨香盤盤蘇軾巫山詩絶頂有三碑詰曲古丨丨)成字(晉書苻堅載記堅背有赤文隠)
(起丨丨宋書符瑞志周公與成王觀於河洛沈璧禮畢青龍臨壇銜圖元龜止壇赤文丨丨庾肩吾書品論抽絲散水定其下筆倚)
(刀欠尺騐于丨丨通典唐聖壽樂武后所作舞者百四十人行列丨丨册府元龜武王伐紂度孟津白魚躍入王舟長三尺目下有)
(赤文丨丨岑參送王伯倫正字詩科斗皆丨丨無令錯古文杜甫送高司直詩我瘦書不成丨丨讀亦誤劉禹錫廣禪師碑入菩提)
(之位示殊相以現靈亦猶鳳花丨丨麟角生肉必有以異梅堯臣詩自慚把筆粗丨丨安可遠與鍾王陪范成大詩破戒忽題無味)
(句劣能丨丨不成篇)張字(晉書張軌傳張掖臨松山石有金馬字磨滅粗可識而丨丨分明又孫樵與高錫望書夫史家人物)
(宜存警訓不當徒以官大寵濃講文丨丨)學字(南史齊武陵王曄傳曄高帝第五子高帝雖為方伯而居處甚貧諸子無紙筆)
(曄常以指畫空中及盡掌丨丨黃庭堅論書古人學書不盡臨摹張古人書於壁間觀之入神則下筆時隨人意丨丨既成且養於)
(心中無俗氣然後可以作示人為楷式)大字(南史劉穆之傳武帝書素拙穆之曰此雖小事然宣布四方願復留意但縱筆)
(為丨丨一字徑尺無嫌大既足有所包其𫝑亦偉帝從之一紙不過六七字便滿神仙傳帛和到西城山事王君王君語和曰此山)
(石室中當熟視北壁當見壁有文字視壁三年方見文字乃古人所刻太清中經神丹方及三皇天文丨丨五岳眞形圖皆著石壁)
(法書要錄師宜官後漢不知何許人能為丨丨方一丈小字方寸千言會要開元二十九年制曰咸韶濩夏皆以丨丨表樂章今宜)
(曰大唐樂宣和書譜蔡襄丨丨鉅數尺小字如毫髮筆力位置大者不失結密小者不失寬綽山谷老人刀筆古人有言丨丨無過)
(瘞鶴銘小字莫學癡凍蠅隨人學人成舊人自成一家始逼真今人字自不按古體惟務排疊字𫝑悉無所法故學者如登天之難)
(杜甫哀鄭虔詩文傳天下口丨丨猶在牓楊萬里詩新堂傍溪水丨丨署蓬山)數字(南史任昉傳王儉出所自作文令昉點正)
(昉因定丨丨儉拊几歎曰後世誰知子定吾文其見知如此文心雕龍句同丨丨待相接以為用章總一義須意窮而成體宣和書)
(譜米芾書學羲之篆宗史籀隸法師宜官自謂善書者只有一筆我獨有四面寸紙丨丨人爭售之以為珍玩崔峒詩瓊𣗳相思何)
(日到銀鈎丨丨莫為難蘇軾與滕逹道書從遊不厭而不得公丨丨以為闕典故輙見意豈敢覬許大卷乎楊萬里詩解道征鴻丨)
(丨秋清於雪椀映冰甌)四字(南史宗越傳元嘉二十七年隨柳元景侵魏領馬幢隸柳元怙有戰功還補後軍參軍督護隨)
(王誕戲之曰汝何人遂得我府丨丨文心雕龍古來篇體促而不廣必結言於丨丨之句盤桓乎數韻之辭林韞撥鐙丨丨法推拖)
(撚拽夢溪筆談相國寺畫壁乃高益之筆有衆工奏樂一堵最有意衆管皆發丨丨琵琶丨丨在上絃此撥乃掩下絃非誤也蓋管)
(以發指為聲琵琶以撥過為聲此撥掩下絃則聲在上絃也)姓字(南史陶潛傳嘗著五柳先生傳先生不知何許人不詳丨)
(丨聞靜少言不慕榮利吳越春秋伍員奔吳至江江中有漁父渡之千潯之津子胥曰請丈人丨丨漁父曰吾所謂渡楚賊也兩賊)
(相得得形于默何用丨丨為韓詩外傳吳延陵季子遊于齊見遺金呼牧者取之牧者曰子貎之君子而言之野也延陵子知其為)
(賢請問丨丨牧者曰子乃皮相之士也何足語丨丨哉又楚狂接輿躬耕以食楚王使使者齎金百鎰造門請治河南乃夫負釡甑)
(妻載織噐變易丨丨莫知所之急就篇羅列諸物名丨丨顔師古注言此衆章列叙萬物之名及人丨丨竇臮述書賦爰有懷琳厥)
(跡疏壯假他人之丨丨作自已之形狀注李懷琳好為偽書杜甫詩不通丨丨麤豪甚指點銀瓶索酒嘗元結橘井詩鄉園不見重)
(歸鶴丨丨今為第幾仙袁皓及第詩金榜高懸丨丨真分明折得一枝春)刊字(南史恩倖傳論左臂揮金右手丨丨)銀字
(宋書禮志皇太子夜開諸門墨令丨丨啟傳令信唐書禮樂志倍四本屬清樂形𩔖雅音有丨丨之名中管之格皆前代應律之噐)
(也宋史樂志太平興國中選東西班習樂者樂噐獨用丨丨觱粟小笛小笙都城紀勝說話有四家一者小說謂之丨丨兒梁簡文)
(帝華林園詩昔日書丨丨久自恧宗英白居易詩高調管色吹丨丨慢拽歌詞唱渭城杜牧寄珉笛與宇文舍人詩調高丨丨聲還)
(側物比柯亭韻校竒吳融詩管纖丨丨咽梭密錦書勻徐鉉詩檀的慢調丨丨管雲鬟低綴折枝花張昱無題詩不聽小管吹丨丨)
(只數㢠廻文織錦詩)敗字(宋書禮志孝建元年八座奏夫禮記殘缺之書本無備體折簡丨丨多所闕略正應推例求意不可)
(動必徵文虞龢論書表羲之所書紫紙多是少年臨川迹既不足觀亦無取焉今榻書皆用大厚紙冺若一體同度翦截皆齊又補)
(接丨丨體𫝑不失墨色更明)王字(宋書王景文傳時太子及諸皇子並小上稍為身後之計諸將帥吳喜壽寂之並殺之而)
(景文外戚貴盛張永累經軍旅又疑其將來難信乃自為謠言曰一士不可親弓長射殺人一士丨丨弓長張字也景文彌懼乃自)
(陳求解揚州泉志五銖錢張台曰或有小字或有丨丨韋展日月如合璧賦映彼仙娥有似夫佩而比德吐兹丨丨更疑乎瑜不掩)
(瑕康僚日中烏賦俯黃人而更助金光映丨丨而偏疑鳥跡)弘字(齊書太祖紀建元四年詔曰夫膠庠之典彝倫攸先所以)
(招振才端啓發性緒丨丨黎氓納之軌義)日字(齊書崔慰祖傳慰祖父慶緒為梁州刺史家財千萬散與宗族漆噐題為丨丨)
(日字之器流乎遠近歐陽率更三十六法書法曰大字促令小小字放令大自然寬猛得宜譬如丨丨之小難與國字同大如一字)
(二字之疎亦欲字畫與密者相間必當思有以位置排布令相映帶得宜然後為上元絳明堂額御篆詩丨丨光芒動奎鈎氣𧰼溫)
赤字(梁書武帝紀三正迭改五運相遷綠文丨丨徵河表洛後魏志斷論河括地綠文丨丨之書言之詳矣)梁字(梁書)
(陶宏景傳齊末羲師平建康問議禪代宏景援引圖䜟數處皆成丨丨令子弟進之高祖即位恩禮逾篤楊文公談苑千字文題云)
(勅員外郎散騎侍郎周興嗣次韻勅字乃丨丨傳寫悞耳當時帝王命令尚未稱勅)謬字(北史李鉉傳齊神武妙簡碩學以教)
(諸子與工書人韓毅等同在東館鉉以文字多乖謬遂覽說文倉雅删正丨丨名曰字辨)新字(魏書世祖紀始光二年初造丨)
(丨千餘頒下遠近永為楷式權德輿為王相公改六書表臣比伏見御筆前後所製丨丨等神功開合天地盤旋于筆端元造運行)
(日月相望于紙上劉克莊跋蔡端明書唐人詩帖蔡公書唐人四絶句劉禹錫一李白二杜牧一後題慶歴五年季冬廿有九日甘)
(棠院飲散偶作丨丨)塗字(魏書祖瑩傳孝昌中於廣平主第掘得古玉印勅召瑩與李琰之令辨何世之物瑩云此是于闐國)
(王晉太康中所獻乃以墨丨丨觀之果如瑩言虞集題吳傳朋書聞宋阜陵欲易其九里松題至十數御筆墨而卒不能及因使丨)
(丨以金而署之)二字(魏書劉芳傳昔漢世造丨丨石經于太學學者文字不正多往質焉芳音義明辨疑者皆往詢訪故時人)
(號為劉石經又高祐傳又有人於零丘得玉印一以獻詔以示祐祐曰印上有籀書丨丨文曰宋壽壽者命也我𫉬其命亦是歸我)
(之徵李華訣論凡云八法學者悉善子有丨丨之訣至神之方所謂截拽也苟善斯字逸少伯英彼何人哉)依字(北齊書後)
(主紀時判文書各作丨丨不具姓名莫知誰也古今詩話瑞鷓鴣丨丨易歌若小秦王必須辨以虛聲乃可歌耳)宋字(北齊)
(書後主皇后穆氏傳后母名輕霄本穆子倫婢也轉入侍中宋欽道家欽道婦妬黥輕霄面為丨丨)萬字(隋書文學傳潘徽性)
(聰敏尤精三史善屬文秦孝王俊聞其名召為學士令為丨丨文并遣撰集字書名為韻纂書斷右軍隸書以一形而衆相丨丨皆)
(别休明章草雖相衆而形一丨丨皆同各造其極按皇象字休明梁簡文帝造金薄疏仰䨇蓮而獨慨覩丨丨而無由李翰通典序)
(馳驅百家日誦丨丨)熒字(隋書王劭傳劭上表言符命曰龍君象也鬭于熒陽者丨丨三火明火德之盛也)勒字(舊唐)
(書文宗紀開成二年太學立石壁九經上令翰林丨丨官唐元度復校字體)帖字(唐書選舉志宣父稱顔子不遷怒不貳過)
(謂之好學今試學者以丨丨為精通不窮旨義豈能知遷怒貳過之道乎劉克莊詩撰出騷詞奴宋玉寫成丨丨婢羊欣)明字
(唐書選舉志唐制取士之科其目有秀才有明經有俊士有進士有明法有丨丨有明算有史科)署字(唐書永王璘傳吳郡)
(採訪使李希言平牒璘璘因發怒曰寡人上皇子皇帝弟地尊禮絶今希言乃平牒抗威落筆丨丨何耶又王鉷傳鉷于第左建大)
(院文書叢委吏爭入求丨一丨累數日不得者丁晉公談錄王全斌曹彬收復西蜀全斌殺降兵三千人曹不從命但收其文案不)
(丨丨秦系詩漉酒迎賓急看花丨丨遲劉禹錫詩案牘來時惟丨丨風烟入興便成章)陟字(唐書韋陟傳韋以五采牋為書)
(記使侍妾主之以裁答受意而已皆有稭法陟惟署名自謂所書丨丨若五朵雲時人慕之號郇公五雲體)百字(唐書吕向)
(傳向字子回開元十年召入翰林兼集賢院校理工草隸能一筆環寫丨丨若縈髮然世號連錦書文心雕龍宋初文詠體有因革)
(莊老告退而山水方滋儷采丨丨之偶爭價一句之竒李洞詩書成丨箇丨庭轉幾遭燈吳融詩瓊瑶一丨丨千古見清機又詩餘)
(有丨丨令)碑字(唐書皇甫湜傳裴度修福光寺將立碑求文于白居易湜援筆立就度贈以車馬繒綵甚厚湜大怒曰自吾為)
(顧况集序未嘗許人今丨丨三千字三縑何遇我薄耶述異記倉頡蔵書臺有丨文二十八丨李斯識八字云上天作命皇辟迭王)
(水經注大扶城東北悉諸袁舊基丨丨傾低羊虎碎折唯司徒滂蜀郡太守騰博平令光丨丨所存唯此自餘殆不可尋庾信紇干)
(宏神道碑銘松門石起丨丨生金王建詩火盡轉分明青苔丨上丨吳融詩魏公丨丨封蒼蘚文帝泉聲落野田)忍字(唐書)
(孝友傳張公藝九世同居高宗有事泰山臨幸其居問本末書丨丨以對天子為流涕賜縑帛而去)摘字(宋史禮志凡廵省翰)
(林進號傳詩付樞密院每夕丨丨命衛士相應為識)黃字(宋史禮志舊郊丘神位板皆有司題署命王欽若改造之欽若奉板)
(便殿壇上四位塗以朱&KR0238;金字餘皆黑&KR0238;第一等金字第二等丨丨第三等以降朱字悉置&KR0238;匣覆以黃縑帝降階觀之元稹詩紫)
(毫飛札看猶濕丨丨新書和未成)朱字(見上神仙傳宫嵩師事仙人于吉隨吉于曲陽泉上遇天仙授吉青縑丨丨太平經)
(十部吉行之得道以付嵩神仙感遇傳崔生得仙翁符到京都試往人家皆不見因入内會劍南進太真錦繡乃竊其珍者上遂令)
(羅公遠作法以丨丨照之又盧二舅引李生北亭置酒一女子極麗視箜篌上有丨書十丨云天際識歸舟雲間辨江樹後汴州行)
(軍陸長源以女嫁之箜篌仍有丨丨視之果天際之句也盧綸詩丨丨靈書千萬軸蒼髯道士兩三人)寶字(宋史發皇后册)
(寳樂章丨丨煌煌册書燦燦玉海瓊章丨丨嫓墳襲經又景祐元年御筆篆寫律準字宋郊為之贊曰上聖稽古規庭閱視嘉御正)
(聲親銘丨丨王勃七夕賦上元錦書傳丨丨王母瓊箱薦金約李嶠請迎寺額表勝幡香蓋延丨丨于金門法鼓天花奉鸞書于象)
(闕崔融賀雨表捧瑶緘而風起迎丨丨而星流錢起詩丨丨比仙藥羽人寄紫荆王曾詩年年金殿裏丨丨帖宜春韓維太皇太后)
(閣詩鏤成丨丨題宫戶剪出名花趁御筵)鳳字(宋史皇太后册寳樂章煌煌丨丨玉氣宛延世說嵇康與吕安善每一相思千)
(里命駕安復來值康不在喜出戶延之不入題門上作丨丨而去喜不覺猶以為忻故作丨丨凡鳥也硯史晉硯見於顧愷之畫者)
(余嘗以紫石作之有如丨丨兩足者所謂鳳凰池也世俗呼為丨丨又參政蘇文簡家收唐長孫后納諫圖宫人於瑪瑙盤中托一)
(圓頭鳳池硯似晉製頭純直微凸如書丨丨晏殊謝飛白表文皇丨丨近愧于流芳炎帝穗書遠慚于逸品胡宿詩粉壁已沉題丨)
(丨酒壚猶記姓黃人)刺字(宋史兵志崇寕五年詔抑勒諸色人投軍者竝許自身及親屬人越訴其已丨丨仍竝改正宋景文)
(筆記余友楊備得古文尚書釋文讀之于是書訊丨丨皆用古文僚友不之識指為怪人李商隠詩丨丨從漫滅歸途尚阻修李覯)
(送古山人詩乍出山來言語拙莫將丨丨謁王公蘇軾與徑山維琳書適睡覺忽見丨丨驚歎久之范成大詩堆案書郵少登門丨)
(丨希)押字(宋史錢惟演傳惟演嘗語人曰吾平生不足者惟不得於黃紙上丨丨耳蓋未嘗歴中書故也又衛膚敏傳宣和六)
(年假給事中賀金主生辰七年復假給事中以行及將還金人所答國書欲以丨丨代璽膚敏力爭曰丨丨豈所以交鄰國論難往)
(復卒易以璽桯史余居負山在湓城之中慶元元年五月大雨隤山巔古冢出焉初有數甓流下其上刻如瑞草旁著字曰晉永寧)
(元年五月造又有匠者姓名曰張某下有文如丨丨押字之制世以為起於唐韋陟五朵雲而不知晉已有之梁溪漫志作詩押韻)
(是一竒荆公東坡魯直押韻最工而東坡尤精於次韻往返數四愈出愈竒如作梅詩雪詩丨暾丨叉字在徐州與喬太博唱和丨)
(粲丨數詩特工荆公和叉字數首和粲字數首亦皆傑作癸辛雜識古人丨丨謂之花丨印是用名丨稍花之如韋陟五朵雲是也)
(黃伯思記與劉無言論書魏晉以來法書至梁御府蔵之皆是朱异唐懷充沈熾文姚懷珍等題名於首尾紙縫間故或謂之押縫)
(或謂之押尾後人花押乃以草書記其自書故謂之丨丨范成大書懷詩眼目昏緣多丨丨胸襟俗為少吟詩)細字(宋史楊億)
(傳天性穎悟自幼及終不離翰墨善丨丨起草一幅數千言不加點竄顔氏家訓庾肩吾常服槐實年七十餘目看丨丨鬚髮猶黑)
(宣和書譜鈕約史傳不載善正書作丨丨使人喜見而忘倦蓋其字畫雖小而圓勁成就不乏精神為可喜者韓愈燈檠詩夜書丨)
(丨綴語言兩目多昏頭雪白李商隠詩雲孫帖帖卧秋烟上元丨丨如蠶眠蘇軾讀孟郊詩夜讀孟郊詩丨丨如牛毛陳師道古墨)
(行自書丨丨答邊臣萬里風塵入長算又敢書丨丨注魚蟲要傳華嚴八千偈陳傅良詩丨丨書全廢深杯酒勿親陸游詩丨丨閒)
(抄新酒方又篋有吳箋三百箇擬將丨丨寫春愁朱德潤詩芳情有意随流水丨丨無心學斷鴻)賜字(宋史吳淵傳拜資政)
(殿大學士封金陵侯丨錦繡堂忠勤樓大丨)清字(宋史張觀傳平生書必為楷字無一行草如其為人仁宗飛白書丨丨賜)
(觀以賞其節)鐫字(宋史司馬光傳蔡京撰姦黨碑石工安民當丨丨辭曰民愚固不知立碑之意但如司馬相公者海内稱)
(其正直今謂之姦邪民不忍刻也聞見錄常安民長安人以丨丨為業多收隋唐墨本亦能篆盧仝詩君到頭來憶我時金簡為吾)
(丨一丨)岳字(宋史岳飛傳范汝為䧟邵武江西安撫李回檄飛分兵保撫州飛遣人以丨丨幟立城門賊望見相戒勿犯又)
(李成將馬進敗走筠州飛抵東城設伏以紅羅為幟上刺丨丨選騎二百隨幟而前賊易其少薄之伏發賊敗走降者八萬餘人)
漢字(遼史皇子表寧王長沒世宗第三子敏給好學通契丹丨丨能詩金史章宗紀習本朝語言文字及丨丨經書蒙韃備錄)
(文書中用于他國者皆用回鶻字于金國往來却用丨丨姚燧河南李氏先德碣銘元貞始年表賀聖節獨書丨丨庶其尊禮斯文)
(者惟恭)訛字(元史泰不華傳嘗重𩔖復古編十卷考正丨丨于經史多有據又譌同顔氏家訓大同之末訛替滋生蕭子雲)
(改易字體邵陵王頗行丨丨前上為草能傍作長之𩔖是也李孝光三衢守馬昂書壘詩春秋丨丨變亥豕宋楚方言作箕籮)繁
字(尹文子支庶丨丨長幼不亂昌國也又薛有成詩露迹垂丨丨天哀灑麗文又煩同史通漢書張蒼傳云年老口中無齒此句)
(内去年及口中可矣以六字成句而三字妄加此為丨丨也)女字(孔叢子衛將軍文子之内子死復者曰臯媚女復子思聞)
(之曰此丨氏之丨非夫氏之名也婦人于夫氏以姓氏稱禮也)創字(春秋元命苞倉頡丨丨天為雨粟鬼為夜哭)母字
(易林有莘季女為王妃后貴夫壽子丨丨四海)祕字(漢武帝内傳上元夫人命侍女紀離容到扶廣山勅青真小童出六甲左)
(右靈飛致神之方紀離容至云尊母欲得金書丨丨六甲靈飛左右策精之文輙封一通付信雲笈七籖紫陽真人周義山乃到桑)
(林登扶廣山遇青真小童君受金書丨丨)定字(論衡蘭臺令史職校書丨丨)疏字(論衡婦人丨丨者子活數乳者子死)
(何則疏則氣渥子堅彊數則氣薄子軟弱也)銘字(三輔黃圖太上皇微時佩一刀長三尺上有丨丨難識王褒明慶寺石壁)
(詩石生丨丨長山久谷神虛)制字(釋名老而不死曰仙仙遷也遷入山也故其丨丨人旁作山也又舅謂姊妹之子曰甥甥)
(亦生也出配他男而生故其丨丨男旁從生也鄭錫日中有王字賦罄六合以為王統三才而丨丨朱子語𩔖古人丨丨先制得心)
(字性與情皆從心鄭元祐詩蒼頡四目通神明丨丨以來幾變更)衆字(釋名文者會集衆綵以成錦繡會集丨丨以成辭義)
(如文繡然也)井字(釋名周制九夫為井其制似丨丨也閻苑述賢亭賦按丨丨九宫之法本河圖八卦之詳楊萬里暮行田)
(間詩新秧亂插如丨丨却道山農不解書)異字(會稽典錄朱育山陰人少好竒字凡所特逹依體象𩔖造作丨丨千名以上育)
(後仕為東觀令加位侍中推刺占射文藝優絶酉陽雜俎丨丨境山西有石壁壁間千餘字色黃不似鐫刻狀如科斗莫有識者)
外字(神仙傳王遠明天文圖䜟河洛之要漢孝桓帝聞之使郡國逼載詣京師乃題宫門扇四百餘字皆紀方來帝惡之使人)
(削之丨丨適去内字復見墨皆徹入木裏)内字(見上雲笈七籖支子元告裴君曰冬至之日日中時天真衆仙詣方諸東華大)
(宫見東海青童君刻定衆仙籍金書丨丨)刻字(神仙傳少君見武帝有故銅器因識之曰齊桓公常陳此器于寝座帝按言觀)
(其丨丨果齊之故器也上官昭容三會寺記釋子談經處軒臣丨丨留張籍少年行日日鬭雞新市裏贏得寳刀重丨丨虞集賦石)
(竹詩丨丨欲尋金錯落析旌如織翠交加)合字(世說人餉魏武一杯酪魏武噉少許蓋頭上題丨丨以示衆楊修便噉曰公教)
(人噉一口也復何疑筆談調琴須用筦色丨丨定宫絃)活字(世說楊德祖為魏武主簿時作相國門始構榱桷魏武自出看)
(使人題門作丨丨便去楊見即令壊之既竟曰門中活闊字王正嫌門大也螢雪叢說吳處厚嘗作剪刀賦云去爪為犧救湯王之)
(旱歲斷鬚燒藥活唐帝之功臣當時屢竄易唐帝上一字不妥帖因看游鱗頓悟丨丨不覺手舞足蹈)卍字(净住子苦修萬)
(行常願具足得佛胸丨丨相)覈字(文心雕龍精約者丨丨省句剖析毫釐者也)上字(文心雕龍效竒之法必顛倒文)
(句丨丨而抑下中辭而出外回互不常則新色耳姜夔續書譜用筆有緩有急有有鋒有無鋒有承接丨丨有牽引下字乍徐還疾)
(勿往復收緩以效古急以出竒)隔字(文心雕龍䨇聲丨丨而每舛疊韻雜句而必暌)捶字(文心雕龍丨丨堅而難移結響)
(凝而不滯此風骨之力也)剖字(文心雕龍練才洞鑒丨丨鎖響識始闊略隨音所遇)招字(文心雕龍賦也者受命於詩人)
(丨丨於楚辭也)虛字(詩品邇來作者句無虛語語無丨丨牽攣補衲蠧文已甚自然英旨罕遇其人)帶字(書品若探妙測)
(深盡形得𫝑烟花落紙將風彩丨丨欲飛疑神化之所為非人世之所學)石字(水經注建寧四年于敖城西北疊石為門以遏)
(渠口謂之石門廣十餘丈西去河三里石銘云建寧四年十一月黃場石也而主吏姓名磨滅不可復識魏太和中又更修之撤故)
(增新丨丨淪落無復在者江總修心賦蘊大禹之金書鐫暴秦之丨丨雲笈七籖道告阿丘曾曰汝前生與南極尊神同在禪黎世)
(界于丹陵之舍栢林之下同發道意爾時南極執汝右手俱題赤石以記姓名南宫即書汝筆跡題于南軒今猶尚在丨丨亦存)
損字(水經注汝陽縣故城南有汝水枝流闞駰曰本汝水别流其得枯竭號曰死汝水故其字無水余按汝女乃方俗之音故)
(字隨讀改未必一如闞氏之說以窮通丨丨也白居易詩今日開篋看蠧魚丨文丨)幼字(水經注武平縣故城西南有漢尚書)
(虞詡碑碑題云虞君之碑諱詡字定安按范曄漢書詡字升卿定安蓋其丨丨也)俗字(顔氏家訓晉宋以來多能書者故其)
(時俗遞相染尚所有部帙楷正可觀不無丨丨非為大損王羲之題衛夫人筆陣圖後夫書先須引八分章草入隸字中發人意氣)
(若直取丨丨不能先發)謎字(顔氏家訓潘陸諸子離合詩賦拭卜破字經及鮑照丨丨皆取會流俗不足以形聲論之也叚)
(成式寺塔記招福寺徵釋門古今丨丨)善字(中說常名之季弟名靜薛收字之曰保名子聞之曰薛生善字矣靜能保名有)
(稱有誠又趙一非草書徵聘不問此意考績不課此字徒丨丨既不逹於政而拙草又無損於治黃庭堅答曹荀龍書作賦要讀左)
(氏前漢其精密其佳句丨丨皆當經心略知某處可用則下筆時源源而來矣)示字(歐陽詢三十六法借換如醴泉銘祕字就)
(丨丨右點作必字左點此借換也黃庭經庭字巍字亦借換也又如靈字法帖中或作罡或作小亦借換也又如蘇之為蘇秋之為)
(秌鵝之為鵝為䳘之𩔖為其字難結體故互換如此亦借換也所謂東暎西帶是也)題字(隋遺錄大業十二年帝將幸江都飛)
(白丨二十丨賜守宫女云我夢江都好征遼亦偶然但存顔色在離别只經年盧照隣悲昔遊文丨丨于扶風之柱繫馬于驪山之)
(松李邕普光王寺碑嘉寺旁之立名寵聖札之丨丨許渾行次關西詩還同長卿志丨丨滿河橋杜荀鶴廢宅詩蘚斑丨丨壁花發)
(帶巢枝蘇軾答陳師中書山水窮絶處往往有軾丨丨黃伯思跋韋鶠十馬圖後韋鶠十馬後有元和李丞相吉父丨丨眞佳蹟也)
(楊萬里詩壁間丨丨知誰語醉把殘燈仔細看)苐字(朝野僉載裴元質舉進士夜夢一狗從竇出挽弓射之其箭遂撆以為不)
(祥夢神解之曰苟丨丨頭也弓者丨丨身也箭者丨丨竪也有撆為苐也尋唱第)巴字(元和郡縣志渝州古巴國閬白二水)
(曲折如丨丨故謂之巴陰鏗詩丨水縈非丨楚山斷𩔖書楊烱唐恒州刺史建昌公王義童神道碑岡巒紛糾天彭䨇闕而作門珠)
(貝浮沉丨水三㢠廻而成丨宋之問送田道士使蜀投龍詩蜀門峯𫝑斷丨丨水形連王維送崔太守詩霧中遠樹刀州出天際澄江)
(丨丨回戴叔倫詩江分丨丨水樹入夜郎烟盧綸送從叔程歸西川幕詩浪依丨丨息風入蜀關清吳融送僧詩丨丨江流一棹㢠廻)
戩字(書斷唐太宗工穎師虞世南常患難于戈法一日書丨丨乃空其戈世南取筆填之以示魏徵曰朕學世南似盡其法卿)
(看之公曰天筆所臨萬象不能逃其形非臣書所可擬仰觀聖作惟丨丨戈法頗逼真上深歎公為藻識)誤字(書斷南齊王僧)
(虔論書云從祖中書令珉筆力過於子敬舊品云有四匹素自朝操筆至暮便竟首尾如一又無丨丨子敬戲云弟書如騎騾駸駸)
(恒欲度驊騮前書史樂毅論智永跋梁世摹出天下珍之其間書丨兩丨遂以雌黃治定然後用筆今世無此改丨兩丨本流傳余)
(於杭州天竺僧處得一本上有改丨兩丨又不闕唐諱是梁本也李公麟璇璣圖序回文詩圖代久傳訛頗有丨丨亦輙證改一二)
(其他闕謬不欲以意足之陸游詩古文講聲形丨丨辨魯魚)戲字(書錄宋明帝科簡舊秘并遣使三吳鳩集散逸詔虞和等)
(更加編次有紙書丨丨一帙十二卷)沿字(論語筆解浴乎沂浴當為沿字之誤也周三月夏之正月安有浴之理哉)驂字
(論語筆解立則見其參於前也參古丨丨子張問行故仲尼喻以車乘立者如御驂在目前)龜字(名畫記古先聖王受命應)
(籙則有丨丨效靈龍圖呈寳盧照隣樂府雜詩序升堂入室踐丨丨以長驅藏翼蓄鱗展龍圖以高視崔融賀石龜負圖表黃轅東)
(省河獻龍書蒼頡南廵洛呈丨丨)約字(名畫記書畫道殊不可渾詰書即丨丨以言價畫則無涯以定名)集字(韋述)
(叙書錄開元十六年五月内出二王眞蹟及張芝張旭等眞蹟總一百五十卷付集賢院令丨丨榻集進)行字(書法要錄武平)
(一法書記云平一齠齔之歲見育宫中切覩先后閱法書數軸將搨以賜藩邸時見宫人出六十餘函於億歲殿曝之多裝以鏤牙)
(軸紫羅褾云是太宗時所裝其中有故青綾褾玳瑁軸者云是梁朝舊蹟褾首各題篇目丨丨等數章草書多於其側帖以眞字楷)
(書每函可二十餘卷别有一小函可有十餘卷宣和書譜王荆公作丨丨率多淡墨疾書未嘗經意又音杭法書記豫州刺史東海)
(徐公嶠之季子浩竝有獻之之妙待詔金門家多法書見託斯題其篇目丨丨列之如後)壁字(法書要錄壁書蕭字者梁侍中)
(蕭子雲之飛白也韓晉公領浙西之歲得于建業佛寺置之南徐官舍函以屋壁俯瞰坐隅及晉公入贊廟謩啟於私第朱方官吏)
(俟其代者完葺舊府圬墁故堂吏人以丨丨昏蒙方以堊埽塗上時故殿中李侍御士舉為部從事以晉公翰墨代無等儔自護壁)
(書舒榻于下耽玩研味略無巳時)蕭字(見上玉海崔備有蕭子雲飛白丨丨記事文𩔖聚梁武帝造寺令蕭子雲飛白大書)
(丨丨至今一字存焉張延賞于江南得蕭子雲壁書飛白丨丨一匣以歸洛陽授張諗諗置之修善里結亭號曰蕭齋李約壁書丨)
(丨贊蕭子雲飛白古法妙絶冠時雖名存傳記而迹絶簡素帷建鄴之壁餘此丨丨焉贊曰子雲臣梁丨丨逾貴點畫均豐姿形端)
(異)詠字(國史補近代丨丨有蕭昕寓言有李紆)聻字(酉陽雜俎俗好於門上畫虎頭書丨丨謂陰刀鬼名可息疫癘)
(也)梵字(酉陽雜俎蝗腹有丨丨云自西天來世傳蝗食苖由吏貪殘所召身黑頭赤者武官頭黑身赤者文官王維詩楚詞)
(共許勝揚馬丨丨何人辨魯魚叚成式聯句翻了西天偈燒餘丨丨香皮日休包山詩老僧三四人丨丨十數卷)勅字(酉陽)
(雜俎高宗初扶床將戲弄筆左右試置紙于前乃亂畫滿紙角邊畫地成草書丨丨太宗遽令焚之不許傳外東觀餘論王逸少十)
(七帖廼先唐石刻本今世間有二其一于卷尾有丨丨及褚遂良解如意校定者人家或得之其一即此本也竇鞏詩南州風土滯)
(龍媒黃紙初飛丨丨來王建宫詞一一旁邊書丨丨中官送與大臣家羅鄴吳王古宫井詩拾得玉釵鎸丨丨當時恩澤賜誰來謝)
(翺詩織紋宛轉丨丨新)杳字(南部烟花記隋煬帝嘗會飲為折字令左右取離合之意謂杳娘曰我取丨丨為十八日宫婢)
(羅羅侍立分羅字為四維)拆字(見上玉堂雜記謝石善丨丨有士人戲以乃字為問石曰及字不成君終身不及第有人遇于)
(塗告以婦不能産書日字于地石曰明出地上得男矣夷堅志謝石丨丨名聞京師)九字(唐闕史魯書生裴休尚古好竒有親)
(表宰曲阜得古器曰盎有古篆丨丨不能辨兗州有書生姓魯能辨八體書召至出盎示之曰此大篆也頗嘗學之是丨丨曰齊桓)
(公會於葵丘歲鑄邑宰大竒其說及以篆騐則字𫝑存焉畫史有麟鳳圖半篆半隸以丨丨九行為率)山字(本事詩國初長)
(孫太尉見歐陽率更姿形麽陋嘲之曰聳膊成丨丨埋肩畏出頭誰令麟閣上畫此一獮猴書史唐司議郎陸柬之書頭陀寺碑前)
(少兩幅𫉬於吳郡世未有此書内空丨丨後筆以氏族志檢之父名山才及王詵處收錢氏陸臨蘭亭皆空丨丨輟耕錄丨丨門在)
(興聖宫後延華閣之正門也范成大詩攢眉輙作丨丨啾耳唯聞水聲郝經詩麻葉薄且聳丨丨缺乃覆)永字(翰林禁經丨丨)
(八法自崔張鍾王傳授所用該於萬字智永發其旨趣授虞世南韓方明授筆要說清河公雖云傳筆法於張旭長史世之所傳得)
(長史法者唯有得丨丨八法次有五執筆已下竝未之有前聞者乎寳章待訪錄唐辨才弟子草書千文黃麻書在龍圖閣直學士)
(吳郡滕元發處滕以為智永書某閱其前空兩才字全不書固以疑之後復空丨丨遂定為辨才弟子所書故特闕其祖師二名耳)
楷字(宣和書譜張芝每作丨丨則曰怱怱不暇草書又詹鸞作丨丨小者至蠅頭許位置寬綽有大字法書唐韻極有功慕吳)
(彩鸞故名焉金石錄右大覺寺碑陰題銀青光禄大夫臣韓毅隸書蓋今丨丨也庾肩吾曰隸書今之正書也張懷瓘六體書論亦)
(云隸書者程邈造字皆眞正亦曰眞書自唐以前皆謂丨丨為隸至歐陽公集古錄誤以八分為隸書自是舉世凡漢時石刻皆目)
(為漢隸廣川書譜開元中陸元悌奉詔檢校言右軍真行惟有黃庭告誓知非丨丨矣天寳末又為張通儒盗去莫知所在廼知舊)
(書不傳今所傳者特後世重搨疊摹不得其真久矣曾鞏尚書省郎官石記跋張顛草書縱放可怪此序獨丨丨精勁嚴重出於自)
(然)了字(宣和書譜吳彩鸞自言西山吳眞君之女太和中進士文簫客鍾陵中秋夜彩鸞在歌場中簫心悦之遂偕往簫拙)
(於為生彩鸞小楷書唐韻一部市五千錢為餬口計不出一日間丨十數萬丨非人力可為也)人字(宣和書譜王濛論章草作)
(丨丨法趯之欲利按之欲輕世以濛為知言)逸字(宣和書譜劉正夫喜書法多作行書好與人論字然平生不泥於此亦不)
(求人知所書字間有被旨承命為碑刻者以是傳于世者絶少晚年間作丨丨獨藏於家眺𥙷之詩詔卑千金訪遺逸遺文丨丨往)
(往出)情字(會要重陽節唐德宗賦詩勅應制同用丨丨)安字(會要至德三年改安上門曰先天門及坊門有丨丨者悉)
(改俄復舊)黎字(會要祕書丞朱正臣言前通判廣州竊見蕃商多往交州貿市齎丨丨及砂鑞錢至州泉志天鎮錢文曰天鎮)
(福寳背文有一丨丨在穿上)填字(賈魏公談錄李紆侍郎放舉人命筆吏勒紙書榜未及丨禮部貢院丨吏得疾令史王㫤)
(亦善書詔令終其事玉海至道元年新作上清宫成御書額以金丨其丨賜之車駕臨幸二年相國寺三門成上親書額金丨丨賜)
(之)柳字(宋景文筆記古文卯本柳字後借辰夘之夘北本别字後借為西北之北虞翻笑康成不識古文以夘為昧訓北曰)
(北猶别也)着字(丁晉公談錄太祖宣曹彬潘美曰命汝收江南又顧曹曰不得似西蜀時亂殺人曹徐奏曰曩日西川元不是)
(臣要殺降卒緣臣商量固執不下臣見收得當日文案臣元不肯丨丨)秦字(集古錄丨篆遺文纔二十一丨其文與嶧山碑)
(泰山刻石二世詔語同而字畫皆異惟泰山為眞李斯篆耳此遺者或云麻温故學士於登州海上得片木有此文豈杜甫所云棗)
(木傳刻肥失眞者耶)打字(歸田錄今世言語之訛而舉世君子小人皆同其謬者惟丨丨耳其義本謂考擊故人相毆以物相)
(擊皆謂之打而又造金銀器亦謂之打可矣至于打船打車打魚打水打飯打衣糧打傘打黏打量打試觸事皆謂之打而徧檢字)
(書了無此字其義主考擊之打自音謫耿不知因何轉為丁雅也)脫字(六一詩話陳舍人從易偶得杜集舊本至送蔡都尉)
(詩云身輕一鳥其下丨一丨陳公因與數客各用一字補之或云落或云疾或云起或云下莫能定其後得一善本乃是身輕一鳥)
(過陳公歎服以為雖一字諸君亦不能到也蘇軾詩如觀老杜飛鳥句丨丨欲補知無緣)牙字(劉貢父詩話今人謂駔&KR0008;為牙)
(本謂之互即主互市事也唐人書互作㸦㸦似丨丨因轉為牙)也字(貢父詩話詞人以丨丨作夜音杜云青袍也自公白公云)
(也向慈恩寺裡遊不可如字學也書史歐陽詢草書丨丨末筆倒麽不見其所出余家得貞觀御府右軍三帖末後一帖丨丨乃歐)
(法所出)如字(見上懶真子二十八宿韻略宿音秀亢音剛氏音低觜音訾皆非當丨其丨呼也東齋記事古者字未有反切)
(故訓釋者但曰讀丨某丨而已)於字(欒城遺言公言場屋之敝曰昔南省賦題官韻丨丨舉子程文云何以加於其文中選後)
(詩韻有同者或曰何以更加於大抵場屋多此𩔖也)道字(金壺記虞世南曰余昔夢吞筆後夢張芝指一丨丨方悟其書也李)
(白對酒詩青黛畫眉紅錦靴丨丨不正嬌唱訛)聖字(金壺記杜伯度章草時稱丨丨)藝字(圖畫見聞志郭熙河陽人熙寧)
(初為御史院丨丨工畫山水寒林)使字(資暇錄古文丨丨作山八子左氏傳言行李乃是行使後人誤為李字)慶字
(字林丨丨音丘映切賀也又音卿禍福也又音羌考詩書慶皆當音羌)之字(湘山野錄太祖將築外城幸朱雀門指門額問)
(趙普曰何不祗書朱雀門須著丨丨安用普云語助太祖曰之乎者也助得甚事事文𩔖聚蘭亭凡二十八行三百二十四字字有)
(重者皆搆别體就中丨丨最多乃有二十許箇變轉悉異遂無同者吾衍學古篇延陵季子十字碑人謂孔子書其文曰嗚呼有吳)
(延陵君子之墓按古法帖止云嗚呼有吳君子而已篆法敦古可信今此碑妄增延陵之墓四字除丨丨外三字是漢人方篆不與)
(前六字合又且音君子字作季子漢器蜀郡洗郡字半爿正與此碑君字同蓋用此法也以季字音君字顯見其謬劉昭禹詩漆燈)
(尋黑洞丨丨上危峯方干詩師在西巖最高處路尋丨丨見禪關)海字(夢溪筆談樂毅論石本随入昭陵朱梁時耀川節度)
(使溫韜發昭陵得之復傳人間本朝入高紳學士家紳子安世為錢塘主簿余嘗見之時石已破缺末後獨有一丨丨者是也古今)
(詩話秦少游千秋歲末云春去也飛紅萬點愁如海山谷嘗歎其句意之善欲和之而以丨丨難押陳無己言此詞用李後主問君)
(都有幾多愁恰似一江春水向東流但以江為海耳)無字(夢溪筆談古之善歌者謂當使聲中丨丨字中有聲字有喉唇齒舌)
(等音不同當使字字舉本皆輕圜悉融入聲中令轉換處無磊塊蕭國寳詩簡盡殘經丨丨悟覺來幡動不關風李羣玉詩野廟向)
(江春寂寂古碑丨丨草芊芊眺補之謁岱寺詩初疑丨丨碑瑩潔誰敢文耶律楚材詩刻燭賦成丨丨句按徽彈徹沒弦琴)摹
字(書史智永千文唐粉蠟紙搨書内一幅麻紙是眞跡末後一幅上有䨇鈎丨丨與歸田賦同意也韋昭鼓吹曲肉角步郊畛圖)
(䜟丨文丨)長字(書史論蘭亭蘇耆第二本少丨丨世傳衆本皆不及丨丨其中二筆相近末後捺筆鈎㢠廻筆鋒直至起筆處懷)
(字内折筆摺筆捺筆皆轉側褊而見鋒暫字内斤字足字轉筆賊豪随之於斫筆處賊豪直出其中世之摹本未嘗有也)真字
(寳章待訪錄顔眞卿疎拙帖麻紙書丨丨清勁秀發亦與李大夫時顔責硤州别駕此顔第一帖也陳師道送蘇迨詩丨丨飄揚今)
(有種清談絶倒古無傳)榜字(海岳名言世人多寫大字時用力捉筆字愈無筋骨神氣作圓筆頭如蒸餅大可鄙笑要須如)
(小字鋒𫝑備全都無刻意做作乃佳自古及今余不敏實得之丨丨固已滿世自有識者知之)刷字(海岳名言海岳以書學博)
(士召對上問本朝以書名世者凡數人海岳各以其人對曰蔡京不得筆蔡卞得筆而乏逸韻蔡襄勒字沈遼排字黃庭堅描字蘇)
(軾畫字上復問曰卿書如何對曰臣書丨丨)描字(見上墨池璅錄米元章嘗評黃庭堅為丨丨亦是好勝遇敵也)排字
(見上)釜字(泊宅編符建間有杭州學教授出易題誤寫坤為釜作金字一學生知其非佯為未喻抱經上請教授因立義以酬)
(之生徐曰先生所讀恐是建本據此監本乃是丨丨教授大慙鳴鼓自罰)赴字(石林詩話王荆公編百家詩𨕖從宋次道借本)
(中間有暝色赴春愁次道改丨丨作起字荆公復定為丨丨語次道曰若是起字人誰不能到次道以為然)好字(螢雪叢說)
(嘗觀進士同年錄江南人習尚機巧故其小名多是丨丨足見自高之心江北人大體任眞故其小名多非佳字足見自貶之意白)
(居易詩思量丨丨斷君腸耶律楚材詩丨丨好詩獨我得不來賡和擬胡為)酒字(螢雪叢說徽宗政和中建設畫學以古人)
(詩句命題嘗試竹鎖橋邊賣酒家人皆向酒家上着工夫惟一善畫但于橋頭竹外掛一酒帘書丨丨而已便見得酒家在竹内也)
(果中魁𨕖)涯字(螢雪叢說涵泳聖涯詩蓋出唐史文藝叙傳也三字皆仄一字是平不免以丨丨為押然丨之一丨而見于三)
(韻五支魚竒反十三佳宣佳反九麻牛加反)雙字(芥隠筆記荆公金陵懷古詩逸樂安知與禍雙丨丨最佳史龜筴傳禍與)
(福同刑與德雙聖人察之以知吉石林詩話詩下丨丨極難須使七言五言之間除去五字三字外精神興致全見于兩言方為工)
(妙)而字(芥隠筆記荆公在歐公坐分韻送裴如晦知吳江以黯然消魂惟别而已分韻時客與公八人老蘇得丨丨押談詩)
(究乎而荆公乃又作丨丨二詩王蘇之憾未必不稔於此也)下字(芥隐筆記洪氏辨證謂急急能鳴雁輕輕不下鷗能鳴用)
(莊子不下用列子語於此見其用出處丨丨之法吕氏童蒙訓老杜歌行與長韻列詩後人莫及而蘇黃用韻丨丨用故事處亦古)
(所未到滄浪詩話學詩丨丨貴響造語貴圓)歸字(芥隠筆記荆公詩綠攪寒蕪出紅争暖樹歸妙甚丨丨蓋用老杜紅入桃)
(花嫩青歸柳葉新李白寒雪梅中盡清風柳上歸意)受字(芥隠筆記老杜丨丨進字逗字最用工夫吹面受和風脩竹不受暑)
(飛燕受風斜野航恰受兩三人樹濕風凉進山谷進風凉殘生逗江漢遠逗錦江波)進字(見上楊萬里詩吳綾縫嚢染菊水蠻)
(砂塗印題丨丨)界字(芥隐筆記徐凝用丨丨天台山賦瀑布飛流而界道所以凝有界破青山色孰謂其惡而無所自耶)&KR0915;
字(芥隐筆記退之與崔十六詩前計頓乖張居然見眞&KR0915;丨丨字書云偽物也蓋出韓非子齊伐魯索讒鼎魯以其&KR0915;往齊曰鴈)
(魯曰眞也古止用鴈字)花字(聞見後錄近有自西南夷得韋臯授故君長牒于臯位下書若臯字復塗以墨蓋臯丨丨也本)
(朝韓魏公書丨丨寫成琦字復塗以墨尚可辨亦此體也)畤字(直方詩話趙德麟名令畤東坡作秋陽賦云越王之孫有賢公)
(子宅於不土之里而咏無言之詩蓋丨丨也坡云且教人别處使不得)練字(葛常之詩話作詩在于丨丨如老杜飛星過水)
(白落月動沙虛是丨中間一丨地坼江帆稳天清木葉聞是丨末後一丨珊瑚鈎詩話詩以意為主又須篇中練句句中丨丨乃為)
(工練同鍊皮日休論詩百丨成丨千練成句)過字(珊瑚鈎詩話杜甫贈蔡希魯詩身輕一鳥過力在一丨丨徐步詩云花蘂)
(上蜂鬚力在一上字)白字(珊瑚鈎詩話世傳丹砂煉為黃金以染筆入石不去名曰紅沫予侍先人官歴陽嘗覽李翔作丨丨)
(書霸王廟碑而其法不傳亦紅沫之𩔖歟)壓字(雲麓漫抄李太白詩吳姬壓酒喚客嘗說者以為工在丨丨上殊不知吳人方)
(言有旋壓酒子相待之語)亞字(青箱雜記陳亞自為丨丨謎曰若教有口便啞且要無心為惡中間全沒肚腸外面強生稜角)
落字(竹坡詩話蔡伯世作杜少陵正異如峽雲籠樹小湖日落船明以落為蕩以余觀之不若丨丨為佳耳又春色浮山外天)
(河宿殿陰以宿為沒沒字不若宿字之意味深遠)尖字(彦周詩話作詩押韻是一巧中秋夜月詩押丨丨數首之後有婦人)
(云蚌胎光透壳犀角暈盈尖)瞻字(鶴林玉露蘇子曕謫儋州以儋與丨丨相近也子由謪雷州以雷字下有田字也黃魯直)
(謪宜州以宜字𩔖直字也此章子厚騃謔之意當時有術士曰儋字從立人子瞻其尚能北歸乎雷字雨在田上承天之澤也子由)
(其未艾乎宜字乃直字有蓋棺之義也魯直其不返乎後子瞻北歸至毘陵而卒子由退老於潁十餘年乃終魯直竟卒於宜)農
字(讀書偶見田家以建辰月祭靈星以求農耕靈星是天田星在于辰位故丨丨從辰)解字(讀書偶見陳后山云金陵人喜)
(丨丨以同田為富分貝為貧事文𩔖聚臨卭費孝先因字以决吉凶然一字而數人占得之其應不同有一郎官占得一丨丨尋出)
(守解州一舉子亦得丨丨是年為本府魁一不肖子亦得丨丨俄以屠牛被刑牛角有刀解牛也世莫可曉)覆字(揮麈前錄)
(舊例書札止云啟雖行高而位崇者不過曰頓首再拜而已非父兄不施丨丨)呂字(竹坡詩話西湖詩寺所存無幾惟南山靈)
(石猶是舊屋有道人題詩屋山而去字畫𩔖李北海其詩云南塢數回泉石西峰幾叠烟雲登携孰以為侣顏寓李甲蕭耘後好事)
(者譯之前一句乃丨丨第二句是洞字第三句賓字是洞賓與三人者來耳硯譜澤州道人吕翁作澄泥硯堅重如石手觸輙生暈)
(上著丨丨)始字(西溪叢語丨丨一卷勸學一卷蔡邕撰)肥字(西溪叢語周易遯卦肥遯无不利丨丨古作&KR1446;與古蜚字)
(相似即今之飛字後世遂改為丨丨九師道訓云遁而能蜚吉孰大焉又如字梅堯臣詩世人作丨丨正如論饅頭厚皮雖然佳俗)
(物已可羞黃庭堅代書詩得書報平安丨丨如棲鴉又程俱詩雞大亦丨丨不遭無事烹)覺字(丹陽詩杜子美西郊詩云無人)
(競來往或云無人與來往或云無人覺來往競與皆常談丨丨非子美不能道也)敲字(丹陽集賈島携新文謁韓愈愈贈詩)
(皆島未儒服時也洎愈教島為文遂棄浮屠學舉進士摭言載島初赴名場於驢上吟烏宿池邊樹僧敲月下門遇權京尹韓吏部)
(呵喝而不覺洎擁至馬前則曰欲作丨丨又欲作椎字神遊詩府致衝大官愈曰作丨丨佳矣是時島識韓已久使未相識愈豈教)
(其作丨丨耶)美字(老學菴筆記慈聖曹太后工飛白蓋習觀昭陵落筆也先人舊蔵一丨丨經二尺許筆𫝑飛動用慈壽宫)
(寳)欠字(老學菴筆記晏尚書景初作一墓誌以示朱希眞希眞曰甚妙但似丨四丨景初苦問之希眞指有文集十卷字下)
(曰此處欠又問丨何丨曰當增不行於世四字景初遂增藏於家三字)舞字(黃常明詩話坡有白衣送酒舞淵明人有疑丨)
(丨太過者及觀庾信答王褒餉酒云未能扶畢卓尤足舞王戎蓋有所本齊東野語唐樂府雜錄云丨有丨以舞人亞身於地布成)
(字也)斸字(䂬溪詩話舊觀臨川集肯顧北山如慧約與公西崦斸莓苔愛其丨丨有力後讀杜集當為斸青冥藥許隣人斸退)
(之詩翁憔悴斸荒棘窖溪斸林橜子厚戒徒斸雲根雖一字之法不無所本)餳字(䂬溪詩話劉禹錫云作詩押韻須要有出)
(處近欲押一丨丨六經中無此字惟周禮吹簫處注有此一字終不敢押予按禹錫書亊詩云湖魚香勝肉官酒重於餳何嘗按六)
(經所出耶嬾真子唐人作寒食詩欲押丨丨以無出處遂不用殊不知出于六經及楚辭也)風字(硯譜會稽有老叟云右軍)
(之後持一丨丨硯大尺餘色正赤用之不减端石云右軍所用者石揚休以錢二萬得之又丁恕有水精硯大纔四寸許為丨丨樣)
(端溪硯譜硯之形製曰平底丨丨曰有脚丨丨曰垂裙丨丨曰古樣丨丨曰琴足丨丨又宣和初御府降樣造形若丨丨如鳳池樣)
(但平底耳蘇軾書贈王十六十六及第當以鳳咮丨丨大硯與之王惲覓丨丨硯詩嘗聞右軍硯丨丨琢手奢)殷字(泉志董逌)
(曰建州王氏錢面文天德重寳背文穿上有丨丨按王延政以建州建國稱殷故幕文為丨丨)泉字(泉志大錢五十有穿上一)
(星者有丨丨)土字(泉志永安丨丨錢面文永安五銖幕文有一丨丨經九分重二銖)妙字(嬾真子荆公字解丨丨云)
(為少為女為无妄少女即不以外傷内者也莊子云綽約若處子注云處子不以外傷内公之言蓋出于此賈島送僧歸天台詩丨)
(丨研磨講應齊智者蹤蘇軾書林逋詩後遺篇丨丨處處有步繞西湖看不足)中字(清波雜志徽宗嘗命米芾以兩韻詩草書)
(御屏次韻乃押丨丨行筆自上至下其直如線上稱賞曰名下無虛士芾即取所用硯入懷墨汁淋漓奏曰硯經臣下用不敢復進)
(御臣敢拜賜)籀字(廣川書跋延陵季子墓字世傳仲尼書今入淳化觀帖中其字如書簡牘不𩔖豐碑石柱上所刻也書亦)
(少異於籀文疑當吳季子時書文宜盡從籀又夫子未嘗至吳是非不可考也唐人刻此十字丨丨極大不知一書而傳于世者大)
(小不同何哉)曰字(東觀餘論長安人有得陳思王眞跡鷂雀賦者賦之首既書賦目復冠以丨丨此殆妄人錄𩔖書中子建)
(此賦書之故妄去丨丨其陋如此)理字(朱子語𩔖問道與理如何分曰道字宏大丨丨精密)仁字(朱子語𩔖二程先生)
(之前學者全不知有丨丨凡聖賢說仁處不過只作愛字看了自二先生以來學者始知理會丨丨不敢只作愛說)乞字(桯史)
(山谷寫范孟博傳柴中守詩曰郡丞嗜好殊世人投箋丨丨傳兒孫平生孟博是知己筆下寫出精神騫)鴈字(桯史劉儗岳陽)
(樓詩八月書空丨丨聫岳陽樓上俯晴川陳陶詩列國山河分丨丨一門金玉盡龍驤蘇軾虛飄飄詩蜃樓百尺横滄海丨丨一行)
(書絳霄朱子詩據鞍又向岡頭望落日天風丨丨斜真山民漁浦晩秋詩鴈字不將鄉信寫蛩聲空和旅吟愁僧惠洪詩丨丨初成)
(春有信烟鬟空好雨無蹤)換字(禁臠七言第五字反其平側欲其氣挺然如田中誰問不納履坐上適來何處蠅負鹽出井此)
(溪女打鼓發船何處郎今俗謂之丨丨拗句法癸辛雜識咸淳之末江東謹思熊瑞諸人倡為變體竒詭浮豔精神煥發用莊列之)
(語時人謂之丨丨文章)紫字(瑯嬛記張華遊於洞宫宫室嵯峨每至各有竒書惟一室屋宇頗高封識甚嚴有二犬守之華)
(問故答曰此皆玉京紫微金真七瑛丹書丨丨諸秘籍指二犬曰此龍也雲笈七籖依科奉法形神同仙三元宫中宿有金名丨丨)
(刻書來生應為三清神仙之人當得此文又金書丨丨玉文丹章文采煥爛在三炁之中)和字(姜䕫蘭亭偏旁攷永字無畫發)
(筆處微折轉丨丨口下横筆稍出年字懸筆上凑頂在字左丿反剔歲字有點在山之下弋畫之右字脚斜拂不挑流字内乙字就)
(回筆不是點殊字挑脚帶横是字下疋凡三轉不斷趣字波略反卷向上欣字欠右一筆作章草發筆之狀不是捺抱字已開口死)
(生亦大矣亦字是四點興感感字戈邊是直作一筆不是點未嘗不不字下及挑脚處有一闕如此甚多略舉其大概持此法亦可)
(以觀天下之蘭亭矣)東字(姜䕫續書譜字之長短大小斜正疎密天然不齊孰能一之謂如丨丨之長西字之短口字之小體)
(字之大朋字之斜黨字之正千字之疎萬字之密畫多者宜瘦少者宜肥魏晉書法之高良由各盡字之眞態不以私意參之耳)
䃁字(梁溪漫志坡和程正輔同游白水巖詩云恣傾白蜜收五稜細斸黃土栽三椏自注云來詩本用丨丨惠州無書不見此)
(字所出故且從木奉和)叵字(梁溪漫志丨丨乃不可二合其義亦然史傳多連用丨可丨蓋重出如安禄山叵可忍之𩔖是)
(也)緬字(梁溪漫志坡在嶺外和淵明懷古田舍詩云休閒等一味妄想生愧靦自注云淵明本用丨丨今聊取其同音字和)
瑣字(梁溪漫志王平甫詩云山月入松金破碎其流蓋出於退之竹影瑣碎之句然斜陽映竹則交加亂射若相瑣然故於丨)
(丨為宜至于月華散漫松影在地則破字佳詩人用字皆不苟也)寫字(梁溪漫志葛延之在儋耳從東坡遊甚熟坡嘗教之)
(學書云世人丨丨能大不能小能小不能大我則不然胸中有箇天來大字世間縱有極大字焉能過此從吾胸中天大字流出則)
(或大或小唯吾所用若能了此便會作字也捫蝨新話蘇子美嘗云吾不幸丨丨人以比周越作詩人以比梅堯臣包何淨律院梡)
(子樹詩葉殊經丨丨子為佛稱名高駢詩池邊丨丨師前輩座右題名律後生文同詩可笑此公何太惑讀書丨丨到三更蘇軾答)
(孔周翰求書詩吟詩丨丨有底忙未脱多生宿塵垢耶律楚材詩麻牋聊丨丨葦筆亦供吟)隂字(宦遊紀聞欵識分二義欵)
(謂丨丨是凹入者刻畫成之識謂陽字是挺出者)陽字(見上又白居易道州民曲仍恐兒孫忘使君生男多以丨為丨)覇
字(文事𩔖聚荆公晩喜說字客曰丨丨何以從西荆公以西在方域主殺伐累言數百不休或言覇從兩不從西也荆公輙隨口)
(曰如時兩化之耳)霓字(萬花谷辨證沈約作郊居賦以示王筠至雌霓連蜷恐人讀作平聲郊居賦注五結切與齧同范鎮)
(召試學士院詩曰粉丨丨作平聲考試者謂景仁失韻止除館閣校勘按丨丨雖有兩音然文士用倪音多而齧音少若專用雌霓)
(則當音齧若泛用丨丨則倪齧可通用)均字(玉海樂章文譜其變宫以丨丨為譜)黑字(玉海明堂殿牓黑繪金書為明)
(堂字殿門牓加朱繪丨丨為明堂之門四字)變字(玉海樂章文譜其變徵以丨丨為文)求字(玉海淳化二年飛白玉堂)
(之署四字以賜蘇易簡因謂宰相曰易簡告朕丨此數丨可召至中書授之他日為翰林中美事蘇軾書付龔行信辨禪師與予善)
(常欲通書而南華靜人皆争請行曰欲一見東坡丨數丨終身藏之徐照詩人遠來丨丨童閑去釣魚)句字(地理通釋茅山)
(一名句曲山言山形如丨丨之曲三茅得道之所)羌字(墨林快事破羌帖寶晉齋謂之王略帖洵是右軍名蹟然今之所傳)
(或是老顛臨得者丨丨落筆入頭太輕不似内史骨力惟戲魚堂乃極神雋八面變化幾與禊帖埒)禹字(廬山後錄歸宗後峯)
(半右石室中有夏丨刻丨百餘法帖神品目衡山岣嶁峯神丨治水碑在長沙凡七十七丨小孤山禹刻在揚子江中廬山洞中禹)
(刻在廬山上霄峰七十二字僅有六字可辨陽明洞禹書淳化閣帖禹書十二字)仰字(蘭亭博議世間石刻無慮十百本而)
(共推定武本以為冠諸家辨别真贋其說不一或以薛紹彭刊石易舊本歸其家鑱去湍流帶右天五字今世所存本此五字不全)
(者薛氏舊物也又丨丨如針眼殊字蟹爪列字如丁形凡有此者皆望風以為眞而未嘗有確然辨其帖之所以善所以不善者)
米字(雪舟脞語婢之婢世謂之重臺評書者謂羊欣書似婢學夫人米芾學欣書故高宗謂丨丨為重臺)印字(吾衍三十)
(五舉三十三舉曰凡名印不可妄寫或姓名相合或加印章等字或兼用印章字曰姓某印章不若只用丨丨最為正也)表字
(吾衍三十五舉丨丨印只用二字此為正式近人并欲加姓氏於上上曰某氏某某若作姓某父古雖有此稱係他人美已却不可)
(入印人多好古不論其原不為俗亂可也)烏字(墨池編夫字有緩急一字之中何者有緩急止如丨丨下手一點須急横直即)
(須遲欲烏之脚急斯乃取形𫝑也)射字(輟耕錄有教余丨丨法必須彼我二人俱聪明熟於翻切優於記問者方乃便捷)
國字(輟耕錄杜清碧先生本有所編五聲韻題曰華夏同音浙省平章康里子山公巙巙來訪一日語及聲律之學因問丨丨)
(何以用可侯字為首先生曰正如嬰兒初堕地作此一聲乃得天地之全氣也元禮典學校至元八年頒行丨丨又設蒙古字學視)
(儒學而加重張昱宫中詞尋得描金龍鳳紙學摹丨丨教皇孫)南字(姓源韻譜盤庚妃姜氏夢龍入懷孕十二月而生手把丨)
(丨長封荆川號南赤龍)田字(本草蘋一名丨丨草)曾字(格古要論補因寄所託因字中改曾不知丨丨旁注作僧字向)
(之二字痛哉痛字悲夫悲字斯文文字皆改而筆重視昔之下圈去二字東觀餘論云晉史逸少傳無丨丨乃是徐僧權得之用名)
(字小印押縫耳歲久止存僧字後人不知誤為丨丨脱落增添此字耳)僧字(見上又鄭谷詩琴有澗風聲轉淡詩無丨丨格)
(還卑)冗字(緯文瑣語篇中不可有冗章章中不可有冗句句中不可有丨丨)唐字(漢隸精華論分隸在秦漢時兼有今)
(言漢字者則謂之隸言丨丨者則謂之分李賀唐兒歌東家嬌娘求對値濃笑畫空作丨丨)立字(法苑珠林衛城中有一長)
(者其家巨富生一男兩手各把金銀父母歡喜因為丨丨名曰寳手)嫂字(蔡邕月令問答叟長老之稱其字與更相似書者轉)
(誤遂以為更丨丨女旁瘦字從叟今皆以為更矣)瘦字(見上又黃庭堅論書肥字須要有骨丨丨須要有肉古人學書學其)
(二處今人學書肥瘦皆病又嘗偏得其人醜惡處如今人作顔體乃其可慨然者)自字(曹植精微論關東有賢女丨丨蘇來)
(卿壯年報父仇身沒垂功名傅休奕詩秦氏有好女丨丨為羅敷)夜字(王獻之自論書臣獻之頓首言揚州市上一老母姓)
(沈字光姜惠臣一餐無以答其意臣於匙面上作一丨丨令便市債近觀者三遠觀者二未經數日遂𫉬千金杜甫哀蘇源明詩丨)
(丨照爇薪垢衣生碧蘚)緯字(王珉行書狀邈乎嵩岱之峻極爛若列宿之麗天丨丨挺特竒書秀出)欲字(顔延之釋)
(何衡陽書可去丨丨并除問名在斯不遠誰不是慕)負字(梁簡文帝吳興楚王神道碑翠石勒文事偕神掌靈龜丨丨還擬洛)
(書邱遲為范雲謝示毛龜啟懷星抱月丨丨銜書)嘉字(蕭子範冠子箴丨丨爰錫醮酒方陳)左字(沈約佛記序横書丨)
(丨累萬方通剪葉成文重譯未曉)横字(沈約均聖論雖葉書丨丨華梵不同而深義妙理於焉自出)丹字(蕭推翠石)
(詩碧苔終不落丨丨本難傳唐太宗帝範序丨丨呈祥周開七百之祚素靈表瑞漢啓重華之基)香字(王融出三界外頌燈)
(祗開逹照丨丨薦嘉薰張希復僧房詩丨丨消芝印金莖發&KR0581;函黃庭堅詩隙光斜斗帳丨丨冷薰籠又柳枝瘦龍印丨丨十襲一)
(日三摩莏范成大詩天長睡起枕痕煖日晩慵來丨丨寒)鬼字(魏收端午詩辟兵書丨丨伸印題靈文)馮字(王褒陜州)
(刺史馮章碑其先陶唐氏之苗裔堯少子生而手有丨丨因以為氏)仙字(王褒周經藏願文陽陵餌藥止觀丨丨關尹望氣裁)
(受元言)搆字(庾信大將軍趙公墓誌六辯丨丨五運徵祥)布字(薛道衡詠苔紙詩今來承玉管丨丨改銀鈎李庾西)
(都賦或獻凱作名以宣帝功或丨丨綴行以逹皇風)吐字(上官儀凉州瑞石表驎遊丨丨頗涉劉邦葉蠧為文纔稱病已)刀
字(宋之問送楊六望赴金水詩遥州丨作丨絶壁劍為峯)綺字(徐彦伯詩丨丨當生滿路光)靈字(李嶠賀瑞石龜)
(表詳觀丨丨伏覩竒文事實非常理同神契)翻字(張九齡賀御製文字音義狀衆釋大備取證於前修片言旁通去嫌於丨)
(丨)贈字(李白訪崔侍御詩丨我數百丨字字凌風颷)隱字(杜甫客從詩珠中有丨丨欲辨不成書)摽字(蕭穎)
(士贈韋司業書於左氏取其文榖梁師其簡公羊得其覈綜三傳之能事丨一丨以舉凡)蠧字(常衮集賢院即事詩墨潤冰文)
(繭香銷丨丨魚)飛字(裴濯嵩嶽少林寺碑高宗咸亨中御飛白書題金字波若碑永淳中御札又飛白書一丨丨題寺壁)斜
字(張繼九日詩萬叠銀山寒浪起一行丨丨早鴻來)焦字(吳通微焦希望神道碑史稱周武王克殷紂封神農之後於焦)
(至武王孫康王生子曰文手中有畫如丨丨之數又以封焉)算字(楊巨源詩絳老問年須丨丨庾公逢月要題詩)護字
(楊巨源詩芸香能丨丨鉛槧善呈書)揩字(韓愈與陳給事書送孟郊序一首生紙寫不加裝飾皆有丨丨注字處)雕字
(元稹詩龍因丨丨識犬為送書馴)苔字(白居易立碑詩古石蒼丨丨安知是愧詞陸龜蒙詩晴寺野尋同去好古碑丨丨細)
(書勻徐照詩堠碣丨侵丨魚塘水過欄)崔字(白居易詩書報微之晦叔知欲題丨丨淚先垂)亥字(劉禹錫詩午橋羣吏)
(散丨丨老人迎李商隠詩過客不勞詢甲子惟書丨丨與時人)寄字(盧仝詩風姿骨本恰如此是不是丨一丨李咸用寄修睦)
(上人詩江邊月色到巖前此際心情必相似似不似丨數丨)快字(皇甫湜韓愈集序及其酣放豪曲丨丨凌紙怪發)血
字(孟郊詩我不忍出廳丨丨濕土牆)字字(賈島送于中丞使回紇册立詩君立天驕發使車册文丨丨著金書崔塗詩雕)
(琢文章丨丨精我經此處倍傷情杜荀鶴讀友人詩卷詩篇篇一丨丨誰復更言詩蘇軾與程正輔書佳句五章丨丨新竒歎詠不)
(已陳旅詩還家不復羡浮榮處士頭銜丨丨清)賦字(王建詩丨丨詠新泉探題得幽石)青字(李賀詩汰沙好平白立馬)
(印丨丨)剪字(李賀神仙曲春羅丨丨邀王母)𨕖字(姚合詩丨丨詩中老看山屋外眠)悶字(來鵬詩筯撥冷灰書)
(丨丨枕陪寒席帶愁眠)霑字(李損之詩綴毫疑起草丨丨共成章)轄字(孫樵乞巧對彼巧在文摘竒搴新丨丨束句稽)
(程合度)密字(李商隐詩南浦老魚腥古涎珍珠丨丨芙蓉篇)讎字(溫庭筠謝所知賚集賢墨啟元洲上苑青瑣西垣丨)
(丨猶新疑籖尚整)照字(溫庭筠投憲丞啓懸蘆丨丨編葦為資楊宏貞螢光丨丨賦儒有貧居在隠志學無必思丨丨之物)
(𩔖得聚螢于心術羅鄴螢詩休向書忩來丨丨近來紅蠟滿歌筵蘇軾詩短檠丨丨細如毛范浚詩赫蹏斷爛千載書青燈丨丨驚)
(蟫魚)春字(溫庭筠詩剪勝裁丨丨開屏見曉江)麋字(叚成式寺塔記安國寺徵釋門中僻事須對昇上人言丨丨莎燈)
芳字(李涉和尚書舅見寄詩深謝陳蕃憐寂寞遠飛丨丨警沉迷)瓜字(李羣玉贈馮姬詩桂形淺拂梁家黛丨丨初分)
(碧玉年)指字(黎恒𧰼魏賦取𧰼則金牓為奢丨丨則銀鈎可似)片字(李昂乘石賦得崑山之丨丨掩榖城之偉名)
窺字(唐人注書判宅心典墳先無書籍習使迷于逐老丨丨感于陰陶)織字(曹松贈方干詩後輩難為措機杼先生丨)
(丨得龍梭馬祖常詩春水浮空波緩緩秋機丨丨錦舒舒)籙字(陸龜蒙寄華陽山人詩丨丨多階品華陽足弟兄)遺字
(陸龜蒙初夏詩蠧簡有丨丨㪇琴無泛聲)恨字(韓偓詩小叠紅牋書丨丨與奴方便送卿卿)粉字(韓偓春悶詩丨丨題)
(花筆香箋詠柳詩)綵字(吳融詩剪羅成丨丨銷蠟脱朱櫻)碧字(曹唐小遊仙詩欲將丨丨相教示自解盤嚢出素書)
(又長生丨丨期親署延壽丹泉許細探)賁字(夏疎傳法院銘液金丨丨雕瓊麗軸)置字(梅堯臣詩卷窮赤印置小字丨)
(丨乃是陶尚書黃庭堅跋高子勉詩高子勉作詩以杜子美為標準用一事如軍中之令丨一丨如關門之鍵又跋歐陽元老詩高)
(子勉作唐律五言數十韻用事穏貼丨丨有力元老亦未能也)摛字(曾鞏祭李白文古今僻儒鉤章丨丨)誨字(蘇軾答陳)
(履常書因風不吝丨丨)紅字(蘇軾與楊元素書近答唐君書并和丨丨韻詩必皆逹矣薩都拉渡淮詩青旗丨丨映河濱九)
(日人家物色新)波字(蘇轍詩小篆妙詰曲丨丨美婀娜)讀字(陳師道詩簷昏丨丨細林缺瞻星大)用字(米芾與薛)
(老詩自古寫字人丨丨或不通)韻字(劉子翬詩一時風物堪魂斷機女猶挑丨丨紗)手字(朱子答吕伯恭書自承病訊之)
(後雖聞已漸向安然殊不得丨丨今又月餘不聞動靜懸仰不可言也)心字(楊萬里詩遂以龍涎丨丨香為君興雲繞明窗)
愁字(楊萬里詩書空作丨丨已忘偏旁了)單字(劉克莊跋陳教授杜詩𥙷注丨丨半句必穿穴其所本)退字(方岳)
(詩抛擲下堂階丨丨印文赤)碣字(徐照詩丨丨芙蓉驛喜行行不難)我字(王炎喜雨賦豈弟之澤民肥不臞丨丨我)
(撫公留勿歸)魚字(汪元量酬劉陶岡詩北來丨丨密南去鴈書高)徐字(許月卿詩丨丨不晉帖楚詩無國風)明字
(陳孚安南即事詩閱條親訟獄丨丨掌機樞自注官自司尉而下有檢法丨丨皆執政官)湼字(陳孚安南即事詩蟲紐刻頑膚)
(自注人皆文身為鉤連屈曲之文如古銅爐鼎欵識又有丨丨於胸曰義以捐軀形于報國雖有子姓亦然)煮字(黃庚雜詠)
(躭書自笑已成癖丨丨元来不療饑)幾字(薩都拉詩雅奏多年歇銘文丨丨訛)品字(宋无歲暮詩豆稭灰動擁爐天丨丨)
(煨殘榾柮烟)天字(曹伯起詠鴈詩寒色波光秋影涵數行丨丨到江南)考字(吳萊憶寄方子清詩談元知野馬丨丨守)
(家雞)話字(何中了嬢囝詩廊陰同伴笑相謔丨丨難通知有情)請字(章𢡟陳麟允仁字說同年陳孟申有子麟將加之首)
(服孟申預丨丨之)命字(章𢡟自述字說冠而字周道也字必有說所以表其丨丨之義)常字(吕柟答筠溪書爾雅但言)
(丨丨取常任之義)倒字(陸鏊石室賦副墨抱珠白𧰼丨丨)壘字(王世貞太和山賦淋瀋䨇筆飛翰丨丨)
科斗字(書序魯共王好治宫室壞孔子舊宅以廣其居於壁中得先人所藏古文虞夏商周之書及傳論語孝經皆丨丨文)
(丨晉書束晳傳太康元年汲郡人不準盗發魏安釐王冢得竹書數十車漆書皆丨丨丨武帝以其書付秘書校綴次第尋考指歸)
(而以今文寫之南史江淹傳襄陽人開古冢竹簡古書字不可識王僧虔善識字體亦不能諳云似是科斗書淹以丨丨丨推之則)
(周宣王之簡也宋史李建中傳善書札行筆尤工嘗手寫郭忠恕汗簡集以獻皆丨丨文丨有詔嘉奬衡山記雲密峯有禹治水碑)
(皆丨丨文丨碑下有石壇流水縈之最為勝絶蘇軾謝曹子方惠新茶詩囊簡久藏丨丨丨劍鋒新瑩鸊鵜膏)王父字(公羊)
(仲嬰齊卒傳其稱仲何孫以丨丨丨為氏也)九千字(漢書藝文志漢興蕭何草律著法曰太史試學童能諷丨丨丨以上)
(乃得為史)無復字(漢書藝文志武帝時司馬相如作凡將篇丨丨丨注師古曰復重也音扶目反又揚雄作訓纂篇臣復續)
(揚雄作十三章丨丨丨六藝羣書所載略備矣韋昭注曰臣班固自謂也)六十字(漢書藝文志漢興閭里書師古蒼頡爰歴)
(博學三篇斷丨丨丨以為一章凡五十五章竝為蒼頡篇)古今字(漢書藝文志古文竒字篆書隸書繆篆蟲書皆所以通知)
(丨丨文丨摹印章書幡信也北史江式傳延昌中表請撰集丨丨文丨四十卷大體依許氏說文為本上篆下隸又黎景熙傳從祖)
(廣善家傳其法景熙亦傳習之頗與許氏有異周文徵之令正定丨丨文丨於東閣書斷胡母敬本櫟陽獄吏為太守令博識丨丨)
(文丨與程邈李斯省改大篆)同姓字(漢書杜欽傳茂陵杜鄴與欽丨丨丨俱以材能稱京師故衣冠謂欽為盲杜子夏以)
(相别又陳遵傳時列侯有與遵丨丨丨每至人門曰陳孟公坐中莫不震動既至而非因號其人曰陳驚坐云)五經字(後漢)
(書靈帝紀熹平四年春三月詔諸儒正丨丨文丨刻石立于太學門外)道父字(魏志司馬朗傳朗九歲人有丨其丨丨者)
(朗曰慢人親者不敬其親者也客謝之)錯一字(魏志陳思王植傳注植與楊修書曰昔尼父之文辭與人通流至于制春)
(秋游夏之徒不能丨丨丨過此而言不病者吾未之見也)山石字(吳志孫皓傳天璽元年鄱陽言歴陽丨丨文理成丨凡二)
(十)益兩字(吳志諸葛恪傳恪父瑾面長似驢權會羣臣使人牽一驢長檢其面題曰諸葛子瑜恪請筆丨丨丨因輿筆續)
(其下曰之驢舉坐歡笑乃以驢賜恪)大小字(晉書衛恒傳梁鵠宜為丨字邯鄲淳宜為丨丨元好問耶律公神道碑辟國史)
(院書寫素善契丹丨丨丨譯經潤文旨辭逹而理得)十八字(晉書郭璞傳璞云會稽當出鐘以告成功後會稽剡縣人果於)
(井得一鐘上有古文竒書丨丨丨)金馬字(晉書張軌傳張掖臨松山石有丨丨丨磨滅粗可識而張字分明)二十
字(南史齊武陵王傳與諸王共作短句詩學謝靈運體以呈高帝帝報曰見汝丨丨丨諸兒作中最為優者)金錯字(南史)
(劉之遴傳之遴好古愛竒在荆州聚古器數十種有一器似甌可容一斛上有丨丨丨時人無能知者)競病字(南史曹景)
(宗傳景宗破魏旋帝御華光殿宴飲聯句景宗不得韻顔色不平啟求賦詩不已帝令賦丨丨二丨景宗操筆成詩曰去時兒女悲)
(歸来笳鼓競借問行路人何如霍去病)四十字(南史駱瑒傳尚書令江總為之誌銘後主又題銘後丨丨丨遣左戶尚書)
(蔡徵就宅宣勅鐫之韓愈石鼎詩序道士謂劉曰把筆來吾與汝就之即又唱出丨丨丨為八句書薛能見賈島舊題詩嘉陵丨丨)
(丨一一是天資杜荀鶴送人宰德清詩能依丨丨丨可立德清碑)隱起字(南史劉顯傳魏人送古器有丨丨丨無識者顯)
(案文讀之無滯考校年月一字不差水經注浦陽江有琵琶圻圻有古冡随水甓有丨丨丨云筮吉龜凶八百年落江中謝靈運取)
(甓詣京咸傳觀焉乃如龜繇故知冢已八百年矣泉志張台說半兩之品甚衆有傳形者有肉郭者有對文者有丨丨丨者)萬
歡字(齊書祥瑞志永明八年四月長山縣王惠𫉬六目龜一頭腹下有丨丨丨并有卦兆)天中字(梁書沈瑀傳初瑀在)
(竟陵王家素與范雲善齊末嘗就雲宿夢坐屋梁柱上仰見丨丨丨曰范氏宅至是瑀為高祖說之高祖曰雲得不死此夢可騐)
石經字(魏書江式傳式上表曰追來為歸巧言為辯小兒為&KR0008;神蟲為𧖟如斯甚衆皆不合孔氏古書史籀大篆許氏說文)
(丨丨三丨也)十二字(舊唐書柳公權傳宣宗召升殿御前書三紙軍容使西門季元捧硯樞密使崔巨源過筆一紙真書)
(十字一紙行書丨丨丨一紙草書八字賜錦綵瓶盤等銀器仍令自書謝狀册府元龜開成二年十月詔天后所撰丨丨丨竝却書)
(其本字玉海天禧中仁宗在東宫賜張士遜丨丨丨曰寅亮天地弼予一人又曰日新其德蘇軾為頌二篇蘇軾詩君家多行丨丨)
(丨氣壓鄴侯三萬籖)奇難字(唐書曹憲傳太宗嘗讀書有丨丨丨輙遣使者問憲憲具為音注援騐詳復帝咨尚之西溪叢)
(語法言學蒼頡史篇注謂多識丨丨之丨)氏於字(唐書柳沖傳丨丨丨則孟孫叔孫氏於居則東門北郭)之無字
(唐書白居易傳居易始生七月能展書姆指丨丨兩丨雖試百數不差元稹白氏長慶集序始年二歲未能言試指丨丨二丨能不)
(誤又白居易與元九書僕始生六七月時乳母抱弄于書屏下有指無字之字示僕者僕雖口未能言心已默識後有問此二字者)
(雖百十其試而指不差則僕宿昔之緣已在文字中矣)帶權字(宋史職官志元祐初置權尚書又置權侍郎如未歴給事)
(中中書舍人及待制以上者竝丨丨丨)方丈字(宋史陳堯佐傳善古隸八分為丨丨丨筆力端勁老猶不衰書苑王子敬)
(嘗出戲見北館土壁白淨可愛取掃帚沾泥汁中以書壁作丨丨二丨晻曖斐亹極有好𫝑右軍見而歎其美書小史釋敬脫善正)
(書能用大筆寫丨丨丨天然遒勁不加修飾當時謂之僧傑)紫微字(宋史王欽若傳欽若嘗言少時過圃田夜起視天中)
(赤文成丨丨丨後使蜀至褒城道中遇異人告以他日位至宰相既去視其刺字則唐相裴度也及貴遂好神仙之事常用道家科)
(儀建壇場以禮神朱書丨丨二丨陳於壇上表修裴度祠於圃田官其裔孫自撰文以紀其事)干祿字(宋史婁機傳太子得)
(機所著廣丨丨丨尤喜命戴溪跋之翰林要訣第十二法書眞顔眞卿麻姑壇放生池中興頌丨丨丨東方朔柳公權陀羅尼)甄
盎字(宋史林攄傳集英臚唱貢士攄當傳姓名不識丨丨丨)契丹字(金史完顔希尹傳太祖命希尹撰本國字備制)
(度希尹乃依倣漢人楷字因丨丨丨制度合本國語製女直字書成太祖大悦命頒行之書史會要太祖多用漢人教以隸書之半)
(增損之製丨丨丨數千以代刻木之約)女直字(金史完顔希尹傳熙宗製丨丨丨與完顔希尹所製字俱行希尹所撰謂)
(之丨丨大丨熙宗所撰謂之丨丨之丨元好問耶律公神道碑世宗銳意經籍䛇以小字譯唐史成則别以丨丨丨傳之以便觀覽)
牛毛字(金史陳彝雅傳彝雅好文史軍中無事則窗下作丨丨細丨如寒苦之士)不代字(揚子男女事丨丨之丨)
月中字(會稽先賢傳闞澤年十三夢見名字炳然在月中李昇朝自比管仲判昔丨丨見丨尚表英童今夢裡乘舟故符王)
(佐)丹玉字(神仙傳沈羲者吳郡人也黃老命遣仙官下來迎之須臾有三仙人著羽衣持節以白玉板青玉界丨丨丨授)
(羲羲不能讀遂載昇天)天壽字(拾遺記因墀國在西域北晉武帝時獻玉錢千緡其形如環環重十兩上有丨丨永吉之)
(丨)十萬字(文心雕龍秦君延之注堯典丨餘丨丨朱普之解尚書三十萬言李羣玉感興詩子雲吞白鳳遂吐太元書幽)
(微丨丨丨枝葉何扶疎)無論字(文心雕龍自論語以前經丨丨丨六韜二論後人追題乎)雲陽字(書品序爰洎中)
(葉舍繁從省漸失潁川之言竟逐丨丨之丨)赤冶字(刀劔錄後魏昭成帝拓犍以建國元年于赤冶城鑄刺刀十口金鏤)
(丨丨丨)戊巳字(爾雅翼燕之來去皆避社又戊巳日不取土以丨丨丨書其巢上則去之)似蘇字(爾雅翼荏狀似)
(蘇而高大江東人呼為䔡以其丨丨丨但除禾邊也)堊帚字(書斷蔡邕作聖皇篇成詣鴻都門上時方修飾鴻都門邕見役)
(人以丨丨成丨心甚悦焉歸而為飛白之書)倉頡字(書斷丨丨黃帝丨史也仰觀奎星員曲之𫝑俯察龜文鳥跡之𧰼博)
(采衆美合而為字是曰古文孫逖正月十五夜詩舞成丨丨丨燈作法王輪)元寶字(獨異志唐富人王元寳元宗問其家)
(財多少對曰臣請以一縑繫陛下南山一樹南山樹盡臣縑未窮時人謂錢為王老以有丨丨丨也)貞觀字(法書要錄徐會)
(稽云太宗大購圖書内庫有鍾繇張芝張旭王羲之父子書四百卷及漢魏晉宋齊梁雜迹三百卷貞觀十三年裝成部帙以丨丨)
(丨印縫命起居郎褚遂良排署韋述叙書錄太宗搜訪王右軍真跡令魏少師虞永興褚河南等定其真偽小王及張芝等亦各随)
(多少勒為卷帙以丨丨丨為印印縫)井冊字(法書要錄張芝始作一筆飛白書此於丨丨等丨為妙所以唯云一筆飛白則)
(無不通矣)神仙字(酉陽雜俎書生何諷常買得黃紙古書一卷讀之卷中得髮卷規四寸如環無端何因絶之斷處兩頭滴)
(水升餘燒之作髮氣諷常言于道者吁曰君固俗骨遇此不能羽化命也據仙經曰蠧魚三食丨丨丨則化為此物名曰脉望夜以)
(規映當天中星星使立降可求還丹取此水和而服之即時換骨上賓)朱書字(酉陽雜俎元宗幸蜀夢孫思邈乞武都雄)
(黃乃命中使賚送峩眉頂上中使上山未半見一人手指大盤石曰可致藥於此上有表錄上皇帝使視石上丨丨百餘丨遂錄之)
(隨寫隨滅寫畢無復字矣)太平字(酉陽雜俎張芬曾為韋南康親隨行軍曲藝過人每塗牆方丈彈成天下丨丨丨何中郝)
(思溫大字歌崑崙以為筆東溟以為硯青天以為紙為我寫丨丨兩大丨持獻天皇九九八十一萬歲)鶴識字(記事珠衛)
(濟川養六丨日以粥飯啖之三年丨丨濟川檢書皆使鶴啣取之無差)重用字(雲溪友議唐宣宗十二年前進士陳玩等)
(三人應博學宏詞𨕖所司考定名第及詩賦論進上訖上於延英殿詔中書舍人李潘等對上曰凡考試之中丨丨丨如何中書對)
(曰賦即偏枯叢雜論即褒貶是非詩即緣題落韻其間丨丨文丨乃是庶幾亦非常有例也又曰孰詩丨丨丨對曰錢起湘靈鼓瑟)
(詩有二不字)八分字(宣和書譜唐韓擇木昌黎人也工隸兼作丨丨丨王禹偁詩御前曾寫丨丨丨天上曾宣三事衣)
雙鉤字(宣和書譜山人蒲云西川漢州綿竹人也嘗以丨丨丨寫河上公注道經筆墨清細若游絲縈漢孤烟裊風連綿不)
(斷或一筆而為數字分布勻穏風味有餘覽之令人有凌虛之志)十九字(宣和書譜天后出新意增减前人筆畫為丨丨)
(丨當時臣下章奏與天下書契咸用其字)丈餘字(宣和書譜李時敏作字與兄時雍相後先大字尤工每作丨丨丨初不費)
(力)二八字(談苑吕仙翁有詩與張洎言將作鼎鼐之兆其句云功成當在破瓜年俗以破瓜為丨丨丨洎六十六而卒)
日中字(册府元龜漢文帝十五年丨丨有王丨喬琮丨丨有王丨賦君能則天天必呈瑞明海内之四目瞻丨丨之一丨)
衛夢字(佩觹丨丨之丨是謂隸省前寗之字是謂隸加詞朗之字是謂隸行寒無之字是謂隸變)嶧山字(集古錄鄒)
(嶧山秦二世刻石以泰山所刻校之字之存者頗多而磨滅尤甚金石刻凡二十九字多于泰山存者丨丨丨差小又不𩔖泰山存)
(者刻畫完好附錄于此蓋集錄成書後八年得于青州而附之)開元字(夢溪筆談毘陵郡士人家有一女姓李氏年十六歲)
(能詩有拾得破錢詩云半輪殘月掩塵埃依稀猶有丨丨丨想得清光未破時買盡人間不平事寳章待訪錄晉武帝王渾王戎王)
(衍郄愔陸玩桓温陸雲謝安謝萬十四帖真蹟在駙馬都尉李公炤第武帝王戎書字有篆籀氣𧰼竒古墨色如漆紙皆磨破上有)
(丨丨二丨小印)換鵝字(侯鯖錄黃魯直戲蘇東坡曰昔王右軍字為丨丨丨韓宗儒每得公一帖于殿帥姚麟許換羊肉數)
(斤可名二丈書為換羊書矣)木瓜字(埤雅木瓜味酢善療筋轉陶隠居云如轉筋時但呼其名及書上作丨丨丨輙愈)
堆墨字(貢父詩話陳文惠喜堆墨書與石少傅同在政府政事堂有黑挾大飯床長五六尺許石取白堊横畫其中可尺餘)
(而謂陳曰吾頗學公丨丨丨陳聞之歡甚石顧小吏二人舁飯床出曰吾已能寫口字陳為悵然)天台字(寳章待訪錄晉)
(葛元飛白丨丨丨見石本真蹟聞在台州)天之字(海岳名言余嘗書天慶之觀丨丨丨皆四筆慶觀字多畫在下各隨其相)
(稱寫之挂起氣𫝑自帶過皆如大小一般真有飛動之𫝑也)集古字(海岳名言壯歲未能立家人謂吾書為丨丨丨蓋取)
(諸長處總而成之既老始是成家人見之不知以何為祖也)希聖字(書史薛紹彭收肅宗千字文上皆有丨丨丨印忠孝)
(之家圓錢印錢氏書堂印)礬卿字(書史有人收得虞永興與圓機書一紙剪開字字賣之至丨丨二丨得麻一斗鶴口二字)
(得銅研一枚房村二字得芋千頭隨人好之淺深)真卿字(書史許彦先有南州刺史告丨丨二丨吏部尚書時字甚淳勁)
清輝字(書史無鍚唐氏收碧綾黃庭經云是褚遂良書上有江南李重光丨丨二丨小印)徑丈字(書史會要陳歸)
(聖官至秘書丞能篆書尤工丨丨大丨癸辛雜識韋誕云用張芝筆左伯紙任及墨兼此三具又得巨手然後可以建丨丨之丨)
宸翰字(書史會要劉夫人建炎間掌内翰文字及寫丨丨丨高宗甚眷之)龜山字(鐵圍山叢譚元符末魯公自翰)
(苑謫香火祠東下擬將卜居儀真艤舟亭下米元章賀方回來俄一惡客至曰承旨書大字舉世無兩公曰當對子作之左右傳呼)
(舟中取公大筆來即覩一笥從簾下出笥有筆六七枝多有大如椽臂三人已愕然相視公乃徐徐調筆而操之顧謂客子欲何字)
(邪惡客即拱而答某願作丨丨丨爾公乃大笑固一揮而成莫不太息)元樞字(老學菴筆記李德遠召為太常丞王堯叟)
(曰見君告詞具官李浩但知健羡不揆孤寒既名右相之名又字丨丨之丨蓋謂史丞相張魏公也滿座皆笑)廬山字(周必)
(大廬山後錄三峽橋泉為陸子泉旁有沈錫大書丨丨二丨)玉堂字(玉堂雜記太上嘗書丨丨二丨賜學士周茂振刻石)
(廳上玉海淳化二年蘇易簡獻續翰林志二卷賜御書二章以寵之又飛白丨丨之署四丨以賜易簡易簡于本院會學士韓丕畢)
(士安李至等觀御書上聞之賜上尊酒大官設盛饌至等各賦詩以紀其事至紹聖初翰林承旨建言因命掇取丨丨二丨揭之上)
(牌日錫燕近臣)表章字(玉堂雜記交州自李公藴傳七世丨丨丨如蠅頭幾不可辨玉音每嘉其恭順云)鬢間字
(聞見錄狄武㐮位樞密或勸去丨丨丨則曰某雖貴不忘本也)偃囊字(洞天清錄夏用鳥跡篆商用蟲魚篆周用蟲魚大篆)
(三代用陰識謂之丨丨丨其字凹入也又輟耕錄三代用陰識謂之偃蹇字其字凹入也漢以來或用陽識其字凸間有凹者或用)
(刀刻如鐫碑)題糕字(聞見錄劉夢得作九日詩欲用糕字以五經無之輟不復為宋子京食糕有詠云飈館輕霜拂曙袍)
(糗餈花飲鬭分曹劉郎不敢丨丨丨虛負詩中一世豪餈糕𩔖也出周禮)絳紗字(尚書故實進士牛益夢至天第吏曰此羣)
(玉宫也見殿上有白玉碑朱書字蒙以丨丨大丨云中洲天仙籍)第五字(童蒙訓潘邠老云七言詩丨丨丨要響如返照)
(入江翻石壁歸雲擁樹失山村翻字失字皆響五言詩第三字要響如圓荷浮小葉細麥落輕花浮字落字皆響)赤文字
(二老堂詩話司空山在舒州太湖縣界上有一寺及李太白書堂一峰玉立有太白瀑布詩云斷巖如削瓜嵐光破崖綠天河從中)
(來白雲漲川谷玉案丨丨丨落落不可讀攝衣凌青霄松風吹我足按西清詩話赤文作勑文)深深字(石林詩話老杜穿花)
(蛺蝶深深見點水蜻蜓欵欵飛丨丨丨若無穿字欵欵字若無點字皆無以見其精微如此)雲月字(石林詩話詩禁體物)
(語此學詩者𩔖能言之也若能者則出入縱横何可拘礙杜子美暗度南樓月寒生北渚雲初不避丨丨丨)魚袋字(揮麈)
(錄蒲傳正在翰林神宗曰學士非他官比而官儀未寵自今宜加佩魚遂著為令崇寧末仍許入銜其後以除勅中不載多不署丨)
(丨二丨)剛卯字(嬾真子關中王瑟君求家見一古物似玉長短廣狭正如中指上有四字非篆非隸上二字乃正月也下)
(二字不可認問之君求云前漢丨丨丨也漢人以正月夘日作佩之名其一面曰正月剛夘)臨桂字(桂海虞衡志邊遠俗)
(陋牒訴劵約專用土俗書桂林諸邑皆然今姑記丨丨數丨雖甚鄙野而偏傍亦有依附)臙脂字(竹坡詩話玉臺新詠云北)
(地燕支偏開兩臉古今注云燕支出西方土人以染中國謂之紅藍以染粉為婦人色而俗乃用胭脂或丨丨丨不知其何義也杜)
(少陵林花著雨臙脂濕亦用此二字而白樂天三千宫女臙脂面却用此二字殊不可曉)綻葩字(竹坡詩話今日校譙國集)
(皆公在宣城時詩句中有遭俗人改易如櫻桃欲破紅改作綻紅梅粉初墜素改作梅葩殊不知丨丨二丨是世間第一等惡字豈)
(可令入詩來)雙叠字(竹坡詩話詩中用丨丨丨易得句嬾如水田飛白鷺夏木囀黃鸝此李嘉祐詩也王摩詰乃云漠漠)
(水田飛白鷺陰陰夏木囀黃鸝四字下得最穏切若杜少陵風吹客衣日杲杲樹攪離思花冥冥無端落木蕭蕭下不盡長江衮衮)
(來則又妙不可言矣)愛閒字(芥隱筆記詩中用丨丨丨多病愛閒始見南史王儉傳樂天有經忙始愛閒劉夢得有功成却)
(愛閒杜牧之有愛閒能有幾人來)回文字(苕溪漁隠王初寮點絳脣詞將歸思暈紅縈翠袖織丨丨丨)十六字
(黃常明詩話曲水修褉之會所傳詩數皆四言五言二韻止丨丨丨耳豈獻之輩終日不能措辭於丨丨丨哉切意古人持重自惜)
(不欲率爾不如不賦之為愈)十四字(滄浪詩話有丨丨丨對劉長卿江客不堪頻北望塞鴻何事又南飛是也有丨丨丨)
(句崔顥黃鶴一去不復返白雲千載空悠悠太白鸚鵡西飛隴山去芳洲之樹何青青是也)遮莫字(鶴林玉露詩家用丨)
(丨丨蓋今俗語所謂儘教者是也乃有用為禁止之辭者誤矣)重叠字(東齋記事初賈昌朝言舊韻略多無訓解又疑單聲)
(與丨丨丨不韻義理致舉人詩賦或誤用之遂詔度等以唐諸家韻本刊定其韻窄者許令附近通用疑單聲及叠出字皆於字下)
(注觧之蓋今所行禮部韻也)連綿字(韻語陽秋丨丨丨不可挑轉用詩人間有挑轉用者非為平仄所牽則為韻所牽也)
(羅昭諫以泬寥為寥泬是為平仄所牽又以汍瀾為瀾汍是為韻所牽)回鶻字(蒙韃備錄其俗既樸有回鶻為隣文書中)
(自用於他國者皆用丨丨丨如中國笛譜字也真臘風土記尋常文字及官府文書皆以麂鹿皮等物染黑用一等粉磋為小條子)
(其名為梭就皮畫以成字大率字樣正如丨丨丨)第二字(詩苑𩔖格沈約曰詩有八病三曰蜂腰謂丨丨丨不得與第五)
(字同聲如聞君愛我甘切欲自修飾君甘皆平聲欲飾皆入聲也四曰鶴膝謂第五字不得與第十五字同聲如客從遠方來遺我)
(一札書上言長相思下言久别離來思皆平聲也)章草字(法帖刊誤皇𧰼後章草一表蓋唐人偽作其體正與世傳曹植)
(書鷂雀賦同皆非真蹟至若孫皓上晉武表亦丨丨丨字畫高古與此有間矣)智永字(法帖釋文此帖世多論為差誤盖太)
(宗取其書𩔖右軍遂參取其間所以貴之耳太宗於草聖最為深妙何乃特不曉此釋丨丨丨邪)十七字(法帖釋文淳化)
(法帖有西晉宣帝書丨丨丨)飛龍字(東觀餘論今觀十體中丨丨二丨作飛白書正用豪筆作與散隸頗相近但增縹緲)
(縈舉之𫝑)清濁字(廣川書跋後世論書法太嚴尊逸少太過如謂黃庭丨丨丨三點為𫝑上勁側中偃下潛挫而趯鋒樂毅)
(論燕字謂之聯飛右揭右入告誓文客字一飛三動上則右竪右揭如此𩔖者豈復有書邪)第一字(姜䕫續書譜凡作字)
(丨丨丨多是折鋒第二三字承上筆𫝑多是搭鋒若一字之間右邊多是折鋒應其左故也)清淨字(事文𩔖聚仁宗萬機)
(之暇惟親翰墨而飛白尤為神妙凡飛白以點畫𧰼物形而點最難工至和中有書待詔李唐卿撰飛白三百點以進自謂窮盡物)
(象上亦頗佳之乃特為丨丨二丨以賜之其六點尤為竒絶又出三百點外)一箇字(捫蝨新話昔人於小詩皆旬煆月煉)
(至謂吟安丨丨丨撚斷數莖鬚者其意如此按此二句唐盧延遜苦吟詩)榴皮字(捫蝨新話王會出守吳興其甥秦伯陽以)
(詩送之卒章曰飽聞東老丨丨丨試問溪頭鶴髮翁自注云事見東坡詩按坡集言呂洞賓嘗以石丨丨書丨于湖州東老之壁王)
(會回仙碑熙寕元年歸安之東林有隠君子沈思隠于東林因以東老名一日有客自稱回道人長揖東老曰知君白酒新熟欲求)
(一醉公命之坐因出與飲自日中至暮已飲數斗殊無酒色回曰久不游浙中今為子有陰德留詩贈子乃擘席上丨丨畫丨題於)
(菴壁)飲文字(捫蝨新話韓退之嘲京師富兒不觧文字飲惟能醉紅裙然予觀退之亦未是忘情者退之自有二侍妾名綘)
(桃柳枝張籍所謂乃出二侍女合彈琵琶筝者也又嘗有詩云銀燭未燒窗送曙金釵半醉坐添春此豈空丨丨丨者耶)飛白
字(玉海開元間書六大字賜醴陵縣登真宫又賜御書丨丨丨又天聖八年詔觀瑞穀于元真殿命從臣賦詩賜御丨丨書丨各)
(一軸九年餞翰林學士孫奭知兖州特宴太清樓近臣及太子少保眺迥預上作丨丨書大丨以賜二府而小字賜諸學士獨奭與)
(迥兼賜大小字羣臣即席賦詩)袐閣字(玉海淳化三年五月詔增修祕閣八月遣中使齎御飛白書丨丨二丨以賜李至淳)
(熙九年知福州汝愚得飛白丨丨丨碑本於州治止戈堂)織成字(玉海天聖五年召輔臣至崇政殿西廡觀孫奭等講書賜)
(丨丨御飛白丨圖)忠孝字(玉海天禧中仁宗在東宮以丨丨丨賜張士遜陸龜蒙酬襲美詩其間丨丨丨萬古光不滅)
千歲字(玉海慶歴二年八月飛白丨丨丨賜太傅張士遜士遜進歌一章)和平字(玉海慶歴中飛白書團扇為丨)
(丨丨賜趙師民)天性字(玉海皇祐元年飛白丨丨丨賜端明殿學士李淑)端敏字(玉海慶歷中仁宗以飛白丨丨)
(二丨飛白筆一賜太子太傅王舉正蘇軾為之記)文儒字(玉海慶歷八年三月書丨丨二丨賜學士張方平)博學
字(玉海慶歷中飛白書丨丨二丨賜侍讀學士張錫)筆法字(玉海皇祐三年飛白書丨丨二丨賜講讀官各一軸時趙)
(師民歸青州命就賜之)詞林字(玉海至和元年王洙為學士仁宗嘗以塗金龍水牋為飛白丨丨二丨賜之)石湖
字(玉海淳熙中書蘇軾四詩丨丨二丨賜范成大)薌林字(玉海紹興六年書丨丨二丨賜兩浙漕向子諲)硬黃字
(萬花谷秘閣所藏二王書多名人所臨紙皆硬黃坡詩云丨丨小丨臨黃庭)神泉字(何晏九江志皇甫履隠廬山光宗在)
(東宫特書丨丨二丨)三斷字(蘭亭博議定武蘭亭叙凡三本其一李學究本傳為智永所模薛氏别刻本易以歸長安宣和)
(間歸御府其二字肥有薛道祖别刻留定武與前本方駕人多誤為舊本非也其丨丨丨差瘦得於修城役夫後藏康伯可家)自
然字(雲笈七籖爾乃迴天九霄白簡青籙上聖帝君受於九空結飛元紫氣丨丨之丨釋帝君受命九宮結飛氣成丨丨之丨)
三歲字(古詩置書懷袖中丨丨丨不滅劉方平寄嚴判官詩懷袖未傳丨丨丨相思空作隴頭吟張謂寄李侍御詩近看丨)
(丨丨遥見百年心)無稷字(傅咸駁改社表周禮封人掌設社壝丨丨丨今帝社無稷蓋出於此)銀函字(梁元帝元)
(覽賦紫臺石室之丈青首丨丨之丨)飛雲字(沈約詩錦書丨丨丨玉簡黃金篇)千金字(楊炯和鄭讐校詩游霧丨)
(丨丨飛雲五色箋王維上令公詩市閱丨丨丨朝聞五色書權德輿詩左賢三代意工藝丨丨丨)賦水字(宋之問宴韋員)
(外韋曲莊序公命丨丨丨蓋成四韻云爾)離别字(張說寄吉十一詩一鴈雪上飛值我衡陽道口銜丨丨丨遠寄當歸草又)
(孟郊詩㢠廻織别離字機聲有酸楚)報恩字(張說岳州詩唯有丨丨丨刻意長不滅鮑溶羽林行行行復何贈長劍丨丨丨)
八行字(李頎送馬錄事赴永陽詩贈爾丨丨丨當聞佳政傳)雲錦字(李白答元丹邱詩青鳥海上來今朝發何處口)
(銜丨丨丨與我忽飛去)閶闔字(李白登瓦官閣詩門餘丨丨丨樓識鳳凰名)三五字(魯收懷素上人草書歌觀)
(爾向來丨丨丨顛竒何謝張先生)千萬字(竇冀懷素上人草書歌忽然絶呌三五聲滿壁縱横丨丨丨皮日休詩度日竹)
(書丨丨丨終冬术煎兩三缸)袖中字(獨孤及酬梁二十宋中所贈詩唯當加餐飯好我丨丨丨又韋應物詩猶存袖裏字)
(忽怪鬢中絲)楞迦字(韋應物寄恒璨詩今日郡齋閑思問丨丨丨)緘中字(韋應物詩覆視丨丨丨奄為昔人書)
窗間字(韋應物夏花明詩歸視丨丨丨熒煌滿眼前)江轉字(韋應物詩詎分江丨丨但見路緣雲)田郎字
(錢起詩佇見丨丨丨親勞御筆題)梵王字(錢起詩能飜丨丨丨妙盡伯英書)石幢字(盧綸詩隂洞丨丨微有丨)
(古壇松樹半無枝)壺中字(盧綸詩芝童解說丨丨丨玉管能留天上春)才人字(李端贈李龜年詩遍識丨丨丨)
(多知舊曲名)草書字(顧况詩委曲結繩文離披丨丨丨)暗塵字(李益詩空餘丨丨丨讀罷淚仍垂)三洞
字(權德輿詩銀鈎丨丨丨瑶笥六銖衣)黃絹字(權德輿詩因尋丨丨丨為我吊曹娥李商隠詩山下秪今丨丨丨淚痕猶)
(墮六州兒)仁夀字(唐無名氏仁夀鏡賦序天寳初巴蜀間有石鏡見於巖之半丨丨之丨昭然可觀)㢠廻鸞字(仲子)
(陵五絲續寳命賦顔是渥丹對丨丨之十丨手如振素盤續命之五絲)三年字(羊士諤詩䨇金未比丨丨丨負弩應慙知)
(者難)雕龍字(熊孺登題逍遥樓傷故韋大夫詩逍遥樓上丨丨丨便是羊公墮淚碑)皇甫字(韓愈寄皇甫湜詩敦)
(門驚晝睡問報睦州吏手把一封書上有丨丨丨)簿上字(韓愈詩點綴丨丨丨趨蹌閤前鈴)三行字(柳宗元見)
(衡州書迹詩袖中忽見丨丨丨拭淚相看是故人)高蓋字(元稹詩前日書中丨丨丨至今唇舌遍長安)絶筆字
(白居易詩最感一行丨丨丨尚言千萬樂天君)松墨字(白居易詩花紙瑶緘丨丨丨)嫦娥字(白居易詩更聽唱到)
(丨丨丨猶有樊家舊典刑)水劃字(白居易詩浮榮丨丨丨真諦火生蓮)五千字(白居易詩唯看老子丨丨丨不蹋長)
(安十二衢温庭筠詩百二關山扶玉座丨丨文丨閟瑶緘又白居易代書詩狂吟一千字因使寄微之)八十字(白居易詩)
(一章一遍讀一句十回吟珍重丨丨丨字字化為金)白雲字(孟郊詩翻將丨丨丨寄向青蓮書)漆文字(孟郊詩書)
(秘丨丨丨匣藏金蛟龍)天上字(張籍李道士詩素書丨丨丨花洞古時人)古詩字(賈島䨇魚謠一得丨丨丨與玉)
(含異藏)歸燕字(賈島投李益詩四十丨丨丨千年外始吟)兩行字(李賀詩緗縹丨丨丨蟄蟲蠧秋芸許渾送張尊)
(師歸洞庭詩他日相思丨丨丨無人知處武陵溪)春坊字(李賀詩直是荆軻一片心莫教照見丨丨丨)龍爪字
(李約飛白蕭字贊韓晉公滉𫉬齊竟陵王子良丨丨書十五丨置於招隠寺)承恩字(李商隠詩巴牋兩三幅滿寫丨丨丨)
横波字(李商隠詩道却丨丨丨人前莫謾羞)凌雲字(温庭筠詩網軒未辨丨丨丨)相寄字(劉滄代友人悼)
(姬詩青鳥罷傳丨丨丨碧江無復採蓮人)雕劍字(鮑溶詩徒為擊角歌且慚丨丨丨)宜春字(崔道融詩欲剪丨丨)
(丨春寒入剪刀楊萬里詩綵幡耐夏丨丨丨寳勝連環曲水紋)三箇字(裴說題懷素臺歌欲歸家重歎嗟眼前有丨丨丨枯)
(樹槎烏梢蛇墨老鵶周朴薛老峯詩薛老峯頭丨丨丨須知此與石齊生)五箇字(裴說詩精吟丨丨丨穏泛兩重湖)千
行字(裴說詩紅箋謾有丨丨丨書中不盡心中事)猿識字(李洞詩展經丨丨丨聽法虎知非)金裝字(于濆)
(恨從軍詩一軸丨丨丨致君終不歸)神方字(方干題龍瑞觀詩世人不識丨丨丨仙鳥偏棲藥樹枝)數行字(鄭谷)
(秋扇詩一片山溪從蠧損丨丨文丨任塵侵朱子詩憑將袖裏丨丨丨與問雲間䨇髻仙)五七字(鄭谷詩名高丨丨丨道勝)
(兩重科僧齊已詩丨丨丨中苦百千年後清)鳥跡字(顧雲投鄭員外啓比於雕蟲為文丨丨成丨雖無關至理亦粗有可)
(觀)昇平字(司空圖詩年年織作丨丨丨高映南山獻壽觴)金簡字(殷寅玄元皇帝應見賀聖祚無疆詩己題丨丨)
(丨仍訪玉堂仙)香醪字(陸龜蒙酒旗詩風欹翠竹杠雨澹丨丨丨)瓊版字(陸龜蒙詩靜思丨丨丨閑洗鐵笻衣)經
上字(鄭巢詩葉侵丨丨丨冰結硯中泉)黃卷字(徐寅螢詩一一照通丨丨丨輕輕化出綠蕪叢)蟾蜍字(陳陶)
(古鏡篇紫皇玉鏡丨丨丨墮地千年老不死)金刻字(梅堯臣詩廢壘漢碑丨丨丨古原秦冢石為羊)墻上字(梅堯)
(臣詩問我何所往共留丨丨丨)山水字(梅堯臣詩薛公堂懸丨丨丨請我試作山水詩)李靖字(歐陽修與劉侍讀書)
(承示千丈甚佳此是丨丨丨唐人集為千丈)三兩字(邵雍安樂四吟懽時更改丨丨丨醉後吟哦六七篇)無骨字
(蘇軾書王定國帖去國八年歸見中原士大夫皆用散毫作丨丨丨)方闊字(蘇軾跋歐陽公書歐陽文忠公用尖筆乾墨作)
(丨丨丨神采秀發膏潤無窮後人觀之如見其清眸豐頬進趨曄如也)歸舟字(蘇軾琵琶詩夢回只記丨丨丨賦罷䨇垂)
(紫錦絛)蠅頭字(蘇軾詩丨丨寫丨眼能明李之儀跋東坡大庾嶺寄詩楊文公與人對奕飲酒次人或以文為請即以方)
(角小紙丨丨細丨運筆如飛而與飲奕不相妨)加餐字(蘇軾和晉卿詩欲書丨丨丨遠託西飛鵠)不能字(黃庭堅跋)
(永叔憶滁州幽谷詩冬至覩於荆州沙市舟中雪晴大寒捉筆丨丨丨)狂怪字(黃庭堅跋周子發帖京洛間人傳摹丨丨)
(丨不入右軍父子繩墨者皆非長史筆蹟也)瘦勁字(黃庭堅書侍其瑛筆南陽張乂祖喜用郎竒棗心散卓能作丨丨丨)
蛟龍字(張耒詩水部胸中星斗文太師筆下丨丨丨)雲外字(楊時詩鴈飛丨丨丨蓬掩水中天)九斗字
(程俱詩誰題丨丨丨大篆仍深鐫)平安字(陳與義詩細讀丨丨丨愁邊失歲華范梈福州雜詩家人定得丨丨丨最念癡)
(兒不解看又贈郭判官詩自有丨丨三百丨無人却寄大江西成廷珪送人至武陵詩君家若有丨丨丨寄在春風第幾樓)負
圖字(汪藻古鏡行我有辟邪鏡得之咸陽宫其陰為天地一母將九龍旁書丨丨丨土蝕如旋蟲)三萬字(朱子送張)
(彦輔赴闕詩問君此去談何事袖有諫書丨丨丨)燈下字(范成大詩眼花丨丨丨髭斷雪中吟)賓鴻字(范成大古)
(樂府五襍組漢旌旆往復来丨丨丨)僧窗字(陸游次韻无咎見寄詩幾行零落丨丨丨何限傳流樂府詩)生疎字
(陸游詩學經妻問丨丨丨)華衮字(陳傅良詩不無丨丨丨卿月更光輝)批勅字(陳傅良詩燈下細書丨丨丨雪邊先)
(着趁朝鞭)雲縈字(楊萬里詩鷓斑椀面丨丨丨兔褐甌心雪作泓)鐘鼎字(黃伯思記與劉無言論書劉云作鐘鼎須)
(用竹筆書乃佳子云不然今丨丨丨若季娟鼎伯戔盫字皆兩頭纖纖若使竹筆何能如此)九萬字(黃伯思跋細字嚴華)
(經後東漢師宜官善書大則徑丈一字細則能方寸千言書是經者亦以尺紙作丨丨丨殆得宜官法也)金甌字(張元幹詩)
(文元勲業丨丨丨昭德風流玉筍班)一萬字(戴復古詩榻前一奏丨丨丨歴歴寫出忠義懷)南塘字(戴復古詩一見)
(丨丨丨凄然憶故園)珠排字(戴復古詩黃金作紙丨丨丨未必詩人不喜看)聱牙字(劉克莊書事詩幸然不識丨丨)
(丨省得閒人載酒來)金根字(謝枋得示兒詩只虞錯改丨丨丨焉用城南勸學詩)金書字(元好問記事詩夢中望拜)
(通明殿曾見丨丨兩丨來注夜夢拜天帝像遂觀法駕導引畫幄最前負弩三人中有丨丨小丨題裕之者不自知其為予也)子
雲字(蒲道源題王羲之鳳墅續帖詩不見丨丨當日丨暝烟殘照但聞鐘)雲壑字(虞集玉隆宫所藏宋乾道宸翰丨丨)
(二丨詩日華常映鳳山氣盡成龍)題壁字(虞集詩里父留看丨丨丨山僧打送捨田碑)歸歟字(虞集詩新堂題)
(作丨丨丨定得臨江把釣竿)題橋字(范梈詩丨丨一丨終何益賣賦千金竟或無)題巖字(何中詩閒作丨丨丨)
(時逄採藥仙)無多字(宋无詩琵琶絃上丨丨丨近日相思彈不真)屈宋字(李孝光馬昂書壘詩我壘何所有地)
(穿安不頗惟有丨丨丨文聲鏘然相戞摩)金泥字(柳貫送南竺澄講主詩煥爛丨丨丨牽聯玉簡編)箏上字(倪瓚)
(竹枝詞化作斜行丨丨丨長彈幽恨隔紗窗)
十年乃字(易女子貞不字丨丨丨丨晁補之泗州謝執政啓退無仇怨寕論三歲之不興進有盛明何待丨丨而丨丨)
以壹為字(漢書叙傳始皇之末班壹避地於樓煩當孝惠高后時以財雄邊年百餘歲故北方多丨丨丨丨者)說文
解字(後漢書許慎傳慎字叔重汝南召陵人少博學時語曰五經無雙許叔重為郡功曹舉孝廉再遷除洨長作丨丨丨丨十)
(四篇宋史徐鉉傳鉉弟鍇善小學嘗以許慎說文依四聲譜次為十卷目曰丨丨丨丨韻譜鉉親為之篆鏤板行世)以鄭為
字(魏志鄭渾傳渾渡江投華歆太祖聞其篤行召為掾復遷下蔡長邵陵令天下未定民生子無以相活率皆不舉渾所在重去)
(子之法民初畏罪後稍豐給無不舉贍所育男女多丨丨丨丨又晉書張天錫傳天錫諸子皆以大為字故景曰大奕肅曰大誠大)
(懷為高昌公大豫為世子)黵面為字(宋史兵志唐末士卒疲於征役多亡命者梁祖令諸軍悉丨丨丨丨以識軍號是為)
(長征之兵)學海兩字(宋史藝文志溫庭筠丨丨丨丨三十卷)有聲無字(宋史勾中正傳中正與徐鉉同校定)
(說文太宗因問中正凡丨丨丨丨有幾何中正退條為一卷以獻上曰朕亦得二十一字可并錄之)足履度字(家語先聖)
(立如鳳峙坐如龍蹲手握天文丨丨丨丨)三十六字(皇極經世上官氏萬里曰自胡僧了義以丨丨丨丨為翻切母奪造)
(化之巧司馬公指掌圖為四聲等字蒙古韻以一聲該四聲皆不出了義區域蓋但欲為翻切用而未及於物理也惟皇極用聲音)
(之法超越前古以聲起數以數合卦而萬物可得而推矣)七十二字(輿地紀勝禹碑在岣嶁峯又傳在衡山縣雲密峯昔)
(樵人曾見之自後無有見者宋嘉定中蜀士因樵夫引至其所以紙打其碑丨丨丨丨刻於䕫門觀中後俱亡)御撰文字
(玉海祥符五年龍圖學士陳彭年表上太宗御集詔奉安于太清樓資政殿崇文院祕閣西京三館各一本丨丨丨丨總十八部合)
(二百十四卷)鳥說姓字(墉城集仙錄緱仙姑居衡山魏夫人仙壇有青鳥形如鳩鴿紅頂長尾飛來所居自語曰我南)
(岳夫人使也每有人游山必青丨豫丨其丨丨)褚遂良字(書史馮京家收唐摹黃庭經有鍾法後有丨丨丨丨亦是唐一)
(種偽好物)二十八字(直方詩話白藕作花風已秋不堪殘睡更回頭晩雲帶雨歸飛急去作西窗一夜愁此趙德麟細君)
(王氏所作也德麟既鰥居因見此篇遂與之為親余以為乃丨丨丨丨媒也)沙書龍字(續仙傳杜昇能沙書好于水椀)
(及盆内以丨丨丨丨浮而左右轉或叱之則飛起高丈餘隠隐若雲霧作小龍形)金圖瓊字(雲笈七籖倉元上籙一名)
(大清内文又名玉鏡寳章又名丨丨丨丨又晏殊和天禧太清樓閱書歌瓊字金書迥倚天)禮經素字(蔡邕巴郡太守)
(謝表詔書前後賜石鏡奩丨丨丨丨尚書章句白虎議奏合成二百一十二卷)五十六字(崔融與李少府書超超美論上)
(陵於八十五篇婉婉成章下該於丨丨丨丨)三朝寶字(胡宿代中書密院謝賜丨丨丨丨訓鍳圖表書鳳紙之尾摛犀)
(管之英墨寳相輝神鋒迥拔)題八大字(袁桷文趙子固舟過嘉興遇風舟沒子固疾呼曰蘭亭在否舟人負以出子固)
(作跋識其字復丨丨丨丨曰性命可輕此物難得子固死入賈相家賈敗籍於官有宫印歸濟南張参政斯立今在集賢大學士李)
(叔固家)
吉日癸巳字(金石錄丨丨丨丨四丨世傳周穆王書按穆王時所用皆古文科斗書此字筆畫反類小篆文按李中祐)
(壇山石刻記云贊皇縣壇山上有周穆王石刻四字曰吉日癸巳)鸞鳳螭龍字(金壺記太宗為飛白書丨丨丨丨四)
(丨筆𫝑驚絶謂司徒長孫無忌吏部尚書楊師道曰朔旦舊俗必用衣及物相賀今合賀卿飛白書)獨眠孤館字(事文)
(𩔖聚廣州押衙崔慶成部轄香藥綱詣内庫抵皇華驛舍夜見美婦人曰今日見君君必有疑今日捨君我寧不悔俟君回轅别圖)
(後會擲書云川中狗百姓眼馬撲兒御前飯丁晉公嘗見十二字曰川中狗蜀犬也獨字百姓眼民目也眠字馬撲兒瓜子也孤字)
(御前飯官食也館字乃丨丨丨丨四丨也)天下一統字(書史會要太祖嘗有所書詩數幅丨丨丨丨四大丨處分手札)
(楷書三行傳世人知寳愛)殷比干墓字(七修𩔖藳殷比干墓在汲縣西北十五里墓前有丨丨丨丨四丨世以為孔子)
(書體𫝑與周穆王吉日癸巳𩔖)太平萬歲字(王建宫詞羅衫葉葉繡重重金鳳銀鵝各一叢每遍舞頭分兩向丨丨丨)
(丨丨當中)堯典舜典字(李商隐詩點竄丨丨丨丨丨塗改清廟生民詩)驚鸞回鳳字(蘇軾賜御書詩一紙)
(丨丨丨丨丨)四十三萬字(方岳詩我無王書二千六百紙空有六經丨丨丨丨丨)二萬三千字(宇文)
(虛中時習齋詩魯論丨丨丨丨丨悟入初從一句中)
御定佩文韻府卷六十三之七
