欽定四庫全書
御定佩文韻府卷八十一之一
去聲二十二禡韻一
禡(莫駕切師旅所止地祭名)
韻藻𩔖禡(詩是丨是丨注丨將出師祭上帝也丨至所往之地祭始造軍法者謂黃帝及蚩尤也漢書敘傳鉤弋憂傷孝)
(昭以登上官幼尊丨丨厥宗孔叢子凡丨丨皆用甲丙戊庚壬之剛日文心雕龍宜社丨丨莫不有文所以寅虔神祗嚴恭於宗廟)
(也陸雲南征賦丨丨比京師徒經始)復禡(孔叢子將士戰全已克敵史擇吉日丨丨於所征之地)既禡(柳宗元祭纛文)
(既𩔖丨丨指於有罪謝翺天馬黃篇皇上帝監于下誓無譁出丨丨)
增致師禡(張耒詩云昔孫仲謀刑牲丨丨丨)
駕(古訝切行也乘也馬在軛中也)
韻藻夙駕(詩星言丨丨說于桑田左傳遂道以田孟諸宋公為右盂鄭伯為左盂期思公復遂為右司馬子朱及文之無)
(畏為左司馬命丨丨載燧宋公違命無畏抶其僕以徇注盂田獵陳名燧取火者違命不丨丨載燧南史陳高祖紀丨丨兼道秉羽)
(仗戎曹植詩星陳丨丨秣馬脂車陸機詩丨丨出東城送子臨江曲夏侯湛山路吟丨丨兮待明陟山路兮遐征駱賓王詩征夫懷)
(遠路丨丨上危巒趙彦昭詩丨丨移天蹕憑軒覽漢都韋應物詩宰邑分甸服丨丨朝上京權德輿詩雞鳴東方曙丨丨臨通逵李)
(益詩丨丨昇天行雲遊恣霞宿朱子詩招呼得良友邂逅成丨丨)星駕(見上武平一詩我皇順時豫丨丨動軒轅杜甫詩榮)
(枯走不暇丨丨無安税)車駕(詩戎丨既丨四牡業業漢書高帝紀丨丨西都長安注凡言丨丨者謂天子乘車而行不敢指)
(斥也又景帝紀夫吏者民之師也丨丨衣服宜稱令長吏二千石車朱兩轓千石至六百石朱左轓楚辭丨既丨兮朅而歸杜甫詩)
(衣冠却扈從丨丨已還宮謝觀却走馬賦天廐初辭誠貴人而賤畜農丨倘丨亦以有而之無王翰詩仙丨欲丨五雲飛香扇斜開)
(九華照韓琮詠馬詩金埒未登嘶若是鹽丨猶丨瘦何驚)泛駕(禮記序襄陵之浸修隄防以制之丨丨之馬設銜策以驅之漢)
(書武帝紀夫丨丨之馬跅弛之士亦在御之而已注丨丨言馬有逸氣而不循軌轍也嘉話錄石季龍少好挾彈其父怒之其母曰)
(健犢須走車破轅良馬須逸鞅丨丨然後負重致遠謝偃高松賦寧丨丨而致疲誠責躬而咎已陳造寄孫詩阿秦幼儻碭𫝑若丨)
(丨馬)再駕(左傳文王伐崇丨丨而降為臣蠻夷率服可謂畏之魏書禮志詔曰今授衣之旦享祭明堂玄冬之始奉烝太廟若)
(復致齋白登便為一月丨丨事成䙝凟回詳二理謂宜省一隋書煬帝紀省俗觀風爰届幽朔弔人問罪無俟丨丨庾信賀平鄴都)
(表昔周王鮪水之師尚勞丨丨)三駕(左傳晉丨丨而楚不能與爭注丨丨三興師謂十年師于牛首十一年師于向其秋觀兵)
(于鄭東門魏書太祖紀二年春正月乙丑曲赦京師始制丨丨之法又禮志馬輦天子丨丨所乘或為副乘王勃龍懷寺碑四門幽)
(闢顧非相而遲廻丨丨晨嚴臨有為而出頓孫逖文貞張公遺愛頌序惟幽都克慎厥始惟太原克和厥中惟朔方克成厥終丨丨)
(而時靡有爭繇是復踐中樞之任矣)命駕(左傳孔文子之將攻大叔也訪于仲尼仲尼曰瑚簋之事則嘗學之矣甲兵之事未)
(之聞也退丨丨而行晉書王導傳導妻曹氏姓妬導甚憚之乃密營别舘以處衆妾曹氏知將往焉導恐妾被辱遽令丨丨又王羲)
(之傳性愛鵝會稽有孤居姥養一鵝善鳴求市未得遂携親友丨丨往觀又張翰傳翰因秋風起乃思吳中菰菜蓴羹遂丨丨而歸)
(又嵇康傳呂安與康友每一相思輙千里丨丨又謝安傳苻堅率衆次淮淝謝幼度入問計安夷然無懼色答曰已别有旨既而寂)
(然幼度不敢復言安遂丨丨出山墅南史劉孝綽傳孝綽父繪齊時掌詔誥孝綽時年十四繪嘗使代草之沈約任昉范雲等聞其)
(名丨丨造焉又陸慧曉傳劉璡至吳謂人曰吾聞張融與慧曉並宅其間有水此必有異味故丨丨往酌而飲之曰飲此水則鄙吝)
(之萌盡矣世說衛江州在尋陽有知舊人投之都不料理惟餉王不留行一斤此人得餉便丨丨拾遺記西王母與穆王歡歌既畢)
(乃丨丨昇雲而去李康運命論丨丨而遊五都之市則天下之貨畢陳矣阮籍詩晨雞鳴高樹丨丨起旋歸陸機詩丨丨登北山延)
(佇望城郭王勃畢公宅别道王宴序夏仲御之浮舟願乘春水張季鷹之丨丨思動秋風張說詩丨丨邀漁火通家引鳳雛高適詩)
(對酒或丨丨兹情何起子李白詩丨丨歸去來露華生翠苔杜甫詩倒衣還丨丨高枕即吾廬)趣駕(史記信陵君傳秦聞公子)
(在趙日夜出兵東伐魏魏王使使往請公子賓客莫敢勸公子歸毛公薛公往見公子語未及卒公子立變色告車丨丨歸救魏漢)
(書朱博傳博本武吏不更文法及為刺史行部吏民遮道自言官寺盡滿請留此縣欲以觀試博博心知之告外丨丨博出就車决)
(遣四五百人皆罷去如神吏民大驚後漢書光武帝紀光武丨丨南轅晨夜不敢入城邑舍食道傍劉向新序顔淵侍定公見東野)
(畢之御定公曰善淵曰其馬將失淵去須臾馬敗聞矣公躐席而起曰丨丨請顔淵陸雲詩羲陽丨丨炎華電征韓駒詩天寒歲且)
(盡丨丨扁舟還又作促駱賓王詩促駕踰三水長驅望五原陸游詩便恐東皇促駕回小軒無事且銜杯)税駕(史記李斯傳斯)
(曰今人臣之位無居臣上者可謂富貴極矣物極則衰吾未知所以丨丨也曹植洛神賦丨丨乎蘅臯秣駟乎芝田張協詩停輿蕙)
(渚丨丨蘭田庾信賦蘭臯徒丨丨何處有凌波劉禹錫題欹器圖詩秦國功成思丨丨晉臣名遂嘆危機馬戴詩丨丨楚山廣揚帆)
(湘水深朱子詩丨丨有期心轉廹稜稜瘦馬不勝鞭)勸駕(漢書高帝紀賢士大夫有肯從吾游者吾能尊顯之布告天下使明)
(知朕意御史大夫昌下相國相國酇侯下諸侯王御史中執法下郡守其有意稱明德者必身丨為之丨注有賢者郡守身自往丨)
(勉令至京師丨車遣之)法駕(漢書文帝紀代王使太僕嬰東牟侯興居先清宮奉天子丨丨迎代邸後漢書輿服志太皇太)
(后皇太后丨丨皆御金根加交路帳裳晉書輿服志丨丨屬車三十六乘最後車懸豹尾南史梁元帝紀仰望鑾輿匪朝伊夕瞻言)
(丨丨載渴且飢隋書煬帝紀夏四月庚戌上自伊闕陳丨丨備千乘萬騎入於東京水經注洛陽平城門正陽之門與宮連屬郊祀)
(丨丨所由從出司馬相如上林賦襲朝服乘丨丨建華旗鳴玉鑾班固西都賦乘鸞輿備丨丨徐陵詩橫橋象天漢丨丨應坤圖沈)
(佺期詩丨丨乘春轉神池𧰼漢廻李嶠汾隂行栢梁賦詩高宴罷詔書丨丨幸河東李乂詩二儀齊丨丨三會禮香筵蕭至忠詩西)
(郊窈窕鳳凰臺北渚平明丨丨來杜甫詩丨丨還雙闕王師下八川)别駕(漢書黃霸傳宣帝下詔以揚州刺史霸為潁川太守)
(秩比二千石居官賜車蓋特高一丈丨丨主簿車緹油屏泥于軾前以章有德蜀志龐統傳魯肅遺先主書曰龐士元非百里才也)
(使處治中丨丨之任始當展其驥足耳晉書職官志州置刺史丨丨治中從事諸曹從事等員又王祥傳徐州刺史呂虔檄為丨丨)
(委以州事政化大行時人歌之曰海沂之康實頼王祥邦國不空丨丨之功南史羅研傳研少有材辯鄱陽忠烈王恢臨蜀聞其名)
(請為丨丨蘇頲詩稍發仙人履將題丨丨輿蘇軾戲子由詩文章小技安足程先生丨丨舊齊名)大駕(後漢書百官志太僕)
(卿一人中二千石本注曰掌車馬天子每出奏駕上鹵簿用丨丨則執馭又輿服志乘輿丨丨公卿奉引太僕御大將軍參乘屬車)
(八十一乘晉書輿服志橫汾河而祀后土登甘泉而祭昊天奉常獻儀謂之丨丨又嵇紹傳初紹之行也侍中秦準謂曰今日向難)
(卿有佳馬否紹正色曰丨丨親征以正伐逆理必有征無戰若使皇輿失守臣節有在駿馬何為者隋書郭榮傳帝復事遼東榮言)
(于帝曰臣聞千鈞之弩不為鼷鼠發機豈有親辱丨丨以臨小寇帝不納西京雜記漢朝輿駕祠甘泉汾隂備千乘萬騎太僕執轡)
(大將軍陪乘名為丨丨張說詩傳呼丨丨來文物如雲從)方駕(後漢書馬防傳羌豪布橋等圍南部都尉於臨洮防欲救之臨)
(洮道險車騎不得丨丨防乃别使兩司馬將數百騎分為前後軍去臨洮十餘里為大營多樹幡幟揚言大兵旦當進羌候見馳還)
(注方並也晉書庾闡傳入湘川弔賈誼其辭曰信道居正而以天下為公丨丨逸步不以曲路期通陸倕詩李郭或同舟潘夏時丨)
(丨劉峻廣絶交論遒文麗藻丨丨曹王英跱俊邁聯橫許郭杜甫詩竊攀屈宋宜丨丨恐與齊梁作後塵又總戎楚蜀應全未丨丨)
(曹劉不啻過)驪駕(後漢書寇恂傳光武即位時軍食急乏恂以輦車丨丨轉輸前後不絶注丨丨併駕也輦車人挽行也)
息駕(魏志王朗傳遮列而後轉轂靜室而後丨丨皆所以顯至尊務戒慎垂法教也南史宋武帝紀帝欲丨丨長安經略趙魏)
(列子孔子自衛反魯丨丨乎河梁而觀焉曹植詩行徒用丨丨休者以忘餐陸雲九愍頓椒丘而丨丨振初服而翺翔唐太宗感舊)
(賦時觀兵于九伐聊丨丨于三川禇亮詩丨丨遊蘭坂雕文折桂叢蔡文恭詩悠然動睿思丨丨尋眞賞韋應物詩丨丨依松嶺高)
(閣一攀緣)枉駕(蜀志諸葛亮傳徐庶謂先主曰諸葛孔明臥龍也此人可就見而不可屈致將軍宜丨丨顧之晉書劉驎之傳)
(桓冲嘗到其家驎之曰使君既丨丨光臨宜先詣家君冲乃造其父孟浩然詩府僚能丨丨家釀復新開韋應物詩丨丨懷前諾引)
(領豈斯須張元幹詩何時聞丨丨竹裏喚行廚)獨駕(晉書阮籍傳籍率意丨丨不由徑路車跡所窮輙慟哭而反黃庚詩何時)
(束篋家山去丨丨柴車訪伯休劉秉忠詩飄零更惜天邊雁丨丨秋風不入行)鸞駕(晉書苻堅載記若丨丨必欲親動猶不願)
(遠涉江淮可暫幸洛陽明授勝略李庾東都賦丨丨鶴車往來于中天曹唐遊仙詩閒依碧海攀丨丨笑就蘇君覓橘嘗耶律楚材)
(懷古詩丨丨如江國龍舟泛汴漪)迎駕(晉書新蔡王騰傳以丨丨之勲改封新蔡王唐書禮樂志咸通間諸王多習音聲倡)
(優雜戲天子幸其院則丨丨奏樂淮南子黃帝治天下鳳凰翔于庭麒麟遊于郊青龍丨丨飛黃伏皂韓駒詩花開輦路春丨丨日)
(轉蓬山曉曝書陸游詩輦路疎槐丨丨處苑城殘日泛湖天郭鈺詩再拜君王千歲壽六龍丨丨扶桑來)秘駕(宋書臧質傳羣)
(兵競邁丨丨徐啟顔延之曲水詩序昇丨丨胤緹騎搖玉鑾發流吹)輟駕(宋書周續之傳雖汾陽之舉丨丨于時艱明揚之旨)
(潜感于穹谷矣顔延之赭白馬賦天子乃丨丨廻慮息徒解裝梁明堂登歌廻環氣𧰼輪無丨丨裴春卿舉似已者判受命觀風光)
(膺耳目停車丨丨是收翹楚楊師道詩眷言懷隱逸丨丨踐幽叢)長駕(隋書梁睿傳遠撫丨丨王者令圖易俗移風有國恒)
(典唐創業起居注鞠旅理兵卷甲丨丨難蜀父老文博恩廣施遠撫丨丨)龍駕(隋書音樂志飾丨丨矯鳳旍指閶闔憩層城又)
(虞綽傳丨丨南轅鸞旗西邁楚辭丨丨兮帝服聊翺翔遊兮周章謝朓賦回丨丨之容裔辭鳳管之凄鏘王融遊仙詩鳳旍亂烟道)
(丨丨溢雲區沈約文陪丨丨于伊洛侍紫蓋于咸陽徐陵天台山碑文金繩玉版受謁帝之符丨丨霓裳處仙官之籙周宏讓詩五)
(嶽移丨丨十洲回鳳笙薛稷詩借問今朝八丨丨何如昔日望仙池李嶠詩東陸蒼丨丨南郊赤羽馳喬知之詩豫游丨丨轉天樂)
(鳳笙聞儲光羲詩高山大風起肅肅隨丨丨杜甫詩亭亭新粧立丨丨具層空)倉駕(唐書畢諴傳李德裕始與杜悰同輔政不)
(協出悰劍南東川節度使故吏惟諴餞訊如平日德裕忌之出為磁州刺史累官駕部員外郎倉部郎中故事要家勢人以丨丨二)
(曹為辱諴沛然如處美官無異言)十駕(荀子驥一日而千里駑馬丨丨亦及之矣孔平仲詩鉛刀施一割駑足效丨丨蘇軾)
(詩丨丨均一至何事籋雲風)構駕(淮南子大丨丨興宮室注構連也駕材木相乘駕也)秋駕(淮南子尹需學御三年而)
(無得私自苦痛常寢想之中夜乃夢受丨丨於師注丨丨善御之術阮籍詩丨丨安可學東野窮路旁王融曲水詩序念負重于春)
(冰懷御奔于丨丨王勃送白七序整丨丨駐春裝背橫溪之七曲對長亭之十里)鶴駕(列仙傳王子喬周靈王太子晉也吹)
(笙作鳳鳴後於緱氏山乘白鶴而去故太子之駕曰丨丨薛道衡老氏碑蜺裳丨丨往來紫府金漿玉酒讌衎清都唐中宗享太廟)
(樂章龍樓正啟丨丨斯舉李林甫詩丨丨吳鄉遠遥遥南斗邊杜甫詩丨丨通宵鳳輦備雞鳴問寢龍樓曉耿湋詩丨丨何時去遊)
(人自不逢薛逢天上種白榆賦星槎去日曾莫問其短長丨丨來時又不言乎年代羅隱詩且憑丨丨尋滄海又恐犀軒過赤城蘇)
(軾詩會見四山朝丨丨更看二季跨鯨魚)騰駕(楚辭聞佳人兮召予將丨丨兮偕逝又丨丨步遊獵春圃只賈誼湘水賦丨丨)
(罷牛兮驂蹇驢驥垂兩耳兮服鹽車顧覬之定命論游舟翼滯丨丨振幽)儲駕(潘岳籍田賦儼丨丨於㕓左兮俟萬乘之躬履)
(王履貞太學觀春宮齒胄賦丨丨戾止虞庠肅清)俗駕(孔稚圭北山移文請回丨士丨為君謝逋客孟浩然詩門無丨士丨)
(人有上皇風蘇軾詩山人昔與雲俱出丨丨今隨水不回范成大詩怪我抗塵驅丨丨諸公何事許追攀貢奎詩應有山靈廻丨丨)
(不妨長日掩雲關張昱詩芳草到門無丨丨好山終日在湖亭舒頔詩請回谷口丨士丨幸勿驚我雙胎仙)騶駕(沈約詩高)
(門列丨丨廣路從驪駒劉孝綽詩時時釋簿領丨丨入吾廬梁知微詩鳬舟纔結纜丨丨已相迎柳宗元詩蹀躞丨先丨籠銅鼔報)
(衙)寳駕(唐高宗詩雕軒廻翠陌丨丨歸丹殿)宸駕(李貞詩鳳輦騰丨丨驪籞次乾遊王勃畢公宅别道王宴序屬丨丨)
(之方旋值羣公之畢從王起洗乘石賦當丨丨之未嚴貞姿或翳及天步而將踐麗質斯彰謝翺鐃歌鼓吹曲備法衣引丨丨)嵇
駕(楊炯上騎都尉高君神道碑一門兄弟盡同鍾毓之車千里賓朋時命丨康之丨崔興宗詩今朝忽枉丨生丨倒屣開門遥解)
(顔李嶠詩丨丨終難仰梁鳬且自羣又戴復古詩時無丨呂丨相憶莫相親)休駕(杜甫詩卜居尚百里丨丨投諸彦黃溍詩)
(丨丨將未能惆悵春風前)
不俟駕(論語君命召丨丨丨行矣僧道潛詩君命丨丨丨詎敢辭炎曦又高郢謝再除太常表飲冰斯切俟駕靡遑)白
鹿駕(魯范歌霜分丨丨丨日映流霞杯)
增主駕(詩命彼倌人傳倌人丨丨者)早駕(詩星言夙駕說于桑田箋命主駕者雨止為我丨丨欲往為辭說于桑田)
(教民稼穡務農急也漢書韓延壽傳延壽嘗出臨上車騎吏一人後至敕功曹議罰白還至府門門卒當車願有所言延壽止車問)
(之卒曰今旦明府丨丨久駐未出騎吏父來至府門不敢入騎吏聞之趨走出謁適會明府登車以敬父而見罰得毋虧大化乎)
上駕(詩兩服上襄箋襄駕也丨丨者言為衆馬之最良也常衮謝門下侍郎平章事表况戎車丨丨邊患未寧方欲弘濟艱難)
(以崇大化)乘駕(詩思馬斯作箋作謂牧之使可丨丨也神仙傳弱能制強隂能弊陽常若臨深履危御奔丨丨長生之道也陸)
(廣微吳地志夏駕湖壽夢盛夏丨丨納凉之處蕭岑櫂歌行桂酒既潺湲輕舟亦丨丨)咸駕(禮記命僕及七騶丨丨載旌旐)
(授車以級整設于屏外)效駕(禮記君車將駕則僕執策立于馬前已駕僕展軨丨丨晉書輿服志昔者乘雲丨丨卷領垂衣)
(則黃帝皂衣纁裳放勛彤車白馬叶三微之序舍寅丑之建玄戈玉刃作會相暉韓非子造父為齊王駙駕渴馬服成丨丨囿中徐)
(陵文丨丨轇轕清宮未央庾信代人乞致仕表臣聞驅奔丨丨先輟于羸駘翔集賀成近遺于鎩翮白行簡以德為車賦始丨丨于)
(情田之内不驅不馳終挂轊于王道之中自南自北袁桷詩屬車丨丨豈在力愧汗絶足追奔塵)裝駕(儀禮聘禮公退賓從)
(請命于朝公辭賓退注退還舘丨丨為旦將發也)偏駕(儀禮覲禮丨丨不入王門注丨丨不入王門乘墨車以朝是也)初
駕(左傳右廣丨丨數及日中左則受之以至于昏)伐駕(左傳舒庸人以楚師之敗也道吳人圍巢丨丨圍釐虺注巢駕釐虺)
(楚四邑)取駕(左傳吳人伐楚丨丨駕良邑也又吳于是伐巢丨丨克棘入州來)使駕(左傳崔成崔彊殺東郭偃棠无)
(咎于崔氏之朝崔子怒而出其衆皆逃求人丨丨不得)速駕(左傳陽虎說甲如公宮取寶玉大弓以出舍于五父之衢寢而)
(為食其徒曰追其將至虎曰魯人聞余出喜于徵死何暇追余從者曰嘻丨丨注徵召也陽虎召季氏于蒲圃將殺之今得脱必喜)
(岑參詩丨丨畏巖傾單行愁路窄)持駕(戰國策季良曰今者臣來見之於太行方北面而丨其丨告臣曰我欲之楚臣曰君)
(之楚將奚為北面)夜駕(史記平原君傳虞卿欲以信陵君之存邯鄲為平原君請封公孫龍聞之丨丨見平原君)奉駕
(漢書杜延年傳延年久典朝政上任信之出即丨丨入給事中)常駕(漢書匈奴傳冒頓為書使使遺高后后令張澤報書曰竊)
(有御車二乘馬二駟以奉丨丨)輿駕(漢書外戚傳大長秋受詔椒房儀法御服丨丨所發諸官署及所造作遺賜外家羣臣妾)
(皆如竟寧以前故事晉書潘尼傳上有事于上庠釋奠于先師侍祠者既齊丨丨次于太學宋書鄭鮮之傳江南顒顒傾注丨丨忽)
(聞遠伐不測師之深淺南史儒林傳序梁武帝親屈丨丨釋奠于先師先聖隋書百官志領軍府將軍一人掌禁衛宮掖朱華閣外)
(凡守衛官皆主之丨丨出入督攝仗衛蘇頲司農卿劉公碑採酇侯之典因營宮室奏齊人之言即廻丨丨杜審言詩丨丨還京邑)
(朋遊滿帝畿)駐駕(後漢書靈帝紀光和三年二月公府丨丨廡自壞)小駕(後漢書輿服志祠天郊以法駕祠地明堂)
(省什三祠宗廟尤省謂之丨丨隋書禮儀志獵日侍中三奏一奏搥一鼓為嚴三嚴訖引仗為丨丨鹵簿皇帝乘馬戎服從者悉綘)
(紗幘黃麾警蹕鼓吹如常儀唐書禮樂志皇帝御明堂讀時令其日陳丨丨每出太僕奉駕上鹵簿中常侍小黃門副尚書主者郎)
(令史副侍御史蘭臺令史副皆執注以督整車騎謂之護駕春秋上陵尤省于丨丨丁謂大蒐賦備丨丨而六龍集開武庫而五兵)
(出)護駕(見上隋書百官志中庶子四人功高者一人為祭酒行則負璽前後部丨丨)騑駕(後漢書輿服志卿以下有)
(騑者緹扇汗青翄尾當盧义髦上下皆通中二千石以上及使者乃有丨丨云)輜駕(後漢書桓榮傳贊五更待問應若鳴鐘庭)
(列丨丨堂修禮容庾闡遊仙詩乘彼六氣渺茫丨丨沈不害上陳高祖置學書丨丨列庭青紫拾地)驂駕(後漢書賈琮傳琮為)
(冀州刺史舊典傳車丨丨垂赤帷裳迎於州界及琮之部升車言曰刺史當遠視廣聽紏察美惡何有反垂帷裳以自掩塞乎乃命)
(御者褰之易林載日晶光丨丨六龍漢梁孝王栢梁詩丨丨駟馬從梁來陸機百年歌年亦耆艾業亦隆丨丨四牡入紫宮古吟嘆)
(曲王子喬丨丨白鹿雲中遨湯惠休楚明妃曲丨丨鸞鶴往來仙靈王僧孺謝齊竟陵王使撰衆書啟銅爵始成早摛從后之句栢)
(梁初構首屬丨丨之辭庾信謝趙王示新詩啟丨丨來梁未期卜日遣騎致鄴希垂枉道宋之問為皇甫懷州讓官表移官望苑日)
(月其除丨丨梁園㳙埃莫效張說葛公碑御橋丨丨犯清蹕而不驚輦道啼烏應鳴弓而自落)下駕(後漢書劉寬傳寬嘗行有)
(人失牛者乃就寬車中認之寬無所言丨丨步歸有頃認者得牛而送還)從駕(後漢書郭憲傳憲為光祿勲丨丨南郊南史謝)
(朏傳宋孝武帝游姑孰敕莊携朏丨丨隋書崔賾傳大業四年丨丨汾陽宮次河陽鎮藍田令王曇得一玉人長三尺四寸著大領)
(衣冠幘奏之詔問羣臣莫有識者賾荅曰謹按漢文已前未有冠幘即是文帝以來所制作也唐書禮樂志皇帝御明堂讀時令文)
(武五品以上丨丨之官皆就門外位神仙傳漢期門郎程偉妻得道能通神變化偉不甚異之偉當丨丨出行服飾不備妻曰闕衣)
(耳何愁之甚即致兩匹縑忽然自至聞見近錄紹聖二年上元幸集禧觀始出宮花賜丨丨臣僚各數十枝時人榮之韓駒詩舍人)
(簪筆上蓬山輦路春風丨丨還袁桷李宮人琵琶行憶昔丨丨三十年宮壺法錦紅茸氊)釋駕(後漢書韓康傳桓帝以安車聘)
(之康辭安車自乘柴車冐晨先使者發至亭亭長以韓徵君當過方發人牛俢道及見康柴車幅巾以為田叟也使奪其牛即丨丨)
(與之淮南子騏驥一日千里其出致丨丨而僵注釋税僵仆也言力竭𫝑盡也陸雲詩桃林丨丨天馬婆娑)觧駕(後漢書郭)
(躬傳桓帝時汝南有陳伯敬者行必短步坐必端膝目有所見不食其肉行路聞凶便丨丨留止南史劉湛傳湛善論政道每入雲)
(龍門御者便丨丨左右及羽儀隨意分散不夕不出以此為常陶宏景華陽頌䧏轡龜山客丨丨清華童)騖駕(魏志曹植傳豹)
(尾已建戎軒丨丨)南駕(魏志公孫瓚傳注表紹與瓚書曰僕既欣於舊好克復且愍兆民之不寧每輙引師丨丨以順簡書)
移駕(魏志董昭傳今留匡弼事𫝑不便惟有丨丨幸許耳)嚴駕(蜀志董允傳允嘗與尚書令費褘中典軍胡濟等共朝游)
(宴丨丨已辦而郎中襄陽董恢詣允修敬曹植詩僕夫早丨丨吾將遠行遊張華詩丨丨鳴儔侶攬轡過中田陸雲詩嘉樂未晞丨)
(丨已整陶潛詩辭家夙丨丨當往志無終梁武帝籍田詩丨丨佇霞昕浥露逗光曉王褒詩鳳池通複道丨丨早凌晨)敗駕
(吳志孫綝傳傷錦丨丨罪負彰露晉書庾冰傳領江州刺史假節鎮武昌以為翼援臨發上疏曰策丨丨之駟以冀萬里之功非天)
(眷之隆將何以至此)吉駕(晉書禮志漢魏故事將葬設吉凶鹵簿皆有鼔吹新禮以禮無丨丨導從之文臣子不宜釋其衰麻)
(以服玄黃除丨丨鹵簿)耕駕(晉書食貨志典牧種牛不供丨丨至於老不穿鼻者無益于用而徒有吏士榖草之費歲送任)
(駕者甚少尚復不調習宜大出賣以易榖及為賞直又張茂傳元帝辟為掾屬官有老牛數十將賣之茂曰殺牛有禁買者不得輙)
(屠齒力瘦老又不任丨丨是以無用之物收百姓利也帝乃止)動駕(晉書阮籍等傳論愴神交於晩笛或相思而丨丨盧照隣)
(楊明府過訪詩序清風丨丨謁阮籍于山陽素雪乘舟訪戴逵于江路)整駕(晉書虞喜傳方今聖治欽明思恢遐烈旗輿丨)
(丨俟賢而動又孫楚傳王輿丨丨六戎徐征又高崧傳桓温軍次武昌簡文患之崧曰宜致書喻以禍福自當反旆如其不爾便六)
(軍丨丨逆順于兹判矣張衡賦將荅賦而不暇兮爰丨丨而亟行古驪駒歌驪駒在路僕夫丨丨陸機詩丨丨肅時命杖策將遠尋)
(韋應物詩建隼出潯陽丨丨遊山川蘇軾詩天寒路遠愁僕夫丨丨催歸及未晡)尊駕(晉書王鑒傳愚謂丨丨宜親幸江州)
(然後方召之臣其力可得而宣熊羆之士其銳可得而奮)頓駕(晉書賈充傳充將之鎮百僚餞于夕陽亭荀勖私焉充以憂告)
(勖曰公國之宰輔而為一夫所制不亦鄙乎然是行也辭之實難獨有結婚太子不丨丨而自留矣水經注壽光縣有堯水堯嘗丨)
(丨于此故名)停駕(晉書石季龍載記季龍以䜟文天子當從東北來于是備法駕行自信都而還以應之分癭陶之柳鄉立)
(丨丨縣魏書高祖紀車駕至肆州民年七十以上賜爵一級路見𦕈跛者丨丨親問賜衣食復終身水經注徐水有御射碑文云車)
(駕東廵逕五廻之險途覽崇岸之竦峙乃丨丨路側援弓而射潘岳文丨丨兮淹留徘徊兮故處駱賓王上齊州張司馬啟薛邑聞)
(歌揖馮諼于彈鋏夷門丨丨顧侯嬴于抱關秦觀田居詩土井時一汲柴車久丨丨)反駕(宋書袁淑傳齊圉丨丨趙養還君李)
(至遠維州刺史安侯碑泉臺構壤山門丨丨劉因詩一杯徑欲呼與語為我丨丨隨西風又作返羅鄴詩返駕王尊何足嘆哭途阮)
(籍漫無聊馬戴詩無成西别秦返駕江南春林逋詩灑翰璘珣壁返駕旃檀林)佇駕(宋書武帝紀塗次舊沛丨丨留城)凌
駕(宋書恩倖傳論憑藉世資用相丨丨齊春秋檀超少負氣蕭惠開自以地位居前稍相丨丨而超舉動嘯傲不以地𫝑推之一)
(作陵魏書徐紇傳紇性浮動慕權利外似謇正内實謟諛時豪勝已必相陵駕書生貧士矯意禮之)降駕(南史袁昂傳初昂為)
(洗馬明帝為領軍欽昂風素頻丨丨焉)神駕(南史禇炫傳今節候雖適而雲霧尚凝故斯翬之禽驕心未警但得丨丨猶豫)
(羣情便可載驩魏書李諧傳丨丨逝以流越翠華飈而繚繞隋書音樂志丨之丨將上遊張正見詩鳳吹臨南浦丨丨餞東平唐享)
(先𧖟樂章仙壇禮既畢丨丨儼將昇)歲駕(南史循吏傳序戎車丨丨邦甸不擾貢師泰詩丨丨嚴先蹕居人望左纛)屢駕
(魏書世祖紀詔曰頃逆命縱逸方夏未寧戎車丨丨不遑休息)雲駕(魏書世宗紀丨丨甫遷嵩基始構河洛民庶徙舊未安江)
(總詩丨車已丨應相待羽衣未去幸須同陳子昂詩願隨白丨丨龍鶴相招尋)躬駕(魏書禮志常用季秋丨丨展虔祀禮或有)
(䙝慢之失嘉樂頗涉野合之譏)邀駕(魏書刑法志若使案雖成已申省下廷尉或寺以情狀未盡或丨丨撾鼓或門下立疑更)
(付别使者可從未成之條又辛雄傳經赦除名之後或丨丨訴枉被旨重䆒或訴省稱冤為奏更檢事付有司未被研判遂遇恩宥)
(如此之徒謂不得異於常格依前案為定)回駕(魏書任城王子澄傳表曰昔魏明帝卒至尚書門陳矯亢辭帝慙而返夫以萬)
(乘之重非所宜行猶屈一言慙而丨丨羣官百司而可相亂乎世說王劉共在杭南酣宴于桓子野家謝鎮西往尚書墓還諸人欲)
(要之初遣一信猶未許然已停車重要便丨丨酣宴曹植仙人篇丨丨觀紫微與帝合靈符王維詩石路枉丨丨山家誰候門皇甫)
(冉詩謝公懷舊壑丨丨復何如許渾詩青漢不丨丨白雲長掩關)鑾駕(魏書李彦傳高祖南伐彦以蕞爾江閩不足親勞丨)
(丨頻有表諫雖不從納然亦嘉其至誠隋書禮儀志丨丨親奉申孝享於高廟有司行事竭誠敬于羣王唐書儀衛志天子將出黃)
(門侍郎前奏請發丨丨動警蹕星經天福三星在房西主丨丨乘輿之官也王啟沛父老留漢高祖賦漢高還鄉兮丨丨將還沛中)
(父老兮留戀澘然鄭讀吹笛樓賦鴻恩不間于中土丨丨常遊于北地崔損北斗城賦丨丨西廵嚴扄晨啟王維詩此地廻丨丨緣)
(溪轉翠華)總駕(魏書李騫傳騫嘗贈親友盧元明魏收詩曰幽棲多暇日丨丨萃荒坰王褒九懷陶嘉月兮丨丨謝靈運詩丨)
(丨越鍾陵還顧望京畿)旋駕(魏書尉眷傳高宗北廵狩以寒雪方䧏議還眷曰今動大衆以威北敵去都不遠而更丨丨敵)
(必疑我有内難陶潛詩逝止判殊路丨丨悵遲遲)軒駕(魏書崔光傳靈太后頻幸王公第宅光表諫曰昨丨丨頻出幸馮翊)
(君任城王第雖漸中秋餘熱尚蒸衡蓋往還聖躬煩倦范蔚宗應詔詩丨丨時未肅文囿降昭臨徐陵報德寺銘序丨轅之丨譬婉)
(婉而多慙唐高宗玉華宮銘道光丨丨聲流姬迹王勃九成宮頌序文開遁甲仇峯域蒼后之躔樂奏鈞天峒嶺駐黃丨之丨劉憲)
(詩漢宮千祀外丨丨一來遊韋安石詩梁園開勝景丨丨動宸衷)聖駕(魏書崔光傳丨丨清道當務萬安楊允孚詩冇時金)
(𤨏因何掣丨丨棕毛殿裏回)遊駕(魏書李冲傳冲言于高祖曰陛下方修周公之制定鼎成周然營建六寢不可丨丨待就)
(興築城郛難以馬上營訖願暫還北都令臣下經造謝朓樂府暮春春服美丨丨凌丹梯蕭子顯詩叡心重禪室丨丨陟層城陽固)
(演賾賦回丨丨而改轅兮縱歸轡而緩御)司駕(魏書高允傳有事西郊詔以御馬車迎允馬忽驚奔車覆傷眉三處丨丨將處)
(重坐允啟陳無恙乞免其罪)尅駕(魏書李平傳伏見己丑詔書雲軒鑾輅行幸有期鳳服龍驂丨丨近日)親駕(魏書)
(張烈傳車駕南討崔慧景遁走高祖親勞烈烈拜謝曰若不值鑾輿丨丨臣將不免於困)牛駕(隨書禮儀志犢車案魏武書贈)
(楊彪七香車二乘用丨丨之蓋犢車也薛道衡老氏碑頌青丨已丨紫氣光浮)引駕(隋書百官志謁者臺大夫一人掌受詔勞)
(問出使慰撫持節察授及受冤枉而申奏之駕出對御史丨丨置司朝謁者二人以貳之唐書儀衛志朝堂置左右丨丨三衛六十)
(人以左右衛三衛年長彊直能紏劾者為之分五番)靈駕(隋書音樂志宸衛騰景丨丨霏烟漢武帝内傳七月七日修除宮掖)
(設坐大殿帝盛服立于階下勅端門之内不得有妄窺者内外寂謐以候之郭璞山海經圖讚祝融火神丨丨龍驂氣御朱明正陽)
(是含張淵觀𧰼賦觀閣道之穹隆想丨丨之電飄庾信步虛詞丨丨千尋上空香萬里聞王維送神曲丨之丨兮儼欲旋)安駕
(隋書庾質傳帝親伐遼東徵詣行在所至臨渝謁見質曰陛下若行慮損軍威臣猶願丨丨住此命驍將勇士指授規模倍道兼行)
(出其不意事宜在速緩必無功)翊駕(唐書儀衛志駕出承天門侍衛之官各督其屬左右丨丨在黃麾内)隨駕(唐書盧藏)
(用傳藏用能屬文舉進士不得調與兄徵明偕隱終南少室二山學鍊氣為辟榖時有意于當世人目為丨丨隱士唐語林宣宗每)
(行幸内庫以紫衣金魚朱衣銀魚三二副丨丨或半年或終年不用一副當時以得朱紫為榮談圃曹后稱制日韓琦欲還政天子)
(而御寳在太后閣皇帝行幸即丨丨琦因請具素仗祈雨比還御寳更不入太后閣即于簾前具述皇帝聖德都人瞻仰無不歡慰)
(朱慶餘上翰林蔣舍人詩看花在處多丨丨召宴無時不及旬宋旡唐宮詞宮娥丨丨蜀山廻春日還從内苑來)西駕(唐書)
(張元素傳漢祖將都洛陽婁敬一言即日丨丨綦母潛詩且駐丨來丨人天日未曛韋應物詩炎靈詎丨丨婁子非經圖)更駕
(莊子浸假而化子之尻以為輪以神為馬予因而乘之豈丨丨哉楚辭勒騏驥而丨丨造父為我操之)竊駕(韓非子衛國之)
(法丨丨君車者罪至刖)矯駕(韓非子彌子之母病人夜告之彌子丨丨君車而出君聞之曰孝哉為母之故犯刖罪陸厥中)
(山王孺子妾歌子瑕丨後丨安陵泣前魚)後駕(見上)就駕(韓非子授車丨丨而觀其末塗則臧𫉬不疑駑良參同契龍馬)
(丨丨明君御時曹植洛神賦命僕夫而丨丨吾將歸乎東路應璩與滿炳書徒恨宴樂始酣白日傾夕驪駒丨丨意不宣展常衮哀)
(册文儼騑驂以丨丨慘徒御而不喧)服駕(淮南子丨丨應龍驂青虬)宮駕(淮南子夏屋丨丨縣聯房植)待駕(淮南)
(子夫丨腰褭飛兔而丨之則世莫乘車公孫賀栢梁詩修飾輿馬丨丨來)止駕(淮南子盧敖遊乎北海見一士焉舉臂而竦身)
(遂入雲中盧敖仰而視之弗見而丨丨孔平仲詩日暮俱訪我丨丨共躊躇)肅駕(子華子丨丨而起遵塗而歸何承天詩遠)
(期千里客丨丨候良辰江淹詩恭潔由明祀丨丨在祈年李義府詩丨丨移星苑楊䍐馭風司邢居實南征賦賓朋丨丨而來餞兮)
(班豆觴于水湄)祖駕(釋名城下道曰䧫䧫翺也都邑之内翺翔丨丨之處也)自駕(說苑鄭桓公援轡丨丨其僕接淅而)
(載之郭鈺詩丨丨青牛度函谷)逓駕(拾遺記穆王馭八龍之駿丨而丨焉按轡徐行以匝天地之域)月駕(水經注秦岡山)
(山高入雲遠望增狀若嶺紆曦軒峯駐丨丨)並駕(庾肩吾書品誠以驅馳丨丨不逮前鋒而中權後殿各盡其美林光朝詩)
(國子先生還丨丨洪都新府却重開)鵠駕(集異記仙翁丨丨道師冰潔飲玉成漿饌瓊為屑)遠駕(文中子脩策迥馭長)
(羅丨丨齊南郊樂章遥興丨丨曜曜振振)逸駕(郭忠恕佩觹衛夢之字是謂隸省前&KR1108;之字是謂隸加詞朗之字是謂隸行寒)
(無之字是謂隸變其丨丨有如此者蘇軾詩扁舟下南來丨丨追鳴鵠黃庭堅别友賦見萬物之富有恨丨丨之絶塵葉適詩雅韻)
(舒煩憂丨丨陵趦趄劉寧詩蹇步驅弗前丨丨杳難攀)高駕(玉壺清話太祖常譴趙普曰卿苦不讀書今文臣角立雋軌丨)
(丨卿得無愧乎普由是手不釋卷王僧達詩君子聳丨丨塵軌實為林趙冬曦詩主人情未盡丨丨少淹留張說詩王子不事俗丨)
(丨𦕈難追李白詩多君枉丨丨贈我以微言韓翃祭東嶽詩魯公秋賽罷曉日廻丨丨耿湋詩落葉停丨丨空林滿從官韓愈詩悠)
(悠指長道去去策丨丨)觀駕(王鞏續聞見近錄先公任諫官時大旱請對乞駕出祈雨上曰去西太乙宮先公曰乞傳旨上)
(曰卿不知典故出城不預告也先公曰此國初防不虞耳今太平久矣人渴望清光預使知之所過村落丨丨者多爾上乃喻旨)
鳳駕(揚雄河東賦廼撫翠丨之丨陳後主七夕詩丨丨今時度霓騎此宵迎唐高宗詩霓裳轉雲路丨丨臨天潢武三思詩丨)
(丨臨香地龍輿上翠微孫佺詩龍旗煥宸極丨丨儼香闉竇希玠詩鑾輿廵上苑丨丨瞰層城李白詩丨丨憶王子虎溪懷遠公)
珍駕(張衡賦御六藝之丨丨兮遊道德之平林)中駕(秦嘉詩臨路懷惆悵丨丨正躑躅)時駕(魏文帝與吳質書方)
(今蕤賓紀時景風扇物天氣和煖衆果具繁丨丨而遊北遵河曲徐陵詩鳳吹臨伊水丨丨出河梁)輕駕(曹植閑居賦感陽春)
(之發節聊丨丨而遠翔)衆駕(王粲詩列車息丨丨相伴綠水湄)飛駕(阮籍詩儻遇晨風鳥丨丨出南林陸機詩惆悵)
(瞻丨丨引領望歸旆)宵駕(陸機樂府肅肅丨丨動翩翩翠蓋羅沈佺期詩千廬丨丨合五夜曉鐘稀)拂駕(庾闡登楚山詩)
(丨丨升西嶺寓目臨浚波)結駕(郭璞遊仙詩縱酒濛汜濱丨丨尋木末庾闡詩採藥靈山㟽丨丨登九疑謝莊詩將遂丘中性)
(丨丨終在斯)迅駕(郭璞游仙詩登仙撫龍駟丨丨乘奔雷)增駕(郭璞山海經圖讚榣惟靈樹爰生若木重根丨丨流)
(光旁燭)羈駕(郭璞山海經圖讚羽民之東冇神司夜二八連臂自相丨丨)涼駕(江逌詠秋詩祝融解炎轡蓐收起丨)
(丨)巾駕(桓靈寳詩我之懷矣丨丨飛輪)吾駕(陶潛飲酒詩且共歡此飲丨丨不可回)非駕(顔延之陶徵士誄伊)
(好之洽接閻隣舍宵盤晝憩非舟丨丨)金駕(顔延之曲水詩序丨丨總駟聖儀載佇齊籍田歌羽鑾從動丨丨時遊王維詩)
(伏奏廻丨丨橫經重石渠)藻駕(鮑照詩高溥浮好情丨丨及時遊)芝駕(謝莊詠牛女詩璇居照漢右丨丨肅河隂張正)
(見從籍田詩蘭場儼丨丨桂圃芳瑶席)岱駕(謝莊元日雪花應詔詩竦誠丨丨肅側志梁鑾矯)進駕(謝莊舞馬賦養)
(安騏校丨丨龍㳙李嶠攀龍臺碑軒轅以青龍丨丨配永循機少昊以玄鳥名官修方正度)迭駕(謝朓詩春塘多丨丨言從)
(伊與商)連駕(謝朓詩列爼歸單味丨丨止容膝劉軻盧山黃石巖院記聳凌兢上冥冥安知不與洪崖接袂浮丘丨丨盈縮)
(造化吐納顥氣)歇駕(梁武帝詩丨丨止行警廻輿暫遊識)虬駕(梁簡文帝七召丨丨夭矯而出没霓裳颯沓而容與陳子)
(昂詩驅馳翠丨丨伊鬱紫鸞笙)翔駕(梁簡文帝七勵飛車翠蓋丨丨絳螭)鑣駕(沈約詩于焉迎丨丨歲暮以為期)羽
駕(沈約詩若蒙丨丨迎得奉金書召沈君道侍宴詩隨廚白丨丨逐釣紫鱗魚武平一詩鑾輿丨丨直城隈帳殿旌門此地開李)
(白詩丨丨滅去影飈車絶廻輪王起詩冰霜肌骨稱童顔丨丨何由到俗間)緩駕(江淹詩山中忽丨丨暮雪將盈階梅堯臣)
(詩二龍丨丨蒼髯垂印箱傍挈文籍隨)晨駕(王僧達祭顔光祿文明發丨丨瞻廬望路)脂駕(孔燾詩聖情想區外丨丨)
(出西南)仙駕(陳後主詠牛女詩明月照高臺丨丨忽徘徊江總詩徐輪動丨丨清晏留神賞王勃平原郡開國公行狀八紘)
(昭泰銀臺應蓋地之圖九縣平夷瑶水流尋丨之丨李嶠詩珠履陪丨丨金聲振屬車獨孤及古函谷關銘丨丨長往雄圖杳冥李)
(端詩半嶺逢丨丨清晨獨採珠柳宗元詩丨丨不可往世途非所任項斯病鶴詩縱使他年引丨丨主人恩在亦應歸)𧰼駕
(徐陵雙林寺碑龍鄉思其燒照丨丨乏其流通郭翼詩扶桑日近龍波湧閶闔天高丨丨廻)麾駕(徐陵為王僧辯荅貞陽侯)
(書所望齊朝永存信誓當命舟人奉迎丨丨蘇軾詩常山山神信英烈丨丨雷公呵電母)驅駕(江總詩悒然想泉石丨丨出城)
(臺盧思道詩序丨丨九代彈壓百王吳筠詩朝吾自嵩山丨丨遵洛汭僧惠洪詩張燈掃四壁把筆強丨丨)歴駕(沈炯詩我)
(君膺寳業丨丨視前英)策駕(張淵觀象賦陳車丨丨於氐南天駟騁步於太清)潛駕(張淵觀𧰼賦冥車丨丨時乘六)
(虬大儀回運萬𧰼俱流)廵駕(庾自直詩二龍承玉軸萬騎翊林塘縱觀此何事丨丨幸淮揚)飭駕(唐明皇經華嶽詩丨)
(丨去京邑鳴鑾指洛川獨孤申叔漢文帝却千里馬賦六龍整儀賤纖英而不服五馭丨丨却良駿而不乘)齊駕(盧照隣相)
(樂夫人檀龕讚序琢磨六行與三明而並驅馳騖四禪將十訓而丨丨陸贄東郊朝日賦五輅丨丨八鸞啟行沈叔安詩彩鸞丨丨)
(初成輦雕鵲填河已作梁)麟駕(王勃七夕賦駐丨丨披鸞幕)丹駕(王勃乾元殿頌序鶴佺飛奏想丨丨於瓊山鮑爼捐)
(芳齒玄冠于寳序)松駕(王勃夏宴張二林亭序丨丨乘閑桂筵追賞)征駕(王勃送韋少府入洛序移丨丨背長亭地)
(隔風烟人離歲月儲光羲詩握手别丨丨返悲岐路長嚴維詩國門稅丨丨旅食謀歸旋)隂駕(王勃上劉石相書陽事昇而雨)
(露歸丨丨凝而風霜勵)君駕(宋之問秋蓮賦丨之丨兮旖旎蓮之葉兮扶疎)道駕(沈佺期詩自惜汾陽紆丨丨無如太)
(室覽眞圖)香駕(沈佺期詩碧水澄潭映遠空紫雲丨丨御微風張環新潭賦愛清流之亹亹走丨丨以轔轔)天駕(劉憲)
(詩地靈傳景福丨丨嚴鈎陳)扈駕(趙彦昭詩願丨登封丨常持薦壽杯鄭嵎詩五王丨丨夾城路傳聲校獵渭水湄陸游詩)
(九天清蹕響春雷百萬貔貅丨丨回)螭駕(楊師道春日望海詩仙臺隱丨丨水府泛黿梁)歸駕(劉孝孫詩驪歌雖欲奏丨)
(丨且流連蘇軾詩溪邊有危構丨丨聊復尼元好問潁亭留别詩故人重分携臨流駐丨丨)梁駕(李嶠詩丨丨陪玄賞淄庭)
(掩翠岑)震駕(李嶠請車駕還洛表帝車北指丨丨西臨)煙駕(陳子昂别中嶽眞人序丨丨不逢羽人長往)疲駕
(鄭愔詩丨丨勞垂耳騫騰詎矯翰)雙駕(儲光羲詩迎晨起牛飯丨丨耕東菑柳貫詩芝掌中開顥氣青雲軿丨丨鳳凰翎)
憩駕(孟浩然詩行乏丨予丨依然見汝墳)曉駕(孟浩然詩犯霜驅丨丨數里見唐城)捧駕(李白上李長史書陸機作)
(太康之傑士未可比肩曹植為建安之雄才難堪丨丨)轉駕(李白頌六龍丨丨兩曜廻規)近駕(杜甫詩飛兔不丨丨)
(鷙鳥資遠擊)鴻駕(盧鴻嵩山期仙磴詩丨丨迎兮瑶華贈山中人兮好神仙)四駕(符載陪劉尚書宴北池序乘上已之)
(暄淑趣北池之汙漫操丨丨勝百祥)艘駕(符載鍾陵東湖亭記地侔千乘丨丨萬軸)肩駕(王師簡下泊宮三茅君像記時)
(謂朝山之月丨丨轂擊白鶴紫氣必應其晨)軺駕(韋應物詩丨丨一封急蜀門千里曛)容駕(白居易詩巷狹門丨丨牆)
(低壘過肩)朝駕(杜牧罪言陴壘相望丨丨暮戰)紆駕(呂温進聖容圖表親御弧矢丨丨林衡一作迂蘇舜欽詩况我二三)
(友眷戀數丨丨)晩駕(王禹偁詩勤王修歲貢丨丨過丘原)尻駕(蘇軾詩臂雞有時鳴丨丨無可税孫覿詩鼻斤無可斵丨)
(丨不復犇)虎駕(蘇軾題仙都觀詩龍車丨丨來下迎去如旋風摶紫清)去駕(程俱詩丨丨雖結轍來檣競揚舲)導
駕(周邦彦汴都賦佽飛丨丨以臨座千牛環帝而屏息)穩駕(陸游詩行年三十憶南遊丨丨滄溟萬斛舟)謁駕(葉適)
(詩聽雞催丨丨立馬待紬書)春駕(薩都拉詩雙鳳曉開金羽箭六龍丨丨紫雲車)百駕(范梈詩下乘歲丨丨逸足誠歸)
(遲)發駕(洪希文詩五雲殿邃嚴侍衛仙衣丨丨朝天闕)髯駕(楊維楨詩丨丨已聞攀鼎水劫灰又見話昆池)洩駕
(左傳鄭丨丨惡公子瑕鄭伯亦惡之故公子瑕出奔楚)
雞鳴駕(左傳荀偃令曰丨丨而丨塞井夷竈惟余馬首是瞻)齊侯駕(左傳丨丨丨將走郵棠太子與郭榮扣馬曰師)
(速而疾略也將退矣君何懼焉)為之駕(戰國策馮煖復彈其鋏歌曰長鋏歸來乎出無車左右皆笑之以告孟嘗君曰丨丨)
(丨)九疑駕(孔&KR1108;子前緩聲歌北伐太行鼓南整丨丨丨)御氣駕(王融曲水詩序出豫為𧰼鈞天之樂張焉時乘)
(既位丨丨之丨翔焉又張憲立仗馬詩御駕馳天上軍封受海西)輶軒駕(沈約詩闕文内舉丨丨外丨)七襄駕
(陳後主七夕詩非同丨丨丨詎隔一春梅又楊億槿花詩千金輕換笑七駕未成章)千里駕(庾信為把公讓宗師驃騎表一)
(股涔蹄必傷丨丨之丨韋嗣立詩無因丨丨丨忽覩四愁篇儲光羲詩遲君丨丨丨方外賞雲泉房琯詩同人丨丨丨鄰國五馬車)
瑶池駕(許敬宗詩後整丨丨丨還臨官渡營楊師道詠飲馬詩一御丨丨丨詎憶長城隂李適詩願奉丨丨丨千春侍德音)
(陳子昂進和秋景觀競渡詩表白雲興詠漢遊汾水之詞黃竹申歌周舞丨丨之丨)峒山駕(王勃上九成宮頌表松軒夜警)
(杳冥姑射之心茅殿晨凝寥廓丨丨之丨)東嶽駕(盧照隣詩已陪丨丨丨將逝北溟鯤)故人駕(王維詩不枉丨丨丨)
(平生多掩扉)周王駕(杜甫詩未枉丨丨丨終期漢武廵又王逢詩恍然穆王駕八駿左右驂)汾陽駕(杜甫詩暫)
(屈丨丨丨聊飛燕將書)無留駕(獨狐及詩王程丨丨丨日昃未遑歇)五輅駕(李程迎長日賦丨丨乃丨六龍是驂)
黿鼉駕(羅劭權刳木為舟賦小周穆丨丨之丨契高宗舟楫之求)風馬駕(元稹郊天日五色祥雲賦羽蓋凝而軒皇)
(暫駐丨丨丨而王母欲前)三清駕(曹唐大遊仙詩靈妃不降丨丨丨仙鶴空成萬里愁)飈歘駕(陸龜蒙詩坐進金碧)
(腴去馳丨丨丨)漢武駕(張蠙詩翔螭豈作丨丨丨神蛾徒降燕昭庭)霹靂駕(蘇軾詩安得夢隨丨丨丨馬上傾倒)
(天瓢翻)文如駕(張耒詩理強意乃勝氣盛丨丨丨)短轅駕(陳傅良詩此行端可振頽俗令我丨丨今欲丨)鮑
謝駕(劉因詩遠攀丨丨丨徑入曹劉鄉)孔甲駕(張憲雙龍圖詩性馴肯入丨丨丨氣惡欲踼豐隆車)
夜(羊謝切舍也暮也又姓)
韻藻晝夜(易剛柔者丨丨之𧰼也書罔丨丨頟頟論語逝者如斯夫不舍丨丨後漢書曹褒傳丨丨研精沈吟專思晉書)
(天文志夫天之丨丨以日出没為分人之丨丨以昏明為限南史沈峻書峻師事宗人沈麟士在門下積年丨丨自課睡則以杖自)
(擊唐書陽城傳好學貧不能得書求為吏隸集賢院竊院書讀之丨丨不出戶六年無所不通淮南子春秋有代謝日月有丨丨神)
(異經南荒外有火山丨丨火然李白詩行樂爭丨丨自言度千秋吳筠詩玉虛無丨丨靈景何皎皎又詩式號式呼俾丨作丨又岑)
(參詩樹密丨先丨竹深夏已秋)冬夜(詩夏之日丨之丨琴賦丨丨肅清朗月垂光曹毗詩丨丨清且永浩月照堂隂邢劭丨丨)
(直吏館詩况乃丨之丨霜氣有餘酸王昌齡詩丨丨傷離在五溪青魚雪落鱠橙虀李白詩丨丨夜寒覺夜長沉吟久坐坐北堂)
視夜(詩子興丨丨明星有爛歐陽修詩披衣起丨丨攬轡念行邁)專夜(禮記五日之御注諸侯取九女姪娣兩兩而御)
(則三日也次兩媵則四日也次夫人丨丨則五日也白居易長恨歌承歡侍宴無閒暇春從春遊夜丨丨)分夜(周禮司寤氏掌)
(夜時以星丨丨漢書西域傳斥候士百餘人五丨丨擊刁斗自守)問夜(儀禮凡士夜侍坐丨丨膳葷請退可也杜甫詩明朝)
(有封事數丨丨如何)卜夜(左傳陳敬仲飲桓公酒樂公曰以火繼之辭曰臣卜其晝未丨其丨不敢李商隱詩丨丨容衰鬢開)
(筵屬異方叚成式詩新破毗曇義相期丨丨論)長夜(史記樂書輕積細過恣心丨丨又淳于髠傳齊威王之時好為丨丨之飲)
(南史王規傳皇太子與湘東王令曰王威明風韻遒上神峰標映一爾過隙永歸丨丨寗戚飯牛歌丨丨漫漫何時旦陸雲歲暮賦)
(揮促節于短日兮振修策于丨丨陶潛飲酒詩披褐守丨丨晨雞不肯鳴白居易詩何堪最丨丨俱作獨眠人李羣玉詩遠客坐丨)
(丨雨聲孤寺秋)嘉夜(漢書禮樂志俠丨丨茝蘭芳宋史樂志申申丨丨翊翊休朝)不夜(漢書地理志東萊郡縣丨丨齊)
(地記古有日夜出見于東萊故萊子立此城以丨丨為名蘇頲詩樓臺絶勝宜春苑燈火還同丨丨城又飛燕外傳眞臘國進萬年)
(蛤丨丨珠光彩皆如月照人無妍醜皆美又李子卿聚雪為小山賦玉林丨丨瑶草先春杜甫詩無風雲出塞丨丨月臨關)西
夜(漢書西域傳丨丨國王號子合王治呼犍谷去長安萬二百五十里)宣夜(晉書天文志古言天者有三家一曰蓋天二曰)
(丨丨三曰渾天唐書天文志渾天周髀丨丨之說至于星經歴法皆出于術數之學王融曲水詩序挈壺丨丨辨氣朔于靈臺書笏)
(珥彤記言事于仙室)星夜(晉書潘岳傳轉懷令時以逆旅逐末廢農亡命多依凑勅當除之十里一官攡差吏掌主依客舍收)
(錢岳議曰行者貪路炊㸑皆以昏晨盛夏晝熱又兼丨丨既限早閉不及攡門張環新潭賦湛珠彩于丨丨流鏡華于月曉)犯
夜(晉書王承傳遷東海太守有丨丨者為吏所拘承問其故荅曰從師受書不覺日暮承曰鞭撻寗越以立威名非政化之本使)
(吏送令歸家杜甫詩醉歸應丨丨可怕執金吾)月夜(舊唐書錢徽傳徽父起常于客舍丨丨獨吟遽聞人吟于庭曰曲終人不)
(見江上數峯青起諤然攝衣視之無所見及試湘靈鼓瑟詩即以十字落句國史補李謩吹笛天下第一丨丨泛江與同舟人吹寥)
(亮逸發李嶠雪詩地疑明丨丨山似白雲朝李白詩綠蘿秋丨丨相憶在鳴琴劉長卿詩聽猿明丨丨看柳故年春白居易詩燕子)
(樓中霜丨丨秋來只為一人長杜牧詩二十四橋明丨丨玉人何處教吹簫又李商隱李花詩自明無丨丨強笑欲風天張蠙叢葦)
(詩花明無丨丨聲急正秋天)子夜(唐書禮樂志丨丨晉曲也前溪普車騎將軍沈珫作晉丨丨歌歌謠數百種丨丨最可憐)
(庾信詩促柱繁絃非丨丨歌聲舞態異前溪孟浩然詩舞學平陽態歌翻丨丨聲呂溫直夜聞琴詩凉生丨丨後月照禁垣深耿湋)
(詩丨丨高梧冷秋隂遠漏微李商隱詩鸎能歌丨丨蝶解舞宮城)時夜(莊子見卵而求丨丨見彈而求鴞炙墨子蝦蟇日夜)
(鳴口乾而人不聽鶴雞丨丨而鳴天下振動多言何益)司夜(韓非子使雞丨丨令狐執鼠皆用其能禽經霄鳸丨丨行鳸主)
(晝郭璞山海經圖讚羽民之東有神丨丨王逄詩金鑰魚丨丨瑶箏鴈列春)修夜(淮南子病疵瘕者捧心抑腹通夕不寐當)
(此之時噲然得臥則親戚兄弟歡然而喜夫丨丨之寧非直一噲之樂也楚辭愁丨丨而宛轉兮氣涫&KR1594;其若波阮籍詩清風肅肅)
(丨丨漫漫王筠秋夜詩别寵增丨丨遠征悲獨宿張說詩伊人美丨丨朋酒惠來稱)五夜(漢舊儀晝漏盡夜漏起省中黃門持)
(丨丨五夜者甲夜乙夜丙夜丁夜戊夜陸倕新漏刻銘六日無辨丨丨不分崔顥詩九重初起草丨丨即成篇沈佺期詩千廬宵駕)
(合丨丨曉鐘稀杜甫詩丨丨漏聲催曉箭九重春色醉仙桃劉禹錫詩丨丨颼飀枕前覺一年顔狀鏡中來李商隱詩仙人掌冷三)
(霄露玉女忩虛丨丨風曹唐詩風廻水落三清月漏苦霜傳丨丨鐘)甲夜(見上漢儀凡中宫漏夜盡鼓鳴則起鐘鳴則息衛士)
(甲乙徼相傳丨丨畢傳乙夜相傳盡五更杜陽雜編文宗視朝後即閱羣書謂左右曰若不丨丨視事乙夜觀書何以為人君耶沈)
(佺期詩自有金杯迎丨丨還將綺席代陽春范成大詩慚愧君恩來丨丨殿頭宣勸紫金杯)乙夜(見上李百藥贊道賦盡為)
(善于丨丨惜勞形于寸隂陳孚詩幸承丨丨君王問更喜丁年奉使還)暉夜(古今注丨丨螢火也又宋饗神歌潔粢酌娛太)
(乙明丨丨華晳日)幽夜(世說張威伯歲寒之茂松丨丨之逸光王融詩隂牆雖雨密丨丨有四知)燭夜(中華古今注雞)
(一名丨丨又陶弘景華陽頌熒芝可丨丨田泉常澣塵馮宿星回于天賦凌霜晰晰丨丨煌煌范成大詩神光來丨丨壽木不知秋)
禁夜(西都雜記西都京城街衢有執金吾曉暝傳呼以丨丨行惟正月十五夜勅許弛禁前後各一日謂之放夜又蘇味道詩)
(金吾不丨丨玉漏莫相催)放夜(見上)遥夜(楚辭靚抄秋之丨丨兮心繚悷而有哀張九齡詩深林風緒結丨丨客情懸岑)
(參詩丨丨惜已半清言殊未休皇甫冉寒漏詩丨丨重城警流年滴水催李商隱詩人間始丨丨地迥更清碪許渾詩丨丨泛清瑟)
(西風生翠蘿方干詩平明疎磬白雲寺丨丨孤砧紅葉村)閒夜(舞賦夫何皎皎之丨丨兮明月爛以施光傅鶉觚詩丨丨微風)
(起明月照高臺陸機詩丨丨命懽友置酒迎風館習鑿齒詩惶惶丨丨燈修修樹間亮富嘉謨詩清晨寳鼎食丨丨鬱金香喻鳬詩)
(風雪生丨丨鄉園來舊心)獨夜(王粲詩丨丨不能寐攝衣起撫琴謝贍詩丨丨無物役寢者亦云寧杜審言詩明月高秋迥愁)
(人丨丨看杜甫詩細草微風岸危檣丨丨舟李商隱詩丨丨三更月空庭一樹花馬戴詩落葉他鄉樹寒燈丨丨人孫覿詩孤光照)
(丨丨月落低金盆)春夜(陶潛詩愁人難為辭遥遥丨丨長蘇頲遇雪詩年驚花絮早丨丨管絃初耿湋詩丨丨霜猶下東城)
(月未昇)永夜(謝靈運羅浮山賦發潛夢于丨丨若遡波而乘桴李白寄韋繇詩思君達丨丨長樂聞疎鐘杜甫月詩縱被微)
(雲掩終能丨丨清錢起詩丨丨不可度蛩吟秋雨滴温庭筠詩佛燈銷丨丨僧磬徹寒更王安石詩松聲悲丨丨荷風馥初凉)萬
夜(鮑照詩千冬遲一春丨丨視朝日)闌夜(謝朓賦欣河廣之既梁嗟丨丨而難曉)玄夜(庾信文遊魂羈旅足傷溫)
(序之心丨丨思歸終有蘇昭之夢釋氏通鑑沙門道仙得火光三昧所居之室丨丨大明)白夜(杜甫詩丨丨月休弦燈花委謝)
(眠孟郊詩秋月吐丨丨凉風韻清源)叔夜(論語丨丨叔夏又晉書嵇康傳康字丨丨世說嵇丨丨之為人也岩岩若孤松之獨)
(立上官昭容詩携琴侍丨丨負局訪安期方干詩何事嬾于嵇丨丨更無書札答公卿蘇軾詩展禽雖未三見黜丨丨自知七不堪)
不足夜(揚子穀人不足于晝絲人丨丨于丨之謂惡政)三五夜(梁元帝詩高樓丨丨丨流影入丹墀唐明皇詩路逢)
(丨丨丨春色暗中期孫逖詩洛城丨丨丨天子萬年春長孫正隱詩月光丨丨丨燈熖一重春張說詩最宜丨丨丨晴月九重開白)
(居易八月十五夜憶元九詩丨丨丨中新月色二千里外故人心)
增莫夜(易惕號丨丨有戎勿恤後漢書楊震傳王密為昌邑令謁見至夜懷金十斤以遺震曰丨丨無知者震曰天知神知)
(子知我知何謂無知密愧而退劉禹錫楚望賦丨丨澄寂嘯歌羣族王勃詩玉壇栖丨丨珠洞結秋隂)夙夜(書丨丨惟寅直)
(哉惟清又丨丨出納朕命惟允又丨丨浚明有家又丨丨罔或不勤詩丨丨在公又丨丨匪懈以事一人又丨丨基命宥密禮記丨)
(丨強學以待問後漢書胡廣傳廣翼翼周慎行靡玷漏密勿丨丨十有餘年南史徐勉傳勉參掌軍書劬勞丨丨動經數旬乃一還)
(家張衡賦恭丨丨而不貳兮固終始之所服張九齡詩聲華大國寳丨丨近臣心)中夜(書丨丨以興思免厥愆晉書祖逖傳)
(逖與司空劉琨俱為司州主簿情好綢繆共被同寢丨丨聞荒雞鳴蹴琨覺曰此非惡聲也因起舞又劉琨傳丨丨奏胡笳賊流涕)
(歔欷有懷土之切向曉復吹之並棄圍而走南史竟陵王誔傳誕嘗丨丨閑坐有赤光照室見者莫不駭愕楚辭壹氣孔神兮于丨)
(丨存司馬彪詩丨丨不能寐撫劍起躑躅張載詩白露丨丨結木落柯條森晉子夜秋歌清露凝如玉凉風丨丨發儲光羲詩丨丨)
(鐘鼓静初秋漏刻長杜甫詩山行有常程丨丨尚未安李約詩相思起丨丨夙駕訪柴荆杜牧詩一樽丨丨酒半破前峯月)晨
夜(詩不能丨丨不夙則莫漢書東平思王宇傳宇謂中謁者信等曰漢大臣以為我知文法欲使我輔佐天子我見尚書丨丨極)
(苦使我為之不能也後漢書包咸傳王莾末去歸鄉里於東陽界為赤眉賊所得遂見拘執十餘日咸丨丨誦經自若賊異而遣之)
(李華文追懷丨丨道則同謀劉禹錫平權衡賦懸之而息彼奸詐正之而恊于丨丨蘇軾詩往來無丨丨醉病相扶携黃庭堅詩黑)
(雲平屋簷丨丨隔星月)三夜(禮記嫁女之家丨丨不息燭史記淳于髠傳客有見髠于梁惠王惠王屏左右獨坐而再見之)
(終無言也惠王怪之後髠見壹語三日丨丨無倦杜甫夢李白詩丨丨頻夢君情親見君憶陳造詩閉門丨丨淙簷雨起視溪流高)
(數尺)日夜(禮記仲春之月丨丨分周禮挈壺氏凡軍事縣壺以序聚柝凡喪縣壺以代哭者皆以水火守之分以丨丨左傳政)
(如農功丨丨思之思其始而成其終史記高祖紀韓信說漢王曰項王王諸將之有功者而王獨居南鄭是遷也軍吏士卒皆山東)
(之人也丨丨跂而望歸離騷吾令鳳凰飛騰兮繼之以丨丨張華詩酣飲終丨丨明燈繼朝霞盧照隣詩相思勞丨丨相望阻風烟)
(蘇頲詩河流無丨丨河上有神仙)侍夜(禮記必與五日之御注此御謂丨丨勸息也)終夜(禮記譬如丨丨有求于幽)
(室之中非燭何見左傳及昏楚師軍于邲晉之餘師不能軍宵濟亦丨丨有聲論語吾嘗終日不食丨丨不寢以思無益不如學也)
(南史梁武帝紀論抑揚孔墨流連釋老或丨丨不寢或日旰不食陳後主七夕詩含笑不丨丨香風空自停賈島詩志士丨丨心良)
(馬白日足薛能新竹詩清露便教丨丨滴好風疑是故園來錢珝詩人居蘆葦岸丨丨動秋聲蘇軾詩深谷留風丨丨響亂山銜月)
(半牀明)七夜(周禮㡛氏湅絲以涗水漚其絲七日去地尺暴之晝暴諸日夜暴諸井七日丨丨是謂水湅帝王世紀黃帝遊)
(洛水上見大魚殺五牲以醮天乃甚雨七日丨丨魚流始得圖書今河圖是也)當夜(左傳内官序丨其丨以待不虞謝莊詩冀)
(馬依風蹀邊簫丨丨聞)逮夜(左傳丨丨至于齊國人知之僖子使子士之母養之與饋者皆入)行夜(左傳陪臣干掫)
(有淫者不知二命注干掫丨丨言丨丨得淫人受崔子命討之不知他命漢書鮑宣傳丨丨吏卒皆得賞賜注為董賢第上持時丨)
(丨者)早夜(史記齊悼惠王世家魏勃少時欲求見齊相曹參家貧無以自通乃常獨丨丨掃齊相舍人門外韋抗詩丨丨思移)
(律餘花尚拂溪余靖詩客聽潮雞迷丨丨人瞻颶母識隂晴)脂夜(漢書五行志傳曰思心之不&KR2953;是謂不聖厥咎霿厥罰恒)
(風厥極凶短折時則有丨丨之妖杜甫有事于南郊賦氣慘黷乎丨丨之妖勢回薄乎龍蛇之孽)昏夜(漢書雋不疑傳暴勝)
(之知不疑非庸人問當世所施行門下諸從事皆州郡𨕖吏側聽不疑莫不驚駭至丨丨乃去又陳萬年傳丞相丙吉病中二千石)
(上謁問疾遣家丞出謝謝已皆去萬年獨留丨丨乃歸晉書石勒載記勒下書曰自今有疑難大事八座及委丞郎齎詣東堂詮詳)
(平决其有軍國要務須啟有令僕尚書隨局入陳勿避寒暑丨丨也淮南子日入于虞淵之汜曙于蒙谷之浦行九州七舍有五億)
(萬七千三百九里禹以為朝晝丨丨)曜夜(漢書中山靖王勝傳白日曬光幽隱皆照明月丨丨蟁蝱宵見謝觀以賢為寳賦色)
(映層闕光能丨丨韓駒詩蕭條月丨丨浩蕩風鳴冬)半夜(漢書陳萬年傳子咸字子康萬年嘗病召咸教戒于牀下語至丨丨)
(咸睡頭觸屏風萬年大怒欲杖之咸叩頭謝曰具曉所言大要教咸讇也萬年廼不復言宋史趙昌言傳陳象輿胡旦董儼皆昌言)
(同年日夕會昌言之第京師為之語曰陳三更董丨丨番禺雜記海邊有鬼市丨丨而合雞鳴而散人從之多得異物王維詩入春)
(輕衣好丨丨薄妝成耿湋詩雲開丨丨千林靜月上中峯萬壑明賈島詩孤鴻來丨丨積雪在諸峯杜牧詩東風丨丨雨南國萬家)
(春方干詩露滿玉盤當丨丨匣開金鏡在庭中)一夜(後漢書第五倫傳或問倫曰公有私乎對曰吾兄子常病丨丨十往退而)
(安寢吾子有病雖不省視而竟夕不眠若是者豈可謂無私乎南史阮孝緒傳孝緒恒供養石像先有損壞心欲補之罄心敬禮經)
(丨丨忽然完復衆並異之王維詩山中丨丨雨樹杪百重泉高適詩借問落梅凡幾曲從風丨丨滿關山李白子夜吳歌明朝驛使)
(發丨丨絮征袍盧仝詩相思丨丨梅花發忽到窗前疑是君溫庭筠詩三春月照千山路十日花開丨丨風陸游詩小樓丨丨聽春)
(雨深巷明朝賣杏花)繼夜(後漢書班固傳肅宗雅好文章固愈得幸數讀書禁中或連日丨丨南史鄭灼傳灼家貧抄義疏以)
(日丨丨筆毫盡每削用之)守夜(後漢書楊震傳宦豎之官本在給使省闥司昏丨丨韓詩外傳君獨不見夫雞乎首戴冠者文)
(也足摶距者武也敵在前敢鬭者勇也得食相告仁也丨丨不失時信也芝田錄門鑰必以魚取其不瞑目丨丨之義權德輿守庚)
(申詩洞眞善救世丨丨看仙經)達夜(後漢書郭太傳謝甄與陳留邊讓並善談論俱有盛名每共候林宗未嘗不連日丨丨林)
(宗謂門人曰二子英才有餘而並不入道蜀志馬良傳弟謖好論軍計丞相諸葛亮深加器異以謖為參軍每引見談論自晝丨丨)
(晉書阮瞻傳瞻善彈琴内兄潘岳每令鼓琴終日丨丨無忤色舊唐書蕭德言傳博涉經史晩年尤篤志于學自晝丨丨略無休倦)
(襄陽耆舊傳龐士元少未有識者惟德公重之年十八使詣司馬德操德操與語自晝丨丨曰德公誠知人此南州士之冠冕李嶠)
(自叙表終朝三省丨丨九廻)秋夜(晉書庾亮傳亮在武昌諸佐吏乘丨丨往登南樓俄而亮至諸人將起避之亮徐曰諸君)
(少住老子于此興復不淺又袁宏傳謝尚鎮牛渚丨丨乘月泛江會宏在舫中諷詠遂駐聽遣問荅云是袁臨汝郎誦詩南史蕭子)
(顯傳子顯自序曰登高目極臨水送歸風動春朝月明丨丨早鴈初鸎開花落葉有來斯應每不能已也魏文帝詩漫漫丨丨長烈)
(烈北風凉庾信明月山銘霜朝唳鶴丨丨鳴猿盧照隣文聽春鳥于春朝聞秋蟲于丨丨李百藥火鳳詞自有横陳會應憐丨丨長)
(杜甫見螢火詩巫山丨丨螢火飛簾疎巧入坐人衣又寄岑嘉州詩泊船丨丨經春草伏枕青楓限玉除趙孟頫詩興逐秋風發愁)
(隨丨丨長)累夜(晉書苟晞傳晞出于孤微位至上將志頗盈滿奴婢將千人侍妾數十終日丨丨不出戶庭南史何憲傳憲羣)
(籍畢覽任昉劉渢共執秘閣四部書試問其所知自甲至丁書說一事并叙述作之體連日丨丨莫見所遺世說王湛初有隱德濟)
(先略無子姪之敬及聞其言不覺懔然心形俱肅遂留連彌日丨丨杜甫詩說詩能丨丨醉酒或連朝)雪夜(晉書王徽之傳)
(居山隂夜丨初霽月色清朗忽憶戴逵逵時在剡便丨乘小船詣之宋史趙普傳太祖數微行過功臣家普每退朝不敢便衣冠一)
(日大丨向丨普意帝不出久之聞叩門聲普亟出帝立風雪中普惶懼迎拜帝曰已約晉王矣已而太宗至設重裀地坐堂中熾炭)
(燒肉普妻行酒帝以嫂呼之張籍詩草堂丨丨㩦琴宿况是青城館裏時李商隱詩蘭亭宴罷方回去丨丨詩成道韞歸許渾詩丨)
(丨書千卷花時酒一瓢方干詩花朝連郭霧丨丨隔湖鐘崔塗詩亂山殘丨丨孤燭異鄉人蘇軾詩會待子猷清興發還須丨丨去)
(尋君)通夜(晉書佛圖澄傳石勒欲苦澄澄乃先避勒驚曰我有惡意向澄澄捨我去矣丨丨不寢思欲見澄澄知勒意悔明旦)
(造勒拾遺記漢昭帝命以文梓為船木蘭為柂刻飛鸞翔鷁飾于船首隨風輕漾畢景忘歸乃至丨丨魏文帝與吳質書時有所慮)
(丨丨不瞑古讀曲歌一夕就郎宿丨丨語不息佛國記供養舍利佛塔種種香華丨丨然燈)冒夜(宋書何尚之傳輿駕比還)
(多丨丨羣情傾側實有未寧)暗夜(宋書謝景仁傳景仁弟純初為劉毅别駕毅鎮江陵以為衛軍長史毅兵敗衆散時已丨)
(丨司馬毛修之謂純曰君但隨僕純不從扶兩人出火光中為人所殺一作闇南史檀祗傳司馬國璠兄弟因天隂闇夜率百許人)
(緣廣陵城入祗曰賊乘暗得入但打五鼓懼之賊聞直謂為曉乃奔散世說阮長之為中書郎直省夜往鄰省誤著履出閤長之依)
(事自列門下以闇夜人不知不受列狀長之固遣送曰長之一生不侮闇室唐庚詩蛤哭明朝雨雞鳴闇夜潮)深夜(宋書顔延)
(之傳適值尊明臨座稠覽博論而言不入于高聽人見棄于衆視則慌若迷途失偶黶如丨丨徹燭宋史劉勉之傳踰冠以鄉舉詣)
(太學時蔡京用事禁止毋得挾元祐書自是伊洛之學不行勉之求得其書每丨丨同舍生皆寐乃潛抄而默誦之韓愈詩悄悄丨)
(丨語悠悠寒月輝白居易詩丨丨湓浦月平旦罏峰烟元稹詩烟火漸稀孤店静月明丨丨古樓中許渾詩前山月落杉松曉丨丨)
(風清枕簟秋)丙夜(南史梁武帝紀大通五年春正月祀南郊先是一日丨丨南郊令解滌之等到郊所履行忽聞異香香隨)
(風至范成大中秋無月詩丨丨清光些子見兒童驚喜強雄夸戴表元詩愁鬢丁年白寒鐙丨丨青)戊夜(南史梁武帝紀帝少)
(而篤學雖萬幾多務猶卷不輟手燃燭側光常至丨丨)竟夜(南史沈懷文傳孝武有事圓丘未至期而雨晦丨丨明旦風霽)
(雲色甚美文稱慶曰陛下有事兹禮而膏雨迎夜清景麗朝斯實聖明幽感所致吳越春秋越王朝書不倦晦誦丨丨杜甫詩林昏)
(罷幽磬丨丨伏石閣范成大嘲蚊詩丨丨眠展轉連牀歎於悒)迎夜(見上李商隱留贈韓畏之詩戶外重隂暗不開含羞丨丨)
(復臨臺)窮夜(南史袁顗傳顗與鄧琬欵狎過常每清閑必盡日丨丨七命丨丨為日畢歲為期)乘夜(南史吳明徹傳)
(明徹進逼壽陽齊遣王琳拒守明徹丨丨攻之儲光羲詩酩酊丨丨歸凉風吹戶牖張耒詩無能老蝙蝠丨丨出堂奥)後夜
(魏書宋季儒傳曾至譙宋之問為文弔嵇康甚有理致丨丨寢室壞壓殞時人咸傷惜之馬戴詩丨丨中峯月空林百衲身蘇軾詩)
(丨丨龍作雨天明雪填渠楊萬里詩長亭更放金荷淺丨丨誰同璧月圓趙孟頫放烟火者詩丨丨再翻花上錦不愁零亂向東風)
警夜(舊唐書嚴挺之傳誰何丨丨伐鼓通神以備非常唐創業起居注突厥勝止求財敗無慚色無丨丨廵晝之勞無搆壘饋)
(糧之費雲麓漫抄軍中用鑼正如秦用刁斗可以丨丨可以炊飯取其便耳庾信詩胡笳遥丨丨塞馬暗嘶羣蘇頲詩靈媛乘秋發)
(仙裝丨丨催元稹詩雲鴻方丨丨籠雞已鳴曉)丁夜(唐書天文志太和九年自昏至于丨丨流星二十餘縱橫出没多近天漢)
傳夜(唐書李愬傳愬入蔡州夜半至懸瓠城雪甚城旁有鵝騖池愬令擊之以亂軍聲賊晏然無知者李祐等坎墉先登殺門)
(者發關留持柝丨丨自如黎明雪止愬入駐吳元濟外宅元濟請罪檻送京師許謙詩冷露蟲丨丨凄風樹怯秋)望夜(唐書)
(陳玄禮傳帝嘗欲幸虢國夫人第諫曰未宣勅不可輕去帝為止後在華清宮正月丨丨帝將出遊復諫曰宮外曠野無備豫陛下)
(必出遊願歸城闕宋樂章戒誠丨丨端列承朝齊樂章奔精丨丨高燎佇晨)伺夜(宋史王溥傳河中平得賊中文書多朝貴)
(及藩鎮相交結語周祖籍其名將按之漙諫曰魑魅之形丨丨而出日月既出氛沴自消願一切焚之以安反側)喜夜(易林)
(旅身多罷畏晝丨丨)照夜(淮南子月丨其丨日照其晝拾遺記西王母與燕昭王遊于燧林之下說炎帝鑽火之術取錄桂之)
(膏燃以丨丨名畫要錄開元内廐有飛黃丨丨浮雲五花之乘張衡賦豐隆軯其震霆兮列缺曄其丨丨張說詩赤光來丨丨黃雲)
(上覆晨杜甫詩江月去人只數尺風燈丨丨欲三更蘇軾詩丨丨一燈長耿耿閉門千尺自濛濛)候夜(淮南子有神二人連)
(臂為帝丨丨在其西南方)冥夜(十洲記曾隨師主履行比至朱陵扶桑蜃海丨丨之丘純陽之陵始青之下月宮之間)晦
夜(十洲記火林山有火光獸大如鼠毛長三四寸或赤或白山可三百里許丨丨即見此山乃此獸光照狀如火光相似)送
夜(道德指歸論薄衣惡食不適口腹迎朝丨丨被恥蒙辱)清夜(拾遺記孫亮作琉璃屏風甚薄瑩徹每于月下丨丨舒之)
(魏文帝詩丨丨延貴客明燭發高光曹植詩丨丨遊西園飛蓋相追隨沈約博山香爐詩百和丨丨吐蘭烟四面充張說詩落花生)
(芳春孤月皎丨丨李白詩登艫美丨丨挂席移輕舟杜甫詩風月自丨丨江山非故園)同夜(文心雕龍情以物遷辭以情發)
(一葉且或迎意蟲聲有足引心况清風與明月丨丨白日與春林共朝哉)閡夜(杜陽雜編代宗御馬號九花虬往日東幸觀獵)
(日暮顧侍臣曰行宮去此幾里奏曰四十里上令速鞭恐丨丨而九花虬綏然如三五里而已)侵夜(清異錄武帝宣内供奉賜)
(坐食甘露毬蜜搗山藥油浴既退丨丨宮嬪離次上獨映琉璃燈籠觀書避暑錄話歐陽文忠公在揚州作平山堂暑時凌晨携客)
(往遊遣人走邵伯取荷花千餘朵插百許盆盆與客相間酒行即遣妓取花傳客往往丨丨載月而歸李商隱詩丨丨鸞開鏡迎冬)
(雉獻裘徐璣梅坡詩潔白須要丨丨看飄零却是被春催)薄夜(思歸錄束晳餅賦有饅頭薄持起溲牢九之號惟饅頭至今名)
(存而起溲牢九皆莫曉何物薄持荀氏又謂之丨丨亦莫知何物也徐陵春情詩丨丨迎新節當罏却曉寒)佳夜(蘇軾志林)
(己卯上元余在儋耳有老書生數人來過曰良月丨丨先生能一出乎予欣然從之)年夜(輦下歲時記都人至丨丨請僧道看)
(經備酒送神帖竈馬于竈上以酒糟抹于竈門之上謂醉司命)入夜(埤雅鸞丨丨而歌鳳入朝而舞王勃寒梧棲鳳賦遊必有)
(方哂南飛之驚鵲音能中呂嗟丨丨之啼烏祖詠詩經秋無客到丨丨有僧還杜甫春雨詩隨風潛丨丨潤物細無聲白居易詩度)
(春足芳色丨丨多鳴禽趙嘏詩迎秋月色簷前見丨丨鐘聲竹外聞)初夜(玉澗襍書今歲中秋丨丨微隂不見月吾與周子集)
(適自山中還是時暑猶未退相與散髮披衣坐溪上二更後雲始解三更遂洞徹澄爽月色正午溪面如鏡平月在波間不覺水流)
(意甚瀟然常建詩松隂澄丨丨曙色分遠目李商隱詩獨敲丨丨磬閒倚一枝藤)除夜(玉燭寳典丨丨洛陽人家銅刀刻門)
(小兒埋硯點水盆燈杜審言詩季冬丨丨接新年帝子王孫捧御筵沈佺期詩丨丨子星廻天孫滿月杯張說詩丨丨清樽滿寒庭)
(燎火多王建詩金吾丨丨進儺名畫袴朱衣四隊行)九夜(雲仙襍記杜子美十餘歲夢人令采文于康水覺而問人此水在二)
(十里外乃往求之見鵝冠童子告曰汝本文星典吏天使汝下謫為唐世文章海九雲誥已降可于豆壠下取甫依其言果得一石)
(金字曰詩王夲在陳芳國丨丨捫之麟篆熟聲振扶桑享天福)怯夜(雲仙襍記胡陽白壇寺幡日中有影月中無影不知何故)
(因號丨丨幡)徹夜(乾淳歲時記除夜蕡燭籸盆紅映霄漢爆竹鼓吹之聲喧閙丨丨謂之聒廳薛道衡詩竟夕魚負燈丨丨)
(龍銜燭韓偓詩薄酒旋醒寒丨丨好花虛謝雨藏春朱子詩乞得山田三百畝青燈丨丨課農書)消夜(乾淳起居注淳熙七)
(年十二月廿日南内遣御藥并後苑官管押進奉兩宮守歲合食金銀錢丨丨歲軸果兒錦歷鍾馗爆仗羔兒法酒春牛花朵等方)
(干詩無酒能丨丨隨僧早閉門)雨夜(瑯嬛記沈休文丨丨齋中獨坐風開竹扉有一女子携絡絲具入門便坐風飄細雨如絲)
(女隨風引絡若眞絲焉起贈沈曰此謂冰絲贈君造以為冰紈韋應物詩淮南秋丨丨高齋聞雁來白居易詩蘭省花時錦帳下廬)
(山丨丨草菴中李商隱詩花時隨酒遠丨丨背窗休馬戴詩松門山半寺丨丨佛前燈)專夜(清異錄開元中後宮繁衆集宮)
(嬪用骰子擲最勝者一人乃得丨丨宮璫私號骰子為剉角媒人黃溍詩一雨送晴初月色百蟲丨丨故秋聲丁鶴年詩猿聲丨丨)
(丹山静蜃氣横秋碧海昏)承夜(楚辭朱明丨丨兮時不可掩)短夜(楚辭望孟夏之丨丨兮何晦明之若歲陳傅良詩丨)
(丨得眠常不足僧鐘遮莫執昏晨)瞻夜(樂府古辭攬衣丨丨北斗闌干)良夜(蘇武詩芳馨丨丨發隨風聞我堂李羣玉)
(詩境寂丨丨深了與人間别蘇軾詩幽人無事不出門偶逐東風轉丨丨又赤壁賦月白風清如此丨丨何)靜夜(魏明帝長)
(歌行丨丨不能寐耳聽衆禽鳴陶潛詩悲風愛丨丨林鳥喜晨開蕭綸詩燭華臨丨丨香氣入重幃杜甫詩醒酒微風入聽詩丨丨)
(分杜牧長安夜月詩寒光垂丨丨皓彩滿重城)極夜(劉楨詩賦詩連篇章丨丨不知歸)涼夜(秋興賦何微陽之短晷覺)
(丨丨之方永張子容詩丨丨窺清沼池空水月秋高適詩清矌丨丨月徘徊孤客舟敬括七月流火詩氣含丨丨早光拂夏雲收薛)
(竒童詩高秋南斗轉丨丨北堂開權德輿詩丨丨清秋半空庭皓月圓方回送楊復之詩丨丨歲星守南斗豐年江國喜西風)霜
夜(顔延之文丨丨流唱曉月升魄李白詩宛溪丨丨聽猿愁去國長如不繫舟蘇軾詩清篇帶月來丨丨妙語先春發病顔)風
夜(鮑照詩霽旦見雲峯丨丨聞海鶴李白詩水國秋丨丨殊非遠别時林景熙詩行人猶說春丨丨燈影書聲共水樓)朝夜
(謝朓詩四面動清風丨丨起寒色劉希夷詩玄隂天地冥皓雪丨丨零)寒夜(梁武帝織婦詩調梭輟丨丨鳴機罷秋日孫逖)
(淮隂夜宿詩秋風淮水落丨丨楚歌長賀蘭進明詩丨丨邀歡湏秉燭杜甫武衛將軍挽詞嚴警當丨丨前軍落大星韓偓詩清晨)
(向市烟含郭丨丨歸村月照溪喻坦之詩清省宜丨丨仙才稱獨吟張詠郊居詩汀葦亂搖丨丨雨沙鷗閑弄夕陽天秦觀田居詩)
(客散靜柴門星蟾耿丨丨)大夜(王僧孺從子永寧令謙誄昭途長已丨丨斯安唐武后文去重陽之奕奕襲丨丨之悠悠)廵
夜(戴暠從軍行督軍鳴戰鼓丨丨數更鞞)朗夜(江總度支尚書陸君誄良辰坐嘯丨丨卧治)今夜(庾信夜聽搗衣)
(詩丨丨長門月應如晝日明張九齡詩故鄉臨桂水丨丨渺星河杜甫月夜憶舍弟詩露從丨丨白月是故鄉明耿湋關山月詩丨)
(丨青樓上還應照所思許渾詩月過碧忩丨丨酒雨昏紅壁去年書)宜夜(魏澹詩蘭房本丨丨不畏日光斜宋之問詩弄琴丨)
(在丨傾酒貴逢春歐陽修詩風高月白偏丨丨一片瑩淨鋪瓊田)連夜(唐肅宗玉靈芝詩重英發秀丨丨分房宋之問觀妓)
(詩歌舞須丨丨神仙莫放歸白居易詩誰家綠酒歡丨丨何處紅樓睡失明朱慶餘詩滿庭秋雨過丨丨綠苔生吳融詩山禽丨丨)
(呌兼雨未嘗休)啼夜(盧照隣五悲文相弔相哭則有饑鼯丨丨相慶相賀則有好鳥歌春)苦夜(沈佺期從驩州廨移住水)
(亭詩鬼門因丨丨瘴浦不宜秋)美夜(張說詩佩勝芳辰日漸暖然燈丨丨月初圓)直夜(王灣秋夜寓直詩金省方秋作)
(瑶軒丨丨凭周徹詩審時傳玉漏丨丨遞星郎)殘夜(王灣詩海日生丨丨江春入暮年杜甫詩四更山吐月丨丨水明樓張喬)
(詩語别惜丨丨思歸愁見春范成大虎牙灘詩埠頭可檥船安穩睡丨丨)空夜(劉眘虛詩深林度丨丨烟月資清眞)厚夜
(王縉哀册文丨丨藏晝中天戢輝温璩文望層城而不返遵丨丨而何長)歲夜(李頎詩丨丨高堂列明燭美酒一杯聲一曲劉)
(長卿詩丨丨猶難盡鄉春又獨歸)曉夜(杜甫傷秋詩白蔣風飈脆殷檉丨丨稀李頻詩終南山是枕前雲禁鼓無因丨丨聞)
(王阮詩已成迷丨丨不復憚山川)驚夜(吳筠巖棲賦因海鶴以丨丨任鵾雞以知旭蘇軾詩北山怨鶴休丨丨南畝巾車欲)
(及春)午夜(戴叔倫詩蒲澗十年雨松門丨丨風韋莊詩昔年曾向五陵遊丨丨清歌月滿樓周必大詩丨丨燈花曾共賞三春)
(樂事未全疎范成大詩聞雞丨丨猶能舞射雉西郊不用媒)暑夜(戴叔倫詩丨丨宿南城懷人夢不成)迢夜(張仲素管)
(中窺天賦丨丨澄月高飈掃霧)晴夜(白居易詩暑天風槭槭丨丨露凄凄)别夜(杜牧詩丨丨酒餘紅燭短映山帆滿碧霞)
(殘李商隱詩去程風刺刺丨丨漏丁丁唐彦謙詩景為春時短愁隨丨丨長)迥夜(李商隱詩將星臨丨丨卿月麗層城)向
夜(許渾詩丨丨欲歸心萬里故園松月更蒼蒼)明夜(許渾詩月斜松桂倚高閣丨丨江南江北人)霽夜(李羣玉詩)
(松聲掃白日丨丨來淨域陸龜蒙詩新秋丨丨有清鏡)皓夜(李羣玉詩丨丨千樹寒崢嶸萬巖雪)漁夜(喻鳬詩雁天霞)
(脚雨丨丨葦條風)隔夜(方干採蓮曲採蓮女兒避殘熱丨丨相期侵早發)伴夜(趙嘏詩風蟬旦夕鳴丨丨送秋聲)
惜夜(韓偓詩夢狂翻丨丨粧懶厭凌晨)前夜(梅堯臣詩丨丨宿廣文葉響竹打雪)忘夜(王令詩逢詩即廢日得客)
(輙丨丨)休夜(晁補之名緡城所舍記為庵抱陽而圓之以嬉晝倚南忩以寄傲也曰寄傲為庵負隂而方之以丨丨鳥倦飛)
(而知還也曰倦飛)娛夜(黃庭堅青奴詩我無紅袖堪丨丨正要青奴一味凉)呵夜(周邦彦汴都賦列兵連卒丨丨警晝)
潛夜(戴良詩俯視丨丨魚仰睇衝曉鳶)
武宿夜(禮記夫祭有三重獻之屬莫重于祼聲莫重于升歌舞莫重于丨丨丨注丨丨丨武曲名)飲至夜(史記灌夫)
(傳飲酒酣夫起舞屬丞相丞相不起夫從坐上語侵之魏其乃扶灌夫去謝丞相丞相卒丨丨丨極驩而去)烏啼夜(隋書)
(孫萬壽傳萬壽本自書生一旦從軍為五言詩曰繞樹丨丨丨雊麥雉飛朝細塵梁下落長袖掌中嬌高啟靈巖琴臺詩落葉無人)
(登舊榭滿山明月丨丨丨)瞑為夜(山海經鍾山之神名曰燭隂視為晝丨丨丨吹為冬呼為夏)不知夜(淮南子日)
(丨丨丨月不知晝日月為明而弗能兼也歐陽修詩醉中馬上丨丨丨但見九陌燈火人喧譁張耒詩淋漓歌笑丨丨丨竹榻枕藉)
(眠諸少)上元夜(荆楚歲時記都人丨丨丨作宜男蟬似蛾而大明皇雜錄上在東都丨丨丨移仗上陽宮設蠟炬連屬不)
(絶結綵繒為燈樓三十間高百五十尺垂以珠玉吳萊詩猶記丨丨鳴鼓丨滿船燈火越歌歸又戴復古詩窮人不謀歡元夜如常)
(時楊奐詩歲歲逢元夜金蛾閙簇巾)鼉鳴夜(陸機詩疏丨丨丨獨鳴曉獨猨𩔖也)岑寂夜(東坡詩話近世有婦人曹)
(希蘊者頗能詩嘗作墨竹詩云記得小軒丨丨丨月移疎影上東墻此語甚工)小節夜(乾淳歲時記禁中以臘月二十四為)
(丨丨丨三十日為大節夜呈女童驅儺裝六丁六甲六神之𩔖)夏至夜(瑯嬛記女星傍一小星名始影婦女于丨丨丨候而)
(祭之得好顔色始影南並肩一星名琯朗男子于冬至夜候而祭之得好智慧)當壚夜(江總詩小婦丨丨丨夫壻凱歸年)
西園夜(張正見薄帷鑒明月詩豈及丨丨丨長隨飛蓋遊范成大詩從今勝絶丨丨丨壓盡錦官城裏花)南軒夜
(盧照隣詩寂寂丨丨丨悠然懷所知)清江夜(盧照隣詩風月丨丨丨山水白雲朝又李白詩牛渚西江夜青天無片雲)香
臺夜(盧照隣詩隱隱丨丨丨鐘聲徹九天)相思夜(薛稷詩風月丨丨丨勞望潁川星錢起詩千里丨丨丨愁看新月明)
芳樽夜(陳子昂詩對此丨丨丨離憂悵有餘)彈琴夜(李嶠帷詩明月丨丨丨清風入幌初李羣玉詩酒思丨丨丨茶)
(芳向火天杜荀鶴詩月滿丨丨丨花香漉酒朝)青山夜(李嶠詩明月丨丨丨高天白露秋張說詩旅宿丨丨丨荒庭白露秋)
羅帷夜(李嶠牀詩願奉丨丨丨長承秋月光)猿啼夜(沈佺期詩何忍丨丨丨荆王枕席間又杜荀鶴詩霜島樹凋猿)
(呌夜湖田稻熟雁來時)仙人夜(韋元旦夜宴安樂公主宅詩壺觴既卜丨丨丨歌舞疑停織女梭)閒庭夜(張說)
(詩賴此丨丨丨蕭條秋月明)長門夜(齊澣詩煢煢孤思逼寂寂丨丨丨)碧雲夜(李林甫詩秋天丨丨丨明月懸)
(東方)高唐夜(劉希夷巫山懷古詩歸來丨丨丨金缸熖青烟)北堂夜(儲光羲詩跂予丨丨丨搖筆酬明哲又岑參詩)
(寒天高堂夜撲地飛雪時)明燈夜(儲光羲述華清宮詩穆穆睟容歸豈為丨丨丨又張喬貝多樹詩影動懸燈夜聲繁過雨)
(朝)杉松夜(常建詩望君丨丨丨山月清猿吟)金吾夜(王諲詩暫得丨丨丨通看火樹春)離居夜(綦毋)
(潛詩奈何丨丨丨巢鳥悲空林又鄭谷詩離夜聞横笛可堪吹鷓鴣)南樓夜(李白詩清景丨丨丨風流在武昌又許棠詩待)
(月登樓夜何人相伴閒)星橋夜(杜甫詩一别丨丨丨三移斗柄春)幽并夜(杜甫驄馬行晝洗須騰涇渭深夕趨)
(可刷丨丨丨)梁園夜(杜甫寄李白詩醉舞丨丨丨行歌泗水春又喻坦之詩河聲梁苑夜草色楚田曛)魚龍夜
(杜甫秦州詩水落丨丨丨山空鳥鼠秋元好問橫波亭詩疎星淡月丨丨丨老木清華鴻雁秋)湘水夜(張謂詩月明丨丨丨)
(霜重桂林寒)洞庭夜(黃麟郡中客舍詩魂歸丨丨丨霜卧洛陽秋)乘龍夜(梁鉉觀榮王聘妃詩帝子丨丨丨三)
(星照戶前)茅簷夜(劉長卿詩多雨丨丨丨空洲草徑春)南宮夜(李嘉祐詩多雨丨丨丨仙郎寓直時)空林夜
(權德輿詩搖落丨丨丨河陽興已生)靈臺夜(韓愈詩塵埃紫陌春風雨丨丨丨)中旬夜(王建中秋翫月詩半秋初)
(入丨丨丨已向階前守月明)花開夜(白居易長恨歌春風桃李丨丨丨秋雨梧桐葉落時)行樂夜(白居易詩花縣)
(當君丨丨丨松房是我坐禪時)三徑夜(白居易詩明月好同丨丨丨綠楊宜作兩家春)寒食夜(白居易丨丨丨詩無)
(月無燈丨丨丨夜深猶立闇花前韓偓詩雲薄月昏丨丨丨隔簾微雨杏花香吳融詩長憶去年丨丨丨杏花零落雨霏霏蘇軾詩)
(長憶故山丨丨丨野荼蘼發暗香來)清明夜(元稹詩去時樓上丨丨丨月照樓前撩亂花)維舟夜(賈鳬詩孤溪雪)
(滿丨丨丨疊嶂猿啼過寺時又陸游詩五湖風雨孤舟夜萬里關山一紙書)穿針夜(李商隱詩如何漢殿丨丨丨又向忩)
(中覷阿環)雙栖夜(李商隱詩春叢定是丨丨丨飲罷莫持紅燭行)長安夜(李商隐詩滯雨丨丨丨殘燈獨客愁劉駕)
(詩肯憶丨丨丨論詩風雪寒)蕭寺夜(許渾詩月高丨丨丨風暖庾公樓)僧窗夜(喻鳬詩抱疾丨丨丨歸心過月)
(斜)欹眠夜(方干詩月閣丨丨丨霜軒正坐時)閒賞夜(趙嘏詩人倚繡屏丨丨丨馬嘶花徑醉歸時)山家
夜(趙嘏詩詩情似到丨丨丨樹色輕含御水秋)孤館夜(項斯詩相逢丨丨丨共憶少年時元好問詩雨聲丨丨丨草色)
(故園秋釋氏存詩山川丨丨丨風雨獨眠人)步虛夜(儲嗣宗詩焚香古洞丨丨丨露濕松枝空月明)鳴蛩夜(薛能)
(詩閑園露濕丨丨丨)杜鵑夜(薛能詩惟聞丨丨丨不見海棠時)清吟夜(鄭谷詩郡閣丨丨丨寒星識望郎又羅鄴)
(詩想君懷抱哀吟夜銅雀臺邊皓月多)酬唱夜(鄭谷詩積雪巷深丨丨丨落花墻隔笑言時)團圓夜(孟貫詩萬)
(里無雲鏡九州最丨丨丨是中秋)相逢夜(孟貫詩我憶丨丨丨松潭月色凉李中詩石堂磬斷丨丨丨五老月生溪影空)
鴻來夜(黃滔詩積雨丨丨丨重江客去時)偷香夜(楊億詩應知韓掾丨丨丨猶記潘郎擲果年)光吐夜
(蘇軾詩金鼎轉丹丨丨丨寳珠穿蟻閙連宵)留連夜(蘇軾詩醉呼妙舞丨丨丨閒作清詩斷送秋)柴門夜(張耒)
(詩黯黯丨丨丨栖鴉對寂寥)平沙夜(陸游詩馬宿丨丨丨烽傳絶塞秋)山村夜(陸游詩寂寂丨丨丨悠悠醉倚)
(門)壓酒夜(陸游詩新寒丨丨丨微雨種花時)刁斗夜(周必大詩喜況丨丨丨遠布玉墀春)長亭夜(楊萬)
(里詩青燈白酒丨丨丨不勝孤舟兀綠波)牛斗夜(元好問詩紫氣已沈丨丨丨白雲空望帝鄉秋)連牀夜(貢奎送姪)
(詩小忩風雨丨丨丨記取挑燈莫厭頻)孤枕夜(宋无詩雨來丨丨丨夢别故人時)青霞夜(馬祖常詩石屋丨丨)
(丨藤牀碧樹秋)揚子夜(錢惟善詩明月竹枝丨丨丨西風木葉洞庭秋)閨中夜(錢惟善詩不似丨丨丨秖照繡鴛鴦)
天壇夜(張雨詩至今星斗丨丨丨望拜青都虎豹門)可憐夜(顧瑛和馬孟昭詩共此丨丨丨相看太瘦生)
閉目為夜(五運歴年記盤古之君龍身蛇首開目為晝丨丨丨丨)風朝露夜(李商隱詩丨丨丨丨隂晴裏萬)
(戸千門開閉時)
下(湖駕切行丨又馬韻)
韻藻先下(左傳將求于人必丨丨之禮之善物也史記陳餘傳范陽令使蒯通見武信君曰君何不齎臣侯印拜范陽令)
(使馳驅燕趙郊燕趙郊見之皆曰此范陽令丨丨者也即喜矣燕趙可毋戰而降也)未下(史記高祖紀楚軍去而攻定陶定陶)
(丨丨沛公與項羽西略地至雍丘之下與秦軍戰大破之還攻外黃外黃丨丨秦益章邯兵擊項梁大破之定陶漢書宣帝紀今春)
(五色鳥以萬數飛屬縣翺翔而舞欲集丨丨其令三輔毋得以春夏擿巢探卵彈射飛鳥晉書陸機傳機嘗詣侍中王濟濟指羊酪)
(謂機曰卿吳中何以敵此荅曰千里蓴羹丨丨鹽豉時人稱為名對)東下(史記淮隂侯傳常山王背項王歸于漢王漢王借兵)
(而丨丨晉書武帝紀王濬進破夏口武昌遂泛舟丨丨所至皆平南史楊公則傳公則受命先驅江州既定連旌丨丨直造建鄴世)
(說庾公有丨丨意或謂王公可潛稍嚴以備不虞王公曰我與元規本懷布衣之好若其欲來吾角巾徑還烏衣何所稍嚴杜牧詩)
(旌旆忽丨丨笙歌隨舳艫許渾詩汴水月明丨丨疾練塘花發北來遲許棠詩丨丨經牛渚依然是故關羅隱詩寒江九𣲖轉城樓)
(丨丨鍾陵第一州)並下(後漢書應奉傳奉少聰明自為童兒及長凡所經履莫不暗記讀書五行丨丨)俱下(南史宋孝)
(武帝紀帝少機穎神明爽發讀書七行丨丨才藻甚美又梁簡文帝紀帝眄睞則目光燭人讀書則十行丨丨北史齊河間王孝瑜)
(傳讀書敏速十行丨丨楊萬里詩十行丨丨未心醒两目頓昏還月餘)鷗下(列子海上有好鷗鳥者每旦從鷗鳥遊鷗鳥之)
(至者百住而不止其父曰取來吾玩之明旦之海上丨鳥舞而不丨也司空圖詩丨和湖雁丨雪隔嶺梅飄楊萬里詩便有白丨丨)
(驚起翠羽飛張端詩銀塘水滿丨先丨翠幕春寒燕未還)
從天下(漢書周勃傳亞夫東擊吳楚至覇上趙涉遮說亞夫曰兵事上神密將軍何不從此右去走藍田出武關抵洛陽直)
(入武庫諸侯聞之以為將軍丨丨而丨也神仙傳王方平降蔡經家將至一時頃聞金鼓簫管人馬之聲舉家見麾節旛旗前後導)
(從鼔吹皆丨丨而丨又漢武帝閒居殿上忽有一人乘雲車駕白鹿丨丨而丨帝乃驚問荅曰吾中山衛叔卿也徐照瀑布詩一𣲖)
(丨丨丨曾經李白看陳𫝊良詩怒號縣瀑丨丨丨傑立蒼崖夾道陳又北史魏聖武帝紀嘗田于山澤歘見輜軿自天而下既至見)
(美婦人自稱天女受命相偶)奏事下(漢書萬石君傳建為郎中令丨丨丨建讀之驚恐曰書馬者與尾而五今廼四不足)
(一𫉬譴死矣注建有所丨丨而被報丨也)不得下(南史魯悉達傳王琳據上流欲圖東下以悉達制其中流遣使招誘終不)
(從琳丨丨丨隋書獨狐后傳隋文居禁中總百揆后謂曰騎虎之勢必丨丨丨)氣愈下(韓愈詩蹉跎顔遂低摧折丨丨丨)
增來下(詩公尸燕飲福祿丨丨晉神絃歌神靈亦道同眞官今丨丨梁簡文帝雞鳴高樹顚詩時欣一丨丨復比雙鴛鴦又)
(漢書禮樂志六龍之調使我心若訾黃其何不倈下注訾嗟歎辭黃乘黃也歎乘黃不丨丨也)令下(史記秦紀孝公下令國中)
(曰賓客羣臣有能出竒計彊秦者吾且尊官與之分土衛鞅聞是丨丨西入秦因景監求見孝公又始皇紀丞相李斯曰尊私學而)
(相與非法教人聞丨丨則各以其學議之入則心非出則巷議禁之便漢書董仲舒傳法出而姦生丨丨而詐起如以湯止沸抱薪)
(救火愈甚無益也)泣下(史記高祖紀高祖過沛悉召故人父老子弟縱酒酒酣擊筑自為歌詩慷慨傷懷丨數行丨漢書項)
(籍傳有美人姓虞氏常幸從駿馬名騅常騎廼悲歌慷慨自為歌詩曰力拔山兮氣蓋世時不利兮騅不逝騅不逝兮可奈何虞兮)
(虞兮奈若何歌數曲美人和之羽丨丨數行唐書裴寂傳帝置酒含章殿歡甚寂頓首曰始陛下發太原約天下已定許上印綬今)
(四海妥安願賜骸骨歸里帝丨丨曰未也要當相與老爾說苑鮑叔死管仲舉上袵而哭之丨丨如雨曰生我者父母知我者鮑子)
(韓愈復志賦時憑高以廻顧兮涕丨丨之交如白居易詩座中丨丨誰最多江州司馬青衫濕)馳下(史記項羽紀項王引兵至)
(東城漢軍圍之數重項王謂其騎曰吾為公取彼一將令四面騎丨丨期山東為三處于是項王大呼丨丨漢軍皆披靡遂斬漢一)
(將)急下(史記晉世家楚伐宋宋來告急于晉晉使解揚紿為救宋鄭人執與楚楚厚賜使反其言令宋丨丨解揚紿許之卒)
(致晉君言漢書項籍傳今不丨丨吾亨太公南史齊高帝紀桂陽王休範舉兵于尋陽帝曰休範必輕兵丨丨乘我無備請頓新亭)
(以當其鋒)自下(史記晏子傳晏子為齊相其御之妻曰晏子身相齊國名顯諸侯今者妾觀其出志念深矣常有以丨丨者法)
(言自後者人先之丨丨者人高之)趣下(史記酈陸列傳酈生斬陳留令首踰城而下報沛公沛公引兵攻城縣令首于長竿)
(以示城上人曰丨丨)降下(漢書高帝紀使人攻城略地所丨丨者因以與之與天下同利也淮南子陳勝興于大澤稱為大楚)
(攻城略地莫不丨丨)詔下(漢書文帝紀吾丨書數丨歲勸民種樹而功未興是吏奉吾詔不勤而勸民不明也又王吉傳丨書)
(每丨民欣然若更生張說詩丨書期日丨靈感應時通錢起詩鳳凰啣丨丨才子採蘭歸韓愈詩丨丨諸郡國歲貢鄉曲英張籍沙)
(堤行白麻丨丨移相印元稹詩惻惻丨書丨半減麥與緡白居易賀雨詩丨丨纔七日和氣生冲融李紳南梁行青天丨丨寵光至)
(頒籍金閨徵石渠)飛下(漢書宣帝紀五鳳三年三月辛丑鸞鳳又集長樂宫東闕中樹上丨丨止地文章五色留十餘刻吏)
(民並觀大業拾遺記初造釣臺運石者將船至江東岸山下取石忽有大石如牛十餘自山頂丨丨直入船内船無傷損幽怪錄柳)
(歸舜泛舟遇風吹至君山有道士自空丨丨投一尺綺與歸舜曰以此掩眼即去矣歸舜從之鄭谷鷺鷥詩漁翁歸後沙汀晩丨丨)
(灘頭更自由吳融詩峭壁削成開畫障急溪丨丨咽繁絃貢師泰詩杏樹生香蠧化成向人丨丨不勝情)靈下(漢書禮樂志丨)
(之丨若風馬胡天游詩蒼茫乾坤合慘淡精丨丨)漏下(漢書東方朔傳武帝微行以夜丨丨十刻廼出劉秉忠詩樓頭鼓角)
(風吹斷丨丨銀壺第一聲楊載詩丨丨秋宵何杳杳忩開晴晝自隂隂袁桷詩金蓮丨丨催初刻玉筍班齊祝萬年張翥詩仗圍泰)
(畤傳宵燎丨丨層城蹋曉鐘張雨詩酒深燔木火丨丨續蘭缸)百下(漢書馮奉世傳上以璽書勞奉世曰以將軍材質之美奮)
(精兵誅不軌丨丨百全之道也)雨下(漢書李陵傳單于遮道急攻陵陵居谷中虜在山上四面射矢如丨丨又外戚傳上官桀)
(為羽林期門郎從武帝上甘泉天大風車不得行桀奉蓋雖風常屬車丨丨蓋輙御上竒其材力遷未央廐令後漢書王常傳進攻)
(下邳常部當城門戰一日數合賊反走入城常追廹之城上射矢丨丨魏志武帝紀紹進臨官渡起土山地道公亦于内作之以相)
(應紹射營中矢如丨丨獨狐及盧郎中潯陽竹亭記前有香草怪石杉松羅生密篠翠竿臘月碧鮮風動丨丨聲比簫籟方䕫詩丨)
(丨如注翻四溟黑風吹落魚鮪星)柹下(晉書王濬傳濬造船于蜀其木丨蔽江而丨吳建平太守吳彦取流柹以呈孫皓王)
(臺卿泛江詩建平船丨丨荆門戰艦浮蘇味道詩風搖蜀丨丨日照楚萍開)直下(晉書陶回傳蘇峻之役回與孔坦言于導)
(請早出兵守江口峻將至回復謂亮曰峻知石頭有重戍不敢丨丨必向小丹陽南道步來宜伏兵要之可一戰而擒杜審言石門)
(山詩仰攀人屢息丨丨騎纔通李白詩憑高澄遠覽丨丨見溟渤又飛流丨丨三千丈疑是銀河落半天方干詩越山丨丨分吳苑)
(淮水橫流入楚鄉李郢詩龍潭丨丨一百丈誰見生公獨過時)吐下(晉書蔡謨傳謨初渡江見彭蜞大喜曰蟹有八足加以二)
(螯令烹之既食丨丨委頓方知非蟹後詣謝尚而說之尚曰卿讀爾雅不熟幾為勤學死)牽下(晉書羅企生傳殷仲堪以企生)
(為諮議參軍仲堪多疑少决企生深憂之仲堪果走企生從焉路經家門遵生曰作如此分離何可不執手企生㢠廻馬授手遵生有)
(勇力便丨丨之謂曰家有老母將欲何之)雪下(晉書列女傳王凝之妻謝氏字道韞有才辯嘗内集俄而丨驟丨安曰何所似)
(安兄子朗曰撒鹽空中差可擬道韞曰未若柳絮因風起晏子衛君重裘累茵而坐見路有負薪而哭者問之曰丨丨衣薄也衛君)
(于是開府金出倉粟以賑貧窮謝惠連雪賦俄而微霰零密丨丨陳後主雨雪曲長城飛丨丨邊關地籟吟宗楚客詩飄飄瑞丨丨)
(山川散漫輕耿湋詩朔丨&KR1134;初丨秦關獨暮歸許渾詩煖酒丨初丨讀書山欲明劉滄詩丨丨石龕僧在定日西山木鳥成羣唐球)
(詩一聲松徑寒吟後正是前山丨丨時)單下(宋書王誕傳毅既平誕求先下高祖曰長民似有自疑心卿詎宜便去誕曰長)
(民知我蒙公垂眄今輕身丨丨乃可以少安其意按謂諸葛長民)夜下(宋書王鎮惡傳高祖西討休之鎮惡乃告諸將曰百)
(姓皆知官軍已上朱襄等復是一賊表裏受敵吾事敗矣乃率軍丨丨江水迅急倏忽行數百里庾信刀銘鐵熖朝流金精丨丨蘇)
(軾新河詩千艘丨丨無南北謝翺詩神風流霆驅偃草天兵丨丨西南道)南下(南史庾子輿傳子輿奉喪還鄉有瞿塘大灘行)
(旅忌之子輿撫心長呌其夜五更水忽減退安流丨丨崔顥詩長安丨丨幾程途柳宗元詩林邑東廻山似戟牂牁丨丨水如湯李)
(商隱詩丨丨大散嶺北濟渭之濱余闕詩帝城丨丨望江城此去鄉關半月程)推下(南史王融傳融姿性剛險立身浮競謂已)
(才流無所丨丨李白白胡桃詩疑是老僧休念誦腕前丨丨水晶珠王禹偁月波樓詩冰輪曉入地丨丨赤金毬釋惠洪雪中詩勢)
(密連空若丨丨隨風起舞不容追)奔下(南史垣崇祖傳崇祖著白紗帽肩輿上城日晡時决小史埭水𫝑丨丨)流下
(南史沈攸之傳薛常保等在赭圻食盡大帥劉胡以嚢盛米繫流查及船腹陽覆船順風丨丨以餉赭圻淮南子使水丨丨孰弗能)
(治激而上之非巧不能又循丨而丨易以至背風而馳易以遠道德指歸論水動丨丨人動趨靜杜牧詩水殿半傾蟾口澁為誰丨)
(丨蓼花中蘇軾河復詩河公未許人力窮薪芻萬計隨丨丨揭傒斯詩大舸中丨丨青山兩岸移)鶴下(南史庾域傳域母好)
(鶴唳域在位營求孜孜不怠一旦雙丨來丨論者以為孝感所致祖詠詩盤雲雙丨丨隔水一蟬鳴杜甫詩丨丨雲汀近雞棲草屋)
(同喻鳬詩丨丨紫閣雲沉沉翠微雨揭傒斯詩丨丨静依仙館夕雁啼高挾塞垣秋)交下(南史任昉傳昉父遥齊中散大夫遥)
(兄遐以罪將徙荒裔遥懷名請訴言淚丨丨齊武帝聞而哀之竟得免又侯景傳景謂王僧貴曰吾嘗據鞍對敵矢刃丨丨而意了)
(無怖獨異志晉武帝哭羊祜冬月涕泗丨丨凝鬚為冰)淚下(南史王僧辯傳陳武帝與僧辯升壇㰱血共讀盟文辭氣慷慨)
(皆丨丨霑衿拾遺記薛靈芸容貌絶世谷習以千金寳賂聘之靈芸别父母歔欷累日丨丨沾衣至升車就路之時以玉唾壺承淚)
(壺則紅色李陵荅蘇武書吟嘯成羣邊聲四起晨坐聽之不覺丨丨李白猛虎吟腸斷非關隴頭水丨丨不為雍門琴杜牧詩往往)
(自撫已丨丨神蒼茫張翥詩窮途丨易丨不是阮生狂丁鶴年詩商歌未終調丨丨如懸河)北下(南史周文育傳文育至大)
(庾嶺詣卜者卜者曰君丨丨不過作令長南入則為公侯郭翼詩烏月風高雲丨丨白沙河闊水西來)矢下(隋書薛世雄傳)
(遼東之役世雄還次白石山為賊所圍百里重寢面丨丨如雨世雄以羸師為方陣選勁騎二百先犯之賊稍却因而縱擊)擲
下(隋書崔弘度傳時護子中山公訓為蒲州刺史令弘度從焉嘗與訓登樓至上層去地四五丈歘然丨丨至地無傷損)雙
下(隋書虞綽傳忽有祥禽皎同鶴鷺出自霄漢翻然丨丨大業拾遺記隋帝征遼回次于望海鎮有鳥二素羽丹觜翻翔丨丨高)
(無際鞦韆賦一去一來鬭舞空之花蝶雙上丨丨亂晴野之虹蜺張祜鷺鷥詩暗棲松葉露丨丨蓼花中)徐下(唐書杜審權傳)
(審權在方鎮視事有常處非日入未始就内四坐必斂袵或晝日少息則顧直將解簾即旁無人自起徹鈎手擁簾丨丨乃退晉西)
(曲歌碧玉擣衣砧七寳金蓮杵高舉丨徐丨輕擣只為汝楊萬里詩殿下鞭聲再掣雷玉皇丨丨九天來)上下(列子五山之根)
(無所連著常隨潮波丨丨往還不得暫峙焉十洲記凌虛之子飛真之官丨丨九天洞視百萬楚辭將氾汜若水中之鳬乎與波丨)
(丨偷以全吾軀乎杜甫詩無數青蜓齊丨丨一雙鸂鶒對沉浮歐陽修醉翁亭記樹林隂翳禽聲丨丨又搜神記孔子修春秋制孝)
(經既成乃齋戒向北斗星而拜告備于天乃有赤氣如虹自丨而丨化為黃玉上有刻文孔子跪而受之)謙下(莊子關尹老耼)
(以濡弱丨丨為表以空虛不毁萬物為實應璩與滿公琰書外喜郎君丨丨之德内幸頑才見誠知已歡欣踴躍情有無量)雜
下(莊子子不見夫唾者乎噴則大者如珠小者如霧丨而丨者不可勝數也張說詩搖楊花丨丨嬌囀鶯亂飛)輕下(淮南)
(子普伐楚三舍不止大夫請擊之莊王曰晉伐楚孤之過也若何其辱羣大夫羣大夫曰此臣之罪也請三擊之晉人聞之曰君臣)
(爭以過為在已且丨丨其臣不可伐也夜還師而歸吳融雪詩雨凍丨輕丨風乾淅淅吹)露下(淮南子鳳麟至蓍龜兆甘丨丨)
(竹實滿禽經注露禽鶴也丨丨則鶴鳴楚辭白丨既丨百草兮奄離披此梧楸王勃秋日宴季處士宅序金風生而景物清白丨丨)
(而光隂晩楊烱青苔賦白丨丨蒼苔蕪暗瑶砌澁瓊鋪李嶠詩丨丨鷹初擊風高雁欲賓高適詩丨丨草初白天長雲屢滋杜甫詩)
(丨丨天高秋氣清盧綸詩丨丨鳥初定月明人自閒權德輿詩風生北渚烟波闊丨丨南宮星漢秋翁卷詩丨丨秋山潔鴻飛楚水)
(寒)多下(韓詩外傳大道多容大德丨丨)鳥下(釋名海中可居曰島島到也亦言鳥也物所赴如丨之丨也杜甫詩丨丨)
(竹根行龜開萍葉過朱慶餘詩静逢山丨丨幽稱野僧過韓愈詩丨丨見人寂魚來聞餌香周賀詩潮廻灘丨丨月上客船明許渾)
(詩丨丨綠蕪秦苑夕蟬鳴黃葉漢宮秋趙嘏詩水靜魚吹浪枝閑丨丨空司馬扎詩空山連野外塞丨丨霜枝林逋詩凉隂一丨丨)
(落日亂蟬分)榖下(論衝建武三十一年陳留雨穀丨丨蔽地案視榖形若茨而黑有似于稗實也)葉下(論衡野火燔山)
(澤山澤之中草木皆燒其葉為灰疾風暴起吹揚之參天而飛風衰丨丨集于道路楚辭洞庭波兮木丨丨梁武帝擣衣詩中州木)
(丨丨邊城應早霜陳後主昭君怨啼粧寒丨丨愁眉塞月生王勃詩江臯木丨丨應想故城秋駱賓王詩草濕姑蘇夕丨丨洞庭秋)
(長孫無忌詩颯颯風丨丨遥遥烟景曛李百藥詩索索風丨丨離離早鴻度孟浩然詩更聞楓丨丨淅瀝度秋聲高適東征賦鴻雁)
(飛兮木丨丨楚歌悲兮雨蕭蕭李白詩天秋木丨丨月冷莎雞悲杜甫詩北風黃丨丨南浦白頭吟又石出倒聽楓丨丨櫓搖背指)
(菊花開温庭筠詩紅丨丨荒井碧梧侵古槎許渾詩丹丨丨西樓知君萬里愁李頻詩風高斜漢動丨丨曲江寒)注下(桓譚)
(新論四瀆之源河最高而長從高丨丨水流激浚故其流急岳陽風土記荆江出巴蜀自高丨丨濁流洶湧)朝下(拾遺記越)
(有美女二人一名夷光一名修明以貢于吳吳處以椒華之房貫細珠為簾幌丨丨以蔽景夕捲以待月陳旅詩除書丨丨五雲間)
(閣吏新移玉筍班)霜下(拾遺記漢明帝時恒山獻巨桃核丨丨結花隆暑方熟亦云仙人所食帝使植于霜林園陳後主詩)
(肅肅嚴丨丨峩峩層冰合李白咏槿詩一朝天丨丨榮耀難久存李頎詩驛路清丨丨關門黃葉稀獨孤及詩雲歸恒星白丨丨天)
(地肅皇甫冉詩翠帳蘭房曲且深不知戶外清丨丨白居易詩秋丨欲丨手先知燈底裁縫剪刀冷劉克莊詩丨丨石橋滑蛩吟茅)
(店清趙師秀詩鳥飛竹葉丨初丨人立梅花月正高)容下(英雄記程普以年長數陵侮周瑜瑜折節丨丨終不與校普後自悔)
(敬服而親重之又宋旡詩塵榻應丨丨仙舟可待追)步下(三秦記河西沙角山之陽有泉云是沙井人欲登峯必丨丨入穴即)
(有鼓角之音震動人足)摘下(幽怪錄橘有二叟鬚眉皤然相對𧰼戲一叟曰橘中之樂不減商山但不得深根固蒂為愚人)
(丨丨耳)吹下(本事詩許渾夢登崑崙山見數人方飲酒招之賦詩曰曉入瑶臺露氣清坐中惟有許飛瓊他日復夢至其處)
(飛瓊曰何故顯余姓名于人間即改天風丨丨步虛聲蘇軾詩淡月疎星繞建章天風丨丨御爐香吳師道七夕詩西風不管扁舟)
(客丨丨樓頭笑語來)墜下(羯鼔錄明皇嘗製秋風高曲每至秋空奏之必遠風徐來庭葉丨丨張雨詩青天丨丨白雲來卷簾)
(一陣楊花過)制下(王曾筆錄沈倫以明經事太祖伐蜀凱旋奏事稱旨遂有意于大用其後命倫為相趙普執奏以為不可)
(上曰如倫者忠孝謹飭雖守散錢亦可普無以對翌日丨丨)汗下(聞見前錄趙普薦曹彬為將以潘美副之彬辭才力不迨)
(美盛言江南可取帝大言諭彬曰所謂大將者能斬出位犯分之副將則不難矣美丨丨不敢仰視吳質荅東阿王書質小人也無)
(以承命又所荅貺辭醜義陋申之再三赧然丨丨蘇舜欽詩&KR0804;顔于其間丨丨如流漿)再下(李清照打馬圖凡多馬遇少馬)
(點數相及即打去馬馬數仝亦許打去任便丨丨)弋下(應璩與從弟書丨丨高雲之鳥餌出深淵之魚)霧下(梁昭明太)
(子七契風來室搖丨丨忩霑)鱗下(任昉宣德皇后令甲既丨丨車亦瓦解)雁下(陳後主詩樓高看丨丨葉散覺山凉)
(劉長卿詩水田秋丨丨山寺夜鐘深李商隱詩丨丨春雲黑蟬休隴葉黃羅鄴詩去年今日逢君處丨丨蘆花猿正號錢珝詩渚邊)
(新丨丨舟上獨凄凉李中詩未逢征丨丨漸聽夜砧鳴羅隱詩鷗翻漢浦風波急丨丨鄖溪霧雨深又王勃綿州北亭羣公宴序沙)
(塵起而桂浦昏鳬丨丨而蘆洲晩)餌下(隂鏗觀釣詩絲垂遥濺水丨丨暗通流)鸞下(庾信變宮調舞林丨更丨歌山)
(鳳欲前宋旡詩醉歸却跨青丨丨衝落碧桃無數花僧大訢詩翠蜃夜蟠金井月采丨朝丨玉爐煙)月下(王勃九成宮東臺山)
(池賦景沉西㠋丨丨東濱張軫詩山曉丨初丨江鳴潮欲來劉因詩地迥丨遲丨樓高山易殘)潛下(張仲素反舌無聲賦啄朱)
(櫻而丨丨嫋綠楊而暗起)日下(李嶠詩雨餘林氣靜丨丨山光夕裴廸詩丨丨川上寒浮雲淡無色白居易詩月流春夜短丨)
(丨秋天速孔武仲詩仲原斜丨丨襟袂好風生)獨下(李嶠詩丨丨仙人鳳羣驚御史烏李商隱詩共上雲山丨丨遲陽臺白道)
(細如絲)鷺下(宋之問詩雞鳴見日出丨丨驚濤騖王維詩跳波自相濺白丨驚復丨馬戴詩渚邊逢丨丨林裏伴僧過蘇軾)
(詩白水滿時雙丨丨綠槐高處一蟬吟徐照詩淺塘饑丨丨晴靄市煙衝鄭元祐詩丨丨積陂明霽雪鸎啼叢薄度鎔金)溜下
(孟浩然詩坐欣沿丨丨信宿見維桑)散下(李白玉女湯詩丨丨楚王國分澆宋玉田)裂下(杜甫白絲行已悲素質隨時染)
(丨丨鳴機色相射)細下(杜甫姜少府設鱠戲贈歌無聲丨丨飛碎雪有骨已刴觜春葱)西下(來鵬詩惟有碧天無一事)
(日還丨丨月還明崔塗詩無限别魂招不得夕陽丨丨水東流)釣下(李郢詩丨丨魚初食船移鴨暫喧)影下(許棠對月)
(詩輪移仙掌外丨丨玉繩西)遺下(司空圖詩月姊殷勤留不住碧空丨丨水精釵納新詩手中丨丨泥一丸不封函谷封泰)
(山)瀉下(韓偓詩卷荷忽被微風觸丨丨清香露一杯薩都拉詩凉風吹墮梧桐葉丨丨冷冷露華白)鴻下(徐鉉詩信)
(遠丨初丨鄉遥月共明)移下(徐仲雅詩鑿開金帝春風國丨丨姮娥夜月樓)抛下(文同織婦怨父母抱歸舍丨丨中門)
(下)箸下(蘇軾詩赤魚白蟹丨屢丨黃柑綠橘籩常加)放下(陳傅良詩却憐追逐今無力丨丨簾鈎就麝煤楊萬里初)
(夏即事詩更無人借田中水丨丨清溪恣意流柳貫題睡貓圖詩丨丨珠簾春不管隔籠鸚鵡喚貍奴)猿下(張憲詩鳥鳴萬)
(山靜丨丨雙樹綠)鹿下(范梈詩山田丨丨投書去水館猿啼却坐聽)
羊牛下(詩日之夕矣丨丨丨來又陸游詩紛紛落日牛羊下黯黯長空霰雪來薩都拉詩夕陽半嶺牛羊下秋色滿天鴻雁)
(來釋善住詩城晩牛羊下天秋草木衰)虛發下(戰國策更贏與魏王處京臺之下仰見飛鳥更贏曰臣請為王引弓丨丨)
(而丨鳥魏王曰射可至此乎更贏曰可有間雁從東方來更贏以丨丨而丨之)天瑞下(史記封禪書新垣平言長安東北有)
(神氣成五采若人冠絻焉或曰丨丨丨宜立祠上帝以合符應)浮江下(史記張儀傳秦西有巴蜀大船積粟起于汶山丨丨)
(以丨至楚三千餘里又范成大詩翠莽楚甸窮黃流蜀江下)引兵下(史記淮隂侯傳廣武君策不用韓信使人間視還報)
(乃敢丨丨遂丨)方船下(史記酈食其傳沛公使酈生說齊王曰漢王起兵擊三秦諸侯之兵四面而至蜀漢之粟丨丨而丨)
(天下之士歸于漢王可坐而策也注方桴也又李白詩船下廣陵去月明征虜亭)天馬下(漢書禮樂志太一况丨丨丨)
鳳皇下(漢書嚴延年傳時黃霸在潁川以寬恕為治郡中亦平屢蒙豐年丨丨丨上賢焉下詔稱揚其行賈誼弔屈原文丨)
(丨翔于千仞兮覽德輝而丨之戴復古詩丨丨覽德丨千仞虎豹憎人上九關又張正見詩鳳下出丹篆龜符著綠編庾信奉和示)
(内人詩春窗刻鳳下寒壁畫花開馬祖常猗綠園詩鳳下非因食魚來不可&KR0699;)隨車下(謝承後漢書百里嵩為徐州刺史境)
(遭旱嵩出廵處雨丨丨而丨)志逾下(南史陸瓊傳瓊位望日隆而執丨丨丨又淮南子吾爵益高吾志益下)乘高
下(舊唐書楊朝晟傳軍次方渠無水師徒囂然遽有青蛇丨丨而丨視其跡水隨而流晟令築防環之遂為停泉軍人仰飲以足)
天氣下(淮南子丨丨始丨地氣始上隂陽錯合相與優游競暢于宇宙之間)黃龍下(淮南子四海之内一心同歸故)
(景星見祥風至丨丨丨鳳巢列樹麟止郊野又拾遺記孔子生于魯襄公之世夜有二蒼龍自天而下來附徵在之房因夢而生孔)
(子)黃鵠下(西京雜記始元元年丨丨丨太液池上為歌曰丨丨飛兮丨建章羽衣肅兮行蹌蹌又庾信進赤雀表建章鵠)
(下猶明漢德)歲月下(新序酈生曰諸田宗強負海阻河陛下雖遣數十萬師未可以丨丨丨也)神雀下(漢武别傳)
(漢武祠甘泉時有丨丨丨羣臣皆上壽東方朔獨不賀帝曰朔何不賀曰此乃巫雀非神雀也庾信尚父授丹書贊丨丨既丨丹書)
(已陳又陳基詩官樹鶯啼初繫馬講堂雀下或銜鱣)雲中下(漢武内傳武帝夜夢與李少君俱上嵩高山上半道有繡衣使)
(者乘龍持節從丨丨丨又蘇軾詩垂天雌霓雲端下快意雄風海上來)白烏下(白虎通德至禽獸則白鹿見丨丨丨又沈)
(佺期詩歌吹銜恩歸路晩棲烏半下鳳城來王維詩食隨鳴磬巢烏下行踏空林落葉聲)折薪下(玉堂閒話麥積山自平地)
(積薪至于巖巔從上鐫鑿其龕室佛像功畢旋旋丨丨而丨然後梯空架險而上)早潮下(番禺記丨丨丨晩潮上兩水相)
(合曰沓潮)轉盤下(高僧傳釋明瓚居南岳一日刺史祭岳修道路忽中夜風雷一峯頽下其緣山磴道為大石所欄乃多用)
(人牛推挽而石愈固瓚曰我能去之遂履石而動忽丨丨而丨)緣柱下(幽明錄漢武帝與近臣宴會梁上見一老翁長八九)
(寸丨丨而丨東方朔曰其名為藻廉水木之精)雙鶬下(司馬相如子虛賦弋白鵠連駕鵝丨丨丨玄鶴加)屈體下
(阮籍奏記夫布衣窮居韋帶之士王公大人所以丨丨而丨之者為道存也)辟書下(阮籍奏記開府之日人人自以為掾)
(屬丨丨始丨下走為首張謂詩天朝丨丨丨風憲取才難又張說詩天上靈書下空中妙妓迎錢起詩明朝紫書下應問長卿才又)
(佐郡紫書下過門朱綬新)羣仙下(謝朓詩福降丨丨丨識逸百神該又儲光羲詩自昔太仙下乃知元化功邵昇詩二聖忽)
(從鸞殿幸雙仙正下鳳樓迎韓愈石鼓歌鸞翔鳳翥衆仙下珊瑚碧樹交枝柯顧瑛詩雲車遝遝衆仙下玉笙瑶管聲相和)乘
洑下(梁簡文帝詩戲鳬丨丨丨漁舟冐浪前)凌空下(梁簡文帝詩梵世丨丨丨應真蔽景趨)珠簾下(梁簡)
(文帝詩丨丨向暮丨妖姿不可追)輕帷下(梁元帝詩日暮丨丨丨黃金妾贈君)向葭下(裴憲伯朱鷺詩羣飛丨丨)
(丨奮羽欲南遷)提筐下(王摳見採桑者詩遥見丨丨丨翩妍實端妙)飛鳬下(蕭慤詩遥見丨丨丨懸知葉縣來)
花亂下(庾信燈賦蛾飄則碎丨丨丨風起則流星細落王勃春思賦丨牽風而丨丨薛稷詩曲闌交映金精板飛丨丨丨珊)
(瑚枝)連珠下(庾信詩露泣丨丨丨螢飄碎火流又張說詩懸泉珠貫下列帳錦屏舒)靈文下(庾信步虛詞赤玉丨)
(丨丨朱陵真氣來)翻沙下(庾信詩細雪丨丨丨寒風戰鼓鳴)飛絮下(庾信楊柳歌獨憶丨丨鵝毛丨非復青絲)
(馬尾垂)星狼下(唐明皇詩月兔落高繒丨丨丨急箭)三神下(武三思詩霜毛怱控丨丨丨玉羽俄看二客旋)長
虹下(武三思詩碧澗丨丨丨雕梁早燕歸)金波下(沈佺期詩水晶簾外丨丨丨雲母窗前銀漢廻)芝蓋下(沈佺)
(期詩天流丨丨丨山轉桂旗斜)金輿下(沈佺期詩丨丨旦丨綠雲衢綵殿晴臨碧澗隅)涼隂下(宋之問宴唐卿山亭)
(詩丨丨稍丨溽暑將闌)雲蹕下(劉憲詩丨丨巖間丨虹橋澗底盤)龍驂下(張說詩竹徑丨丨丨松庭鶴轡來)
龍節下(張說道家詩香隨丨丨丨雲逐鳳簫飛)清吹下(蘇頲詩碧虛丨丨丨藹藹入仙宮)芝童下(崔湜)
(詩捧藥丨丨丨焚香桂女畱)水連下(高適詩絶坂丨丨丨羣峯雲共高又羅隱詩雲歸洪井枝柯歛水下章江氣色粗)
紛紛下(劉眘虛詩木葉丨丨丨東南日烟霜吳師道詩朝散丨丨丨紫微揮鞭爭道疾如飛)歸騎下(孟浩然詩暝還)
(丨丨丨蘿月映深溪)河漢下(孟浩然詩潤從丨丨丨花逼豔陽關)龍媒下(王維詩仙籞丨丨丨祥臯鳳蹕留)鳥
邊下(王維詩落日丨丨丨秋原人外閒)鬼神下(杜甫詩聲吹丨丨丨𫝑閱人代速)府帖下(杜甫詩丨丨昨)
(夜丨次選中男行)蕭蕭下(杜甫詩無邊落木丨丨丨不盡長江滚滚來)角鷹下(王昌齡詩丨丨初丨秋草稀鐵)
(驄抛鞚去如飛)天使下(康庭芝詩丨丨丨西樓光含萬里秋釋大訢駿馬圖詩帝閑遠謫丨丨丨馳來月窟浮雲低)鼓
三下(張建封競渡歌丨聲丨丨紅旗開兩龍躍出浮水來)塵暗下(司空曙觀妓詩銀燭搖搖丨丨丨却教紅粉淚痕生)
一片下(韓愈詩空階丨丨丨琤若摧琅玕)摩天下(呂温張荆州畫贊鯤鱗初脱激海以化羊角中頽丨丨而丨)
盤風下(杜牧詠鴉詩蔓壘丨丨丨霜林接翅眠又章玄同詩黃葉因風下甘從洛浦隈)三五下(杜牧詩曲盡連敲丨)
(丨丨恐驚珠淚落金盤)麒麟下(杜牧詩天上丨丨時一丨人間不獨有徐陵)孤舟下(趙嘏詩風雪晴來歲欲除)
(丨丨晚丨意何如又倪瓚詩二月江南初變柳扁舟晩下獨鳴榔)秋隼下(陸龜蒙詩種以春鳸初穫從丨丨丨又王惲詩)
(孤隼梢雲下羣鴉結陣飛)扶輦下(王珪詩雙鳳雲中丨丨丨六鰲海上駕山來)及時下(石介詩今年經春無赦書)
(十日一雨丨丨丨)珍禽下(蘇軾詩芳草不鋤當戶長丨丨獨丨無人見又方瀾詩人静野禽下雨凉山葉深)玉杵
下(眺冲之詩玄霜霏霏丨丨丨捕䴢煮角當嚴冬)九天下(朱子詩石室萬卷藏綸言丨丨丨)昏復下(劉迎河防)
(行河神憑陵雨師借晩未及晴丨丨丨)松子下(馬祖常詩冥冥白鳥去寂寂丨丨丨)人初下(宋旡詩秋千庭院丨)
(丨丨春半園林酒正中)綸綍下(張翥詩頻煩丨丨丨次第甲兵空)雙鸛下(高啟詩江晴丨丨丨樹晩一牛鳴)
御定佩文韻府卷八十一之一
