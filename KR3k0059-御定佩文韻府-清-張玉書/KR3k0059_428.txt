欽定四庫全書
御定佩文韻府卷五十二之二
上聲二十二養韻二
㢡(即兩切勸也助也成也譽也厲也同奬)
韻藻恩奬(五代史馮玉傳契丹滅晉張彦澤先以兵入京師彦澤猶謟笑自言願得持晉玉璽獻契丹以冀丨丨江淹為)
(蕭驃騎讓太尉增封表不能曲流慈照遂乃徒洽丨丨蔡文恭詩竊吹等齊竽何用承丨丨)外奬(謝靈運詩沮障自可美容)
(心非丨丨謝惠連詩常歎詩人言式微非丨丨江淹詩去矣從所欲得失非丨丨李白詩平生多感激恩義非丨丨)推奬(杜甫)
(故滎陽鄭公虔詩詞場竞疎闊平昔濫丨丨)
增尊奬(蜀志法正傳說先主曰定漢中上可以傾覆寇敵丨丨王室中可以蠶食雍凉廣拓境土下可以固守要害為持久)
(之計黃庭堅送吳彦歸番陽詩學省困虀鹽人材任丨丨胡安國春秋傳平公不能修文襄悼公之業丨丨王室恤宗周之闕而夏)
(肄是屛輕棄諸姬可謂知本乎)敦奬(晉書慕容廆載記廆輔翼王室有匡霸之功而位卑爵輕九命未加非所以寵異藩翰丨)
(丨殊勲者也南史謝靈運傳文帝徵為祕書監再召不起使光祿大夫范泰與書丨丨乃出周書李賢傳賢弟遠授河東郡守丨丨)
(風俗勸課農桑隋煬帝勵經術詔將欲尊師重道用闡厥繇講信修睦丨丨名教)翼奬(晉書石季龍載記雖朕之不明亦羣)
(后不能丨丨之所致也陳書鄱陽王伯山傳建樹藩屛丨丨王室)同奬(陳書高祖紀策曰公志惟丨丨師克在和)搜奬
(南史宋高祖紀夕寐宵興丨丨忠烈)優奬(南史齊武帝紀詔守宰祿奉蓋有恒凖往以邊虜告警故偕時損益今區宇寧晏宜)
(加丨丨白居易薦李晏韋楚狀身典三郡家無一金據此清廉别堪丨丨)好奬(南史謝朓傳朓丨丨人才)弘奬(南史梁武)
(帝紀丨丨風流希向後進任昉王文憲集序性託夷遠少屛塵雜自非可以丨丨風流增益標勝未嘗留心也許善心奉和賜詩詩)
(夕拜參近侍朝恩濫丨丨又鴻同江淹為蕭驃騎錄尚書事到省表皇明神邈丨丨彌深)提奬(北齊書趙彦深傳丨丨人物皆)
(行業為先輕薄之徒弗之齒也北史魏收傳收碩學大才然性褊不能達命體道見當塗貴遊每以顔色相悦然丨丨後輩以名行)
(為先宋史張齊賢傳以致君自負留心刑獄多所全活喜丨丨寒雋張玄晏謝草詞啓昨日獲忝轉遷出于丨丨次當視草曲賜褒)
(稱)勸奬(唐書韋嗣立傳嗣立上書極陳永淳後庠序墮散胄子衰缺儒學之官輕章句之選弛陛下誠下明詔勅王公以下)
(子弟一入太學尊尚師儒發揚丨丨海内知嚮後審卑銓總各程所能以之臨人則官無曠民樂業矣淨住子尺布不全丨丨令施)
(衣服藜藿不充丨丨令施飲食)賚奬(唐書李德裕傳帝顧德裕厚凡號令大典冊皆更其手數召見丨丨優華)愛奬(唐書)
(文藝傳李華丨丨士𩔖名随以重)錦奬(五代史楚世家溪州刺史彭士然率丨丨諸蠻攻澧州希範遣劉勍等擊之士然大)
(敗走奬州遣其子師暠降于勍)崇奬(宋史理宗紀淳祐元年詔曰每觀五臣論著啓沃良多今視學有日其令學官列諸崇祀)
(以示丨丨之意注五臣周敦頤張載程顥程頤朱子元稹贈陳憲忠衡州刺史制敬承先志丨丨舊勲爰命有司用申常典)嘉
奬(宋史薛映傳真宗封泰山為東京留守判官出知河南府祀汾隂還駐蹕西京以映有治狀賜御書丨丨曾鞏應舉啓丨丨士)
(倫助成世教)延奬(宋史文苑傳王祐知大明柳開以文贄大蒙賞激楊昭儉盧多遜並加丨丨劉孝綽謝高祖啓雕朽糞穢)
(徒成丨丨捕影繫風終無效荅)開奬(顔氏家訓齊有宦者田鵬鸞本蠻人也初為閽寺便知好學懷袖握書朝夕諷誦時伺間)
(隙周章詢請及覩古人節義之事未嘗不感激吾甚憐愛倍加丨丨後被賞遇賜名敬宣位至侍中開府孔穎達尚書序劉炫嫌劉)
(焯尚書注釋之煩雜就而刪焉義更大略辭又過華雖有文筆之善乃非丨丨之路韋應物晦日處士叔園林宴集詩樽酒遺形迹)
(道言屢丨丨)伸奬(唐詩紀事閻朝隐授著作郎直學士制云石室分曹已參於著述金門直事俾崇於丨丨)游奬(謝靈)
(運辭祿賦雖鑣羈之冇名恒丨丨而匪滯)慈奬(鮑照為柳令讓驃騎表特屈丨丨降申愚固梁簡文帝拜皇太子臨軒竟謝表)
(叨逢丨丨事出希世)高奬(江淹為蕭謝百僚敦勸表天飾丨丨累降史筆王勃上武侍極啓謬憑丨丨曲撰蕪音)又奬
(任昉奉勅示七夕詩啓惟君知臣見于納言之旨取求不疵表於辯才之戲謹輙牽率庸陋式詶丨丨李嶠上雍州高長史書或奏)
(昌言伏丹墀而心啓或廻丨丨立紫樞而日逸)矜奬(陶弘景與武帝啓仰銘丨丨益無喻心)昭奬(王筠為王儀同瑩初)
(譲表思渥恩階丨丨必被寵章爰降朝野驚矚上官儀奉和過舊宅應制詩遺簮謬丨丨珥筆荷恩休)殊奬(徐陵為貞陽侯)
(重與王太尉書大齊仁信之道關于至誠睦隣之懷由于孝德遂蒙丨丨歸嗣本朝拜手陳詞敦誘彌廣)明奬(唐憲宗程异拜)
(相制膺兹重任用表全材爾宜左右朕躬朝夕啓沃干戈未絶尤佇廟謀敬聽斯言副我丨丨)妙奬(王勃梓州通泉縣惠普寺)
(碑宣丨丨于希微範靈蹤于顯晦)帝奬(崔融皇太子請修書表皇慈渥洽丨丨優隆)曲奬(李嶠代公主譲起新宅表)
(雖殊恩丨丨膏澤實浸于肌膚而妨公害私謗訕恐盈于道路)超奬(李嶠為楊執柔譲夏官尚書表循涯揣分敢希丨丨元稹)
(招討鎮州制如王廷湊能執首為亂扇動三軍者送付隣道或就鎮州處置然後束身歸朝必當丨丨三品正員官實封二百戸)
睿奬(宋之問為楊許州譲右羽林將軍表天私俯宥丨丨曲成沈佺期陪幸韋嗣立山莊詩皇鑑清居遠天文丨丨濃于邵玉)
(版玄記頌序天聽未廻丨丨猶邈)訓奬(蘇頲詩師儒昔丨丨仲季時童孩)抽奬(蘇頲張景順原州都督府别駕制既)
(叶丨丨仍循職事吕温代鄭南海謝上表曾未踰年忽蒙丨丨廟授鈇鉞廷賜旌旗)收奬(張九齡敕張守信書鋒鏑之下各致)
(損傷言念忠誠豈忘丨丨)清奬(范咸為晉公謝男五品官狀更塵丨丨何以自安)朝奬(韓愈賀赦表往因論事獲譴海)
(隅旋沐丨丨侍罪山郡白居易武昭除石州刺史制司馬以爾信直謹厚可領邊城宜酬乃已知副我丨丨)寵奬(元稹同州)
(刺史謝表陛下察臣無罪丨丨逾深)憐奬(元稹敘詩與白樂天書故鄭京兆於僕為外諸翁深賜丨丨因以所賦呈獻京兆翁)
(深相駭)公奬(白居易除孔戣等官制宜加丨丨擢在近侍)選奬(白居易李程行軍司馬制頗著良能宜當丨丨)甄
奬(白居易除盧士玫等官制前御史盧士玫前監察御史劉從周時所稱論並宜丨丨)宸奬(張玄宴謝尚書丞郎給舍啓忽)
(蒙丨丨擢處内庭)乾奬(唐無名氏謝尚方監表丨丨曲臨聖恩横被)孤奬(袁褒遠遊聯句先登匪十獲後至激丨丨)
李奬(魏書丨丨傳字遵穆自太尉參軍事遷吏部郎中相州刺史孝莊初為河南尹前後所歷皆以明濟著稱)
無生奬(王維謁璿上人詩一心在法要願以丨丨丨)
槳(即兩切檝屬同㯍)
韻藻蘭槳(元氏掖庭記帝作採菱小船縛綵為棚木丨為丨命官娥乘之以採菱為水戱李嶠軍師凱旋自邕州順流舟)
(中詩萍葉沾丨丨林花拂桂旗蘇軾賦桂棹兮丨丨楊萬里過太湖石塘詩松江是物皆詩料丨丨穿湖即水仙宋无詩莫嗔丨丨)
(急為要趁前船)兩槳(古樂府莫愁在何處住在石城西艇子打丨丨催送莫愁來張耒詩風鳴丨丨初離浦岸轉青山忽對船)
(黃庭堅詩寄聲謝鄉隣為我具丨丨陸游詩吚啞駕獨轅迢遞搖丨丨僧道潜詩丨丨差差搖燕尾千山漠漠散魚鱗)
浙江槳(杜甫故滎陽鄭公虔詩老蒙台州掾泛泛丨丨丨)
增䨇槳(談藪謝希孟在臨安狎娼一日在娼所忽起歸興不告而行娼追送江滸泣涕戀戀希孟毅然取領巾書一詞與之)
(云丨丨浪花平夾岸青山鎻你自歸家我自歸說著如何過我斷不思量你莫思量我將你從前與我心付與旁人可范成大詩南)
(風匝地送歸客丨丨下瀨如投梭方回水長早行詩星斗猶粲然曉征發丨丨)去槳(齊楊叛免曲横篙擲丨丨願倒逐流去)
急槳(劉孝綽釣竿篇斂橈隨水脈丨丨渡江湍李適興慶池競渡應制詩丨丨爭標排荇度輕帆截浦觸荷來范梈發横浦詩)
(丨丨開蜃漲孤尊已夕陽)金槳(劉孝威採蓮曲丨丨木蘭船戲採江南蓮徐陵山池詩榜人事丨丨釣女飾吳鈎)搖槳
(李華寄趙七侍御詩丨丨曙江流江清山復重温庭筠江南曲軋軋丨丨聲移舟入菱葉張耒詩孤舟夜行秋水廣秋風滿帆不丨)
(丨楊基長洲春詩羅裙秋水上明璫丨白丨)白槳(見上徐賁漁父篇綠蓑常帶桃花雨丨丨頻翻荇葉波)宿槳(杜甫)
(宿青草湖詩丨丨依農事郵籖報水程)蠻槳(李紳涉沅瀟詩潮滿江津猨鳥啼荆夫楚語飛丨丨)壊槳(李商隐詩破帆)
(丨丨荆江中)蕩槳(陸龜蒙詩風前莫怪携詩藁本是吳吟丨丨郎王禹偁詩舟子斜丨丨牧童倒騎牛范成大詩去年丨丨)
(香風裏行傍石橋花正濃)細槳(陸龜蒙和胥門閒泛詩丨丨輕撶漾白蘋故城花謝綠隂新)打槳(羅隐將入關行次湘)
(隂詩丨丨天連晴水白燒田雲隔夜山紅趙奕西湖竹枝詞湖頭日日水生波兩兩吳娃丨丨過)吳槳(梅堯臣送滕寺丞歸)
(蘇州詩東馳三千里鬻馬求丨丨)飛槳(王安石詩桐江路尤駛丨丨下鳴瀨陸游詩渺渺煙波丨丨去朱子懷彦輔仲宗詩)
(聞說䨇丨丨翩然下廣津倪瓉送徐君玉詩閩中女免天下白越波丨丨逐鳬鷖)菱槳(眺補之詩曾傍苕溪弄丨丨又楊維)
(楨送客洞庭西詩楊柳讀書堂芙蓉採丨丨)歸槳(朱松送周時用自别業還永嘉詩紅香洲渚收丨丨却勝池塘草綠時袁)
(褒東湖聯句鵁鶄丨丨熟舴艋逆風沿)畫槳(陸游席上詩綠波丨丨浣花船清簟疎簾角黍筵朱子詩綵舟停丨丨容與得)
(敧眠)孤槳(陸游感歎詩秋關策蹇驢雪峽蕩丨丨)浪槳(王十朋會稽風俗賦丨丨風帆千艘萬艫)棹槳(吳莱巴船)
(出峽圖詩盤旋鳥道怕張帆汨沒龍淵驚丨丨)逸槳(許謙舟中雜興詩星宿懸虛篷雲雨暗丨丨)小槳(張翥霍邱孫游)
(武林詩十頃湖平繞郡城畫船丨丨盪春聲楊維楨湖中女樂府湖中丨丨蕩蓮葉唱得吳王白雪詞)桂槳(陳基寄姚子章)
(詩沙棠為舟丨為丨驚起鴛鴦飛兩兩袁表金陵歌朝朝丨丨來江口夜夜蘭燈集渡頭)蓮槳(陳基塘西詩盈盈採丨丨坎坎)
(迎神鼔又明周憲王宫詞夢入西湖盪丨丨起來彈淚到天明)晴槳(劉崧題山水小景詩浴鷺依丨丨啼鶯近晚尊)踏槳
(劉崧江南弄沙隄十里寒溘溘湘娥丨丨搖春愁)輕槳(王紳入峽詩蕩舟趨洄流驚濤漾丨丨)素槳(李東陽西湖曲)
(官船蕩丨丨驚散一䨇魚)
渡水槳(劉禹錫晚歲登武陵城詩軋軋丨丨丨連連赴林鴉)鷗衝槳(宋褧送誠夫兄調選江湘詩晴湖泛艇丨丨丨)
(夜邸懸燈馬卸鞍)浪浮槳(丁復望鍾山聯句境虚雲壓闌江遠丨丨丨)沙棠槳(陳基懷彦成詩丨丨為丨木蘭)
(橈别後令人瘦沈腰)
敞(昌兩切高也)
韻藻䨇敞(柳宗元詩密林玄對聳絶壁儼丨丨)張敞(漢書丨丨傳字子高本河東平陽人也隨宣帝徙杜陵為甘泉)
(倉長以切諫顯名擢豫州刺史宣帝徵為大中大夫久之渤海膠東盗賊並起上書自請詔書奏拜膠東相明設購賞開羣盗令相)
(捕斬除罪吏追捕有功上名尚書調補縣令者數十人由是盗賊解散國中遂平黃霸罷歸潁川詔以敞守京兆尹敞既視事枹鼓)
(稀鳴市無偷盗時罷朝會過走馬章臺街使御吏驅自以便面拊馬又為婦畫眉長安中傳張京兆眉憮有司以奏上愛其能弗備)
(責也庾信周太子太保步陸逞神道碑不學王陽平生鑄金之術未同丨丨終日章臺之遊李商𨼆垂柳詩梳洗憑丨丨乘騎笑稚)
(恭方回雪中憶昔詩丨丨空思前漢尹邵平誰識故秦侯)
增高敞(漢書宣帝紀上下諸陵注師古曰諸陵皆據丨丨地為之縣即在其側帝每周游往來諸陵縣去則上來則下故言)
(上下諸陵李尤堂銘夏屋渠渠丨丨清凉李中海上太守新剏東亭詩丨丨軒窗迎海月)寬敞(後漢書劉般傳時五校官顯職)
(閑而府寺丨丨輿服光麗伎巧畢給故多以宗室肺腑居之)平敞(後漢書陳紀傳董卓時欲徙都長安乃謂紀曰三輔丨丨)
(四面險固土地肥美號為陸海今欲西遷何如魏志文帝紀注今當受禪可於丨丨之處設壇場奉荅休命鹽鐡論賢者處大林邅)
(風雷而不迷愚者雖處丨丨大路猶暗惑焉)弘敞(晉書地理志星象麗天山河紀地端掖裁其丨丨崤函判其都邑急就篇)
(雍丨丨注雍國名在河内山陽文王之子所封其後以為姓丨丨言其大而高明也西京賦漸臺立於中央赫昈昈以丨丨謝朓侍)
(宴華光殿曲水奉勅詩高殿丨丨禁林稠密又直中書省詩紫殿肅隂隂彤庭赫丨丨庾信賀新樂表軒墀丨丨欄檻眺聽)顯
敞(晉書虞溥傳學庭庠序高堂丨丨王褒甘泉宮頌甘泉山天下丨丨之名處也七啓閒宮丨丨雲屋晧旰蜀都賦亦有甲第當)
(衢向術壇宇丨丨高門納駟吳都賦國有鬱鞅而丨丨邦有湫阨而踡跼梁宣帝遊七山寺賦既爽塏之禪宇亦丨丨之華房)豐
敞(易林膏澤肥壤農人丨丨景福殿賦既櫛比而攅集又宏連以丨丨)夷敞(水經注上明城晉大元中苻堅之宼荆州也刺)
(史桓冲徙渡江南使劉波築之移州治城也其地丨丨北據大江應璩與滿奮書沙場丨丨清風肅穆鮑照園葵賦通畔修直膏畝)
(丨丨)博敞(水經注建安中吳遣步隲為交州隲到南海見土地形勢觀尉陀舊治處負山𢃄海丨丨渺目酉陽雜俎貝丘西有)
(玉女山晉大始中蓬球入山伐木覺異香尋至廓然宮殿盤鬱樓臺丨丨入門見五株玉樹有四婦人彈碁于堂上一小者上樓彈)
(琴球樹下立覺稍飢以舌䑛葉上垂露俄一女乘鶴至曰王母即令王方平行諸仙室球懼出門廻顧忽不見至家乃建平中矣李)
(尤平樂觀賦彌平原之丨丨處金商之維陬魯靈光殿賦迢嶢倜儻豐麗丨丨魏文帝登城賦平原丨丨中田闢除梁昭明太子殿)
(賦高殿丨丨華色照朗梁簡文帝南郊頌八階弘麗四維丨丨宋祁圜丘賦上崔嵬以鬱律兮外丨丨而神麗)閒敞(水經注屋)
(宇丨丨崇虛嶕嶢也又林中有栗堂射埻甚丨丨南都賦體爽塏以丨丨紛郁郁其難詳崔駰大將軍臨洛觀賦處崇顯以丨丨超)
(絶隣而特居江淹斆許詢自叙詩丹葩曜芳蕤綠竹蔭丨丨孟浩然夏日南亭詩散髮乘夕凉開軒卧丨丨黃庭堅詩青衿少到門)
(庭除晝丨丨)峻敞(李尤函谷關賦施雕礱以作好建丨丨之堅重王勃梓州福會寺碑法川高闢慈宮丨丨)巗敞(謝朓)
(三日侍宴曲水詩閒館丨丨長廊水架)嚴敞(王融藥名詩重臺信丨丨陵澤乃間荒)疎敞(沈約齊謳行青邱良杳鬱)
(雪宮信丨丨)四敞(沈炯勸進梁元帝表臯門有亢甘泉丨丨高蓋花萼樓賦層軒丨丨聖情周顧)洞敞(薛元超諫皇太)
(子牋昔漢苑招賢高軒丨丨曹園愛客飛蓋連隂王勃平臺秘略論月庭廣闢風閨丨丨)煙敞(王勃晚秋游武檐山寺序梵筵)
(霞屬禪扃丨丨)露敞(王勃乾元殿頌瓊構霞明璜軒丨丨)濬敞(王勃九成宫頌風扄丨丨震廓藻邃)霧敞(王勃益州)
(德陽縣善寂寺碑重扄丨丨複殿雲深)朝敞(盧照鄰益州至真觀主黎君碑日軒丨丨雲歌夕轉)天敞(李嶠淮口阻風)
(詩日沈丹氣歛丨丨白雲銷)虛敞(孟浩然送崔逷詩别館當丨丨離情任吐伸宋孝宗題宫中冷泉堂詩一堂丨丨臨佳沼)
(密蔭交加森翠葆)霞敞(閻伯里黃鶴樓記重簷翼館四闥丨丨張翌潼關賦長墉矗兮雲屯曾樓赫以丨丨)清敞(元稹)
(春餘遣興詩單衣頗新綽虚室復丨丨孟康朝金樽含霜賦東堂丨丨北斗闌干)厨敞(元稹江邊詩囷圓收薄祿丨丨備嘉)
(肴)亭敞(白居易宿池上詩泉來從絶壑丨丨在中流梅堯臣宴集詩風微時破面丨丨宜張帟吳兆宿水亭詩窗虚涵若水)
(丨丨坐如空)華敞(白居易題西亭詩何人造兹亭丨丨綽有餘杜牧祭木瓜神文願新祠宇以崇祭祀今易卑隘變為丨丨)
(朱子次彦集經營别墅詩回北城南指顧間要令丨丨對㠝岏法苑珠林齊沙門圓通者感一神僧云在竹林寺邀通過之在鄴之)
(西北見門開房宇丨丨林木侵天經宿周流有終焉之思)廣敞(杜牧雪中書懷詩明庭開丨丨才雋受羈維)遐敞(朱子)
(詩前岡丨丨地登覽情無遺)幽敞(貢師泰夜宿書舍詩齋居頗丨丨洞然啓八窗馬汝驥碧雲寺行隂洞鑿空嵐翠裂水亭)
(丨丨失炎熱)楊敞(漢書丨丨傳給事大將軍莫府為軍司馬霍光愛厚之稍遷至大司農後遷御史大夫代王訢為丞相封)
(安平侯)云敞(漢書丨丨傳字幼孺平陵人也師事同縣吳章章坐要斬磔尸東市門初章為當世名儒教授弟子千餘人王)
(莽以為惡人黨皆當禁錮門人盡更名他師敞時為大司徒掾自劾吳章弟子收抱章尸歸棺斂葬之王舜高其志節比之欒布表)
(奏以為掾薦為中郎諫大夫)袁敞(後漢書丨丨傳敞字叔平以父任為太子舍人和帝時歷位將軍大夫侍中廉勁不阿權)
(貴小學紺珠丨安字邵公安子丨敞子湯湯子逢逢弟隗四世五公)何敞(後漢書丨丨傳字文高扶風平陵人也以高第拜侍)
(御史後拜為尚書數切諫言諸竇罪過憲等怨之時濟南王康尊貴驕甚憲乃白出敞為濟南太傅敞至國輔康以道義遷汝南太)
(守以寬和為政立春日常召督郵還府分遣儒術大吏案行屬縣顯孝悌有義行者及舉冤獄以春秋義斷之百姓化其恩禮其出)
(居者皆歸養其父母追行喪服推財相讓者二百許人置立禮官不任文吏又修理鮦陽舊渠百姓賴其利墾田增三萬頃吏人共)
(刻石頌敞功德)倪敞(後漢書崔駰傳崔篆到官三年不行縣門下掾丨丨諫篆乃強起班春)索敞(北史丨丨傳字巨振)
(燉煌人也為列延明助教專心經籍盡能傳延明業凉州平入魏以儒學為中書博士京師貴遊之子皆敬憚威嚴前後顯達位至)
(尚書牧守者數十人皆受業于敞敞以喪服散在衆篇遂撰比為喪服要記出補扶風太守在位清貧)陳敞(歴代名畫記永)
(光建昭中畫手丨丨劉白龔寬並工牛馬)
娥臺敞(舊唐書音樂志德邁丨丨丨仁高姒幄披)潛隧敞(潘岳哀永逝文嗟丨丨兮既丨將送形兮長往)神宇
敞(支遁詠懷詩隗隗形崖頽冋冋丨丨丨)神途敞(沈約梁雅樂歌人禮盛丨丨丨)蒼靈敞(庾信祀圜邱歌丨丨)
(丨翠雲長)風閨敞(王勃丸成宫頌序丨丨夕丨携少女于歌筵月幌宵朧下姮娥于舞席)鹿園敞(王勃梓州通泉)
(縣惠普寺碑丨丨曾丨𧰼教旁流)雲樓敞(杜甫千秋節詩御氣丨丨丨含風綵仗高)仙都敞(余靖遊韶石詩青螺)
(佛髻高羣玉丨丨丨)簷角敞(李綱崔白畫雪中山水詩幽谷草木枝幹老巖曲樓臺丨丨丨)望中敞(周必大詩華闕)
(丨丨丨棠隂坐上得)彤庭敞(周昂侍祠太室詩設燎丨丨丨懸燈玉殿深)畫眉敞(袁裒遠遊聯句徒為捧心施莫)
(學丨丨丨)一席敞(何中黃溪口看白水詩仰視蔥蔚中當得丨丨丨)蜂房敞(丁復望鍾山聯句陟閣鷹巢危闚戸)
(丨丨丨)巗扉敞(程敏政題黃鶴山樵小景詩俯聽溪閣邃仰眺丨丨丨)層軒敞(唐時升秋雨過徐爾常園詩面)
(北丨丨丨携尊對斷涯)尒朱敞(北史丨丨丨傳字乾羅周文帝拜行臺郎中靈夀縣伯保定中遷開府儀同三司進爵為)
(公後為膠州刺史隋文帝受禪改封邊成郡公黔安蠻叛命敞討平之師旋拜金州總管政號嚴明吏人懼之)
昶(丑兩切通也明也舒也)
韻藻孟昶(晉書丨丨妻周氏傳桓玄嘗推重昶而劉邁毀之昶深自惋失及劉裕將建義與昶定謀昶謂其妻曰劉邁毀)
(我于桓公便是一生淪陷决當作賊卿幸可早爾離絶脱得富貴相迎不晚也周氏曰君父母在堂欲建非常之謀豈婦人所諫事)
(之不成當於奚官中奉養夫家義無歸志也昶愴然久之而起又五代史後蜀世家丨丨知祥第三子也知祥僭號以昶為平章事)
(知祥卒王處回與趙季良立昶改元廣政好打毬走馬又為方士房中之術幸晉漢之際中國多故據險一方君臣務為奢侈以自)
(娛宋興太祖詔伐蜀王昭遠趙彦韜敗走皆見擒昶歎曰吾與先君養士四十年一旦臨敵不能為吾效一箭耶乃命李昊草表以)
(降至京師封秦國公七日卒)韓昶(丨愈符讀書城南詩樊汝霖注符公之子案公墓誌及登科記公之子曰丨登進士第在)
(長慶四年此云符疑昶之小字也皇甫湜昌黎先生墓銘夫人高平郡君范陽盧氏孤前進士昶)
增元昶(唐書南蠻傳南詔王自稱曰丨猶朕也謂其下曰丨猶卿爾也南詔驃信星詩丨丨同一心子孫堪貽厥)條昶
(琴賦清和丨丨案衍陸離)和昶(琴賦及其初調則角羽俱起宫商相證固以丨丨而足耽矣)雅昶(琴賦初涉淥水中奏)
(清徵丨丨唐堯終詠微子)清昶(嘯賦横鬱鳴而滔涸列繚眺而丨丨)夷昶(沈約齊謳行東秦稱右地川隰固丨丨)張
昶(博物志弘農丨芝芝弟丨並善草書魏太祖亞之龍城錄龍山史記注即丨丨著後漢末大儒而世亦不稱譽)王昶(魏志)
(丨丨傳丨丨字文舒太原晉陽人也少與王凌俱知名文帝在東宫昶為文學文帝踐阼遷兖州刺史昶雖在外任心存朝廷乃著)
(治論略作古制而合于時務者二十餘篇又著兵書十餘篇言竒正之用青龍中奏之)劉昶(魏書丨丨傳丨丨字休道義隆)
(第九子也義隆時封義陽王子業立昏狂肆暴間行來降昶雖學不淵洽略覽子史前後表啓皆其自製朝廷喜重之)
天網昶(陸機五等諸侯論衆目營方則丨丨自丨四體辭難而心膂擭乂)彤庭昶(袁裒遠游聯句千官紫府榮九)
(奏丨丨丨)
氅(昌兩切鳥毛也&KR0034;同)
韻藻鶴氅(晉書王恭傳嘗披丨丨裘涉雪而行孟昶窺見之歎曰此真神仙中人也五代史盧程傳程戴華陽巾衣丨丨)
(據几决事杜審言詩丨丨競尋王白居易詩螺杯中有物丨丨上無塵王禹偁詩鴒原任說朝賢貴丨丨惟稱處士閒朱子詩乘興)
(正須披丨丨瀹甘猶喜破龍團)
自拔氅(隋書五行志煬帝大業二年太府少卿何稠課州縣送羽毛民求捕之殆無遺𩔖烏程有樹高百尺上有鶴巢乃伐)
(其根鶴恐殺其子丨丨丨衣投于地時人或稱為瑞曰天子造羽衛鳥獸自獻毛羽)
增青氅(南史齊恩倖傳綦母珍之弟欽之作暨陽令欽之罷縣還珍之迎母至湖熟輙將丨丨百人自隨都下富人追從者)
(百數)赤氅(唐書儀衛志黃麾仗左右廂各十二部十二行第一行長戟六色氅領軍衛丨丨威衛青氅黑氅武衛鶩氅驍衛白)
(氅左右衛黃氅黃地雲花襖冒)黑氅(見上)鶩氅(見上)白氅(見上)黃氅(見上)繡氅(元史禮樂志樂音王隊次)
(五隊男子五人冠五梁冠戴龍王面具丨丨執圭)雪氅(輟耕錄武宗泛月于太液池舟上各設女軍居右者冠漆朱帽衣丨)
(丨裘建鶴翼旗執&KR0377;粉雕戈號曰鶴團劉禹錫白菊詩仙人披丨丨素女不紅妝王惲題畫鶴圖詩王恭丨丨忽散亂幾點冷卧瑤)
(池烟)羽氅(梁元帝泊三江口詩蓮舟夾丨丨畫舸覆緹油)仙氅(鄭谷詩水墨畫松清睡眼雲霞丨丨挂吟身王叔承張公)
(善權二洞歌山中鶴翎墮丨丨秋風贈我逍遥衣)素氅(李綱崔白雪中山水詩每同子猷乘小艇不數王恭披丨丨)團
氅(袁裒東湖聯句繫纜披丨丨循溪舍竹箯)玄氅(宋濂憶山中詩山分秋色侵丨丨蝸學天書篆敗墻)
五色氅(唐書儀衛志太皇太后皇太后皇后出左右廂黃麾仗皆三行行百人第一矩戟丨丨丨執者黃地白花綦襖冒)
雲作氅(蘇軾詩鶴閒丨丨丨駝卧草埋峯)王恭氅(錢棻雪賦印惠可之趺而影留嵩頂披丨丨之丨而望𩔖神仙)
枉(紆丨切邪曲也亦姓)
韻藻舉枉(論語舉直錯諸枉則民服丨丨錯諸直則民不服)錯枉(見上蔡邕瑯琊王傅蔡公碑其選士也抑頑丨)
(丨進聖擢偉又作厝後漢書楊彪傳孔融謂曹操曰今天下纓緌縉紳所以瞻仰明公者以公聰明仁智輔相漢朝舉直丨丨致之)
(雍熙也)羣枉(後漢書蔡邕傳昔劉向奏曰夫執狐疑之計者開丨丨之門養不斷之慮者來䜛邪之口劉向條災異封事䜛)
(邪退則衆賢進丨丨盛則正士消)矯枉(後漢書二十八將傳論光武鑒前事之違存丨丨之志又仲長統昌言論逮至清世)
(則復入于丨丨過正之檢傅咸荅楊濟書自古以直致禍者當自丨丨過直或不忠允欲以亢厲為聲故致忿耳秦觀送洪景之循)
(州參軍詩丨丨有佳菊最後衆芳妍)呼枉(唐書高仙芝傳安禄山反榮王為元帥仙芝副之邊令誠監軍令誠數私于仙芝仙)
(芝不應因言以激帝帝使令誠即軍斬之仙芝顧麾下我若有罪若軰可言不爾當丨丨軍中咸丨曰丨其聲殷地)太枉(杜甫)
(故滎陽鄭公虔詩圭臬星經奥蟲篆丹青廣子雲窺未遍方朔諧丨丨)
增循枉(禮記毋瀆神毋丨丨柳宗元述舊言懷詩執簡寧丨丨持書每去邪)邪枉(漢書東方朔傳行丨丨之道經滛辟)
(之路後漢書桓譚傳刑罰不能加無罪丨丨不能勝正人東方朔哀命丨丨說飾而多曲兮正法弧而不公蔡邕范史雲碑通清夷)
(之路塞丨丨之門)幽枉(後漢書明帝紀帝善刑理法令分明日晏坐朝丨丨必達又孟嘗傳上虞有寡婦至孝養姑姑年老)
(壽終夫女弟誣婦厭苦供養加鴆其母列訟縣庭郡不加尋察婦竟冤死自是郡中連旱二年後太守殷丹到官訪問其故嘗詣府)
(具陳冤誣因曰宜戮訟者以謝冤魂庶丨丨獲申時雨可期丹從之即刑訟女而祭婦墓天應澍雨榖稼以登北史隋煬帝紀詔曰)
(今既布政惟始宜存寬大可分遣使人廵省方俗宣揚風化薦拔淹滯申達丨丨)乖枉(後漢書李固傳詔諸州劾奏守令以)
(下政有丨丨遇人無惠者免所居官)阿枉(後漢書第五倫傳倫為督鑄錢掾領長安市平銓衡正斗斛市無丨丨百姓悦服又)
(郭太傳史叔賓少有盛名林宗見而告人曰牆高基下雖得必失後果以論議丨丨敗名云)侵枉(後漢書陳龜傳拜京兆尹)
(時三輔強豪之族多丨丨小民龜到厲威嚴悉平理其怨屈者又梁商傳中常侍張逵等矯詔收縳曹騰孟賁于省中帝怒收逵等)
(悉㐲誅辭所連染及在位大臣商懼多丨丨乃上疏止逮捕帝納之)稱枉(後漢書鄧隲傳大司農朱寵痛隲無罪遏禍乃肉袒)
(輿襯上疏追訟詔免官歸田里衆庶多為隲丨丨)言枉(後漢書段熲傳朝廷知熲為郭閎所誣詔問其狀熲但謝罪不敢丨)
(丨京師稱為長者)見枉(後漢書霍諝傳昔東海孝婦丨丨不辜幽靈感革天應枯旱)姦枉(後漢書蔡邕傳司隸校尉)
(諸州刺史所以督察丨丨分别白黑者也曹植九愁賦恨時王之謬聽受丨丨之虚辭)申枉(後漢書崔駰傳宥過丨丨誠仁)
(者之心)權枉(後漢書楊震傳論延光之間震為上相抗直方以臨丨丨先公道而後身名)摧枉(後漢書吳祐等傳論)
(吳季英視人如傷發言烝烝似夫懦者而懷憤激揚折讓丨丨又何壯也)蒙枉(後漢書儒林傳孔僖上書肅宗自訟曰臣恐有)
(司卒然見構銜恨丨丨不得自叙)塵枉(後漢書逸民傳贊道就虚全事違丨丨)繩枉(魏志徐邈傳為凉州刺史彈邪)
(丨丨州界肅清)抱枉(晉書石崇傳崇兄統忤扶風王駿將加重罰崇自表曰董司直繩不能不深其文丨丨含謗不得不輸其)
(理抱朴子征伐則量力度時不令百里有號泣之憤誅戮則逆情順理不使鴟夷有丨丨之魂)含枉(齊書高宗紀詔曰上覽易)
(遺下情難達是以甘棠見美肺石流詠自月一視黃辭如有丨丨不申懷直未舉者莅民之司並任厥失)疑枉(魏書陽固傳諫)
(丨丨于冤獄兮寧于公之獨昌)抑枉(唐書則天皇后武氏傳冶銅匭為一室署西曰申冤受丨丨所欲言北曰通玄受䜟步祕)
(策又柳宗元詩剛柔弛張兮出入經綸登能丨丨兮白黑濁清)夭枉(唐書西域傳党項老而死子孫不哭少死則曰丨丨乃悲)
(謝靈運廬陵王墓下作脆促良可哀丨丨特兼常)誣枉(唐書李邕傳開元二十三年起為括州刺史喜興利除害復坐丨丨)
(且得罪天子識其名詔勿劾荀悦王商論無過猶見丨丨而况敢有罪乎)衆枉(淮南子聖人無思慮無設儲來者弗迎去者弗)
(將人雖東西南北獨立中央故處丨丨之中不失其直又衆曲不容直丨丨不容正劉向條災異封事君子獨處守正不撓丨丨)
小枉(淮南子屈寸而申尺聖人為之丨丨而大直君子行之周公有殺弟之累齊桓有爭國之名然而周公以義補缺桓公以)
(功滅醜而皆為賢)影枉(春秋繁露影正則生正者進丨丨則生枉者絀)懷枉(鹽鐵論丨丨而言正自託于無欲而實不)
(從此非士之情也)舍枉(鹽鐵論非患銚耨之不利患其舍草而去苖也非患無凖平患其丨丨而繩直也)削枉(道德)
(指歸論舉正揚直貶邪丨丨)貪枉(九思丨丨兮黨比貞良兮煢獨)彈枉(蔡邕太尉橋公碑頌在憲丨丨竟由厥矩)怨
枉(荀悦赦論猛暴横作丨丨繁多)身枉(夏侯湛浮萍賦萍出水而立枯兮士失據而丨丨)䜛枉(徐悱妻劉氏婕妤怨)
(寵移終不恨丨丨太無情)委枉(王勣遊北山賦嗟大道之冺没見人情之丨丨)敷枉(盧照鄰釋疾文余丨丨而未决兮東)
(皇頷而不言)雪枉(駱賓王疇昔篇霜威遥有厲丨丨更無階)冤枉(李白詩皇穹雪丨丨白日開昏氛)書枉(杜甫)
(寄賈司馬嚴使君詩轡齊兼秉燭丨丨滿懷牋)道枉(梅堯臣穎水詩丨丨隨灣去村遥盡日逢)謬枉(梅堯臣送韓欽聖詩)
(分命遣使車丨丨得舉摘)寸枉(唐庚詩丨丨非吾志休論尺與尋)虚枉(劉因往平定書所見詩山靈努力出竒供只恐)
(先生駕丨丨)
虞翻枉(賈至送王員外赴長沙詩共歎丨丨丨同悲阮籍途)偷金枉(劉長卿按覆後歸睦州詩直氏丨丨丨于家決)
(獄明)臣道枉(劉長卿送侯中丞詩遷播共知丨丨丨猜䜛却為主恩深)刑名枉(戎昱送鄭鍊師貶辰州詩謫去丨丨)
(丨人間痛惜深)縲紲枉(柳宗元獻弘農公詩不言丨丨丨徒恨纆徽長)資材枉(元稹荅胡靈之詩吏晉丨丨丨留秦)
(歲序更)蟲絲枉(梅堯臣雀雛詩乃為人所探不是丨丨丨)廉吏枉(盛鳴世送泰州李太守詩受金丨丨丨疑璧衆)
(人非)
迋(俱往切欺怨)
韻藻人實迋(詩無信人之言丨丨丨女傳迋誑也)
增神迋(郁離子淳于髠曰臣鄰之富叟疾使巫禱于神神告之曰若能活物萬吾當為若請于帝去爾疾錫爾夀富叟曰諾)
(乃使人蒐于山羅于林罾于澤得羽毛鱗介之生者萬言于神而放之明日而富叟死其子往泣于巫曰神亦有迋乎問之以實對)
(巫笑曰有是哉是汝實自迋非丨丨汝也)自迋(見上)
顙(蘇朗切額也)
韻藻廣顙(易巽于人也為寡髮為丨丨唐書楊收傳收丨丨深頥疏眉目寡言笑五代史南唐李昇世家昇身長七尺丨)
(丨隆凖為人温厚有謀諧史周王元儼太宗第八子也生而穎悟丨丨豐頥凛不可犯名聞外國謂之八大王果經山書丨丨屠兒)
(在湼槃會上放下屠刀立便成佛葛長庚雲山玉虚法院記曾安時籍太平興國宫居雲山菴其松姿鶴容霞標芝範幅巾大袖丨)
(丨修鬚今年六旬有八張元凱朱都尉過訪詩身白儼如瓠巨口仍丨丨)的顙(易震其于馬也為丨丨宋史文苑傳路振祭戰)
(馬文曰丹髦曉霞丨丨秋星劉永之猛虎行猛虎何咆哮丨丨黑文章)稽顙(禮記丨丨而後拜後漠書梁慬傳單于乞降慬)
(大陳兵受之單于脱帽徒跣面縛丨丨納質李陵荅蘇武書誰復能屈身丨丨使刀筆之吏弄其文墨耶長楊賦丨丨樹頷扶服蛾)
(伏)過顙(孟子今夫水搏而躍之可使丨丨)折顙(史記春申君傳刳腹絶腸丨丨摺頥)蚛顙(唐書趙元楷傳侯君)
(集馬病丨丨元楷親以指拈膿齅之御史劾奏左遷)方顙(五代史東漢世家郭無為棣州人丨丨烏喙好學多聞善談辯新論)
(衛青丨丨黥徒明其富貴)隆顙(孔叢子周萇弘曰吾觀仲尼有聖人之表河目而丨丨黃帝之形貌也)堯顙(韓詩外傳)
(孔子出衛之東門姑布子卿迎而視之子貢曰賜之師何如姑布子卿曰得丨之丨舜之目禹之頸臯陶之喙蘇軾次曾子開從駕)
(詩輦路歸來傳好語共驚丨丨𩔖高辛)病顙(柳宗元起廢論躄浮屠中廐丨丨之駒)
增刻顙(書墨辟疑赦傳丨其丨而湼之曰墨刑)鸛顙(左傳鳳凰于飛疏鳳象蛇頸魚尾丨丨鴛腮楊慎鳳賦丨丨而)
(鴛腮龍文而龜身)頓顙(國語越王命諸稽郢行成于吳曰句踐用帥二三之老親委重罪丨丨於邊後漢書劉玄傳論漢起)
(驅輕黠烏合之衆莫不折戈丨丨爭受職命隋書煬帝紀單于丨丨越裳重譯赤仄之泉流溢于都内紅腐之粟委積于塞下梁簡)
(文帝七勵呼韓丨丨龜兹銜璧羊牽既袒熊山已積隋煬帝受突厥朝宴詩呼韓丨丨至屠耆接踵來李嶠奉使築朔方六州城詩)
(二庭已丨丨五嶺盡來王)龍顙(家語注先聖河目海口丨丨斗唇晉書王湛傳湛少有識度丨丨大鼻少言語南史齊太祖紀)
(帝姿表英異丨丨鐘聲)顱顙(後漢書百官志注父子首足也昆弟四肢也當使筋骨髓血動靜足以相勝長短大小幹用足)
(以相衛豈有割脛致腹取骨肉以增頭剗背露骨剝膏腴以裨頷而謂丨丨魁岸可得比夀松晉喉咽擁腫必能長生久視哉)頭
顙(後漢書翟酺傳昔竇鄧之寵傾動四方及其破壊丨丨墮地願為孤豚豈可得哉)中顙(唐書段秀實傳朱泚召秀實計)
(事源休姚令言皆在坐秀實戎服與休並語至僣位勃然起執休腕奪其象笏奮而前唾泚面大罵曰狂賊可磔萬段我豈從汝反)
(耶遂擊之泚舉臂捍笏丨丨血流衊面匍匐走賊衆未敢動而海賓等無至者秀實大呼曰我不同反胡不殺我遂遇害莊子五臭)
(熏鼻困惾丨丨注困惾衝逆人也丨丨氣自鼻而通于顙也)確顙(吳越春秋專諸堂邑人也子胥亡楚如吳遇之于途因視)
(其貌丨丨而深目虎膺而熊背知其勇士隂結之)感顙(莊子莊周遊于雕陵之樊覩一異鵲自南方來者翼廣七尺目大運)
(寸丨周之丨而集于栗林注丨丨謂平顙而過也)白顙(莊子解之以牛之丨丨者與豚之亢鼻者與人有痔病者不可以適)
(河此皆巫祝以知之矣所以為不祥也此乃神人之所以為大祥也)雄顙(吕氏春秋陳有惡人焉曰敦洽讐糜丨丨廣顔色如)
(浹頳垂眼臨鼻長肘而盩陳侯見而甚悦之)黑顙(易林玄鬛丨丨東歸高鄉朱鳥𨗳引靈龜載莊)燕顙(易林雀目丨丨)
(畏昏無光)博顙(易林龍角丨丨位至公卿)鵝顙(埤雅鴿頸如癭丨丨如瘤)枯顙(顔延之行殣歌仰丨丨而枕衢)絳
顙(梁簡文帝蒙華林園戒詩綠衿依浦戍丨丨拂林征沈約郊居賦或斑尾而綺翼或綠衿而丨丨)啓顙(駱賓王兵部奏)
(姚州破賊露布南薰解愠仰雲闕以翔魂東律和音扣轅門而丨丨)大顙(李頎送陳章甫詩陳侯立身何坦蕩虬鬚虎眉仍丨)
(丨)巨顙(杜甫義鶻行修鱗脱遠枝丨丨坼老拳蘇舜欽獵狐篇鉤牙作丨丨髓血相潰沬)振顙(盧綸擒豹歌&KR1554;然丨)
(丨批其頤爪牙委地涎淋漓)鑿顙(高璠女代父刑判仰丁鴻之清節遠且逃身慕緹縈之淳志期無丨丨)投顙(蘇舜)
(欽感興詩丨丨觸諫函獻言何耿介)闊顙(蔡襄送柯秘書三子歸泉應詔詩修瞳丨丨善應對舉措不𩔖羣兒行)黃顙
(張憲汎湖詩汎舟丨丨湖望見梅仙山)露顙(雲笈七籖華陽隐居先生方頤秃鬢丨丨少鬚髮)
笏叩顙(五代史何澤傳澤外雖直言而内實邪佞嘗于内殿起居班退獨留以丨丨丨北望而呼曰明主明主聞者皆哂之)
黃金顙(清異錄丘鵬南出甘蔗啖朝友云丨丨丨)
彊(其兩切弓有力也或作強又姓又陽韻)
韻藻屈彊(史記陸賈傳高祖使陸賈賜尉他印為南越王陸生至尉他魋結箕倨見陸生陸生說他曰天子聞君王王南)
(越憐百姓新勞苦遣臣授君王印君王宜郊迎北面稱臣廼欲以新造未集之趙丨丨于此漢誠聞之使一偏將將十萬衆臨越則)
(越殺王降漢如反覆手耳後漢書王常傳下江諸將雖丨丨少識然素敬常韓愈守戒今之通都大邑介于丨丨之間而不知為之)
(備噫亦惑矣張耒詩丨丨盡百年究竟成何事唐庚詩拒霜猶丨丨其勢何能為乂作掘後漢書盧芳傳論猶以附假宗室丨丨歲)
(月之間)引彊(史記周勃世家常為人吹簫給喪事材官丨丨為人木彊敦厚高帝以為可屬大事)木彊(見上史記周昌)
(傳論周昌丨丨人也唐書魏元忠傳安樂公主請為皇太女元忠不可主曰元忠山東丨丨樓鑰詩樸拙勝巧心好佞寧丨丨)
舌本強(世說殷仲堪云三日不讀道德經論便覺丨丨間丨)
增自彊(史記留侯世家黥布反上病欲使太子擊之乃說建成侯曰君何不請吕后為上言諸將皆陛下故等夷上雖病彊)
(載輜車卧而護之諸將不敢不盡力上雖苦為妻子丨丨)勿強(後漢書和帝紀詔流民欲還而無糧食者過所實稟之其不欲)
(歸者丨丨)勉強(後漢書楚王英傳太后其保養幼弱丨丨飲食韓詩外傳孔子謂子夏曰關睢之事大矣哉馮馮翼翼子其丨)
(丨之思服之)力彊(魏文帝典論文以氣為主氣之清濁有體不可丨丨而致)牽強(蘇轍詩烹煎崖蜜真丨丨慙愧山蜂)
(久蓄藏)
朱顔強(獨孤及春思詩丨丨因酒丨白髮對花慙)牙頰強(惠洪詩久不對睿語便覺丨丨丨)
穰(如兩切豐丨又陽韻)
韻藻浩穰(漢書張敞傳京兆典京師長安丨丨于三輔尤劇注師古曰丨大也丨盛也言人衆之多也穰音人掌反樓鑰)
(詩政成化自行談笑揮丨丨)穰穰(漢書楊雄傳儐暗藹兮降清壇瑞丨丨兮委如山注師古曰丨丨多也韓愈詠笋詩丨丨)
(疑翻地森森競塞門)
增飢穰(史記秦紀晉旱來請粟丕豹說繆公勿與因其飢而伐之繆公問公孫支支曰丨丨更事耳不可不與漢書食貨志)
(世之有丨丨天之行也飢亦作饑論衡計然曰太歲在子水毁金穰木饑火旱是水旱丨丨有歲運也賈誼論積貯疏世之有丨丨)
(天之行也禹湯被之矣)金穰(史記貨殖傳計然曰歲在丨丨水毁木饑火旱注索隠曰五行不說土者土穰者也越絶書太)
(隂三歲處丨則丨三歲處水則毁三歲處木則饑三歲處火則旱)豐穰(後漢書安帝紀比年雖獲丨丨尚乏儲積乂鮑昱傳)
(昱子德為南陽太守時歲多荒災唯南陽丨丨吏人愛悦號為神父晉書樂志簫韶作詠九成年丨丨世泰平唐書食貨志大歴八)
(年以關内丨減漕十萬石)酈穰(後漢書吳漢傳帝遣漢進兵南陽擊宛湼陽丨丨新野諸城皆下之)暮穰(抱朴子赴)
(邪徑之近易規朝種而丨丨)歲穰(郭璞當康獸贊當康如豚見則丨丨)紛穰(韓維詩丨丨羅卷軸指擿辨分隸)趙
穰(畫史宗室令丨丨大年作小軸清麗雪景𩔖世所收王維汀渚水鳥有江湖意)
沆(胡朗切丨瀣氣也)
韻藻到沆(梁書文學傳丨丨字茂瀣彭城武原人也父撝沆幼聰敏五歲時撝于屏風抄古詩沆請教讀一遍便能諷誦)
(天監中為太子洗馬高祖燕華元殿命羣臣賦詩獨詔沆為二百字二刻使成沆于坐立奏其文甚美從父兄溉洽並有才名任昉)
(范雲皆友善)李沆(宋史丨丨傳丨丨字太初洺州肥鄉人太平興國五年舉進士甲科累加門下侍郎真宗遣使持手詔欲)
(以劉氏為貴妃沆對使者引燭焚詔曰但道臣沆以為不可又曰取四方水旱盗賊奏之曰人主少年當使知四方艱難不然土木)
(甲兵禱祀之事作矣後真宗封岱祠汾大營宫觀王旦乃嘆曰李文靖真聖人也當時遂謂之聖相)
增漭沆(爾雅沄沆也注水流丨丨南都賦其川瀆則滍澧藻濜發源巖穴布濩漫汗丨丨洋溢總括急趣箭馳風疾西京賦)
(顧臨太液滄池丨丨韋元旦詩滄池丨丨帝城邊殊勝昆明鑿漢年韓愈送靈師詩湖游泛丨丨溪宴駐潺湲)朝沆(徐陵傅大)
(士碑修禪遠壑絶粒長齋非服流霞即餐丨丨)塵沆(白珽續演雅詩注迤北八珍醍醐丨丨野駝蹄鹿脣駝乳糜天鵝炙紫玉)
(漿玄玉漿也玄玉漿即馬妳子)
金莖沆(袁裒遠遊聯句大施朱絃清小薦丨丨丨)
崵(徒朗切山名漢高帝隠處按史記漢書皆作碭又陽韻)
韻藻芒崵(史記高祖紀秦始皇帝嘗曰東南有天子氣因東游以厭之高祖即自疑亡匿隠於丨丨山巖石之間吕后與)
(人俱求常得之曰季所居上常有雲氣楊炎靈武受命宫頌序望氣于丨丨之野三進于閭閻之中虞集碭山心遠亭詩夢回枕上)
(彭城雨目送檐間丨丨雲)
增鬱崵(史記高祖紀贊彤雲丨丨素靈告豐)梁崵(後漢書申屠蟠傳蟠絶迹于丨丨之間因樹為屋自同傭人)秦
崵(王仲旉南都賦夏豫周青丨丨漢梁)
瑞氣浮崵(李百藥謁漢高廟詩丨丨朝丨丨祥符夜告豐)
盪(徒朗切滌丨搖動貌說文曰滌器也又吐浪切)
韻藻震盪(左傳王子朝使告于諸侯曰兹不穀丨丨播越竄在荆蠻未有攸底)滌盪(杜甫故滎陽鄭公虔詩反覆歸)
(聖朝點染無丨丨)
增跳盪(唐書百官志矢石未交陷堅突衆敵因而敗者曰丨丨又渾瑊傳瑊年十一善騎射隨父釋之訪朔方節度使張齊)
(丘戱曰與乳媪俱來耶是歲立丨丨功)趫盪(唐書楊恭仁傳瓜州刺史賀拔行威叛朝廷未即討恭仁募丨丨倍道進賊不)
(虞其來遂克二城縱所俘還之衆感悦遂相與縛行威降)狂盪(揚子丨銳之丨不能處一也注丨丨之人故不一)手盪
(水經注國語云華嶽本一山當河河水過而曲行河神巨靈丨丨脚蹋開而為兩今掌足之跡仍存華巖)渀盪(水經注山海經)
(曰淇水出沮如山巨石磥砢交積隍澗傾瀾丨丨勢同雷轉注御覽引此作傾瀾莽盪)莽盪(見上)洗盪(顔氏家訓肆欲)
(輕言不備邊幅年十八九稍知砥礪習若自然卒難丨丨王鏊招姚存道詩一雨終夜鳴殘暑歸丨丨)波盪(西京賦河渭為)
(之丨丨吳嶽為之陁堵注丨丨搖動也袁裒遠遊聯句䨇眸秋水炯累語春丨丨)暄盪(鮑照芙蓉賦當融風之丨丨承暑雨)
(之平渥)風盪(謝朓登山曲丨丨飄鶯亂雲行芳樹低江淹悼室人詩帳裏春丨丨簷前還燕拂)洄盪(沈約三日侍鳳)
(光殿曲水宴詩丨丨嘉羞搖漾芳醴)騰盪(謝偃可汗山銘序雲騎丨丨則川野畫昏風旗揚曳則辰離黯色)飛盪(盧藏)
(用弔紀信文何項王屭屓作驅除於雲雷豈淵海之丨丨資拔山之偉才)潄盪(楊弘貞溜穿石賦既丨丨以探奥遂深沈而鑿)
(空)奡盪(魚孟威桂州重修靈渠記年代寖遠隄防盡壊江流且潰渠道遂淺潺潺然不絶如帶以至舳艫經過皆同丨丨雖)
(篙工檝師駢臂束立瞪眙而已何能為焉梅堯臣蔡河阻淺詩誰能使丨丨空自思禹濬)推盪(王曾有物混成賦縱隂陽之丨)
(丨我質難移任變化之紛紜斯形不改)胸盪(梅堯臣廟子灣辭丨丨肩挨同軛牛足進復退不得休)摩盪(郭翼天台)
(行赤霞壁立百雉城閭闔天開勢丨丨)融盪(宋濂黃魯直書䟦太史黃公書李白秋浦十七首筆勢瀟灑皆超軼絶塵觀公)
(所自題謂寫此時雲日流煥移竹西牖下旋添新翠有携幽禽至者翏翏可聽其情景相丨丨而生意逸發于毫素間至今飛動)
粗盪(李夢陽題史癡江山圖畫之勢貴丨丨近詳遠略)
虚實盪(揚子丨丨丨故萬物纏注隂為虚陽為實隂陽相動故萬物纏緜而生)日光盪(李東陽鴻門高樂府鴻門)
(高高屹屹丨丨丨雲霧塞)
簜(徒朗切大竹)
韻藻篠簜(書淮海維揚州丨丨既敷厥草維天厥木維喬又厥貢惟金三品瑤琨丨丨齒革羽毛揚雄揚州牧箴橘柚羽)
(貝瑤琨丨丨袁裒遠遊聯句明堂企棟梁武庫輸丨丨)
增吹簜(儀禮大射儀乃管新宫注管謂丨丨)夏簜(劉楨魯都賦丨丨攅包勁條並殖)
惘(文兩切丨然失志貌)
韻藻增悽惘(世說袁彦伯宏為謝安南司馬都下諸人送至瀨鄉將别既自丨丨歎曰江山遼遠居然有萬里之勢)
悖惘(摰虞思遊賦斐陳辭以告退兮主丨丨而永歎)惘惘(韓愈送殷員外序今人適數百里出門丨丨有離别可憐之色)
(今子使萬里外國獨無幾微見于顔色豈不真知輕重大丈夫哉)慌惘(楊維楨鳳凰池賦鳳鳥下浴兮映北海之豢龍吾終)
(疑其丨丨兮曾何花其遺風)
磢(初兩切瓦石洗物)
韻藻剗磢(韓愈元和聖德詩滌濯丨丨磨滅瑕垢舉正剗一作刺)刺磢(見上)
增飛澇相磢(海賦丨丨丨丨激勢相沏又劉基有柏詩五精相磢江河倒行)
昉(分兩切明也)
韻藻任昉(梁書丨丨傳丨丨字彦昇樂安博昌人父遙遙妻裴氏嘗夢有采旗蓋四角懸鈴自天而墜既有娠生昉幼好)
(學雅善屬文尤長載筆才思無窮當世王公表奏莫不請焉起草即成不加點竄北史魏收傳收每陋邢邵文邵云江南丨丨文體)
(本疎魏收非直摸擬亦大偷竊收聞乃曰伊常於沈約集中作賊何意道我偷丨丨李商𨼆詩丨丨當年有美名可憐才調最縱横)
增迷昉(法苑珠林湼槃頌曰茫茫荒宇蠢蠢丨丨居苦謂樂靡勤靡奬)唐昉(異苑仙人丨丨拔宅升天雞犬皆去唯鼠)
(墜下不死而腸出數寸三年易之俗呼為唐鼠城固川中有之)周昉(歷代名畫記丨丨字景玄官至宣州長史初效張萱畫後)
(則小異頗極風姿全法衣冠不近閭里衣裳勁蕳采色柔麗菩薩端嚴妙創水月之體宣和畫譜丨丨畫婦女多為豐厚態度因昉)
(貴游子弟多見貴而美者故以豐厚為體元稹詩間倚屛風笑丨丨枉抛心力畫朝雲)李昉(宋史丨丨傳丨丨字明遠深州)
(饒陽人淳化四年以特進司空致仕為文慕白居易尤淺近易曉居中書日有求進用者雖知其才可取必正色拒之已而擢用或)
(不足用必和顔温語待之)
放(分网切學也倣同)
韻藻吾安放(禮記孔子蚤作歌曰泰山其頽乎梁木其壊乎哲人其萎乎子貢聞之曰泰山其頽則吾將安仰梁木其)
(壊哲人其萎則丨將丨丨注梁木衆木所放)衆木放(見上)
增閒放(高道素上元賦官吏讌休士民丨丨啓化國之華思發盛時之逸想)張放(漢書淳于長傳其愛幸不及富平侯)
(丨丨放常與上卧起俱為微行出入)
左元放(後漢書方術傳丨慈字丨丨廬江人也)
仿(妃兩切相似也亦作髣俗作彷)
韻藻增髴髣(張君祖答庾僧淵詩苟未體善權與子同丨丨)比仿(楊基送陳資深歸廣詩人生還鄉樂無物堪丨)
(丨)
得其髣(李綱崔白畫雪中山水詩毫端造化成六出不比餘工丨丨丨)
駔(子朗切會馬市人乂牡馬也又麌韻)
韻藻大駔(吕氏春秋段干木晉之丨丨)
增乘駔(劉向九歎同駑驘與丨丨兮雜駮與閶茸)儈駔(黃庭堅送吳彦歸番陽詩諸生厭晚成躐學要丨丨)巨駔
(樓鑰送張定叟鎮襄陽詩汗流化清溝閙市鋤丨丨)吏駔(袁裒遠遊聯句列仙會儒癯羣仕趨丨丨詞林納疵美書田課荒穰)
蠁(許兩切說文哀聲蟲)
韻藻蟲蠁(爾雅國貉丨丨疏此蛹蟲也一名國貉一名丨丨)肸蠁(漢書司馬相如傳丨丨布寫晻薆咇茀注丨丨)
(盛作也丨音許乙反丨音響蜀都賦天帝運期而會昌景福丨丨而興作注丨丨濕生蟲蚊𩔖言大福之興如此蟲羣飛而多也)
兩(良奬切說文二十四銖為一丨)
韻藻明兩(易丨丨作離大人以繼明照於四方梁簡文帝昭明太子集序降丨丨之尊匹姜肱之同被紆作貳之重弘臨)
(菑而共館)象兩(易大衍之數五十其用四十有九分而為二以丨丨掛一以象三揲之以四以象四時歸竒於扐以象閏)參
兩(易丨天丨地而倚數正蒙丨丨篇地所以兩分剛柔男女而效之法也天所以參一大極兩儀而象之性也)五兩(禮記)
(凡嫁子娶妻純帛不過丨丨注丨丨十端又淮南子若綄之候風注綄者候風之羽也楚人謂之丨丨江賦□雰祲于清旭覘丨丨)
(之動静溫庭筠送漁父詩白蘋風起樓船暮江燕䨇䨇丨丨斜)九兩(周禮太宰以丨丨繫邦國之民注兩猶偶也與民相合偶)
(聯綴不使離散有九事)兩兩(史記天官書斗魁戴匡六星曰文昌官魁下六星丨丨相比者楊維楨送客洞庭西詩送客洞)
(庭西雷堆青丨丨)無兩(史記周勃世家條侯亞夫自未侯為河内守時許負相之曰君後三歲而侯侯八歲為將相持國秉)
(貴重矣於人臣丨丨其後九歲而君餓死)銖兩(漢書趙廣漢傳廣漢為人彊力天性精於吏職見吏民或夜不寢至旦尤善為)
(鉤距以得事情郡中盗賊閭里輕俠其根株窟穴所在及吏受取請求丨丨之姦皆知之子華子政之所以平者人平也人之所以)
(平者心平也夫平猶權衡然加丨丨則移矣淮南子挈輕重不失丨丨聖人弗用而縣之乎銓衡晁迥客語荆公凡處事必要經據)
(托人賣金零賣了丨丨不足甚怒元澤曰銖銖而較之至兩必差遂解劉孝綽和湘東王理訟詩禁奸摘丨丨馭黠震豺狸)兼
兩(杜甫哀鄭虔詩神翰顧不一體變鍾丨丨)
何時兩(東軒筆錄舊制學士以上並一人朱衣引馬所服帶用黃金而無魚至入兩府則朱衣二人引馬謂之䨇引金帶懸)
(魚謂之重金世傳舘閣望為學士者賦詩云眼裏何時赤腰間甚日黃及為學士乂作詩曰眼赤丨丨丨腰黃幾日重謂䨇引黃金)
(也)出處兩(柳宗元詩昔人歎違志丨丨今已丨)
鍾乳五百兩(唐書元載傳載諸子牟賊聚斂無涯及死籍其家丨丨丨丨丨詔分賜中書門下臺省官胡椒至八百石)
(他物穪是)
增立兩(周禮太宰施則於都鄙而建其長丨其丨設其伍陳其殷置其輔注兩謂兩卿)四兩(周禮地官五人為伍五伍)
(為兩丨丨為卒五卒為旅五旅為師五師為軍)馬兩(儀禮既夕公賵玄纁束丨丨注兩馬士制也)半兩(史記平凖書孝)
(文時莢錢益多輕乃更鑄四銖錢其文為丨丨李商𨼆謝䀻錢啓重非丨丨輕異五銖宋伯宜泉貨策鑄金為貝信有從來漢改四)
(銖秦行丨丨吳萊題毘陵承氏家藏古錢詩五銖丨丨日以變榆莢鵝眼爭相緣)合兩(後漢書楊震傳震上疏曰伏見詔書)
(為阿母興起津城門内第舍丨丨為一連里竟街盧士開日月如合壁賦其真不遷其丨以丨)得兩(晉書張華傳雷煥為豐城)
(令到縣掘獄得一石函中有䨇劍一曰龍泉一曰太阿遣使送一劍與華留一自佩或謂煥曰丨丨送一張公豈可欺乎煥曰靈異)
(之物終當化去不永為人服也)魏兩(陳書周弘正傳弘正奏記曰夏啓周誦漢儲丨丨謝朓侍宴華光殿曲水詩漢貳穪敏丨)
(丨垂芳沈約謝賜絹等啓劉氏歸國未聞漢儲之禮曹植還蕃非降丨丨之賜)假兩(南史齊和帝紀百姓及朝士皆以方帛填)
(胸名曰丨丨此服祅也)儲兩(魏書肅宗紀潘充華有孕椒宫冀誕丨丨而熊羆無兆維虺遂彰唐德宗封諸郡王勅初建丨)
(丨永固宗桃)居兩(北齊書徐之才傳之才好劇談謔語鄭道育常戱之才為師公之才曰既為汝師又為汝公在三之義頓)
(丨其丨)動兩(慎子立正妻不使羣妻疑立嫡子不使庶孽疑疑則丨丨動兩則爭)擇兩(吕氏春秋道也者至精也不可)
(為形不可為名強謂之太一故一也者制令兩也者從聽先聖丨丨法一是以知萬物之情)食兩(淮南子行棋者或丨丨而)
(路窮或予踦而取勝注予踦對家竒一子也)失兩(說苑齊桓公北伐山戎氏請兵於魯魯不與桓公怒將攻之管仲曰不可)
(我已刑北方諸侯矣今又攻魯魯必事楚是我一舉而丨丨也桓公曰善乃輟攻魯)百兩(論衡東海張覇案百篇之序造丨丨)
(之篇獻之成帝帝出秘百篇以校之皆不相應於是下覇於吏成帝高其才而不誅亦惜其文而不滅故丨丨之篇傳在世間傳見)
(之人則謂尚書本有丨丨篇矣)斤兩(抱朴子我之涯畔無外而彼之丨丨可限三輔黃圖漢儀諸侯王歲以戸口酬黃金於漢)
(廟皇帝臨受獻金金不如丨丨色惡王削縣侯免國注出金助祭謂之酬金葛長庚金丹賦藥材丨丨東西南北以歸中火候城池)
(二八九三而為一)車兩(文心雕龍原夫古之正名丨丨而馬疋疋兩穪目以並耦為用)倍兩(小爾雅倍丈謂之端倍端)
(謂之兩丨丨謂之疋)竒兩(徐岳數術紀遺注藝經云捐悶者周公作也乃是丨丨之術)平兩(瑞應圖平露者如益生於)
(庭似四方之政王者不私人以官則四方之政平若東方政不平則西低北方政不平則南低西方政不平則東低南方政不平則)
(北低四方政不出其根若絲一曰丨丨)一兩(正蒙丨物丨體氣也丨故神丨故化此天之所以參也王&KR0788;觀樂詩逓奏豈二)
(八繫絃非丨丨)麻兩(鷄林𩔖事方言四十曰丨丨)牽兩(潘岳西征賦貫鰓&KR1615;尾掣三丨丨注掣三丨丨言三度掣鈎兩)
(度得魚)挾兩(潘岳射雉賦逸羣之倫擅場丨丨)迎兩(晉尋陽樂曲雞亭故儂去九里新儂還送一却丨丨無有暫時)
(閒)畦兩(鮑照園葵賦溝東陌西行三丨丨)錦兩(鮑照飛白書勢銘盈尺丨丨片字金溢)徂兩(謝朓京路夜發)
(詩擾擾整夜装肅肅戒丨丨戴良芳橋宴集詩昔思整去裝今願憩丨丨)别兩(梁昭明太子解二諦義體無丨丨緣見有兩)
作兩(梁元帝皇太子講學碑洊雷種德重離丨丨江總玄圃石室銘天縱儲睿生知丨丨)晉兩(梁元帝簡文帝法寳聯璧)
(序往復王粲事軼魏儲酬荅蔡謨道高丨丨崔融皇太子請起居表周儲故事一日三至於寝門丨丨舊儀一月五朝於左閣)副
兩(唐明皇立皇太子制樹之后王所以輯寧黎獻承之丨丨所以安固宗祧)漢兩(劉洎論太子初立請尊賢學表周儲上哲)
(師望奭而加裕丨丨深仁引園綺而昭德)周兩(褚遂良太宗於寢殿側置太子院諫疏丨丨問安三至必退漢儲視膳五日乃)
(來)挈兩(李白大獵賦批狻手揉挾三丨丨)征兩(鄭愕送蕭穎士赴東府詩春郊桃李月忍此戒丨丨)擒兩(郗昂)
(蚌鷸相持賦夫一舉而丨丨固功全而利博)大兩(唐無名氏權衡判三兩為一丨丨未爽於通規百黍以為一銖頗合於古)
(制)台兩(樓鑰送張定叟尚書鎮襄陽詩人多惜公去地位切丨丨)闡兩(丁復望鍾山詩禪林舊穪一梵利新丨丨)開
兩(宋濂游覽詩蛇徑已盤百石扉始丨丨)地兩(劉因櫝蓍記極其竒偶之變以位則陽一而隂二也以數則天三而丨丨)
(也)
蛇分兩(史記高祖紀高祖被酒夜徑澤中前有大蛇當徑高祖醉乃拔劍擊斬蛇丨遂丨為丨徑開)虎脊兩(漢書)
(禮樂志天馬徠出泉水丨丨丨化為鬼)秋已兩(謝惠連七日詩昔離丨丨丨今聚夕無雙)騖歸兩(裴訥之鄴館公)
(讌詩束𢃄盡欣娛誰言丨丨丨)玉人兩(李孝光與朱希顔會玉山人家詩眼中頓有丨丨丨膝上文度鳴嘔啞)
物生有兩(左傳史墨曰丨丨丨丨有三有五有陪貳)擘流為兩(水經注廬山下有神廟號曰宫亭廟山廟甚神)
(能分風擘流住舟遣使行旅之人過必敬祀而後得去故曹毗詠云分風為貳丨丨丨丨)
緉(良奬切䨇履案詩作兩釋文又漾韻)
韻藻五兩(詩葛屨丨丨冠緌䨇止箋葛屨䨇止喻文姜與姪娣傳母同處冠緌喻襄公也五人為竒而襄公往從而䨇之)
帑(他朗切金帛又虞韻)
韻藻府帑(後漢書鄧訓傳議者以羌胡相攻縣官之利訓曰不然張紆失信衆羌大動經常屯兵不下二萬轉運之費空)
(竭丨丨晉書食貨志丨丨空虚延及内郡)
增倉帑(後漢書何敞傳時竇氏專政外戚奢侈賞賜過制丨丨為虚)公帑(唐書裴胄傳德宗雅記胄才拜荆南節度)
(使是時方鎮爭剝下希恩有中使者即悉丨丨市歡冑待之有節獻餉直不數金宴勞止三爵宋史竇儀傳顯德中太祖克滁州世)
(宗遣儀籍其府庫太祖復令取藏中絹給麾下儀曰太尉初下城雖傾藏以給軍士誰敢言者今既著籍乃丨丨物也非詔不可取)
(樂朋龜陳敬瑄鉄劵文内竭家財外罄丨丨)禁帑(唐書李絳傳任廸簡以帑廥匱竭稍簡士之疲老者人情不安廸簡亦危)
(絳請斥丨丨絹十萬以濟事機)軍帑(唐書藩鎮傳劉悟下令曰入鄆人賞錢十萬聽復私怨財蓄恣取之唯完丨丨)私帑
(唐書王鉷傳歲進錢鉅億萬儲禁中以為歲租外物供天子丨丨帝以鉷有富國術寵遇益厚)内帑(宋史食貨志慶元三年復)
(神泉監以所括銅器鑄當三大錢隸工部舊額丨丨歲收新錢一百五萬)重帑(韓非子羈旅僑士丨丨在外上間謀計下與民)
(事者可亡也)幣帑(揚雄少府箴海内丨丨祁祁如雲)中帑(蘇舜欽覽含元殿基詩横賜傾丨丨窮奢役九垓袁裒遠)
(遊聯句駞峯出天厨褭蹏錫丨丨尹耕南廵詩蟒服盡頒丨丨賜虎頭誰覓賀蘭封)官帑(盧琦惠安道中詩丨丨需新賦公田)
(索舊租)
讜(多朗切直言)
韻藻辛讜(唐書丨丨傳丨丨者太原尹雲京孫也學詩書能擊劍初事李嶧主錢穀性廉勁以功拜亳州刺史乾符末終)
(嶺南節度使讜少耕于野有牛鬭讜直前持其兩角牛不能動久而引觸竟折其角然讜癯短才及中人)
增誠讜(晉書顧和袁瓌傳史臣曰君孝固情禮而違顯命山甫獻丨丨而振頽風按和字君孝瓌字山甫)辭讜(傳咸)
(贈崔伏二郎詩古人丨丨豈不爾思)黃讜(後漢書儒林傳包咸會稽曲阿人也習魯詩論語太守丨丨署戸曹史欲召咸入授)
(其子咸曰禮有來學而無往教讜遂遣子師之)高讜(魏書崔浩傳浩及弟覽丨丨鄧穎晁繼范亨黃輔等共參著作叙成國書)
(三十卷)
儻(他朗切倜丨不羈)
韻藻俶儻(史記魯仲連傳好竒偉丨丨之畫策而不肻仕宦任職好持高節漢書司馬遷傳古者富貴而名摩滅不可勝)
(紀唯丨丨非常之人稱焉晉書袁躭傳少有才氣丨丨不羈為士𩔖所稱魏書房士隆傳士隆弟士達少有才氣其族兄景先有鑒)
(識每曰此免丨丨終當大其門戸南史康絢傳少丨丨有志氣仕齊為華山太守推誠撫循荒餘悦服北史王頒傳少丨丨有文武)
(幹局漢天馬歌志丨丨精權竒馮衍顯志賦既丨丨而高引兮願觀其從容又作倜晉書劉殷傳殷性丨丨有濟世之志儉而不陋)
(清而不介南史何遠傳遷武昌太守遠本丨丨尚輕俠至是乃折節為吏唐書姚崇傳崇少丨丨尚氣節長乃好學下筆成章夏侯)
(湛東方朔贊丨丨博物觸𩔖多能江總劉生樂府干戈丨丨用筆硯縱横才張說隴右監牧頌德碑舞月駟兮蹀重螭神丨丨兮態)
(權竒韓愈會合聯句君才誠丨丨時論方洶溶李覯詩平生尚丨丨壯大苦摧折)
增儻儻(關尹子道茫茫而無知乎心丨丨而無羈乎)清儻(小名錄王戎字濬冲父渾阮籍與渾友每過渾俄頃輙去)
(過戎良久方出謂渾曰濬冲丨丨非卿比與卿言不如共阿戎談案晉書作清賞)
曩(奴朗切久也)
韻藻疇曩(唐太宗詔營魂有識還如丨丨)懷曩(杜甫詩别離慘至今斑白徒丨丨)由曩(法苑珠林湼槃頌曰)
(歸心正覺津悟福賞撫之有念功超丨丨)
浪息曩(唐書李晟傳表李觀為涇原節度使晟常曰河隴之陷非吐蕃能取之自棄之爾因悉家貲懷輯降附得大酋丨丨)
(丨表以王號每虜使至必召息曩于坐衣大錦袍金𢃄夸異之虜皆指目歆艷)胡斌曩(宋史理宗紀端平三年詔殿前司將)
(丨丨丨死邵武之寇贈武節大夫)
增玄曩(張君祖答庾僧淵詩誰不欣大乘兆定于丨丨)殊曩(柳宗元詩理會方在今神開庶丨丨)成曩(梅堯臣送)
(張學士詩非以近為輕恃易遂丨丨)悲曩(劉子翬建康六感詩時徂陵谷變無事猶丨丨)
杖(直兩切說文持也)
韻藻几杖(禮記謀于長者必操丨丨以從之又大夫七十而致仕若不得謝必賜之丨丨史記孝文帝紀吳王詐病不朝)
(就賜丨丨漢書淮南王傳元朔二年上賜淮南王丨丨不朝魏志王昶傳戒子書曰古者盤杅有銘丨丨有誡晉書王祥傳祥封萬)
(歲亭侯天子幸太學命祥為三老祥南面丨丨以師道自居天子北面乞言祥陳明王聖帝君臣政化之要賈誼論時政疏見君之)
(丨丨則起遭君之乘車則下崔駰與竇憲書君子福大而愈懼位隆而益恭遠察近覽俯仰有則銘諸丨丨刻諸盤杅兢兢業業無)
(怠無荒沈約搜𨼆逸詔朕將闢衢室而寘丨丨開東序而授衮職庶令江海無遺異人必至嵇康詩感陽春兮思慈親欲一見兮路)
(無因望南山兮發哀歎感丨丨兮涕汍瀾)齒杖(周禮秋官司寇伊耆氏共王之丨丨注王之所以賜老者之杖鄭司農云謂年)
(七十當以王命受杖者今時亦命之為王杖柳宗元植靈夀木詩敢期丨丨賜聊且移孤莖)王杖(見上)植杖(論語丨其)
(丨而芸後漢書陳留老父傳桓帝世黨錮事起陳留張升去官歸鄉里道逢友人共班草而言相抱而泣老父趨而過之丨其丨太)
(息言曰吁二丈夫何泣之悲也夫龍不𨼆鱗鳳不藏羽網羅高懸去將安所雖泣何及乎二人欲與之語不顧而去北史平恒傳恒)
(三子並不率父業好酒自棄恒常忿其世衰丨丨廵舍側崗而哭不為營事婚宦宋史朱昂傳昂讀陶潜閒情賦而慕之因廣其詞)
(有曰始無言兮丨丨終俛首兮嗟髀陶潜歸去來辭懷良辰以孤往或丨丨而芸耔黃庭堅詩淹留屬暇日丨丨數連甍)扶杖
(史記萬石君傳萬石君卒長子郎中令建哭泣哀思丨丨乃能行漢書賈山傳山東吏布詔令民雖老羸癃疾丨丨而往聽之願少)
(須臾毋死見德化之成也蜀志張嶷傳注嶷風濕固疾既歸成都寖篤丨丨然後能起北史張煚傳煚父羡仕周以年老致仕及文)
(帝受禪欽其德望以書徵之敕令勿拜丨丨升殿宋史真德秀傳紹定五年德秀知泉州迎者塞路深村百歲老人亦丨丨而出城)
(中歡聲動地韓非子墨者之葬也冬日冬服夏日夏服桐棺三寸服喪三月世以為儉而禮之儒者破家而葬服喪三年大毁丨丨)
(世主以為孝而禮之柳宗元詩出門呼所親丨丨登西林劉長卿詩豈能將白髮丨丨出人間蘇軾詩撫枕三歎息丨丨起相從陸)
(游詩不忍頓疎風月在麤能丨丨即登臨)鳩杖(後漢書禮儀志仲秋之月案戸比民年始七十者授之以玉杖長尺端以鳩鳥)
(為飾鳩者不噎之鳥也欲老人不噎水經注風俗通曰案廣志楚鳩一名㘁啁高祖與項羽戰于京索遁于薄中羽追求之時鳩止)
(鳴其上追之者以為必無人遂得脱及即位異此鳩故作丨丨以扶老李羣玉詩兔裘堆膝暖丨丨倚床偏蘇軾詩雀羅廷尉非當)
(日丨丨先生愈少年)乘杖(後漢書費長房傳長房曾為市掾市中有老翁賣藥懸一壺于肆頭市罷輙跳入壺中長房遂求道)
(隨入深山後辭歸翁與一竹杖曰騎此任所之則自至矣既至可以杖投葛陂中也長房丨丨須臾來歸去家已十餘年矣即以杖)
(投陂顧視則龍也)任杖(魏志管寧傳青州刺史程喜上言寧有族人管貢為州吏說寧嘗著皂帽布襦袴布裙隨時單複出)
(入閨庭能自丨丨不須扶持雲陽子夫居高者自處不可以不安履危者丨丨不可以不固)拄杖(魏略晉宣帝好學曹洪自)
(以麤疎屈身輔帝帝恥往訪乃託病丨丨洪恨之以語太祖太祖召帝帝乃投杖以應命酉陽雜俎晉高衡為魏郡太守戍石頭其)
(孫雅之在廐中有神來降自稱白頭公所丨丨光照一室幻影傳元和中有李秀才術士也至僧院僧以言觸之怒因捧手袖中據)
(兩膝叱其僧曰丨丨何在可擊之僧房門後有笻杖子忽跳出連擊其僧若有物執持者衆為請之方止北戸錄海晏出蘆堪為丨)
(丨高潘州出千歲蕨丨丨之𩔖具多老學庵筆記丨丨斑竹為上竹欲老瘦而堅勁斑欲微赤而點疎魏武帝樂府食芝英飲醴泉)
(丨丨桂枝佩秋蘭杜甫詩只須伐竹開荒逕丨丨穿花聽馬嘶蘇軾詩不問人家與僧舍丨丨敲門看修竹又何似東坡鐵丨丨一)
(時驚起野狐禪又侯寧極藥譜通天丨丨牛膝)兩杖(晉書索紞傳紞善占夢宋桶夢内中有一人著赤衣桶手把丨丨極打之)
(紞曰内中有人肉字也肉色赤也丨丨箸象也極打之飽肉食也俄而驗焉舊唐書音樂志羯鼓正如漆桶兩手具擊謂之丨丨鼔)
(張祜邠娘羯鼔詩冬兒指問真真說一曲乾鳴丨丨輕)藜杖(晉書山濤傳魏帝嘗賜景帝春服帝以賜濤又以母老并賜丨)
(丨一枚韓詩外傳原憲居魯子貢乘肥馬衣輕裘中紺而表素軒不容巷而往見之原憲楮冠丨丨而應門正冠則纓絶振襟則肘)
(見納履則踵决瑯嬛記呼子先夜不卧惟倚丨丨閉目少頃即謂之睡後與酒姥仙去留其杖鮑照園葵賦風煖凌開土昌泉動主)
(人拂黃冠拭丨丨布蔬種平圻壤通畔修直膏畝夷敞王維詩悠然策丨丨歸向桃花源杜甫過孟十二曹十四兄弟詩丨丨侵寒)
(露蓬門啓曙煙劉長卿詩丨丨全吾道榴花養太和杜牧詩行脚尋常到寺稀一枝丨丨一禪衣陸游詩天台四萬八千丈明年照)
(我扶丨丨)自杖(晉書庾衮傳衮父誡衮以酒每醉輙自責曰余廢先人之誡其何以訓人乃于父墓前自杖三十周書長孫儉)
(傳儉授荆州刺史所部鄭縣令泉璨為民所訟儉即大集僚屬于廳事前肉袒自罰太祖與儉書曰近因路傳公以部内縣令有罪)
(遂丨丨三十用肅羣下吾昔聞王臣蹇蹇憂公忘私未有如公刻身罰已以訓羣僚者也聞之嘉歎北史皇甫績傳績三歲而孤為)
(外祖韋孝寬所鞠養孝寬以諸子墮業督以嚴訓愍績孤幼特舍之績歎曰我無庭訓養于外氏不能尅己勵躬何以成立命左右)
(丨丨三十於是專經好學略涉經史)錫杖(南史張欣泰傳欣泰通涉雅俗交結多是名宿下直輙著鹿皮冠衲衣丨丨挾素琴)
(有以啓武帝帝曰將家兒何故作此舉止高僧傳沙門曇持一丨丨曰此是般若眼奉之可得道人或藏其杖閉目須臾起而取之)
(人竒其神老學庵筆記徽宗南幸還至泗州僧伽墖下問主僧曰僧伽傍白衣持丨丨者何人對曰是名木义蓋僧伽行者上曰可)
(賜度牒與披剃沈炯詩楊枝生拱樹丨丨咒飛泉王維過盧員外宅看飯僧詩上人飛丨丨檀越施金錢王昌齡游昭𨼆寺詩應真)
(坐松栢丨丨掛窗戶杜甫别公安大易沙門詩先踏爐峰置蘭若徐飛丨丨出風塵柳宗元詩仙山不屬分符客一任凌空丨丨飛)
(白居易詩丨丨登高寺香爐憶舊峰蘇軾詩孤雲出岫豈求伴丨丨凌空自要飛)荷杖(吕氏春秋孔子之弟子從遠方來者)
(孔子丨丨而問之曰子之父不有恙乎摶杖而問之曰子之母不有恙乎置杖而問之曰子之兄弟不有恙乎王勃乾元殿賦龍蛇)
(可踐野人逢丨丨之讙雞犬相聞城尉輟鳴桴之響徐鉉詩丨丨青林下携筐旭景前)搏杖(見上)置杖(見上)玄杖
(淮南子登高臨下無失所秉履危行險無忘丨丨)龍杖(清異錄天師杜光庭驕丨丨紅如猩肉重若玉石傳是仙人留賜庾)
(信卭竹杖賦藴諸鳴鳳之律制以成丨之丨注鄧德明南康記南野縣有術士陳憐其人通靈夜嘗乘丨還家至家輙化成青竹丨)
(内致戸前又謝宗可丨丨詩鱗甲光搖玉一枝幽宫躍出袖中持馮惟徤贈麻南莊𨼆者詩拂衣海上携丨丨抱膝雲中養鶴胎)
擕杖(王勃詩閒情兼默語丨丨赴巖泉白居易詩行丨丨扶力卧讀書取睡蘇軾詩新灘阻風雪村落去丨丨)蜀杖(崔融)
(詩依稀丨丨迷新竹髣髴胡牀識故桑)
邛竹杖(史記大宛傳張騫曰臣在大夏時見丨丨丨蜀布問曰安得此大夏國人曰吾賈人往市之身毒王羲之丨丨丨帖)
(去夏得足下丨丨丨皆至此土人多有尊老者皆即分布令知足下遠惠之至王維詩林下阮家屐窗前丨丨丨杜甫送李使君詩)
(老思丨丨丨冬要錦衾眠武元衡尋三藏上人詩臨水手持丨丨丨逢君不語指芭蕉高駢詩堅輕丨丨丨一枝有九節又左思蜀)
(都賦卭杖傳節于大夏之邑白居易詩手把青卭杖頭戴白綸巾李商𨼆華師詩孤鶴不睡雲無心衲衣卭杖來西林司空曙病中)
(詩手便卭杖冷頭喜葛巾輕李中贈鍾尊師詩卭杖擔琴背俗塵路尋茅領有誰羣温庭筠詩塵尾與卭杖幾年離石壇)靈夀
杖(漢書孔光傳新都侯王莽風羣臣奏莽功德光恐稱疾辭位太后詔曰太師光今年耆有疾俊艾大臣惟國之重其令母朝十)
(日賜一餐賜太師丨丨丨注丨丨木名似竹長不過八九尺圍三四寸自然有合丨制不湏削治也唐書李靖傳靖足病懇乞骸骨)
(乃授檢校特進錫丨丨丨李尤有丨丨丨銘高啓詩不扶丨丨丨筋力老能強)延年杖(魏志文帝紀注漢太尉楊彪待以客)
(禮詔賜公丨丨丨及馮几謁請之日便使杖之北史于謹傳保定二年謹以年老乞骸骨優詔不許三年以謹為三老固辭又不許)
(賜丨丨丨武帝幸太學以食之)九節杖(魏志張魯傳注張角為太平道太平道者師持丨丨丨為符祝教病人叩頭思過因)
(以符水飲之劉根别傳孝武帝登少室見一女子以丨丨丨仰指日閉左目開右目氣且絶久乃蘇武帝使人問之所行何等女子)
(不答東方朔曰婦人食日精者杜甫詩安得仙人丨丨丨拄到玉女洗頭盆元好問詩手中仙人丨丨丨每恨勝景不得窮真誥楊)
(儀夢蓬萊仙翁拄赤丨丨丨而視白龍)錢挂杖(晉書阮修傳修字宣子性簡任不修人事意有所思率爾褰裳不避晨夕)
(常步行以百丨丨丨頭至酒店便獨酣暢雖當世富貴而不肯顧家無儋石之儲晏如也)侯卿杖(唐書尹思貞傳思貞授司)
(府少卿時卿侯知一亦厲威嚴吏為語曰不畏丨丨丨秖畏尹卿筆)參軍杖(唐書徐有功傳有功補蒲州司法參軍為政仁)
(不忍杖罰民服其恩更相約曰犯徐丨丨丨者必斥之訖代不辱一人累遷司刑丞)隨年杖(五代史劉銖傳銖用法深刻民)
(有過者問其年幾何對曰若干即隨其數杖之謂之丨丨丨每杖一人必兩杖俱下謂之合歡杖)合歡杖(見上)夸父
杖(山海經丨丨逐日渴飲河渭不足北飲大澤未至道渴而死棄其丨化為鄧林)六尺杖(吕氏春秋孔子丨丨之丨論貴)
(賤之禮辨親疎之義)仙人杖(陸璣詩疏枸把一名丨丨丨而陳藏器拾遺别有兩種丨丨丨一種是枯死竹竿之色墨者一)
(種是菜𩔖并此為三物而同一名也陳子昂觀荆玉篇序丙戌歲余從左補闕喬公北征夏四月軍幕次于張掖河河洲草木無他)
(異者惟有丨丨丨往往叢生)青藜杖(拾遺記劉向校書天祿閣專精覃思有老人著黃衣植丨丨丨登閣而進見向暗中)
(獨坐誦書老人吹杖端烟燃因以見向說開闢已前向因受五行洪範之文至曙而去林光朝詩趣看天祿丨丨丨怕著王孫紫綺)
(冠孫覿詩獨拄丨丨丨來推白版扉文天祥秘省再會詩圖書光動丨丨丨人物溫如古玉升楊維楨詩明朝紗帽丨丨丨更訪東)
(林十八仙)葡萄杖(酉陽雜俎天寳中沙門曇雲至丨丨谷見枯籐如指持作丨還寺植之遂活高數仞仰觀若帷蓋號草龍)
(珠帳)夜明杖(開元天寳遺事𨼆士郭休有丨丨丨色如朱漆叩之有聲每出遇夜有光可照十乘登危涉險未嘗失足)方
竹杖(珊瑚鈎詩話李衛公鎮南徐甘露寺僧道行孤高公贈以丨丨丨公之所寳也及公再來問杖無恙否僧對曰已規圓漆)
(之矣公嗟惋彌日北戶錄澄州産丨丨體如削成勁健堪為丨亦不讓張騫卭竹杖也)德山杖(傳燈錄丨丨玄奘禪師尋)
(常遇僧到多以竹丨打臨濟遣侍者參教令若打汝便接取拄杖當心一拄侍者如言德山便歸方丈)麥鐵杖(北史丨丨)
(丨傳丨丨丨始興人也少驍勇有膂力日行五百里走及奔馬成陽公李徹稱其驍武開皇十六年徵至京師除車騎將軍)
聖賢為杖(新語自處不安則墜任杖不固則顛是以聖人居高處上則以仁義為巢乘危履傾則以丨丨丨丨)
增獻杖(禮記獻甲者執胄丨丨者執末)投杖(禮記子夏喪其子而喪其明曾子弔之子夏曰天乎予之無罪也曾子怒)
(曰喪爾親使民未有聞焉喪爾子喪爾明爾何無罪與子夏丨其丨而拜曰吾過矣吾過矣宋史張洞傳洞調潁州推官民劉甲者)
(強弟柳使鞭其婦既而丨丨夫婦相持而泣甲怒逼柳再鞭之婦以無罪死吏當夫極法洞曰律以教令者為首夫為從且非其意)
(不當死讞于朝果如洞言金史芮王亨傳亨擊鞠為天下第一常獨當數人馬無良惡皆如意馬方馳輙丨丨馬前側身附地取杖)
(而去水經注澺水又東南左迤為葛陂陂方數十里水物含靈多所苞畜昔費長房丨丨于陂而龍變所在也任昉齊竟陵王行狀)
(既而緬屬英賢傍思才淑匹婦之操亦有取焉有客游梁朝者從容而進曰未見好德愚竊惑焉即命刊削丨丨不暇)曳杖
(禮記孔子蚤作負手丨丨消搖于門南史任昉傳昉出為新安太守在郡不事邊幅率然丨丨徒行城邑郭人通辭訟者就路决焉)
(為政清省吏人便之韓詩外傳原憲居魯子貢往見之曰嘻先生何病也憲曰貧也非病也子貢去憲乃徐步丨丨歌商頌而反酉)
(陽雜爼裴沆常言見一病鶴垂翼俛咮翅關上瘡壊無毛且異其聲忽有老人白衣丨丨而至謂曰郎君年少豈解哀此鶴耶若得)
(人血一塗則能飛矣蘇軾白水山詩丨丨不知巖谷深穿雲但覺衣裘重又青牛嶺小寺詩朝行丨丨青牛嶺崖泉咽咽千山静朱)
(子詩尋幽舊識此堂古丨丨偶集僧家園陸游飯保福詩攝衣文室參耆宿丨丨長廊喚弟兄又訪毛平仲與其子同游柯山詩丨)
(丨不妨呼小友還家便恐見來孫)榛杖(禮記皮弁素服而祭素服以送終也葛帶丨丨喪殺也注物之助成歲功者至此而)
(老老則終矣故皮弁素服葛帶丨丨以送之)苴杖(禮記丨丨竹也削杖桐也荀子資衰丨丨者不敢樂淮南子衰絰丨丨哭)
(踊有節所以飾哀也)削杖(見上)奪杖(左傳邾莊公與夷射姑飲酒私出閽乞肉焉丨之丨以敲之)虎杖(爾雅蒤丨)
(丨注似紅草而麤大有細刺可以染赤鮑照藥奩銘或繁丨丨或亂蛇牀)擊杖(晉語范文子莫退朝武子曰何莫也對曰有秦)
(客廋辭于朝大夫莫之能對也吾知三焉武子怒曰大夫非不能也讓父兄也爾童子何知而三掩人于朝吾不在晉國亡無日矣)
(丨之以丨折委笄白虎通月食救之者隂失明也故角尾交日月食救之者謂夫人擊鏡傳人丨丨庶人之妻楔搔)據杖(戰國)
(策郭隗曰帝者與師處王者與友處北面而受學則百己者至先趨而後息先問而後默則什己者至人趨己趨則若己者至馮几)
(丨丨眄視指使則厮役之人至)撾杖(漢書匈奴傳有罪小者軋大者死獄注如淳曰軋丨丨也)飾杖(漢書西域傳烏戈山)
(離國㠯金銀丨丨)奉杖(漢書賈山傳古者養三老于太學親執醬而饋執爵而酳公卿丨丨大夫進履奉同捧李咸用詩短)
(僮應丨丨稚女學擎茶張耒詩掃堂丨丨供賤役侍師之坐隨師行)桃杖(後漢書禮儀志大儺葦戟丨丨以賜公卿將軍特侯)
(諸侯云魏武帝與楊彪書謹贈足下錦裘二領八節角丨丨一枚)玉杖(後漢書禮儀志養三老五更之儀皆服都紵大袍單)
(衣皂緣領袖中衣冠進賢扶丨丨五更亦如之不杖皆齋于太學講堂梁元帝詩仙人賣丨丨乘鹿去山林張祜公子行輕將丨丨)
(敲花片旋把金鞭約柳枝陸游詩翠裘緣丨丨白日凌青天)不杖(見上)棰杖(後漢書蔡文姬傳文姬感傷亂離悲憤作)
(詩曰豈復惜性命不堪其詈罵或便加丨丨毒痛參并下)鐵杖(後漢書郅惲傳注東觀記曰芒守丞韓龔受大盗丁仲錢阿擁)
(之加笞八百不死見惲稱仲健惲怒以所杖丨丨捶龔龔出怨懟遂殺仲惲故坐免宋史韓世忠傳世忠抵排和議觸檜尤多或勸)
(止之世忠曰今畏禍苟同他日瞑目豈可受丨丨于太祖殿下越絶書公孫聖為吳王占夢諫王毋自行王忿其言不祥乃使力士)
(石番以丨丨擊聖中斷之為兩頭吕氏春秋趙氏攻中山中山之人多力者曰丘鴧衣鐡甲操丨丨以戰而所擊無不碎所衝無不)
(陷蘇軾詩每向同人話疇昔故教丨丨鬭清堅蘇轍丨拄丨詩閩君丨丨七尺長色如黑蛇氣如霜)小杖(後漢書崔寔傳寔從)
(兄烈入錢五百萬得為司徒問其子鈞曰吾居三公于議者何如鈞曰論者嫌其銅臭烈怒舉杖擊之鈞狼狽而走烈罵曰死卒父)
(撾而走孝乎鈞曰舜之事父丨丨則受大杖則走非不孝也烈慙而止)大杖(見上家語曾子耘瓜誤斬其根曾晳怒建丨丨)
(以擊其背曾子仆地而不知人久之乃蘇欣然而起退而就房援琴而歌欲令曾晳聞之知其體康也韓詩外傳孔子告曾參曰汝)
(不聞昔者舜為人子乎小箠則待笞丨丨則逃任昉彈劉整文理絶通問而妄肆醜辭終夕不寐而謬加丨丨)毆杖(後漢書劉)
(平傳序薛包喪母以至孝聞及父娶後妻而憎包分出之包日夜號泣不能去至被丨丨不得已廬于舍外)梲杖(後漢書禰)
(衡傳孔融愛衡才數稱述于曹操操敕門者有客便通待之極晏衡乃著布單衣疎巾手持三尺丨丨坐大營門以杖箠地大罵注)
(丨大丨也)蔗杖(魏志文帝紀注帝自敘曰嘗與奮威將軍鄧展飲展曉五兵又能空手入白刃因求與余對時酒酣耳熱方食)
(甘丨便以為丨下殿數交三中其臂左右大笑于鑒之聞警詩酒客狂應揮丨丨書生弱亦弄枝戈)與杖(魏志周宣傳宣為郡)
(吏太守楊沛夢人曰八月一日曹公當至必丨君丨飲以藥酒使宣占之是時黃巾賊起宣對曰夫杖起弱者藥治病人八月一日)
(賊必除滅至期賊果破南史齊東昏侯紀於苑中立店肆以潘妃為市令自為市吏錄事將鬭者就潘妃罰之帝小有得失潘則丨)
(丨)鞭杖(蜀志先主傳注備為中山安喜尉督郵至縣備欲求見督郵稱疾不肯見備備恨之因還治將吏卒更詣傳舍突入)
(門就牀縳之將出到界自解其綬以繫督郵頸縳之著樹丨丨百餘下欲殺之督郵求哀乃釋去之吳志黃蓋傳石城縣吏特難檢)
(御蓋乃署兩掾分主諸曹教曰若有奸欺終不加以丨丨久之得兩掾不奉法數事乃悉請諸掾吏因出事詰責兩掾辭屈叩頭謝)
(罪蓋曰終不以丨丨相加非相欺也遂殺之北史魏世宗紀帝以旱故公卿以下引咎責躬又錄京師見囚殊死以下皆減一等丨)
(丨之坐悉原之)騎杖(吳志趙達傳注仙人介象善諸方術吳主聞而徵之吳主得鯔魚使廚下切之欲得蜀薑作韲象即令吳)
(主指左右一人以錢五十付之象書一符以著青竹杖中使行人閉目丨丨須臾已至成都乃買薑復丨丨閉目須臾已還到吳廚)
(下切鱠適了柳貫詩欲與仙人丨竹丨時從老子據胡牀)烏杖(晉書五行志元康中天下始相傚為丨丨以拄掖其後稍施其)
(鐓住則植之)受杖(晉書王濛傳濛補長山令復為司徒左西屬濛以此職有譴則應丨丨固辭詔為停罰猶不就徙中書郎)
(南史張嵊傳嵊自少敦孝行年三十餘猶斑衣丨稷丨動至數百收淚歡然世說何承裕為盩厔咸陽二縣令醉則露首跨牛趨府)
(往往召豪吏接坐引滿吏因醉挾私白事承裕笑曰此見罔也當丨丨杖訖復召與飲元好問夀張復詩捧檄毛義喜丨丨伯俞泣)
持杖(南史梁武帝紀大同六年都下訛言天子取人肝以飴天狗大小相警日晚便閉門丨丨數月乃止金史廢帝紀上親迎)
(皇太后于沙流河命左右丨丨二束跽太后前曰某不孝久失溫凊願痛笞之太后掖起之曰凡民有子克家猶愛之况我有子如)
(此叱丨丨者退)劍杖(南史梁元帝紀跡基百里丨丨三尺又北史郭祚傳宣武末年每引祚入東宮密受賞賚多至百餘萬雜)
(以錦繡又特賜以丨丨恩寵甚深孔稚圭褚先生伯玉俾羽化蟬脱觸影遯形神翥帝宫迹留丨丨)十杖(南史柳惲傳惲著丨)
(丨龜經北史魏任城王雲傳雲子澄嘗奏都城府寺猶未周悉今軍旅初寧無宜發衆請取諸職人及司州郡縣犯丨丨以上百鞭)
(以下收贖之物絹一匹輸塼二百以漸脩造詔從之又蘇瓊傳瓊為南清河太守兵賦次第並立明式至于調役事必先辦郡縣吏)
(長恒無丨丨稽失當時州郡無不遣人至境訪其政術)代杖(南史垣榮祖傳帝嘗以書案下安鼻為相以鐵為書鎮如意甚)
(壯大以備不虞欲以丨丨)插杖(南史沈慶之傳柳元景顔師伯嘗詣慶之會其游田元景等鳴笳列卒滿道慶之謂貧賤不可)
(居富貴亦難守炫此車服何為于是丨丨而耘不為之顧)負杖(南史沈昭略傳嘗醉晚日丨丨擕家賓子弟至婁湖苑逢王景)
(文子約張目視之曰汝是王約邪何乃肥而癡約曰汝沈昭略邪何乃瘦而狂又沈麟士傳披褐丨丨忘其疲病劉琨荅盧諶書塊)
(然獨立則哀憤兩集丨丨行吟則百憂俱至陶潜詩丨丨肆游從淹留忘宵晨王褒寄周弘譲書視隂愒日猶趙孟之徂年丨丨行)
(吟同劉琨之積慘王績游仙詩結衣尋野路丨丨入山門)挽杖(魏書苟頽傳太和三年頽遷征北大將軍司空公進爵河東王)
(以舊老聽乘步丨丨于朝)天杖(周書宣帝紀帝自稱為天每笞捶人皆以百二十為度名曰丨丨)法杖(隋書刑法志梁)
(刑政多僻杖皆用生荆長六尺有大杖丨丨小杖三等之差)犀杖(隋書列女傳譙國夫人洗氏馮寳妻初夫人以扶南丨丨)
(獻于陳主至此晉王廣遣陳主遺夫人書諭其歸化并以丨丨及兵符為信夫人見杖驗盡日痛哭)執杖(北史齊文宣帝紀帝)
(每醉或設地席令平秦王高歸彦丨丨口自責疏脱背就罰敕歸彦不出血當即斬汝傳燈錄福州大安禪師造于百丈欲求識佛)
(百丈曰如人騎牛至家師曰未審始終如何保任百丈曰如牧牛人丨丨視之不令犯人苖稼)聖杖(北史隋文帝紀帝雅性沉)
(猜素無學術好為小數言神燭丨丨堪能療病)振杖(北史崔光傳攘衰丨丨)策杖(北史張文詡傳文詡博覽羣書特精)
(三禮隋開皇時文詡游太學一時朝彦恒執弟子之禮仁夀末學廢文詡丨丨而歸灌園為業金史景宗后唐古氏傳后於農月親)
(課耕耘刈穫遠則乘馬近則丨丨勤於事者勉之晏出蚤休者訓勵之聞見前錄司馬溫公不喜肩輿山中亦乘馬路險丨丨以行)
(故嵩山題字曰登山有道徐行則不困措足于平稳之地則不跌慎之哉其旨遠矣曹植苦思行中有耆年一𨼆士鬚髮皆皓然丨)
(丨從我游教我要忘言王維田園樂詩採菱渡頭風急丨丨村西日斜杜甫上漢中王詩丨丨時能出王門異昔游)素杖(北史)
(高允傳帝以允年涉危境而家貧養薄特賜蜀牛一頭四望蜀車一乘丨几丨各一蜀刀一口)賚杖(北史柳遐傳子靖歴河南)
(德廣二郡守前後總管到官皆先至靖家問疾秦王俊臨州丨以儿丨并致衣物靖惟受几杖餘并固辭其為當時所重如此)齊
杖(北史劉子翊傳時永寧縣令李公孝四歲喪母九歲外繼其後父更别娶至是而亡河間劉炫以為無撫育之恩職不解任子)
(翊駮之曰傳云繼母同母也當以配父之尊居母之位丨丨之制皆如親母事奏竟從子翊之議)捉杖(北史藝術傳檀特師)
(者名惠豐語嘿無常逆論來事後皆如言侯景未叛東魏之前忽丨一丨杖頭刻為獼猴令其面常向西日夜弄之又索一角弓牽)
(挽之俄而景啓降尋復背叛人皆以為驗世說阮光祿赴山陵至都不往殷劉許過事便還諸人追之不及劉尹時為會稽歎曰我)
(入當泊安石渚下耳不敢復近思曠傍伊便能丨丨打人不易)亂杖(北史王晞傳齊文宣昏逸常山王苦諫遂致忤旨帝催遣)
(捶丨丨數十會醉卧乃得解)棒杖(北史泉仚傳仚次子仲遵高敖曹攻洛州仲遵與仚力戰拒守矢盡以丨丨扞之)折
杖(北史李密傳隋大業末宇文化及自江都北指黎陽密拒之因謂從者曰化及庸懦忽欲圖帝王吾當丨丨驅之元經傳符登)
(曰姚興小免吾將丨丨以笞之曾鞏太祖皇帝總序太祖立丨丨法脱民榜笞死禍定著常刑一本寬大)病杖(北史魏汝南王)
(悦傳悦捶撻妃妾同之婢使悦之出也妃住于别第靈太后敕撿問之引入窮悦事故妃丨丨牀蓐瘡尚未愈太后因悦杖妃乃下)
(令諸親王及三蕃其有正妃猶行捶撻者就削封位)行杖(北史齊高陽王湜傳湜以滑稽便辟有寵于文宣在左右丨丨以撻)
(諸王太后深銜之)敕杖(唐書邠王守禮傳岐王嘗奏守禮知雨陽帝問故荅曰臣無它當天后時太子被罪臣幽宫中歲被)
(丨丨凡四三累創痕膚前雨則沈懣霽則佳以此知之)擁杖(唐書路敬淳傳敬淳弟敬潛為遂安令有梟嘯其屏鼠數十走)
(于前左右驅之丨丨而號敬潛不為懼莊子妸荷甘與神農俱學于老龍吉神農𨼆儿闔戸晝瞑妸荷甘日中奓戸而入曰老龍死)
(矣神農丨丨而起嚗然放杖而笑曰天知予僻陋漫誕故棄予也)取杖(五代史王殷傳殷事母以孝聞欲與人游必先白母)
(母所不可者未嘗敢往及為刺史政事有小失母責之殷即丨丨授婢自笞於母前)柳杖(宋史隐逸傳張愈丁内艱鹽酪不入)
(口再朞植所持丨丨於基忽生枝葉後合抱)决杖(宋史李孝夀傳孝夀尹開封有舉子為僕所凌忿甚具牒欲送府同舍生)
(勸釋乃戲取牒效孝夀花書判云不勘案丨丨二十明日僕持告主私判孝夀追至備言本末孝夀曰所判正合我意如數與僕杖)
(而謝舉子)痛杖(遼史刑法志上命有司盡取鹿人之在繫者凡六十五人斬所犯重者四十四人餘悉丨丨之)進杖(元史)
(蕭道夀傳道夀興平人母年八十餘道夀事養盡禮母或怒欲罰之道夀自丨丨伏地以受杖足母命起乃起)操杖(山海經鈐)
(山至于萊山其七神皆人面牛身四足而一臂丨丨以行是為飛獸之神)中杖(山海經龜山多扶竹注卭竹也高節實中丨丨)
(也名之扶老竹)敦杖(莊子伯昏瞀人北面而立丨丨蹙之而頥注瞀音茂敦音頓謂拄其杖以支頥而皮肉皺也)基杖
(荀子卿相輔佐人主之丨丨也)用杖(韓非子公室卑則忌直言私行勝則少公功說在范文子之直言武子之丨丨子産忠諫)
(子國譙怒梁車用法而成侯收璽管仲以公而國人謗怨)倒杖(韓非子白公勝慮亂罷朝丨丨而策銳貫顊血流至于地而不)
(知鄭人聞之曰顊之忘將何為忘哉故曰其出彌遠者其智彌少此言智周乎遠則所遺在近也)曲杖(韓非子周王下令索)
(丨丨吏求之不得使私求得之乃曰吾知吏不事他事也杖甚易得而不能得我令人求不移日得之豈謂忠我哉)怒杖(孔叢)
(子子思在齊尹文子生子不𩔖丨而丨之)短杖(韓詩外傳齊景公使人為弓三年乃成景公得弓而射不穿二札景公怒將殺)
(弓人弓人之妻往見景公曰夫射之道左手若附枝掌若握卵四指如斷丨丨右手發之左手不知此蓋射之道景公以儀而射之)
(穿七札楊基詩時時扶丨丨看竹到東家)引杖(韓詩外傳曾子有過曾晳丨丨擊之仆地有間乃蘇起曰先生得無病乎柳宗)
(元詩丨丨試荒泉解帶圍新竹)彤杖(論衡傳曰趙簡公殺其臣莊子義而不辜簡公將入於桓門莊子義起於道左執丨丨而)
(捶之斃於車下)須杖(論衡人有病丨丨而行如斬杖本得短可謂天使病人不得行乎如能使行杖短能使之行乎)築杖
(論衡禹决江河不秉钁鍤周公築雒不把丨丨夫筆墨簿書钁鍤丨丨之𩔖也而欲合志道者躬親為之是使將軍戰而大匠斵也)
竹杖(論衡丨木之丨皆能扶病丨丨之力弱劣不及木或操丨丨皆謂不勁莫謂手空無把持李林甫外傳道士以數節竹授)
(李公曰可乘此慎不得開眼食頃到一府署大殿帳榻華侈道士曰此是相公身後之所處也遂與之出大門復以丨丨授之一如)
(來時之狀入其宅登堂見身冥坐于床上輟耕錄真率會約語曰節序駸駸莫負芒鞵丨丨杯盤草草何慙野蔌山肴雖云一餉之)
(清懽亦是百年之嘉話庾信擬連珠丨丨扶危不能正武擔之石蘆灰縮水不能救宣房之河杜甫晚晴詩丨丨交頭拄柴扉隔徑)
(開白居易詩禦熱蕉衣健扶羸丨丨輕崔峒詩數年湖上謝浮名丨丨紗巾遂稱情蘇軾詩藤梢橘刺原無路丨丨㯶鞋不用扶)
木杖(論衡廣文伯適生有人從門呼其父名父出不見人有大丨丨植其門側人占曰吉文伯位至廣漢太守當富貴故父得)
(賜杖占者若曰杖當子力矣蘇轍詩削丨為丨輕且好)斑杖(古今注揚州人謂蒻為丨丨不知食之杜甫晚望白帝城鹽山)
(詩徐步移丨丨看山仰白雲僧道潜詩丨丨芒鞵隨步遠歸來幽火認茅茨)金杖(搜神記漢文帝嘗微服懷金過魯少千少)
(千拄丨丨應門王勃四分律宗記序銀棺掩耀丨丨殊珍五師烟騰四分雲譎法苑珠林樹提伽經云王將四十萬衆椎鐘鳴鼓圍)
(樹提宅數百重樹提伽宅南門有一力士手捉丨丨一擬四十萬人馬俱倒不得復起)瑶杖(異苑漢武帝有玉箱丨丨是康)
(渠所獻帝常玩之)斷杖(𫐠異記桂陽郡有銀井鑿之轉深漢有村人焦先于半道見三老人徧身皓白云逐我太苦今往他)
(所先知是怪以刀斫之三翁各以杖受刀忽不見視其丨丨是銀其井後遂不生銀也)酸杖(梁本草虎杖名苦杖大蟲杖斑)
(杖丨丨)知杖(梁本草丨丨味甘無毒療疝)運杖(丸經敘拽肘丨丨擊杓收窩體無低昂意無急躁)鳴杖(朝野)
(僉載通川界内多獺各有主養之獺入穴插雉尾于穴前即不敢出去却尾即出取得魚必湏上岸人便奪之取得多然後令自喫)
(喫飽即丨丨以驅之還插雉尾更不敢出)加杖(魏志何䕫傳太祖性嚴掾屬公事往往丨丨白孔六帖晉劉毅妻子有過立丨)
(丨以捶之)鹽杖(全唐詩話隋曲有疎勒鹽唐曲有突厥鹽阿鵲鹽或云關中謂好為鹽故施肩吾詩云顛狂楚客歌成雪媚嫵)
(吳娘笑是鹽蓋當時語也今杖鼔譜中尚有丨丨聲陳師道上曾樞密書銀州草惟柴胡蕭關之外有落藜與丨丨以此知其不宜)
(五穀也)麵杖(江行雜錄周恭帝時宋太祖為殿前點檢及將北征京師諠言當立點檢太祖懼密以告家人太祖姊方在廚)
(引丨丨逐太祖擊之曰大丈夫臨大事當决胸中乃來家恐怖婦女何為)倚杖(輟耕錄余每出步溪邊邂逅園翁溪友相與劇)
(談一餉歸而丨丨柴門之下則夕陽在山紫綠萬狀變幻頃刻恍可人目牛背笛聲兩兩來歸而月印前溪矣鮑照詩腰䥥刈葵藿)
(丨丨牧雞豚王維輞川閒居贈裴廸詩丨丨柴門外臨風聽暮蟬杜甫丨丨詩看花雖郭内丨丨即溪邊韋應物詩庭前空丨丨花)
(裏獨留樽)䨇杖(輟耕錄白廷玉先生號湛淵錢唐人家多竹忽一竿上岐為二人皆異之賦丨竹丨詩未幾先生歿先生有二)
(子或以為先兆云杜甫桃竹杖引風塵澒洞兮豺虎咬人忽失丨丨兮吾將曷從)楹杖(蔡邕銘論武王踐阼咨于太師作席)
(几丨丨之銘十有八章)葦杖(曹植對酒歌蒲鞭丨丨示有刑沈約安陸昭王碑南陽丨丨未足比其仁潁川時雨無以豐其)
(澤王勃乾元殿頌序筠驂佇信髦士剖竹而相尋丨丨霑仁駘叟攀輪而不下)朱杖(應貞丨丨序丨丨者其物蓋譙都諸德聲)
(之有也其木青檀端而勁甚)揮杖(陸雲登遐頌大勝之娥厥猶翼翼降容有和納符帝側丨丨指辰絶音頽息苕苕玄右在)
(彼峻極柳宗元梓人傳梓人左持引右執杖而中處焉量棟宇之任視木之能舉丨其丨曰斧彼執斧者奔而右顧而指曰鋸彼執)
(鋸者趨而左)舍杖(殷允杖銘翼德扶耆丨丨焉資輔相天地匪賢而誰劉言史詩強梳稀髮著綸巾丨丨空行試病身)抱
杖(張華詩散髮重隂下丨丨臨清渠陸龜蒙詩平明丨丨入田中雍陶詩丨丨立溪口迎秋看塞門)挈杖(陶潜詩良辰入)
(竒懷丨丨還西廬戴良詩丨丨去中林卜宅江之邊高啓見耕者詩兹晨有佳興丨丨行遠墟)化杖(梁簡文帝華陽陶先生墓)
(誌握留符而惻愴思丨丨而酸辛柳𧦬徐則畫讃留符告信丨丨飛聲)餉杖(任昉答到建安丨丨詩勞君尚齒意矜此杖鄉)
(辰)香杖(劉孝儀雍州金像寺碑丨丨疊衣紅爪紺髮)松杖(王勃送蕭三還齊州序丨丨薜衣琴罇為得意之親臨遠)
(登高烟霞是賞心之事)刻杖(王維春日上方即事詩鳩形將丨丨龜殼用支牀)别杖(李白餞高尊師詩丨丨留青竹)
(行歌躡紫烟)藤杖(杜甫呈楊綰詩兼將老丨丨扶汝醉初醒乂韓愈赤丨丨歌赤丨為丨世未窺臺郎始擕自滇池元稹詩)
(笑倚連枝花恭扶瑞丨丨白居易詩惟有紅丨丨相隨萬里來杜荀鶴送項山人歸天台詩因話天台歸思生布囊丨丨笑離城黃)
(庭堅勝業寺詩不見白頭禪空倚紫丨丨陸游風霜詩惟應赤丨丨伴我送悠悠真山民晚江行詩蕭散烏丨丨輕鬖白苧衣)擺
杖(元稹望雲騅馬歌分騣丨丨頭太高擘肘廻頭項難轉)輕杖(元稹詩治尰扶丨丨開門立静街)巾杖(白居易詩)
(到門車馬㢠入院丨丨隨)露杖(白居易詩丨丨卭竹冷風襟越蕉輕)履杖(杜牧贈李侍郎詩欲與明公操丨丨願聞休去)
(是何年王禹偁送郎吏詩幸容操丨丨灑掃循㐀墻)束杖(皮日休吳中苦雨寄魯望詩我公大司諫一切從民欲梅潤侵丨丨)
(和氣生空獄)練杖(李洞詩丨丨蟲聲切過門馬足遲)剩杖(司空圖詩老禪丨丨莫過身遠岫孤雲見亦頻)栗杖
(曹松荅匡山僧贈楖丨丨詩丨丨出匡頂百中無一枝)霜杖(余靖過大孤山詩片時起雲痕萬頃排丨丨)綵杖(韓維)
(立春觀杖牛詩伐鼔衆樂興剡剡丨丨加)八杖(韓維詩便須巾車不可後願以丨丨從君南)放杖(蘇軾游白水山詩朱)
(明洞裏得靈草翩然丨丨凌蒼霞楊萬里早春詩捲簾亭舘酣酣日丨丨溪山欵欵風晁補之詩解屨置儿前丨丨當椅背)借
杖(蘇軾枸杞詩仙人倘許我丨丨扶衰疾)千杖(蘇軾有美堂暴雨詩十分瀲灔金樽凸丨丨敲鏗羯鼓催)新杖(范成)
(大新正書懷詩行年六十舊歴日汗脚尺三丨丨藜)瘦杖(陸游秋夕詩浴罷紗巾出草堂一枝丨丨倚桄榔)拖杖(陸游)
(詩静岸葛巾穿薈蔚閑丨笻丨入谽谺)仙杖(陸游護國天王院詩霓旌丨丨空遺堵甃缺臺傾知幾春)乞杖(陳與義游)
(峴山詩終當丨一丨險路扶吾老)野杖(林景熙詩丨丨日尋壑家書時到城)銅杖(李孝光觀龍鼻水詩其中黑無底丨)
(丨不可探)桐杖(李孝光和人游鴈山詩笋輿穿樹驚霜葉丨丨敲雲損土花)求杖(耶律楚材謝西方器之贈阮杖詩子)
(聃丨丨不惜錢注昔顯宗東宫時嘗讀東坡鐵杖詩因召侍臣鄭子聃問杖之存亡子聃以在睢陽為對因以數千緡購于張文定)
(公之孫其孫藏于屋棟子聃竟不得一見云)阮杖(見上)赤杖(薩都拉三茆山呈張伯雨外史詩武華山人三載别綠袍)
(丨丨蒼髯翁)梅杖(劉因詠丨丨詩鐵石心腸冰玉姿掌中潛得歲寒枝)禪杖(劉基春谷詩過橋丨丨落坐石袈裟袒)
揖杖(高啓陪臨川公游天池詩居僧作蠻音丨丨喜迎勞)賜杖(程本立送人致仕歸越詩丨丨未携鳩玉小誥綾新織朵)
(雲團)卸杖(孫一元與甘泉老人入董嶼山許對坐青崖底丨丨白石傍)神杖(譬喻經昔有夫妻無子祠祀天神以求神)
(即許之遂懷妊生四種物一栴檀斗盛米二甘露瓶三寳囊四七節丨丨神云食此米升用之無盡甘露蜜瓶食之無減而消百病)
(珍寳之囊用之無損七節丨丨以備凶暴兒子豈能辦此其人大喜)覓杖(指月錄秀才問趙州禪師曰佛不違衆生所願是否)
(師曰是曰某甲欲丨和尚手中拄丨得否師曰君子不奪人所好曰某甲不是君子師曰我亦不是佛)櫻杖(神仙感遇傳王)
(叡游燕中道逄丨丨㯶笠者名曰希道笑謂之曰少年有三惑之累耶何苦瘠若斯辭以不然道曰疾可愈也予雖釋仵有鑪鼎之)
(功何疾不除也叡委質以師之)
積竹杖(漢書昌邑王傳求長鳴雞道買丨丨丨注文穎曰合竹作杖也)擊鼓杖(後漢書禰衡傳注文士傳曰衡擊鼔)
(作漁陽參搥蹋地來前躡馺足脚容態不常鼔聲甚悲易衣復擊鼔參搥而去至今有漁陽參搥自衡始也臣賢案搥及撾並丨丨)
(丨也參撾是擊鼔之法)問事杖(魏志賈逵傳注魏略曰太祖圍鄴尚主簿李孚將三騎斫丨丨丨三十枚繫著馬邊投暮)
(詣鄴下自稱都督循圍得入審配等見孚悲喜鼓譟稱萬歲)數千杖(蜀志常播傳播仕縣主簿功曹縣長朱游被上官誣)
(劾以逋沒官榖當論重罪播詣獄訟争身受丨丨丨肌膚刻爛辭終不撓事遂分明)二十杖(齊書劉休傳休妻王氏妬帝聞)
(之賜休妾敕與王氏丨丨丨令休于宅後聞小店使王氏親賣掃箒皂莢以辱之)甘草杖(南史齊鬱林王紀帝好鬭雞密)
(買雞至數千價武帝御物丨丨丨官人寸斷用之)桃枝杖(南史蕭琛傳時王儉當朝琛年少未為儉所識負其才氣候儉)
(宴于樂游乃著虎皮靴策丨丨丨直造儉坐儉與語大悦韓翃送道士詩銀角丨丨丨東門贈别初)郎有杖(南史蕭琛傳明)
(帝法嚴峻尚書郎有坐杖罰者蕭琛曰丨丨丨起自後漢爾時郎官位卑今官高昔品不應罰遵曩科)斑竹杖(南史謝舉)
(傳北度人盧廣為國子博士于學發講僕射徐勉以下畢至舉造坐屢折廣廣深歎服以所執麈尾丨丨丨滑石書格薦之以况重)
(席焉白居易詩閒携丨丨丨徐曳黃麻履)絮裹杖(北史魏北海王詳傳詳被收禁南臺詳母高氏素嚴每詳有微罪常加責)
(罰以丨丨丨至是去絮皆至創膿)御府杖(北史甄琛傳琛為車騎將軍特進又拜侍中朝廷以其衰老詔賜丨丨丨朝直)
(杖以出入)戴勝杖(山海經西王母梯几而丨丨丨其南有三青鳥為西王母取爪注梯憑也)蝦鬚杖(洞冥記有丹蝦)
(長十文鬚長八尺有兩翅其鼻如鋸馬丹嘗折丨丨為丨嶺表錄異海中有大丨丨可為丨長丈餘出廣州)青筠杖(拾遺)
(記老聃在周之末居反景日室之山與世人絶跡唯有黃髮老叟五人或乘鴻鶴或衣羽毛手握丨丨之丨與聃共談天地之數)
青蘆杖(拾遺記縻竺貨擬王家能賑生䘏死家内馬廐有古塚有伏尸夜聞涕泣聲竺命之為棺槨以青布為衣衫置于塚)
(中歴一年忽見前婦人語竺曰君財寳可支一世合遭火厄今以丨丨丨一枚報君衣服棺槨之惠竺挾杖歸隣中常見縻家有青)
(氣如龍蛇之形)棗節杖(酉陽雜爼蜀將尹偃膂力絶人常戲左右以丨丨丨擊其脛随擊筋脹擁腫初無痕撻)擊鞠
杖(酉陽雜俎建中初有河北軍將姓夏嘗於毬場中累錢十餘走馬以丨丨丨擊之一擊一錢飛起六七丈)風狸杖(酉陽)
(雜俎南中有獸名風狸如狙眉長好羞見人輙低頭其溺能理風疾術士多言丨丨丨難得草莖長尺許窺樹上有鳥集指之隨指)
(而墮得者禽獸隨指而斃)聖鼓杖(酉陽雜俎含洭縣翁水口下東岸有丨丨丨即陽山之鼔杖也横在川側衝波所激未嘗)
(移動衆鳥飛鳴莫有萃者船人悮以篙觸必患瘧)末曲杖(酉陽雜爼河雲院庫中有劉晏丨丨丨是尋運路所乘者)縮
節杖(白孔六帖陶家瓶餘事曰徐鳳有一杖直如筆管其後每年生一節二十年後每年丨一丨三月即丨之四面青赤白黑)
(各開一花不知何木也)醒心杖(清異錄天成中進士侯寧極戲造藥譜改立别名丨丨丨遠志)勒竹杖(老學庵筆)
(記海南儋崖諸郡出丨丨丨幹澀竹膚可以剉瓜東坡詩倦看澀勒暗蠻村者是也)隨行杖(妖巫傳荆南有妖巫者挾幻術)
(為人禍福横于鄉里吳興高某為江陵宰積不能堪遽馳馬至其居叱從吏縳之于柱命以丨丨丨亂箠還以白府而盡其命)不
可杖(劉向杖銘都蔗雖甘殆丨丨丨佞人悦已亦不可相又黃庭經養子玉樹令可杖注身為玉樹常令強壯)麟角杖
(劉向有麒丨丨丨賦)孔光杖(徐陵為王儀同致仕表同丨丨之丨載游戶庭廣德之車方懸私館)折笄杖(徐陵謝兒)
(坐事付治中啓老臣過庭之訓多謝古賢丨丨之丨有愧前達)支離杖(李嶠讓知政事表策丨丨之丨未振其軀資擁腫之)
(材豈勝其任)青竹杖(孟浩然詩贈君丨丨丨送爾白蘋洲白居易詩手拄丨丨丨足踏白石灘蘇軾詩芒鞋丨丨丨自挂)
(百錢游)綠玉杖(李白詩手持丨丨丨朝别黃鶴樓虞集送張道士上清詩手携丨丨丨頭戴白綸巾薩都拉寄石民瞻詩)
(醉扶丨丨丨應望石頭城吳植留别張夢兼詩我携清都丨丨丨相與嘯傲烟霞間)身兼杖(杜甫詩接宴丨丨丨聽歌淚滿)
(衣)君平杖(杜甫詩卜羡丨丨丨偷存子敬氊)桑節杖(王績詩横裁丨丨丨直剪竹皮巾)桑梨杖(白居)
(易詩出扶丨丨丨入卧蝸牛廬)牀前杖(白居易詩強扶丨丨丨起向庭中行)長房杖(白居易黑龍飲渭賦聞茂先之)
(劍飛見丨丨之丨化)扶危杖(柳宗元詩勸策丨丨丨邀持當酒茶)龍頭杖(施肩吾詩手持十節丨丨丨)華頂
杖(皮日休五貺詩序天台杖一色黯而力遒謂之丨丨丨)敲冰杖(李洞詩松挂丨丨丨爐温注月瓶)僧接杖
(唐球詩問寒丨丨丨辨語犬銜衣)手中杖(杜荀鶴詩度水丨丨丨行山溪畔藤)楖栗杖(僧貫休詩赤㯶櫚笠眉毫)
(垂拄丨丨丨行遲遲)王母杖(蘇軾詩扶衰賴有丨丨丨名字于今挂仙錄)佛面杖(蘇軾送丨丨丨與羅浮長老詩)
(送與羅浮德長老携歸萬竅總生風)紫竹杖(蘇轍有求黃家丨丨丨詩)桄榔杖(陸游秋思詩阿誰得似丨丨丨肯為)
(閒人萬里來林景熙新晴詩看花春入丨丨丨聽瀑寒生薜荔衣劉永之淵明入社圖詩高僧喜識丨丨丨穉子歡迎薜荔裳)過
眉杖(陸游湖上詩瘦竹丨丨丨輕紗折角巾又趙孟頫老態詩扶衰每藉齊眉杖食肉先尋剔齒籖)白木杖(陳與義自)
(光化入鄧書事詩孫子丨丨丨富子黑油笠)三枝杖(陳與義同楊運幹黃秀才村西買山藥詩勝日丨丨丨村西買山藥)
吟詩杖(文天祥病中賦倦策丨丨丨頻燒讀易香)扶老杖(元好問入濟源寓舍詩奮迅舊嫌丨丨丨龍鍾今屬負暄)
(墻)楷木杖(郝經有丨丨丨笏行)敲雨杖(王惲春夜宴史右相宅詩透空丨丨丨促節摻漁撾)番禺杖(王惲)
(丨丨丨詩異種來番國知名自老坡)赤城杖(高啓詩長風吹入度層嶂不用仙翁丨丨丨)壺公杖(湯胤勣游仙詩)
(半酣騎著丨丨丨直遡黃河到水源)如意杖(法苑珠林晉燉煌沙門竺曇猷遊會稽剡縣赤城山有羣虎來前猷為說法一)
(虎獨眠乃以丨丨丨打頭)
毀舟為杖(淮南子愛熊而食之鹽愛獺而飲之酒雖欲養之非其道心所說丨丨丨丨心所欲毀鐘為鐸)百花枝
杖(清異錄酴醿木香事事稱宜故賣插之者云丨丨丨丨此洛社故事也)
響(許兩切聲也)
韻藻影響(書惠廸吉從逆凶惟丨丨後漢書郎顗傳天之應人敏于丨丨蔡邕太傅胡公碑望之如日月從之如丨丨顔)
(延之詩丨丨豈不懷自遠每相匹謝靈運丨丨合贊丨丨順形聲資物故生理韓愈謝自然詩茫茫八紘大丨丨無由緣)方響
(唐書禮樂志木有拍板丨丨以體金應石而備八音明皇雜錄胡部無丨丨以直板聲不應諸調惟太宗内庫片鐵丨丨應二十八)
(調樂府雜錄樂吏廉郊嘗宿平泉携琵琶池上彈蕤賓調忽聞一物锵然躍出池岸之上視乃丨丨一片蓋蕤賓鐵以指撥精妙律)
(吕相應也杜陽雜編宫人沈阿翹本吳元濟妓女進白玉丨丨光明皎潔可照十數步白居易詩千聲丨丨敲相續一曲雲和戞未)
(終)美響(列子言丨則丨美言惡則響惡胡宗仁黃鳥日來啼詩黃鳥弄丨丨日啼檐間樹)餘響(博物志韓娥東之齊)
(過雍門鬻歌假食而去丨丨遶梁三日不絶嵇康琴賦含顯媚以送終飄丨丨乎泰素李白詩客心洗流水丨丨入霜鐘朱子鐵笛)
(亭詩千載留丨丨猶疑笙鶴來)哀響(抱朴子嶧陽孤桐不能無絃而激丨丨大夏孤竹不能莫吹而吐清聲陸機豪士賦序欲)
(隕之葉無所假烈風將墜之泣不足繁丨丨也陸雲詩華容溢藻幄丨丨入雲漢虞世南飛來䨇白鶴詩危心猶警露丨丨詎聞天)
(韓愈詩嬌童為我歌丨丨跨筝笛黃庭堅詩歸雁多喜聲寒蟬停丨丨)清響(水經注激素飛清茂木空岫静夜聽之恒有丨)
(丨王粲詩流波激丨丨猴猿臨岸吟陸機詩和風飛丨丨鮮雲垂薄隂謝萬蘭亭詩谷流丨丨條鼔鳴音孫綽望海賦石雞丨丨而)
(應潮謝朓直中書省詩兹言翔鳳池鳴佩多丨丨王維送宇文太守詩鐃吹發西江秋空多丨丨儲光羲詩驊騮多逸氣琳琅有丨)
(丨孟浩然詩荷風送香氣竹露滴丨丨柳宗元詩探竒極遥矚窮妙閱丨丨)奮響(柳宗元文騰波通氣出地丨丨)暖響
(杜牧阿房宫賦歌臺丨丨春光融融)止響(傳燈錄弄影勞形不識形為影本揚聲丨丨不知聲是響根)
洪鐘響(北史崔㥄傳李渾將聘梁名輩畢萃㥄後到一坐無復談話鄭伯猷歎曰身長八尺面如刻畫謦欬為丨丨丨胸中)
(貯千卷書使人那得不畏服又陳後主詩鶯喧雜管韻鐘響帶風生方䕫早行詩鐘響知雲寺波聲認石梁)夕流響(蔡文)
(恭詩照灼晚花鮮潺湲丨丨丨)
增如響(易問焉而以言其受命也如嚮疏如嚮者謂蓍受人命報人吉凶丨丨之應聲也釋文又作響左傳析父謂子革曰)
(吾子楚國之望也今與王言丨丨國其若之何潜夫論明君之詔也若聲忠臣之和也丨丨)效響(後漢書律歷志夫五音生)
(于隂陽分為十二律轉生六十皆所以紀斗氣效物𩔖也天效以景地丨以丨即律也陸機漢高祖功臣頌震風過物清濁丨丨)
連響(後漢書卓茂傳論建武之初雄豪方擾虓呼者丨丨嬰城者相望)飛響(後漢書邊讓傳音氣發于絲竹兮丨丨軼)
(于雲中揚雄劇秦美新文震聲日景炎光丨丨盈塞天淵之間)投響(魏志管輅傳註魏郡太守鍾毓難輅易二十餘事輅尋聲)
(丨丨言無留滯)嘉響(蜀志後主傳注鄧艾報書曰銜命來征思聞丨丨果煩來使告以德音)絶響(晉書嵇阮傳論嵇琴)
(丨丨阮氣徒存通其旁徑必彫風俗)喈響(晉書桓&KR0595;傳論丨丨或以變其音貞柯罕能全其性)革響(晉書張天錫傳會稽)
(王道子嘗問其西土所出天錫應聲曰桑葚甜甘鴟鴞丨丨乳酪養性人無妒心陸機桑賦丨飛鴞之流丨想鳴鳥之遺音梁簡文)
(帝大法頌九韶丨丨六樂改張)齊響(晉書曹毗傳五典克明於百揆虞音丨丨於五絃)鴞響(晉書四夷傳論振丨丨而)
(挻災恣狼心而逞暴)嗣響(宋書謝靈運傳論平子豔發文以情變絶唱高蹤久無丨丨唐太宗帝京篇廣待淳化敷方丨云亭)
(丨)逸響(宋書謝靈運傳論綴平臺之丨丨採南皮之高韻古詩彈筝奮丨丨新聲妙入神傳休奕琵琶賦素手紛其若飄兮)
(丨丨薄于高梁孫楚笳賦順谷風以撫節飄丨丨乎天庭孟浩然詩松泉多丨丨苔壁饒古意)綴響(宋書謝靈運傳論丨丨聯)
(辭波屬雲委)切響(宋書謝靈運傳論宫羽相變低昂互節若前有浮聲則後湏丨丨元好問詩丨丨浮聲發巧深研磨雖苦)
(果何心)虚響(宋書范蔚宗傳自序曰吾於音樂其中體趣言之不盡弦外之意丨丨之音不知所從而來雖少許處而旨態)
(無極亦嘗以授人士庶中未有一豪似者此永不傳矣)振響(齊書劉祥傳鼓鼖懷音待揚桴以丨丨天地涵靈資昏明以垂)
(位孫綽天台山賦法鼔琅以丨丨衆音馥以揚煙李華含元殿賦旗獵風而丨丨葉墮露而成聲蘇軾詩跳波翻潛魚丨丨落飛狖)
疾響(齊書劉祥傳聽絶於聰非丨丨所達神閉於明非盈光所燭)蓄響(梁書高祖紀朕聽朝宴罷思闡政術雖百辟卿)
(士有懷必聞而丨丨邊遐未臻魏闕蘇舜欽投匭疏沈淪高蹈者則令諸郡守宰根索其名而籍奏之然後給傳續食達輦會試以)
(文則丨丨埋照之流不遠而至矣)接響(梁書王筠傳筠嘗為詩呈沈約報書云覽所示詩實為麗則䕫牙丨丨顧有餘慙孔)
(翠群翔豈不多愧沈約碑文丨丨傳聲不踰時而達于四境陳師道詩鄰雞丨丨作三鳴殘點連聲殺五更)震響(南史齊高)
(帝紀所樹華表柱忽龍鳴丨丨山谷九州春秋閻忠說皇甫嵩曰徵冀方之士動七州之衆羽檄先馳于前大軍丨丨于後沈約齊)
(安陸王碑丨丨成雷盈塗咽水)音響(南史梁元帝紀帝聰悟俊朗天才英發出言為論丨丨若鐘古詩上有弦歌聲丨丨一何)
(悲傳休奕樂府昔我與君兮丨丨相和)觸響(南史朱异傳丨丨鏗锵遇采便發)山響(南史宗少文傳凡所遊履悉圖)
(之於室謂之撫琴動操欲令衆丨皆丨梁簡文帝招真館碑野寂雲興禽緐丨丨丘遲詩風遲丨尚丨雨息雲猶積王叡祠神歌棖)
(棖丨丨荅琵琶酒濕青莎肉飼鵶歐陽修詩風輕日暖好鳥語夜静丨丨春泉鳴)亂響(隋書地理志屈原以五月望日赴汨)
(羅因習以相傳為競渡之戲其迅檝齊馳櫂歌丨丨喧振水陸觀者如雲唐太宗弱柳鳴秋蟬詩微形藏葉裏丨丨出風前)𤼵
響(隋書音樂志瑜玉丨丨畫輪停輈)玉響(隋書虞綽傳大鳥銘曰好音丨丨皓質冰鮮雲笈七籖丨丨虛朗瓊韻合音)
窮響(莊子是丨丨以聲形與影競走也)無響(莊子處乎丨丨行乎無方張華女史箴勿謂冥漠神聽丨丨)靈響
(列子土無札傷人無天惡物無疵厲鬼無丨丨華陽國志夜郎縣竹王三郎祠甚有丨丨左思魏都賦神鉦迢逓于高巒丨丨時驚)
(于四表王昌齡詩明祠丨丨期昭應天澤俱從此地還)生響(列子黃帝書曰形動不生形而生影聲動不生聲而丨丨)應
響(子華子必以其𩔖其丨如丨)寫響(子華子六虚有精純粹美之氣而不敢傳焉託于物以丨其丨)出響(春秋繫露)
(休形無見影揜聲無丨丨)逐響(潛夫論昔司原氏燎獵中野鹿東奔司原縱譟之西方之衆有逐豨者聞譟競舉音而和之司)
(原聞音之衆反輟已之逐而往焉遇俗惡之豨司原喜盡芻豢殫囷倉以養之豕俛仰嚘吚為作客聲司原益珍之居無何真聲出)
(乃知是家之艾豭耳此隨聲丨丨之過也)追響(管輅别傳弟辰敘曰欲受學求道尋以迷昏無不扼腕椎指丨丨長嘆)傳
響(世說蘇門山中忽有真人樵者咸共傳說阮籍往觀見其人擁膝巖側凝矚不轉籍因對之長嘯良久乃笑曰可更作籍復嘯)
(意盡退還半嶺許聞上&KR0008;然有聲如數部鼓吹林谷丨丨顧看乃向人嘯也水經注風泉丨丨于青林之下巖猿流聲于白雲之上)
責響(劉勰新論聽虚而丨丨視空而索影悖情而倒理誣罔之甚也)風響(新論睇秋月明而知孀婦怨聞林丨丨而知舟)
(人驚陸機詩願託歸丨丨寄言遺所欽又頓轡倚高巖側聽悲丨丨王維詩庭槐北丨丨日夕方高秋蘇軾金山寺詩醒時江月墮)
(摵摵丨丨變林景熙詩寂寥午夜松丨丨疑是神仙接塵談)結響(文心雕龍林籟丨丨調如竽瑟泉石激韻和若球鍠又捶)
(字堅而難移丨丨凝而不滯)細響(文心雕龍道心惟微聖謀卓絶墻宇重峻而吐納自深譬萬鈞之洪鐘無錚錚之丨丨矣)
(劉長卿新泉詩夢閒聞丨丨慮澹對清漪鮑溶詩丨丨風凋草清哀雁落雲)正響(文心雕龍淫辭在曲丨丨焉生)攀響
(文心雕龍邯鄲受命丨丨前聲風末力寡輯韻成頌)鑽響(文心雕龍練才洞鑒剖字丨丨)祕響(文心雕龍丨丨傍通伏采)
(潜發)馳響(文心雕龍鄒子以談天飛譽騶奭以雕龍丨丨)合響(文心雕龍殊聲而丨丨異翮而同飛王勃乾元殿頌序坐)
(圭臺而清俯仰晷緯齊明臨鼎邑而重威靈雲雷丨丨)泉響(水經注沅水又東歷臨沅縣西為明月池上則風籟空傳下則)
(丨丨不斷皇甫冉送普門上人詩日光依嫩草丨丨滴春冰蔡襄訪天台庵詩亭午樹隂圓深冬丨丨細)浮響(水經注沅水又)
(東歴三石澗又東帶綠蘿山頽巖臨水懸蘿釣渚漁詠幽谷丨丨若鐘王僧孺初夜文鳴鐘丨丨光燈吐輝)繼響(水經注嘉)
(遯之士丨丨窟巖陸雲與陸典書續及延陵丨丨馳聲梁昭明太子同泰僧正講詩序大正以貞俗兼解鬱為善歌璡師以行有餘)
(力緣情丨丨)贔響(水經注谿中相攻丨丨外發)流響(水經注乘高瀉浪觸石丨丨張華白紵舞歌清歌丨丨遶鳳梁)
(如矜若思凝且翔虞世南蟬詩垂緌飲清露丨丨出疎桐陳旅詩臨水詠新詩輕颷送丨丨)石響(酉陽雜俎高唐縣鳴石山)
(巖高百餘仞人以物扣巖聲甚清越晉太康中逸士田宣𨼆於巖下見一人著白单衣徘徊巖上宣詰之自言姓王字中倫周宣王)
(時入少室山學道比頻適方壺去來經此愛此丨丨故輙留聽宋之問詩桂香多露裛丨丨細泉回皮日休入林屋洞詩人語散澒)
(洞丨丨高玲玎王貞白度關山樂府丨丨鈴聲遠天寒弓力慳)琴響(雲仙雜記孫登丨遇雨必有丨如刃物聲竟因隂雨破作)
(數截有黑蛟湧出陶弘景尋山誌庭虚月映丨丨風哀何遜詠春風詩鏡前飄落粉丨上丨餘聲顧况彈琴谷詩谷中誰彈琴丨丨)
(谷冥寂許渾詩簟凉清露夜丨丨碧天秋)醜響(宋景文筆記植表挺挺下無曲影善聲之唱應無丨丨)湯響(漁𨼆叢話)
(魯直茶詞云丨丨松風早減二分酒病于石淨居院詩夢回寒月吐層崖丨丨松風聽煮茶)鴈響(古琴䟽何仲弘有琴曰霜)
(空丨丨司空曙詩丨丨天邊過高高望不分)瓊響(輟耕錄古琴名丨丨一統志丨丨泉在德慶州東五十里樵雲山下清流)
(激石若鳴珂然)厲響(枚乘柳賦蜩螗丨丨蜘蛛吐絲曹植正會詩悲歌丨丨咀嚼清商陶潜詩丨丨思清遠去來何依依江淹)
(思北歸賦絶雲氣而丨丨負青天而撫翼)增響(張衡西京賦礔礰激而丨丨磅礚象乎天威)停響(史岑出師頌鼓無丨)
(丨旗不暫搴)成響(王延夀魯靈光殿賦動滴&KR0377;以丨丨殷雷應其若驚何晏景福殿賦清風萃而丨丨朝日曜而增鮮)游
響(魏文帝詩絃歌奏新曲丨丨拂丹梁夏侯湛夜聽笳賦垂幽蘭之丨丨來楚妃之絶歎)悲響(魏文帝詩絃歌發中流丨)
(丨有餘音)造響(曹植七啓耗精神於虚廓廢人事之紀經譬若畫形於無𧰼丨丨于無聲)翕響(嵇康琴賦紛綸丨丨冠衆)
(藝兮左思蜀都賦毛羣陸離羽族紛泊丨丨揮霍中網林薄)懷響(陸機文賦抱景者咸叩丨丨者畢彈)懦響(陸機猛虎)
(行急絃無丨丨亮節難為音)頽響(陸機招𨼆詩哀音附靈波丨丨赴層曲何承天朱鷺篇逸韻騰天路丨丨結城阿)錄
響(陸機演連珠尋煙染芬薰息猶芳徵音丨丨操終則絶)載響(陸機演連珠因雲灑潤則芳澤易流乘風丨丨則徽音自)
(遠)含響(陸機演連珠賁鼓密而丨丨朗笛疎而吐音何遜七召竹距石以袤通水韻松而丨丨陳後主詩遠樹帶山高嬌鶯)
(丨丨偶駱賓王詩誰知懷玉者丨丨未吟晨)擠響(陸機漢高祖功臣頌伐謀先兆丨丨于音)藉響(陸機漢高祖功臣頌)
(乘風丨丨高步長江劉峻廣絶交論靡不望影星奔丨丨川騖)共響(陸機貞獻處士陸君誄行焉比跡誦必丨丨)芬響
(陸雲逸民賦静丨丨于永言滅絶景于無質又贈汲郡太守詩肅雍芳林丨丨凌霄)芳響(陸雲荅顧處微詩烈風時播丨丨世)
(繁)沉響(陸雲吳故丞相陸公誄茂德棲音廣問丨丨)澄響(陸雲吳故丞相陸公誄駭塵氛埃丨丨清肖)碩響
(陸雲祖考頌肅雍丨丨萬載是振)輟響(陸雲陸府君誄八音丨丨獻酢弗營沈約謝賜冰啓司寒丨丨𦕈自前代凌室曠官)
(歷兹永久又太尉王儉碑辭不丨丨紙無停筆)瑤響(陸雲陸府君誄俯鏗丨丨仰綴玉振)遺響(潘岳西征賦想珮聲之丨)
(丨若鏗锵之在耳李白詩郢客吟白雪丨丨飛青天蘇軾前赤壁賦挾飛仙以遨遊抱明月而長終知不可乎驟得託丨丨于悲風)
聽響(潘岳寡婦賦廓孤立以顧影塊獨言兮丨丨)礟響(夏侯湛雷賦馳壯音于天上兮激丨丨于地中)和響(張載)
(七哀詩陽鳥收丨丨寒蟬無餘音)吞響(張協七命絶景乎大荒之遐阻丨丨乎幽山之窮奥)傮響(左思魏都賦丨丨起)
(疑震霆天宇駭地廬驚按傮或作嘈)潛響(郭璞鳴石贊金石同𩔖丨丨是韞擊之雷駭厥聲遠聞)輕響(曹毗詠冬詩夜)
(盡丨丨起天晴月輝澄顧况偃松詩丨丨入龜目片隂棲鶴頂)歸響(陶潜九日詩哀蟬無丨丨叢鴈鳴雲霄)夜響(何承)
(天巫山高樂府山禽丨丨晨猿相和鳴劉潜平等刹下銘寳鐸丨丨銀地朝鮮杜牧襄陽雪夜詩前灘急丨丨密雪映寒燈高啓詩)
(鴛機促丨丨龍鏡掩晨光)悽響(傅亮登陵囂舘賦聆離鵾之丨丨聽鳴林之瀏飇武元衡詩瑤琴激丨丨征鴻翻夕陽)遠
響(傅亮喜雨賦春霆殷以丨丨興雲霈而載塗歐陽修真州東園記其寬閒深靚可以荅丨丨而生清風張耒出長夏門詩巖聲)
(荅丨丨水影弄空翠)練響(謝莊月賦絲桐丨丨音容選和張仲素玉磬賦丨丨而鳴球可諧還和而浮石非匹)歌響(謝莊)
(月賦丨丨未終餘景就畢張正見詩風巖丨丨絶浪湧榜人愁庾信步虚詞雲度絃丨丨星移宮殿廻崔液踏歌詞丨丨舞分行豔)
(色動流光姚合夏夜宿江驛詩渚閙漁丨丨風和角糭香)威響(謝莊上封禪儀注奏涵迹視隂振聲丨丨)潤響(謝莊上封)
(禪儀注奏金支宿懸鏞石丨丨)稱響(謝莊上封禪儀注奏谷動神音山傳丨丨)朗響(謝靈運山居賦法鼔丨丨頌偈清發)
尋響(傳咸鸚鵡賦披丹脣以授音亦丨丨而應聲謝靈運佛影銘望影知易丨丨非難)轉響(謝惠連雪賦風觸楹而丨)
(丨月承幌而通暉)砧響(謝惠連擣衣詩櫩高丨丨發楹長杵聲哀杜甫秋野詩丨丨家家發樵聲箇箇同袁裒東湖聯句機)
(閒蠶喚織丨丨鴈傳箋馬臻詩丨丨千門急蟾光幾度圓高啓送謝恭詩帆過京口渡丨丨石頭城)緩響(鮑照詩絶節無丨丨)
(傷鴈有哀音)騰響(鮑照河清頌垂光九野丨丨四遐)薦響(鮑照凌煙樓銘序憑飈丨丨唱微效長垂波鑒景功少致)
(深)聯響(袁淑禦虜議緹組接隂鞞柝丨丨孟郊送淡公詩五言䨇寳刀丨丨高飛鴻)散響(王融采菱曲騰聲翻葉静)
(丨丨谷雲浮裴次元賦得亞父碎玉斗詩飛光動旗幟丨丨驚環佩)聲響(王融游仙詩遠翔馳丨丨流雪自飄飄)曼響
(王融法樂辭丨丨感心神修容轉懽宴)通響(王融曲水詩序幽明獻期雷風丨丨)引響(張融簫史曲丨丨猶天外吟聲)
(似地中)福響(謝朓郊祀曲丨丨靈之集南岳固斯年)冲響(謝朓詠琴詩雕刻紛布濩丨丨鬱清巵)釧響(謝朓)
(夜聽妓詩瓊閨丨丨聞瑤席芳塵滿梁簡文帝箜篌詩丨丨逐絃鳴衫回半障柱徐賢妃詩腕搖金丨丨步轉玉環鳴陳述美人照)
(鏡詩衫分兩處色丨丨一邊聲)瑟響(謝朓詩閨幽丨易丨臺㢠月難中)嬌響(梁武帝鳳笙曲飛且停在鳳樓弄丨丨間)
(清謳邱巨源聽隣妓詩雲間丨丨徹風末豔聲來)麗響(梁簡文帝箏賦罷雍祠之丨丨絶漢殿之容儀)叶響(梁簡文帝)
(南郊頌序三靈丨丨百工咸事)韻響(梁簡文帝南郊頌序雲䍐徐廻鳴橈丨丨沈約彌陀佛銘玲瓏寳樹因風丨丨溫子昇鐘)
(銘銅盤丨丨火鳥和聲韋宗卿六泂記招提之南長松夾路隂濃蔽日丨丨含秋)吐響(梁簡文帝大法頌序武較星連鴻鐘)
(丨丨)珂響(梁簡文帝紫騮馬樂府驟急丨彌丨&KR1568;多塵亂飛)鼓響(梁簡文帝勸醫論業門之下丨丨獨傳雍祀之傍簫)
(聲猶在梅堯臣元夕雨晴詩車音還似晝丨丨已知晴范成大耳鳴詩夢中丨丨生千偈覺後舂聲失百非)弄響(梁簡文帝)
(箏賦學離鵾之丨丨擬翔鴛之妙聲蕭子顯詩新禽爭丨丨落絮亂從風)妙響(梁簡文帝七勵鳴遶梁之丨丨發愁眉之清音)
(沈約詠箎詩江南簫管地丨丨發孫枝盧照隣詩丹脣問王齒丨丨入雲涯)澗響(梁元帝詩歌清隨丨丨舞影向池生毛處)
(約雉子斑樂府丨丨連朝雊花光帶錦衣李嶠山邸詩落泉奔丨丨驚吹助猿吟傅若金港口晚行詩丨丨多于雨林昏半是雲)
梵響(梁元帝梁安寺利下銘宵長丨丨風遠鐘傳庾信雲居寺塔詩隔嶺鐘聲度中天丨丨來法苑珠林魏陳思王曹植每讀)
(佛經輙流連嗟翫嘗遊魚山忽聞空中丨天之丨清雅哀婉其聲動心乃摹其聲節寫為梵唄撰文製音傳為後式梵聲顯世始於)
(此焉)松響(沈約善舘碑庭流丨丨戸接雲根王維遊化感寺詩谷静惟丨丨山深無鳥聲盧肇風不鳴條詩入谷迷丨丨開窗)
(失竹聲蘇軾遊道場山何山詩山高無風丨自丨誤認石齒號驚湍趙汸夜詩嵐光連霧氣丨丨亂泉聲僧宗泐詩丨丨風忽來泉)
(流雨初歇)受響(沈約連珠鳴籟丨丨非有志于要風涓流長邁寧厝心于歸海)曳響(沈約反舌鳥賦因風起哢丨丨生竒)
(方干詩丨丨露蟬穿樹去斜行沙鳥向池來)雜響(沈約郊居賦楚雀多名流鶯丨丨)代響(沈約王文憲銘鐃吹罷音)
(松風丨丨)倦響(任昉為蕭揚州作薦士表五聲丨丨九工是詢)異響(江淹别賦風蕭蕭而丨丨雲漫漫而竒色沈遼詩中)
(問石鼓有丨丨擊拊想可參韶咸)金響(江淹建平王太妃狀今王春秋方富德業未隆藉兹丨丨終能玉播)末響(江淹)
(詩烟景苦離遠丨丨寄瓊瑤)幽響(江淹詩曲櫺激鮮飈石室有丨丨韋應物詩始萌動新煦佳禽發丨丨韓愈會合聯句馳)
(輝燭浮螢丨丨泄潛蛬許衡遊黃華詩石苔積重痕溪風動丨丨劉因春露亭詩老樹含春容寒泉動丨丨)密響(陶弘景許)
(長史舊舘壇碑勝殿丨丨瀉瓶揚芬高啓看雨詩圓文細細生丨丨脩翛下)憚響(陶弘景十賚文今賚爾卭竹錫杖可以振)
(動三界精祗丨丨)樹響(吳均詩丨丨浹山來猿聲繞岫急黃中詩丨丨秋先到窗虚月正凉)作響(吳均與朱元思書泉)
(水激石泠泠丨丨)鈿響(劉孝儀詠舞詩廻履裾香散飄衫丨丨傳)車響(孔翁歸詩雷聲聽𨼆𨼆丨丨絶瓏瓏)竒響
(劉峻辨命論覩湯武之龍躍謂龕亂在神功聞孔墨之挺生謂英睿擅丨丨嚴武題光福寺楠木詩亦知鐘梵報黃昏猶卧禪牀戀)
(丨丨范成大夜泊灣舟大風雨詩空水受丨丨如從船底來)變響(劉峻廣絶交論撫絃徽音未達燥濕丨丨張羅沮澤不覩)
(鴻雁雲飛蘇轍燕貢士詩桑鴞同丨丨苹鹿共和鳴)生響(劉峻金華山棲志清瀾微注滴&KR0377;丨丨白波跳沫洶湧成音)管
響(陳後主詩野鶯添丨丨深岫接鐃音)五響(徐陵宋司徒寺碑秋蓬四轉春鴻丨丨)蟬響(江總詩樹密寒丨丨簷暗)
(雀聲愁許渾溪亭詩丨丨螳螂急魚深翡翠閒)騶響(江總詩曲澗停丨丨交枝落幔隂又皇甫冉獨孤中丞遊法華寺詩岩空)
(丨馭丨樹密旆旌連)遞響(温子昇擣衣曲香杵文砧知遠近傳聲丨丨何凄凉陸游詩疾風丨丨驚林葉列宿收芒避月明)
鳳響(庾信宫調曲丨丨中夷則天文正玉衡雲笈七籖王子喬讃笙歌伊洛擬音丨丨)曙響(王褒雁詩伺潮聞丨丨妬)
(壟有春翬王勃與蜀城父老書歸雲止雁流丨丨於束津落照開鴻寫晴規于北岸宋之問詠鐘詩平陵通丨丨長樂警宵聲徐彦)
(伯元旦早朝詩繁珂接丨丨華劍比春容)弓響(隋煬帝白馬篇山虚丨丨徹地迥角聲長)高響(薛道衡老氏碑大音希聲)
(時振丨丨劉基詩亂流翻地軸丨丨落雲根)磬響(卞斌觀太常新奏樂詩泗濱丨丨徹嶰谷管聲傳)箏響(劉端詩丨)
(丨流飛閣歌塵落妓行薩都拉詩風勁銀丨丨花垂絳燭流)交響(唐太宗謁并州大興國寺詩梵鐘丨二丨法日轉䨇輪)
合響(唐享廟樂章絃詠成風笙歌丨丨)雷響(虞世南獅子賦瞋目電曜發聲丨丨盧綸遇雨詩丨丨風仍急人歸鳥亦)
(還楊億宣曲詩丨丨金車度梅殘玉管清)暮響(趙中虚游清都觀詩早蟬清丨丨崇蘭散晚芳)鳬響(李敬玄詩鶯喧上林)
(谷丨丨御溝泉)疏響(王勃拜南郊頌序鼉鼔按節鯨鐘丨丨)扣響(王勃九成宫頌序飛廉丨丨赴北闕而神寒屏翳收)
(津跼南端而股戰)戒響(王勃乾元殿頌序瑤鯨丨丨懸猛簴于端闈)柱響(王勃與蜀城父老書波流丨丨波無入柱)
(之因霜落鐘鳴霜非叩鐘之具)鶻響(王勃舍利塔碑稱由功著丨丨徹于雲霄方為時須熊軾疲于道路)急響(盧照隣七)
(夕泛舟詩連橈渡丨丨鳴櫂下浮光馬臻湖中春遊曲箜篌丨丨如相惱岸頭折盡忘憂草)閟響(駱賓王上帝京篇啓雖仲)
(由之瑟終丨丨于㐀門而宋玉之謠儻均音于郢路)睡響(杜易簡戲詠格輔元詩眼疲呈近店丨丨徹遙林)仙響(崔融)
(賀明堂成表夕見神光似對莊嚴之國晝聞丨丨疑過妓樂之天)笳響(李嶠從駕曉發詩風長丨丨咽川迥騎行疎)鼗
響(李嶠鼓詩舜日諧丨丨堯年韻土聲)簉響(李嶠進大酺詩表繫轅之陋輙丨丨于雲門化草之微遂馳光于日谷)送
響(薛曜遊燕石淙山詩序洶湧洪湍落虚潭而丨丨嵯峨羣壁列幽澗而開筵沈遼詩妖歌有丨丨度曲清且哀)蛩響(王維)
(詩草間丨丨臨秋急山裏蟬聲薄暮悲皮日休詩寒丨傍枕丨秋菜上墻生徐照詩丨丨移砧石螢光出瓦松倪瓚詩舂藥碓閑湍)
(激下吟秋丨丨月明中)溪響(儲光羲題辨覺精舍詩竹風亂天語丨丨成龍吟許渾詩風急柳丨丨露寒莎徑深)遁響
(李白詩神靡丨丨鬼無逃形)分響(梁鍠聞百舌鳥詩歛形藏一葉丨丨出千花)林響(杜甫詩颼颼丨丨交慘慘石狀)
(變)一響(杜甫哀鄭虔詩滄洲哀玉陛寡鶴誤丨丨)巖響(劉長卿觀體如師梵詩静分丨丨答散逐海潮還許渾詩丨丨)
(遠聞樵客過浦深遥送釣童歸鄭谷詩樹凉巢鶴健丨丨語僧閒)夕響(韋應物聞蟬詩丨丨依山谷餘悲散秋景張仲素秋)
(夜曲秋逼暗蟲通丨丨征衣未寄莫飛霜)光響(顧况弋陽溪中望仙人城詩上界浮中流丨丨洞明滅)破響(顧况棲霞)
(寺詩寳瓶無丨丨道樹有低枝)叠響(耿湋䨇泉詩異源生暗石丨丨落秋池梅堯臣詩攏絃丨丨入衆耳發自深林答空谷)
葉響(盧綸賦樹杪懸泉詩練垂疑丨丨雲并覺枝偏)舂響(盧綸晚次新豐北野老家詩機鳴丨丨日暾暾雞犬相和漢古)
(邨)宫響(司空曙立秋即事詩丨丨傳花杵天晴出露盤)地響(于鵠秦越人洞中詠石徑隂且寒丨丨知遠鐘)善響
(劉禹錫送李策秀才詩析薪委寳林丨丨繼家聲)碎響(劉禹錫棼絲瀑詩餘波遶石去丨丨隔溪聞)真響(吕温月中)
(聞磬聲詩竟夕聽丨丨塵心自解紛)繁響(孟郊詩商蟲哭衰運丨丨不可尋)鶴響(盧仝風中琴詩五音六律十三徽龍)
(吟丨丨思庖羲)塵響(楊衡贈羅浮易鍊師詩曉籟息丨丨天雞叱幽聲)岳響(周賀出關詩伊流偕行客丨丨答啼猨)
谷響(許渾遊新興寺詩丨丨寒耕雪山明夜燒雲劉永之登烟雲臺詩丨丨嘯哀猨林香過山麝高啓秋林高士圖詩天秋丨)
(丨哀日暝川光隂)橋響(詐渾夜歸詩丨丨犬遙吠庭空人散眠金幼孜詩丨丨客時過竹深門獨閉)櫂響(許渾詩谿)
(水寒丨丨岩雪夜窗明李羣玉詩丨丨來空澗漁歌去杳冥)蟲響(許渾詩離索秋丨丨登臨夕鳥還林景熙詩水寒荷葉老)
(丨丨豆花秋)錫響(許渾送靈聰上人詩杯浮野渡魚龍遠丨丨空山虎豹驚)樓響(李商𨼆詩丨丨將登怯簾烘欲過難)
屐響(李商𨼆戲贈同舍詩洞中丨丨省分擕不是花迷客自迷)大響(温庭筠詩黃河怒浪連天來丨丨谹谹如殷雷)小
響(温庭筠郭處士擊甌歌蘭釵委墜垂雲髮丨丨丁當逐廻雪)漏響(鄭畋紫宸候對詩丨丨飄銀箭燈光照玉除)村
響(陸龜蒙江南秋懷詩水喧揌紫芡丨丨□香秔注□音伐舂米也)棧響(許棠送張員外西川從事詩劍横隂綠野丨丨)
(近丹霄)靜響(韓偓地爐詩側聽空堂聞丨丨似敲疎磬褭清音)箭響(唐彦謙詩丨丨猶殘夢籖聲報早朝)樵響
(鄭谷詩遠靄籠丨丨微烟起燒痕陳汝言詩漢漠茶烟當戸起丁丁丨丨隔林聞)灘響(吳融詩丨丨忽高何處雨松隂自轉)
(遠山晴何中詩潮生丨丨盡海近夜凉歸)亮響(胡運珮賦振鳴玉以丨丨踐瑤階以踟蹰)走響(徐夤入國知教賦以節儉)
(而教百姓以農耕而教五兵自然八方丨丨六合飛聲)蹙響(僧皎然觀唱歌軋箏詩美人矜名曲不誤丨丨時時如迸泉)
蜩響(僧貫休詩丨丨初穿壁蘭芽半出甎)水響(王禹偁詩風疏遠磬秋開講丨丨寒車夜救田)岸響(梅堯臣金明池)
(詩水明搖碧玉丨丨集靈鼉)窗響(梅堯臣詩葉枯蟲自裹丨丨蜜尋歸)暫響(梅堯臣夜坐詩落葉有丨丨暗蟲無停聲)
吟響(梅堯臣詩生前曾未獲一飽徒說丨丨如秋蟲)柔響(梅堯臣詩雕瓊刻肪肌骨秀聲音丨丨揚䨇眉)遙響(江休)
(復宿太學官舍詩松篠遞丨丨如聞絃誦聲甘復山堂詩山堂拂玉琴微風遞丨丨)棋響(蘇軾綠筠堂詩谷鳥驚丨丨山蠭識)
(酒香僧宇昭詩茶烟逢石斷丨丨入花深僧惠洪夏日詩含風廣殿聞丨丨轉日廻廊暗柳隂)脆響(蘇軾豌豆大麥粥詩青斑)
(照匕箸丨丨鳴牙齦方岳豆苖詩碧絲高壓涎滑蓴丨丨平欺辛螫蔊)空響(蘇軾浚井詩腥風被泥滓丨丨聞點滴鄭震詩)
(金華入北山丨丨出静竚)蠧響(蘇軾詩風翻雪陣春絮亂丨丨啄木秋聲堅)新響(蘇軾許州西湖詩西湖小雨晴灔灔)
(春渠長來從古城角夜半傳丨丨高啓西園晚霽詩餘情萱際蝶丨丨樹中蜩)蓬響(蘇轍彭蠡湖遇大風雨詩蕭騷丨丨乾晃)
(蕩窗光透)禽響(陳與義詩溪急竹影動谷虚丨丨幽)鶯響(楊萬里詩樹遠通丨丨花晴帶雨痕)怒響(楊萬里霜寒詩)
(窗風經丨丨簾日漏溫㾗朱子詩雲泉增舊觀丨丨震寒木)簷響(朱子聽雨詩投装即虛館丨丨通夕鳴)孤響(陳傳)
(良抱膝亭詩忽然一長嘯丨丨起空寂)瀑響(僧遵式酬伉上人詩山光晴後見丨丨夜深聞)荅響(僧惠洪詩叩扉山丨)
(丨童子出迎客)瓶響(僧惠洪詩丨丨卧聞秋蚓泣火紅起撥白灰添)寒響(僧惠洪石臺夜坐詩滴階丨丨雪消後通火活)
(紅灰䧟時)雪響(僧惠洪詩遙知夜窗深丨丨亂修竹)鐵響(劉迎題十眉圖詩燭奴香底花光凝錚錚丨丨聞三更)殘
響(元好問風柳鳴蟬詩移向别枝誰畫得只留丨丨到愁邊)秋響(許謙詩吳潮海門闊飛雪噴丨丨)鏗響(姚燧烏木)
(杖賦試扶衰以起策觸爪甲而丨丨)波響(何中舟行阻風詩丨丨䨇櫓澀灘寬衆帆馳)暗響(僧祖銘詩蛩冷丨丨流燈)
(淨寒光掉)江響(劉基詩丨丨風初發天昏月未開)枯響(宋濓論文詩狂秦以降逮劉氏不翅丨丨隨風行)荷響
(高啓詠雨詩莎濕螢應冷丨丨鷺還驚)沸響(高啓煑雪齋詩旋渦尚作飛花舞丨丨還疑灑竹鳴)迅響(何景明詩回飇)
(赴丨丨飄雲奔長徂)鸞響(何景明詩鴻舉已寥廓丨丨猶空林)令響(法苑珠林隋釋淨業精研律部博綜異聞確乎内湛)
(丨丨外馳)
環珮響(後漢書皇后紀序居有保阿之訓動有丨丨之丨又陳後主詩轉身移珮響牽袖起衣香儲光羲詩洞門清珮響廣)
(路玉珂飛白居易和夢游春詩漸聞玉珮響始辨珠履躅李商𨼆詩已聞珮響知腰細更辨絃聲覺指纖)河雎響(晉書后妃)
(傳序椒掖播晨牝之風蘭殿絶丨丨之丨)和鈴響(晉書輿服志五路皆有鍚鸞之飾丨丨之丨王筠開善寺碑修旛繞于雲)
(端丨丨丨于天外又温庭筠漢皇迎春辭海日如融照仙掌淮王小隊纓鈴響周伯琦宫詞水晶殿外檐鈴響疑是鑾輿散早朝高)
(啓遊城西詩竿危閙鈴響紗古羃燈豔)金石響(唐書禮樂志丨丨之丨歌舞之容則各因其功業治亂之所起而本其風)
(俗之所由何承天遠期篇丨丨丨高宇絃歌動梁塵)山壑響(水經注清風鳴條丨丨俱丨)絲竹響(劉勰新論陽春)
(白雪激楚採菱衆耳之所樂也而漢順聽山鳥之音云勝丨丨之丨魏文侯愛搥鑿之聲不貴金石之和)風鑾響(張衡週天)
(大象賦車府息雷轂之聲造父曳丨丨之丨)金鼔響(袁紹檄豫州文援旌環甲席卷赴征丨丨丨震布衆破沮)鞞鐸
響(王粲七釋巴渝代起丨丨丨振又張耒詩夜久月高風鐸響木魚呼覺五更眠)豐隆響(陸機樂府邈矣垂天景壯哉奮)
(地雷丨丨豈久丨華光但西潰)春霆響(左思魏都賦丨丨發丨而驚蟄飛競潛龍浮景而幽泉高鏡)咆虎響(張協)
(詩丨丨丨窮山鳴鶴聒空林)聒天響(陶潛阻風詩崩浪丨丨丨長風無息時)梁棟響(謝靈運擬魏太子鄴中雜)
(詩綢繆清讌娛寂寥丨丨丨)秋槐響(謝莊北宅秘園詩綠池翻素景丨丨丨寒音)金柝響(顔延之從軍行卧伺)
(丨丨丨起候亭燧烟又伯顔詩衾寒知夜永柝響覺風生)洛笙響(孔稚珪讓詹事表太子霞騫青殿日光春宮駕紫谷之英)
(振丨丨之丨)振地響(孔稚珪白馬篇嘶笳丨丨丨吹角沸天聲)參差響(梁昭明太子七契齊竽颺丨丨之丨趙瑟)
(奏鏗锵之妙)鈞天響(梁元帝晉安寺碑序山云黃鶴疑丨丨之夜丨城稱却月似輕雲之霄蔽)金鋪響(沈約詩曲)
(房開兮丨丨丨金鋪響兮妾思驚)廣樂響(江淹表琴瑟徒鳴不傳丨丨之丨燈燼空舉焉續景星之耀)竹籟響
(張率楚王吟風生丨丨丨雲垂草綠饒)秋桂響(柳惲起夜來樂府颯颯丨丨丨非君起夜來)鷄人響(陸倕新漏)
(刻銘序屬傳漏之音聽丨丨之丨)急沫響(何遜入西塞詩黯黯連嶂隂騷騷丨丨丨)珠綴響(何遜七召璧璫自耀)
(丨丨嘗丨)朱鷺響(庾肩吾藥名詩行塘丨丨丨當道赤帷開)宵鉦響(陳後主折楊柳樂府谷暗丨丨丨風高夜笛喧)
沛筑響(徐陵和賽漢高帝廟詩堂虚丨丨丨釵低戚舞妍)斑輪響(張正見送新安王詩地凍丨丨丨風嚴羽蓋輕)
萬籟響(張正見賦得風生翠竹裏詩聊因丨丨丨詎待伶倫吹)幽咽響(江總隴頭水樂府徒傷丨丨丨不見東西)
(流)催獵響(庾信同州還詩上林丨丨丨河橋爭度喧又孟浩然泊渚宫詩獵響驚雲夢漁歌激楚辭)三舌響(庾信)
(道士步虚詞夏簧丨丨丨春鐘九乳鳴)泉溜響(庾信詩懸崖丨丨丨深谷鳥聲春)露枝響(上官儀詩滴&KR0377;丨丨)
(丨空濛烟壑深)鳴桴響(王勃乾元殿頌序雞犬相聞城尉輟丨丨之丨)青田響(王勃上武侍極啓馳魂霧谷忻逢紫)
(岫之英驛思霞丘佇接丨丨之丨)彌天響(王勃舍利塔碑羊車綺歲懸欣半月之詞鳳閣觹年已振丨丨之丨)雲韶
響(駱賓王上崔長史啓昆溪既琢必見山川之精樹羽已懸行嗣丨丨之丨)廻潭響(宋之問宴唐卿山亭序落霞歸而叠)
(嶂明飛泉灑而丨丨丨)春雨響(王維謁璿上人詩高柳早鶯啼長廊丨丨丨)寒㯶響(李白樂府風搉丨丨丨月)
(入霜閨悲)斧斤響(杜甫營屋詩寂無丨丨丨庶遂憩息歡又蘇轍豁然亭詩經秋卧病聞斤響此日登臨負酒船)洞庭
響(潘炎君臣相遇樂賦奏之以人奚異丨丨之丨莫匪爾極何必康衢之謠)金奏響(羊士諤林館避暑詩山蜩丨丨丨荷)
(露水精圓)草根響(孟郊納凉聯句微然丨丨丨先被詩情覺)雷車響(白居易多雨春空過詩鬼轉丨丨丨蛇騰電策)
(光)馬蹄響(張籍樂府秋月朗朗關山上山中行人丨丨丨蘇轍宿蟠龍寺詩跫跫深徑丨丨丨落落稀星著疎木)寒
峒響(朱慶餘題娥皇廟詩夜深丨丨丨秋近碧蘿鮮)灑砌響(李商𨼆細雨詩丨丨聽來丨卷簾看已迷)蒹葭響
(許渾詩潮生水郭丨丨丨雨過山城橘柚疎陳與義詩歲暮丨丨丨天長鴻雁微)鼉鼓響(許渾詩湖日似隂丨丨丨海雲)
(纔起蜃樓多)清瀨響(劉滄詩楊柳覆灘丨丨丨暮天沙鳥自西東)金羈響(鄭畋初秋寓直詩步廊無限丨丨丨)
(應是諸司扈從歸)珠旛響(鄭符菩薩寺聯句步觸丨丨丨吟窺鉢水澄)侵雲響(鄭谷詩帶梵丨丨丨和鐘擊石)
(鳴)連村響(鄭谷華山詩墜石丨丨丨狂雷發廟威)泉竇響(鄭谷詩破冰丨丨丨賽雪廟松春又蘇轍醒心泉詩)
(舉瓢石竇響入口煩疴痊)瑤室響(皮日休寄題羅浮軒轅先生所居詩紅翠數聲丨丨丨真檀一炷石樓深)琴材響
(陸龜蒙詩鳥啄丨丨丨僧傳藥味精)陶匏響(陸龜蒙詩偶發丨丨丨皆蒙組繡文)桔橰響(陸龜蒙詩江邊日晚潮烟)
(上樹裏鴉鴉丨丨丨)秋露響(僧靈一詩零林丨丨丨穿竹暮烟輕)金地響(蜀太妃徐氏三學山夜看聖燈詩磬敲丨)
(丨丨僧唱梵天聲)繰車響(梅堯臣詩鵲銜高樹蟬危脇丨丨丨趙慤蜀山曉發詩隔舍丨丨丨遙林杜宇啼趙孟頫耕織)
(圖詩田家五六月綠樹隂相蒙但聞丨丨丨遠接村西東)杜鵑響(梅堯臣送何山人歸蜀詩遠壑丨丨丨前山蜀客歸)寒
篙響(梅堯臣詩春冰未破時旋拉丨丨丨)蜂歸響(梅堯臣詩柱穴丨丨丨爐檀火過窊)伊湍響(梅堯臣石樓詩)
(簷中嵩雲飛檻逼丨丨丨)霹靂響(梅堯臣元會詩鳴梢未盡丨丨丨翠輦已退黃金階陸游醉後草書歌紙窮擲筆丨丨丨)
(婦女驚走兒童藏)轆轤響(梅堯臣詩銅絲緊轉丨丨丨絡緯秋老嚎西風)牙頰響(蘇軾雨後行菜詩芥藍如菌蕈)
(脆美丨丨丨許有壬白菜詩清風丨丨丨真味士大夫)鐵馬響(蘇軾上元夜詩牙旗穿夜市丨丨丨春冰)翦刀響
(蘇軾四時詞深院無人丨丨丨應將白紵作春衣)龍骨響(劉子翬諭俗詩咿啞丨丨丨煥爛陽烏虐)疎葦響(沈與)
(求詩蕭蕭細雨丨丨丨風力漸搖枯柳根)耳根響(范成大詩蟬聲丨丨丨蠅翅日中暈)圖畫響(范成大詩好風入簾)
(丨丨丨斜照穿隙網絲明)糟牀響(戴表元詩燎爐新煖丨丨丨隨分相留作好春)庭檜響(陳孚西山晴雪詩凍雀無)
(聲丨丨丨冰花灑簷大如掌)寒玉響(趙孟頫燕脂駿圖歌霜蹄蹙踏丨丨丨霧鬛振動秋風凉)寒戍響(袁桷月黑)
(詩干掫丨丨丨宰堵亂烏號)孤碓響(貢奎居庸關早行詩澗深丨丨丨山暗數燈明)秋屧響(納延萬壽寺詩長廊)
(丨丨丨高閣夜鐘遲)彩骰響(謝宗可雙陸詩丨丨清丨押盤飛曾記唐宫為賜緋)漁笛響(吳鎮春溪捕魚圖詩桃花)
(錦浪綠楊村浦漵忽聞丨丨丨)鮫杼響(陳基游至正觀詩風雨或聞丨丨丨絃歌曾與草堂隣)漁版響(劉永之詩)
(餘燼落寒燈卧聞丨丨丨)飛礟響(謝應芳詩午夢忽驚丨丨丨狼烟只在澱湖南)䨇櫓響(僧惟則詩近聽始知丨丨)
(丨一燈浮水夜船歸)鳴榔響(鄭氏允端水檻詩凭欄忽聽丨丨丨知有小船來賣魚)交籜響(高啓新篁詩風度亂)
(翻丨丨丨露垂微浥粉痕香)翠濤響(孫寧題潤公松壁詩隔座時疑丨丨丨鈎簾日訝玄雲封)茶臼響(陳蒙詩日)
(午不聞丨丨丨春城買藥未還家)昆庭響(雲林右英夫人詩鈞籟丨丨丨金筑唱神鐘)
御定佩文韻府卷五十二之二
