欽定四庫全書
御定佩文韻府卷一百一之一
入聲十二錫韻一
錫(先擊切賜也與也亦鉛丨又姓)
韻藻三錫(易在師中吉无咎王丨丨命胡皓樂遊園宴詩五酺終宴集丨丨又歡娛楊炎河西節度使杜公碑銘丨丨輅)
(車纂戎之號方回别浙西廉訪徐子方詩共擬膺丨丨何煩奉六條貢師泰上京大宴詩拜命榮丨丨論功耻二桃)師錫(書丨)
(丨帝曰有鰥在下曰虞舜蔡邕九疑山碑丨丨帝世堯乃授徵吕温表上允帝俞俯諧丨丨)天錫(書丨乃丨王智勇表正萬)
(邦詩丨丨公純嘏眉夀保魯晉書凉武昭王李元盛傳義熙元年遣舍人奉表詣闕曰大將軍丨丨以英挺之姿承七世之業隋書)
(音樂志荷丨之丨聖表克隆何氏家傳何比干為都尉無冤獄有老嫗曰公有隂德今丨丨君榮以廣君之子孫因出懷中策以授)
(比干陸雲詩丨丨難老如岳之崇源乾曜送張說上集賢學士詩寵命垂丨丨崇恩發睿情張嘉貞送張說廵邊詩丨丨我宗盟元)
(戎付夏卿崔沔和聖製樂遊園宴詩復承丨所丨終宴國之陽李觀謁夫子廟文夫子聖人丨丨元精袁桷上京雜詠丨丨清凉國)
(晴霞綻雪峯)金錫(詩如丨如丨如圭如璧周禮夏官職方氏東南曰揚州其川三江其浸五湖其利丨丨竹箭又秋官職金)
(入其丨丨于為兵器之府入其玉石丹青于守藏之府山海經槐山谷多丨丨淮南子丨丨不消釋則不流刑注流刑流入型範韓)
(詩外傳不高臺榭非無土木也不大鐘鼎非無丨丨也越絶書薛燭曰寳劍者丨丨和銅而不離李斯諫逐客書必秦國之所生然)
(後可則是江南丨丨不為用西蜀丹青不為采獨孤及酬梁二十兼别梁少府詩愛君如丨丨昆弟皆茂意又唐球送僧歸山詩共)
(看玉蟾三皎潔獨懸丨丨一玲瓏李洞雪詩禪客呵丨丨征人擘凍旗釋惠崇詩斜吹鳴丨丨歸雲擁石牀楊維楨送僧歸日本詩)
(丨丨躅空靈鳥逝寳珠嗅海毒龍腥)永錫(詩丨丨爾極時萬時億又孝子不匱丨丨爾𩔖又既飲旨酒丨丨難老晉書王皇后)
(傳策曰丨丨祚胤篤生文母陸雲詩敦此螽斯丨丨嗣𩔖顔延之應詔詩惟主創物丨丨洪算吕温謁舜廟文混成雍熙丨丨大嘏)
陳錫(詩丨丨哉周侯文王孫子)申錫(詩丨丨無疆及爾斯所魏都賦雖明珠兼寸尺璧有盈曜車二六三傾五城未若丨)
(丨典章之為遠也蕭子雲詩丨丨南山祚赫赫復明明張九齡和聖製幸晉陽宫詩聖朝將丨丨王業成艱難常衮謝賜錦綵器物)
(表束帛加璧丨丨在于王庭珍器黃柑浹洽至於歸第裴度鈞天樂賦嘉大樂之同和惟上帝之丨丨)九錫(公羊榮叔錫桓)
(公命傳疏禮有丨丨一曰車馬二曰衣服三曰樂懸四曰朱戶五曰納陛六曰虎賁七曰弓矢八曰鈇鉞九曰秬鬯漢書王莽傳公)
(卿大夫張純等曰聖帝明王招賢勸能德盛者位高功大者賞厚故宗臣有九命上公之尊則有丨丨登等之寵後漢書荀彧傳董)
(昭等欲共進操爵國公丨丨備物密以訪彧彧曰君子愛人以德不宜如此事遂寢晉書地理志張津為交州牧移居番禺詔以邊)
(州使持節郡給鼔吹以重城鎮加以丨丨六佾之舞又王導傳初曹氏性妒導甚憚之乃密營别館以處衆妾曹氏知將往焉導恐)
(妾被辱據令命駕猶恐遲之以所執麈尾柄驅牛而進司徒蔡謨聞之戲導曰朝廷欲加公丨丨不聞餘物惟有短轅犢車長柄麈)
(尾南史紀僧眞傳上在淮隂修城得古錫趺九枚僧眞曰錫而有九丨丨之徵也纂異記薛稷為墨封丨丨拜松燕督護羅虬花丨)
(丨一重頂帷二金剪刀三甘泉四玉缸五雕文臺座六畫圖七翻曲八美醑九新詩蔡邕楊公碑申備丨丨以祚其庸袁淑有廬山)
(公丨丨文皮日休詩欲建丨丨碑立當十二樓陸龜蒙詩峰前白帝三元會石上東卿丨丨文林逋詩三千功行無圭角可望虛皇)
(丨丨來米芾蕭閑堂詩取媚桓温圖丨丨)鍜錫(淮南子雕琢之飾丨丨文鐃乍晦乍明禰衡别傳熟視黃祖罵曰死丨丨公祖)
(大怒遂令絞殺黃射曰此有異才奈何殺之祖曰人罵汝父作丨丨公奈何不殺)飛錫(高僧傳有神僧丨丨凌空而行遊天)
(台山賦王喬控鶴以沖天應眞丨丨以跨虛庾信佛龕銘序丨丨遥來度杯遠至張說詩何由侣丨丨從此脱朝簪杜甫大覺寺蘭)
(若詩丨丨去年啼邑子獻花何日許門徒張謂送僧詩鍾嶺更丨丨爐峰期結伽劉長卿遊雙峰寺詩丨丨方獨往孤雲何事來錢)
(起送懷素上人詩丨丨離鄉久寧親喜臘初劉禹錫詩商山夏木隂寂寂好處徘徊駐丨丨朱慶餘詩有時尋道侣丨丨渡峰巒戴)
(叔倫詩塵世休丨丨松林且枕泉許渾詩雲冷竹齋禪衲薄已應丨丨過天台廼賢詩携瓶滿貯灤河水丨丨還穿雪竇雲)振
錫(高僧傳佛若多羅專精十誦律部偽秦弘始中丨丨入關廣弘明集僧景泰夢遊廬山至香爐峰石門頂見銀閣金樓丹泉碧)
(樹希世所有後丨丨登峰宛如夢中所見庾肩吾北城沙門詩既具神通力丨丨遠乘烟江總修心賦持戒丨丨庇影甘蔬王勃舍)
(利塔碑豈直王公欽丨丨之風固亦天子降同輿之禮楊炯送旻上人詩序雲中丨丨有如鴻鵠之飛水上乘杯更似神仙之别劉)
(眘虛登廬山峰頂寺詩山門二緇叟丨丨聞幽聲李白詩道人制猛虎丨丨還孤峰錢起詩呻吟獨卧猷川水丨丨先聞長樂鐘柳)
(宗元送文暢上人序捨筏西土丨丨朔陲劉禹錫詩丨丨常過長者宅披衣猶帶令公香吳融送知古上人詩丨丨纔尋三徑草登)
(船忽挂一帆風鄭谷詩丨丨傳深谷翻經想舊臺薩都拉夜泊釣臺詩喚船丨丨渡江去林黑無由歸上方傳燈錄圓覺師詣曹溪)
(丨丨携瓶繞祖三匝又鄧𨼆峰參謁石頭和尚繞牀三匝丨丨一聲問是何宗旨石頭云蒼天蒼天𨼆峰無語)卓錫(一統志大)
(庾嶺雲封寺東泉自石穴湧出甘冽可愛相傳大鑒禪師得法歸南丨丨于此因名丨丨泉唐庚丨丨泉記吾遊羅浮至寳積寺飲)
(泉而甘寺僧曰此丨丨泉也昔梁景泰禪師居此山其徒以無水難之師笑而不答已而菴成師丨丨于地泉湧數尺自是得井山)
(中賴之陸游遊廬山東林記聰明泉在方丈西丨丨泉在遠公祠後張伯淳楞伽古木詩道林丨丨舊種此彷彿于今八百年楊載)
(贈惠山聖長老詩道人丨丨向名山路絶巖頭未易攀)緇錫(劉眘虛寄閻防詩青冥南山口君與丨丨鄰權德輿送道依闍)
(黎序乃振丨丨泛然而行劉禹錫别浩初師詩逢君駐丨丨觀貌稱林巒黃潛詩所欣漁樵居乃與丨丨并)挂錫(岑參照公)
(院雙橙詩南庭黃竹爾不敵借問何時堪丨丨裴休贈僧希運詩丨丨十年棲蜀水浮杯何日渡江濱楊䕫送僧遊天台詩攀蘿躋)
(石徑丨丨憩松風張耒荅參寥詩蘇公守吳興山水方有主子兮從之遊丨丨當可駐)瓶錫(温庭筠宿一公精舍詩夜闌黃)
(葉寺丨丨兩俱能李郢送圓鑒上人遊天台詩西嶺草堂留不住獨携丨丨向天台蘇軾送小本禪師赴法雲寺詩林泉有舊約何)
(年挂丨丨陳與義别岳州詩飄然一丨丨未知所挂處宋无詩丨丨亂峰西藤蘿晝掩扉)擲錫(釋氏通鑑鄧隠峰之五台由淮)
(右屬吳元濟阻兵蔡州與官軍戰師曰吾當少觧其患乃丨丨空中飛身而過鬭心頓息以是官軍得成其功焉)
大君錫(李嶠詠茅詩方期丨丨丨不懼小巫捐儲光羲酬陳掾詩丨丨丨車馬時復過平津)
增用錫(易晉康侯丨丨馬蕃庶晝日三接又宋史韓侂胄傳侂胄用事時其誕日高似孫獻詩九章每章丨一丨字)蕃
錫(見上赭白馬賦信聖祖之丨丨留皇情而驟進䙮德輿咸寧郡王神道碑丨丨始終如公之功張勝之湛露晞朝陽賦故可比)
(臣竭忠以祗敬君降恩而丨丨)納錫(書九江丨丨大龜庾信羽調曲滌九州而賦稅乘三危而丨丨孔武仲詩當時大禹走天)
(下驅至九江為丨丨)禹錫(書丨丨玄圭告厥成功又唐書劉丨丨傳丨丨字夢得擢進士第登博學宏詞科工文章素善詩晩)
(節尤精與白居易酬復頗多居易以詩自名者嘗推為詩豪韓駒詩生猶不見皇甫謐没豈肯投劉丨丨)敷錫(書斂時五福用)
(丨丨厥庶民宋書郊廟歌奄受丨丨宅中拓宇北齊書郊廟歌降神丨丨百福是由)載錫(詩則篤其慶丨丨之光)多錫
(周禮考工記築氏執下齊冶氏執上齊注丨丨為下齊大刀削殺矢鑒燧也少錫為上齊鐘鼎斧斤戈戟也)少錫(見上)取
錫(左傳九月宋向巢伐鄭丨丨遂圍嵒)銀錫(史記平凖書禁苑有白鹿而少府多丨丨漢書武帝紀有司言關東貧民徙隴)
(西北地西河上郡會稽凡七十二萬五千口縣官衣食振業用度不足請收丨丨造白金及皮幣呂足用又食貨志秦并天下幣為)
(二等而珠玉龜貝丨丨之屬為器飾寳藏不為幣淮南子夫括淇衛箘輅載以丨丨雖有素縞之幨腐荷之矰然猶不能獨射也注)
(載飾也飾箭以丨丨楊炯盂蘭盆賦銅鐵丨丨璆琳琅玕映以甘泉之玉樹冠以承露之金盤)連錫(史記貨殖傳豫章出黃金)
(長沙出丨丨漢書食貨志王莽鑄作錢布皆用銅殽以丨丨)銅錫(漢書文帝紀贊治霸陵皆瓦器不得以金銀丨丨為飾又)
(食貨志孝文除盜鑄錢令使天下公得顧租鑄丨丨為錢敢雜以鉛鐵他巧者其罪黥注顧租謂顧庸之直或租其本隋書百官志)
(名山大澤不以封鹽鐵金銀丨丨及竹園別都宫室園圃皆不以屬國酉陽雜爼山上有薑下有丨丨山有寳玉木旁枝皆下垂南)
(都賦丨丨鉛鍇赭堊流黃又賈島贈僧詩青松帶雪懸丨丨白髮如霜落鐡刀)無錫(漢書閩粤王傳東粤將多軍漢兵至棄軍)
(降封為丨丨侯越絶書丨丨湖者春申君治以為陂名勝志漢丨丨縣屬會稽郡縣有山舊産錫至漢初錫殫故縣以丨丨名昔有)
(樵者于山下得古銘云有錫兵天下爭丨丨寧天下清有錫沴天下弊丨丨乂天下濟自光武以後不復有錫)備錫(魏志太祖)
(紀注陛下發盛意開國丨丨以貺愚臣地比齊魯禮同藩王非臣無功所宜膺據鄭餘慶祭杜太保文崇秩屢增湛恩丨丨)崇
錫(魏志陳留王奐紀景元二年復命大將軍進爵晉公加位相國備禮丨丨一如前詔晉書鄭默傳齊王攸當之國下禮官議丨)
(丨典制)加錫(魏志袁紹傳注議郎趙彦忠諫直言議有可納故聖朝含聽改容丨丨操欲迷奪時權杜絶言路擅收立殺不)
(俟報聞劉勰新論欲劍無折必丨其丨欲劍無卷必加其金)寵錫(晉書地理志光武以東海王疆去就有禮故優以大封其)
(餘稱為丨丨兼一郡而已徐陵謝勅賚燭盤啟漢臣射覆之言魏士投壺之賦方其丨丨獨有光前宋璟詩冒恩懷丨丨陳力省空)
(虛張九齡詩丨丨從仙禁光華出漢京高適信安王幕府詩剪桐光丨丨題劍美貞堅杜甫送蔡都尉還隴右詩上公猶丨丨突將)
(且前驅)纂錫(晉書王濬傳桓温上表曰濬建元勲于當年著嘉慶于身後誠宜追錄前勲丨丨茅土)封錫(晉書應詹)
(傳開國承家光啟土宇唯令德元功乃宜丨丨)往錫(晉書孫楚傳楚遺書孫皓曰審識安危自求多福蹶然改容祗承丨丨)
帝錫(晉書赫連勃勃載記巍巍大禹堂堂聖功丨丨玄珪揖讓受終哲王繼軌光闡徽風耶律楚材詩九疇從丨丨五事合天)
(常)光錫(宋書武帝紀其在桓文方兹尤儉然亦顯被寵章丨丨殊品况乃獨絶百代顧邈前烈者哉魏書張普惠傳優名寳)
(位王者之所丨丨尊君愛親臣子所以愼終任昉為褚蓁讓襲封表門籍勲蔭丨丨土宇)殊錫(宋書武帝紀敬授丨丨光啟疆)
(宇杜甫諸將詩丨丨曾為大司馬總戎皆插侍中貂)沾錫(宋書文帝紀二千石官長並勤勞王務宜有丨丨魏書路邕傳除齊)
(州東魏郡太守有惠政詔曰比經年儉郡内饑饉邕自出家粟賑賜貧窘民以𫉬濟宜見丨丨以垂獎勸)鉛錫(宋書顔竣傳鑄)
(錢形式薄小輪郭不成於是民間盗鑄者雲起雜以丨丨並不牢固隋書食貨志鄴中用錢有赤熟青熟細眉赤生之異河南所用)
(有青薄丨丨之別唐書食貨志江淮多丨丨錢以銅盪外不盈觔兩帛價益貴管子凡天下名山上有丹砂者下有黃金上有綠石)
(者下有丨丨述異記河間有雨錢城漢世天雨丨丨於此玄中記丨丨之精為狐狸徐陵諫仁山深法師罷道書法師入道之功已)
(備染俗之法未加何異金搏赤銅銀換丨丨范成大嘲峽石詩礧砢包蠃蚌淋漓錮丨丨)班錫(南史宋孝武帝紀帝閱武軍幢)
(以下普加丨丨多所原宥又宋王皇后傳后率六宫躬桑于西郊皇太后觀禮妃主以下並加丨丨)顯錫(南史齊高帝紀文命)
(成功玄圭丨丨姬旦宣哲曲阜啟藩)銓錫(南史王份傳份子琳琳子銓銓雖學業不及弟錫而孝行齊焉時人以為丨丨二王)
(可謂玉昆金友)廣錫(魏書爾朱榮傳詔曰道格普天仁沾率土振古以來未有其比若不丨丨山河大開土宇何以表大義之)
(崇高標盛德之廣遠)賞錫(魏書元徽傳恡惜財用自家及國于是有所丨丨咸出薄少)恩錫(隋書竇榮定傳上數幸其)
(第丨丨甚厚每令尚食局曰供羊一口珍味稱是梁簡文帝謝賚天門冬啟姬晉之重丹桂曹丕之愛落英一蒙丨丨竊幸往代權)
(德輿詩禮尊同姓主丨丨大名封)優錫(隋書魏澹傳太子深禮遇之屢加丨丨)鐵錫(唐書食貨志武后時兩京錢益)
(濫郴衡錢纔有輪郭丨丨五銖之屬皆可用之或鎔錫摸錢須臾百十又賈島贈僧詩丨丨掛臨海石樓開異香趙師秀送輝上人)
(詩忽然聞受請丨丨指秋風)鎔錫(見上)褒錫(唐書高祖諸子傳鄭惠王元懿喜經術數斷大獄務寬平高宗嘉之璽詔)
(丨丨范梈送張練師詩公卿奏天子是必有丨丨)賚錫(唐書岑文本傳口未嘗言家事既任職久丨丨豐饒皆令弟文昭主)
(之)夾錫(宋書賈炎傳永興初陜西行鐵錢久幣益輕蔡京設法盡斂之更鑄丨丨錢幣稍重嶺表錄異汝州諸井皆以丨丨)
(錢鎮之問其故一老兵曰此邦饒風沙沙入井人飲之則成癭丨丨錢所以治沙土也)赤錫(山海經龍山上多寓木其上多)
(碧其下多丨丨)砥錫(淮南子夫純鈎魚腸之始下型加之以砥礪則水斷龍舟陸剸犀甲明鏡之始下型粉以玄錫鬢眉微毫)
(可得而察夫學亦人之丨丨也而謂學無益者所以論之過)玄錫(見上)青錫(洞冥記甘泉宫南昆明池中有靈波殿帝)
(常得丹豹之髓白鳳之膏磨丨丨為屑以蘇油和之照于神壇夜暴雨光不滅)荷錫(拾遺記燕昭王七年沐胥之國來朝有道)
(術人名尸羅問其年云百三十歲丨丨持瓶云發其國五年乃至燕都蓮社高賢慧永法師傳鎮南將軍何無忌鎮尋陽至虎溪請)
(遠公及師遠公持名往從徒百餘高言華論舉止可觀師衲衣半脛丨丨提鉢松下飄然而至無忌謂衆曰永公清散之風乃多于)
(遠師也)黑錫(述異記漢惠帝二年宫中雨黃金丨丨)雨錫(見上)負錫(洛陽伽藍記名僧德衆丨丨為羣信徒法)
(侣持花成藪)縮錫(劍俠傳唐元和中江淮有唐山人者涉獵史傳好道居名山自言善丨丨頗有師之者)杖錫(高僧)
(傳康僧會其先康居人居地初染大法風化未全僧會欲使道振江左興立圖寺乃丨丨東遊崔顥贈懷一上人詩傳燈遍都邑丨)
(丨遊王公杜甫宿贊公房詩丨丨何來此秋風已颯然柳宗元送濬上人序丨丨東顧振衣晨征傅若金送雲間師遊淛詩丨丨違)
(蕭水風帆向武陵)犒錫(南唐近事劉信攻南康凱旋之日師至新林浦丨丨不至他日謁見義祖命諸元勲為六博之戲信)
(酒酣掬六骰於手曰不負公當一擲遍赤投之於盆六子皆赤)湯錫(忘懷錄丨丨温酒為鎗以銅深三寸平底可貯一寸湯以)
(酒杯排湯中酒温即取飲之冬時擁爐静坐免使童僕紛紛)渙錫(耕祿藁期復恢于境宇宜丨丨于山川)重錫(打馬)
(圖豐功丨丨爾自取之予何厚薄焉杜審言送郎中北使詩歌鐘期丨丨拜手落花春)寓錫(方輿勝覽梁天監中有番僧曇)
(隱丨丨於蔣山山中乏水俄而一沼沸出)肇錫(離騷皇覽揆余於初度兮丨丨余以嘉名)顧錫(楊修荅臨淄侯牋伏想執)
(事不知其然猥受丨丨教使刊定)曲錫(張華應詔詩休寵丨丨備物煥彰)休錫(謝超宗嘉胙樂章鬯嘉禮承丨丨盛)
(德)神錫(謝超宗樂章丨丨懋祉四緯昭明陸龜蒙夢遊甘露寺詩自從丨丨境無處不登涉)擁錫(頭陀寺碑文宗法師)
(行潔珪璧丨丨來遊孟浩然玉泉寺詩皂盖依松憩緇徒丨丨迎孟貫懷果上人詩丨丨南遊處名香幾處焚)嘉錫(梁武帝恩)
(令聖朝永言舊式隆此眷命侯伯盛典方軌前烈丨丨隆備禮數昭崇徒守愿節終隔體諒)警錫(陶弘景荅釋曇鸞書正爾)
(整拂藤蒲具陳花水端襟斂思竚聆丨丨也)珍錫(劉孝威謝晉安王賜㛰啟曲降隆慈俯垂丨丨)宴錫(徐陵與楊僕射)
(書由來丨丨凡厥囊裝行役淹留皆已虛罄蘇頲賜宴詩丨丨歡談道文成貴說詩)睿錫(崔日用送張說廵邊詩丨丨承優旨)
(乾文復寵行)聖錫(徐堅詩丨丨加恒數天文耀寵光)擔錫(岑參江山畫障詩丨丨香爐緇釣魚滄浪翁李山甫詩丨)
(丨歸來竹繞谿通津曾送魯儒迷又酬劉書記詩禪者行丨丨樵師語隔陂)頓錫(李華鶴林寺徑山大師碑講法則金蓮冬)
(敷丨丨而靈泉滿溢劉禹錫始興寺移鐵像記唐神龍中有波那賴耶國僧廣照浮海而至丨丨不去遂移于今道場所)大錫
(吳少微為桓彦範謝男授官表鳴玉以相建土而王丨丨崇榮斯亦極矣)追錫(權德輿李揆諡議丨丨司空恩禮有加)純
錫(郄昂老人星賦且遺光以表慶亦應祉而丨丨)一錫(劉禹錫贈別素上人詩丨丨空歸九城路三衣曾拂萬年枝李頻送)
(僧入天台詩丨丨隨緣赴天台又去登翁卷詩丨丨出林去風霜前路寒姚文煥詩丨丨借招提松光照書籍)珪錫(敬括嘉量)
(賦功格于衡鏡實同乎丨丨)累錫(馮宿節度使殷公家廟碑贈典丨丨覃恩逮及)禁錫(崔伯易感山賦丨丨存省米之)
(說賤肉有愛牛之意)携錫(酈權詩𣗳影僧丨丨鈴聲客到門)竹錫(朱慶餘詩觸雪麻衣静登山丨丨輕鄭巢送象上人)
(詩丨丨與袈裟靈山笑暗霞)倚錫(鄭谷詩巢鶴和鐘唳詩僧丨丨吟)放錫(鄭谷贈尚顔上人詩相尋喜可知丨丨便)
(論詩)把錫(張喬送新羅僧詩丨丨離巖寺收經上海船)蠻錫(曹松詩閩地高僧楚地逢伴遊丨丨掛垂松)駐錫
(李洞寄賀鄭常侍詩曾令丨丨話聊用慰攀依林逋詩蕭閑水西寺丨丨莫忘歸黃鎮成詩若到上方應丨丨遥聞法鼔動春潮)
擎錫(劉得仁題邵公院詩終期天目老丨丨逐雲廻)立錫(馬戴贈禪僧詩丨丨搖峰月持瓶接瀑流)撼錫(杜荀鶴詩)
(丨丨度岡猿抱樹挈瓶盛浪鷺翹沙)鳴錫(僧皎然送秘上人遊京詩煖瓶和雪水丨丨帶江風)盂錫(張翥題十八開士圖)
(詩龜魚背高丨丨穏中流正與靈槎同)憩錫(宋无畫枯木詩醉翁睥睨欲掛衣禪伯經營思丨丨)繞錫(宋无月上人還)
(西湖詩想到經行處天花丨丨飛)短錫(金涓詩丨丨引船僧渡水小輿聯擔客歸城)皇錫(蘇天爵詩丨丨封命寵予)
(褒嘉)孤錫(僧善住詩却愁丨丨返草暗竹房西)錫錫(翻譯名義梵言隙棄羅此云錫杖由振時作丨丨聲)
九命錫(漢書王莽傳公卿大夫張純等曰謹以六藝通義經文所見周官禮記宜于今者為丨丨之丨)茅土錫(魏書)
(程駿傳漢祖有約非功不侯必當屬有命于大君之辰展心力于戰謀之日然後可以應丨丨之丨)殊禮錫(隋書高祖紀伊)
(周作輔不辭丨丨之丨桓文為霸允應異物之典)赤厪錫(越絶書越王以純鈎之劍示薛燭燭曰當造此劍之時丨丨之)
(山破而出丨若耶之溪涸而出銅)四牡錫(前秦錄苻堅以美妾女妓賜王猛猛辭堅曰昔魏絳和戎猶有金石絲竹之賞)
(山甫翼周實受丨丨之丨卿功超二子任過管葛安得辭也)玄圭錫(梁簡文帝南郊頌序周稱黃鳥之旗夏有丨丨之丨)
(徐陵勸進梁元帝表丨丨既丨蒼玉無陳)非常錫(庾信謝賚絲布啟望外之恩實符天賚丨丨之丨乃溢生涯)四時
錫(常衮謝端午賜衣表丨丨之丨累沐寵私五日之慶又蒙榮賚)支雲錫(皮日休聯句藤懸叠霜蛻桂倚丨丨丨)龍
驚錫(許棠送元遂上人詩泛浦丨丨丨禪雲虎繞扉)光搖錫(李咸用咏雪詩樓面丨丨丨籬頭曉列錢)天厨錫
(馬臻詩羽服陪瑶殿丨丨丨綺筵)戩榖錫(周邦彦汴都賦政有損益兹不易兮帝則鑒之丨丨丨兮)
壁(北激切說文垣也釋名丨辟也辟禦風寒也亦州名)
韻藻東壁(禮記日在丨丨儀禮士冠禮冠者奠觶于薦東降筵北面坐取脯降自西階適丨丨北面見于母爾雅娵訾之)
(口營室丨丨也史記天官書執徐歲歲隂在辰星居亥以三月居于營室丨丨晨出曰青章太歲在甲寅鎮星在丨丨故在營室漢)
(書天文志歲星正月辰出東方太初歷在營室丨丨又地理志衛地營室丨丨之分野也晉書天文志凡日月宿在箕丨丨翼軫者)
(風起又丨丨二星主文章天下圖書之秘府也星明王者興道術行國多君子唐書歷志王孝通曰傅仁均專守昴中執文害意月)
(令仲冬昏丨丨中明昴中非為常凖淮南子西北方曰幽天其星曰丨丨奎婁說苑東方曰角亢氐房心尾箕北方曰斗牛女虛危)
(營室丨丨西方曰奎婁胃昴畢觜參南方曰東井輿鬼柳七星張翼軫張華詩丨丨正昏中涸隂寒節升杜審言和李嗣眞奉使存)
(撫河東詩西河偃風俗丨丨挂星躔張說詩丨丨圖書府西園翰墨林李白詩願假丨丨輝餘光照貧女杜甫韋偃畫馬歌戱拈秃)
(筆掃驊騮歘見麒麟出丨丨)穿壁(左傳篳門圭竇之人注篳門柴門圭竇小戶丨丨為戶上銳下方狀如圭也吳志吕蒙傳)
(蒙疾發權治護萬方欲數見其顔色又恐勞動常丨丨瞻之南史王元規傳時有陸慶少好學徧通五經節操甚高永陽王欲與相)
(見慶辭以疾時宗人陸榮為郡五官掾慶嘗詣焉王乃微服往榮宅丨丨以觀之西京雜記匡衡勤學而無燭隣舍有燭而不逮衡)
(乃丨丨引其光以書映光而讀之雲仙雜記南唐時有蒼頭持龍水圖來賀或得之將練為衣忽釡中雲蒸起見二龍騰躍丨丨而)
(去宇文逌庾信集序丨丨未勤映螢逾甚庾信宇文顯和墓誌銘穎川多恙淮水未瘳義重丨丨恩深置郵岑參秋夕讀書幽懷獻)
(李侍郎詩覽卷試丨鄰舍丨明燈何惜借餘光杜甫詩舍下筍丨丨庭中藤刺簷)四壁(戰國策甘茂亡秦出關遇蘇子曰夫)
(江上之處女有家貧而無燭者處女相與語欲去之家貧無燭者將去矣謂處女曰妾以無燭故常先至掃室布席何愛于餘明之)
(照丨丨者何為去我處女相語以為然而留之史記司馬相如傳文君夜亡奔相如相如乃與馳歸家居徒丨丨立南史吳逵傳逵)
(家徒丨丨立冬無被袴北史崔宏傳宏儉約自居不營産業家徒丨丨出無車乘韓非子殷作大輅建九旒食器雕琢觴酌刻鏤丨)
(丨堊墀茵蓆彫文西征記焦氏山魯恭塜前有石祠丨丨皆青石隱起忠臣孝子貞婦形像皆刻石記碑文張華詩蒹葭生床下蛛)
(蝥網丨丨岑參詩平生有錢將與人江上故園空丨丨韋應物詩丨丨含清風丹霞射其牖韓愈渚亭詩莫教安丨丨面面看芙蓉)
(歐陽修秋聲賦但聞丨丨蟲聲唧唧如助予之歎息)深壁(史記高祖紀漢王欲復東袁生諫曰漢與楚相距滎陽數歲漢常困)
(願君王出武關項羽必引兵南走王丨丨令滎陽成臯間且得休漢書韓信傳或說龍且曰漢兵鋒不可當不如丨丨漢二千里客)
(居齊其勢無所得食可毋戰而降也晉書蔡豹傳尚書令刁協奏曰詩云寧致人不致于人宜頓兵所在丨丨固壘又姚弘載記姚)
(驢與并州刺史尹昭攻檀道濟道濟丨丨不戰枚乘上吳王書丨丨高壘副以關城不如江淮之險杜甫詩九曲非外蕃其王轉丨)
(丨元稹詩樹影滿空床螢光綴丨丨項斯日東病僧詩丨丨藏燈影空窗出艾烟張耒傳老僧坐睡依丨丨童子持經守暗燈)堅
壁(史記高祖紀項王聞漢兵在宛果引兵南漢丨丨不與戰又白起傳廉頗丨丨以待秦秦數挑戰趙兵不出漢書周勃傳吳攻)
(梁梁急請救景帝詔使救梁亞夫丨丨不出使弓高侯等絶吳楚兵後食道後漢書馬成傳董憲數挑戰成丨丨不出守之歲餘晉)
(書王鑒傳南望交廣西撫蠻夷要害之地勒勁卒以保之深溝丨丨按精甲而守之南史柳世隆傳武帝遣軍主桓敬苟元賓等八)
(軍據西塞令丨丨以待賊破唐書李道宗傳秦王謂道宗曰賊怙衆欲戰爾計謂何對曰武周鋒未可當正宜以計摧之若丨丨以)
(頓其銳須食盡氣老可不戰擒也韋應物睢陽詩丨丨梁宋間遠籌吳楚利黃庭堅和文潛贈无咎詩張侯眞理窟丨丨勿與戰劉)
(因雪翠軒詩初如紫霧蟠青雲飛下人間作丨丨)空壁(史記淮隂侯傳信以兵數萬下井陘擊趙誡曰趙見我走必丨丨逐)
(我若疾入趙壁拔趙幟立漢赤幟後漢書耿弇傳鍾城人聞祝阿已潰大恐懼遂丨丨亡去論衡人好觀圖畫者圖上所畫古之列)
(人也見列人之面孰與觀其言行置之丨丨形容俱存人不激勸者不見言行也李白詩古琴藏虛匣長劍挂丨丨孟郊詩廻風卷)
(閑簟新月生丨丨梅堯臣詩深堂鎻塵埃丨丨鬭蜥蜴蘇軾詩饑腸自鳴喚丨丨轉饑鼠)複壁(後漢書趙岐傳岐逃難自匿姓)
(名賣餅北海市中時安邱孫嵩遊市見岐察非常人停車呼與共載岐素聞嵩名遂以俱歸嵩迎入上堂饗之極歡藏岐丨丨中後)
(因赦乃出隋書爾朱敞傳齊神武帝韓陵之捷盡誅爾朱氏敞小隨母養于宫中及年十二自竇而走遂入一村見長孫氏媪踞胡)
(床而坐敞再拜求哀長孫氏愍之藏于丨丨舊唐書王涯傳涯家書數萬卷侔于書府前代法書名畫厚為垣竅而藏之丨丨唐書)
(李林甫傳林甫自知結怨者衆所居重關丨丨絡版甃石一夕再徙家人亦莫知也杜陽雜編上嘗幸興慶宫于丨丨間得寳匣匣)
(中𫉬玉鞭鞭末有文曰軟玉鞭屈之則頭尾相就舒之則勁直如䋲李商𨼆詩丨丨交青𤨏重簾挂紫䋲楊維楨詩黃雲丨丨樹塗)
(蘇銀床水濆金蟾蜍)椒壁(後漢書第五倫傳注后妃以丨塗丨取其繁衍多子三輔皇圖漢成帝趙皇后居昭陽殿有女弟俱)
(為婕妤貴傾後宫昭陽舍蘭房丨丨宣和畫譜韓偓所著歌詩頗多其間綺麗得意者往往膾炙人口或樂工配入聲律粉墻丨丨)
(竊咏者不可勝紀梁元帝詩蒲洲涵水色丨丨雜風吹李賀歌野粉丨丨黃濕雲滿梁殿杜牧杜秋娘詩丨丨懸錦幕鏡奩蟠蛟螭)
(李商𨼆謝賜冬衣狀白分丨丨之光紫奪蘭牙之色歐陽修詩金缸瑩丨丨玉壺含夜冰)入壁(後漢書左慈傳操懷不喜欲收)
(殺之慈乃卻丨丨中不知所在神仙傳欒巴少好學不修俗事時太守躬詣巴請屈為功曹待以師友之禮曰聞功曹有道試見一)
(竒巴曰唯即平坐却丨丨中去冉冉如雲氣之狀須臾失巴所在壁外人見化成一虎)掛壁(魏志陳泰傳京邑貴人多竒寳)
(貨因泰市奴婢泰皆丨之于丨不發于封及徵為尚書悉以還之晉書陶侃傳侃少時漁于雷澤網得一織梭以丨于丨有頃雷雨)
(自化為龍而去唐書陳子昂傳詔書必待刺史縣令謹宣而奉行之不得其人則委棄有司丨墻丨耳百姓安得知之聞見前錄司)
(馬温公為吕獻可誌其墓時蔡天申得本以獻安石安石得之丨丨間謂其門下士曰君實之文西漢之文也薛道衡詩緣崖頻斷)
(挽丨丨屢移鈎李白獨漉篇雄劍丨丨時時龍嗚杜甫詩丨丨移筐果呼兒問煑魚白居易詩但有巾丨丨而無客叩關馬戴詩丨)
(丨雲將起凌風仗若廻歐陽修詩月倒迎門屣風彈丨丨冠蘇軾秧馬歌歸來丨丨從高栖了無芻秣飢不啼韓駒詩千籖插架似)
(蓬館白拂丨丨如僧宫范成大詩連鼓一聲人失箸不知丨丨幾梭飛范浚讀王建射虎行詩翻愁努力盡高鳥良弓丨丨無由彎)
高壁(魏志陳泰傳泰曰姜維提輕兵深入正欲爭鋒原野求一戰之利王經當丨丨深壘挫其銳氣北史李苖傳丨丨深壘王)
(師有全制之策圖畫見聞誌郭熙工畫山水寒林學慕營丘亦能自放胸臆巨障丨丨多多益壯今世為獨絶矣伏滔正淮論王師)
(于是築長圍起棼櫓丨丨連塹負戈擊柝以守之杜甫太乙天尊圖文見龍虎日月之君亘于疎梁塞于丨丨又石櫃閣詩石櫃層)
(波上臨虛蕩丨丨歐陽炯貫休應夢羅漢畫歌時梢大絹泥丨丨閉目焚香坐禪室張耒詩題名掃丨丨歲月記所遇陳與義詩池)
(上風忽來斜雨滿丨丨又隋書郭衍傳武帝圍晉州衍隨武帝與齊主大戰于晉州追齊師至丨丨敗之)鑿壁(魏志杜襲傳注)
(曾祖父安年至十三入太學號曰神童時貴戚慕安高行多有與書者輒不發以慮後患常丨丨藏書後諸與書者果有大罪推捕)
(所與交通者吏至門安發壁出書印封如故王仁裕詩擲金換得天邊桂丨丨偷將榜上名戴昺詩小畦尋丈許丨丨置柴扉)赤
壁(吳志周瑜傳劉備為曹公所破進往夏口遣諸葛亮詣權權遣周瑜及程普等與備并力逆曹公遇于丨丨水經注在屈嶺東)
(南望巨靈手迹惟見洪崖丨丨而已廣志鼉魚有四足尾如蝘蜓而大魏武丨丨還所掘得之是也荆州記薄沂縣沿江一百里南)
(岸名丨丨袁宏三國名臣贊晚節曜竒則三分于丨丨梁元帝賦停丨丨而延佇聊愴望而方思駱賓王夕次舊吳詩黃池通霸迹)
(丨丨暢戎威杜甫詩丨丨浮春暮姑蘇落海邊杜牧詩可憐丨丨爭雄渡惟有簔翁坐釣魚蘇軾前丨丨賦壬戌之秋七月既望蘇)
(子與客泛舟遊于丨丨之下黃庭堅詩丨丨風月笛玉堂雲霧窗揭傒斯詩樊山蒼蒼丨丨暮武昌對岸黃州路)灑壁(晉書)
(陶侃傳有善相者師圭謂侃曰君左手中指有竪理當為公若徹于上貴不可言侃以針决之見血丨丨而為公字以紙裛手公字)
(愈明李頎贈張旭詩興來丨素丨揮筆如流星宋褧詩蘭湯丨丨鳴笙簧女娥䆗窱聲遶梁)北壁(晉書郤詵傳詵母病苦無)
(車及亡不欲車載柩家貧無以市馬乃于所住堂丨丨外假葬開戸朝夕拜哭南史徐孝嗣傳孝嗣在率府晝卧齋丨丨下夢两童)
(子遽云移公床孝嗣驚起聞壁有聲行數步而壁壓床神仙傳帛和到西域山事王君王君語和大道訣曰此山石室中當熟視丨)
(丨當見壁有文字則得道矣視壁三年方見文字乃古人之所刻太清中經神丹方及三皇天文大字五岳眞形圖皆著石壁和諷)
(誦萬言義有所不觧王君乃授之訣後入林慮山為地仙南楚新聞叚成式嘗于私地鑿一池𫉬鐵一片乃特静一室懸鐵其室中)
(之丨丨時與親近闢牖窺之則有金書兩大字以報十二時也端溪硯譜今欲得下嵓丨丨石者往往于泉水石屑中得之若南壁)
(石上或可採然自崇觀以後亦罕得矣宣和畫譜董羽善畫魚龍海水嘗畫水于玉堂丨丨宋白一見擊節稱賞因賦詩曰回眸已)
(覺三山近滿壁潛驚五月寒歸田錄巨然之筆惟學士院玉堂丨丨獨存人間不復見也李白春歸終南山松龕舊𨼆詩薔薇緣東)
(窗女蘿遶丨丨)面壁(晉書王述傳謝奕性麤嘗忿述極言罵之述無所應惟丨丨而已人以此稱之南唐近事常夢錫為翰林)
(學士剛直不附權貴側目或謂曰公罷直私門何以為樂常曰垂幃痛飲丨丨而已于鵠詩丨丨攀石稜養力方敢前歐陽修詩丨)
(丨或僧禪倒冠聊酒逸晁冲之詩置書忽不樂丨丨卧嘔噎張耒詩朝昏丨丨坐風雪閉門居黃庭堅詩我醉欲眠便遣客三年窺)
(墻亦丨丨神僧傳天竺菩提達摩梁武帝普通元年汎海至金陵與帝語師知機不契遂去梁折蘆渡江止嵩山少林寺終日丨丨)
(而坐九年形入石中拭之益顯人謂其精誠貫金石也)青壁(晉書宋纖傳纖少有遠操沉靖不與世交𨼆居于酒泉南山太)
(守馬岌具威儀造焉纖拒而不見岌銘詩于石壁曰丹崖百丈丨丨萬尋竒木蓊鬱蔚若鄧林其人如玉維國之琛室邇人遐實勞)
(我心隋書禮儀志三品已上通&KR0955;車則丨丨一品軺車油幰朱網唯車輅一等聽勅始得乘之吳都賦素華斐丹秀芳臨丨丨系紫)
(房梁簡文帝箏賦寄丹崖而茂采依丨丨而懷芳王勃江曲孤鳬賦序丨丨絶地綠波澄天陳子昂白帝城詩巖懸丨丨斷地險碧)
(流通張九齡詩雜樹緣丨丨樛枝挂絲蘿岑參詩側徑轉丨丨危梁透滄波李白望廬山瀑布詩空中亂潨射左右洗丨丨盧綸詩)
(白雲隨浪散丨丨與城連柳宗元永州萬石亭記其上丨丨斗絶沈于淵源莫究其極李洞遊廬山記登雲錦閣西軒望瀑布瀑行)
(丨丨間如長虹委蛇下沉䆳淵方干詩仰瞻丨丨開天罅斗轉寒灣避石稜張喬送許棠遊蜀詩馬登丨丨瘦人宿翠微閒)題
壁(南史劉杳傳沈約郊居宅時新搆閣齋杳為贊二首并以所撰文章呈約約即命工書人丨其贊于丨又劉顯傳嘗為上朝詩)
(沈約見而美之命工書人丨于郊居宅丨舊唐書王績傳績經過酒肆動經數日往往丨丨作詩多為好事者諷詠遯齋閑覽李漢)
(英兄弟同遊倡館丨丨而去有滑稽子書昔人雁行詩于傍曰兩行何處閑文字一隊誰家好弟兄宣和書譜石曼卿在寳元康定)
(間文詞筆墨照暎流軰其正書入妙品尤善丨丨不擇紙筆而得如意古杭雜記袁樵尹京于西湖三賢堂賣酒有人丨丨曰和靖)
(東坡白樂天三人秋菊薦寒泉而今滿面生塵土卻與袁樵課酒錢尚書故實公平康里宅乃崔司業融舊第有司業丨丨處今猶)
(在冷齋夜話東坡初未識秦少游少游作坡筆語丨丨于一山寺中東坡果不能辨大驚及孫莘老出少游詩詞讀之乃嘆曰向書)
(壁者豈此郎耶杜甫秋日䕫府詠懷詩東郡時丨丨南湖日扣舷孟浩然秋登張明府海亭詩染翰聊丨丨傾壺一解顔楊萬里詩)
(曉起廵簷看丨丨雨聲一片隔林來戴表元詩豈無丨丨堂多逢斫畬叟方回詩尋覓舊丨丨脫落迷榛管虞集詩里父留看丨丨)
(字山僧打送捨田碑)絶壁(隋書豆盧勣傳鳥鼠山俗呼為高武隴其下為渭水所出其山丨丨千尋由來乏水勣馬足所踐忽)
(飛泉湧出世說桓温入峽丨丨天懸騰波迅急嘆曰既為忠臣不得為孝子何如墨客揮犀空同山乃廣成修道之所山之丨丨有)
(石穴謂之皂鶴洞漫笑錄子瞻子厚游仙潭下臨丨丨萬仞岸甚狹横木架橋子厚推子瞻過潭書壁子瞻不敢過子厚平步以過)
(大書石壁上曰章惇蘇軾來遊輿地志休寧縣斷石村西南有石壁下臨深溪昔有兩舟泊此一祭一否夜有神人徙祭者舟于北)
(岸有石自丨丨墜碎不祭者舟石墜處遂成石室宜都賦佷山縣東有山四面丨丨若城謝靈運山居賦凌丨丨而起岑横中流而)
(連薄何遜渡連圻詩懸崖抱竒崛丨丨駕崚嶒江總明慶寺詩幽厓聳丨丨洞穴瀉飛泉楊炯西陵峽詩丨丨聳萬仞長波射千里)
(宋之問送楊六望赴金水詩遥州刀作路丨丨劍為峯李白蜀道難連峯去天不盈尺枮松倒挂倚丨丨杜甫玉華宫詩不知何王)
(殿遺構丨丨下歐陽修詩巉巉起丨丨蒼翠非刻鏤)素壁(水經注嵩梁山丨丨千尋洛陽伽藍記胡統寺金刹高聳洞房周匝)
(對戶交窗朱柱丨丨甚為佳麗白帖王子敬過戴安道飲酣安道求子敬文子敬攘臂大言曰我辭翰雖不如古人與君一掃丨丨)
(今山隂草堂碑是也宣和畫譜郭熙善山水寒林多所自得至攄發胸臆則于高堂丨丨放手作長松巨木回溪斷崖巖岫巉絶峯)
(巒秀起揮麈錄宣和中蘇叔黨遊京師寓景泰寺僧房忽見傳旨宣召登車如飛内侍引升一小殿上已先坐諭曰聞卿善畫窠石)
(適有丨丨欲煩一掃黨落筆須臾而成王延夀魯靈光殿賦丨丨皜曜以月照丹桂歙赩而電烻劉孝威詩丹庭斜草徑丨丨點苔)
(錢杜甫王宰畫山水圖詩壯哉崑崙方壺圖挂君高堂之丨丨嚴維詩魚浦浪花搖丨丨西陵樹色入秋窗李華含元殿賦亂重簷)
(以切霞炯丨丨而留日盧綸詩丨丨畫飛泉從虛落樹顚許渾詩丨丨寒燈暗紅爐夜火深)粘壁(貞觀政要太宗曰比上書)
(奏事條陳甚多朕丨之屋丨出入觀省隋唐嘉話太宗每見人上書有所裨益者必令丨于寢殿之丨坐卧觀覽焉蘇軾蝸牛詩升)
(高不知回竟作丨丨枯楊萬里謝吳子遠惠蒲大韶墨詩吳墨往往元尚白梁墨濕濕&KR0008;丨丨)疥壁(酉陽雜爼唐禪師元覽住)
(荆州陟屺寺張璪嘗畫古松于齋壁符載讚之衛象記之亦一時三絶元覽悉加堊之人問其故荅曰無事丨吾丨也陳造次韻蘇)
(監倉詩逢人爭食有處有丨丨留詩無處無范成大詩約我詩成須丨丨莫嗔欹側似歸鴉戴復古詩題詩丨君丨聊以記遊觀)
古壁(法書要錄蕭子雲書祖述鍾王備該衆體雖名存傳記而迹絶簡素惟建鄴丨丨餘此蕭字焉盧照鄰詩空梁無燕雀丨)
(丨有丹青盧藏用詩題詩滿丨丨採藥遍巖幽李嶠詩丨丨丹青色新花綺繡文李頎詩氣盤丨丨轉勢引幽階長王維詩丨丨蒼)
(苔黑寒山遠燒紅錢起詩丨丨苔入雲隂溪樹穿浪韓愈山石詩僧言丨丨佛畫好以火來照所見稀)破壁(宣和畫譜張僧)
(繇嘗于金陵安樂寺畫四龍不點目睛謂點即騰驤而去人以謂誕固請點之因為落墨才及二龍果雷電丨丨徐視畫已失之矣)
(蘇軾詩長廊欹雨脚丨丨撼鐘音孫覿詩丨丨挂月闕遺笙嘯風廊元好問詩蛟龍起庭戶丨丨春雷轟)霞壁(荆州記丹厓山)
(高可三十丈北卧丹水赤壁如霞陶翰詩正殿倚丨丨千樓標石叢韋莊乞彩牒歌不使紅霓叚叚飛一時驅上丹丨丨梅堯臣詩)
(丨丨幾千尋四字侔篆籕)峭壁(畫學秘訣懸崖嶮峻之間好安怪木丨丨巉巖之處莫可通途劍門山記丨丨中斷兩崖相嶔)
(如門斯闢如劍斯植湘山野錄舒州祖山因芟難蘿蔓得一詩刻在丨丨乃杜牧之金陵懷古也玉堂閑話麥積山青雲之半丨丨)
(之間鐫石成佛萬龕千室陳後主詩巫山巫峽深丨丨聳春林高適詩丨丨連空峒攢峯疊翠微賈至詩丨丨上嶔岑大江下沄沄)
(杜甫詩清晨陪躋攀傲睨俯丨丨劉言史詩丨丨蒼蒼苔色新無風晴景自勝春錢起詩厨烟住丨丨酒氣出重林于鵠詩出林山)
(始轉絶徑緣丨丨杜牧山寺詩丨丨引竹徑截溪開石門薛逢題劍門詩丨丨横空限一隅劃開元氣建洪樞周繇登甘露寺詩盤)
(江上幾層丨丨半垂藤)下壁(枚乘上吳王書張韓將北地弓高宿左右兵不得丨丨軍不得太息注張張羽也韓韓安國也)
(弓高侯韓頽當也將北地謂將兵在吳軍之北也江淹賦日丨丨而沉彩月上軒而飛光)劍壁(駱賓王詩錦軸㢠廻文欲贈君丨)
(丨層峯見糺紛李白詩丨丨門高五千尺石為樓閣九天開錢起詩青城嶔岑倚空碧遠壓蛾眉吞丨丨林逋湖山小𨼆詩雲噴石)
(花生丨丨雨敲松子落琴床)天壁(宋之問詩崖口衆山斷嶔岑聳丨丨杜甫詩粉堞電轉紫遊韁東得平岡出丨丨晁補之)
(詩俯穿鬭仙巖鳥下丨丨垠蘇軾詩近者隔江濤遠者丨一丨黃庭堅詩稅與陟高岡却立倚丨丨陳師道詩君如澗底松超拔出)
(丨丨)
書藏壁(尚書序孔子定禮樂明舊章討論墳典自唐虞以下迄于周凡百篇及秦焚書坑儒我先人用藏其家書于屋壁注)
(魯恭王壊孔子故宅欲以為宮聞壁中琴瑟絲竹聲得古文尚書武帝乃詔孔安國定其書漢書儒林傳奏禁書伏生壁藏之林景)
(熙詩東魯有丨丨古丨西湖無樹挽春風)馳入壁(史記高祖紀高祖晨丨丨張耳韓信之丨而奪之軍)通州壁(白居)
(易集元微之到丨丨見丨間題云綠水紅蓮一朵開千花百葉無顔色不知何人題錄寄樂天乃樂天十五年前贈長安妓阿輭絶)
(句故又酬以詩云偶助笑歌嘲阿輭那知傳頌到通州)
增西壁(儀禮特牲饋食禮饎㸑在丨丨隋書禮儀志天監六年詔曰頃代以來元日朝畢次會羣臣則移就丨丨下東向坐)
(求之古義王者讌萬國唯應南面何更居東面于是御座南向以西方為上明皇雜錄開元中上于新池創一殿召馮紹正四壁各)
(畫一龍丨丨一素龍蜒蜿若奮風雲隨筆而生玉堂閑話麥積山絶頂有萬菩薩堂上更有一龕謂之天堂至此則萬人無敢登者)
(前唐王仁裕獨能登之題詩于天堂丨丨而返演繁露宗廟神主皆設石函藏諸廟室之丨丨故曰祏室室必用石者防火也王僧)
(孺詩斜光𨼆丨丨暮雀上南枝方干庭際薔薇詩斷霞轉影侵丨丨濃麝分香入四隣孔平仲詩淋浪醉墨留丨丨好事于今刻作)
(碑黃庭堅觀劉永年畫角鷹詩此時軒然盍飛去何乃巑岏立丨丨)壘壁(左傳險其走集注走集邊竟之丨丨史記白起傳趙)
(軍築丨丨而守之秦又攻其壘取二尉敗其陣奪西丨丨漢書胡建傳建上奏曰臣聞黃帝李法曰丨丨已定穿窬不繇路是謂姦)
(人師古注李者法官之號也後漢書張宗傳諸營既引兵宗方勒厲軍士堅丨丨晉書庾龢傳叔父翼將遷襄陽龢年十五以書諫)
(曰願廻師返旆詳擇全勝修城池立丨丨勤耕農練兵甲翼甚竒之隋書天文志礔礰南四星曰雲雨皆在丨丨北創業起居注諸)
(軍各依丨丨勿入村居無為侵暴張衡西京賦陳虎旅于飛廉正丨丨乎上蘭楊炯渾天賦羽林之軍所以除暴亂丨丨之陣所以)
(備非常薛季宣行都子故城詩丨丨詎銷埋蚌殼劫灰寧燼斬鵝頭按季宣詩序宿大城寺與寺僧行都子故城于壁壘間得銅矢)
(鏃土中螺殼往往不壊)止壁(史記項羽紀漢王得淮隂侯兵欲渡河南鄭忠說漢王乃丨丨河内)靈壁(史記項羽紀項)
(王西從蕭晨擊漢軍而東至彭城日中大破漢軍楚又追擊至丨丨東睢水上徐廣注丨丨在彭城晉書劉喬傳東海王越軍次于)
(蕭喬懼遣子祐距越于蕭之丨丨水經注睢水又東逕彭城郡之丨丨東世說補米元章守漣水地接丨丨蓄石甚富甘澤謠許雲)
(封樂工之工笛者貞元初韋應物夜泊丨丨驛忽聞笛聲酷似天寳棃園法曲遂召雲封問之乃是李謩外孫也揭傒斯硯山詩序)
(山出丨丨其大不盈尺高半之前後五十五峯鑿以為硯號曰硯山米元章刻其下述所由來甚詳又詩何年丨丨一拳石五十五)
(峰不盈尺錢惟善詩丨丨亭亭立空雪石痕不爛胭脂節)夾壁(史記高祖紀秦軍丨丨破魏二軍三柳軒雜識胡楷嘗言先世)
(由徽來霅買屋廣化寺側修理丨丨得墳攅堂一尸僵卧如生觸之則應手灰滅)無壁(史記封禪書濟南人公玉帶上黃帝)
(時明堂圖明堂圖中有一殿四面丨丨以茅蓋通水圜宫垣為複道上有樓從西南入命曰昆侖晉子夜四時歌四周芙蓉池朱堂)
(敞丨丨韓愈祭張員外文洞庭漫汗粘天丨丨范成大詩老柳不春花自蔓古祠丨丨樹隂空楊萬里詩草遠天丨丨苔深水有衣)
棘壁(史記楚元王世家楚王戊與吳西攻梁破丨丨至昌邑南正義注括地理云大棘故城在宋州寧陵縣西七十里宋州即)
(梁丨丨)留壁(史記留侯世家沛公欲以兵三萬人擊秦嶢下軍良說曰臣聞其將屠者子易動以利願且丨丨使人先行為)
(五萬人具食韋應物詩微風時動牖殘燈尚丨丨張耒詩王公丨丨題詩句應許騷人盡日吟)兩壁(史記王翦傳荆人三日三)
(夜不頓舍大破李信軍入丨丨殺七都尉秦軍走杜甫萬丈潭詩山危一徑盡岸絶丨丨對王令詩偶聞人來說堂事初敞丨丨無)
(塵疵戴復古題梅嶺雲封詩鑿破青山丨丨開石頭路上踏塵埃洪芻遊信州巖洞記自章巖洞上山又二里許復得一巖穴口甚)
(窄其中黮闇秉燭而入乃極寬廣丨丨𨼆出十六大阿羅漢中有釋迦兩菩薩像衣文相皆具)秦壁(史記白起傳趙軍逐勝追)
(造丨丨壁堅拒不得入蘇頲餞澤州盧使君詩關路通丨丨城池繞晉墟李益華山南廟詩常聞坑儒後此地返丨丨)趙壁
(史記白起傳趙軍逐勝追造秦壁秦竒兵二萬五千人絶趙軍後又一軍五千騎絶丨丨間趙軍分而為二又淮隂侯傳信所出竒)
(兵二千騎共候趙空壁逐利則馳入丨丨皆拔趙幟立漢赤幟二千范鎮長嘯却邊騎賦淩雲拔幟誰為丨丨之謀泝月登樓獨引)
(蘇門之嘯)築壁(史記白起傳趙軍分為二糧道絶而秦出輕兵擊之趙戰不利因丨丨堅守以待救至)固壁(史記趙奢)
(傳秦數敗趙軍趙軍丨丨不戰)開壁(史記淮隂侯傳信以兵擊趙平旦建大將之旂鼓鼔行出井陘口趙丨丨擊之)歸壁
(史記淮隂侯傳信以兵擊趙趙軍不勝不能得信等欲還丨丨皆漢赤幟而大驚)孔壁(漢書藝文志古文尚書者出丨子丨)
(中又史籀篇者周時史官教學童書也與丨子丨中古文異體又孝經者孔子為曾子陳孝道也漢興長孫氏江翁后倉翼奉張禹)
(傳之各自名家經文皆同惟丨子丨中古文為異晉書衛恒傳王莽時改定古文復有六書一曰丨氏丨中書也法書苑陽冰李大)
(夫書云某志在古篆常痛丨丨遺文汲冡舊簡年代浸遠謬誤滋多崔日知詩丨丨采遺篆周韋考絶編高士廉文思博要序求古)
(文于丨丨專門者重闡收竹書于汲冡異悦者無遺柳貫尊經堂詩濟南耄言出丨丨發神秘王逢詩衣冠竝入梁園宴簡冊潛回)
(丨丨光)燕壁(漢書張耳陳餘傳趙王間出為燕軍所得耳餘患之有丨厮養卒謝其舍人曰吾為二公說燕與趙王載歸乃走)
(丨燕將見之歸趙王盧照隣為胡長史亡女造畫贊窮形盡相陋丨丨之含丹寫妙分容嗤吳屏之墜筆)厠壁(漢書張耳陳餘)
(傳注置人丨丨中以伺高祖)漢壁(漢書灌夫傳夫馳入吳軍至戲下所殺傷數十人不得前復走還丨丨沈約詩丨丨含遺)
(篆名山多逸詞)吳壁(漢書灌夫傳夫馳入吳軍身中大創十餘適有黃金良藥故得無死創少瘳又復將軍曰吾益知丨丨曲)
(折請復往)緣壁(漢書東方朔傳上使諸數家射覆置守宫盂下射之皆不能中朔曰跂跂&KR0890;&KR0890;善丨丨是非守宫即蜥蜴岑參)
(詩盤崖丨丨試攀躋羣山向下飛鳥低李德裕蚍蜉賦依垤丨丨淫淫奕奕其聚無聲其形無跡劉言史詩杜陵村人不田穡入谷)
(經谿復丨丨)營壁(漢書趙充國傳充國常以遠斥候為務行必為戰備止必堅丨丨尤能持重愛士卒先計而後戰後漢書)
(趙憙傳光武以熹守簡陽侯相熹不肻受兵單車馳之簡陽吏民不欲納熹熹呼城中大夫示以國家威信其帥即開門面縳自歸)
(由是諸丨丨悉降東觀漢記續漢書云龐萌攻蓋延延破之詔書勞延曰龐萌夜畔相去不遠丨丨不堅而將軍有不可動之節吾)
(甚美之創業起居注丨丨城壘幡旗四合赤白相映若花園)屋壁(漢書劉歆傳孝文皇帝始使掌故晁錯從伏生受尚書尚)
(書初出于丨丨朽折散絶今其書見在時師傳讀而已隋書牛弘傳上表請開獻書之路曰漢興改秦之弊敦尚儒術建藏書之筴)
(置校書之官丨丨山巖往往間出三禮正義周禮儀禮並周公所作周禮遭秦滅學藏于山岩丨丨申鑒秦之滅學也書藏于丨丨)
(義絶于朝野晉徵祥說桓元鎮姑熟丨丨悉畫盤龍于其上談圃一老人有竒術西駙馬店火先一日往店後孫染家懷中出一木)
(略如魚狀曰此行雨龍也取水一碗以木魚浸洒丨丨懷之而去是夜火孫氏惟焚一厠乃洒水不至處也聞見前錄邵康節寫周)
(易一部貼丨丨以代韋絃王廻題壁歌共賦新詩發宫徵書于丨丨彰厥美吕温地志圖序每虛室燕居薄帷晴褰普天之下盡在)
(丨丨李商𨼆送劉五經映詩丨丨餘無幾焚坑殆可傷朱子與黃商伯書瀑圖韻譜近方得之圖張丨丨坐起對之恨不能到其下)
(也晁補之詩龍蛇動丨丨知有長公詩)壊壁(漢書劉歆傳漢興已七八十年離于全經固已遠矣及魯恭王壊孔子宅欲以)
(為宫而得古文于丨丨之中道山清話太祖嘗有言不用南人為相親寫南人不得坐吾此堂刻石政事堂上或云自王文穆大解)
(後吏軰故丨丨因移石于他處後寖不知所在楊炯長江縣孔子廟堂碑秦始皇見登牀之識始亂衣裳魯恭王看丨丨之書猶聞)
(絲竹蘇頲淨信變讚慕齋舍堂追魯丨丨劉禹錫詩草聖數行留丨丨木奴千樹薦鄰家李咸用苔詩吟亭侵丨丨藥院掩空關蘇)
(軾詩知音必無人丨丨掛桐孫陸游詩茂林風送幽禽語丨丨苔侵醉墨痕)墻壁(後漢書王充傳戶牖丨丨各置刀筆著論)
(衡八十五篇晉書范寗傳甯嘗患目痛就張湛求方湛因嘲之曰古方用損讀書一減思慮二專内視三簡外觀四旦晚起五夜早)
(眠六凡六物熬以神火下以氣蓰藴于胷中七日然後納諸方寸長服不已洞見丨丨之外又大秦國傳其城周㢠廻百餘里屋宇皆)
(以珊瑚為梲栭琉璃為丨丨水精為柱礎隋書音樂志案漢初典章滅絶諸儒捃拾溝渠丨丨之間得片簡遺文與禮事相關者即)
(編次以為禮皆非聖人之言初學記諸侯丨丨無丹青之彩宣和書譜楊凝式居洛下十年凡琳宫佛祠丨丨題紀殆遍歸田錄曹)
(武惠王彬所居堂室弊壊子弟請加修葺公曰時方大冬丨丨瓦石之間百蟲所蟄不可傷其生仁心愛物如此庾信哀江南賦民)
(枕倚于丨丨路交横于豺虎杜甫詩曝露丨丨外終嗟風雨頻王建詩偷花入鄰里弄筆書丨丨張籍九華觀看花詩花裡可憐池)
(上景幾重丨丨貯春風蘇舜欽詩階墄釦以金丨丨衣之黼曾鞏寄王介甫詩周孔日已遠遺經竄丨丨薩都拉題陳所翁墨龍詩)
(漲天烟霧晴不收頭角崢嶸出丨丨)塢壁(後漢書李章傳光武即位拜陽平令時清河大姓趙綱於縣界起丨丨繕甲兵章到)
(乃設饗會而延綱章與對讌飲有頃手劍斬綱又樊凖傳永初五年轉河内太守時羌屢入郡界凖輙將兵討逐修理丨丨威名大)
(行注說文曰塢小障也晉書劉波傳子疇字王喬曾避亂丨丨賈人百數欲害之疇援笳而吹之為出塞入塞之聲于是羣賈皆垂)
(泣而去之宋書徐爰傳凡諸督統聚糧蓄田籌計資力足相抗擬小鎮告警大督電赴丨丨邀斷州郡接角徐彦伯登長城賦連連)
(丨丨岌岌亭壘)柱壁(後漢書梁冀傳連房洞戶丨丨雕鏤南史劉孝綽傳孝綽詞藻為後進所宗時重其文每作一篇朝成暮)
(徧好事者咸傳頌寫流聞河朔亭苑丨丨莫不題之西京雜記董賢起大第于北闕下丨丨皆畫雲氣拾遺記河洛秘奥非正典籍)
(所在皆注記于丨丨及園林樹木好學者來輙寫之時人謂任氏謂經苑)堡壁(魏志常林傳林依故河間太守陳延璧陳馮二)
(姓舊族冠冕張揚利其婦女貪其資貨林率其宗族為之策謀見圍六十餘日卒全丨丨前秦錄苻健西行至盟津起浮橋以濟濟)
(訖焚橋三輔丨丨悉降)排壁(魏志吕布傳注布將河内郝萌反將兵入布所治下邳府同聲大呼攻閤閤堅不得入布不知)
(反者為誰直牽婦科頭袒衣相將從溷上丨丨出詣都督高順營)紫壁(晉書王舒傳舒更遣將軍陳孺率精銳千人增戍海)
(浦所在築壘留謝藻守錢塘使顧衆顧颺守丨丨)繕壁(晉書愍懷太子傳性拘小忌不許丨丨修墻正瓦動屋)泥壁
(晉書王愷傳愷既世族國戚性復豪侈用赤石脂丨丨朝野僉載宗楚客造一新宅皆是文栢為梁沉香和紅粉以丨丨開門則香)
(氣蓬勃范成大詩屋上添高一把茅密丨房丨似僧寮)退壁(晉書張方傳方軍望見乘輿于是小退方止之不得衆遂大敗)
(丨丨于三十里橋)城壁(晉書王述傳述與庾冰牋曰竊聞安西欲移鎮樂鄉彼去武昌千有餘里數萬之衆創造移徙方當)
(興丨丨公私勞擾若信要害之地所宜進據猶當計移徙之煩權二者輕重况此非今日之要耶豆盧詵宗公碑丨丨頽圯鄽戶閉)
(隳嗷嗷彼方望公如歲)書壁(晉書衛恒傳恒為四體書勢曰上谷王次仲始作楷法師宜官為最或時不持錢詣酒家飲因)
(丨其丨顧觀者以酬酒討錢足而滅之每書輙削而焚其袝梁鵠乃候其醉而竊其袝鵠卒以書至選部尚書在魏秘書以勤書自)
(效是以今者多有鵠手迹武帝懸著帳中及以釘壁玩之以為勝宜官又王獻之傳嘗丨丨為方丈大字羲之甚以為能觀者數百)
(人南史王筠傳沈約于郊居宅閣齋請筠為草木十咏丨之丨皆直寫文詞不加篇題隋書孫萬夀傳萬夀本自書生一旦從軍鬱)
(鬱不得志為五言詩贈京邑知友天下好事者多丨丨而翫之澄懷錄前軰訪人不遇皆不丨丨丨丨自東坡始李咸用詩覽君丨)
(丨句誘我率成篇吳全節元妙觀詩榴皮丨丨走龍蛇池上芭蕉又見花)釘壁(見上張懷瓘書斷元鳴𫉬丨丨之翫師宜致酒)
(簡之多)草壁(晉書劉曜載記楊曼奔于南氐曜進攻丨丨又陷之)柴壁(晉書姚興載記先是魏主拓跋圭送馬千匹求)
(婚于興興許之以魏別立后遂絶婚故有丨丨之戰)清壁(晉書郗鑒傳鑒遣夏侯長等間行謂温嶠曰先立營壘屯據要地又)
(斷其粮運然後静鎮京口丨丨以待賊孔平仲詩餘波落丨丨散作雪色瀑)銅壁(晉書吕光載記光從苻堅征張平戰于丨)
(丨)玉壁(晉書石季龍載記就太武殿基高二丈八尺以文石綷之皆漆瓦金璫銀楹金柱珠簾丨丨庾信華林園馬射賦序)
(階無丨丨既異河間之碑戸不金鋪殊非許昌之賦晉清商曲詞金瓦九重牆丨丨珊瑚柱劉克莊詩豁然碧瑶戸夾以䨇丨丨又)
(地名隋書李衍傳周太祖時從韋孝寬鎮丨丨城數與賊戰敵人憚之唐書李道宗傳道宗年十七從秦王討賊王登丨丨城望之)
照壁(齊書五行志黃文濟家齋前種菖蒲忽生花光影丨丨成五彩其兒見之餘人不見也淮南子受光于隙照一隅受光于)
(牖丨北丨受光于戸照室中無遺况受光于宇宙乎西軒客談室燃一燈洞丨四丨室中所有無不見也若以蜀錦燈罩之則不見)
(矣宣政雜錄太傅王黼賜第有白芝生于正寢附卧榻後屏風而出又一本在廳事丨丨韓愈送文暢師北遊詩昨來得京官丨丨)
(喜見蝎)傾壁(南史梁高祖紀魏將王肅劉昶攻司州肅丨丨十萬陣于水北帝揚麾鼔譟響振山谷敢死之士執短兵先登)
(沈約詩丨丨忽斜豎絶頂復孤圓)繞壁(南史徐湛之傳上與湛之議或連日累夕每夜使湛之自執燭丨丨檢行慮有竊聽)
(者許渾詩丨丨舊塵風漠漠對窗寒竹雨蕭蕭司空圖詩丨丨依稀認寫眞更須粉繪飾麤身米芾山光寺詩一一過僧談舊事遲)
(遲丨丨認題詩)牀壁(南史桓康傳江南人畏之以其名怖小兒病瘧者寫形貼著丨丨無不立愈癸辛雜識檀道濟雄名大振)
(圖以禳鬼病瘧者寫其形貼丨丨無不立愈)省壁(南史王僧虔傳嘗為飛白書題尚書丨丨當時嗟賞以比座右銘)車
壁(南史王融傳融行過朱雀桁開路人填塞乃槌丨丨曰車中乃可無七尺車前豈可乏八騶)墉壁(南史韋叡傳叡所至)
(頓舍修立館宇藩籬丨丨皆應凖䋲)齋壁(南史柳惲傳惲少工篇什為詩云亭臯木葉下隴首秋雲飛琅琊王融見而嗟賞之)
(因書丨丨)蹋壁(南史羊侃傳侃少雄勇旅力絶人嘗于兖州堯廟丨丨直上至五尋横行得七跡北史薛道衡傳道衡每搆文)
(必隠坐空齋丨丨而卧聞戸外有人便怒其沉思如此)石壁(南史徐伯珍傳伯珍移居九岩山館東丨丨夜忽有赤光洞然)
(俄而自滅列子趙襄子率徒十萬狩于中山藉芿燔林煽黑百里有一人從丨丨中出隨烟燼上下火過徐行而出若無所經涉者)
(水經注鳥托之西有縣度之國其人山居佃于丨丨神仙傳孫博晚好道治墨子之術能令草木金石皆為火光照數里又山間丨)
(丨地上盤石博入其中漸見背及兩耳良久都沒高士傳序老子居毫有九龍井井前有昇仙檜再生檜有虛無堂丨丨鐫道德經)
(酉陽雜爼健䭾邏國丨丨上有佛像初丨丨有金色蟣大者如指小者如米嚙丨丨如雕鐫成立佛像畫學祕訣山腰雲塞丨丨泉)
(塞樓臺樹塞道路人塞郡國志天姥山與括蒼山相連丨丨上有刊字科斗形高不可識談藪大溪山在廣州境舊有一洞每歲五)
(月五日始開土人預備墨紙刷帚入其中以手摸丨丨覺有罅隙若鐫刻者刷墨覆紙印模而出或咒語或藥方應用無不效驗諸)
(葛亮黃陵廟記江左大山壁立林麓峰巒如畫熟視于大江重複丨丨間有神像影現焉江淹詩極眺清波深𬗟映丨丨素庾信秦)
(州麥積崖佛龕銘横鐫丨丨闇鑿山梁王勃淨慧寺詩銀龕佛影遥承雁塔之花丨丨經文下映龍宫之葉張九齡玉泉山寺詩丨)
(丨開精舍金光照法筵王維詩澗芳襲人衣山月暎丨丨儲光羲傳羣峰懸中流丨丨如瑶瓊)隔壁(南史樂頤之傳頤之嘗遇)
(病與母丨丨忍病不言嚙被至碎恐母之哀已也顔氏家訓沛國劉璡嘗與兄瓛連棟丨丨瓛呼之數聲不應良久方荅瓛怪問之)
(乃云向來未著衣帽故也酉陽雜爼永興坊百姓王乙掘井過常井一丈餘無水忽聽向下有人語及雞鳴聲甚喧閙近如丨丨井)
(匠懼不敢掘李康成河陽居家女詩運命倘不諧丨丨無津梁蘇軾次韻子由病酒詩丨丨聞三嚥𨼆𨼆如轉磨)守壁(南史)
(侯景傳邵陵王綸據鍾山景留宋子仙丨丨自將銳卒拒綸唐書竇建德傳高士達留建德丨丨)室壁(魏書天象志東魏孝)
(静天平二年有星孛于太微歴下台及丨丨而滅謝靈運山居賦近西則楊賓接峰唐皇連縱丨丨帶谿曾孤臨江)基壁(魏書)
(源懷傳為貴人理世務當舉綱維何必太子細也譬如為屋但外望高顯楹棟平正丨丨完牢風雨不入足矣)曲壁(隋書禮儀)
(志蔡邕獨斷有五色安車皆畫輪重轂今畫輪重輿丨丨紫油幢絳裏通幰朱絲絡網赤鞶纓駕四馬省問臨幸則乘之翰林志典)
(主堂虛廊丨丨多畫怪石松鶴)冡壁(隋書許善心傳善心父著梁史未就善心續成序曰先君撰齊書五十卷梁書記傳及闕)
(而未就者一百八卷梁室交喪墳籍銷盡丨丨皆殘所撰之書一時亡散)乾壁(北史魏太祖紀詔并州諸軍積榖于平陽丨丨)
柏壁(唐書太宗紀武德三年四月擊敗宋金剛于丨丨楊萬里新亭送客詩丨丨置人添一笑楚囚對泣復千年)圖壁
(唐書禮樂志司業李元瓘奏請釋奠十哲享于上而丨七十子于丨曾參以孝受經于夫子請享之如二十二賢圖畫見聞志開元)
(中將軍裴旻居喪請吳道子于東都天宫寺畫神鬼數壁以資冥助道子援毫丨丨飄然風起為天下之壯觀韓愈和杜元穎太清)
(宫紀事詩衛門羅戟槊丨丨雜龍蛇)廟壁(唐書禮樂志開元七年圖七十子及二十二賢于丨丨劉克莊謁南嶽詩詩成投楮)
(中何必題丨丨)畫壁(唐書諸公主傳漢陽公主名暢下嫁郭鏦時戚近爭為奢詡主獨以儉常用鐵簪丨丨記田租所入集異)
(記詩人王昌齡高適王之渙齊名一日共詣旗亭小飲忽有棃園伶官十數人并妙妓四軰尋續而至昌齡等私相約密視諸伶所)
(謳若詩入歌詞之多者為優俄而一伶唱寒雨連江夜入吳詩昌齡則引手丨丨曰一絶句尋又一伶謳開篋淚霑臆詩適則引手)
(丨丨曰一絶句尋又一伶謳奉帚平明金殿開詩昌齡又引手丨丨曰二絶句之渙因指諸妓中之最佳者曰待此子所唱如非我)
(詩吾即終身不敢與子爭衡矣須臾䨇鬟發聲謳黃河遠上白雲間詩之渙即揶揄二子曰田舍奴我豈妄哉因大諧笑)五壁
(唐書王世充傳孟讓轉宼諸郡至盱眙世充拒之保都梁山列丨丨不戰羸兵以示弱寺塔記東禪院亦曰木塔院院門北西廊丨)
(丨吳道玄弟子釋思道畫釋梵八部不施彩色尚有典刑)閉壁(唐書薛舉傳秦王率諸將復壁高墌諸將請戰王曰賊驟勝而)
(驕有輕我心我丨丨以折之伺衰而擊可一戰擒也春明退朝錄世宗親征忠正駐蹕城下嘗中夜有白虹自淝水起亘數丈下貫)
(城中數刻方没自是吳人丨丨踰年殍殕者甚衆庾信哀江南賦有齊將之丨丨無燕師之卧牆梅堯臣詩兵雖不滿萬丨丨堪指)
(呼)左壁(唐書劉乂傳德宗嘗登凌烟閣視丨丨頽剝題文漫缺命錄以問宰相無能知者遽召又至荅曰此聖歷中侍臣圖)
(贊東京夢華錄相國寺大殿兩廊皆國朝名公筆跡丨丨畫熾盛光佛降九曜鬼百戲右壁佛降鬼子母歐陽炯題景煥畫應天寺)
(壁天王歌寺門丨丨圖天王威儀部從來何方)走壁(唐書王雄誕傳杜伏威令輔公祏擊子通以雄誕為副子通敗公祏乘勝)
(追之反為所擠士皆丨丨吳鎮野竹詩生平素守遠荆棘丨丨懸厓穿石埭)池壁(唐書韋仁夀傳帝詔撿校南寧州都督仁)
(夀將兵五百人循西洱河開地數千里稱詔置七州十五縣將還酋長泣曰天子藉公鎮撫奈何欲去我仁夀以丨丨未立為觧諸)
(酋即相率築城起廨甫旬略具)殿壁(唐書柳公權傳文宗嘗召與聯句帝曰人皆苦炎熱我愛夏日長公權屬曰薰風自南來)
(殿閣生餘凉他學士亦屬繼帝獨諷公權者以為詞情皆足命題于丨丨字率徑五寸宋史魯宗道傳宗道風聞多所論列帝撫諭)
(良久他日書丨丨曰魯直蓋思念之也畫斷明皇召李思訓畫大同丨丨兼掩障異日因奏對詔云卿畫掩障夜聞水聲通神之佳)
(手也)敗壁(宋史劉愚傳結廬城南頽垣丨丨蓬蒿蕭然著書自適沈與求詩小窗眠蝎虎丨丨上蝸牛黃潛詩丨丨詩者誰漬)
(墨亂濃淡)忘壁(越絶書夫鼠丨丨壁不忘鼠今越人不忘吳矣)宫壁(淮南子晉平公出言而不當師曠舞琴而撞之跌衽)
(丨丨左右欲塗之平公曰舍之以此為寡人失錢起禁闈玩雪詩粉凝丨丨静乳結洞門幽)著壁(釋名承塵施于上承塵土)
(也搏壁以席摶丨丨也全唐詩話殷璠曰王維詩辭秀調雅意新理愜在泉為珠丨丨成繪洞天清錄挂琴不宜丨丨有土氣惟紙)
(糊格及漆格上當風處為妙)搏壁(見上唐新語嘉卭路高山凌雲深谷無景斗絶叵險不通人蹤經之者必丨丨傍崖脅息)
(而度岑參登嘉州凌雲寺詩丨丨躋半空喜得登上頭李白贈厓公詩自言歴天台丨丨躡翠屏)塗壁(漢官典職漢省中皆)
(以胡粉丨丨紫素界之畫古烈士三輔黃圖温室殿武帝建冬處之温暖也西京雜記曰温室以椒丨丨被之文繡香桂為柱杜陽)
(雜編元載造芸輝堂于私第芸輝香草名也出于闐國其香潔白如玉入土不朽爛舂之為屑以丨其丨故號芸輝堂焉掖庭記元)
(祖建内殿朱砂丨丨紅重胭脂鄴中記石虎以胡粉和椒丨丨曰椒房)粉壁(見上洛陽舊聞楊凝式有材自負多佯狂自穢)
(遊寺觀遇水竹之地吟咏忘歸墻壁之上筆迹多滿僧道愛護丨丨以俟揮掃畫墁錄吾家舊鏡徑尺許厚七分背文精古有銘其)
(略曰丨丨交映珠簾對看盛事美談孫何既為狀元弟孫僅後榜復為第一王禹偁以詩寄之云丨丨乍懸龍虎榜錦標終屬鶺鴒)
(原林靈素傳通眞有一室靈素入静之所常封鎻雖駕來亦不入蔡京遣人廉得有黃羅大帳金龍朱紅椅桌金龍香爐京具奏請)
(上親往開鎻同入無一物丨丨明窗而已顧野王舞賦圖長袖于丨丨寫纖腰于華堂劉孝綽詩浮光亂丨丨積照朗庭闈張正見)
(詩陳王開甲第丨丨麗椒塗庾信鐙賦瓊鈎半上弱木全低窗藏明于丨丨柳助暗于蘭閨許敬宗儀鑾殿早秋應制詩斜暉麗丨)
(丨清吹肅朱樓宋之問詩丨丨圖仙鶴昂藏眞氣多孫逖詩露色朱簾映香風丨丨遮崔顥代閨人答輕薄少年詩妾家近隔鳳凰)
(池丨丨紗窗楊柳垂李白詩高堂丨丨圖蓬瀛燭前一見滄洲清竇&KR2116;題懷素草書詩丨丨長廊數十間興來小豁胷中氣)巖
壁(博物志天門山有大丨丨直上數千仞草木交連雲霧擁蔽庾信詩雲峯没城柳電影開丨丨蘇軾詩秋水光耿耿鐡花秀丨)
(丨翁卷南澗尋韓仲止不遇詩留詩在丨丨明日更相尋黃潛赤城詩時見丨丨間粲若丹砂明)中壁(神仙傳茅君者幽州)
(人學道于齊二十年道成歸家父母見之大怒曰汝不孝不親供養欲笞茅君長跪謝曰某受命上天當應得道父怒舉杖杖即摧)
(成數十叚皆飛如弓激矢丨丨壁穿中柱柱䧟父乃止)峻壁(水經注居庸關南則絶谷累石為關阯崇墉丨丨非輕功可舉)
(長安志姚興立般若臺居中作須彌山四面有崇巖丨丨珍禽異獸草木精竒吳興記於潛縣東七十里有印渚渚傍有白石山丨)
(丨四十丈范成大詩丨丨鴉翻倦高畬麥秀遲)葦壁(水經注陽門水與神泉水出丨丨北水有靈焉)頳壁(水經注丹崖山)
(悉丨丨霞舉若紅雲)列壁(水經注秦岡山尚婆水注之懸崖之側丨丨之上有神像若圖温庭筠蔣侯神歌吳王赤斧砍雲陣)
(畫堂丨丨叢霜刃)白壁(水經注長山清谷有鞞鞳丨丨二水南海古蹟記蘇文忠公舍利塔在東莞西資福寺羅漢閣比丘)
(祖堂夜夢赤蛇吐珠丨丨上旦果得舍利建塔公自作銘以實之庾信普屯威碑校戰丹山移營丨丨孟郊詩清溪徒聳誚丨丨自)
(招賢范成大楓橋詩朱門丨丨枕灣流桃李無言滿屋頭楊萬里詩丨丨當江岸青旂定酒家)籬壁(世說桓玄素輕桓崖崖有)
(好桃玄求之不得與殷仲文書曰德之休明肅愼貢其楛矢如其不爾丨丨間物亦不可得也滄浪詩話嚴羽答吳景仙書云僕之)
(詩辨乃斷千百年公案以禪喻詩莫此親切是自家蔽門鑿破此片田地即非傍人丨丨拾人涕唾得來者)剜壁(靈應錄有)
(邸媪鋤桑拾得一銅觀音像丨丨作穴安之有食皆將供養子時在軍前當陣之際倒于艸間聞背上連下三劍似擊銅器聲其母)
(此日見銅像落在地背上有三刃痕)穴壁(梁清傳清厭毒既久乃呼外國道人波羅㲲誦咒文見諸鬼怖懼踰垣丨丨而走皆)
(作鳥聲漁樵閒話劍州男子李忠者患病久其子市藥歸忠視其子涎出子訝而視父乃虎也遂走而出與母弟反閉其室旋聞哮)
(吼之聲丨丨窺之乃眞虎也)秀壁(述異記荆州清溪丨丨諸山山洞往往有乳窟窟中多玉泉交流顧野王虎丘山序丨丨)
(數尋被杜蘭與苔蘚椿枝十仞挂藤葛與懸蘿曾鞏擬峴臺記山之蒼顔丨丨巔崖拔出挾光景而薄星辰陳師道詩孤雲丨丨共)
(崔嵬倚壁看雲足嬾回)倚壁(見上宣和畫譜陸柬之以草書高天下議者有喬松丨丨野鶴盤空之語皮日休魚菴詩束竿)
(時丨丨晒網還侵戶王禹偁送笻竹杖與劉湛然道士詩丨丨如長物歲月無所施)絡壁(筆髓論似蟲網丨丨勁而復虛遊絲)
(斷而能續)噴壁(歴代名畫記列裔謇涓國人秦皇二年本國獻之口含丹墨丨丨成龍岑參終南雲際精舍詩丨丨四時雨傍)
(村終日雷李白送魏萬還王屋詩丨丨灑素雲雪濃生晝寒)虛壁(南部新書長安慈恩寺元果院牡丹半月開裴&KR0008;題詩于)
(佛殿東頭丨丨之上杜甫猿詩裊裊啼丨丨蕭蕭挂冷枝賈嵩夏日賦浩浩兮坌紅埃融融兮過丨丨戴復古太平寺畫水詩婆娑)
(老眼看不眞怪見層波湧丨丨戴良詩古寺静修廊空齋冷丨丨)外壁(寺塔記行香院曼殊堂工塑極精妙丨丨有泥金幀)
(不空自西域賫來者女論語莫窺丨丨莫出外庭李德裕易州侯臺記侯臺易之古臺也壯址猶存昭王燕之賢主也盛德不冺遂)
(于臺之丨丨列劇辛樂毅焉)出壁(寺塔記光宅寺女賢堂本天后梳洗堂堂中尉遲畫頗有竒處變形三魔女身若丨丨)
荃壁(終南十志羅蘼蕪拍薜茘丨丨蘭砌楚詞丨丨兮紫檀播芳樹兮成堂)飾壁(開元天寳遺事楊國忠初用沉香為)
(閣檀香為欄以麝香乳香篩土和為泥丨丨)隙壁(本事詩韓翃隣有李將妓柳氏每以暇日丨丨窺韓所居因乘間語李曰)
(韓秀才窮甚矣然所與遊必聞名人是必不久貧賤宜假借之)立壁(清異錄武夷山有石如丨丨巔引一泉分𣲖名為七絃水)
(黃庭堅詩參軍但有四丨丨初無臨江千木奴陳造詩徐郎陋巷四丨丨乘間亦戒賓友食王炎詩室中四丨丨但有書可讀范成)
(大詩君家十年四丨丨震風凌雨啼妻孥)垣壁(清異錄少師楊凝式書畫獨步一時求字者紙軸堆叠若丨丨)唾壁(清異)
(錄侯白隋人性輕多戱言嘗丨丨誤中神荼像人因責之應曰侯白兩脚墮地䨇眼覻天太平田地步履安然此皆符耳安敢望侯)
(白哉)黎壁(夷白堂便覽南雄府保昌縣有九灘丨丨乃其二李商隱詩丨丨灘聲五月寒)寺壁(見聞前錄宋太祖曾過涇)
(州長武鎮寺僧守嚴者異其骨相隂使畫工圖于丨丨歴代名畫錄姚最評張僧繇畫云善圖丨丨超越羣公又評解倩畫云全法)
(蘧章筆力不及通變巧捷丨丨最長陸羽懷素傳疎放不拘細行飲酒以養性草書以暢志酒酣興發遇丨丨里牆靡不書之元稹)
(閬州開元丨丨題樂天記題在閬州東丨丨幾時知是見君時鄭谷詩畫僧依丨丨栽葦學江村)蘚壁(聞見前錄陳摶字圖)
(南𨼆武當山詩云他年南面去記得此山名張鄧公改南面為南嶽題其後云丨丨題詩志何大可憐今老華圖南馬戴詩丨丨松)
(生峭龕燈月照空羅隱詩隂崖水漱松根直丨丨苔侵畫像愁)光壁(退朝錄梁簡文帝有列鐙賦陳後主有丨丨殿遙詠山鐙)
(詩)揮壁(鶴林玉露陳后山在京師張文潛晁無咎聯騎過之后山偶出蕭寺二君題壁而去后山示之以詩云白社䨇林去)
(高軒二妙來排門衝鳥雀丨丨帶塵埃)幛壁(宣和畫譜房從眞成都人工畫人物番騎嘗于蜀宫丨丨間作諸葛亮引兵渡)
(瀘布置甲馬恍若生動)廡壁(宣和畫譜武宗元喜丹青之學祥符初營玉清昭應宫召募天下名流圖殿丨丨衆逾三千中)
(其選者才百許時宗元為之冠)汙壁(畫史程坦崔白侯封馬賁張自方之流皆能丨丨茶坊酒店可與周越仲翼艸書同挂不)
(入吾曹議論)遮壁(畫史趙昌王友鐔&KR1274;軰得之可丨丨無不為少皮日休詩薜蔓任丨丨蓮莖卧枕盆晁補之詩長年囊楮)
(况易擲兒作摹朱婦丨丨米芾詩始知什襲但丨丨牛馬便可裹弊帷)廳壁(益州名畫錄明皇朝有李將軍擅名山水故蜀)
(人呼李昇為小李將軍悟達國師重其高手請于聖夀寺本院同居數年因于丨丨畫出峽圖一堵霧中山圖一堵湘山野錄孫冕)
(節槩清直晚守姑蘇甫及引年大寫一詩于丨丨題畢拂衣歸九華陳章甫亳州糾曹丨丨記隴西李公負王佐之才所以顧盼丨)
(丨歎曰官猶四序功成者去屋壁無紀吾將安仰)小壁(益州名畫錄刁光胤攻畫湖石花竹猫兔鳥雀大聖慈寺明僧錄房)
(窗傍丨丨四堵畫四時雀竹)藏壁(湘山野錄潘閬被捕奔其隣曰若匿得吾身則脫汝軰數家之禍然萬無搜近之理所謂)
(弩下逃箭也隣無可奈何丨之丨捕者四集至則失之矣程俱法熹院荆文公書堂詩丨丨故應留斷簡至今山鬼慟悲風)堂
壁(續湘山野錄處士魏野與鳳閣舍人孫僅敦縞素之舊野和詩末有見說添蘇亞蘇小隨軒應是珮珊珊之句添蘇長安名姬)
(也孫以野詩贈之添蘇喜如𫉬寳求善筆扎者大署其詩于丨丨衒耀于人未幾野抵長安有好事者密召過添蘇家添蘇見野貌)
(魯質固不前席野忽見丨丨所題添蘇曰魏處士見譽之作野乃索筆别紀一絶曰誰人把我狂詩句寫向添蘇繡戶中閑暇若將)
(紅袖拂還應勝得碧紗籠添蘇始知是野大加禮遇)剔壁(語林大將軍丞相時閉戶共為謀身之計王曠世弘來在戶外諸人)
(不容之曠乃丨丨闚之曰諸君欲何所圖謀欲告官遽而納之遂建江左之策焉)鐡壁(羅湖野錄薦福本禪師有偈示聰上)
(座曰毒蛇猛虎堂前立丨丨銀山在後横徐積和倪復詩金城不可破丨丨不可奪楊維楨詩花凝丨丨堅木根山谷冷)紅壁
(女紅餘志田尚衣多病文帝以硃砂塗四壁以辟邪故謂之丨丨宋玉招魂丨丨沙版元玉之梁些盧照隣益州至貞觀主梨君碑)
(草滋丨丨苔凝繡柱沈佺期詩燕來丨丨語驚向綠窗啼武平一詩落景搖丨丨層隂結翠筠鄭審酒席賦匏瓢詩挂影憐丨丨傾)
(心向綠杯李賀詩丨丨闌珊懸珮璫歌臺小妓遥相望李商𨼆蜂詩丨丨寂寥崖蜜蓋碧簾迢逓霧巢空許渾詩丨丨耿秋燭翠簾)
(凝曉香)取壁(談圃玉清昭應宫丁晉公監造土木之工極天下之巧四方古名畫皆丨其丨龕廡下)好壁(珊瑚詩話)
(予暇日與同僚遊甘露寺偶題近作小詞于壁間其僧頑俗愀然謂同官曰方泥一堵丨丨可惜寫了)向壁(王銍默記楊宣)
(懿察之母能文察省試第二人報者至其母睡未起聞之轉面丨丨曰此兒辱我如此乃為人所壓耶其年廷對宣懿果魁天下李)
(白草書歌起來丨丨不停手一行數字大如斗李賀詩丨丨懸如意當簾閱角巾王建詩丨丨暖悠悠羅幃寒寂寂黃庭堅詩自我)
(得此詩三日卧丨丨李覯詩密雲穿窗入孤燈丨丨光)崖壁(始興記英德一名湞陽峽丨丨千仞猿狖不能攀昔有樵者見)
(飛仙于此遊廬山記環視其中磅礴鬱積丨丨怪偉琳宫佛屋鈎綿繡絶愈入愈竒而不可窮乃實有以甲天下也岑參上青衣山)
(中峰詩序青衣之山在大江之中屹然迥絶丨丨蒼峭周廣七里長波四匝杜甫詩孟冬方首路強飯取丨丨李德裕金松賦植根)
(此地似在丨丨釋道潛詩丨丨暈祥光五色成玻瓈方䕫詩岡巒聳四圍丨丨儼䨇峭周權東岩定香寺詩丨丨鑿靈境洞壑槖寒)
(籟)圬壁(桂海金石志滑石桂林屬邑及猺洞中皆出有黑白二種土人以石灰丨丨及未乾時以滑石末拂拭之光瑩如玉)
磚壁(吳郡諸山錄福臻禪院古碑云朱買臣捨宅為之殆不可信因山壘基丨丨十餘重登陟雖勞而氣象淳古)翠壁
(九華山錄獨秀巖丨丨横峙可愛江總貞女峽賦澄碧源之見底聳丨丨以臨危邵昇詩沁園佳麗奪蓬瀛丨丨紅泉遶上京李白)
(遊石蛾溪詩横天聳丨丨噴壑鳴紅泉杜甫詩含風丨丨孤雲細背日丹楓萬木稠錢起詩行道白雲近燃燈丨丨深司空曙詩百)
(文金身開丨丨萬龕燈熖隔烟蘿劉駕馮叟居詩開門因兩樹結字倚丨丨張喬青鳥泉詩有聲懸丨丨無勢下丹霄陳與義岸幘)
(詩亂雲交丨丨細雨濕青林)竊壁(洞天清錄楊補之嘗遊臨江城中一娼館作折枝梅于樂工矮壁至今往來士夫多往觀)
(之娼藉此以壯門戶端平間為偷兒丨去其丨車馬頓希)畫壁(欒城遺言馬公子元以將家子得讀書之助蚤知成都為蜀人)
(所喜然酷嗜圖畫成都多古丨丨每至其下或終日不足後山談叢閻立本觀張僧繇金陵丨丨曰虛得名耳及再往曰近代名手)
(三往于是寢食其下數日而後去宣和畫譜侯竪善畫落墨清駛行筆勁峻徙寓秦川往往僧舍尚有存者庾信登州中新閣詩龍)
(來隨丨丨鳳起逐吹簧駱賓王題七級詩銘書非晉代丨丨是梁年張說㴩湖山寺詩楚老遊山寺提携觀丨丨孫逖詩丨丨餘鴻)
(雁紗窗宿斗牛李德裕詩丨丨看飛鶴仙圖見巨鰲張祜詩翻經謝靈運丨丨陸探微溫庭筠生禖屏風歌丨丨隂森九子堂階前)
(細月鋪花影李昌符寄西白上人詩丨丨惟泉石經窗半典墳孔武仲雪堂詩丨丨蒼茫留水墨朱闌剝落長莓苔文同詩書窗丨)
(丨恣掀倒脫帽褫帶隨縱横)門壁(諧史臨安有賊每于人家作竊必以粉書我來也三字于丨丨雖緝捕甚嚴久而不𫉬)
版壁(畫鑒廉宣仲本學東坡青出于藍畫松柏亦竒杭州龍井寺丨丨畫松石古木二眞得意筆)負壁(悅生隨抄牛思)
(進有膂力常以彊弩弓經于耳以手極前張之令滿又丨丨而立令力士二人掫其乳曳之不動軍中咸異之)涌壁(乾淳歲時)
(記元夕禁中于殿堂梁棟窗戸間為丨丨作諸故事龍鳳噀水蜿蜒如生)亢壁(兩鈔摘腴凡遇戊午己未日久必變雨或遇丨)
(丨二宿直日則可免餘宿不能免)雪壁(澄懷錄淨因禪師丨其丨倩文與可寫竹一枝云以代老漢說法楊衡詩千峯白露)
(後丨丨挂殘燈張憲觀潮圖詩海門一線截江來丨丨銀城畫飛舞)六壁(掖庭記拱壁亭亭六角丨丨旋拱中置夜光珠一顆)
(又名夜光亭)拂壁(宋玉招魂蒻阿丨丨羅幬張些韓維荅崔象之詩持竿丨丨似有重最後乃挂䨇海圖)蹈壁(枚乘)
(七發丨丨衝津窮曲隨隈)瓊壁(張協七命雲屏爛汗丨丨青蔥王勃乾元殿頌序瑶階百雉光懸寳露之壇丨丨萬尋影綷崇)
(霞之閣符載送黎山人歸瑯琊山居亭序山人有歸歟之興中丞乃抽妙思動高韻以大雅之什貺之文人幕客聯和丨丨組繡鄙)
(夫知到山之日猿鶴顧迎視有喜色也)桀壁(謝靈運山居賦氿泉傍出潺湲于東檐丨丨對跱硿礲于西霤)隱壁(梁簡)
(文帝秋晚詩促隂横丨丨長暉斜度窗吳均詩寒蟲丨丨思秋蛾繞燭飛皇甫冉詩露霑衣月丨丨氣凄凄人寂寂蘇軾孫莘老求)
(墨妙亭詩龜趺入坐螭丨丨空齋晝静夜登登)秋壁(梁簡文帝詩草螢飛夜戶絲蟲繞丨丨林逋詩苔痕作意生丨丨樹影無)
(端上古簾)丹壁(江淹詩禽嗚丨丨上猿嘯青崖間李白詩彩雲思作賦丨丨間藏書張養浩遊香山詩惜無竒語勒丨丨坐令)
(清賞成絶癡黃公望詩聞道仙家有玉樓翠厓丨丨繞芳洲)蜃壁(劉孝威詩金柝嚴兮翠樓肅丨丨光兮椒泥馥)煙壁
(劉孝綽詩丨丨浮青翠石瀨響飛奔張喬經九華山費徵君故居詩丨丨曾行處青雲路不通)森壁(吳均與顧章書梅溪之西)
(有石門山者丨丨爭霞孤峯限日幽岫含雲深谷蓄翠)油壁(無名氏蘇小小歌我乘丨丨車郎乘青驄馬李賀蘇小小墓詩)
(風為裳水為佩丨丨車久相待李商隱木蘭詩紫絲何日障丨丨幾時車陸龜蒙聖姑廟詩空登丨丨車窈窕誰相親吳融詩寒入)
(膩裘濃曉睡細隨丨丨静香塵羅隱詩西陵路遠月悄悄丨丨車輕嫁蘇小)亭壁(庾信哀江南賦序江淮無涯岸之阻丨丨)
(無藩籬之固)寒壁(庾信詩春窗刻鳳下丨丨畫花開林景熙詩一劍挂丨丨雖危氣不衰)半壁(庾信寒園即目詩遊)
(仙丨丨畫隱士一床書高適畢員外宅觀畫馬歌丨丨䟃𧽼勢不住滿堂風飄颯然度李白詩丨丨見海日空中聞天鷄王季友詩)
(丨丨仍棲嶺上雲開簾欲放湖中鳥許渾詩雲埋隂壑雪凝峯丨丨天台已萬重劉滄詩丨丨樓臺秋月過一川煙水夕陽平陸龜)
(蒙詩峨天一峯立欄楯横丨丨文天祥詩飛泉丨丨朝雲濕啼鳥滿山春日長)香壁(庾信夢入堂内詩雕梁舊刻杏丨丨本泥)
(椒郭翼夜夜曲蕙花空帳不生春丨丨泥紅墮網塵)魯壁(宇文逌庾信集序名山海上金匱玉版之書丨丨魏墳縹帙緗囊之)
(記唐明皇春晚宴兩相詩序乃命學者繕落簡緝遺編纂丨丨之文章綴秦坑之煨燼所以修文教也宋之問詩簫去秦州裏書開)
(丨丨中顧况戴氏廣異記序音聞丨丨形鏤夏鼎)重壁(許敬宗初春登樓即日應詔詩旭旦臨丨丨天眷極中京)紺壁
(王勃福會寺碑瓊缸杳照乘丨丨而宵分珠箔重華掩青疏而曉亂蘇舜欽天平山詩中腰有危亭前對丨丨峯)架壁(王勃)
(寳莊嚴寺舍利塔碑銘丨丨三休連甍四合)鄰壁(駱賓王螢火賦匪偷光于丨丨寧假輝于陽燧李商𨼆自喜詩慢行成酩)
(酊丨丨有松醪劉克莊詩丨丨嘲啾誦學而老人睡少聽移時周霆震雨困詩空餘落塈丨翁丨顚倒蝸蜒似篆文)軍壁(駱賓)
(王夕次蒲𩔖津詩竈火通丨丨烽烟上戌樓歐陽詹泉州北樓記如鱗之廨署若岸之丨丨)對壁(張九齡詩重林間五色丨)
(丨聳千尋)苔壁(沈佺期入少密谿詩雲峯丨丨遶谿斜江路香風夾岸花崔湜茅山洞口詩窈窕穿丨丨差池樹石壇玉昌齡)
(詩中峯青丨丨一點雲生時岑參詩草堂開藥裹丨丨取荷衣孟浩然詩松泉多逸響丨丨饒古意盧綸詩丨丨雲難聚風篁露易)
(搖李端詩紫葛垂丨丨青菰映柳絲)山壁(宋之問龍門詩丨丨嶄岩斷復連清流澄澈俯伊川歐陽修詩寒鴉繞荒林丨丨月)
(倒挂)夜壁(高適信安王幕府詩丨丨衝高斗寒江駐彩旃倪瓚詩丨丨松風懸雅樂秋池菊水酌商觚)凝壁(岑參詩只)
(怪偏丨丨回看欲惹衣)雲壁(岑參太白胡僧歌序太白中峯絶頂丨丨迥絶人迹罕到宋之問詩江回丨丨轉天小霧峯攢)
(錢起詩鳥飛下天窗褭松遶丨丨盧綸詩放鶴登丨丨澆花遶石壇)二壁(岑參招北客文丨丨谽谺高崖嶙峋)䨇壁(儲光)
(羲詩丨丨𨼆靈曜莫能知晦明盧綸詩丨丨瀉天河一峯吐蓮萼)戰壁(崔融從軍行坐看丨丨為平土近待軍營作破羌)
暗壁(李嶠幸白鹿觀應制詩玉酒仙壚釀金方丨丨題崔湜塞垣行精騎突曉圍竒兵襲丨丨杜甫日暮詩石泉流丨丨草露)
(滴秋根崔塗詩蟲聲移丨丨月色動寒條傅若金詩流塵棲丨丨凉吹經虛幔)隂壁(王昌齡詩丨丨下蒼黑烟含清江樓劉長)
(卿詩新泉泄丨丨高蘿蔭綠堂盧綸詩夜窗凄枕席丨丨潤圖書許渾詩寒齋秋少燕丨丨夜多蛩蘇舜欽詩夜中岩下埋斗杓日)
(午丨丨風雲號)捫壁(李適詩丨丨窺丹井梯苔瞰乳穴蘇舜欽詩逡廵緣棧更險絶攀蘿丨丨隨低昂)危壁(李邕鶻賦)
(夫其嚴冬沍寒烈風迅激或上棘林或依丨丨紇干俞海日照神山賦遲𨼆見于丨丨藹晶瑩于遠嶠周樸詩層閣疊丨丨瑞因千)
(古名吳鎮詩短橋流曲水丨丨覆蒼苔)水壁(李白詩晚從南峯歸蘿月下丨丨)集壁(杜甫大麥行東至丨丨西梁洋)
(問誰腰鎌敵與羌按丨丨二州名唐屬山南西道)江壁(杜甫西閣詩層軒俯丨丨要路亦高深)在壁(杜甫得舍弟消)
(息詩汝書猶丨丨汝妾已辭房麻九疇賦伯玉透光鏡詩嗚呼怪銅盗此幻透影丨丨與背肖)滿壁(杜甫題玄武禪師屋壁詩)
(何年顧虎頭丨丨畫滄洲王季友詩下筆新詩行丨丨立談古人坐在席章碣詩誰家朱閣道邊開竹拂闌干丨丨苔徐夤詩題名)
(盡是文衡迹丨丨堪為宰輔圖陳與義登天清寺塔詩俗子書丨丨澹然不生嗔)嵐壁(杜甫天池詩天池馬不到丨丨鳥纔)
(通)斷壁(杜甫詩翠深開丨丨紅遠結飛樓張蠙過黃牛峽詩盤渦送入嵌空地丨丨高分繚繞天孫覿詩蠻珍分到譎仙家)
(丨丨殘章裹絳紗劉子翬下灘詩回淵聚浮沫丨丨餘澎湃)叠壁(杜甫詩丨丨排霜劍奔泉濺水珠)竦壁(杜甫詩下)
(衡割坤軸丨丨攅鏌鋣)朝壁(王建詩上方臺閣第三層丨丨紅窗日氣凝)近壁(韋應物詩滿天星尚在丨丨燭仍殘)
刺壁(顧况詩思婦高樓丨丨窺)連壁(盧綸詩草氣樹烟咽不開繞床丨丨盡生苔張祜題山水幛子詩波濤丨丨動雲物)
(挂簷飛)幽壁(劉禹錫詩夜蛩思丨丨槁葉鳴枯階方干詩空窗閑月色丨丨静蟲聲)呵壁(李賀公無出門詩分明猶)
(懼公不信公看丨丨書問天)廣壁(孟郊詩為師書丨丨仰詠時經過)冠壁(韓愈南溪始泛詩亭亭柳帶沙團圖松丨)
(丨)嶺壁(韓愈送侯參謀詩洲沙厭晚坐丨丨窮晨昇)大壁(韓愈納凉聯句丨丨曠凝淨古畫竒駮犖)閃壁(韓愈)
(遊青龍寺詩光華丨丨見神鬼赫赫炎官張火傘)睨壁(柳宗元愚溪對秦有水掎汩泥淖撓混沙礫視之分寸眙若丨丨)
龍壁(柳宗元柳州山水近治可遊者記有支川東流入于潯水潯水因是北而東盡大壁下其壁曰丨丨其下多秀石可觀陶)
(弼詩曾讀柳侯山水記信知丨丨好烟霞)陳壁(權德輿劉公神道碑銘丨丨既捷夷門乃通)嚴壁(沈亞之西邊患對視)
(其狀則烽燧須發然後收民畜丨丨而待之)羽壁(張文成實性寺什迦像碑斵象浦之靈珠琢龍泉之丨丨)䃂壁(于鵠)
(詩放石試深淺丨丨蛇鳥驚)孤壁(于鵠詩行道臨丨丨持齋聽遠鐘馬戴詩空園白露滴丨丨野僧隣)欹壁(袁高茶山)
(詩捫葛上丨丨蓬頭入荒榛)瘦壁(李涉詩丨丨横空怪石危山花鬭日禽爭水)懸壁(杜牧詩錦字梭丨丨琴心月滿)
(臺虞集詩通泉丨丨久微茫傅若金詩虎韔空丨丨熊車數過門)躡壁(李商𨼆詩攀崖仍丨丨噉葉復眠隂)凍壁(李商)
(𨼆詩丨丨霜華交𨼆起韓維詩已霜挂樹垂丨丨未臘梅蘂輝晴嵐陳思道詩老身曲直不足云冷窗丨丨作春温)鶴壁(喻坦)
(之詩丨丨燈前静芸臺幄外深)移壁(許渾秋日詩疎影月丨丨寒聲風滿堂孫棨題妓壁詩丨丨回窗費幾朝指環偷解薄蘭)
(椒)蒼壁(許渾詩密樹分丨丨長溪抱碧琴馬戴詩鼠驚樵客緣丨丨猿戲山頭撼紫檉張喬詩掃月眠丨丨和雲著褐衣徐)
(夤泉山瀑布詩冰中蠶緒纏丨丨日裏虹精挂絳霄蘇軾吳道子畫詩烟薰屋漏裝玉軸鹿皮丨丨知誰賢曾鞏盆池詩丨丨巧藏)
(天影入翠奩微帶蘚痕侵朱子詩兩岸丨丨對直下成斗絶范成大詩山僧勸我題丨丨坡谷前頭未敢刊虞集詩夢行衡廬間千)
(仞過丨丨陳諷新築峨和城賦倚丨丨以中絶玷赬壤而外明高永跋叚志寧山水詩丨丨雲氣湧長松風雨寒)層壁(叚成)
(式題資聖寺畫詩蒼蒼鬼怪丨丨寬覩之忽忽毛髮寒戴良遊吳山承天觀詩石徑趨巍宫雲甍倚丨丨)嶄壁(李中詩兩厓丨)
(丨連天起一水漂花出洞流)旅壁(李中秋雨詩寒蛩悲丨丨亂蘚滑漁磯)烘壁(李中詩丨丨茶烟暗填溝木葉乾)
郡壁(馬戴詩湖山潮半隔丨丨岸斜隣)垂壁(許棠宿華山詩噴月泉丨丨棲松鶴在樓)倒壁(顧雲築城高詩散花)
(樓晚挂殘虹濯錦秋江澄丨丨)蒲壁(李洞詩相招倚丨丨論句夜何長)掃壁(李頻詩丨丨前題出開窗舊景清文同詩)
(喚人丨丨開吳畫留客臨軒試越茶)官壁(項斯贈姚合使君詩丨丨題詩盡衙庭看鶴多)荒壁(曹松訪山友詩急雨洗丨)
(丨驚風開静門李建勲詩雨淋殘畫摧丨丨鼠引饑蛇落壊梁)背壁(陸龜蒙詩丨丨殘燈不及螢重挑却向燈前坐張詠詩四)
(簷風雨滴秋聲醉起重挑丨丨燈楊萬里詩丨丨青燈觀讀書窺窗素月喚看渠)閒壁(皮日休詩静窗懸雨笠丨丨挂烟匏)
蛬壁(杜荀鶴詩雨籠丨丨吟燈影風觸蟬枝噪浪聲)僧壁(林寬詩囊書旋入酒家盡紗帽長依丨丨垂林敏詩溪橋幾換)
(風前柳丨丨今留醉後書王禹偁詩静按仙經燒大藥狂挨丨丨畫遥山陸游詩酒樓丨丨留詩徧八十年來自在身)舊壁
(劉兼詩張儀丨丨蒼苔厚諸葛荒祠古木寒梅堯臣詩明日尋題墨猶應丨丨留崔伯易感山賦丨丨荒城豆分棋錯戴表元詩丨)
(丨草生尋舊刻新岩茶熟試新泉)攢壁(周鍼登吳嶽賦叠巘丨丨廻巖列屏)彩壁(盧簡求海昌院禪門大師塔碑修廊)
(大殿丨丨層甍)濠壁(劉蛻復崔尚書書然則希權門以媚嬖媵隨衆口以贊曲私瞻視行坐傾身顧起則信乎對南面如丨丨)
(之相恃也如此豈曰恃才傲物乎)綺壁(任孝恭多寳寺碑寳階雲搆丨丨霞蘚)斗壁(王嚮遊石籠記所謂石籠者籠)
(之狀𩔖巨槽而圜圍丨丨下闊五丈會一澗之水而環之)麝壁(劉筠南朝詩丨丨燈廻偏照畫雀船波漲欲浮城)竈壁
(張師錫老兒詩養茶懸丨丨曬艾曝簷椽)雨壁(林逋詩秋階響松子丨丨上苔衣釋善住詩亂藤懸丨丨壊帛挂風枝)溜
壁(梅堯臣詩因䆳為堂曲為室石乳丨丨光玲瓏)周壁(富弼定州閱古堂詩序廼擇取歴代賢守良將總若干人行事創大)
(屋以𩔖相次繪于丨丨牓之曰閱古堂)燎壁(歐陽修憎蚊詩燻簷苦烟埃丨丨疲照燭)揩壁(孔武仲宿天池詩丨却丨)
(上名恐為高人笑)遺壁(曾鞏彭城道中詩楚漢舊歌流俚耳韓彭丨丨冠荒墟)詩壁(王安石再遊齊安詩招提丨丨)
(漫黃埃忽忽籠紗兩過梅張耒詩官舍題丨丨如今經幾人高啟遊雲巖值雨詩蘚生偏上題丨丨花落還臨說法臺)嚴壁
(王安石詩深探犯丨丨破惑翻強檜)犀壁(蘇軾歙硯詩羅細無文角浪平半瓦丨丨浦雲泓)涴壁(蘇軾平生好詩仍好)
(畫書墻丨丨常遭罵)巨壁(蘇軾詩應似畫師吳道子高堂丨丨寫降魔)塵壁(蘇軾開元寺吳道子畫詩春遊古寺拂丨)
(丨遺像久此霾香烟張耒謁太昊祠詩舊遊零落今何在丨丨蒼茫字半存)摧壁(尹洙皇雅矯矯虎士載丨其丨于嗟孟侯)
(亦果其策)剝壁(王令詩古廟隆隆敞庭扉風雨丨丨頽柱榱)洗壁(陳師道詩丨丨留名題歲月登高著句記山川)南
壁(張耒詩丨丨蒼崖壯窮冬井落閑陳與義詩誰能久鬱鬱持斧破丨丨)屹壁(張耒大禮慶成賦飛甍鬭桶洞牖丨丨)
護壁(晁冲之詩半垂藤丨丨中缺蔓穿籬戴復古詩蔽門麻菶菶丨丨石層層)暈壁(陳造詩土花丨丨迎梅雨海燕將雛)
(送麥秋)船壁(陳與義詩酌酒柂樓今日意題詩丨丨後來看)寫壁(孫覿礲岩寺詩詩成丨君丨記此夢中遊)松壁
(孫覿長樂寺詩萬瓦冠丨丨千章瑣雲莊)蝸壁(孫覿詩屋破丨書丨庭蕪鶴印沙劉仲尹秋盡詩利祿丨涎丨年華蟻夢槐趙)
(秉文開元寺詩龍缾添碧甃丨丨篆金容)驛壁(陸游詩山腰細棧移新路丨丨流塵暗舊題)一壁(楊萬里竹牀詩已置)
(青奴丨丨寒更搘綠玉兩頭安劉克莊詩要當堅丨丨詎可立兩界)射壁(楊萬里詩竹扉日影斜來大丨丨千丸彈子痕吳萊)
(五洩山紀遊詩虹霓丨丨從空現霹靂搜潭到地聞)郵壁(徐璣詩村罏沽酒誰能擇丨丨題詩盡偶然)金壁(劉宰松風)
(軒晚望詩連甍三萬家丨丨互輝耀)老壁(眞山民詩苔滑空廊妨散步塵昏丨丨失留題)午壁(崔伯易感山賦躔丨丨之)
(勢探長城之口)曉壁(釋道潛詩長風卷遊霧丨丨開曈曨)電壁(張表臣高郵寺壁曹仁熙畫水詩雷奔丨丨走中原魚怖)
(龍愁寧忍視)削壁(曾元一遊金精山記丨丨堊色石紋墨縷拂布石面者披髮峯也)峽壁(麻九疇詩巴東丨丨如駮)
(霞天鑿荆門當虎牙)土壁(宋九嘉題夀安煙霞亭詩籹鑾丨丨紅千點界畫銀沙綠一鉤)峻壁(劉迎南口詩危峯張屏幃)
(丨丨開戶牖)殘壁(虞集詩溫溫雨氣吞丨丨泯泯江潮擊壊欄)蟲壁(方夔詩丨丨話秋闌西齋日已寒)奎壁
(袁桷詩泰帝興鴻夕丨丨憲天紀陳孚詩淑氣騰丨丨祥光射斗牛)綠壁(馬祖常詩余時戴籜冠丨丨照縞被)冷壁(揭徯)
(斯詩深窗丨丨守編摩何異揚雄困雕篆)海壁(楊維楨書觀潮圖詩須臾丨丨龕赬門地卷銀龍薄于紙)銀壁(張雨觀潮)
(詩青山一向開丨丨黃繖中央立露臺)鐫壁(郭翼娑羅室詩醉呼北海起九原為爾重丨青石丨)竹壁(釋圓至詩麻骨)
(燈明丨丨疎更深人語在茅廬)
十餘壁(史記項羽紀楚兵冠諸侯諸侯軍救鉅鹿下者丨丨丨莫敢縱兵及楚擊秦諸侯皆從壁上觀)便地壁(漢書)
(韓信傳信謂軍吏曰趙已先據丨丨丨且彼未見大將旂鼔未肻擊前行恐吾阻險而還乃使萬人先行出背水陣)條侯壁
(漢書吳王濞傳吳兵欲西梁域守不敢西即走條侯軍會下邑欲戰丨丨丨不肻戰吳糧絶卒饑數挑戰遂夜奔丨丨丨驚東南條)
(侯使備西北果從西北不得入蘇軾詩明朝鄭伯降誰受昨夜丨丨丨已驚)姑繒壁(漢書匈奴傳揚雄上書曰當屠大宛)
(之城蹈烏桓之壘探丨丨之丨籍蕩姐之場師古注姑繒西南夷種也在益州)聽事壁(晉書樂廣傳嘗有親客曰前蒙賜飲)
(見杯中有蛇意甚惡之既飲而疾于時河南丨丨丨上有角漆畫作蛇廣意杯中蛇即角影也復置酒于前處所見如初告其所以)
(客豁然意解沉疴頓愈北史齊廣寧王孝珩傳孝珩好綴文有技藝嘗于丨丨丨畫一蒼鷹見者皆以為真)射堂壁(南史)
(王融傳齊武帝使毛惠秀畫漢武北伐圖融因上疏開張北侵之議圖成上置瑯琊城丨丨丨上游幸輒觀焉)茅齋壁(南史)
(周顒傳顒少從外氏臧質家得衛恒散隸書法學之甚工文惠太子使顒書元圃丨丨丨)鹿觸壁(南史盧度傳度𨼆居廬陵)
(西昌三顧山鳥獸隨之夜有丨丨其丨度曰汝壊我壁鹿應聲去)莫含壁(北史莫含傳關中侯莫含故宅在桑乾川南世)
(稱丨丨丨含音訛或謂莫回城也)高昌壁(水經注明帝以校尉關寵分兵入丨丨丨攻交河城燉煌新錄丨丨丨故屬燉)
(煌下繞蒲海肥美良白水草沃衍)貧家壁(清異錄臨川李善寧之子十歲能即席賦詩親友嘗以丨丨丨試之吟曰椒氣)
(從何得燈光鑿處分拖涎來藻飾惟有篆愁君拖涎指蝸牛也張喬促織詩椒房金屋何曾識偏向丨丨丨下吟)東西壁
(續翰林志太宗曰詞臣實神仙之職也玉堂丨丨丨悉畫水以布之風濤浩渺瀛洲之像也)影透壁(酉陽雜俎高郵縣有)
(一寺講堂西壁每日晚人馬車轝丨悉丨丨上衣紅紫者影中鹵莽可辨壁厚數尺難以理究辰午之時則無又遯齋閑覽湘潭界)
(中有寺名方廣每至四月朔日在東壁則照見維揚宫府樓堞居民宇舍影著壁上亦物物可數)羅漢壁(洞天清錄關仝)
(于霅川長興成山寺丨丨丨作猿鶴皆走而復歸)粉紅壁(宣和書譜石曼卿繫舟泗水龜山下釋子以題殿榜為請乃為)
(劇飲卷氊濡墨作方丈字一揮而成後歐陽修作詩美之曰延年醉題丨丨丨壁粉已剝昏烟煤)孫脫壁(圖畫見聞志孫)
(夢卿東平人工畫佛道人物尤長寺壁謂之丨丨丨又叚成式題畫壁詩風雲將逼人神鬼如脫壁)僦樓壁(貴耳錄有一川)
(官在都乞差遣一留三四年題詩丨丨丨曰朝看貝葉牢籠佛夜禮星辰取奉天呼召歸來聞好語初三初四亦欣然初三初四二)
(僕也此詩傳播因得缺而去)車載壁(昨夢錄畢少董言國初修老子廟廟有道子畫壁官以其壁募人買有𨼆士亦妙手)
(也以三百千得之閉門三年乃以丨丨丨沉之洛河廟亦落成矣壁當再畫郡以請隱士時有老畫工夤緣以至隱士就東壁畫及)
(成工愧駭下拜)酒家壁(石林詩話開簾風動竹疑是故人來與徘徊花月上空度可憐宵此兩聯實佳句也鄭谷詩睡輕可)
(忍風敲竹飲散那堪月上花意蓋與此同然論其格力適堪揭丨丨丨與市人書扇耳)神仙壁(五色線天上有白玉堂壁)
(上高列眞仙之名如人間之壁記故曰丨丨丨)不作壁(晉子夜四時歌高堂丨丨丨招取四面風)張超壁(庾信謝趙)
(王賚絲布啟丨丨之丨未足障風袁安之門無人開雪)成都壁(駱賓王上崔長史啟直以容膝一丘曲阜之瓢遽切枕肱)
(五畝丨丨之丨已勞)雲間壁(沈佺期詩藤愛丨丨丨花憐月下潭)故園壁(岑參荅高十五留别詩丨丨丨挂烏紗帽)
(官舍塵生白接䍦)藏書壁(崔融哭蔣詹事儼詩蕪漫丨丨丨荒涼懸劍枝李節有感詩春風草滿丨丨丨落日狐鳴打麥)
(場)昭陽壁(王諲長信怨日落丨丨丨秋來長信城)筍穿壁(杜甫詩舍下丨丨丨庭中藤刺花)郵亭壁
(元稹洛口驛詩丨丨丨上數行字崔李題名王白詩)宣尼壁(李商𨼆詩經出丨丨丨書留晏子楹)波搖壁(趙嘏宿楚)
(國寺詩寒生晚寺丨丨丨紅墮疎林月滿牀)霞耀壁(劉得仁廬山詩石樓丨丨丨猿樹鶴分枝)蛩吟壁(陸龜蒙詩)
(唧嘖丨丨丨連軒鶴舞楹伍喬詩夢回夜月丨丨丨病起茅齋藥滿瓢范成大詩䨇雀繞枝應也倦一丨丨丨已能豪釋實存詩丨)
(帶秋聲丨丨下鼠窺燈影出窗前)吳寺壁(鄭谷詩别畫長懷丨丨丨宜茶偏賞霅溪泉)玉宵壁(徐鉉贈奚道士)
(詩丨丨丨閉人長在金鼎功成俗未知)長卿壁(林逋詩寥然丨丨丨題此比兼金)釋子壁(蘇舜欽水輪聯句團)
(團丨丨丨軋軋雁王臺)石凌壁(蘇軾火星岩詩火星岩下丨丨丨閣上相忘止一僧)鵶棲壁(蘇軾詩平生痛飲處)
(遺墨丨丨丨)雪色壁(蘇軾詩森然欲作不可回寫向君家丨丨丨戴復古詩婆挲丨丨丨安得好詩題薩都刺詩良工畫)
(出丨丨丨過眼令人憶南北)背負壁(張耒靈夀寺詩試尋鄰房僧鼻鼾丨丨丨)燈映壁(張耒詩客丨青丨丨城角)
(冷吹霜元好問詩清霜稜稜風入骨殘月耿耿丨丨丨)西軒壁(陳與義題酒務壁詩自題丨丨丨不雜徐庾塵)半堵
壁(楊萬里遊蒲澗詩景泰上方丨丨丨城中望之雪山白)相如壁(元好問王子文琴齋詩天上秋風月底霜求凰一曲)
(鬢絲長丨丨四丨消何物直要文君典鷫鸘)亭間壁(酈權裴公亭詩詩狂欲洒丨丨丨却愧文公與樂天)倚天壁
(劉昂霄游五渡谷詩睥睨丨丨丨千古封莓苴)青天壁(劉因書堂谷晏坐詩上負丨丨丨下引碧澗滋)斜依壁(揭傒)
(斯不寐詩隙月丨丨丨窗風細着人)西巖壁(范梈送張鍊師歸武當山詩明當課斬伐結構丨丨丨)千仞壁(吳師)
(道九日響山詩仰看丨丨丨浩歌散餘哀又王逢詩交交黃鳥音好在千文壁)堂上壁(傅若金詩忽然圖向丨丨丨滿座歎)
(息長風生)
蟋蟀居壁(禮記温風始至丨丨丨丨)積錢於壁(梁書江祿傳江祿為武寧郡頗有資産丨銅丨丨丨壁為之倒)
(迮銅物皆鳴人戲之曰銅山西傾洛鐘東應者也)陵雲臺壁(洛陽宫殿簿丨丨丨上丨方十三丈高九尺樓方四丈高)
(五丈)
歷(郎擊切丨日也通作歴)
韻藻治歷(易君子以丨丨明時漢書律歷志元封七年十一月甲子朔旦冬至乃詔太史令司馬遷丨丨杜預春秋長歷)
(論書所謂欽若昊天歷象日月星辰易所謂丨丨明時言當順天以求合非為合以騐天者推此論之春秋二百餘年其丨丨變通)
(久矣)鳳歷(左傳少皥摯之立也鳳鳥適至故紀于鳥丨鳥氏丨正也注丨知天時故以名丨正之官梁書武帝紀贊御丨丨握)
(龍圖闢四門弘推賢之路納十亂引諒直之規庾信徵調曲雲官乃垂拱大君丨丨唯欽明元首杜甫上韋左相詩丨丨軒轅紀龍)
(飛四十春劉禹錫表丨丨延長固本枝于萬葉朱德潤詩春風凝寒寒欲謝丨丨初臨三五夜)司歷(左傳冬十二月螽季孫問)
(諸仲尼仲尼曰丘聞之火伏而後蟄者畢今火猶西流丨丨過也漢書律歷志春秋刺十一月乙亥朔日有食之于是辰在申而丨)
(丨以為在建戌注事在襄二十七年晉書律歷志少昊則鳳鳥丨丨顓頊則南正司天又日官丨丨則頒之諸侯諸侯受之則頒之)
(境内蔡邕東廵頌命南仲以丨丨厥中月之六辰庾信三月三日華林園馬射賦序玄鳥丨丨蒼龍御行又進玉律秤尺斗升表二)
(分二至行于丨丨之官九變九成被于中和之職張說開元大衍歷序伏望藏之書殿錄于記言掌之太史頒于丨丨紇干俞玉鈎)
(賦太隂表精知就盈之所漸丨丨紀候見哉生之有常周鈐南郊享夀星賦召馮相而丨丨命祝史以陳辭宋祀嶽瀆樂章丨丨告)
(時惟孟之春)律歷(史記封禪書丞相張蒼好丨丨以為漢乃水德之始故河決金堤其符也又歷書丨丨天所以通五行八)
(正之氣天所以成熟萬物也又張蒼傳丞相蒼者陽武人也好書丨丨秦時為御史主柱下方書又任敖傳漢家言丨丨者本之張)
(蒼蒼本好書無所不觀而尤善丨丨又韓長孺傳論太史公曰余與壺遂定丨丨觀韓長孺之義壺遂之深中𨼆厚世之言梁多長)
(者不虛哉又太史公自序丨居隂而治陽丨居陽而治隂丨丨更相治間不容翲忽漢書劉歆傳歆考定丨丨著三統歷譜又翼奉)
(傳奉與蕭望之匡衡同師三人經術皆明而奉惇學不仕好丨丨隂陽之占後漢書張衡傳丨丨卦候九宫風角數有徵效世莫肻)
(學而競稱不占之書晉書丨丨志五聲十二律還相為宫劉歆班固撰丨丨志亦紀十二律惟京房始創六十律唐書律志天數中)
(于五地數中于六合二中以通丨丨宋史丨丨志帝王之治天下以丨丨為先儒者之通天人至丨丨而止歷以數始數自歷生故)
(丨丨既正寒暑以節歲功以成民事以序庶績以凝萬事根本由兹立焉又宋初王朴制丨丨顯德欽天歷亦朴所制也隂符經至)
(静之道丨丨所不能契道德指歸論無丨丨而隂陽和無正朔而四時節白虎通顓頊樂曰六莖六莖者言和丨丨以調隂陽莖者)
(著萬物也曹植漢武帝贊簡定丨丨辨修舊章庾信賀新樂表丨丨著微無煩于太史隂陽晷度躬定于天官李白草劍大還贈柳)
(官廸詩鑄冶入赤色十二周丨丨于邵賀外甥崔相國書洎夫張蒼之丨丨孫弘之文章韋賢之好學平當之有耻然亦號為賢相)
(抑其次焉)星歷(史記歷書黃帝考成丨丨建立五行起消息正閏餘漢書李尋傳尋治尚書獨好洪範又學天文月令隂陽事)
(丞相翟方進方進亦善為丨丨除尋為吏吳志陸績傳績博學多識丨丨等數無不該覽雖有軍事著述不廢作渾天儀隋書律歷)
(志高祖作輔方行禪代之事欲以符命曜于天下道士張賓端知上意自云玄相洞曉丨丨因盛言有代謝之徵五代史司天考劉)
(羲叟好學知書史尤通于丨丨宋史律歷志右諫議大夫蔣繼周言試用民間有知丨丨者遴選提領官以重其事孝宗曰朝士鮮)
(知丨丨者不必專領廼詔有通天文歷筭者所在州軍以聞又王處訥傳處訥常夢人持巨鑑星宿燦然滿中剖腹納之覺而汗洽)
(月餘心胸猶覺痛因留意丨丨占候之學淮南子日月以之明丨丨以之行東方朔傳朔謂同舍郎曰天下人無能知朔知朔者惟)
(大王公耳朔卒後武帝得此語即召大王公問之曰爾知東方朔乎公對曰不知公何所能曰頗善丨丨帝問諸星皆具在否曰諸)
(星具在獨不見歲星十八年今復見耳司馬遷報任安書僕之先人非有剖符丹書之功文史丨丨近乎卜祝之間古讀曲歌畫背)
(作天圖子將負丨丨)習歷(史記歷書高祖曰北畤待我而起亦自以為𫉬水德之瑞雖明丨丨及張蒼等咸以為然唐六典隋)
(置保章正掌丨丨)天歷(史記太史公自序遷為太史令紬史記石室金匱之書五年為當太初元年十一月甲子朔旦冬至)
(丨丨始改建于明堂諸神受紀漢書藝文志丨丨大歷十八卷晉書律歷志顓頊以今之孟春正月為元其時正月朔旦立春五星)
(會于丨丨營室也魏書肅宗紀詔曰朕以寡昧夙承丨丨茫若涉海㒺知所濟實憑宗社降祐之靈庶勉幼志以康世道周書宣帝)
(紀思隆國本用弘丨丨創業起居注少帝以帝功德日懋丨丨有歸欲行禪讓之禮應貞華林園宴射詩陶唐既謝丨丨在虞北齊)
(燕射歌我應丨丨四海為家李德林天命論丨丨在躬推而弗有李嶠大雲寺碑龍飛在運既易龍興之名丨丨惟新既改天安之)
(號柳宗元塗山銘和寧四極順承丨丨宋祀泰山降瑞文登薦欽崇式昭丨丨又丨丨元文宗年號揭傒斯詩丨丨年中秘閣開授)
(經新拜育羣材張養浩詩丨丨元二載西土罹薦饑)六歷(漢書律歷志漢以北平侯張蒼言用顓頊律比于丨丨疎闊中最為)
(微近王履眞六街鼓賦丨丨時謬萬夫聽駭)應歷(漢書律歷志終天之數得八十一以天地五位之合終于十者乘之為八)
(百一十分丨丨一統宋祀后稷樂章有周丨丨實起后稷)爰歷(漢書藝文志丨丨六章者車府令趙高所作也錢惟善詩倉頡)
(丨丨博學篇三家著述初傳世)新歷(晉書律歷志圖緯皆云三百歲斗歴改憲以今丨丨施于春秋之世日蝕多在朔春秋之)
(世下至于今凡一千餘歲交會弦望故進退于三蝕之間此法可永載用之豈三百歲斗歷改憲者乎隋書高祖紀夏四月戊寅頒)
(丨丨北史信都芳傳李業興撰丨丨自以為長于趙&KR1835;何承天祖冲之三家五代史司天考晉高祖時司天監馬重績始更造丨丨)
(不復推古上元甲子冬至七曜之會而起唐書天文志開元九年一行受詔改治丨丨宋史律歷志太平興國間有上言應天歷氣)
(候漸差詔王處訥等重加詳定六年表上丨丨詔付本監集官詳定會冬官正吳昭素等各獻丨丨處訥所上歷遂不行詔以昭素)
(等所獻丨丨遣内臣沈元應集本監官屬學生參較測驗考其疎密翰林志冬至歲酒兔野雞其餘時果新茗瓜丨丨是為經制直)
(日就授下直就第賜之張說開元大衍歷序赤光照室之夜皇雄成紀之辰當一元之出符獻萬夀之丨丨王維詩歸燕識故巢舊)
(人看丨丨來鵬早春詩丨丨才將半紙開小庭猶聚爆竿灰陸龜蒙詩休採古書探禹穴自刊丨丨鬭堯蓂周邦彦汴都賦天運載)
(周甲子丨丨受朝萬方大慶新闢秦略元日詩丨丨從頭數殘冬與我違又地名朱子詩維舟丨丨口步上秣陵阡)巧歷(南史)
(陸厥傳沈約荅厥書曰十字之文顛倒相配字不過十丨丨已不能盡何况復過于此者乎莊子天地與我並生萬物與我為一既)
(已為一矣且得無言乎一與言為二二與一為三自此已往丨丨不能得而况其凡乎論衡陽燧取火于日方諸取水于月天地之)
(間丨丨所不能與而水火可立致者隂陽相動也劉峻廣絶交論繹絡縱横烟飛雨散丨丨所不知心計莫能測徐陵移齊文欲計)
(軍俘終難丨丨張說正歷握乾符頌序彼洛下閎者漢太初時一丨丨耳錢起詩浮生竟何窮丨丨不能算楊濤蟻穿九曲珠賦入)
(帷追典窮瑩質以誠難途匪履端觀丨丨而可數蘇軾數珠詩自從一生二丨丨莫能衍)寳歷(隋書煬帝紀詔曰朕肅膺丨丨)
(纂臨萬邦遵而不失心奉先志梁簡文帝謝賜新歷表五司告肇萬夀載光琯叶璧輪慶休丨丨徐陵檄周文主上恭膺丨丨嗣奉)
(瑶圖既禀聖人之材兼富神武之略後魏文帝祭河文朕承丨丨克纂乾文陸卭詩皇家膺丨丨兩地復參天孔德昭觀太常奏新)
(樂詩大君膺丨丨出豫表功成顔師古詩七政璿衡始三元丨丨新崔國輔詩道言何所說丨丨自無窮張說東都酺宴詩重華昇)
(丨丨軒帝眇閑居豆盧田詩握符昇丨丨負扆御華軒劉禹錫游桃源詩金闕傳本枝玉函留丨丨柳宗元賀西内嘉蓮表丨丨瓊)
(超于小劫神功允洽于大千韓愈太清宫紀事詩象帝威容大仙宗丨丨賒宋樂章珍符昭顯丨丨綿長又元文昭錫丨丨彌昌袁)
(桷詩丨丨開千&KR1124;瓊章集萬神廼賢詩候儀太史立金鑾丨丨新成錦作槃)班歷(隋書高祖紀六年春正月甲子党項羌内)
(附庚午丨丨於突厥文心雕龍自周命維新姬公定法紬三正以丨丨貫四時以聯事劉長卿詩青陽振蟄初丨丨)鳥歷(隋書)
(音樂志龍精戒旦丨丨司春)創歷(隋書音樂志開元丨丨邁德垂聲王融曲水詩序握機丨丨誕命建家許敬宗尉遲恭碑)
(邠郊丨丨冥契非熊之兆沛野開基欝會攀鱗之傑蘇頌歷者天地之大紀賦因太初丨丨之首述往聖知時之義)御歷(隋書)
(牛弘傳上表請開獻書之路曰武王問黃帝顓頊之道太公曰在丹書是知握符丨丨有國有家者曷嘗不以詩書而為教因禮樂)
(而成功也北齊燕射歌大人丨丨重規沓矩牛弘圜丘歌丨丨膺期乘乾表則杜審言大酺詩聖后乘乾日皇明丨丨辰令狐楚代)
(鄭尚書表德合乾符道光天宇廓寰區以丨丨灑握澤而飛龍郗昂老人星賦玄鳥司分蒼龍丨丨)玉歷(搜神記虞舜耕於歴)
(山得丨丨于河際之岩舜知天命在已體道不倦庾肩吾書品丨丨頒正而化俗帝教陳言而致教楊炯孔子廟堂碑韋鞲丨丨毳)
(幕瑶圖王諫謝勅臘日口脂等表降蘭澤以傳馨頒丨丨以示慶賈餗東郊迎氣賦氣光四序克配於木德震宫光被八紘不逃於)
(金壺丨丨)神歷(述異記陶唐之世越裳國獻千歲神龜背有文科斗書記開闢以來帝命錄之謂之丨丨)昌歷(謝朓鼓吹)
(曲二儀啟丨丨三陽膺慶期王融聖君曲聖君應丨丨景祚啟休期張仲素稼如雲賦運璿衡之冥數煥玉燭于丨丨獨孤及為李)
(懷光讓起復表自逢丨丨累辱驅馳劉禹錫詩主聖開丨丨臣忠奉大猷楊於陵賀皇太后表陛下弘闡睿圖誕膺丨丨皇太后宣)
(明懿範超邁前修)宸歷(沈約奏彈王源文丨丨御㝢弘革典憲)送歷(庾信雲門舞曲待歸餘于丨丨方履慶于斯年)
軒歷(庾信變調曲移風廣丨丨崇德盛唐年盧士開日月如合璧賦上元昇而丨丨著太初復而漢運昌)卜歷(李百藥皇)
(德頌資卜年于丨丨共地久而天長)化歷(李百藥詩丨丨昭唐典承天順夏王)考歷(賈至旌儒廟頌觀象丨丨本乎元辨)
(方正位稽乎極)堯歷(林益五星同色賦同色已傳于丨丨聚井更弭于漢兵馬祖常詩期緜丨丨祚物阜舜風薰)
黃帝歷(漢書律歷志太史令虞恭等議洪範五紀論曰民間亦有丨丨諸丨不如史官記之明也又律歷志論丨丨造丨元)
(起辛卯隋書經籍志丨丨地丨一卷丨丨斗丨一卷)三統歷(漢書律歷志劉向總六歷列是非作五紀論向子歆究其微眇)
(作丨丨丨及譜以說春秋後漢書律歷志太初元年始用丨丨丨章帝詔始改行四分歷唐書歷志夫有效于古者宜合于今丨丨)
(丨自太初至開元朔後天三日推而上之以至周初先天失之蓋益甚中論劉歆因鄧平術而廣之以丨丨丨比之衆家最為備悉)
太初歷(漢書律歷志射姓等奏願募治歷者更造密度各自增减以造漢丨丨丨益都耆舊傳洛下閎明曉天文𨼆于洛下)
(武帝徵待詔太史作丨丨丨拜侍中不受曰後八百歲此歷差一日當有聖人定之)皇極歷(隋書律歷志開皇二十年徵天)
(下歷筭之士劉焯增修其書名曰丨丨丨)麟德歷(唐書歷志高宗時戊寅歷益疎李淳風作甲子元歷以獻詔太史起麟德)
(二年頒用謂之丨丨丨)大衍歷(唐書歷志開元九年詔僧一行作新歷推丨丨數立術以應之又天文志中晷之法初淳)
(風造歷定二十四氣中晷與祖冲之短長頗異然未知其孰是及一行作丨丨丨詔太史測天下之晷求其土中以為定數)五
紀歷(唐書歷志代宗以至德歷不與天合詔司天臺官屬郭獻之等復用麟德元紀更立歲差增損遲疾交會及五星差數以)
(寫大衍舊術上元七曜起赤道虛四度帝為製序題曰丨丨丨)千歲歷(唐書王勃傳勃嘗讀易夜夢若有告者曰易有太極)
(子勉思之寤而作易發揮數篇又作唐家丨丨丨)案上歷(唐書劉瑑傳帝視丨丨丨謂瑑為朕擇一令日瑑曰某日良帝)
(笑曰是日卿可遂相)容城歷(吕氏春秋大撓作甲子丨丨作丨羲和占日后益占歲)羲和歷(尸子丨丨造丨顧况)
(從兄奉使新羅詩共散丨丨丨誰差甲子朝)
山中無歷(太上𨼆者詩丨丨丨丨日寒盡不知年)
增歲歷(書允釐百工庶績咸熙傳言定四時成丨丨以告時授事則能信治百官衆功皆廣歎其善文心雕龍皇世三墳帝)
(代五典重以八索申以九丘丨丨綿曖條流粉糅周伯𤦺詩九載違離得遠書幾更丨丨斗旋樞又僧明本雁宕除夜詩就手揭開)
(新丨丨和光吹滅舊年燈)掌歷(左傳日官居卿以底日禮也注日官天子丨丨者大戴禮羲和丨丨敬授民時)平歷(左傳)
(日官不失日以授百官于朝注日官丨丨以班諸侯諸侯奉之不失天時以授百官)改歷(史記封禪書漢丨丨以正月為歲首)
(而色上黃)轉歷(史記律書武帝招致方士唐都分其天部而已洛下閎運筭丨丨然後日辰之度與夏正同)正歷(史記)
(律書新垣平以望氣見頗言丨丨服色事晉書律歷志上元甲子朔夜半冬至日月五星始于星紀得元首之端餘以浮說名為丨)
(丨隋書律歷志天監三年下詔定歷員外散騎侍郎祖暅奏曰宋大明中臣先人考古法以為丨丨垂之于後事皆符驗不可改張)
(陸贄冬至日陪位聽太和樂賦天授聖而丨丨聖應天而效勲)推歷(史記孝武帝紀十一月甲子朔旦冬至丨丨者以本統天)
(子親至泰山以十一月甲子朔旦冬至日祀上帝明堂漢書律歷志夫丨丨生律制器規圓矩方權重衡平凖繩嘉量探賾索𨼆鈎)
(深致遠莫不用焉裴度律中黃鍾賦古者丨丨生律懸法示人在寒暑之未兆已斟酌于至神郭遵南至郊祭司天雲物賦郊祀而)
(漢武奚匹丨丨而軒后懷慙王縉文丨丨正元調律平害蘇頌歷者天地之大紀賦丨丨用明于大紀考星咸自于初躔)古歷
(史記歷書昔自在丨丨建正作于孟春注丨丨者謂黃帝調歷以前有上元大初等歷皆以建寅為正謂之孟春也及顓頊夏禹亦)
(以建寅為正惟黃帝及殷周魯並建子為正而秦正建亥漢初因之至武帝元豐七年始改用大初歷仍以周正建子為十一月朔)
(旦冬至漢書天文志丨丨五星之推無逆行者隋書張胄玄傳丨丨五星行度皆守恒率見伏盈縮悉無格准唐書歷志丨丨有章)
(蔀有元紀有日分度不齊淳風為總法千三百四十以一之玉海丨丨簡易未立差法但隨時占候修改以與天合蘇頌歷者天地)
(之大紀賦吾皇所以監丨丨之尤疏頒新書而考正天人之際因以名焉)過歷(漢書諸侯王表周丨其丨秦不及期國勢然也)
(沈初周以宗強賦史稱乃德盛陳丨丨之期詩大其功茂著維城之詠)陽歷(漢書律歷志一月之日二十有九八十一分日)
(之四十三先籍半日名曰丨丨不籍名曰隂歷唐書歷志日道表曰丨丨其裏曰隂歷宋史律歷志九道宿度凡合朔所交冬在隂)
(歷夏在丨丨月行青道冬在丨丨夏在隂歷月行白道春在丨丨秋在隂歷月行朱道春在隂歷夏在丨丨月行黑道)隂歷
(見上)漢歷(漢書律歷志武帝元豐七年詔卿遂遷與侍郎尊大典星射姓等議造丨丨注公孫卿壺遂司馬遷也尊大射姓皆)
(人名晉書律歷志天水姜岌造三紀甲子元歷曰服虔解傳用太極上元太極上元乃三統歷劉歆所造元也何緣施於春秋于春)
(秋而用丨丨于義無乃遠乎嚴從擬三國名臣贊序羣雄競起丨丨寖微)諸歷(漢書律歷志詔丞相御史大將軍右將軍史各)
(一人雜候上林諸臺課丨丨疏密凡十一家晉書律歷志諸論春秋者多述謬誤或造家術或用黃帝已來丨丨以推經傳朔日皆)
(不諧合元史歷志歷之有積年日法尚矣自黃帝以來丨丨轉相祖述殆七八十家未聞舍此而能成者法之不密在所必更奚暇)
(踵故習哉遂取漢以來丨丨積年日法及行用年數具列于後三統歷西漢太初元年鄧平造四分歷東漢元和二年編訢造乾象)
(歷建安十一年劉洪造景初歷魏景初元年楊偉造元嘉歷宋元嘉二十年何承天造大明歷宋大明七年祖冲之造正光歷後魏)
(正光二年李業興造興和歷興和二年李業興造天保歷北齊天保元年宋景業造天和歷後周天和元年甄驚造大象歷大象元)
(年馮顯造開皇歷隋開皇四年張賓造大業歷大業四年張胄元造戊寅歷唐武德二年道士傅仁均造麟德歷麟德二年李淳風)
(造大衍歷開元十六年僧一行造五紀歷寳應元年郭獻之造貞元歷貞元元年徐承嗣造宣明歷長慶二年徐昂造崇元歷景福)
(二年邊岡造欽天歷五代周顯德三年王朴造應天歷宋建隆元年王處訥造乾元歷太平興國六年吳昭素造儀天歷咸平四年)
(史序造崇天歷天聖二年宋行古造明天歷治平元年周琮造奉元歷熙寧七年衛朴造觀天歷元祐七年皇居卿造占天歷崇寧)
(二年姚舜輔造紀元歷崇寧五年姚舜輔造大明歷金天會五年楊級造統元歷後宋紹興五年陳德一造乾道歷乾道三年劉孝)
(榮造淳熙歷淳熙三年劉孝榮造會元歷紹熙二年劉孝榮造統天歷慶元五年楊忠輔造開禧歷開禧三年鮑澣之造淳祐歷淳)
(祐十年李德卿造會天歷保祐元年譚玉造成天歷咸淳七年陳鼎造此下不曾行用見于典籍經進者二歷皇極歷大業間劉焯)
(造阻難不行乙未歷大定二十年耶律履造不曾行用授時歷元至元十八年郭守敬造)夏歷(漢書藝文志夏殷周魯歷十四)
(卷後漢書律歷志永元十四年待詔太史霍融上言官漏刻率九日增減一刻不與天相應或時至差二刻半不如丨丨密唐書律)
(歷志重黎受職于顓頊帝堯復其子孫命掌天地四時以及虞夏故本其所由生命曰顓頊其實丨丨也)殷歷(見上後漢書律)
(歷志熹平四年馮光陳晃言歷元不正當用甲寅為元議郎蔡邕議以為案歷法黃帝顓頊夏殷周魯凡六家各自有元光晃所據)
(則殷歷元也晉書律歷志天水姜岌造三紀甲子元歷曰命歷序謂孔子為治春秋之故退修殷之故歷使其數可傳于後如是春)
(秋宜用丨丨正之今考其交會不與丨丨相應唐書歷志湯作丨丨更以十一月甲子合朔冬至為上元)大歷(漢書藝文志天)
(歷丨丨十八卷五代史王朴傳周顯德二年詔王朴校定丨丨獨孤及鳳翔出師頌序捨鴻名以還太素乘丨丨而綂仁紀范梈詩)
(聖主御丨丨故可稽明堂又丨丨唐代宗年號唐書盧綸傳綸與吉中孚韓翃錢起司空曙苖發崔峒耿湋夏侯審李端皆能詩齊)
(名號丨丨十才子梅堯臣觀宋中道書畫詩開元丨丨名流夥一一手澤存有餘又貴耳集眞定丨丨寺有藏殿雖小而精巧藏經)
(皆唐宫人所書經尾題名氏極可觀)斗歷(後漢書律歷志春和保乾圖曰三百年丨丨改憲)建歷(後漢書律歷志丨丨)
(之本必先立元元正然後定日法法正然後度周天以定分至)按歷(後漢書律歷志候氣之法為室三重必周密布隄縵室中)
(以木為案每律各一内庳外高從其方位加律其上以葭莩灰抑其内端丨丨而候之)課歷(後漢書律歷志丨丨之法晦朔)
(變弦以月食天騐昭著莫大焉宋史律歷志石萬言若依晉泰始隋開皇唐開元丨丨故事取淳熙歷與萬所造之歷各推而上之)
(于千百世之上以求交食以定氣朔則與前古不合者為差合者為不差甚易見也)歸歷(後漢書劉聖公傳贊聖公靡聞假我)
(風雲始順丨丨終然崩分)調歷(晉書律歷志容成總六術考定氣象建五行察發斂啟消息正閏餘述而著焉謂之丨丨)通
歷(晉書律歷志永和八年著作郎瑯琊王朔之造丨丨以甲子為上元又宋史律歷志鮑澣之言願詔有司選演撰之官募丨丨)
(之士置局討論更造新歷)七歷(晉書律歷志漢末宋仲子集丨丨以考春秋案其夏周二歷術數皆與藝文志所記不同故更)
(名為眞夏眞周歷也又董巴議曰伏羲始造八卦作三畫以象二十四氣黃帝因之初作調歷歴代十一更年五千凡有丨丨)躔
歷(晉書律歷志昔者聖人擬宸極以運璿璣揆天行而序景曜分辰野辨丨丨敬農時興物利皆以繫順兩儀紀綱萬物者也)
校歷(晉書律歷志不先定丨丨之本法而懸聽棄法之末爭則孟子所謂方寸之木可使高于岑樓者也王勃龍懷寺碑容成)
(丨丨揆日用于天經隸首陳章算神功于地籙)密歷(晉書律歷志楊偉表曰臣前所以制典餘日推考天路稽之前典騐之以)
(蝕朔詳而精之更見丨丨)制歷(晉書律歷志自皇羲以降暨于漢魏各自丨丨以求厥中考其疎密惟交會薄蝕可以騐之又)
(王禹偁謫居感事詩丨丨多無事詞頭每怯遲注閣下有丨丨當直舍人如無除目書名而出)效歷(晉書律歷志丨丨之要要)
(在日蝕)故歷(晉書律歷志命歷序曰孔子為治春秋之故退修殷之丨丨使其數可傳于後)魯歷(晉書律歷志班固以)
(為春秋因丨丨魯歷不正故置閏失其序唐書歷志丨丨南至又先周歷四分日之三而朔後九百四十分日之五十一故僖公五)
(年辛亥為十二月晦壬子為正月朔)年歷(晉書禮志漢儀太史每歲上其丨丨又吐谷渾傳葉延性至孝母病五日不食葉延)
(亦不食好問天地造化帝王丨丨司馬薄落鄰曰臣等不學實未審三皇何父之子五帝誰母所生南史陶弘景傳弘景尤明隂陽)
(五行風角星算山川地理方圓産物醫術本草帝代丨丨謝朓詩一飡繫靈表無吝科丨丨張玄晏與孫相公啟一忝班行八移丨)
(丨湛賁日五色賦經惟千里表丨丨而當千麗彼九華彰帝業之在九)月歷(晉書禮志漢儀每月旦太史上其丨丨)長
歷(晉書杜預傳預耽思經籍作盟會圖春秋丨丨偹成一家之學陶弘景玉匱紀歷數既在于聖躬卜年又表于丨丨羅𨼆早秋)
(詩池荷葉正圓丨丨報時殫)時歷(晉書杜預傳預以丨丨差舛不應晷度奏上二元乾度歷行于世唐書歷志麟德已前實)
(錄所記乃依丨丨書之非候景所得韋縝讀春令賦丨丨克正憲度克揚)秘歷(晉書范隆傳隆𨼆跡不應州郡之命晝勤耕稼)
(夜誦書典頗習丨丨隂陽之學)算歷(晉書郭璞傳璞好經術博學有高才好古文竒字妙于隂陽丨丨又陳訓傳訓少好秘學)
(天文丨丨隂陽占候無不畢綜南史祖皓傳皓少傳家業善丨丨隋書盧太翼傳博綜羣書爰及佛道皆得其精微尤善占候丨丨)
(之術𨼆于白鹿山數年徙居林慮山茱萸𡼏北史高謙之傳謙之專意經史天文丨丨圖緯之書多所該涉又信都芳傳芳少明算)
(術兼有巧思每精心研究或墜坑坎常語人云丨丨玄妙機巧精微我每一沉思不聞雷霆之聲也文心雕龍術者路也丨丨極數)
(見路乃明九章積微故以為術程大昌演繁露古字不拘偏傍多借同聲用之漢志疇人疑籌人也從丨丨言之比疇列之疇于義)
(為經續明道襍志衛仆楚州人病瞽而說書遣人讀而聽之便達其義無復遺忘每丨丨布算滿接以手略撫之人有竊取一算再)
(撫之即覺貴耳錄丁亥年十月二十三日夜因觀天象見一星入月丨丨鄒淮絶早相别云昨夜星入月恐兩淮兵動宋无海上自)
(之罘至成山覽秦漢遺跡詩東華司丨丨南岳考功銘)姬歷(晉書文苑傳序丨丨云季歌頌滋繁)帝歷(南史庾詵傳詵)
(撰丨丨二十卷)升歷(南史謝莊傳丨丨中陽英賢起于徐沛受籙白水茂異出于荆苑徐陵文纂武丨丨遺憂實繁)秉歷
(魏書世宗紀詔曰朕丨丨承天履年將紀徙正宫極歲浹歸餘庾信華林園馬射賦序皇上有丨丨之符玄珪有成功之瑞又齊王)
(憲碑光宅受圖欽明丨丨)承歷(隋書煬帝紀詔曰昔周王下車首封唐虞之胤漢帝丨丨亦命殷周之後皆所以褒立先代憲)
(章在昔顔延之曲水詩序高祖以聖武定鼎規同造物皇上以叡文丨丨景屬宸居)官歷(隋書天文志和帝永元十四年霍融)
(上言丨丨率九日增減一刻不與天相應或時差至二刻半不如夏歷漏刻隨日南北為長短乃詔用夏歷漏刻竹坡詩話頃歲朝)
(廷多事郡縣不頒歷所至晦朔不同朱希眞避地廣中作小盡行一詩云藤州三月作小盡梧州三月作大盡哀哉丨丨今不頒憶)
(昔昇平淚成陣羅𨼆除夜詩丨丨行將盡村醪強自傾劉克莊詩若非野店粘丨丨不記今朝是立春)火歷(隋書音樂志火)
(靈降祚丨丨載隆蒸哉帝道赫矣皇風)造歷(隋書律歷志宋氏元嘉何承天丨丨迄于齊末相仍用之揮麈餘話靖康末趙)
(子崧與門人傅亮等㰱血為盟以倖非常傳檄有云藝祖丨丨千齡而符景運皇天祐宋六葉而生聖躬繼知高宗濟河惶懼歸命)
秦歷(隋書律歷志漢氏初興多所未暇百有餘載猶行丨丨)善歷(隋書律歷志大業元年著作郎王劭諸葛穎二人因)
(入侍宴言劉焯丨丨帝曰知之久矣宋史律歷志周琮自謂丨丨嘗曰世之知歷者甚少近世獨孫思恭為妙而思恭又嘗推劉義)
(叟為知歷焉)知歷(見上)纂歷(隋書儒林傳序高祖膺期丨丨平一寰宇頓天網以掩之賁旌帛以禮之設好爵以縻之)
(於是四海九州強學待問之士靡不畢集焉徐陵報尹義尚書欽明丨丨大拯生民岑文本擬劇秦美新洎孝景之丨丨乃守文之)
(有聲逮武宣之繼綂亦王功之有成)定歷(隋書劉佑傳初與張賓劉輝馬顯丨丨後奉詔撰兵書十卷名曰金韜上善之宋史)
(律歷志顔師魯請詔精于歷學者與太史丨丨龐元英談藪蔡元定博學強記通術數詹元善薦其傳康節之學命使丨丨密院剳)
(令赴行在蔡雖不應命人猶以聘君稱之)誤歷(北史崔浩傳浩上五夤元歷表曰陛下太平之世除偽從眞宜改丨丨以從天)
(道是以臣前奏造歷今始成迄)魏歷(北史高允傳崔浩集諸術士考校漢元以來日月薄蝕五星行度并譏前事之失别為丨)
(丨)綂歷(北史袁翻傳乘乾丨丨得一御宸北齊登歌曲大齊丨丨道化光明于劭賀破賊表奄有華夏光臨丨丨)籌歷
(唐書歷志若乾度盈虛與時消息告譴于經數之表變常于潛遯之中則非丨丨之所能及矣)唐歷(唐書歷志僖公五年周歷)
(漢歷丨丨皆以辛亥南至後五百五十餘歲至太初元年周歷漢歷皆得甲子夜半冬至丨丨皆以辛酉則漢歷後天三日矣許敬)
(宗百官賀朔旦冬至表命羲叔于丨丨考箕子于周年張說詩東漢興丨丨南河復禹謀)舊歷(唐書歷志方周漢之交日已潛)
(退其襲春秋丨丨者則以為牽牛之首其考當時之驗者則以為入建星度中宋史律歷志皇甫繼明等言石萬所撰五星再聚歷)
(特竊取唐崇元丨丨而婉其名爾方干滁上懷周賀詩南譙收丨丨上苑絶來書曹松除夜詩丨丨不足卷東風還坐聞)周歷
(唐書歷志丨丨得己丑二分殷歷得庚寅一分殷歷南至常在十日晦則中氣後天也丨丨蝕朔差經或二日則合朔先天也陳與)
(義詩皇家卜年過丨丨)簿歷(唐書𨕖舉志度德居任量才授職計勞升叙考校之法皆在書判丨丨言辭俯仰之間戴復古)
(詩切戒吏來呈丨丨常邀客至共琴碁)姓歷(唐書𨕖舉志初銓法簡而任重其後李敬玄為少常伯委事于員外郎張仁褘)
(仁褘造丨丨改狀樣銓歷等程式而銓總之法密矣)銓歷(見上)步歷(唐書孔穎達傳善屬文通丨丨嘗造同郡劉焯焯名)
(重海内初不之禮及請質所疑遂大畏服玉海日月轉運于天猶人之行步故推歷謂之丨丨張說大唐封禪壇頌立土圭以丨丨)
(革銅渾以正天)議歷(唐書孔穎達傳除國子司業歲餘以太子右庶子兼司業與諸儒丨丨及明堂事多從其說)注歷
(五代史司天考歷有九曜以為丨丨之常式今並削而去之謹以步日步月步星步發斂為四篇合為歷經)炎歷(宋史樂志)
(天啓丨丨集我大命蘇頲奉和晦日幸昆明池詩丨丨事邊陲昆明始鑿池)候歷(宋史樂志條風斯應丨丨維新)遐歷
(宋史樂志眷命諄諄被以丨丨)瑞歷(荀子日月五星辰丨丨是禹桀之所同也)重歷(洪範五行傳孔子作春秋正春正秋)
(所以丨丨也)叶歷(春秋說題辭易者氣之節含精宣律上經象天下經丨丨)日歷(大戴禮凡民之藏貯以及山川之神)
(明加于民者發國功謀齋戒必敬會時必節丨丨巫祝論衡沐之日無吉凶為沐立丨丨者不可用也劉因詩年來丨丨無多事只)
(有求方與借書張翥詩宦蹟年勞見生涯丨丨知)洞歷(論衡會稽用長生者文士之雄也作丨丨十篇上自黃帝下至漢朝)
(鋒芒毛髮之事莫不紀載上通下達故曰丨丨)占歷(帝王世紀堯時有蓂莢生庭每月朔日生一莢至月半則滿十五莢至十)
(六日後日落一莢至月晦而盡若月小餘一莢王者以是丨丨)序歷(拾遺記成王即政有泥離之國來朝其人稱自發其國視)
(日月以知方國所向計寒暑以知年月考國之正朔則丨丨與中國相符)膺歷(水經注顓頊有聖德二十登帝位承少皥金官)
(之政以水德丨丨矣謝超宗武德宣烈樂章丨丨締運道茂前聲江淹立學詔丨丨受圖志闡經訓虞世南文德皇后哀冊文時逢)
(昌聖運屬休徵代邸丨丨唐侯嗣興)聖歷(文心雕龍今丨丨方興文思克被海嶽降神才英秀發梁簡文帝七勵堯舜垂拱煥)
(彼前聞今惟丨丨萬代一君江淹上建平王書丨丨欽明天下樂業任希古賀張燕公春日端居詩丨丨開環象昌平降甫申薛存)
(誠禎石賦五千符丨丨之長一九合太陽之數令狐楚賀老人星見表彰爾寳圖𩔖堯年之河出延長丨丨齊漢代之山呼柳宗元)
(詩三載皇恩暢千年丨丨遐吕頌謝勅書賜臘日口脂等表千年丨丨忽降遐荒萬里天書更臨下土方干閏春詩自兹延丨丨誰)
(不駐年光柳貫詩指河符丨丨穿石畢僧緣揭傒斯詩丨丨齊堪輿豐澤周㝢縣)甲歷(通歷伏羲在位百一十年始有丨丨)
(五運諸史會編太昊氏命潛龍氏造丨丨定歲時)授歷(創業起居注白雀呈祥丹書丨丨耕祿棠丨丨析因分田友助即功)
(以知稼穡靡或遑寧親耕以給粢盛昭然示勸徐陵玉臺新詠序腰中寳鳳丨丨軒轅)堂歷(翰林志凡受宣有丨丨自記有)
(承旨簿紀)置歷(經鉏堂雜志山中不可獨須子弟一人侍丨丨輪流四子每人一旬周而復始其當旬者凡飲膳之𩔖耑掌之)
門歷(青瑣詩話張丞相士遜慶歷年上章乞還政柄方許還第一日暫出遊近邑惟一僕馭馬一僕持傘復歸門吏訝其青蓋)
(詢之乃取丨丨書一絶云因思山去看山回軟帽輕紗入御臺門吏何須問張蓋兩曾身到鳳池來)錦歷(乾淳起居注淳熙七)
(年十二月二十八日南内遣御藥并後苑官管押進奉兩宫守歲合食金銀錢消夜歲軸果兒丨丨鍾馗爆仗羔兒法酒春牛花朵)
(等)撰歷(劉歆與揚雄書蕭何造歷張蒼丨丨皆成于帷幕貢于王門)紀歷(王粲荆州文學紀講禮物諧八音協律吕)
(修丨丨理刑法六路咸秩百氏備矣陶潛桃花源詩雖無丨丨誌四時自成歲柳宗元表正名丨丨表運行于萬方宥過輕刑流汪)
(濊于四海梅堯臣詩吾謂此石之蹟雖似月不能行天成丨丨張憲遊黃公洞詩丨丨何嘗知晉魏流光端可繼彭錢)初歷
(袁淑冬至詩連星貫丨丨令月臨首歲庾信樂章戊巳行丨丨黃鐘始變宫)世歷(謝超宗樂章聖靄耀昌基融祉暉丨丨)
景歷(王融詩玄符昭丨丨茂實偶英聲)休歷(王融詩千祀鍾丨丨萬國會嘉祥沈佺期詩千春奉丨丨分禁喜趨陪)
握歷(梁簡文帝南郊頌就雲丨丨望日臨民)樞歷(江淹為蕭驃騎讓封第三表敷道之寄管物成務㹅錄之重匡績毗)
(風莫不下協河岳上踵光緯纘金圖之要輔丨丨之機者也)國歷(江淹為蕭驃騎讓豫司二州表丨丨惟耀則蕃伯緝其才)
(朝緯伊序則方率司其度)紫歷(江淹為蕭驃騎慶平賊表丨丨方永蒼氓同慶王勃乾元殿頌祥抽丨丨葉照彤管)璿歷
(江淹為蕭太傅重讓尚書敦勸表輪濟夷險每憑丨丨之遠龕拆氛蜺輙資羣才之效崔融賀封禪表御寳位膺丨丨宅顥氣以開)
(元鼔淳風以成化)懋歷(江淹為蕭太傅上銅鐘芝草衆瑞表丨丨啟圖靈基戴固頃歲以來禎應四塞)訪歷(江淹知己)
(賦採圖辨緯遊璣丨丨)皇歷(北齊郊廟歌且萬且億丨丨惟永)家歷(北齊饗廟歌國圖日鏡丨丨天長)蒼歷
(薛道衡高祖文皇帝頌丨丨將盡率土糜沸)啟歷(薛道衡高祖文皇帝頌玄精丨丨發迹幽方)命歷(唐德宗西平王)
(李晟東渭橋紀功碑序非丨丨所歸不得生良弼非君臣相契不能集大勲張說開元正歷握乾符頌序生數五百成數千年丨丨)
(有歸此其大較)僊歷(王勃乾元殿頌序排紫微而立極宸儀冠明后之三俯黃道而披軒丨丨用乾元之九)黃歷(盧照)
(隣中和樂章炎圖喪寳丨丨開璿祖武𩔖帝宗文配天)刑歷(岑文本擬劇秦美新湯武以干戈而稱盡美成康以丨丨而表)
(成功)開歷(李嶠皇太子加相王封邑表握河丨丨截海凝圖陸游詩丨丨揆日時汲井滌瓮盎)齊歷(張說贈吏部尚書蕭)
(公碑銘天命丨丨河圖梁紀)短歷(獨孤及為元相公祭嚴尚書文昔公先中書以道銷讒勝不踐衮職公復算屈丨丨卒無)
(相印蒼生孤望前後同悲劉禹錫為杜司徒慰義陽公主薨表方期作範壼闈長榮邸第豈意遘兹丨丨奄謝昌辰)配歷(韋模)
(當朱草合朔賦於靈草以丨丨冠古今而為大)祚歷(趙宗儒唐順宗哀冊文丨丨攸歸天保斯定)龍歷(趙伯勵出師賦)
(鳳符以謳歌而適丨丨以揖讓而躋)看歷(劉長卿詩建寅廻北斗丨丨占春風)祥歷(關搆日載中賦考丨丨于休明議天)
(心之叶贊)學歷(陸龜蒙幽居賦序窮年丨丨不遇白猿隔日伏痁未擒黃鷁)慶歷(石介丨丨聖德頌序臣官于太學領)
(博士職歌詩讚頌乃其職業輒作聖德頌一首孔武仲詩康定丨丨披羣英公為布衣歌太平李覯詩時當丨丨初𨕖舉實多士陸)
(游詩丨丨嘉祐間人才于斯盛楊萬里詩建隆家業大于天丨丨春風一萬年劉克莊詩向來曾上丨丨頌老去甘為元祐人)壽
歷(范鎮大報天賦太室之聲蔓延于丨丨覆盂之安盤固于宗社)檢歷(楊萬里社日詩愁邊節裏兩相關茶罷呼兒丨丨看)
臺歷(劉克莊詩新年丨丨無人寄且就村翁壁上看)花歷(程羽文丨丨序丨有開落凉燠不可無丨秘集月令頗與時舛)
(今更輯之以代挈壺之位數白記紅誰謂山中無歷日也)餘歷(虞集續詠貧士詩呼兒檢丨丨記日待春風)當歷(戴表)
(元秋盡詩骨警如醫知冷熱詩多丨丨記晴隂)
顓頊歷(史記張蒼傳贊張蒼文學律歷為漢名相而絀賈生公孫臣等言正朔服色事而不遵明用秦之丨丨丨何哉漢書)
(藝文志丨丨丨二十一卷洪範五行傳五家之歷多疎闊惟丨丨丨為微近故張蒼用丨丨丨)土德歷(史記任敖傳文帝召)
(公孫臣以為博士草丨丨之丨)五家歷(漢書藝文志黃帝丨丨丨三十三卷按史記正義注丨丨謂黃帝顓頊夏殷周之丨)
新年歷(後漢書百官志太史令一人六百石本注曰掌天時星歷凡歲將終奏丨丨丨)四分歷(後漢書律歷志蔡邕)
(議元和二年制書曰改行四分以遵于堯以順孔聖奉天之文是始用丨丨丨庚申元之詔也晉書律歷志劉氏在蜀仍漢丨丨丨)
(張友正黃鍾管賦將啟丨丨之丨潛運三重之室)景初歷(魏志明帝紀景初元年有司奏以為魏得地統宜以建丑之月)
(為正改太和歷曰丨丨丨晉書武帝紀改丨丨丨為太始歷)太和歷(見上)乾象歷(吳志闞澤傳澤著丨丨丨以正)
(時日晉書律歷志吳中書令闞澤受劉洪乾象法于徐岳以制儀象及論故孫氏用丨丨丨又漢劉洪作乾象法依易立數遁行相)
(號潛處相求名為丨丨丨按袁山松後漢書劉洪善算當世無偶與蔡邕共述律歷記考驗天官及造乾象術十餘年考騐日月與)
(象相應皆傳于世中論會稽都尉劉洪更造丨丨丨以追日月星辰之行考之天文于今為密)泰始歷(晉書武帝紀泰始元)
(年改景初歷為丨丨丨臘以酉社以丑)黃初歷(晉書律歷志魏文帝黃初中造丨丨丨以四千八百八十三為紀法千二)
(百五十為斗分)三正歷(晉書律歷志劉子駿造丨丨丨以修春秋日蝕有甲乙者三十四而丨丨丨惟得一蝕比諸家既最)
(疎又六千餘歲輙益一日凡歲當累日為次而故益之此不可行之甚者)乾度歷(晉書律歷志咸寧中善笇者李修卜顯依)
(論體為術名丨丨丨表上朝延杜預春秋長歷論尚書及史官以乾度與太始歷參校古今記注丨丨丨殊勝今其術具存)七
家歷(晉書律歷志杜預以為以丨丨之丨考古今交會信無其驗皆由斗分疏之所致也宋史律歷志李業興以來迄于麟德)
(凡丨丨丨皆以雞始乳為立春初候東風解凍為次其餘以次承之與周書相較二十餘日舛訛益甚)永初歷(南史宋武)
(帝紀改晉泰始歷為丨丨丨社以子臘以辰)建元歷(南史齊高帝紀帝改元嘉歷為丨丨丨)元嘉歷(南史何承)
(天傳承天改定丨丨丨改漏刻用二十五箭皆從之隋書律歷志梁初因齊用宋丨丨丨又百濟傳行宋丨丨丨以建寅月為歲首)
正光歷(魏書肅宗紀詔曰今大正斯始陽煦將開品物初萌宜變耳目便可班宣内外號曰丨丨丨)張賓歷(隋書)
(律歷志開皇四年乃改用丨丨丨十七年復行張胄玄歷)天保歷(隋書律歷志後齊文宣受禪命散騎侍郎宋景業叶圖䜟)
(造丨丨丨北史宋景業傳景業明周易為隂陽緯候之學兼明歷數天保初封長城縣子受詔撰丨丨丨李廣為之序)天和
歷(隋書律歷志周武帝時甄鸞造丨丨丨)靈憲歷(北史信都芳傳私撰歷書名曰丨丨丨算日頻大頻小食必以朔證)
(據甚甄明每云何承天亦為此法而不能精靈憲若成當百代無異議者)戊寅歷(唐書歷志高祖將治新歷東都道士傅仁)
(均善推步之學太史令庾儉丞傅奕薦之詔仁均與儉等參議合受命歲名為丨丨元丨唐六典司歷掌國之歷法以頒于四方有)
(丨丨丨麟德歷神龍歷大衍歷)七曜歷(唐書藝文志吳伯善陳丨丨丨五卷按通志七曜日月歲星熒惑填星太白長星也)
(杜甫詩坐知丨丨丨手畫三軍勢)欽天歷(五代史王朴傳王朴為人明敏多才智隂陽律歷之法莫不通曉乃削去近世)
(流俗之學以周變率策之數步日月五星為丨丨丨宋史王處訥傳世宗以舊歷差舛俾處訥詳定歷成未上會樞密使王朴作丨)
(丨丨以獻頗為精密處訥私謂朴曰此歷且可用不久即差矣因指以示朴朴深然之)符天歷(五代史司天考唐建中時)
(術者曹士蔿始變古法以顯慶五年為上元雨水為歲首號丨丨丨然祗行于民間而馬重績乃用以為法遂施于朝廷賜號調元)
(歷)調元歷(見上)乾元歷(宋史律歷志太平興國間吳昭素徐瑩董昭吉等各獻新歷惟昭素歷氣朔稍均可以行)
(用又詔元象宗等精加詳定言昭素歷考騐無差可以施之永久遂賜號丨丨丨又苖守信傳太平興國中以應天歷小差詔與冬)
(官正吳昭素主簿劉内眞造新歷及成太宗命衛尉少卿元象宗與明律歷者同校定賜號丨丨丨)奉元歷(宋史律歷志李)
(夀言熙寧更用丨丨丨沈括實主其議識者謂括彊辨不許其深于歷也)應天歷(宋史王處訥傳建隆二年以欽天歷謬誤)
(詔處訥别造新歷經三年而成為六卷太祖自製序命為丨丨丨)知微歷(金史歷志司天監趙知微修大明歷時翰林應)
(奉耶律履亦造乙未歷遂命尚書省比較知微履及見行歷之親疎以丨丨丨為親遂用之)授時歷(元史歷志十三年詔)
(中書左丞許衡太子贊善王恂都水少監郭守敬與南北日官陳鼎臣等參改累代歷法復測候日月星辰消息運行之變參同别)
(異酌取中數以為歷本歷成詔賜名曰丨丨丨)萬年歷(元史歷志至元四年西域扎瑪里鼎撰進丨丨丨)樓羅歷
(清異錄劉鋹在國春深令宫人鬭花凌晨開後苑各任採擇少頃勅還宫鎖花門膳訖普集角勝負于殿中宦士抱關宫人出入皆)
(搜懷袖置丨丨丨以騐其姓名)一卷歷(志林子由言有一人死而復生問冥官如何修身可以免罪荅曰子宜置丨丨丨晝)
(之所為夜必記之不可記者是不可言不可作也)日程歷(師友談紀蔣穎叔為江淮發運嘗于所居公署前立一旗曰占)
(風旗使人日候之置籍焉令諸漕綱日程亦各記風之便逆蓋雷雨雪雹霧露等或有不均風則天下皆一每有運至取其丨丨丨)
(以合之責其稽緩者)璿璣歷(江淹遣使廵行詔因丨丨之丨遵三德之運𬗟鑒前哲寤寐永嘆)成康歷(王勃九成)
(宫頌序三十六所帝劉非舜禹之心四十二宫全趙異丨丨之丨)中興歷(宋之問詩運啟丨丨丨時逢外域清)千千
歷(薛稷詩願陪九九辰長奉丨丨丨)司天歷(元稹詩將課丨丨丨先觀近砌蓂)下元歷(常衮中書門下慶雲)
(見表十月良月遠膺盈數之期後天奉天近叶丨丨之丨)無疆歷(常衮中書門下賀太原紫雲見表用彰莫大之孝以嗣丨)
(丨之丨)祥瑞歷(王建詩開閣覆看丨丨丨封名直達薜蘿人)虞卿歷(周必大詩平生名脱丨丨丨歲晚書齊夢)
(得肩)行程歷(楊萬里詩到家失却丨丨丨只撿西歸小集詩)峒山歷(柳貫詩瑶水廵非遠丨丨丨更綿)
野人無歷(陸游鳥啼詩丨丨丨丨日鳥啼知四時)
歴(郎擊切經丨又次也數也近也行也)
韻藻多歴(書殷禮陟配天丨丨年所後漢書張綱傳𨕖遣八使徇行風俗皆耆儒知名丨丨顯位惟綱年少官次最微南)
(史梁武帝紀及授圖籙丨丨歲年制造禮樂敦崇儒雅江左文物之盛獨美于兹又沈文季傳文季雖不學𤼵言必有辭采武帝謂)
(文季曰南士無僕射丨丨年所文季對曰南風不競非復一日白居易授鄭餘慶少傅制出入中外丨丨要重咸有勤績存乎官次)
(又趙弘亮加勲制列名禁籍祗命宫闈丨丨歲時積成勞效)延歴(後漢書崔寔傳夫熊經鳥伸雖丨丨之術非傷寒之理注)
(熊經鳥伸此道引之士養形之人也)履歴(南史庾子輿傳子輿欲為父立佛寺未有定處夢有僧謂曰將修勝業嶺南原即可)
(營造明往丨丨果見標度處所有若人功封氏聞見記朝廷百司諸廳皆有壁記原其作意蓋欲著前政丨丨而發將來健羡焉陶)
(潛還舊居詩丨丨周故居鄰老罕復遺何遜與崔錄事别詩逝將窮丨丨方欲恣逢迎李虞仲授王承休刺史制循其丨丨頗謂優)
(深寵以郡符俾洽條理梅堯臣乞巧賦馳之巧不過多丨丨慮之巧不過多智謀戴復古題吳熙仲雲萍錄詩家在蓬萊海上居出)
(身丨丨一時無)足歴(洪芻遊信州岩洞記此皆余身見而丨丨者也上人多不及知故具列之以俟幽討者考焉宋玉登徒子)
(好色賦大夫曰臣少曾遠遊周覽九土丨丨五都出咸陽熙邯鄲從容鄭衛溱洧之間孔武仲詩丨丨黃州百疊山更無平地只岡)
(巒晁補之詩氣自寡所諧丨乃窮所丨)寂歴(庾信卭竹杖賦㛹娟高節丨丨無心張說詩空山丨丨道心生虛谷迢遥野鳥)
(聲張九齡詩江城何丨丨秋樹亦蕭森李白詩旅情初結緝秋氣方丨丨耿湋詩蕭條旅舘月丨丨曙更籌綦母潛詩丨丨道傍樹)
(曈曨原上霞嚴維宿天竺寺詩居然對我說無我丨丨山深將夜深温庭筠詩臯原丨丨垂禾穗桑竹參差映豆花皮日休上眞觀)
(詩兩廊潔丨丨中殿高巑屼陸龜蒙上元焚修詩執蓋冒花香丨丨侍晨交珮響闌珊韓偓曲江晚思詩雲物隂丨丨竹木寒青蒼)
(孔平仲霽夜詩丨丨簾櫳深夜明睡回清夢戍墻鈴沈與求初寒詩紙窗丨丨風竹嘯古木中夜號空園葉夢得詩泉聲分丨丨草)
(色借廉纖朱松詩鄉關落日蒼茫外樽酒寒花丨丨中陸游詩墟烟丨丨歸村路山色蒼寒釀雪天黃公望詩莫嫌丨丨空山道隔)
(岸丹楓刺眼明僧善住詩野花秋丨丨江草晚凄迷)登歴(王維石門精舍詩再尋畏迷誤明發更丨丨)
盡所歴(李白巫山題壁詩巫山高不窮巴國丨丨丨)
增宰歴(禮記命丨丨卿大夫至于庶民土田之數而賦犧牲以共山林名川之祀注丨丨于周禮為太宰)適歴(春秋)
(季孫意如會晉荀躒于丨丨注丨丨晉地)横歴(戰國策夫蘇秦特窮巷掘門桑戶捲樞之士耳伏軾撙銜丨丨天下庭說諸侯)
(之主杜左右之口天下莫之伉)避歴(史記太史公自序太伯丨丨江蠻是適文武攸興古公王跡)經歴(漢書律歷志隂)
(陽之施化萬物之終始既𩔖旅于律吕又丨丨于日辰而變化之情可見矣又東方朔傳堯舜禹湯文武成康上古之事丨丨數千)
(載尚難言也南史王延之傳延之身居簡素清静寡慾凡所丨丨務存不擾神仙傳馬鳴生臨淄人遇神人受太陽神丹經三卷丨)
(丨九州五百餘年人多識之朱子語𩔖學者敬以直内義以方外不可專要去静處求伊川謂只用敬不用静也是他丨丨多故見)
(得恁地正而不偏劇談錄京國花卉之晨佛宇道觀遊覽者莫不丨丨古辭善哉行丨丨名山芝草飜飜魏文帝詩丨丨萬歲林行)
(行到黎陽楊巨源早春詩馬啼丨丨須行遍鶯語丁寧已怪遲歐陽修盆池詩西江之水何悠哉丨丨灨口險且回程俱馬盲右目)
(詩平生畏途飽丨丨夜半臨深無馭者劉子翬下灘詩停橈念丨丨履地猶旋憒樓鑰遊北山詩何郎鮑叔飽丨丨勝處一一手自)
(編)更歴(漢書馮立傳立為太原太守丨丨五郡所居有迹白虎通五更者何更者更也所丨丨者衆也柳宗元張公誌銘丨)
(丨毗贊顯揚彰徹)周歴(後漢書蔡邕傳邕補侍御史又轉侍書御史遷尚書三月之間丨丨三臺王逸遠遊章句文采秀發)
(遂叙妙思託配仙人俱與遊戲丨丨天地無所不到常袞授裴倩度支郎中制丨丨臺閣綢繆藩鎮休聲異政亦克有終杜牧授裴)
(休禮部尚書制丨丨華顯踐更臺閣處事可法言成文章吳師道遊西山詩欣然肅客道丨丨顧瞻幻怪何神靈)游歴(晉書)
(王獻之傳嘗經吳郡聞顧辟疆有名園先不相識乘平肩輿徑入時辟疆方集賓友而獻之丨丨既畢傍若無人世說宗炳好山水)
(愛遠遊有疾還江陵嘆曰名山恐難遍覩惟當澄懷觀道卧以遊之凡所丨丨皆圖之于室陸游遊廬山東林記神運殿寺極大連)
(日丨丨猶不能徧)仕歴(晉書王湛傳湛字處冲少有識度丨丨秦王文學太子洗馬尚書郎出為汝南内史)涉歴(晉書)
(孔坦傳臣聞經邦建國教學為先率爾責試竊以為疑然宣下以來丨丨三載累遇慶會遂未一試中論道之于人也甚簡且易耳)
(其修之也非若採金攻玉之丨丨艱難也鍾會成侯命婦傳雅好書籍丨丨衆書)歴歴(晉書劉寔傳崇讓論曰時讓則賢智)
(顯出能否之美丨丨相次不可得而亂也搜神記元嘉中有道士徐啟元𨼆居終南山通法術逆知吉凶前世之事丨丨可聞釋名)
(歴□□從耳鼻出丨丨然也夢溪筆談登州海中時有雲氣如宫室臺觀城堞人物車馬冠蓋丨丨可見謂之海市松窗錄長慶中)
(有漁人于秦淮垂機網下深處得古銅鏡可尺餘取視之丨丨盡見五臟六腑錄異記景龍年東京之西四百里官路之地皆如水)
(影人馬樹木行立其上丨丨焉影可俯視月餘乃不見古詩天上何所有丨丨種白榆漢無名氏詩玉衡指孟冬衆星何丨丨傅休)
(奕連珠序欲使丨丨如貫珠易覩而可悅故謂之連珠也何仲誼七夕詩月映水仙車遠渡河丨丨董思恭詠星詩丨丨東井舍昭)
(昭右掖垣張九齡詩歸來說往事丨丨偶心期崔顥詩晴川丨丨漢陽樹芳草萋萋鸚鵡洲李白詩蒼蒼遠樹圍荆門丨丨行舟泛)
(巴水杜甫詩丨丨開元事分明在眼前錢起開元觀詩更憐琪樹下丨丨見遥峯張籍别客詩青山丨丨水悠悠今日相逢明日秋)
(孟郊詩惟予中心鏡不語光丨丨杜牧詩銘心徒丨丨屈指盡悠悠又櫻桃詩遠火微微辨繁星丨丨看蘇軾詩横雲忽飄散翠樹)
(紛丨丨陳師道送蘇迨詩胷中丨丨著千年筆下源源赴百川程俱三峯草堂詩朝來風急凝雲盡丨丨鐘聲過五州劉克莊詩買)
(醪與之酌往事話丨丨元好問夢歸詩青山丨丨鄉園夢黃葉蕭蕭風雨秋袁桷詩天上星辰端丨丨胸中樓閣自層層黃潛詩蒼)
(然衆山出丨丨如雕鎪柳貫詩風籟蕭蕭聽漸起星弧丨丨看初移仇遠詩向來仇池夢丨丨在我目宋褧詩遠道迢迢蝴蝶夢舊)
(遊丨丨鳳凰城)徧歴(南史袁昂傳丨丨三墳備詳六典又陶弘景傳弘景丨丨名山訪尋仙藥玉匱記黃帝破山通道丨丨五)
(岳封青城山為五岳丈人世說補謝康樂尋山陟嶺必造幽峻岩嶂干重莫不丨丨陸游舟中詩高檣健席從今始丨丨三湘與五)
(湖張養浩過長春觀詩須臾丨丨至方丈壺酒盤果羅青紅)踰歴(南史王弘之傳拂衣歸耕丨丨三紀)資歴(南史裴子)
(野傳中書郎范鎮與子野未遇時聞其行業而善焉會遷國子博士乃上表讓之有司以丨丨非次不為通唐書百官志員外郎一)
(人判南曹歲𨕖觧狀則覈籍書丨丨考課為尚書侍郎之貳封氏聞見記𨕖曹補授須存丨丨聞奏之時先具舊官名品于前次書)
(擬官于後張九齡朝集使八道勅課績深者已有除改丨丨淺者更佇良能)早歴(南史庾蓽傳蓽為西楚望族丨丨顯官)
躬歴(南史阮孝緒傳孝緒母有疾合藥須得生人葠舊傳鐘山所出孝緒丨丨幽險累日不逢)綿歴(北史崔仲方傳仲方)
(發丁三萬於朔方靈武築長城東至黃河西拒綏州南至勃出嶺丨丨七百里白居易夏州軍將授侍御史制丨丨年月積成勤勞)
(不加寵榮何勸忠效戴良過營邱詩營邱古齊國丨丨幾千春)累歴(舊唐書崔植傳植潛心經史尤精易象丨丨清要為給事)
(中時稱舉職)閱歴(舊唐書吐蕃傳吐蕃節度論二摩等圍鹽州党項亦發兵以助丨丨三旬刺史李文悦晝夜防拒或潛兵)
(斫營開城出戰衆賊乃退)江歴(汲冡周書紕罽丨丨龍角神龜注丨丨珠名)霡歴(釋名霡霂小雨也言丨丨霑漬如人)
(沐頭惟及其上枝而根不濡也)備歴(南部新書蜀東西川之人互相輕薄西川人言梓州乃我東門草市柳仲郢為東川節度)
(曰吾立朝三十年清華丨丨今日始得為西川作市令聞者皆笑之)廵歴(摭言咸通中新進士集月燈閣為蹙鞠會四面看棚)
(櫛比同年肆覽鄒希回年七十餘榜末及第時同年將欲即席希回堅請更一丨丨或謔之曰彼亦何敢望回)來歴(朱子語𩔖)
(今人多疑周濓溪出于希夷鄭可學曰濂溪書具存如太極圖希夷如何有此說張忠定公嘗云公事有隂陽此說全與濂溪同忠)
(定見希夷蓋亦有丨丨滄浪詩話押韻不必有出處用事不必拘丨丨)敡歴(劇談錄開成中有龍復本者無目每言休咎必)
(中凡有象簡竹笏以手捻之必知官祿年夀永樂蕭相居諫署日詣之授以所持竹笏復本執笏良久置案上曰宰相笏其後蕭相)
(丨丨清途居廊廟俱如復本言蔣伸授李珏揚州節度使制丨丨斯久聲猷益光杜牧授崔璪刑部尚書制德可標凖言成文章丨)
(丨中外道益光顯左思魏都賦優賢著于丨丨匪孽形于親戚)爰歴(小學紺珠蒼頡篇李斯作丨丨篇趙高作博學篇胡母敬)
(作通謂之三蒼)磧歴(司馬相如上林賦陵三&KR0008;之危下丨丨之坻注丨丨不平也坻下坂道也)充歴(蔡邕讓尚書表三月)
(之中丨丨三臺光榮顯著)典歴(陳琳檄文太尉楊彪丨丨二司享國極位)覓歴(夏侯湛獵賦搜陵危險丨丨岡阜)清
歴(左思嬌女詩小字為織素口齒自丨丨)尋歴(趙至與嵇蕃書丨丨曲阻則沉思紆結登高遠眺則山川攸隔)洊歴
(吳均檄江神文貫緯百紀丨丨千春念兹文璧故問水津)遠歴(庾信雲門舞長邱丨丨大電遥源注黃帝母見大電繞北斗樞)
(星感而懷孕生黃帝于夀邱)探歴(駱賓王詩林泉恣丨丨風景暫徘徊)踐歴(蘇頲授陸餘慶大理卿制早回翔于近密)
(久丨丨于中外白居易杜羔贈右僕射制自立朝右藹然素風司諫平刑駮議廉問凡所丨丨不懈于位杜牧授李納觀察使制丨)
(丨清顯昭彰令聞吳師道送徐檢校詩徐卿名世家丨丨振風裁)驟歴(賈至授崔㝢給事中制累昇臺省咸以才遷丨丨藩)
(僚時惟德舉)階歴(常衮授鄭渾員外郎制服我新命用循丨丨又授韋諤給事中制朝之清序多所丨丨參我六典冠于諸)
(曹)勤歴(元稹授薛昌朝絳王傅制典掌衆務丨丨歲時)久歴(錢珝授王遜大理卿制丨丨庶位咸稱有才張珪晉檜詩)
(風霜固丨丨雨露無偏滋)沿歴(李羣玉送魏珪覲省詩颺天與瘴海此去備丨丨)覽歴(李羣玉登楞伽臺詩清遠登高)
(臺晃朗縱丨丨)慣歴(王貞白詩丨丨塞垣險能分部落情黃鎮成詩十載江湖曾丨丨五山風月自相招)跨歴(蘇軾彭祖)
(廟詩丨丨商周看盛衰欲將齒髮鬭龜蛇)深歴(晁補之詩中年謫南方廬阜得丨丨)行歴(陸游詩丨丨茶岡到藥園却從)
(釣瀨入樵村)險歴(傳若金孫伯大山水圖詩河水深蟠地底回層崖丨丨空中上)轉歴(范梈至富屯詩承恩千里出江)
(鄉丨丨三關道路長)捫歴(李洞遊廬山記登天池山望絶頂路險甚丨丨窮澗矯首千岩)季歴(史記周紀太姜生少子丨)
(丨季歴娶太任皆賢婦又生昌有聖瑞)許歴(史記趙奢傳軍士丨丨請以軍事諫趙奢内之大破秦軍賜馬服君以丨丨為)
(國尉)
身親歴(朱子語𩔖果齋李氏謂朱子數千年間世道學術議論文詞之變皆若丨丨丨于其間而耳接目睹焉者)瑟瑟
歴(楊伯嵒乘臆茶之所産陸經載之詳矣獨異美之名未備若蟾背蝦鬚鵲舌蠏眼丨丨丨霏霏靄及鼓浪湧泉琉璃眼碧玉池)
(又皆茶事中天然偶字也)遲遲歴(班固北征賦紛吾去此舊都兮騑丨丨以丨兹)想所歴(潘岳詩望廬思其人入室)
(丨丨丨又杜甫兩過蘇端詩諸家憶所歴一飯跡便掃又牟巘詩歸來夢所歴跳波撼晝眠)著脚歴(韓愈假山詩猶嫌山)
(在眼不得丨丨丨范成大邵陽詩豈知多病身今乃丨丨丨)重吟歴(黃滔送陳樵詩雖得丨丨丨終難任意眠)親扣
歴(王炎和程丞遊清水岩詩何日青鞋丨丨丨細評佳致染松腴)辛勤歴(馬臻詩書劍丨丨丨輕肥少壯便)蔡景
歴(南史丨丨丨傳景歴少俊爽有孝行家貧好學善尺牘工草隸陳武帝素聞其名以書要之景歴對使人答書筆不停輟文無)
(所改帝得書甚加欽賞武帝將討王僧辨召令草檄景歴援筆立成辭義感激事皆稱旨以功封新豐縣子進爵為侯又禇玠傳帝)
(謂中書舍人丨丨丨曰稽隂大邑久無良宰文士之内試思其人景歴進玠帝甚善)
登階不歴(晏子晏子使魯仲尼使弟子往觀子貢反報謂其不知禮晏子退見仲尼仲尼曰夫禮丨丨丨丨上堂不趨授)
(玉不跪夫子反此禮乎)易名為歴(論衡太王以王季之可立故丨丨丨丨歴者適也太伯覺悟之吳越采藥以避王季)
櫪(郎擊切馬丨又丨㯕木名又作歴)
韻藻伏歴(漢書李尋傳馬不丨丨不可以趨道士不素養不可以重國注丨丨謂丨槽丨而秣之也又梅福傳上書曰守)
(職不言没齒身全死之日尸未腐而名滅雖有景公之位丨丨千駟不貪也孫過庭書譜向使竒音在㸑庸聽驚其妙响逸足丨丨)
(凡識知其絶羣則伯喈不足稱伯樂未可尚也李清照打馬圖驥雖丨丨萬里之志常存國正求賢千金之骨不棄魏武帝樂府老)
(驥丨丨志在千里烈士暮年壯心不已梁宣帝愍時賦烽連雲而廻照馬丨丨而悲鳴駱賓王上兖州崔長史啟得使丨丨駑蹇希)
(騏驥而蹀足竄棘翩翾排鴛鸞而刷羽褚遂良詩丨丨丹霞外遮園煥景舒李白詩綠驥本天馬素非丨丨駒杜甫高都護驄馬行)
(雄姿未受丨丨恩猛氣猶思戰場利崔羣祭柳州柳員外文鏌鋣鋒利浮雲可决騏驥逸步飛塵可絶閉匣不用丨丨何施劉隲舊)
(將詩驥老未甘秋丨丨劍閒猶覺夜衝星歐陽修詩一旦老丨丨猶思玉山芻程俱詩一去四十年丨丨久已疲米芾天馬賦誓俛)
(首以畢世未丨丨以興懷張澄輥馬圖詩飛塹乘城力亦優不應丨丨便垂頭而今世上無良樂兀兀黃塵輥得休許有孚詩望洋)
(失所操丨丨今在鞅李存詩萁荄豈異丨丨馬雲漢獨羡高飛鴻鄧文源題梁貢父江行阻風圖詩連檣十日不得發何異駿馬丨)
(丨鷹在韝袁桷鞭馬圖詩駕車困泥途丨丨老歲年)槽歴(見上後漢書馬援傳援為書與隗囂將楊廣曰往時子陽獨欲以王)
(相待而春卿拒之今者歸老更欲低頭與小兒曹共丨丨而食併肩側身于怨家之朝乎韓愈雜說雖有名馬祇辱于奴隸之手駢)
(死于丨丨之間不以千里稱也杜摯詩騏驥馬不試婆娑丨丨間廼賢劉舍人桃花馬歌歸來無心伏丨丨頓轡長鳴思奮力揭傒)
(斯題曹將軍下槽馬詩曹霸畫馬真是馬宛頸相磨丨丨下)共櫪(見上)同櫪(劉勰新論驥之伏也孫陽未賞必與駑駘)
(丨丨)櫨櫪(張衡南都賦其木則檉松楔㮨槾栢杻橿楓柙丨丨帝女之桑)松櫪(韓愈山石詩山紅澗碧紛爛漫時見丨丨)
(皆十圍龔璛題小米雲山詩薄暮米墳丨丨暗扶笻曾與一僧還)
增馬櫪(史記建元以來侯者年表張章之北闕上書寄宿霍氏第舍丨丨間劉勰新論褒離國王侍婢有娠欲殺之婢乃曰)
(氣從天來故有娠及産捐猪圍中豬以氣噓之棄丨丨中馬復噓之卒為夫餘之王史肅河上詩夜風喧丨丨秋露冷鷄棲)背
櫪(隂鏗詩亭嘶丨丨馬檣轉向風烏李嶠詩丨丨嘶班馬分洲呌斷鴻)皂櫪(杜甫詩呼鷹丨丨林逐獸雲雪岡元結詩豈欲)
(丨丨中爭食麵與藖柳宗元詩生平勤丨丨剉秣不告疲方䕫詩置之丨丨中時被芻與秣黃鎮成詩誰能守丨丨不復馳康莊)
故櫪(杜甫詩馬嘶思丨丨歸鳥盡歛翼戴叔倫詩老馬思丨丨窮鱗憶深流吕令則義井賦乃有王國征人奔星驛騎或注情)
(于丨丨或銜悲于遠寄陳與義詩依然還丨丨寂寞壯心休)廢櫪(王建聞故人自征戍回詩爾弟降丨丨爾母縫新裳)滿
櫪(朱慶餘詩空廐欲摧塵丨丨小池初涸草侵沙廼賢劉舍人桃花馬歌君不見西家欵叚三十年青芻丨丨菽滿田)風櫪
(韓愈莎柵詩水溪時咽絶丨丨方軒舉)寒櫪(劉禹錫傷我馬詞丨丨騷騷兮瘁毛蒼涼路聞躞蹀兮巴馬騰驤)槲櫪
(李商𨼆詩高田長丨丨下田長荆榛)青櫪(項斯詩丨丨林深亦有人一渠流水數家分)閒櫪(張蠙詩歡筵每恕嬌娥醉)
(丨丨猶驚戰馬嘶)萬櫪(楊侃皇畿賦廐空丨丨野散千蹄)破櫪(宋无舊内臣家老馬詩病嘶丨丨秋風夜猶憶先朝)
(校獵來)斷櫪(廼賢詩張燈秣駑馬丨丨餘青芻)思櫪(顧瑛詩顧我老為丨丨馬憐君遠作倚樓人)
騏驥櫪(盧綸詩花攢丨丨丨錦絢鳳凰窠)
御定佩文韻府卷一百一之一
