欽定四庫全書
御定佩文韻府卷九十五之五
入聲六月韻五
笏(呼骨切一名手板品官所執釋名丨忽也有事書其上以備忽忘)
韻藻搢笏(禮記端&KR1302;紳丨丨又裨冕丨丨而虎賁之士說劍也穀粱傳陽糓之會桓公委端丨丨而朝諸侯諸侯皆喻乎)
(桓公之志晉書輿服志所謂搢紳之士者丨丨而垂紳帶也唐書禮樂志皇帝元正冬至受羣臣朝賀而會在位者皆再拜丨丨受)
(觶殿上又張九齡傳九齡體弱有醖藉故事公卿皆丨丨于帶而後乘馬九齡獨使人持之因設笏囊自九齡始穆天子傳天子大)
(服冕褘帗帶丨丨夾佩奉璧南面莊子趣舍聲色以柴其内皮弁□冠丨丨紳修以約其外淮南子武王丨丨杖殳以臨朝乂周公)
(股肱周室輔翼成王縱馬華山放牛桃林敗鼓折枹丨丨而朝以寧靜王室鎮撫諸侯庾信象戲賦丨丨當次依辰就席)書笏
(禮記造受命于君前則丨於丨笏畢用也因飾焉唐書王播傳雅善占奏雖數十事未嘗丨于丨記聞錄余公靖奉使入辭丨所奏)
(于丨各用一字為因王融三月三日曲水詩序挈壺宣夜辨氣朔于靈臺丨丨珥彤記言事於仙室蘇軾詩臨分出共語顧子丨之)
(丨王士熙詩牀頭丨丨青雲近忩下殘編白雪多)象笏(禮記史進丨丨書思對命北史周李穆傳李穆密表勸進文帝既受)
(禪穆來朝文帝降坐禮之拜太師子孫雖在襁褓悉拜儀同其一門執丨丨者百餘人貴盛當時無比唐書禮樂志皇太子加元服)
(衮冕金飾丨丨遠游冠緇布冠又車服志丨丨上圓下方六品以竹木上挫下方金飾韓愈送殷員外序朱衣丨丨承命以行李洞)
(詩繫縧輕丨丨馮道詩牛頭偏得賜丨丨更容持黃潛可憐行金魚丨丨供摴蒱紈袴終然愁餓死)置笏(北史周劉行本傳隋)
(文帝踐祚拜諫議大夫上嘗怒一郎于殿前笞之行本進曰此人素清其過又小上不顧行本正當上前曰陛下不以臣不肖令臣)
(在左右臣言若是陛下安得不聽臣言若非當致之于理安得輕臣而不顧臣所言非私因丨丨于地而退上斂容謝之遂原所笞)
(者)奉笏(北史隋張威傳張威遷青州總管頗事産業家奴侵擾百姓坐廢于家後從上祠太山至洛陽上責讓之因問威所)
(執笏安在威頓首曰臣負罪無顔復執謹藏于家上曰可持來威明日丨丨以見上口公雖不遵法度功效實多今還公笏于是復)
(拜洛州刺史宣和畫譜唐貞觀中東蠻謝元湥入朝因命閻立德等圖之其序位之際折旋規矩端簪丨丨之儀與夫鼻飲頭飛人)
(物詭異之狀莫不備該毫末)致笏(唐書褚遂良傳帝將立武昭儀遂良曰陛下必欲改立后者請更擇貴姓昭儀昔事先帝)
(身接帷第今立之奈天下耳目何帝羞默遂良因丨丨殿階叩頭流血曰還陛下此笏丐歸田里帝怒命引出武氏從幄後呼曰何)
(不撲殺此獠長孫無忌曰遂良受顧命有罪不加刑)還笏(見上玉海攀輪折檻丨丨挽裾唐彦謙聞褚河南歸葬陽翟詩不聽)
(丨丨諫幾覆綴旒祧)奪笏(唐書叚秀實傳朱泚召秀實計事秀實戎服與源休並語至僭位勃然起執休腕丨其象丨奮而前)
(唾泚面大罵曰狂賊可磔萬叚我豈從汝反邪遂擊之泚舉臂捍笏中顙流血衊面匍匐走)捍笏(見上)良笏(唐書李絳)
(傳承璀討王承宗無功還加開府儀同三司絳奏承璀喪師當抵罪又數論宦官橫肆方鎮進獻等事帝曰卿告朕以人所難言者)
(疾風知勁草卿當之矣遂繇司勲郎中進中書舍人翌日賜金紫親擇丨丨與之)擇笏(見上)擁笏(唐書賈直言傳劉悟)
(辟署義成府悟子從諫貴甚見直言輙衣紫丨丨以兵自衞直言諫悟曰郎少年毋使襲山東態朝服可擅着耶韓愈曹成王碑王)
(遭誣在理念太妃老將驚而戚出則囚服就辨入則丨丨垂魚坦坦施施蘇軾詩不須丨丨強垂魚我視去來皆夢爾)挺笏
(唐書顧少連傳少連舉進士歴吏部侍郎裴延齡方横無敢忤者與少連會田鎬第酒酣少連丨丨曰叚秀實笏擊賊臣今吾笏將)
(擊姦臣奮且前元友直在坐勸解之)故笏(唐書魏謩傳謩為起居舍人帝問卿家書詔頗有存者乎謩對惟丨丨在詔令上送)
墮笏(唐書司空圖傳柳璨希賊臣意誅天下才望詔圖入朝圖陽丨丨趣意野耄璨知無意于世乃聽還)舉笏(唐書韋貫)
(之傳為長安丞或薦之京兆尹李實實丨丨示所記曰此其姓名也素聞其賢願識之而進于上又宋璟傳告滿入朝公卿以次謁)
(通禮意易之等後至促步前璟丨丨却揖唯唯故積怨常欲中傷之后知之得免聞見前錄一日哲宗怒門下侍郎蘇轍蘇門下下)
(殿侍罪范忠宣從容言曰陛下親政之初進退大臣不當如呵叱奴隸哲宗怒少霽罷朝蘇門下丨丨以謝忠宣)袍笏(五代)
(史梁太祖紀元年契丹阿保機使丨丨梅老來又孫德昭傳德昭趣梁兵以西梁太祖頗德其附已太祖郎位以烏銀帶丨丨名馬)
(賜之本事詩内宴羣臣皆歌㢠廻波樂撰詞起舞沈佺期詞曰㢠廻波爾時佺期流向嶺外生歸身名已蒙齒錄丨丨未復牙緋中宗即)
(以緋魚賜之玉海進士賜御詩賜丨丨賜聞喜宴自興國二年始韓愈詩丨丨光參差文天祥詩三生石上結因緣丨丨横斜學米)
(顚)傳笏(唐語林韓臯家三世丨執一丨經祖父所執未嘗輕授于僕人之手歸則别置卧内一榻以示敬)十笏(隋唐)
(嘉話顯慶中王玄策使西域有維摩居士石室以手板縱横量之得丨丨丁鶴年詩雲迷圓澤三生石月冷維摩丨丨房)相笏
(逸史李彦章善丨丨知休咎丨陸遵丨當生子為評事果然)簪笏(劇談錄晉陽令狄惟謙守官清恪屬州境亢陽涉歴春夏)
(略無隂曀晉祠後有山高萬千丈遽令設席焚香丨丨立于其上俄頃甘澤大㴻教坊致語萃丨丨于九門來車書於萬里江總侍)
(宴婁苑湖應制詩朽劣叨榮過丨丨奉周行王勃滕王閣序捨丨丨于百齡奉晨昏于萬里黎逢象魏賦朝百蠻之酋帥集九命之)
(丨丨白居易詩一從丨丨事金貂每借温顔放折腰陸龜蒙詩野鶴聊丨丨朱子和秀野詩獨夜扣星壇清齋且丨丨)
一榻笏(唐書崔琳傳琳長子儼諫議大夫其羣從數十人自興寧里謁大明宮冠蓋騶哄相望每歲時宴于家以丨丨置丨)
(猶重積其上)宰相笏(劇談錄開成中有龍復本者無目善聽聲揣骨凡有象簡竹笏以手捻之必知官禄年數宋祈補闕)
(有盛名搢紳之士翹足期于貴達時蕭相亦居諫署同日詣之授以所持竹笏復本執蕭相笏曰丨丨丨次至宋補闕笏曰長官笏)
(後俱如復本之言)長官笏(見上)
增說笏(禮記見于天子與射無丨丨入太廟丨丨非禮也注言凡吉事無所丨丨也太廟之中唯君當事丨丨也)用笏
(禮記凡有指畫于君前丨丨注因事而有所指畫用手則失容故丨丨也)運笏(禮記侍坐于君子君子欠伸丨丨澤劍首還屨)
(問日之蚤莫雖請退可也)竹笏(禮記大夫以魚須文竹士竹本象可也注大夫士餙丨以為丨不敢與君並用純物也又搢本)
(去珽茶佩十笏也士以丨為丨徐夤詩酒壺棋局似閑人丨丨藍衫老此身杜苟鶴賀顧雲與子弟奏官勅下時年三歲詩戲把藍)
(衫包果子嬌將丨丨惱先生)執笏(儀禮上大夫相見以羔疏凡以摰相見之法唯有新升為臣及聘朝及他國君來主國之)
(臣見皆執摯相見常朝及餘會聚皆丨丨無執摯之禮晉書輿服志古者貴賤皆丨丨其有事則搢之于腰帶北史周宣帝紀大象)
(二年詔内外命媍皆丨丨其拜宗廟及天臺皆俛伏唐書嚴遵美傳歴左軍容使嘗歎曰北司供奉官以胯衫給事今丨丨過矣三)
(國名臣頌崔生高朗折而不撓所以策名魏武丨丨覇朝者蓋以漢主當陽魏后北面者哉洛陽伽藍記臨淮王彧風儀詳審容止)
(可觀金蟬曜首寳玉嗚腰負荷丨丨逶迤複道觀者忘疲莫不歎服酉陽雜爼梁中世已來惟八座尚書丨丨者白筆綴頭以紫紗)
(囊之其餘公卿但執手版鍾會與吳主書丨丨之心載在名策陸機詩適値時來運與爾遊承華丨丨崇賢内振纓層城阿韓愈釋)
(言束帶丨丨立士大夫之行又南海神廟碑五鼓既作牽牛正中公乃盛服丨丨以入即事)古笏(晉書輿服志手版即丨丨)
(尚書令僕射手版頭復有白筆以紫皮裹之名曰笏)玉笏(南史崔祖思傳陛下體唐成儉踵虞為樸寢殿則素木卑構膳器則)
(陶瓢充御瓊簪丨丨碎以為塵珍裘繡服焚之如草洞冥記孟岐清河之逸人年可七百歲語及周初事了然如目前岐時侍周公)
(升壇上岐以手摩成王足周公以丨丨與之岐常寳執)斂笏(南史恩倖傳論任隔疎情殊塗一致權歸近狎異世同揆故環)
(纓丨丨俯仰晨昏瞻幄坐而竦躬陪蘭檻而高盻探求恩色習覩威顔遷蘭變鮑久而彌信劉孝威詩智囊前丨丨端士後垂纓韓)
(翃詩夀陽南渡口丨丨見諸侯)端笏(北史隋柳彧傳楊素恃貴坐柳彧牀彧從外來于階下丨丨整容曰奉敕推公罪素遽下)
(彧據案坐立素於庭前辯詰事狀素由是銜之五代史盧文紀傳諸道進奏官入見文紀據牀丨丨臺吏通名贊拜江淹從建平王)
(遊紀南城詩歛袵依光采丨丨奉仁明王維詩丨丨明光殿歴稔朝雲陛韓翃詩丨丨事龍樓思閒輙告休)題笏(唐書王起)
(傳起以皇太子侍讀兼太常卿禮儀使帝丨詩太子丨以賜)賜笏(五代史唐明宗紀元年八月丁酉以𧰼笏三十二丨百官)
(之無丨者)鞾笏(宋史禮志端平二年劉鋹就擒詔賜襲衣冠帶丨丨器幣鞍馬中華古今注丨丨靴者蓋古西俗之制也笏者)
(記其忽忘之心)帶笏(宋史韓世忠傳授世忠太尉賜丨丨淮南子武王伐紂破之牧野乃去舍露宿以示平易解劍丨丨以示)
(無仇)小笏(宋史楊偉傳遷尚書兵部員外郎同修起居注常秉丨丨以朝知制誥缺中書以偉名進仁宗曰此非秉丨丨者耶)
(遂命知制誥)紳笏(宋史劉伯正傳歴監察御史有事于明堂雷電忽至執事者鮮不離次伯正立殿下丨丨儼然聲色不動)
(帝以大任期之陳造惟安堂賦審吾身之易安顧何賴于丨丨陳𫝊良送鮑清卿教授莆中詩方今朝廷尊丨丨日走趍)服笏
(大戴禮天子御珽諸侯御荼大夫丨丨正民德也)秉笏(春渚紀聞元符已來殿庭朝會及常起居看班舍人必丨丨廵視班)
(列懼有不恭者連聲云端笏立韋應物詩少年不遠任丨丨東西京李洞詩莫辭丨丨隨紅旆)腰笏(圖畫見聞誌吳道子畫鍾)
(馗衣藍衫鞹一足眇一目丨丨巾首而蓬髮以左手捉鬼以右手抉其鬼目筆蹟遒勁實繪事之絶格也孫樵文何易于為益昌令)
(刺史崔朴乘春多從賓客歌酒泛舟出益昌旁索民挽舟易于即自丨丨引舟上下蘇軾詩丨丨不煩何易于韓駒飲酒詩何當酒)
(拍浮恣聽舟摇兀而我方抱鉛上馬自丨丨)瞻笏(老學菴筆記紹興中朝參止磬折遂拜今閤門習義先以笏叩額拜拜皆)
(然謂之丨丨)萬笏(吳中勝記忠烈廟後天平如錦屏入座其峰皆立僧曰此丨丨朝天也)笢笏(馬融長笛賦丨丨抑)
(𨼆行入諸變注手循孔之貎)鞭笏(謝靈運辭禄賦服纓佩于兩官執丨丨于宰蕃)纓笏(顔延之皇太子釋奠會作六官)
(視命九賓相儀丨丨帀序巾卷充銜)整笏(謝朓為明帝讓封宣城公表如其懸旌灞滻刷馬伊穀灑酒望屬車之塵丨丨侍升)
(平之禮庾信鉏麑見趙盾讚趙盾將朝端衣丨丨)冕笏(王融策秀才文丨丨不澄則坐談彌積)迎笏(江淹到功曹參)
(軍詣竟陵公子良箋執羈蘭陳丨丨桂序)上笏(江淹擬袁太尉淑從駕詩和惠頒丨丨恩渥浹下筵)劍笏(韓翃詩中年丨)
(丨在西州又詩上書一見平津侯丨丨斜齊秣陵尉)薦笏(柳宗元論師道書冠禮數百年來不復行有孫昌胤者既成禮明日)
(造朝丨丨言于卿士曰某子冠畢應之者咸憮然京兆尹鄭叔則怫然曳笏却立曰何預我耶蔡襄回□州侍郎啟兹實巖廊之漸)
(允符丨丨之言)曳笏(見上)衫笏(韓愈順宗實錄王叔文與歸登同日賜紫内出丨丨賜登而叔文不霑由此始懼)白
笏(張籍詩丨丨衣衫年少時)動笏(李賀沙路曲帝家玉龍開九關帝前丨丨移南山)魚笏(李賀酒罷張大徹索贈往)
(還誰是龍頭人公主遣秉丨須丨柳貫次王繼學馬伯庸上京詩少宰毡廬初張事從官丨丨正書思)擲笏(李洞詩丨丨南)
(歸去)就笏(鄭谷早入諫院詩玉階春冷未催班暫掃塵衣丨丨眠)借笏(司空圖詩誰憐丨丨趁朝參)正笏(歐陽)
(修畫錦堂記垂紳丨丨不動聲色措天下于泰山之安黃庭堅跋韓康公與潞公書公忠孝篤厚垂紳丨丨凜然有不可犯之色觀)
(其書有鋒芒亦似其為人)典笏(王禹偁將作孔監致仕詩朝請罷來頻丨丨田園歸去只擕琴)植笏(蔡襄郡主李氏墓誌)
(其君舅錢文僖公以代誥命參禁密遂持將相印其族丨丨而通省戸者以百數)文笏(曾鞏傳縣君墓銘𧰼衣華軼我止我)
(行巍冠丨丨我翼我承)兩笏(蘇軾與參寥書要墨納丨丨皆佳品也)拄笏(蘇軾詩朝來丨丨看西山王庭珪詩淵明)
(不喜折腰趨寧作丨丨何易于吳儆詩如𫉬從公時丨丨尚能援筆侑飛觴汪藻詩向侯丨丨意千里肯為俗頭彈上冠袁裒東湖)
(聯句丨丨風騷夐攜壺主客牽貢奎題虞少監小像詩丨丨曾招爽投簪每懼盈)堆笏(陸游跋范臣山家訓吾所謂興者天)
(地鬼神與之鄉人慕之學者尊之是為興不然雖門列戟牀丨丨德弗稱焉何興之有黃伯思跋北齊勘書圖後資暇錄謂茶始于)
(唐崔寧今北齊畫圖已有之則知未必始自唐世亦猶蕭梁已有紫囊丨丨而唐史始于張九齡者同也)抛笏(楊萬里詩丨丨)
(投簪四見秋官情世味兩俱休)遺笏(薩都拉詩東觀紬書何日了中丞丨丨要人傳)投笏(章𢡟詩丨丨遠辭丹鳳闕)一
笏(莊㫤詩萬片綵雲人丨丨)槐笏(舒芬書闕里儀注後今進士巾袍丨丨唐制也)具笏(舒芬書闕里儀注後按儀注有)
(搢笏出笏則是用祭服乃丨丨也)
擊蛇笏(宋史孔道輔傳為寧州軍事推官有蛇出天慶觀眞武殿中一郡以為神州將率官屬往奠拜之欲上其事道輔徑)
(前以笏擊蛇碎其首觀者初驚後莫不歎服郝經楷木杖笏行摩娑東家扣脛杖拂拭囊中丨丨丨)四十笏(老學菴筆記伯)
(祖中大夫好墨成癖李黃門邦直在眞定常寄先左丞以陳贍墨丨丨丨盡以為伯祖夀)光滑笏(元稹詩正面偷勻丨丨丨)
(緩行輕踏皺紋波)秉爺笏(李商𨼆驕兒詩門有長者來造次請先出歸來學客面闔敗丨丨丨)鄭公笏(周必大跋)
(劉貢父家書吾友子和子澄公之從曾孫也樂道嗜學篤行能文寳此數帖非特如丨丨之丨而已要須挺挺有其風烈乃無愧耳)
牀滿笏(楊萬里詩金印如斗丨丨丨富貴何曾膏白骨)水蒼笏(楊萬里詩兩圭丨丨丨雙團點漆璧)金華笏
(楊萬里和主簿叔求潘墨詩鏡面松身紛楚楚丨丨丨樣本陳陳)看山笏(范成大詩請澤丨丨丨)君前笏(范成)
(大詩高懷妙康濟未試丨丨丨)擊姦笏(戴復古詩可磨斫賊劍可倚丨丨丨)
鉞(王伐切本作戉說文大斧也)
韻藻黃鉞(書王左杖丨丨右秉白旄以麾史記周紀武王陳師牧野使師尚父與百夫致師以大卒馳帝紂師紂自燔于)
(火而死武王以丨丨斬紂頭縣大白之旗已而至紂之嬖妾二女二女皆經自殺武王斬以玄鉞縣其頭小白之旗漢書王莽傳司)
(徒尋初發長安宿霸昌廐亡其丨丨魏志曹休傳帝征孫權以休為征東大將軍假丨丨吳志陸遜傳權使鄱陽太守孫魴譎魏大)
(司馬曹休休果舉衆入皖乃召遜假丨丨為大都督逆休晉書景帝紀丨丨未啓鯨鯢竄迹唐書儀衛志符寳郎奉六寳與殿中後)
(部從在丨丨内淮南子武王伐紂渡于孟津陽侯之波逆流而擊武王左操丨丨右秉白旄瞋目而撝之于是風濟而波罷鹽鐵論)
(武王之伐殷也執丨丨誓牧之野天下之士莫不願為之用古今注金斧丨丨也鐵斧玄鉞也三代通用之以斷斬班固典引乘其)
(命賜彤弧丨丨之威用討韋顧黎崇之不恪東京賦戎士介而揚揮戴金鉦而建丨丨陸雲詩丨丨受征錫命頻繁韋莊題淮隂侯)
(廟詩碧幢丨丨舊英威耶律楚材詩翠華來北闕丨丨討南疆)玄鉞(見上盧旦詩春秋嚴筆削凜若執丨丨)秉鉞(詩武)
(王載旆有虔丨丨周禮夏官大司馬若師有功則左執律右丨丨以先愷樂獻于社漢書終軍傳大將軍丨丨單于犇幕驃騎抗節)
(昆邪右袵又敘傳博望杖節收功大夏貳師丨丨身釁邊社淮南子武王執戈丨丨以伐紂勝殷搢笏杖殳以臨朝吳越春秋吳敗)
(齊師于艾陵之上還師臨晉秣馬食士服兵被甲勒馬銜枚出火于造間行而進吳師皆文犀長盾扁諸之劍方陣而行王親丨丨)
(戴旗以陣而立西京賦蚩尤丨丨奮鬛被般東京賦方相丨丨巫覡操茢陳琳檄吳將校文丞相丨丨鷹揚順風烈火元戎啟行未)
(鼓而破謝靈運撰征賦順天行誅司典詳刑樹牙選徒丨丨抗旍徐陵勸進梁元帝表握圖丨丨將在御天庾信師尚父授丹書讚)
(自論丨丨長别垂綸高適詩丨丨知恩重)鈇鉞(禮記不怒而民威于丨丨又諸侯賜弓矢然後征賜丨丨然後殺又樂者先王)
(之所以飾喜也軍旅丨丨者先王之所以飾怒也史記孫子傳孫子以兵法見于吳王闔廬出宫中美女分為二隊以王之寵姬二)
(人為隊長約束既布乃設丨丨即三令五申之魏志武帝紀爰及襄王亦有楚人不供王職又命晉文登為侯伯錫以二輅虎賁丨)
(丨秬鬯弓矢大啟南陽世作盟主晉書天文志參十星一曰參伐一曰大辰一曰天市一曰丨丨韓詩外傳諸侯有德天子錫之一)
(錫車馬再錫衣服三錫虎賁四錫樂器五錫納陛六錫朱戸七錫弓矢八錫丨丨九錫秬鬯高士傳老萊子楚人也妻曰妾聞之可)
(食以酒肉者可隨而鞭箠可擬以官祿者可隨而丨丨郭璞蜜蜂賦誅戮竣乎丨丨招徵速乎羽檄李正封詩藁街陳丨丨桃塞興)
(錢鏄鈇亦作斧左傳楚子執齊慶封負之丨丨以徇于諸侯國語大刑用甲兵其次用丨丨史記殷紀西伯獻洛西之地請除炮烙)
(之刑紂許之賜弓矢丨丨使得征伐為西伯漢書趙充國傳不敢避丨丨之誅昧死陳愚惟陛下省察晉書張駿傳臣專命一方職)
(在丨丨唐書百官志凡將出征告廟授丨丨軍不從令大將專決還日具上其罪宋史天文志丨丨三星在北落師門東芟刈之具)
(也又禮志救日伐鼓衞士五人執五兵之器立鼓外矛處東戟處南丨丨在西稍在北汲冡周書天有命有禍有福人有醜有紼絻)
(有丨丨淮南子劵契束帛刑罰丨丨其于以解難薄矣韓詩外傳楚莊王將興師伐晉告士大夫曰敢諫者死無赦孫叔敖曰懼丨)
(丨之誅而不敢諫其君非忠臣也春秋繁露公侯賢者為州方伯錫丨丨置虎賁百人說苑昔明王有&KR0807;冕以尊賢有丨丨以誅惡)
(韓愈詩今成十餘卷造汴羅丨丨)用鉞(左傳晉侯之弟楊干亂行于曲梁魏絳戮其僕晉侯怒魏絳授僕人書曰君師不武)
(執事不敬罪莫大焉臣懼其死以及楊干無所逃罪不能致訓至于丨丨獨孤及策秀才文孔子丨丨兩觀而魯至于道宓子賤鳴)
(琴單父而民亦自化)杖鉞(漢書五行志把旄丨丨誓士衆抗威武所以征畔逆止暴亂也吳志諸葛恪傳權命恪行酒至張昭)
(前昭先有酒色不肯飲曰此非養老之禮也權曰卿其能令張公辭屈乃當飲之耳恪難昭曰昔師尚父九十秉旄丨丨猶未告老)
(也今軍旅之事將軍在後酒食之事將軍在先何謂不養老也晉書虞預傳承平之世其教先文撥亂之運非武不尅故牧野之戰)
(吕望丨丨淮夷作難召伯專征又張軌傳永嘉初會東羌校尉韓雅殺秦州刺史張輔軌少府司馬楊胤言于軌曰今雅逆命擅殺)
(張輔明公丨丨一方宜懲不恪此亦春秋之義諸侯相滅亡桓公不能救則桓公耻之軌從焉宋史樂志一戎聊丨丨九土盡輸金)
(論衡太師尚父到孟津之上丨丨把旌號其衆異苑武昌樊山間占者云有王氣宣武丨丨西下停武昌令鑿之得一物大如水牛)
(魏武帝述志令奉國威靈丨丨征伐推弱以克彊處小而禽大謝靈運武帝誄丨丨伐鼓赫赫明明儲光羲詩君不見宋公丨丨誄)
(燕後英雄踴躍爭趨走杖一作仗杜甫北征詩丨丨奮忠烈沈珣授韋損鄆州節度使制登壇丨丨訓整為先攬轡登車澄清是切)
章鉞(後漢書李固傳郭亮年始成童遊洛陽左提丨丨右秉鈇鍎)節鉞(魏志袁紹傳袁尚奔中山太祖盡收其輜重得)
(尚印綬丨丨晉書石勒載記琅玡公劉聰召勒為大將軍錄尚書事勒固辭乃止聰乂使人持節署勒大將軍持丨丨都督侍中校)
(尉二州牧公如故增封十郡勒不受唐書百官志衞尉寺卿掌器械文物總武庫武器守宫三署兵器入者皆籍其名數祭祀朝會)
(則供羽儀丨丨金鼓帷帟茵席宋史高宗紀紹興十年詔將佐士卒能立竒功者賞以使相丨丨孔叢子天子當階南面授之丨丨)
(大將受天子乃東向西面而揖之示弗御也摰虞新禮議新禮遣將御臨軒尚書授丨丨古兵書跪而推轂之義也張祜詩鼓角雄)
(都分丨丨蛟龍舊國罷樓船郝經詩肌膏坐銷鑠丨丨漫熒煌)授鉞(吳志陸抗傳易貴隨時傳美觀釁故有夏多罪而殷湯用)
(師紂作淫虐而周武丨丨晦菴題䟦范忠宣公平淡忠恕不欲以智名勇功自見故熙豐間丨丨臨邊數被譙讓東京賦丨丨四七)
(共工是除摯虞新禮議漢魏故事遣將出征符節郎丨丨于朝堂杜甫詩時危未丨丨于沼明堂賦重三台之任乃申命于中階寵)
(五伯之功遂丨丨于東戸李洞上司徒相公詩丨丨已聞諸國靜)麾鉞(南史齊太祖紀三月甲辰宋帝詔進帝位相國總百)
(揆甲寅使以備物典禮進策曰公投袂徇難超然奮發登寅車而戒路執金板而先驅丨丨一臨凶黨冰泮此則霸業之基勤王之)
(始也葉夢得詩胡為濫丨丨坐聽鳴鼓鼙)鐵鉞(宋史天文志參宿十星一曰丨丨主斬刈萬物以助隂氣新序蘇武使匈奴是)
(時使者數降單于使衞律說武武不從于是絶飲食盛暑三日暴武終不屈撓稱曰臣事君猶子事父也子為父死無所恨守節不)
(移雖有丨丨湯鑊之誅而不懼也論衡牛刀割雞舒戟采葵丨丨裁箸盆盎酌巵大小失宜善之者希喻鳬詩清晨丨丨内只獻白)
(雲吟)
增執鉞(書一人冕丨丨立于西堂國語虢公夢在廟有神人面白毛虎爪丨丨立于西阿晉書樂志我皇邁神武丨丨鎮雍)
(凉唐書儀衞志吉獻禮畢樂作至御樓前陳兵仗于旌門外樂工步行兵部尚書介胄丨丨于旌門中路前導恊律郎二人執麾門)
(外分導宋史輿服志黃鉞車左武衞隊正一人在車中丨丨駕兩馬駕士十五人蟹譜其介𩔖拳丁其螯𩔖丨丨夢溪筆談極天下)
(長人之選八人上御前殿則丨丨立于紫宸門下曹植黃初五年令右手執斧左手丨丨傷夷一身之中尚有不可信况于人乎郭)
(璞蓐收讚珥蛇丨丨專司無道徐陵為梁禪陳璽書海口河目聖賢之表既彰握旄丨丨君人之狀斯偉)天鉞(詩干戈戚揚疏)
(傳以戚為斧以揚為鉞鉞大而斧小太公六韜云大柯斧重八斤一名丨丨是鉞大于斧也晉書天文志天槍三星在北斗杓東一)
(曰丨丨天之武備也稗編丨丨所執以威四方伐無道梁簡文帝與魏南荆州刺史李志書皇師外掃丨丨四臨海蕩電飛雲蒸雨)
(合)鏚鉞(左傳王曰襄之二路丨丨秬鬯彤弓虎賁文公受之以有南陽之田蘇軾祭韓獻肅文公將于外丨丨雕戈虔共匪)
(懈)把鉞(史記殷紀湯自丨丨以伐昆吾南史齊高帝紀公丨丨出關凝威江甸正情與皦日同亮明略與秋雲競爽論衡湯)
(舉兵伐桀武王丨丨討紂無巍巍蕩蕩之文而有動兵討伐之名梁元帝高祖武皇帝諡議驃騎丨丨則休屠欵塞大尉抗旌則名)
(王蹷角)大鉞(史記周紀周公旦把丨丨畢公把小鉞以夾武王六韜武王軍中有大柯斧刃廣八寸即今之丨丨也)小
鉞(見上)朱鉞(漢書王莽傳左建丨丨右建金戚)受鉞(漢書王莽傳莽以大保甄邯為大將軍丨丨高廟領天下兵左)
(杖節右把鉞屯城外後漢書宦者傳論續以五侯合謀梁冀丨丨迹因公正恩固主心宋史樂志伐謀參上策丨丨總中堅杜甫詩)
(丨丨親賢往蔣伸授李珏揚州節度使制丨丨孟津宣風列郡鄭畋授武臣邠寧節度使制推轂總戎朝廷之重寄登壇丨丨將帥)
(之殊榮)旄鉞(蜀志後主傳注詔曰諸葛丞相弘毅忠壯忘身憂國先帝託以天下以勖朕躬今授之以丨丨之重付之以專)
(命之權董督元戎共行天伐又諸葛亮傳亮疏曰臣以弱才叨竊非據親秉丨丨以勵三軍宋史張商英傳楊戬除節度使商英曰)
(祖宗之法内侍未聞建丨丨也訖持不下魏明帝樂府將抗丨與丨耀威于彼方𫝊咸贈褚武良詩乃授丨丨宣曜威靈悠悠遐邁)
(東夏于征陸機贈弟士龍詩其錫維何元冕衮衣金石假樂丨丨授威歐陽修撰賜梁適詔寵之丨丨之榮委以蕃宣之寄曾鞏詩)
(堂堂諸公把丨丨碩策神韜困羈紲)金鉞(晉書輿服志次丨丨車駕三中道左右護駕尚書郎并令吏並騎各一人宋史樂志)
(皇祖丕變丨丨俄魔又輿服志晉鹵簿有黃鉞車唐貞觀後加赤質曲壁中設丨丨一老學菴筆記天下神霄皆賜威儀設于殿帳)
(座外從東第二架六物曰絲拂曰旛曰鶴扇二曰丨丨曰如意陸機江陵侯陸公誄丨丨鏡日雲旗降天李白贈張相鎬詩擁旄秉)
(丨丨伐鼔乘朱輪盧綸詩玉筵秋令節丨丨漢元勲高駢詩手持丨丨冷身掛鐵衣寒)駟鉞(晉書輿服志次大鴻臚駕丨丨)
(吏六人)井鉞(晉書天文志青龍三年六月丁未填星犯丨丨)操鉞(淮南子凡國有難君自宫召將詔之將軍受命乃令)
(祝史太卜齋宿三日之太廟鑽靈龜卜吉日以授鼓旗君入廟門西面而立將入廟門趨至堂下北面而立主親丨丨持頭授將軍)
(其柄曰從此上至天者將軍制之復操斧持頭授將軍其柄曰從此下至淵者將軍制之徐鉉詩長擬營巢安大厦忽驚丨丨領中)
(權)錞鉞(淮南子丨丨牢重固植而難恐勢利不能誘死亡不能動此善為充榦者也)有鉞(揚子決不決爾仇不瀾乃)
(後丨丨)鑕鉞(潛夫論聖主明察羣臣竭情稱職有功效者無愛金帛封侯之費其懷姦藏惡别無狀者圖鈇丨丨之決然則)
(良臣可比郡而得也)進鉞(新書古者國有危難君簡賢能而任之齋三日入太廟南面而立將北面太師丨丨于君君持鉞柄)
(以授將曰從此至軍將軍其裁之)旌鉞(湘山野錄杜祁公以宫師致仕于南都時新榜一巍峩者出倅巨藩牙兵寳轡丨丨)
(導從呵擁特盛祁公遇于通衢乘欵叚裘帽暗弊二老卒歛馬側立于旁舉袖障面新貴人恚其立馬而避問從者曰誰乎對曰太)
(師相公又元厚之成童時侍錢塘府君于荆南從學龍安僧舍後二十年以龍圖貳卿帥于府引丨丨訪舊齋搆一巨堂榜曰碧落)
(虞世南書旨述籀文小篆自周秦以來猶或參用或刻于符璽或銘于鼎鐘或書之丨丨鄭璘授安友權安南節度使制伯侯之崇)
(列于藩翰丨丨之寄屬在忠勞)征鉞(廣川題䟦橋太尉碑公祖故臣門人述其言行銘于三鼎勒於丨丨官籍第次書于碑隂)
(蔡邕黃鉞銘馬不帶鈌弓不受彄是用鏤石作兹丨丨蔣伸授鄭涓徐州節度使制爰授丨丨出臨全齊)棨鉞(胡錡耕禄藁擬)
(封田萬頃制云是用陟防渚之齋旄開廣陵之丨丨)戈鉞(李尤函谷關賦命尉臣以執鑰統羣𩔖之所從嚴固守之猛厲操丨)
(丨而普聰)左鉞(曹植武帝誄丨丨右旄威凌伊吕劉長卿詩受辭瞻丨丨扶疾往前旌)奮鉞(曹植王仲宣誄我公丨丨)
(耀威南楚)提鉞(陸雲盛德頌抽鋒咸陽之關丨丨項籍之領痛心自悼不知所裁)誓鉞(謝莊宋孝武帝哀策文丨丨皇)
(郊詔師牧甸)聳鉞(謝莊詩肅旗簡廟律丨丨暢乾靈)潤鉞(梁簡文帝悔賦榮䁥子于阿尹肆貪濁之淫威樹奸黨于)
(宫禁察人主之纖微卒其膏鐵丨丨寘纆逢徽)秘鉞(江淹齊太祖高皇帝誄釁激瓊殿勢崩金闕志乘玄璽圖矯丨丨)弓
鉞(韓愈許國公碑公子公武與公一時俱授丨丨處藩為將疆土相望張耒石鼔文歌桓桓方召執丨丨蕩蕩申韓錫圭爵虞集)
(詩既賦軍實丨丨仍戢)手鉞(柳宗元天對蓐收于西爪虎丨丨尸刑以司慝)符鉞(白居易授李夷簡西川節度使制自)
(總丨丨于漢之南專奉詔條削去弊政)周鉞(李商𨼆會昌一品制集序砥磨丨丨水淬鄭刀)玉鉞(陸龜蒙詩文壇如命)
(將可以持丨丨)齊鉞(歐陽修撰賜張茂實詔自分丨丨屢易名邦黃滔詩寅恭秉丨丨際會開朱邸)將鉞(歐陽修程文簡)
(碑銘乃秉國鈞乃授丨丨蘇轍河東示諭勅師臣之貴爵無復加丨丨之崇恩俾還舊按謂文彦博也曾鞏擬王制比服公圭之寵)
(仍分丨丨之榮)釬鉞(蔡襄七石序盍為砥乎以礪豪曹丨丨之器而使妖面沮屈)兵鉞(董逌石鼔文辯三代之制文德)
(書于彝鼎武事刻于鉦鼓征伐之勲表于丨丨其制度可考)
傷成鉞(史記天官書德成衡觀成潢丨丨丨禍成井)橋公鉞(文心雕龍丨丨之丨吐納典謨)將軍鉞(眺補)
(之王拱辰挽詩已加壇上丨丨丨)
歇(許竭切氣洩也休息也又竭也)
韻藻未歇(左傳城濮之役晉師三日穀文公尚有憂色曰得臣猶在憂丨丨也又詩曰君子屢盟禍是用長今是長亂之)
(道也禍丨丨也北史辛雄傳除度支尚書後以本官兼侍中關西慰勞大使將發言兵起歴年死亡者衆或父或子辛酸丨丨見有)
(耆老請假板職悅生者之意慰死者之魂莊帝從之謝靈運詩首夏猶清和芳草亦丨丨謝朓詩方軫歸與願故山芝丨丨江淹赤)
(虹賦夏蓮始舒春蓀丨丨何遜詩於時春丨丨麥氣始清和李白燭照山水壁畫歌與君對此歡丨丨又登巫山詩歸途行欲□佳)
(趣尚丨丨蘇拯古塞下詩百戰已休兵寒雲愁丨丨李中詩綺羅香丨丨絲竹韻猶遲歐陽修詩少年事事今已去惟有愛詩心丨)
(丨朱子詩桂花幸丨丨去矣從公游)衰歇(南史宋陳太妃傳迎入宫經二年再呼不見幸太后因言于上以賜明帝始有寵一)
(年丨丨以賜李道兒尋又迎還生廢帝李白詩我從秋風來瑶草恐丨丨范浚詩凌霄亟芳華丨丨亦容易)消歇(南史梁孝)
(元帝紀承聖三年城濠中龍騰出煥爛五色竦曜入雲六七小龍相隨飛去羣魚騰躍墜死於陸道龍處為窟若數百斛圖舊大城)
(上常有紫氣至時復丨丨古詩馨香易丨丨繁華會枯槁鮑照詩容華坐丨丨端為誰苦辛庾信詠懷詩壯情已丨丨雄圖不復申)
(陳子昂秋庭萱草詩今來玉墀上丨丨畏秋風李白詩春風玉顔畏丨丨錢起詩禪宫亦丨丨塵世轉堪哀曹鄴詩清晝冷無光蘭)
(膏坐丨丨邵子詩長松挺青葱羣卉入丨丨)芳歇(屈原九章蘋蘅槁而節離兮丨已丨而不比劉鑠詩誰為客行久屢見流)
(丨丨謝朓詩無論君不歸君歸丨菲丨顔延之詩非怨杼軸勞但念丨菲丨沈約江籬生幽渚詩葉飄儲胥右丨丨露寒東駱賓王)
(詩故園桃李尚有餘春來勿使丨菲丨陳子昂詩但恨紅丨丨彫傷感所思張九齡詩欲贈幽丨丨行悲舊賞移王維詩隨意春丨)
(丨王孫自可留李白遊台越作不知青春度但怪綠丨丨元好問賦瓶中玉簪詩畏景衆丨丨仙葩此夷猶)休歇(蔡琰胡笳)
(十八拍夢中執手兮一喜一悲覺後痛吾心兮無丨丨時崔顥詩直言榮華未丨丨不覺山崩海將竭李白詩飛霜早淅瀝綠豔空)
(丨丨鄒浩詩倦客惟貪早丨丨不知匏繫未成歸葉適詩吟中得眼萬象通浪吹狂歌總丨丨)雨歇(庾信司馬裔神道碑烟沉)
(冰井丨丨雲門又奉報趙王詩丨丨殘虹斷雲歸一雁征柳𧦬詩欲知暮丨丨當觀飛旆輕虞世南詩丨丨連峰翠烟開竟野通王)
(維送神歌倏雲收兮丨丨山青青兮水潺湲李白曉晴詩野凉疎丨丨祖詠家園夜坐詩前階微丨丨開戸散窺林韋應物詩丨丨)
(林光變塘綠鳥聲幽又郊園夏丨丨閒院綠隂生韓翊詩更說毬場新丨丨王孫今日定相邀白居易詩可憐丨丨東風定萬樹千)
(條各自垂劉滄詩雲低遠塞鳴寒雁丨丨空山噪暮蟬于鄴詩風吹殘丨丨雲去有烟霞李中詩離京梅丨丨到邑早蟬秋梅堯臣)
(詩丨丨吏人稀知君獨吟苦陳與義詩貪看丨丨前峰變不覺斟時已十分倪瓚池蓮詩雲隂花房歛丨丨芳氣度)
春愛歇(吳少微詩君王丨丨丨枕席凉生風)
喫茶珍重歇(傳燈錄百丈恒和尚有時上堂衆纔集或云丨丨或云丨丨或云丨便下堂衆罔測百丈頌云百丈有三)
(訣丨丨丨丨丨直下便承當敢保君未徹古禪師云第一句是賊身也露一句是賍物出來三四句抱賍斷事也)
增寒歇(左傳丨丨疏傳意言若可重温使熱亦可歇之使寒故言丨丨不訓寒為歇也劉孝威東西門行廣津丨欲丨聯檣)
(密纜收)不歇(晉書賈充傳西域有貢竒香一著人則經月丨丨博物志漢武帝時弱水西國有人來獻香者長安中百里咸)
(聞香氣芳積九十餘日香猶丨丨貴耳集周宗聖長興人詩高遠愛作選格有梅詩曰一日拂人衣三歲香丨丨王逸窮劫曲吳軍)
(雖去怖丨丨願王更𨼆撫忠節北山移文林慙無盡澗愧丨丨沈約和竟陵王遊仙詩青鳥去復還高唐雲丨丨高適詩江漢流丨)
(丨李白詩好道心丨丨又青春幾何時黃鳥鳴丨丨乂天香生虛空天樂鳴丨丨劉禹錫馬嵬行傳看千萬眼縷絶香丨丨楊萬里)
(苦吟詩鴈聲寒死呌丨丨蟻膝凍僵行復休)神歇(老子丨無以靈將恐丨谷無以盈將恐竭劇秦美新丨丨靈繹海水羣飛)
有歇(管子原泉有竭鬼神丨丨守物之終始身不竭此謂源究顔延之陶徵士誄身才非實榮聲丨丨)自歇(風俗通汝)
(南汝陽彭氏墓路頭立一石人有客調之石人能治病轉相告語頭痛者摩石人頭腹痛者摩石人腹病自愈者因言得其福力號)
(曰賢士數年丨丨)憩歇(搜神記王子珍往定州邊孝先處習業於路旁樹隂丨丨續冇一鬼化為生人後來同與子珍丨丨)
(子珍不疑也)難歇(嵇康答難養生論眞香丨丨和氣充盈澡雪五藏疏徹開明鮑照觀漏賦景有墜而易昏憂無方而丨丨)
(張正見哀桃賦紛芳丨丨照曜無儔舒若霞光欲起散似電彩將收宋之問明河篇鴈飛螢度愁丨丨)將歇(琴賦於是曲引)
(向闌衆音丨丨李白擣衣篇樓上春風日丨丨獨孤及詩愁看郡内花丨丨忍過山中月屢圓)易歇(傳休奕詩常恐物微丨丨)
(一朝見棄遺忘李百藥笙賦懼管聲之丨丨恐君愛之難終)厭歇(謝靈運詩悟對無丨丨丘巨源詠七寳畫團扇詩丨丨何)
(足道敬哉先後晨)耗歇(顔延之自陳表㥏冒愆非簡息干黷丨丨難支質用有限)歡歇(顔延之詩豫往誠丨丨悲來非)
(樂闋)夜歇(舞鶴賦氛昏丨丨景物澄廓星翻漢迴曉月將落)無歇(謝惠連詩趨途遠有期念離情丨丨頭陀寺碑棲遑)
(大千無為之寂不撓焚燎堅林不盡之靈丨丨劉潛闔怨詩永巷愁丨丨應門閉有時)零歇(鮑照芙蓉賦雖凌羣以擅竒終)
(從歲而丨丨)薰歇(蕪城賦丨丨燼滅光沉響絶陳山甫漢武帝重見李夫人賦櫌櫌紛紛意眞靈之如在丨丨燼滅竟荒塵)
(之不留)盈歇(鮑照君子有所思行年貎不可留身意會丨丨)希歇(鮑照荅客詩聲交稍丨丨此意更堅滋)梅歇
(鮑照詩丨丨春欲罷期渡往不還)氣歇(蕭子顯詩丨丨連松遠雲昇秋野平)草歇(謝朓遊山詩無言蕙丨丨留垣芳可)
(搴梁簡文帝詩丨丨鶗鳴初蟬思花落後虞世基詩蘭枯芳丨丨槐古憶前秋杜甫詩幾年春丨丨今日暮途窮韓翃詩過淮芳丨)
(丨千里又東歸鄭谷越鳥詩梅雨滿江春丨丨一聲聲在荔枝枝曾鞏詩秋光已逼花丨丨寒氣况乘岩谷深)情歇(謝朓鏡臺)
(詩玉顔徒自見常畏君丨丨徐陵詩鏡久自逾明人久丨逾丨徐湛詩不意恩丨丨偏將衰草同)火歇(梁元帝臨秋賦丨丨)
(兮秋氣生風起兮秋潦清)晝歌(陸倕誌法師墓銘慧雲丨丨慈燈夜昏)露歇(江總南越木槿賦雨來翠潤丨丨紅燥)
霧歇(李巨仁釣竿篇潭迥風來易川長丨丨難李白翫月逹天門詩日出宿丨丨李華木蘭賦靈山丨丨藹藹林樾吕令則義)
(井賦入夜雲開涵長河之短直向晨丨丨映大天之小圓王起蜃樓賦丨丨烟銷雲歸月朗)霜歇(駱賓王詩丨丨蘭猶敗風)
(多木屢槯)榮歇(陳子昂修竹篇春木冇丨丨此節無凋零)過歇(王維詩荆扉但洒掃乘閑當丨丨)鶯歇(韋應物詩)
(沉沉水容綠寂寂流丨丨令狐楚詩小院丨歌丨長門蝶舞多)凋歇(李白詩自倚顔如花寧知有丨丨)風歇(李白遊泰)
(山詩夜静松丨丨王起墨池賦蘋丨已丨桂月初臨)興歇(李白日出入行誰揮鞭榮驅四運萬物丨丨皆自然王冷然初月賦)
(既與物而盈偃亦隨時而丨丨)暮歇(孟雲卿詩晨登南園上丨丨清蟬悲)中歇(獨孤及夢遠遊賦循玉虛以下降濟銀河)
(以丨丨)坐歇(皇甫冉詩丨丨青松晚行吟白日長)人歇(劉禹錫詩馬嘶古道行丨丨麥秀空城野雉飛温庭筠詩波上)
(馬嘶看棹去柳邊丨丨待船歸)暫歇(白居易詩丨丨亦吟詩張耒詩長隄隘舟車上下無丨丨)潛歇(白居易醉吟詩嬴女)
(偷乘鸞去時洞中丨丨弄瓊枝)豔歇(喬彝幽蘭賦丨丨紅暗莖萎紫折)炎歇(魏歸仁宴居賦夏盡丨丨秋至凉初劉鑠)
(詩秋動清風扇火移丨氣丨)蕙歇(張何早秋望海上五色雲賦覯蘭凋而丨丨傷夏卷而秋舒)鼓歇(盧肇柘枝賦詞)
(方重陳丨亦再丨)屏歇(杜牧題茶山詩僧休傳紫閣丨丨寫天台)蟲歇(温庭筠詠曉詩丨丨紗忩静鴉散碧梧寒)累
歇(于鵠詩丨丨日已沒始到茅堂邊)歌歇(于武陵詩丨丨雲初散簷空燕尚存王遒綠珠詩大抵花顔最怕秋南家丨丨)
(北家愁)數歇(于武陵夜尋僧不遇詩丨丨度烟水漸非塵俗間)啼歇(曹松詩遊子馬前芳草合鷓鴣丨丨又南飛謝)
(翺鳥栖曲吳宫草深四五月破楚門開烏丨丨)馬歇(吳融詩已得静居從丨丨不堪行色被蟬催)野歇(皮日休詩丨丨)
(遇松蓋)行歇(陸龜蒙掇野蔬詩丨丨每依鵶舅影挑頻時見鼠姑心)程歇(杜荀鶴秋日泊浦江詩一帆丨丨九秋時)
(漠漠蘆花拂浪飛)香歇(歐陽修詩寳奩丨丨掩鉛華郝經野菊詩不謂無人看便使幽丨丨)徂歇(秦觀詩歡娛易丨丨)
(轉盼如飛翰)小歇(楊萬里詩脚根倦時且丨丨山色佳時湏細看)黃歇(戰國策楚人有丨丨游學博聞襄王以為辯故)
(使於秦說昭王史記春申君傳春申君者楚人也名歇姓黃氏考烈王元年以丨丨為相封為春申君張華遊俠篇丨丨北適秦太)
(子還入荆美哉遊俠士何以尚四卿)趙歇(史記張耳傳客有說張耳曰兩君羈旅而欲附趙難獨立立趙後扶以義可就功乃)
(求得丨丨立為趙王)戴歇(韓非子荆王欲宦諸公子于四隣丨丨曰不可宦公子于四隣四隣必重之重則必為所重之國黨)
(則是教子于外市也)
奄然歇(南史宋殷淑儀傳淑儀薨追贈貴妃乃立别廟于都下時有巫者能見鬼說帝言貴妃可致帝大喜令召之有少頃)
(果于帷中見形如平生帝欲與之言默然不對將執手丨丨便丨)車輪歇(嫏嬛記姚月華寄楊達詞丨丨兮可丨妾心兮)
(焉伸)恩光歇(漢鐃歌所歎丨丨丨不得久聮翩)何時歇(蔡琰胡笳十八拍城頭烽火不曾滅疆場征戰丨丨丨劉)
(禹錫詩銅壺漏水丨丨丨如此相摧即老翁劉駕詩中天有高閣圖畫丨丨丨)鼔鐘歇(陸機鞠歌行朝雲升應龍攀乘風遠)
(遊騰雲端丨丨丨豈自歡急弦高張思和彈)芳時歇(翔風怨詩坐見丨丨丨憔悴空自嗤)妙華歇(鮑照詩三五容)
(色滿四五丨丨丨)將焉歇(月賦臨風歎兮丨丨丨川路長兮不可越)壯心歇(沈約却出東西門行樂去哀境滿悲)
(來丨丨丨)高浪歇(徐陵詠日華詩時從丨丨丨乍逐細波移)壯士歇(王褒贈周處士詩丨丨與時丨生平隨事闌)
芳蕪歇(庾信對燭賦晚星沒丨丨丨還持炤夜遊詎減西園月)蓮臉歇(薛道衡昭君辭自知丨丨丨羞看菱鏡明)
紅粉歇(虞世南怨歌行鏡前丨丨丨階上綠苔侵又李嶠倡婦行紅肗樓上歇白髮隴頭新)精華歇(李百藥魏都詩)
(炎運丨丨丨清都寳命開)朝暝歇(徐彦伯芳樹歌芳樹落花丨丨丨)紫莖歇(楊炯幽蘭賦鴻歸燕去丨丨丨露往)
(霜來綠葉枯)滋華歇(駱賓王詩坐歎丨丨丨思君誰為言)九春歇(鄭孺華詩芳寧丨丨丨薰豈十年無)紅顔
歇(張說詩丨丨渡嶺丨白首對秋衰武元衡詩杯中壯志丨丨丨林下秋聲絳葉翻)渡頭歇(孟浩然詩時見歸村人沙)
(行丨丨丨)芳歲歇(李白寄從弟詩懷君丨丨丨庭樹落紅滋)覇氣歇(杜甫詩丨丨西南丨雄圖歴數屯)盤渦
歇(杜甫詩試待丨丨丨方期解纜初)風雷歇(盧綸詩雲白丨丨丨林清洞穴稀)裁縫歇(王諲閨情日暮丨丨)
(丨深嫌氣力微)猿呌歇(韓愈詩鷓鴣鉤輈丨丨丨杳杳深谷攢青楓)雜英歇(白居易詩春盡丨丨丨夏初芳草深)
宿酲歇(竇常蕪城秋夕詩丨丨因夜丨佳句得愁新)蘭膏歇(李賀傷心行鐙青丨丨丨落照飛蛾舞)蘭若
歇(李德裕牡丹賦念丨丨之方丨歎桃李之隂成)華容歇(李賀秋凉詩披書古芸馥恨唱丨丨丨)鳳聲歇(張祐)
(詩丨丨初丨翅齊張)寒威歇(王珪捧日賦春景初動丨丨始丨)垓壒歇(趙蕃月中桂樹賦丨丨初丨關山正秋)
子規歇(温庭筠詩月落丨丨丨滿庭山杏花)浴烏歇(温庭筠詩枝低丨丨丨根靜懸泉落)池上歇(温庭筠詩)
(夜深丨丨丨龍入古潭中)秋霖歇(李中詩園林月白丨丨丨一夜泉聲似故山)聲價歇(李洞贈李將軍充襄陽制)
(置詩從此浩然丨丨丨武中還有李襄陽)暗蛩歇(崔塗詩丨丨侵語丨疎磬入吟清)雷電歇(張喬詩夜雨丨丨丨)
(春江蛟蜃腥)杵聲歇(于濆詩城上更聲發城下丨丨丨)䨇鶴歇(鄭谷詩孤島雖留丨丨丨五雲爭放二龍閑)
存想歇(皮日休詩深夜寂寥丨丨丨月天時下草堂來)拍茶歇(皮日休詩乃翁研茗後中婦丨丨丨)天共歇
(張詠詩名好已期丨丨丨性緣翻與世無親)氣藹歇(曾鞏詩最宜北城望正値丨丨丨)旦夕歇(李覯聞女瘧疾)
(詩行當悉追捕汝苦丨丨丨)解鞍歇(張耒詩歸來丨丨丨新月如破璧)滴還歇(陳師道詩凍水丨丨丨風簾掩)
(復開)秋聲歇(陳與義詩洞庭葉稀丨丨丨)開復歇(朱松詩月行晦朔周一再丨丨丨)炊桂歇(楊萬里詩)
(鼻觀温芳丨丨丨齒根熟軟剝胎餘)中宵歇(楊萬里詩雨到丨丨丨心知逗曉晴)放渠歇(楊萬里詩問君何時丨丨)
(丨短檠青燈明復滅)落還歇(范成大詩冷雲去仍來凍雨丨丨丨)梵唄歇(道潛詩禪庭丨丨丨軟語同逶迤)暑
威歇(張養浩寄吕叔泰詩隆隆丨丨丨稍稍秋意深)午烟歇(周權詩茶香入座丨丨丨花影壓簾春畫閒)
數步一歇(李覯詩丨丨則丨丨長吁乃能起)
發(方伐切丨起乂舒也明也舉也闋也揚也說文射丨也)
韻藻時發(易象曰含章可貞以丨丨也晉書江統傳丨丨聖令宣揚德音)明發(詩丨丨不寐有懷二人疏從明而至)
(夜則地闇至旦而明則地開發陸機詩丨丨遺安寐晤言涕交纓陸雲詩丨丨有想如結予心宋南平王鑠詩結思想伊人沈憂懷)
(丨丨沈約却出東西門行摇裝非短晨還歌豈丨丨)一發(詩彼茁者葭丨丨五豝史記楚世家王請繳蘭臺飲馬西河定魏大)
(梁此丨丨之樂也北遊目於燕之遼東而南登望於越之會稽此再發之樂也後漢書陳忠傳自今彊盜為上官若他郡縣所糺覺)
(丨丨部吏皆正法尉貶秩一等令長三月奉贖罪二發尉免官令長貶秩一等三發以上令長免官)再發(見上)二發(見上)
三發(見上)雷發(禮記是月也日夜分丨乃丨聲又新語星不晝見日不夜照丨不冬丨霜不夏降春秋繁露王者能治則)
(義立義立則秋氣得秋失政則春天風不改丨不丨又英雄記強弩丨丨所中必倒)不發(左傳縣門丨丨楚言而出論語不悱)
(丨丨孟子君子引而丨丨躍如也史記李將軍傳其射見敵急非在數十步之内度不中丨丨發即應弦而倒漢書趙廣漢傳吏民)
(相告訐廣漢得以為耳目盜賊以故丨丨發又輒得臺切治理威名流聞謝靈運詩川后時安流天吳靜丨丨韓愈詩還有小園桃)
(李在留花丨丨待郎歸)興發(孟子於是始丨丨補不足興又去聲李白廬山詩好為廬山謠丨因廬山丨)騶發(漢書)
(晁錯傳材官丨丨矢道同的注騶矢之善者)大發(漢書常惠傳烏孫公主上書言車師與匈奴為一共侵烏孫唯天子救之)
(于是漢丨丨十五萬騎五將軍分道出以惠為校尉持節護烏孫兵又賈捐之傳元帝初元元年珠崖又反發兵擊之諸縣更叛連)
(年不定上與有司議丨丨軍捐之建議以為不當擊)風發(魏志管輅傳輅至列人典農王弘直許有飄風高三尺餘從申上來)
(輅曰東方當有馬吏至恐父哭子明日吏到直子果亡直問故曰其日乙卯長子之候木落于申申破寅死喪之候日加午而丨丨)
(馬之候離為文章吏之候論衡天地之氣尤疾速者飄風也飄丨之丨不能終一日曹植節遊賦凱丨丨而時烏讙微波動而水虫)
(鳴潘岳相風賦廣莫興而習坎飄丨丨而遡離)華發(晉書五行志元帝太興四年王敦在武昌鈴下儀仗生華如蓮耳五六日)
(而萎落此木失其性干寳以為狂華生枯木又在鈴閣之間言威儀之富榮華之盛皆如狂丨之丨不可久也庾肩吾詩石鏡菱丨)
(丨桐門琴曲愁庾信詩明鏡圓丨丨空房故怨多劉孝威詩葉舒非漸大丨丨是初開曹組艮嶽賦鳥啼丨丨則春容淡蕩霜降木)
(脱則石角崚嶒韓愈詩洛陽城外清明節百花寥落梨丨丨張祐詩水丨秋始丨風竹夏長清又題蘇小小墓詩臉濃丨自丨眉恨)
(柳長深于武陵勸酒詩丨丨多風雨人生足别離杜荀鶴經廢宅詩蘇斑題字壁丨丨帶巢枝梅堯臣詩衣霑寒食雨丨丨故宫墻)
(戴復古詩何處桂丨丨秋風昨夜香)善發(晉書王戎傳戎為人短小任率不修威儀丨丨談端賞其要會)徵發(北史魏宣)
(武帝紀詔諸州蠲停徭役不得横有丨丨新序宓子賤為單父宰魯君命有司無得丨丨單父單父之化大治韓愈論淮西事宜狀)
(召募兵數既足加之教練諸道客軍一切可罷比之丨丨遠人利害懸隔)濬發(書譜假令運用未周尚虧功于秘奥而波瀾之)
(際已丨丨于靈臺必能旁通點畫之情博究始終之理沈約齊安陸昭王碑爰始濯纓清猷丨丨升降文陛逶迤魏闕)梅發
(庾肩吾摘梅花詩窗丨朝始丨庭雪晚初消王維詩已見寒丨丨復聞啼鳥聲杜甫詩忽憶兩京丨丨時李白詩送君遊梅湖應見)
(丨花丨皇甫冉詩受律丨初丨班師草未齊顧况詩草信丨花丨由來謾報春歐陽修詩風情秀野春光變丨丨家林鳥哢輕)
軍旅發(漢書嚴助傳是時征伐四夷開置邊郡丨丨數丨内改制度)
增予發(書今丨丨惟恭行天之罰論衡太公釣得巨魚刳魚得書云呂尚封齊及武王得白魚喉下文曰以丨丨)長發
(詩濬哲維商丨丨其祥唐書禮樂志獻祖曰光大之舞懿祖曰丨丨之舞賢良方正策問保姓受氏義先於睦親翼子謀孫事隆於)
(丨丨王勃南郊頌設天宗之六席援丨丨之二球)履發(詩在我闥兮丨我丨兮)有發(禮記丨丨則命大司徒教士以)
(車甲)氣發(禮記生氣方盛陽丨丨泄句者畢出萌者盡達不可以内管子地丨丨戒春事論衡夏日雨水冬日天寒雨凝為雪)
(皆由雲丨丨於丘山不從天降集於地乂呼吸之動因血丨之丨血丨之丨附于骨肉高士傳夫春丨丨而百草生正得秋而萬寳)
(成)土發(國語丨丨而社助時也收攟而烝納要也)足發(論語退而省其私亦丨以丨)後發(孟子仁者如射射者)
(正已而丨丨)舜發(孟子丨丨于畎畆之中)好發(戰國策□敖子華曰其君丨丨者其臣決拾)朝發(戰國策鯨)
(魚丨丨崑崙之墟暴鬐於碣石暮宿於孟諸夫尺澤之鯢豈能與之量江海之大哉南史蘇侃傳侃為塞上之歌曰丨丨兮江泉日)
(夕兮陵山吳融商人詩北抛衡岳南過雁丨丨襄陽暮看花)先發(史記平津侯傳嘗與主爵都尉汲黯請間汲黯丨丨弘推)
(其後天子常說漢書魏相傳故事諸上書者皆為二封署其一曰副領尚書者丨丨副封所言不善屛去不奏相白去副封以防壅)
(蔽宣帝善之)膿發(史記倉公傳上二分而丨丨至界而&KR2205;腫)婁發(漢書成帝紀灾異丨丨以告不治注婁同屢)連
發(漢書張敞傳拜冀州刺史既到部而廣川王國羣輩不道賊丨丨不得敞以耳目發起賊主名區處誅其渠帥北齊崔彭傳可)
(汗遣使請崔將軍一與相見上曰此必善射聞於邊庭遂遣之及至可汗召善射者數十人因擲肉於野以集飛䳒遣其善射者射)
(之多不中彭丨丨數矢皆應弦而落突厥莫不歎服)開發(漢書王莽傳吏民上封事書宦官左右丨丨尚書不得知其畏備臣)
(下如此北史崔贍傳孝昭踐祚皇太子就傳受業除太子中庶子徵赴晉陽敕曰東宫弱年未陶訓義卿儀形風德人之師表故勞)
(卿朝夕遊處丨丨幼蒙一物三善皆以相寄新論漢武帝材質高妙有崇先廣統之規故即位而丨丨大志考合古今模範前聖故)
(事佛國記弗樓沙國膩伽王出世出行遊觀時天帝釋欲丨丨其意化作牧牛小兒當道起塔王問汝作何等答曰作佛塔王言大)
(善於是王即於小兒塔上起塔高四十餘丈蕭子良與孔中丞書君正應規諫其堆丨丨未達)具發(漢書朱雲傳羣臣朝見上)
(問丞相以雲治行丞相韋玄成言雲暴虐亡狀時陳咸在前聞之以語雲雲上書自訟咸為定奏草求下御史中丞事下丞相丞相)
(部吏考立其殺人罪雲亡入長安復與咸計議丞相丨丨其事)空發(後漢書桓帝紀詔曰災異之降必不丨丨敕已修政庶望)
(有補乂楊賜傳夫善不妄求災不丨丨王者心有所惟意有所想雖未形顔色而五星以之推移隂陽為其變度)擿發(後漢)
(書賈復傳復子宗建初中為朔方太守舊内郡徙人在邊者為居人所僕役不得為吏宗擢用其任職者與邊吏參𨕖轉相監司以)
(丨丨其姦擿同摘北史齊宗室馮翊王傳馮翊王潤廉慎方雅習於吏職至於丨丨𨼆偽姦吏無所匿其情又同讁列子眠娗諈諉)
(勇敢怯疑四人相與游於世胥如志也窮年不相丨丨自以行無戾也)擅發(後漢書袁安傳安劾景丨丨邊兵驚惑吏人二)
(千石不待符信而輒承景檄當伏顯誅五代史梁臣王重師傳重師與劉捍故有隙捍嘗搆之太祖太祖疑之重師遣其將張君鍊)
(西攻而不先請君鍊小敗太祖以其丨丨兵挫失國威遣劉捍代重師)賦發(後漢書韋彪傳彪上疏諫曰農人急於務而苛)
(吏奪其時丨丨充常調而貪吏割其財此其巨患也)弩發(後漢書耿純傳赤眉青犢等並在射犬世祖引兵將擊之純軍在前)
(賊忽夜攻純雨射營中士多死傷純勒部曲堅守不動𨕖敢死二千人俱持彊弩間行繞出賊後齊聲呼譟彊丨並丨)事發
(後漢書韓稜傳和帝即位竇憲使人刺殺齊殤王子都鄉侯暢於上東門有司畏憲咸委疑于暢兄弟詔遣侍御史之齊案其事稜)
(上疏以為賊在京師不宜捨近問遠恐為奸臣所笑及丨丨果如所言春秋後語羊舌氏姓李名果有人盜羊而遺其頭不敢不受)
(受而埋之後盜羊丨丨辭連李氏李氏掘羊頭示之以明已不食唯識其舌存得免因號曰羊舌氏)聲發(後漢書邊讓傳清丨)
(丨而響激微音逝而流散李賀題趙生壁詩木蘚青桐老石井水丨丨)奮發(後漢書伏隆傳陛下神武丨丨以少制衆桓溫)
(與撫軍牋光武丨丨中興漢室溫庭筠上崔相公啟龍門丨丨不作窮鱗鶯谷翩翻終陪逸翰)激發(後漢書皇甫規傳規自以)
(連在大位欲退身避第數上病不聽會友人上郡太守王旻喪還規縞素越界到下亭迎之因令客密告并州刺史胡芳言規擅遠)
(軍營公違禁憲當急舉奏芳曰威明欲避第仕塗故丨丨我耳吾當為朝廷愛才何能申此子計耶琴苑要錄楚商梁出游九臯之)
(澤覽漸水之臺引罘置周于荆山臨曲池而漁疾風霣雹霹靂下臻商梁返室援琴歎之韻聲丨丨𧰼霹靂之聲曰霹靂引圖畫見)
(聞誌匡山處士景煥遊應天覩孫位所畫左壁天王丨丨高興遂畫右壁天王以對之二藝爭鋒一時壯冠劉克莊跋朱文公與方)
(耕道帖文公性方峻與他人言多勉其剛烈丨丨而與耕道言更欲其委曲和緩)蟄發(晉書律歴志董巴議曰顓頊以今之)
(孟春正月為元其時正月朔旦立春五星會於天歴營室也冰凍始泮丨蟲始丨雞始三號)印發(晉書五行志吳時歴陽縣)
(有巖穿似印咸云石丨封丨天下太平孫皓天璽元年丨丨)虛發(晉書張賓載記石勒為劉元海輔漢將軍與諸將下山東)
(賓謂所親曰吾歴觀諸將多矣獨胡將軍可與共成大事乃提劍軍門大呼請見勒亦未之竒也後漸進規謨乃異之引為謀主機)
(不丨丨算無遺策成勒之基業皆賓之勲也北史豆代田傳豆代田代人也明元時從攻武牢詔代田登樓射賊矢不丨丨以從討)
(和龍戰功封長廣公又史雄傳年十四從父寧於牽屯山奉迎周文帝仍從校獵弓無丨丨又梁臺傳臺年六十猶能被甲跨馬足)
(不躡鐙馳射弋獵矢不丨丨)秀發(晉書慕容超載記超身長八尺腰帶九圍精彩丨丨容止可觀又秃髮傉檀載記韋宗與)
(傉檀言論出而歎曰車騎神機丨丨信一代之偉人由余日磾豈足為多也北史楊愔傳天子臨軒公卿拜授施號發令宣揚詔册)
(楊愔辭氣温辯神儀丨丨百寮觀聽莫不悚動宣和書譜許渾丱角為詩已能超出童稚及長丨丨頗為流輩所推許有壬尋梅詩)
(何以慰吾衰梅花丨丨時)爽發(南史宋孝武帝紀少機穎神明丨丨讀書七行俱下又張纘傳時年十七身長七尺四寸眉目)
(疎朗神采丨丨武帝異之嘗曰張壯武云)英發(南史梁孝元帝紀帝聰悟俊朗天才丨丨出言為論音響若鐘)夜發(南史)
(垣崇祖傳武帝在東宫崇祖不自附及破魏軍詔使還朝與共密議武帝疑之曲加禮待酒後謂曰世間流言我已豁懷抱自今以)
(後富貴見付也崇祖拜謝及去後高帝復遣荀伯玉敕以邊事受旨丨丨不得辭東宫武帝以為不盡誠心銜之沈約郊居賦紫蓮)
(丨丨紅荷曉舒輕風微動其芳襲余)警發(南史周弘正傳弘正幼孤及弟弘讓弘直俱為伯父捨所養年十歲通老子周易捨)
(每與談論輙異之曰觀汝清理丨丨後世知名當出吾右北史叚孝言傳孝言少丨丨有風儀又侯莫陳穎傳穎字遵道少有器量)
(風神丨丨為時輩所推魏了翁䟦朱文公與輔漢卿帖文公之所望於學者若此吾䣊盍知所丨丨)徧發(南史梁豐城侯泰傳)
(歴位中書舍人傾竭財産以事時要超為譙州刺史至州便丨丨人丁使擔腰輿扇繖等物不限士庶)競發(南史裴邃傳魏)
(夀陽守將長孫承業等出城挑戰䆳臨淮歎曰今日不破河間方為謝幼度所笑乃為四甄以待之令直閣將軍李祖憐偽遁以引)
(承業等悉衆追之四甄丨丨魏衆大敗又韋叡傳魏人先于邵陽洲兩岸為兩橋樹柵數百步跨淮通道叡裝大艦使梁郡太守馮)
(道根等為水軍會淮水暴長叡即遣之鬭艦丨丨皆臨賊壘以小船載草焚其橋水經注沮陽城東有牧牛山山下百泉丨丨有一)
(神牛駮身自山而降下飲泉竭故山得其名王筠雪裏梅花詩今春丨時丨猶是昔年枝)軍發(南史杜稜傳武帝鎮朱方以稜)
(監義興瑯琊二郡武帝謀誅王僧辯引稜與侯安都等共議稜難之武帝乃以手巾絞稜稜悶絶于地因閉于别室丨丨召與同行)
應發(南史梁廬陵威王續傳天監八年封廬陵王少英果膂力絶人馳射丨丨命中武帝歎曰此我之任城也)吐發(北史)
(魏任城王雲傳雲長子澄以氐羌反叛除征南大將軍梁州刺史文明太后引見誡厲之顧謂中書令李沖曰此兒風神丨丨當為)
(宗室領袖)起發(北史魏任城王雲傳齊明帝既自立其雍州刺史曹武請以襄陽内附車駕將自赴之引澄及鎮南李沖等議)
(之帝曰衆人意見不等宜有客主共相丨丨任城與鎮南為應留之議朕當為宜行之論諸公坐聽長者從之于是帝往復數交駕)
(遂南征案澄任城王雲子)十發(北史長孫晟傳有鳶羣飛上謂晟曰公善彈為我取之丨丨俱中並應丸而落又蕭琮傳梁帝)
(蕭琮性俶儻不羈博學有文義兼善弓馬遣人伏地持帖琮奔馬射之丨丨十中持帖者亦不懼)盜發(北史高祐傳高祐為)
(西兖州刺史設禁賊之方令五五相保若丨丨則連其坐又韓褒傳為北雍州刺史州帶北山多冇盗賊並豪右所為也乃悉召傑)
(黠少年置為主帥分其地界有丨丨而不𫉬者以故縱論諸被署者莫不惶懼又搜神記漢下邳周式至東海道逢一吏持一卷書)
(求寄載行十餘里謂式曰吾暫有所過留書君船中愼勿發之去後式丨丨視書皆諸死人錄)通發(北史薛□傳文帝造欹器)
(為二仙人共持一鉢凹處一盤鉢蓋有山山有香氣一仙人又持金缾以臨器上傾水灌山而注乎器烟氣丨丨山中謂之仙人欹)
(器憕為頌)敕發(北史李崇傳崇為荆州刺史鎮上洛丨丨秦陜二州兵送崇至理崇辭曰邊人失和本怨刺史奉詔代之但須)
(一宣詔旨而已不勞發兵自防使人懷懼)召發(北史張普惠傳仇池武興郡氐數反西垂郡戊租運久絶詔普惠以本官為持)
(節西道行臺給秦岐等七州兵武三萬人任其丨丨)科發(北史王羆傳授西河内史辭不拜時人謂曰西河大邦俸禄優厚何)
(為致辭羆口京洛材木盡出西河朝貴營第宅者皆有求假如其私辦則力所不堪若丨丨人間又違犯憲法以此致辭耳)墾
發(北史蘇綽傳為六條詔書奏施行之其三盡地利曰諸州郡縣每至歲首必戒敕部人無問少長但能操持農器皆令就田丨)
(丨以時勿失其所)七發(北史豆盧寧傳常與梁仙定遇于平涼川相與肄射乃相去百步縣莎草以射之丨丨五中仙定服)
(其能又枚乘有丨丨)竊發(五代史裴廸傳太祖西攻𡵨王師範謀襲汴遣健卒苗公立持書至汴隂伺虛實廸召公立問東事)
(公立色動乃屏人密詰之具得其事廸不暇啓遣朱友寧以兵廵兗鄆以故師範雖丨丨而事卒不成)步發(五代史司天考)
(王朴奏曰後學者不能詳知因言歴有九曜以為注歴之常式今並削而去之謹以步月步日步星丨丨斂為四篇合為歴經一卷)
代發(宋史食貨志計本州歲額以倉儲代輸京師謂之丨丨)禁發(管子夫財之所出以時丨丨焉使民于宫室之用薪)
(蒸之所積虞師之事也)掌發(管子星者丨丨為風是故春行冬政則雕行秋政則霜行夏政則欲)物發(管子輕重無數)
(丨丨而應之聞聲而乘之故為國不能來天下之財致天下之民則國不可成)地發(老子天無以清將恐裂丨無以寧將恐丨)
(神無以聲將恐歇)部發(荀子則夫民聲之丨丨于天地之間也豈不如日月雷霆然矣哉注部當為剖謂開發也)妄發
(春秋繁露人主好惡喜怒未嘗差也如春秋冬夏之未嘗過也藏此四者而勿使丨丨可謂天矣)害發(論衡鄉里有三累朝)
(廷有三害累生于鄉里丨丨於朝廷)小發(論衡太平之世政得民安人君常喜絃歌鼔舞比屋而有當時天下未必嘗温也豈)
(喜怒之氣為丨丨不為大動耶)說發(論衡上書奏記陳列便宜皆欲輔政今作書者猶書奏記丨丨胸臆文成手巾其實一也)
立發(新序無鹽女見齊宣王王曰何喜曰喜𨼆王曰試一行之言未卒忽然不見宣王大驚丨丨𨼆書而讀之退而惟之又不)
(能得)權發(風俗通漢朱虛侯劉章封城陽王薨自琅玡青州六郡及渤海都邑鄉亭聚落皆為立祠營陵令移書曰惟王弱冠)
(内侍帷幄吕氏恣睢將危漢室獨見先識丨丨酒令抑邪扶正忠義洪毅其歆禋祀禮亦宜之)彪發(拾遺記魏明帝時太山下)
(有連理文石高十二丈狀如栢樹其文丨丨似人雕鏤)雄發(庾肩吾書品王僧虔丨丨齊代殷鈞頗耽愛好)迅發(宣和)
(書譜震雷丨丨雲物冥晦)映發(宣和畫譜丘慶餘本西蜀人善畫花竹翎毛等物至其草蟲獨以墨之淺深丨丨亦極形似之)
(妙杜甫送何侍御歸朝詩山花相丨丨水鳥自孤飛)促發(老學庵筆記予少時為福州寧德縣主簿提刑樊茂實以職狀舉予)
(曰有聲於時不求聞達數月後問曰何不來取奏狀予荅曰恐不稱舉詞故不敢茂實亦笑顧書吏丨丨奏然予竟不投也)潛
發(廣川書䟦張友正草字别搆一體自得成就雖神明丨丨不逮古人然自然處正自過人也)煥發(廣川書跋魯公子書)
(其神明丨丨正在筆畫外又跋唐經生字垂露懸針鎚石釵股諸體備有至於神明丨丨絶塵掣影則不謀自合也)振發(廣川)
(書跋高閒千字縱横丨丨超忽滅沒)表發(姑溪題䟦堂塗溪山之秀飲食之富他處未易過之異時薦紳間知名士來者往往)
(愛之以故流傳以為勝地然獨無文詞翰墨丨丨其勝不免有異同之論)薰發(石門題䟦臨川志端上人於長沙之谷山誦經)
(行道暇則寫僧寳傳袖此來求題其後予曰一精想中十法界種子皆具隨其所丨丨而起)苦發(七啟應化則變感氣而成)
(彈徵則丨丨扣宫則甘生)扇發(曹植誥咎文至若炎旱赫羲飈風丨丨嘉卉以委良木以拔)猋發(劉楨魯都賦飄乎丨)
(丨身如轉波尋虛騁迹顧與節和)采發(王粲迷迭賦色光潤而丨丨兮似孔翠之揚精甘子布光賦鳬燈熖吐蘭缸丨丨烟)
(奪銀燭輝凌練月)洞發(陸機連珠臣聞衝波安流則龍舟不能以漂震風丨丨則夏屋有時而傾)飇發(張協七命衝丨)
(丨而㢠廻日飛礫起而麗天)奔發(鮑照芙蓉賦其為芳也綢繆其為媚也丨丨)牙發(梁元帝賦書帶新抽屏風丨丨)近
發(劉孝威結客少年場行丨丨連雙兔高彎落九烏)綺發(江淹傷友人賦愛詩文之丨丨賞賦豔兮錦起)煒發(江淹)
(齊太祖誄袁劉二戾猋馳丨丨聯謀制外儲兵襲内)爛發(江淹神女賦美日豔起秀色丨丨)外發(庾肩吾謝賚菱啟上)
(林紫水雜蕰藻而俱浮雲夢清池間芙蓉而丨丨)草發(張正見從籍田應衡陽王教作丨丨青壇外花飛蒼玉前)柳發
(武三思宴小山池詩丨丨龍鱗上松新麈尾齊劉長卿題王處士别業詩古丨依沙丨春苗帶雨鋤)鼓發(張說岳州觀競渡詩)
(丨丨南湖溠標爭西驛樓)磓發(李賀官街鼓丨丨千年日長白孝武秦王聽不得)早發(姚鵠曉發詩旅行宜丨丨况復)
(是南歸)前發(米芾跋張旭四帖舊有五帖第一秋深第二丨丨第三汝官第四昨日第五承湏今所存四帖)香發(楊載)
(偶題詩似有微丨丨秋風輙吹之)雞發(范梈九日城東看菊詩巷杵聞丨丨鄰觴送蟹來)晨發(薩都拉早發黃河詩)
(丨丨大河上曙色滿船頭)諸發(說苑越使丨丨執一枝梅遺梁王梁王之臣曰韓子顧謂左右曰惡有以一枝梅遺列國之君)
(者乎請為二三子慚之)王發(五代史梁臣敬翔傳敬翔少好學工書檄乾符中舉進士不中乃客之梁翔同里人丨丨為汴)
(州觀察支使遂往依焉久之發無所薦引翔客益窘為人作牋剌傳之軍中太祖素不知書翔所作皆俚俗語太祖愛之謂發曰聞)
(君有故人可與俱來翔因見太祖)
樞機發(易言行君子之樞機丨丨之丨榮辱之主也北史柳昂傳昂子調歷官侍御史左僕射楊素嘗于朝堂見調因獨言)
(曰柳條通體弱獨摇不湏風調斂版正色曰調信無取公不當以為侍御信有可取不應發此言公當具曕之地丨丨何可輕丨素)
(甚竒之)小子發(書肆予丨丨丨以爾友邦冡君觀政于商)周王發(書惟有道曾孫丨丨丨將有大正于商)一
人發(詩序載芟春籍田而祈社稷也疏王丨丨丨而三推公三人發各五推卿九人發各九推)三人發(見上)九人
發(見上)循聲發(禮記射者何以射何以聽丨丨而丨發而不失正鵠者其唯賢者乎)英華發(禮記和順積中而丨)
(丨丨外惟樂不可以為偽)一笴發(儀禮鄉射禮君射則為下射上射退于物丨丨既丨則答君而俟)戸樞發(左傳)
(注樞機之發疏樞戸樞也機弩牙也丨丨之丨或明或闇弩牙之發或中或否以譬言語之發或榮或辱)弩牙發(見上)言
語發(見上)太子發(史記周紀九年武王上祭于畢東觀兵武王自稱丨丨丨言奉文王以伐不敢自專)災異發
(漢書谷永傳凡丨丨之丨各𧰼過失以類告人魏志高堂隆傳丨丨既丨懼而修政未有不延期流祚者也)蘇令發(漢書)
(王嘉傳前丨丨丨欲遣大夫使逐問狀時見大夫無可使者召盩厔令尹逢拜為諫大夫遣之注謂丨丨等初丨起為盜賊也)李
虎發(漢書叙傳養游睇而猨號兮丨丨丨而石開)天命發(後漢書馮異傳光武曰我昨夜夢乘赤龍上天覺悟心中)
(動悸異下席再拜賀曰此丨丨丨於精神異遂與諸將定議上尊號)音氣發(後漢書邊讓傳丨丨丨於絲竹兮飛響軼於雲)
(中)師徒發(魏志陳思王傳數年以來水旱不時民困衣食丨丨之丨歲歲增調加東有覆敗之軍西有殪沒之將)兩
頭發(魏志田豫傳豫進軍入戰邊人追豫豫密嚴使司馬建旌旗鳴鼓吹將步騎從南門出邊人皆屬目往赴之豫將精銳自)
(北門出鼔噪而起丨丨俱丨出其不意)同時發(魏志王昶傳昶使積弩丨丨俱丨賊大將施績夜遁)頭風發(魏志)
(華佗傳太祖苦丨丨每丨心亂目眩佗針鬲隨手而差)天符發(晉書樂志金靈運丨丨丨參日月惟我皇)怪異發
(北史齊宗室勱傳開皇七年勱轉光州刺史上表曰陳氏數年以來荒悖滋甚天厭亂德祓實人興人神怨憤丨丨薦丨天討有罪)
(此即其時)不得發(北史爾朱兆傳尒朱榮死榮從子兆自汾州據晉陽輕兵倍道掩襲京邑是日暴風彭怒黃塵張天騎叩)
(宫門宿衛乃覺彎弓欲射袍撥弦矢丨丨丨一時散走皇覽鮦陽侯國有葛陂鄉城東北有楚武王冢民傳言秦項赤眉之時欲發)
(之輒頽壞厭丨丨丨)右手發(韓詩外傳夫射之道在手若附枝掌若握卯四指如斷短杖丨丨丨之左手不知此蓋射之道)
固疾發(論衡天且雨螻蟻徙丘蚓出琴絃緩丨丨丨此物為天所動之驗也)竒巧發(論衡射以矢中效巧論以文墨)
(驗竒丨丨俱丨於心其實一也)哀彈發(魏文帝連珠蓋聞琴瑟高張則丨丨丨節士抗行則榮名至)五雲發(王融)
(永明樂樂府已晞丨丨丨方照兩河清)臨水發(何遜贈諸遊舊詩岸花丨丨丨江燕遶檣飛)銜霜發(何□梅花)
(詩丨丨當路丨映雪擬寒開)杜蘅發(吳均與柳惲贈答詩丨丨色已丨菖蒲葉未齊)九華發(庾肩吾芝草詩黃金)
(丨丨丨紫蓋六英通)天中發(沈佺期挽蘇眉州崔司業二公詩渙汗丨丨丨伶俜海外旋)邦儲發(李嶠晚秋喜雨)
(詩濟郡丨丨丨蠲窮井賦優)山櫻發(王維送錢少府還藍田詩每候丨丨丨時同海燕歸)松桂發(杜甫月圓詩故)
(園丨丨丨萬里共清輝)七校發(高適信安王幕府詩雷霆丨丨丨旌旆五營連)隨指發(劉禹錫武昌老人說笛歌)
(商聲五音丨丨丨水中龍應行雲絶)清唱發(劉禹錫嚴司空見示與武相公唱和詩不是郢中丨丨丨誰當丞相掞天才)
春陽發(劉長卿和袁郎中詩赦罪丨丨丨收兵太白低)商絲發(李賀李夫人歌翩聯桂花墜秋月孤鸞驚唬丨丨丨)
蟲響發(李賀秋凉詩光露泣殘蕙丨丨連夜丨)少女發(田蓺衡雨賦赤松翔丨丨丨石燕飛焦明歇)花藻
發(吉皎九老會詩對酒最宜丨丨丨邀歡不厭柳條初)大舶發(貢奎眞州詩丨丨當檣丨高樓列檻凭)新詠發
(竇牟呈李舍人詩却愁丨丨丨酬和不相如)㫋車發(元好問西園詩百年此地丨丨丨易水迢迢雁行沒)吐豆發
(魏書楊津傳杜洛周圍州城經涉三稔朝廷不能拯赴津遣長子遁突圍出詣蠕蠕主阿那瓌令其討賊遁日夜泣諭阿那瓌遣其)
(從祖丨丨丨率精騎南出前鋒已達廣昌賊防塞隘口蠕蠕遂還)趙卯發(宋史丨丨丨傳卯發字漢卿昌化人上舍登第)
(咸淳十年通判池州明年二月元兵薄池卯發為詩别諸兄弟遂與妻雍氏同縊於從容堂贈華文閣侍制謚文節妻順義夫人)
不時進發(晉書王國寳傳國寳弟忱卒國寳自表求解職迎母并奔忱喪詔特賜假而盤桓丨丨丨丨為御史中丞褚粲)
(所奏)日中當發(列異傳蔣濟婦夢見亡兒涕泣曰我今在地下為泰山伍伯困辱不可言今太廟西謳士孫阿召為太山)
(令願母白侯屬阿轉我樂處母覺白濟明日暮復夢曰我來迎新君止在廟下未發之頃暫得來歸新君明日丨丨丨丨臨發多事)
(不得復歸侯氣強難晤願重啓侯何惜不一試驗之)小大猶發(論衡衡地所罰丨丨丨丨鬼神所報遠近猶至)雨從
山發(論衡丨丨丨丨月經星麗)
突(陀骨切觸也欺也一曰滑也)
韻藻直突(漢書霍光傳客有過主人者見其灶丨丨傍有積薪客謂主人更為曲突遠徙其薪不者且有火患無何家果)
(失火救之幸息于是置酒燔髮灼爛者在上行不言曲突者人謂主人曰鄉使聽客之言不費牛酒終無火患今論功而請賓曲突)
(徙薪無恩澤燋頭爛額為上客□主人乃悟而請之畫史米元章賦韓幹于聞所進黃馬圖云躍溪舒急冒絮征叛丨丨則建德項)
(縶横馳則世充領斷劉禹錫武陵觀火詩是時丨丨烟發自晨炊徒)曲突(見上唐創業起居注代王遣驍將宋老生大將軍屈)
(突通據河帝聞而笑曰老生乳臭未知師老之謀屈突膽薄嘗無丨丨之慮不過一兩月□並當擒之應璩詩哲人覩未形愚夫闇)
(明白丨丨不見賓燋爛為上客嵇康攝生論夫救火以水雖自多于抱薪而不知丨丨之先物矣張協雜詩里無丨丨烟路無行輪)
(聲元稹江邊詩丨丨翻成沼行廊却代庖蘇軾詩清齋十日不燃鼎丨丨往往巢龜魚)駻突(漢書刑法志今漢承衰周暴秦)
(極敝之流俗已薄于三代而行堯舜之刑是猶以鞿而御丨丨違救時之宜矣注如淳曰丨音捍丨惡馬也)竈突(後漢書李)
(南傳南明于風角女亦曉家術為由拳縣人妻晨詣爨室卒有暴風婦便從姑求歸曰家世傳術疾風卒起先吹丨丨及井此禍為)
(婦女主爨者妾將亡之應因著其亡日乃聽還家如期病卒孔叢子子順曰先人有言燕雀處屋子母相哺煦煦然其相樂也丨丨)
(炎上棟宇將焚燕雀顔不變不知禍之及已也)豬突(漢書食貨志王莽大募天下囚徒人奴名曰丨丨豨勇)馳突(魏志)
(武帝紀吕布出兵戰先以騎犯青州兵青州兵奔太祖陣亂丨丨火出墜馬燒左衝掌五代史梁寇彦卿傳工騎射太祖賜以所乘)
(愛馬一丈烏太祖圍鳳翔彦卿乘鳥丨丨陣前自祖目之曰馬神將也宋史王文郁傳近邊生羌善丨丨識鄉導竇臮述書賦仲倫)
(則快速無度丨丨不疎尺題已終筆𫝑仍餘李靖問對草淺地堅可丨可丨李白登梅岡詩羣峯如逐鹿奔走相丨丨杜甫詩黃頭)
(奚兒口向西數騎彎綏敢丨丨徐鉉酬郭先輩詩遺我數篇文與我爭丨丨)意突(蜀志廖立傳羽怙恃勇名作軍無法直以)
(丨丨耳故前後數喪師衆也)排突(南史裴之禮傳武帝設無遮會儛象驚丨丨陛衛王公皆散惟之禮與散騎常侍臧盾不)
(動帝壯之以之禮為壯勇將軍北史魏穆崇傳侍中元順與穆紹同直常因醉入寢所紹擁聞而起正色曰老身二十年侍中與卿)
(先君並連職事縱卿後進何宜相丨丨也遂謝事還家詔諭乃起古今書評阮研書如貴胄失品次叢悴不復丨丨英賢米芾評十)
(四家顔眞卿書如項羽掛甲樊噲丨丨)黔突(淮南子孔子無丨丨墨子無煖席注黔黑也李商𨼆詩豈省曾丨丨徒勞不倚)
(衡蘇軾詩今年旱勢復如此晚歲何以丨吾丨)煬突(杜陽雜編唐陸羽著茶經時鬻茶者為羽形置丨丨間祀為茶神)墨
突(班固設難聖喆之治棲棲皇皇孔席不㬉丨丨不黔)癡突(孟郊征蜀聯句生獰競掣跌丨丨爭填軋注丨弱丨爭也)仲
突(論語丨丨仲忽)
增奔突(書蕩蕩懷山襄陵傳蕩蕩言水丨丨有所滌除詩混夷駾矣維其喙矣傳駾突喙困也箋混夷見文王之將士衆過)
(已國驚走丨丨入此柞棫之中而逃甚困劇也後漢書楊璇傳璇為零陵太守時蒼梧桂陽賊攻郡縣璇以排囊盛石灰于車上繫)
(布索于馬尾順風鼓灰以火燒布布然馬驚丨丨賊陣破散追逐傷斬無數北史齊郎茂傳除衞國令歴年辭訟不詣州省魏州刺)
(史元暉曰長史言衛國人不敢申訴者畏明府耳茂曰人猶水也法令為隄防隄防不固必致丨丨苟無決溢使君何患哉西都賦)
(窮虎丨丨狂兕觸蹷嵇康琴賦顛波丨丨狂赴爭流摯虞觀魚賦丨丨轉薄流不及瀾杜甫沙苑行纍纍塠阜藏丨丨)衝突
(詩予曰有禦侮疏有武力之臣能折止敵人之丨丨者是能捍禦侵侮乂與爾臨衝疏臨者在上臨下之名衝者從旁丨丨之稱南)
(史蕭摩訶傳摩訶夜發選精騎八千率先丨丨自後衆騎繼焉北史魏尒朱榮傳葛榮向京師榮率精騎七千東出淦口潛軍山谷)
(為竒兵分命壯勇所當丨丨表裏合擊大破之英雄記鈔袁紹自往征公孫瓚令麴義以八百兵為先登揚塵大呌直前丨丨強弩)
(雷發所中必倒成公綏蜘蛛賦丨丨必𫉬犯者無遣元稹詩濤頭丨丨近何如)宵突(左傳鄭子展子産帥車七百乘伐陳丨丨)
(陳城)唐突(後漢書桓帝紀詔被水死流失屍骸者令郡縣鉤求收葬及所丨丨壓溺物故七歲以上賜錢人二千晉書周顗傳)
(庾亮嘗謂顗曰諸人咸以君方樂廣顗曰何乃刻畫無鹽丨丨西施也元史世祖紀諭立登聞鼔其以細事丨丨者論如法馬融圍)
(碁賦守規不固兮為所丨丨任昉到記室牋帷此魚目丨丨璵璠元稹競渡詩赤鱗化時至丨丨鰭鬛掀陸龜蒙幽居賦歸田少接)
(尤疑尺鷃追飛羽獵相逢可謂蕪菁丨丨)抵突(後漢書臧宫傳宫與馬武上書曰匈奴貪利無有禮信緣邊被其毒痛内國憂)
(其丨丨彼今人畜疫死旱蝗赤地豈宜固守文德而墮武事吳志諸葛恪傳丹陽地𫝑險阻俗好武習戰高尚氣力其升山赴險丨)
(丨叢棘若魚之走淵猨狖之騰木也)親突(後漢書夏馥傳馥雖不交時宦然以聲名為中官所憚遂與范滂張儉等俱被誣䧟)
(詔下州郡捕為黨魁馥乃自剪須變形入林慮山中𨼆匿姓名為冶家傭丨丨烟炭形貎毁瘁積二三年人無知者)騰突(後漢)
(書叚熲傳贊叚追兩狄束馬縣鋒紛紜丨丨谷靜山空柳宗元晉問其高壯則丨丨撑拒聱岈鬱怒吕令則井賦雖丨丨于溜源不)
(混淆于泥滓)豕突(後漢書劉陶傳時寇賊方熾陶上疏曰今果已攻河東恐遂轉更丨丨上京新論舒車丨丨尹子之術雲)
(梯浮烟魯生之巧唐創業起居注煬帝十三年勅帝為太原留守馬邑軍人劉武周殺太守王仁恭據郡自稱天子南破樓煩郡據)
(邠源宫帝謂官僚曰汾源去此數百里以嬰城膠柱之兵當巨猾丨丨之𫝑諮文人以救火其可撲滅乎春渚紀聞餘杭裴豹𨼆與)
(昌化縣宰魯士元坐教場按閱士元云夜夢銀盤貯數首中一首乃錢塘令朱子美也因謂豹𨼆曰聞北寇將欲南犯若丨丨南渡)
(則子美將不免矣)冒突(後漢書岑彭傳建武九年公孫述遣其將任滿田戎程汎將數萬人乘枋簞下江關横江水起浮橋)
(鬭樓立攢柱絶水道結營山上以拒漢兵彭數攻之不利于是裝直進樓船丨丨露橈數千艘注丨丨取其觸冒而唐突也)觸
突(後漢書西羌傳西羌之兵常在山谷短于平地不能持久而果于丨丨魏略曹洪犯法得原上書謝曰老惛倍貪丨丨國網水)
(經注陽都坂絶壁萬尋山豐野牛野羊騰巖越嶺馳走若飛丨丨樹木百圍皆倒齊民要䡓凡栽樹訖皆不用手捉及六畜丨丨曹)
(植七啓哮闞之獸張牙奮鬛志在丨丨猛氣不慴)立突(後漢書馮衍傳鄭祭仲丨丨而出忽終得復位美于春秋)前突
(魏志許褚傳馬超負其力隂欲丨丨太祖素聞褚勇疑從騎是褚乃問太祖曰公有虎侯者安在大祖顧指褚褚瞋目盻之超不敢)
(動又典韋傳張繡襲太祖營賊從他門並入韋以長戟左右擊之韋被數十創短兵接戰賊前搏之韋䨇挾兩賊擊殺之餘賊不敢)
(前韋復丨丨賊殺數人創壐發瞋目大罵而死蜀志趙雲傳注曹公揚兵大出雲為公前鋒所擊方戰其大衆至勢偪遂丨丨其陣)
上突(吳志徐盛傳魏嘗大出横江盛與諸將俱赴討時乘蒙衝遇迅風船落敵岸下諸將恐懼無有出者盛獨將兵丨丨斫敵)
(敵披退走)烏突(北史齊慕容紹宗傳紹宗晃第四子爾朱榮即其從舅子也紹宗為爾朱兆長史及兆敗紹宗于丨丨城見神)
(武遂携爾朱榮妻子并兆餘衆自歸神武神武仍加恩禮所有官爵並如故)孤突(管子長城之陽魯也長城之隂齊也三敗)
(殺君二重臣定社稷者吾此皆以丨丨之地封者也)欺突(新書告罪昆弟丨丨伯父逆于父母)沖突(異苑卞伯玉作東陽)
(郡竈正熾火有雞遥從口入良久乃丨丨而出毛羽不焦鳴啄如故)干突(異苑晉李謙善琵琶廣州會集坐倦悉寢惟謙揮彈)
(未輟聞忩外有唱佳聲謙怪語曰何不進耶對曰遺生已久無宜丨丨始悟是鬼)履突(文心雕龍後漢汝陽王亡崔瑗哀辭)
(始變前代然丨丨鬼門怪而不辭駕龍乘雲仙而不哀又卒章五言頗似歌謠亦彷彿漢武也)泄突(新論尺蚓穿堤能漂一邑)
(寸烟丨丨致灰千室)快突(法書要錄丨丨俗工匠古隣今冠柤梨之下果怯鸞鳳之珍禽按謂宋明帝也)駭突(潛虛瞽夫)
(執銍蘭艾同制上罔下單獸丨而丨謝翺宋鼔吹曲獸窮丨丨)馬突(聞見前錄邵康節游學晉州山路丨丨同墜深澗中從者)
(攀緣下尋公無所傷田萟衡雨賦綠苔潤滋黃原潦浡玉溜蛇驚銀湍丨丨)疎突(圖繪寳鑑翟溪深營丘伶人郡宴擊鼔失)
(節守詰之對曰性本好畫操撾之次忽見竒雲在空可為畫範目不兩視故失其節翊日命溪深為畫果有丨丨之勢)陵突
(廣川書䟦此帖超軼丨丨似欲出其家學宜有逸氣過父之語也按謂子敬又軒前輊後度越丨丨令人想見酒酣賦詩時也按謂)
(李白也)一突(吳中勝記吳興雲間諸山𨼆𨼆四出子所欲遊者一覽具得其槩北登妙高峰直丨丨耳)感突(七發觀其)
(兩旁則滂渤怫鬱闇漠丨丨上擊下律有似勇壯之卒)胸突(西京賦烏𫉬扛鼎都盧尋橦衝狹鷰濯丨丨銛鋒)碭突
(長笛賦波瀾鱗淪窊隆詭戾&KR1565;瀑噴沫犇遯丨丨梁簡文帝箏賦奔電丨丨而彌固嚴風猗拔而無傷)隳突(陳琳為袁紹撽)
(豫州文操特置發丘中郎將摸金校尉所過丨丨無骸不露)龍突(梁簡文帝七勵標威于雁門之境振旅于丨丨之鄉)撑
突(杜甫觀打魚詩丨丨波濤挺义入孔平仲詩吾家有狂犬其走如脫兔丨丨盤盂翻搜爬堂廡汙)盪突(柳宗元晉問丨)
(丨硉兀轉騰冐沒𩔖秦神驅石以梁大海)鶻突(孟郊詩何處丨丨夢歸思寄仰眠)蒼突(李賀送韋仁實兄弟入關詩誰)
(解念勞勞丨丨唯南山)撞突(王起任公子釣魚賦若乃飛鸞刀以丨丨泉為膏兮岳為骨)岳突(張嵩雲中古城賦既)
(雲和而星繁亦丘連而丨丨)飛突(張隨縱火牛攻圍賦遂決策于斯湏固無疑于丨丨)窪突(蔡襄七石序徒以丨丨刓)
(銳喜人之目)趵突(曾鞏齊州二堂記自厓以北至于歴城之西蓋五十里而有泉湧出高或至數尺其旁之人名之曰丨丨)
(之泉)奥突(眺補之遊信州南巖詩䕫魈入丨丨雲雨出巾䙡奥一作&KR0034;周邦彦汴都賦掊丨丨之熒燭仰天庭而覩晝同源共)
(貫開天發蔀)寒突(文同西岡僦居詩猶勝比隣者丨丨無晨烟)木突(林逋孤山寺詩乘興醉來拖丨丨翠苔蒼蘚石)
(磷磷)曉突(李覯詩丨丨誰能炊午關猶未啟)晨突(陳師道詩風席起塵丨丨冷)旅突(王庭珪詩坐令公困窮丨)
(丨幾不爨)飄突(倪瓚惻惻行江水亦浩漾風帆還丨丨)狐突(國語丨丨杜門不出君子曰善深謀說苑晉獻公之時有)
(士焉曰丨丨傅太子中生)掘突(史記鄭世家鄭人共立其子丨丨是為武公)和突(北史魏道武帝紀天興三年正月材)
(官將軍丨丨破盧漙于遼西𫉬之及其子煥傳送京師)
公子突(左傳鄭伯患戎師丨丨丨曰使勇而無剛者嘗寇而速去之)窐為突(吕氏春秋后稷曰子能以丨丨丨乎)
(子能藏其惡而揖之以隂乎)力貴突(新論諺曰丨丨丨智貴卒)彌俄突(北史周宋獻公傳宋獻公震字丨丨丨)
忽(呼骨切倏丨又滅也忘也輕也又十𧖟為一丨十丨為一絲)
韻藻治忽(書予欲聞六律五聲八音在丨丨以出納五言汝聽宋史樂志繼天神聖觀世丨丨蘇軾賀冬表以用人而考)
(丨丨自正身而刑家邦晁補之賀吳侍郎啟蓍龜丨丨之所昭柱石安危之攸恃)軋忽(漢書禮樂志假清風丨丨激長至重)
(觴注師古曰丨丨長遠之貌也)忽忽(漢書蘇建傳李陵謂武曰陵始降時丨丨如狂自痛負漢又韓安國傳廼益東徙意丨丨)
(不樂後漢書桓譚傳有詔會議靈臺所處帝謂譚曰吾欲讖块之何如譚極言讖之非經帝大怒出為六安郡丞意丨丨不樂道病)
(卒南史王籍傳為中散大夫丨丨不樂有時塗中見相識輒以笠傘覆面淮南子與飄飄往與丨丨來莫知其所之道德指歸論聖)
(人之道深微浩遠魁魁丨丨冥冥昭昭說苑丨丨之謀不可為也惕惕之心不可長飛燕外傳帝謂婕妤曰吾畫視后不若夜眎之)
(美旦令人丨丨如失顔氏家訓世中書翰多稱勿勿相承如此不知所由或有妄言此丨丨之殘缺耳子虛賦眇眇丨丨若神仙之)
(髣髴阮籍詩流光曜四海丨丨至夕冥盧諶詩丨丨歲云暮游原采蕭藿韋應物詩丨丨已終日將訓不能宣韓愈詩卑賤不敢辭)
(丨丨心如狂白居易詩殊姿異態不可狀丨丨轉動如有光賈餗莊周夢為蝴蝶賦丨丨悠悠東西泛浮)荒忽(漢書王莽傳初)
(莽妻宜春侯王氏女立為皇后本生四男宇𫉬安臨二子前誅死安頗丨丨乃以臨為皇太子安為新嘉辟乂外戚傳武帝作賦以)
(悼李夫人曰埶路口以遠兮遂丨丨而辭去後漢書張衡傳撫馮夷策句芒超丨丨出重陽唐書蘇頲傳吐蕃盜邊帝怒欲自將討)
(之頲諫曰古稱荒服取丨丨之義非常奉職貢也故來則不拒去則勿逐論衡五藏不傷則人智慧五藏有病則人丨丨又朽則消)
(亡丨丨不見故謂之鬼神西山題跋予頃聞道家言學仙最難惟大忠大孝不俟修煉而得其說渺芒丨丨未易測知楚辭意丨丨)
(而流蕩兮心愁悽而增悲張衡賦追丨丨于地底兮軼無形而上浮荒同慌九歌丨丨兮遠望觀流水兮潺湲)秒忽(漢書敘傳)
(産氣黃鍾造計丨丨注丨禾芒也丨蜘蛛網也獨孤及夢遠遊賦以一氣之丨丨與萬化而紛揉柳宗元代裴中丞伐黃賊牒丨丨)
(蜂腰虛見辱于齊斧突梯鼠首濫欲寄于旄頭白居易策問日月代明而晝夜分刻漏者凖之無丨丨之失焉謝觀王言如絲賦將)
(植樞機之本必資丨丨之因夏竦潁州蓮華漏銘丨丨無差升降靡息歐陽修憎蒼蠅賦所希丨丨過則難勝)倏忽(吳志薛綜)
(傳公孫淵降而復叛孫權盛怒欲自親征綜諫曰洪流滉瀁有成山之難海行無常風波難免丨丨之間人船異𫝑雖有堯舜之德)
(智無所施賁育之勇力不能設晉書郭璞傳阮公昏酣而賣傲翟叟遯形以丨丨搜神記魏濟北從事弦超中夜獨宿有神女來從)
(之遂為夫婦經七八年父母為超娶婦之後分日而燕分夕而寢夜來晨去丨丨若飛惟超見之他人不見六一題跋後漢張公廟)
(碑云公與守相駕蜚魚往來丨丨遂嬉娛祐此屯民寧厥居東都賦指顧丨丨𫉬車已實酈炎見志詩超邁絶塵驅丨丨誰能逐魏)
(文帝樂府輕車乘浮雲丨丨行萬億曹植樂府曜靈未移景丨丨造昊蒼張華詩丨丨似回飈絡繹若浮烟摰虞鵁鶄賦或遊或舞)
(繽翻丨丨左貴嬪詩自我去膝下丨丨踰再期杜甫詩丨丨又春華包融詩蒼茫遠郊樹丨丨不相似)岸忽(唐書魚朝恩傳)
(代宗避吐蕃東幸衞兵離散朝恩悉軍奉迎華隂乘輿六師乃振帝德之更號天下觀軍容宣慰處置使專領神策軍賞賜不涯朝)
(恩資小人恃功丨丨無所憚)恍惚(老子道之為物唯丨唯丨惚兮恍兮其中有像丨兮丨兮其中有物丨丨同恍忽淮南子)
(怳兮忽兮用不屈兮幽兮冥兮應無形兮怳同恍上林賦周覽泛觀填紛軋芴芒芒恍忽視之無端察之無涯)儵忽(莊子南海)
(之帝為丨北海之帝為丨中央之帝為渾沌風俗通徐孺子為太尉黃瓊所辟瓊薨負笍&KR0034;涉齋一盤醊哭于墳前孫子琰以長孫)
(制杖于倚廬哀泣孺子無謁刺事訖便去按禮凡追喪者既哭興踊進問其故訖當即其帳衾問勞子琰如何丨丨甚于路人楚辭)
(視丨丨而無見兮聽惝怳而無聞天問雄虺九首丨丨馬在注丨丨電光也有雄虺一身九頭速若電光揚雄甘泉賦雷鬱律于巖)
(窔兮電丨丨于牆藩西京賦竒幻丨丨易貌分形蜀都賦碧雞丨丨而曜儀陸雲登遐頌承雲丨丨飄颻紫微郭璞騶虞讚矯足千)
(里丨丨若神)闇忽(吳越春秋太子友清旦懷丸持彈從後園而來衣袷履濡王怪而問之友曰適從後園不知空塪其旁丨)
(丨塪中䧟于深井故袷體濡履幾為大王所笑劇秦美新道極數殫丨丨不還)歸忽(淮南子鉗且大丙之御除轡銜去鞭棄策)
(車莫動而自舉馬莫使而自走也騁若飛鶩若絶縱矢躡風追猋丨丨)翕忽(拾遺記成王七年扶婁國於掌中備百戲之樂)
(婉轉屈曲于指間神怪丨丨七命丨丨揮霍雲㢠廻風列吳都賦神化丨丨函幽育明注丨丨疾貎李白大鵬賦連軒沓拖揮霍丨丨)
(又古風當塗何丨丨失路長棄捐)超忽(名畫記顧愷之之迹緊勁聯綿循環丨丨調格逸易風趨電疾廣川題跋高□千字)
(縱横振發丨丨滅沒庾信周宗廟歌原祠乍丨丨畢隴或緜微終封三尺劍長卷一戎衣王屮頭陀寺碑東望平臯千里丨丨盧思)
(道聽鳴蟬篇故鄉已丨丨空庭正蕪沒駱賓王邊城懷京邑詩關山暫丨丨形影歎艱虞孟浩然詩千里在俄頃三江坐丨丨皇甫)
(冉湖山歌幽芳媚景兮當嘉月踐石捫蘿兮恣丨丨韋應物詩相望曙河遠高齋坐丨丨皮日休詩窮深到兹塢逸興轉丨丨)十
忽(淳化實錄度之法起于忽丨丨為絲)絲忽(稗編古之鐘律紐等寸分毫釐丨丨皆有定數如合符契)飄忽(風賦丨丨)
(淜滂激颺熛怒傅毅舞賦蜲蛇姌嫋雲轉丨丨曹植洛神賦體迅飛鳬丨丨若神陸雲詩亹亹嘉時丨丨棄予謝靈運石壁招提精)
(舍詩揮霍夢幻頃丨丨風雷起歐陽修詩驅鸞駕鶴須臾問丨丨不見如雲烟)淪忽(李白詩良辰竟何許大運有丨丨)召
忽(論語子路曰桓公殺公子糾丨丨死之管仲不死曰未仁乎)
禍生忽(說苑福生于微丨丨于丨日夜恐懼惟恐不卒)
增怠忽(書蓄疑敗謀丨丨荒政不學面牆莅事惟煩)絶忽(詩是伐是肆是丨是丨)瞻忽(論語丨之在前丨焉)
(在後舒芬詩丨丨徒撫掌)翲忽(史記太史公自序律歷更相治間不容丨丨)驁忽(漢書東平思王宇傳王事太后内不)
(相得上以璽書賜王太后曰東平王出襁褓之中而託于南面之位加以年齒方剛涉學日寡丨丨臣下不自它于太后注師古曰)
(驁讀曰傲同五代史張承業傳盧質嗜酒傲忽莊宗深嫉之承業乘問請曰盧質嗜酒無禮臣請為王殺之莊宗曰吾方招納賢才)
(以就功業公何言之過也承業起賀曰王能如此天下不足平也)洸忽(漢書司馬相如傳西望崑崙之軋沕丨丨兮直徑馳)
(乎三危)奄忽(漢書酷吏傳嚴延年奏可論死丨丨如神後漢書班超傳超自以久在絶域年老思土上疏曰臣超犬馬齒殱)
(常恐年衰丨丨僵仆臣不敢望酒泉郡但願生入玉門關晉書孔坦傳自省綿綿丨丨無日韓詩外傳昔者范蠡行游與齊屠地居)
(丨丨龍變仁義沈浮湯湯慨慨天地同憂新序臨武君曰夫兵之所貴者勢利也所上者變詐攻奪也善用之者丨丨焉莫知所從)
(出神仙傳沈羲昇天四百餘年忽還鄉里說初上天時數玉女以一符及仙方一首賜羲丨丨如寐已在地上六一題跋後漢費鳳)
(碑為五言韻語其略曰不悟丨丨終藏形而匿景耕夫釋耒耜桑女投鈎筥道阻而且長起坐淚如雨高唐賦何節丨丨蹄足灑血)
(長笛賦丨丨滅沒曄然復揚)出忽(後漢書馮衍傳天下兵起莽遣更始將軍廉丹討伐山東丹辟衍為掾與俱至定陶莽追)
(詔丹丹惶恐夜召衍以書示之衍因說丹曰昔逢丑父伏軾而使其君取飲稱于諸侯鄭祭仲立突而丨丨終得復位美于春秋蓋)
(以死易生以存易亡君子之道也)輕忽(後漢書陳蕃傳小家畜産百萬之資子孫尚恥愧失其先業况乃産兼天下受之先)
(帝而欲懈怠以自丨丨乎吳志步隲傳中書吕壹典校文書多所糾舉隲上疏曰今之小臣動與古異獄以賄成丨丨人命歸咎于)
(上為國速怨北史薛孝通傳外兄裴伯茂性峻多所丨丨唯欽賞孝通每有著遽共參同異)簡忽(後漢書崔寔傳俗人拘文)
(牽古不達權制竒偉所聞丨丨所見烏可與論國家之大事哉)相忽(晉書文苑傳袁宏為東征賦末列稱過江諸名德而不及)
(陶侃侃子聞之嘗于曲室抽刃問宏曰家公勲蹟如此君賦云何丨丨宏窘急答曰我已盛述尊公何乃言無)忘忽(晉書𨼆逸)
(傳索襲卒隂澹曰先生宅不彌畝而丨丨九州形居塵俗而棲心天外)陵忽(南史劉康祖傳隆安二年王恭起兵京口以誅)
(司馬尚之為名牢之時為恭前軍司馬恭以豪戚自居甚相丨丨牢之心不能平及恭此舉使牢之為前鋒牢之遣敬宣襲恭敗之)
(北史齊宦者傳齊神武時有倉頭陳山提蓋豐樂俱以驅馳便辟頗蒙恩遇又有劉郁斤趙道德等並為驅使天保大寧之朝漸以)
(貴盛至武平時山提等皆以開府封王其不及武平者則追贈王爵雖賜與無資顧盻深重乃至丨丨宰輔然皆不得干預朝政陵)
(通作凌北史魏高凉王傳所在流人先為土人丨丨聞邢杲起逆率來從之旬朔之間衆踰十萬顔氏家訓夫學者所以求益爾見)
(人讀數十卷書便自高大丨丨長者輕慢同列人疾之如讐敵惡之如鴟梟如此以學自損不如無學也湘山野錄張尚書鎮蜀彭)
(公乘始冠以文呈公默覽殆徧都擲于地後將赴闕召彭語之曰子方少年若老夫以一語奬借必丨丨自惰故擲地以奉激他日)
(子官不減老夫吳均贈王桂陽詩弱幹可摧殘纖莖易丨丨)惰忽(北史齊神武帝紀尒朱兆既至秀容分兵守險神武聲言)
(討之師出止者數四兆意怠神武揣其歲首賞宴會遣竇泰以精騎馳之兆軍人因宴休丨丨見泰軍驚走追破之于赤洪嶺兆自)
(縊神武親臨厚葬之)悠忽(淮南子三代與我同行五霸與我齊智彼獨有聖智之實我曾無閭里之聞窮巷之知者何彼幷身)
(而立節我誕謾而丨丨陸雲登臺賦禽委蛇于潛室兮驚風矯翼而來翔紛譎譎于有𧰼兮邈丨丨而無方)歴忽(道德指歸)
(論風馳電騁經極日月周流上下過飄丨丨)懲忽(白虎通瑟者嗇也閑也所以丨丨)平忽(論衡今夫妻死者寂寞無)
(聲更嫁娶者丨丨無禍無知之驗也)佚忽(論衡父兄在千里之外遺教戒之書子弟賢者求索觀讀服臆不舍重先敬長謹慎)
(之也不肖者輕慢丨丨無原察之意)恬忽(論衡命則不可勉時則不可力知者歸之于天故坦蕩丨丨)欻忽(東觀餘論)
(論張長史書張旭所書鴈門云亭愚蒙瞻仰等字與後題月日猶縱風鳶者翔戾于空隨風上下而綸常在手猶擊劍者交光飛刃)
(丨丨若神而器不離身然後知其眞長史書而不虛得名矣欻同猋張衡賦出閶闔兮降天途乘猋忽兮馳虛無)於忽(龐德)
(公丨丨操丨丨乎不可以為其又奚為)常忽(顔延之赭白馬賦祇愼乎所丨丨敬備乎所未防)揮忽(梁武帝孝思賦)
(年丨丨而莫反時瞬睒其如電張說詩水宿厭洲渚晨光屢丨丨)眇忽(柳宗元戴氏堂記望之若連艫縻艦與波上下就之)
(顛倒萬物遼廓丨丨)茫忽(柳宗元天對丨丨不凖孰衍孰窮)瞥忽(李紳詩瀧夫擬檝劈高浪丨丨浮沉如電隨)倨
忽(黃伯思䟦昌谷别集後李藩嘗綴李賀歌詩知賀有外兄召見託以摉采其人諾且請願得公所輯彌年乃云某與賀中表自)
(幼同處恨其丨丨嘗思報之今幸得公所藏并舊有者悉投匽中矣)豪忽(歐陽修詩寒暑借天勢丨丨肆陵轢)違忽(歐陽)
(修送尹源序君之文行顧豈有丨丨乏少之可以進于言耶)閃忽(蔡襄南郊詩七精丨丨五鎮瑰瑋)暴忽(孔平仲詩)
(人言風怒未渠央我觀丨丨勢不長)鄭忽(春秋桓公十一年丨丨出奔衛左傳齊侯欲以文姜妻丨太子丨太子忽辭人問其)
(故曰人各有耦齊大非吾耦也)
典午忽(蜀志譙周傳巴郡文立從洛陽還蜀過見周周語次因書板示立曰丨丨丨兮月酉沒兮典午者謂司馬也月酉者)
(謂八月也)道遠忽(楚辭修路幽蔽丨丨丨兮)歲月忽(歐陽修詩但知貧賤安不覺丨丨丨)
發於所忽(史記司馬相如傳禍固多藏於𨼆微而丨丨人之丨丨也)
韤(望發切足衣韈襪並同)
韻藻解韈(左傳褚師聲子襪而登席注古者見君丨丨足有創疾則不解湘山野錄王冀公與陳彭年並直一夕中人獨)
(召公至行在眞宗與公對飲飲罷持禁燭送歸喜笑倒載丨丨褫帶幾不能王禹偁酬种放詩卸鞍引羸蹄丨丨事芒屩)結襪
(史記張釋之傳王生者善為黃老言嘗召居廷中三公九卿盡會立王生老人曰吾襪解顧謂張廷尉為我丨丨釋之跪而結之人)
(或謂王生曰獨奈何廷辱張廷尉使跪丨丨王生曰吾老且賤自度無益於張廷尉張廷尉方今天下名臣吾故聊辱廷尉使跪丨)
(丨欲以重之)履韤(後漢書魯丕傳帝因朝會召見諸儒丕與侍中賈逵尚書令黃香等相難數事帝善丕說罷朝特賜冠幘)
(丨丨衣一襲唐書禮樂志皇太子加元服冠日内直郎陳服于帷内東領北上衮冕金飾象笏遠游冠緇布冠服玄衣素裳素鞞白)
(紗中單青領褾襈裾丨丨革帶大帶笏緇纚犀簪二物同箱在服南又崔彦昭傳與王凝外昆弟也彦昭未仕嘗見凝凝倨不冠帶)
(彦昭為憾母聞彦昭相敕婢多製丨丨曰王氏妹必與子皆逐吾將共行彦昭泣且拜不敢為怨女儀近古婦人常以冬至進丨丨)
(于舅姑踐長至之義陸龜蒙幽居賦望夫子之門牆乃過丨仞顧先生之丨丨不翅雙穿皮日休詩空羨塢中人終身無丨黃庭)
(堅皖口道中詩孤村小蝸舍乞火乾丨丨)羅韈(宋史輿服志皇太子之服丨丨朱履金塗銀釦從祀則服之南都賦丨丨躡蹀)
(而容與洛神賦凌波微步丨丨生塵江總詩莫輕少婦狎春風丨丨也得步河宫謝偃塵賦拂珠履生丨丨積蔆鏡而鸞沈下彫梁)
(而歌發許敬宗詩飄摇丨丨光天步張說詩仙浦生丨丨神京染素衣孟浩然詩仙鳬能作伴丨丨共凌波李白玉階怨玉階生白)
(露夜久侵丨丨李商𨼆詩家近紅蕖曲水濱全家丨丨起秋塵韓偓詩錦衾霞彩爛丨丨砑光勻)係襪(帝王世紀四年起師)
(而東至商郊牧野王襪係解五人御于前莫肯為王丨丨)臭襪(禹錫嘉話元載賜死謁主官乞一快死主者乃脱丨丨塞其口)
(而終)角韈(□轂子三代謂之丨丨前後兩隻相成中心繫帶至魏吳妃始以綾羅為之)貢韈(曹植冬至獻襪履啟伏見)
(舊儀國家冬至獻履丨丨所以迎福踐長先臣或為之頌臣既玩其嘉藻願𫐠朝慶)布襪(杜甫新畫山水障歌吾獨何為在泥)
(滓青鞵丨丨從此始蘇軾詩我遊蘭谿訪青泉已辦丨丨青行纏又丨丨青鞋弄雲水王庭珪詩青鞋丨丨綠蓑衣滿目秋江白鳥)
(飛陸游跋李莊簡公家書李丈參政罷政歸鄉里一日來共飯謂先君曰聞趙相過嶺悲憂出涕僕不然謫命下青鞵丨丨行矣豈)
(能作兒女態耶楊萬里題王季安佚老堂詩丨丨青鞵已懶行不如晏坐聽啼鶯又青鞋丨丨軟紅塵千詩只博一字貧)步襪
(陳興義詩川後不愁微丨丨鮫人暗動卷綃梭)
龍縞襪(搜神記橘中叟曰君輸我灜州玉塵九斛丨丨丨八緉後日於青城草堂還我爾)錦袎襪(太眞外傳馬嵬)
(嫗得貴妃丨丨丨一隻每遇過客一翫百錢𫉬錢無數)脚不襪(杜甫北征詩平生所嬌兒顔色白勝雪見爺背面啼垢膩)
(丨丨丨秦觀詩青裙丨丨丨臭味猨與狙楊萬里霜寒詩沙鷗丨丨丨故故踏冰翻)
畫絹為襪(宋史文與可傳善丨竹求者踵至厭之投丨曰吾將以丨丨)
增素韈(唐書車服志黑介幘者拜陵之服也無飾白紗單衣白裙襦革帶丨丨烏皮履皮日休詩丨丨雖遮未掩羞越兵猶)
(怕伍員頭)青韈(唐書車服志皇后之服青衣革帶大帶隨衣色裨紐約佩綬如天子丨丨舄加金飾)白韈(唐書車服志白)
(紗帽者視朝聽訟宴見賓客之服也以烏紗為之白裙襦丨丨烏皮履)朱韈(唐書車服志大裘繒表黑羔表為緣纁裏黑領)
(褾襟緣朱裳白紗中單皂領青褾襈裾丨丨赤舄鹿盧玉具劍火朱鏢首白玉䨇佩黑組大䨇綬黑質赤白縹綠為純以備天地四)
(方之色宋史輿服志天子之服丨丨赤舄加金飾)鞋韈(唐書儀衛志黃麾仗十二行皆有行縢丨丨)&KR1651;襪(馬令南唐)
(書小周后嘗在禁中後主樂府詞有丨丨步香階手提金縷鞋之𩔖多傳于外至納后乃成禮而已)衣襪(宋史劉恕傳司馬光)
(修資治通鑑召恕為局僚家貧甘旨嘗闕然一毫不妄取雖光所遺丨丨寒具還及穎悉還之)著襪(會稽先賢傳賀劭為人美)
(容止與人交久益敬之在官府常丨丨希見其足捫蝨新話知梵志翻丨丨法則可以作文知九方臯相馬法則可以觀人文章黃)
(庭堅書梵志翻丨丨詩後梵志翻丨丨人皆道是錯乍可刺你眼不可𨼆我脚一切衆生顛倒類皆如此乃知梵志是大修行人也)
(昔茅容殺雞飯其母而以草具飯郭林宗此翻丨丨法也)刺襪(陸璣詩疏鴟鴞似黃雀而小其喙尖如錐取茅莠為巢以麻紩)
(之如丨丨然徐夤有新丨丨詩)釋襪(揮塵後錄靖康元年徽考微服出通津門舟將至雍丘是夕阻淺不得進聞雞啼一老姥)
(家張燈竹扉半掩上排戸入嫗延至卧内擁爐又與上丨丨烘趾)整韈(嫏嬛記姚月華寄楊達辭丨丨兮欲舉塞路兮荆榛)
袴襪(嫏嬛記太眞着鴛鴦並頭蓮錦丨丨上戲曰貴妃丨丨上乃眞鴛鴦蓮花也不然其間安得有此白藕乎貴妃由是名丨)
(丨為藕覆)巾韈(韓愈詩徵租聚異物詭製怛丨丨陸龜蒙詩沮洳漬琴書莓苔染丨丨韓駒飲酒詩良辰宴觴豆炎曦脱丨丨)
踏襪(杜牧詩呼兒旋供衫走馬空丨丨)渡襪(李商𨼆詩㢠廻衾燈照綺丨丨水沾羅)映襪(李商𨼆詩波痕空丨丨煙)
(態不勝裙)鞾襪(蘇軾九日黃樓詩黃花白酒無人問日暮歸來洗丨丨)衲韈(蘇轍詩已典布裘捐丨丨朝來酒盡乞比)
(鄰)承襪(陸游詩九嶷山中萼綠華黃雲丨丨到羊家)小韈(薩都拉纖女圖詩纖纖玉指柔且和香鈎丨丨裁春羅)
舊襪(傅若金詩行迹猶霑丨丨塵)
王生襪(晉書庾峻傳以釋之之貴結丨丨之丨於朝而其名愈重許渾詩何人更結丨丨丨此客虛彈貢氏冠)李文
襪(飛燕外傳合德新沐膏九曲沈水香為卷髮號新髻為薄眉號遠山黛施小朱號慵來粧衣故短繡裙小袖丨丨丨)三隻
襪(清異錄去習者雲行至蛾眉山而𨼆蓄丨丨丨常穿二補一藏久裂帛交雜望之茸茸焉自呼為獅子襪)獅子襪(見上)
千重襪(清異錄唐制立冬日進丨丨丨其法用羅帛十餘層錦夾絡之)太眞襪(瑯嬛記馬嵬老嫗拾得丨丨丨以致)
(富)鐵底襪(談圃王節度使不悦於趙普因使討黎戎王有知術使士卒以丨丨為丨入其地多使斬馘至今國中有一石)
(相傳王節度曾坐其上戎懼之必跪而再拜)瑇瑁襪(班固與竇憲牋將軍憐固乃賜以玉躬所著丨丨丨三具)神女
襪(駱賓王塵灰詩光飄丨丨丨影落羽人衣)鴉頭襪(李白越女詞屐上足如霜不着丨丨丨楊維楨詩屏開時露丨丨丨)
(絃斷應銜鳳觜膠)凌波襪(劉禹錫馬嵬行不見巖畔人空見丨丨丨楊萬里詩江妃舞倦丨丨丨玉帶圍腰攬鏡初)寬
裁襪(白居易詩老遣丨丨丨寒教厚絮衣)洛神襪(温庭筠詩應為丨丨波上丨至今蓮蘂有香塵)宓妃襪(李商)
(𨼆詩嘗聞丨丨丨渡水欲生塵又楊億詩塵暗神妃襪衣殘侍史香)生塵襪(黃庭堅水仙花詩凌波仙子丨丨丨水上輕盈)
(步微月)行脚襪(楊萬里詩顧我雪穿丨丨丨羨君身作在家官)兜羅襪(陸游詩細衲丨丨丨竒溫吉貝裘)塵
掩韈(謝翺詩宮花窣簾丨丨丨)朝天襪(袁捕詩平明欲進丨丨丨小立蘭鐙熨貼頻)手汚韈(薩都拉懷李太)
(白詩脫靴丨丨丨蹴踏將軍雄)天女襪(虞集寄澄湛堂法師詩持足地神衣拂石獻珠丨丨丨凌波)
勃(蒲没切卒也又姓)
韻藻色勃(論語丨丨如也四子講德論浮游先生丨丨眥溢曰是何言與)興勃(左傳禹湯罪已其丨也丨焉後漢書)
(陳蕃傳昔禹廵狩蒼梧見市殺人下車而哭之曰萬方有罪在予一人故其丨也丨焉)咆勃(南史柳元景傳魏兵大合輕騎)
(挑戰安都馳入賊陣猛氣丨丨當其鋒者無不應刃而倒潘岳西征賦出申威於河外何猛氣之丨丨注河外謂澠池庾信哀江南)
(賦甲子奮發勇氣丨丨實總元戎身先士卒王維詩趙魏燕韓多勁卒關西俠少何丨丨)志勃(莊子徹丨之丨解心之謬去德)
(之累達道之塞)馬勃(本草集解别錄曰丨丨生園中久腐處郭璞視肉贊聚肉有眼而無腸胃與彼丨丨頗相髣髴韓愈進學)
(解牛溲丨丨敗鼓之皮俱敢並蓄待用無遺晏殊中園賦豬苓丨丨澤&KR0581;溪菰)蓬勃(香譜唐宗楚客沈香泥壁香氣丨丨賈誼)
(旱雲賦遥望白雲之丨丨兮滃滃澹澹而妄止潘岳笙賦爛熠爚以放艷鬱丨丨以氣出王凝之風賦越四溪而丨丨經五嶺而蕭)
(條大風謠大風丨丨揚塵埃八井三刀卒起來元稹詩狼星四角光丨丨李覯詩但見禾與黍丨丨紅塵起黃庭堅和荅孫不愚見)
(贈詩簿領侵尋台相筆風埃丨丨使星鞍)周勃(史記高祖紀丨丨重厚少文然安劉氏者必勃也可令為太尉又絳侯丨丨世)
(家絳侯丨丨沛人也高祖為沛公初起勃以中涓從攻胡陵下方與晉書宣帝紀帝假司徒高柔節行大將軍事領曹爽營謂柔曰)
(君為丨丨矣新論英布刑墨之隸丨丨俳優之任其行皆中律其質則將才也法言或問近世社稷之臣曰若張子房之智陳平之)
(無悞絳侯勃之果霍將軍之勇終之以禮樂則可謂社稷之臣矣)朱勃(後漢書馬援傳丨丨字叔陽年十二能誦詩書援裁)
(知書見之自失又前雲陽令同郡丨丨詣闕上書願下公卿平援功罪晉書閻纘傳論茂伯篤終哭王經以全節休然追遠理鄧艾)
(以成名故得義感明時仁流枯骨雖丨丨追論新息欒布奏事彭王弗之尚也)王勃(唐書文藝傳丨丨字子安絳州龍門人六)
(歲善文辭九歲得顔師古注漢書讀之作指瑕以摘其失對策高第年未及冠授朝散郎)
增方勃(儀禮榮堇采蘩堇采也蘩丨丨也皆豆食也故記之)旁勃(左傳蘋蘩蕰藻之菜疏蘩白蒿也春始生及秋香美)
(可生色又可烝一名遊胡北海人謂之丨丨神仙服食經七禽方十一月采丨丨丨丨白蒿也白兔食之夀八百年)讓勃(史記)
(陳丞相世家平曰高祖時勃功不如臣平及誅諸吕臣功亦不如勃願以右丞相丨丨於是孝文帝乃以絳侯勃為右丞相)得
勃(史記齊悼惠王世家魏勃少時欲求見齊相曹參家貧無以自通乃常獨早夜掃齊相舍人門外相舍人怪之以為物而伺之)
(丨丨勃曰願見相君無因故為子掃欲以求見于是舍人見勃曹參)佐勃(漢書高后紀軍皆左袒勃遂將北軍然尚有南軍丞)
(相平召朱虛侯章丨丨勃令章監軍門)平勃(漢書刑法志夫以孝文之仁丨丨之知猶有過刑謬論如此甚也而况庸材溺)
(于末流者乎晉書劉毅傳論外乏桓文内無丨丨不有雄傑安能濟之哉又王敦傳臣備位宰輔與國存亡誠乏丨丨濟時之略然)
(自忘駑駘志存社稷豈忍坐視成敗法言或問廿羅之悟吕不韋張辟疆之覺丨丨皆以十二齡茂良乎曰才也茂良不必父祖漢)
(高祖功臣頌抑抑陸生知言之貫往制勁越來訪皇漢附會丨丨夷凶剪亂所謂伊人邦家之彦注諸吕欲危劉氏賈說丨交懽太)
(尉丨誅吕氏)狂勃(晉書前秦載記苻生幼而無頼祖洪惡之曰吾將以汝為奴生曰可不如石勒也洪謂健曰此兒丨丨宜)
(早除之論衡虎搏噬之時稟性丨丨貪叨飢餓觸自來之人安能不食)凶勃(晉書前燕載記吕護九年之間三背王命揆其)
(奸心丨丨未已)猖勃(晉書劉元海載記董卓因之肆其丨丨)忽勃(莊子蕩蕩乎丨然出丨然動而萬物從之乎此謂王)
(德之人)萬勃(大戴禮夏小正繁田胡者繁母也繁丨丨也皆豆實也)勃勃(法言或問淵騫之徒惡乎在曰在寢或曰)
(淵騫曷不寢曰攀龍鱗附鳳翼巽以揚之丨丨乎其不可及乎如其寢如其寢韓愈薦侯喜狀喜曰比者分將委棄泥塗今胷中之)
(氣丨丨然復有仕進之路矣張祜詩時見一僧來脚邊雲丨丨王禹偁春遊南靜川詩丨丨畬田氣磷磷水磑聲)舒勃(方言)
(丨丨展也東齊之間凡展物謂之丨丨)鬱勃(武帝内傳王母與上元夫人同乘而去雲彩丨丨盡為香氣極望西南良久乃)
(絶應瑒楊柳賦赴陽春之和節植纖柳以承凉攄豐節而廣布紛丨丨以登陽黃伯思論書八篇陶𨼆居集楊許三仙君眞蹟論其)
(書云掾書乃是學楊而字體勁利偏善寫經畫符與楊相似丨丨峯勢殆非人功所逮)麻勃(本草大麻釋名一名丨丨)放
勃(齊民要術種麻鋤常令淨既丨丨拔去雄)去勃(齊民要術切麵粥&KR3216;麯粥法剛溲麵揉令熟大作劑挼餅粗細如小指大)
(重縈于乾麵中更挼如粗箸大截斷切作方棋簸丨丨甑褁蒸之)取勃(齊民要術煑&KR2882;食次曰宿客足作&KR2882;籷&KR2882;米一斗以)
(沸湯一升沃之不用膩器斷箕漉出滓以&KR2882;帚春丨丨)苾勃(上林賦肹蠁布寫䁆瞹丨丨)蕭勃(班固高祖泗水亭碑)
(銘陳張畫策丨丨翼終晁補之七述扶舒丨丨烟氣滃出)噴勃(馬融長笛賦氣丨丨以布覆兮乍跱蹠以狼戾)烏勃(隂鏗)
(詩女貞丨丨桃李棗檍晏殊中園賦丨丨旁挺來禽外植櫻胡品糅而形别棠棣名同而實析)蓊勃(柳宗元閔生賦山水浩以)
(蔽虧兮路丨丨以揚芬崔湜野燎賦或蠢濡丨丨或宛延冶迤張隨雲從龍賦吟空山而奮揚其狀觸幽石而丨丨其色)暴勃
(杜牧原十六衛天下平一丨丨消削單車一符將命四走莫不信順)坌勃(陸龜蒙化稻鼠文吳興自三月不雨至於七月常時)
(汙坳沮洳者埃壒丨丨)水勃(陸龜蒙詩一生無事烟波足惟有沙邊丨丨公)霧勃(王潭䨇瀵泉賦風駭丨丨烟涌雲蒸)
烟勃(賈嵩夏日可畏賦丨丨乎扶桑之津鼎沸乎咸池之水)有勃(馮子振十八公賦俄超其羣丨丨其根)白勃
(巴東三峽歌灘頭丨丨堅相持倏忽淪没别無期)雲勃(紫微夫人詩丨丨寫靈宫來適塵中囂)鬭勃(左傳子玉使丨)
(丨請戰)貂勃(戰國策丨丨曰跖之狗吠堯非貴跖而賤堯也狗固吠非其主也)魏勃(史記齊悼惠王世家灌嬰聞丨)
(丨本教齊王反使召責問丨丨勃曰失火之家豈暇先言大人而後救火乎因退立股戰而栗恐不能言者終無他語灌將軍熟視)
(笑曰人謂丨丨勇妄庸人耳何能為乎乃罷丨丨)張勃(漢書陳湯傳富平侯丨丨與湯交高其能元帝詔列侯舉茂材勃舉)
(湯南史謝莊傳臼季稱冀缺而疇以田菜丨丨進陳湯而坐之弛爵又晉書索靖傳同郡丨丨特表以靖才藝絶人宜在臺閣不宜)
(遠出邊塞武帝納之擢為尚書郎)錢勃(西京雜記朱買臣為會稽太守懷章綬還至舍亭所知丨丨見其暴露乃勞之曰得)
(無罷乎遺與紈扇買臣至郡引為上客)虞勃(晉書虞溥傳溥子丨丨過江上江表傳于元帝詔藏于秘書)戴勃(晉書)
(𨼆逸戴逵傳長子丨有父風義熙初以散騎常侍徵不起南史戴顒傳顒字仲若譙郡銍人也父逵兄丨並𨼆遯有高名名畫記丨)
(逵子丨有父風孫暢之云山水勝顧晉義熙初以散騎郎徵不至)蘭勃(晉書慕容皝載記皝後徙昌黎郡築好城於乙連東)
(使將軍丨丨戍之以逼乙連)紇勃(晉書秃髮傉檀載記蒙遜進圍樂都傉檀嬰城固守以子染干為質蒙遜乃歸久之遣安)
(西丨丨耀兵西境)蕭勃(南史梁敬帝紀陳霸先班劍二十人以湘州刺史蕭循為太尉廣州刺史丨丨為司徒又歐陽頠傳)
(初交州刺史袁曇緩密以金五百兩寄頠人弗之知頠尋為丨丨所破貲財並盡惟所寄金獨存曇緩亦尋卒至是頠並依信還之)
(時人莫不歎服之)沈勃(南史阮佃夫傳泰始初軍功既多爵秩無序佃夫僕從附隸皆受不次之位捉車人武賁中郎將傍)
(馬首員外郎朝士貴賤莫不自結而矜傲無所降意入其室者惟吳興丨丨吳郡張澹數人而已)葛勃(誠齋雜記鄢陽陳忠)
(女名豐鄰人丨丨有美姿豐與村中數女共聚終日共相謂曰若得婿如丨丨無所恨也嫏嬛記陳豐與丨丨屢通音問而歡會末)
(由七月七日豐以青蓮子十枚寄勃勃啗未竟墜一子於盆水中有喜鵲過惡汙其上勃遂棄之明早有並蒂花開於水面如梅花)
(大勃喜取置几頭數日始謝房亦漸長剖之各得實五枚如豐來數)
矯内勃(漢書高后紀襄平侯紀通尚符節廼令持節丨丨丨北軍)其氣勃(敬括觀樂器賦收犬羊之皮取虎豹之鞹)
(為鼗為路是模是度丨丨丨其音博此革之器也)
赫連勃勃(晉書安帝紀義熙三年六月姚興將丨丨丨丨僭稱天王于朔方國號夏又丨丨丨丨載記丨丨丨丨匈奴左)
(賢王去卑之後義熙二年僭稱天王大單于建元曰龍昇國稱大夏董逌銅鼔銘䟦崔鴻十六國書丨丨丨丨以銅為鼓及飛廉翁)
(仲銅駝龍虎以黃金飾之列於宫殿之前疑即此也)
蹶(居月切失脚又走也速也嘉也說文僵也一曰跳也亦作蹷又音橛)
韻藻顚蹶(戰國策丨丨之請望拜之謁雖得則薄矣魏志袁紹劉表咸有威容器觀知名當世然皆外寬内忌好謀無块)
(廢嫡立庶舍禮崇愛至于後嗣丨丨社稷傾覆非不幸也易林雀行求食出門見鷂丨丨上下幾無所處淮南子赤螭青虬之遊冀)
(州也蛇鱓輕之若乃至于玄雲之素朝降扶風雜凍雨虎豹襲穴而不敢咆猨狖丨丨而失木枝又况蛇鱓之𩔖乎鹽鐵論政教闇)
(而不著百姓丨丨而不扶猶赤子臨井焉聽其入也新論登峭坂而不跌墜者愼于大也跨阜洷而好丨丨者輕于小也徐陵為梁)
(禪陳璽書周成漢惠邈矣無階惟是童蒙必貽丨丨韓愈詩寒衣步推馬丨丨退且復又詩從來送行詩屢造忍丨丨崔櫓詩醉時)
(丨丨醒時羞麴蘖推人不自由)秦蹷(漢書賈誼傳丨丨六國)足蹶(唐書李嗣業傳初討勃律也通道葱嶺有大石塞隘)
(以丨丨之抵穹壑識者以為至誠所感云淮南子游者以丨丨以手㧊不得其數愈蹷愈敗及其能游者非手足者矣春渚紀聞邵)
(衍夜夢有呼邵衍者曰帝命汝為圓眞相乃即日莅職拜命出門丨丨而覺)竭蹶(荀子近者歌謳而樂之遠者丨丨而趨之)
(文同石姥賦役稚耄而丨丨兮來號呶而嘂謼)劉蹶(韓愈桃源行蠃顚丨丨了不聞地坼天分非所恤)
歷塊蹶(蘇軾詩千里不難到莫遣丨丨丨)
增推蹷(左傳邾人城翼還自離姑武城人塞其前斷其後之木而弗殊邾師過之乃丨而丨之遂取邾師)身蹶(戰國)
(策范睢獻書曰恐天下見臣盡忠而丨丨是以杜口裹足莫肯卽秦耳)熱蹶(史記倉公傳濟北王阿母自言足熱而懣臣意)
(告曰丨丨也則刺其足心各三所病旋已)風蹶(史記倉公傳濟北王病召臣意診其脉曰丨丨胸滿即為藥酒盡三日病已得)
(之汗出伏地)不蹷(漢書食貨志生之者甚少而靡之者甚多天下財産何得丨丨荀子成相竭辭丨丨君子道之順以達鹽)
(鐵論善鑿者建周而不疲善基者致高而丨丨司馬光潛虛竹枯不拔蚿死丨丨古諺百足之䖝三斷丨丨)屯蹷(後漢書皇)
(甫嵩傳贊言肅王命並遘丨丨)傷蹶(晉書庾亮傳亮因聖略之弘得效所職及後丨丨責踰先功)猖蹷(南史陳伯之傳)
(王宏命記室丘遲私與伯之書曰尋君去就之際非有他故直以不能内審諸已外受流言沈迷丨丨以至於此北史齊靈暉傳授)
(南陽王綽府諮議參軍綽除定州刺史仍隨綽之鎮所為丨丨靈暉唯默默憂顇不能諫止說苑貞良而亡先人餘殃丨丨而活先)
(人餘烈揮麈三錄靖康末招集勤王師檄文宣恩屈已猶負固以跳梁繼好息民更執迷而丨丨)馬蹶(北史魏河間公齊傳)
(太武征赫連昌太武丨丨賊逼帝齊以身蔽捍決死力戰賊乃退帝得上馬五代史馮道傳道嘗戒明宗曰臣為河東掌書記時奉)
(使中山過井陘之險懼丨丨失不敢怠于御轡及至平地謂無足慮遽跌而傷蹈危者慮深而𫉬全居安者患生于所忽人之情也)
驚蹶(唐書輿服志褒衣博帶革履高冠車中之服也韈而蹬跣而城乘非唯盭古亦自取丨丨陸龜蒙詩忽愁自丨丨僧貫休戰)
(南曲戰馬時丨丨蘇軾竹&KR1338;詩逢人自丨丨悶若兒脱襁)善蹶(唐書王績傳績以醉失職託無心子以見趣曰子聞蜚廉氏馬)
(乎一以朱鬛白毳龍骼鳳臆馳驟如舞終日不釋轡俄而熱死一以重頭昂尾駝頸貉膝踶囓丨丨棄諸野終年而肥)狂蹶
(五代史雜傳梁分魏牙兵賀德倫促牙兵上道軍將張彦謀於衆相與夜攻金波亭遲明魏兵攻牙城殺五百餘人執德倫致之樓)
(上末帝遣扈異馳至魏諭彦彦謂異曰但以六州還魏而詔劉鄩反兵皇帝可以高枕異還言彦丨丨不足畏宜促鄩兵擊之黃庭)
(堅跋張長史帖人聞張顚未嘗見其筆墨遂妄作丨丨之書託之長史其實張公姿性顚逸其書字字入法度中也)蹷蹷(莊子)
(支離叔與滑介叔觀于冥伯之丘崐崘之虛黃帝之所休俄而柳生其左肘其意丨丨然惡之揚子樂佚逷勤丨丨)崩蹷(莊子)
(就不欲入和不欲出形就而入且為顚所滅為丨為丨心和而出且為聲為名為妖為孽)國蹷(荀子田野荒而倉廩實百姓虛)
(而府庫滿夫是之謂丨丨乂主之孽䜛人達賢能遁逃丨乃丨)尸蹶(韓詩外傳扁鵲過虢侯世子暴病而死扁鵲造宫曰世子)
(病所謂丨丨者試入診可活也)後蹷(淮南子先者上高則後者攀之先者踰下則丨者丨之)推蹶(淮南子夏桀之時棄)
(捐五帝之恩刑丨丨三王之法籍)&KR0008;蹶(揚子太山拔梁柱拆其人丨且丨)愛蹷(說苑蹷得甘草必以遺蛩蛩巨虚見)
(人將來必負蟨以走蟨非性之愛蛩蛩巨虛也為其假足之故也二獸亦非性之丨丨也為其得甘草而遺之故也)一蹶(說苑)
(一曀之故絶榖不食丨丨之故却足不行李白天馬歌騰崑崙歴西極四足無丨丨王安石和王勝之雪霽借馬入省詩豈如都城)
(今日事祗恐丨丨為親憂程俱詩爭持或三釂過坎時丨丨周霆震詩豈知鑿地古設險邂逅丨丨由天亡)啄蹶(論衡雞卵)
(之未字也澒溶于鷇中潰而視之若水之形良雌傴伏體方就成就成之後能丨丨之)擊蹶(論衡忿怒之人呴呼于人之旁)
(口氣喘射人之面雖勇如賁育氣不害人使舒手而丨舉足而丨則所丨丨無不破折)搏蹶(論衡兒之始生手足具成手不)
(能丨足不能丨者氣適凝成未能堅剛也)得蹷(道德指歸論侯王有為動不順一為貴得賤為正丨丨)右蹶(劉勰新論)
(量有輕重則形之于衡今加一環于衡左則丨丨加之于右則左蹶唯莫之動則平正矣)左蹶(見上)召蹶(劉勰新論身安)
(舉駟命曰丨丨之機)由蹷(水經注論撰考䜟曰邑名朝歌顔淵不舍七十弟子目宰予獨顧丨丨墮車宋均曰子路患宰予顧)
(視凶地故以足蹷之使墮車也)百蹷(丸經先度後動百發百中先動後度百發丨丨)多蹶(劇談錄京師醫者續坤有燕中)
(奏事大將暴得風疹衆醫療之不瘳坤投藥數服而愈以邊馬一匹留贈馬之骨相甚竒然步驟丨丨)終蹶(化書善馳者丨)
(于丨善鬭者終于敗)伺蹶(畫史米元章賦韓幹于闐所進黃馬圖云皆絶材以比德敢丨丨以致吝豈肯浪逐苜蓿之坡蓋當)
(下視駿方之)喜蹶(聞見錄建成有馬肥壯而丨丨以授世民曰此馬甚駿能超數丈澗弟善騎試乘之世民乘以逐鹿馬蹶)
(世民蹋立于數步之外馬起復乘之如是者三)挽蹶(夢溪筆談丨丨弓弩古人以鈎石率之今之武卒蹶弩有及九石者)觸
蹷(西都賦窮虎奔突狂兕丨丨陳中師燈蛾賦燋爛唐突離披丨丨)先蹷(顔延之陶徵士誄違衆速尤迕風丨丨)蹄
蹷(梁昭明太子七契丨丨紅塵膺流絳汗吳澄詩爭似冥冥雲翼遠靜看滑滑霜丨丨)墮蹷(崔湜野燎賦棲禽失竄以驚嘷)
(伏獸迷奔而丨丨)誤蹶(杜甫廋馬行當時歴塊丨一丨)僵蹶(沈亞之萬勝岡新城記夫馬羈之使馳則為之馳羈緩則)
(步安有擇塗陸而避丨丨哉)&KR0034;蹶(蔡襄胡旦贈工部侍郎制秋逸之驥丨丨中路)本蹷(蘇舜欽詩丨丨邦豈寧皮去毛)
(安附)畏蹶(張耒詩豈無老欵叚丨丨不敢策)屢蹶(王庭珪詩長安道上醉騎驢忍凍不知蹄丨丨)榆蹶(曹伯啟買)
(舟神馬渡詩桑顚丨丨大河傾舟過陶波浪始平)攣蹷(釋氏通鑑洪滿在俗患䨇足丨丨常念觀音經三年忽有僧來療之)
足毋蹶(禮記將即席衣毋撥丨丨丨)俄傾蹶(宣和畫譜冇人牽一馬訪醫者忽値韓幹幹驚曰真是吾家之所畫)
(馬丨丨若丨因損前足幹異之歸視所畫馬本則脚有一點墨缺乃悟其畫亦神矣)鸞距蹶(曹植寳刀銘造兹寳刀既礱既)
(礪匪以尚武予身是衞麟角是觸丨丨是丨)正平蹶(蔡襄士伸知已賦丨丨丨于羈雌何衒能于文舉)一峰蹷
(楊萬里詩古寺大鐘十字裂東山石崖丨丨丨)鹽中蹶(周霆震詩天驥丨丨丨瑶釵井底沉)
鶻(古忽切丨鳩又搰猾二音)
韻藻餓鶻(隋書劉昶女傳昶子居士不遵法度黨與三百人趫捷者號丨丨隊武力者號蓬轉隊)回鶻(唐書丨丨)
(傳回紇其先匈奴也姓藥羅葛氏居薛延陀北婆陵水上建中元年請易回紇曰丨丨言捷鷙猶鶻然五代史唐莊宗紀四年正月)
(丨丨阿咄遣使者來又張希崇傳遷靈武節度使撫養士卒招輯夷落丨丨瓜沙皆遣使入貢揮塵前錄都督山唐丨丨之地廣川)
(書跋崇徽宫主手痕碑僕固懷恩唐功臣以嫌猜叛入丨丨沒其家入後宫大歴四年以回紇請婚封為崇徽宫主杜甫詩隂風西)
(北來慘澹隨丨丨韓愈送殷員外使丨丨序四方萬國惟丨丨于唐最親奉職尤謹李德裕幽州紀功碑丨丨遣將詭辭結歡潛伺)
(邊隙公密賂其下盡得其隂謀郝經葡萄詩往歲見沙陀丨丨正來貢)海鶻(𩔖說越人水戰有丨丨舟名也穿竹急流浴浪)
(不溺則有棠櫓如沙棠不沉也談苑登州丨岸有丨自高麗飛渡號海東青老學菴筆記建炎中平江造戰船有八艣戰船四艣丨)
(丨船)義鶻(杜甫詩聊為丨丨行用激壯士肝)沙鶻(杜甫寄賈嚴二閣老詩浦鷗防碎首丨丨不空拳張蠙詩隴狐來試)
(客丨丨下欺人)霜鶻(元稹詩秋鷹迸逐丨丨遠陸龜蒙詩截海上雲鷹横空下丨丨黃庭堅以右軍書贈丘十四詩眼如丨丨)
(齒玉冰擁書環坐愛忩明唐庚詩丨丨空拳知有命溟魚竭水恐傷神)栖鶻(蘇軾與范子豐書今日李秀才來别因以小舟)
(載酒飲赤壁下李善吹笛酒酣作數弄風起水湧大魚皆出上有丨丨坐念孟德公瑾如昨日耳又赤壁賦攀丨丨之危巢俯馮夷)
(之幽宫韓駒詩豈有危巢與丨丨亦為陳跡但飛鷗)
獨擊鶻(宋名臣言行錄王素升臺憲風力愈厲議者目為丨丨丨)雞頭鶻(本草竹雞一名丨丨丨又蘇軾詩泥深厭)
(聽丨丨丨酒淺湏嘗牛尾狸注蜀人謂泥滑滑為丨丨丨)
增鷹鶻(唐書高宗紀永徽二年十一月癸酉禁進犬馬丨丨遼史穆宗紀應歴十三年八月甲申生日縱五坊丨丨宣和畫)
(譜漢王元昌有畫鞍馬丨丨傳於時雖閻立德立本不得以季孟其間圖畫見聞志黃居寀有四時山景花竹翎毛丨丨犬兔河灘)
(水石春田放牧等圖行於世畫繼李猷長於丨丨嘗見其畫二鷹坐於枯枝之上貎甚閑暇略無鷙猛慘烈之狀而不失英姿勁氣)
(可尚也圖繪寳鑑李猷河内人長於丨丨精神態度曲盡其妙)蒼鶻(五代史吳世家徐氏之專政也隆演幼懦不能自持而知)
(訓尤凌侮之嘗飲酒樓上命優人高貴卿侍酒知訓為參軍隆演鶉衣髽髻為丨丨知訓嘗使酒罵坐語侵隆演太和正音副末古)
(謂之丨丨故可扑靘李商𨼆衮師詩忽復學參軍按聲喚丨丨唐小兒詩頭依丨丨裹袖學柘枝揎又曾鞏詩秋深丨丨起摶風謝)
(翺詩潮沒潮生丨丨起)白鶻(五代史唐明宗紀長興四年回鶻來獻丨丨一聯明宗命解緤放之宋史太祖紀開寳元年契)
(丹遣使以御衣玉帶名馬丨丨來賀長春節酉陽雜俎齊王高緯得幽州行臺僕射潘子光所送丨丨合身如雪宣和畫譜黃荃畫)
(御府所藏有丨丨圖許渾詩海風吹丨丨沙日曬紅螺)按鶻(宋史太祖紀開寳元年八月乙卯丨丨於近郊戊午又丨丨于)
(南郊)獻鶻(宋史禮志太宗時定難軍節度使趙保忠丨丨一號海東青揮麈前錄淳化三年西夏李繼捧遣使丨丨號海東青)
(上詔曰還以賜卿)兔鶻(金史哀宗紀正大六年耀州刺史李興有戰功詔賜玉丨丨帶金器虞集金人出塞圖銀黃丨丨明)
(繡袍鷓胡小管隨鳴鞉)吐鶻(金史世宗昭德皇后傳海陵簒立深忌宗室后良勸世宗多獻珍異如故遼果勒圖犀佩刀丨丨)
(玉茶器之𩔖海陵以恭順畏已忌刻之心頗解業金人束帶曰丨丨又烏克遜鳥登載記烏克遜烏登上京路人大安三年將兵二)
(萬入衛中都累遷元帥都監北京留守有功賜金丨丨)黃鶻(開天遺事申王有高麗赤鷹歧王有北山丨丨每弋獵必置之)
(於駕前帝目之為決雲兒鄭嵎詩赤鷹丨丨來雲中)二鶻(雲仙雜記嘉陵江上見丨丨擲卵相上下以接之蓋習其飛也其胎)
(教之意乎)松鶻(宣和畫譜劉永年御府所藏有丨丨圖)宿鶻(宣和畫譜崔白畫御府所藏丨丨圖)鵰鶻(揮塵前錄)
(北庭川長廣數千里鷹鷄丨丨之所生多美陸游秋興詩百金戰袍丨丨盤三尺劍鋒霜雪寒)鴉鶻(詢芻錄古之戸牖餙寳石)
(丨丨凡權貴人以青寳作帽頂曰鴉瑚考之回回之寳有五色亞姑又曰丨丨蓋番字譯者不必太求也)餓鶻(野菜譜鴈腸子)
(遺溝壑應是今年絶飲啄兩翼低垂去不前苦遭丨丨相擒搏喬彛立走馬賦奔鯨絶海旋巨浪以尚遲丨丨翻身寫長風而未急)
青鶻(王筠春日詩丨丨逐黃口獨鶴慘羈雌杜牧詩去檝飛丨丨蘇舜欽詩養犬號丨丨逐獸馳不再)俊鶻(杜甫詩丨)
(丨無聲過飢烏下食貪元稹詩弱羽長憂丨丨拳又丨丨度海食應龍升天行袁桷送曾編修同王繼學聯句竒鶴慕南雲丨丨欣)
(北雪)病鶻(杜甫詩丨丨孤飛俗眼醜)呀鶻(杜甫有丨丨行)畫鶻(杜甫丨丨行高堂見生鶻颯爽動秋骨)快鶻
(杜甫花卿歌用如丨丨風火生見賊惟多身始輕)野鶻(杜甫詩丨丨翻窺草村船逆上溪蘇軾詩但見丨丨盤浮圖)健
鶻(杜甫義鶻行斯湏領丨丨痛憤寄所宣孔平仲小菴初成酬元帥詩不隨丨丨摩空去且免窮猿失木呼雍陶詩戴鈴丨丨隨)
(聲下蘇舜欽詩眼如堅冰面珂月氣勁丨丨横清秋謝翺古詩西來隂風無丨丨楚石琦詩丨丨雲間落妖狐塞下鳴)鷂鶻
(元稹詩鷹雕丨丨無羈鞅)養鶻(元稹詩養禽當丨丨)翩鶻(孟郊詩飛猱無整陣丨丨有邪戞)䨇鶻(叚成式詩丨丨)
(摧孔雀一矢隕貪狼)江鶻(蔡襄西湖詩畫船爭勝飛丨丨翠巘都浮載海鼇)巢鶻(梅堯臣詩丨丨寧窺物馴鷗自作羣)
銀鶻(文同峯鐵峽詩文法奸胥領騎兵飛隨丨丨弓刀滿又陸游詩洗空狡穴丨頭丨)彫鶻(蘇軾詩秃襟小袖丨丨盤)
落鶻(蘇軾詩好詩真脫兔下筆先丨丨)瑞鶻(曾鞏詩丨丨宫袍腰玉繞)如鶻(曾鞏詩傖人操兵快丨丨方岳詩銀)
(刀撥剌爭三窟烏兔追亡健丨丨)驚鶻(范成大詩丨丨盤金刹)擊鶻(朱松食蕨詩蔬腸我若枵蟬腹詩格如君丨丨)
(拳)秋鶻(郝經懷來醉歌當門舉酒喚客嘗俊入䨇眸聳丨丨)飛鶻(虞集題商符華山圖豈無鐵瑣懸翻身若丨丨)
淨天鶻(宋史張威傳金人聞其名畏憚之每戰酣則精采愈奮兩眼皆赤時號張鶻眼立丨丨丨旗以自表)目如鶻
(金史王鬱傳鬱字飛伯大興人儀狀魁竒丨光丨丨少居釣臺閉門讀書不接人事)骨曰鶻(禽經丨丨丨瞭曰鷂)架上
鶻(宣和畫譜黃荃畫御府所藏丨丨丨圖三又黃居寳畫丨丨丨圖一黃居寀畫竹石丨丨丨圖三)桃花鶻(宣和畫譜)
(黃居寀有丨丨丨圖)一棚鶻(見聞近錄歐陽永叔張安道王素除諫官君謨以詩賀三人薦於上亦除諫官時號為丨丨丨)
飜雲鶻(杜甫送程錄事詩莫作丨丨丨聞呼向禽急)渡海鶻(元稹紀懷詩因騎丨丨丨擬殺蔽天鵬)孤棲
鶻(蘇軾詩獨愛丨丨丨)穿雲鶻(蘇軾詩願為丨丨丨莫作將雛鴨)樹沒鶻(謝翺詩雞飛上樹丨丨丨)俊於
鶻(元好問贈張彦遠詩閑閑騎鯨去滅沒當年愛君丨丨丨)千里鶻(袁桷寄開元奎律帥詩神光丨丨丨玄辨九秋霜)
&KR3757;(其謁切擔丨物也亦作揭又居竭切說文高舉也又屑韻)
韻藻日月揭(莊子昭昭乎若揭日月而行薛季宣詩丨丨行已丨無人觸虛舟)
增呼揭(史記匈奴傳定樓蘭烏孫丨丨及其旁二十六國皆以為匈奴)揭揭(漢書王吉傳昌邑王好游獵吉上疏諫曰)
(詩云匪風發兮匪車揭兮說曰是非古之風也發發者是非古之車也丨丨者蓋傷之也韓愈張徹墓誌嗚呼徹也世慕顧以行子)
(丨丨也噎喑以為生子獨割也文同詩丨丨酒旗當岸立翩翩魚艇隔灣歸)車揭(見上)昭揭(宋史樂志垂億萬年鴻徽)
(丨丨眞德秀䟦絜齋先生訓語先生盛心丨丨日月今猶赫赫也)表揭(宋史郝質傳質為府州駐泊都監主管麟府軍馬與)
(田朏將兵護軍湏餽麟州道逢夏騎質先驅力戰又出行邊至柏谷遇敵塹道以阻官軍與朏禦之於寒嶺下轉鬭逐北遂修寧遠)
(諸栅以扼其衝朏後不振而死為丨丨前功官其一孫)簽揭(宋史張商英傳商英疏言司馬光吕公著劉摯吕大防援引朋)
(儔敢行譏議今天青日明誅賞未正願下禁省檢索前後章牘付臣等看詳丨丨以上)高揭(紅線傳銅壺丨丨漳水東流韋)
(慤重修滕王閣記連樓小閣對峙丨丨汪元量詩錦帆丨丨繡簾開)輕揭(廣川書跋郎官石桂記&KR1899;鋒鱗勒峻磔抑左升右仰)
(策丨丨緊䟐闇收此書盡之徐仲雅詩内人曉起怯春寒丨丨珠簾看牡丹韓愈元和聖德詩廬幕周施丨丨磊砢)札揭(黃香)
(九宫賦巃狡猾而蹴踐&KR1465;走丨丨而獠桔梗)郅揭(獨孤授太史奉靈旗指蔡賦小蝥弧之先登令斯行也奉丨丨以東向神)
(乎尊之)翹揭(李賀貝宫夫人詩丁丁海女弄金環雀釵丨丨䨇翅關)風揭(孫元晏咏濡湏䲧詩丨丨洪濤響若雷枕)
(波為壘險相隈杜荀鶴送李先輩從知塞上詩灑磧雪粘旗力重凍河丨丨角聲長)掀揭(文同石姥賦會諸力以丨丨兮使轉)
(移其常處)棟揭(曾鞏金山寺水陸堂記浮江之檻負岸之屋椽摩丨丨環山而四出)擔揭(晁補之五丈渠詩伐鱗刲肉丨)
(丨去兩日一村猫犬飫)奔揭(馮子振十八公賦柯丨丨於璇渾條森捎于翠冥)劉揭(史記吕后紀襄平侯通尚符節)
(乃令持節矯内太尉北軍太尉復令酈寄與典客丨丨先說吕禄曰帝使太尉守北軍欲足下之國急歸將印辭去不然禍且起漢)
(書杜周傳後將軍趙充國大司農田延年少府史樂成功比典客丨丨封侯益土)
顚沛揭(詩人亦有言丨丨之丨枝葉未有害本實先撥傳揭見根貎)玉田揭(水經注翁伯玉田干寳曰于種石處)
(四角作大石柱各一丈中央一頃之地名曰玉田至今相傳云丨丨之丨起于此矣)頁之揭(元包經垢丨丨丨脛之行傳曰)
(丨丨丨舉其首也脛之行動其股也)南宫揭(史記秦本紀丨丨丨卒樗里疾相韓)
手不暇揭(雲仙雜記錢芸士好讀離騷丨丨丨丨忘去肉味半月如齋)熊耳作揭(李白明堂賦標丨丨以丨)
(丨豁龍門以開關)
筏(房越切大曰丨小曰桴乘之渡水栰同)
韻藻大筏(論語乘桴注丨者曰丨小者曰桴吳志潘璋傳魏夏侯尚等圍南郡璋曰魏勢始盛未可與爭便將所領到魏)
(上流五十里伐葦數百萬束縳作丨丨欲順流放火燒敗浮橋晉書王濬傳吳人于江險磧要害之處並以鐵鏁横截之又作鐵錐)
(長丈餘暗置江中以逆距船先是羊祜𫉬吳間諜具知情狀濬乃作丨丨數十亦方百餘步縳草為人被甲持杖令善水者以筏先)
(行筏遇鐵錐錐著筏去北史郭榮傳齊將叚孝先攻䧟姚襄汾州二城宇文護作浮橋出兵孝先于上流縱丨丨擊浮橋護令榮督)
(便水者引取其筏以功授大都督)縳筏(見上晉書石勒載記勒將于棘津北渡懼冰邀之會諸將問計張賓進曰如聞冰船)
(盡在瀆中未上枋内可簡壯勇者千人詭道潛渡襲取其船以濟大軍大軍既濟冰必可擒也勒從之使支雄孔長等從文石津丨)
(丨潛渡勒引其衆自酸棗向棘津冰聞勒軍至始欲納其船會雄等已渡屯其壘門下船三十餘艘以濟其軍南史陳武帝紀齊軍)
(大潰其軍士得竄至江者丨丨以濟北史楊侃傳唯多丨丨間以舟楫沿河廣布令數百里中皆為度勢)作筏(見上)寳筏
(李白詩金繩開覺路丨丨度迷津)津筏(韓愈詩開張篋中寳自可得丨丨)
增為筏(南史章昭達傳天嘉四年以昭達為都督討周廸廸走昭達乃踰嶺討陳寳應與戰不利因據上流丨丨施拍其上)
(壞其水柵又出兵攻其步軍五代史寇彦卿傳太祖與崔昌遐謀欲遷都洛陽而昭宗不許昭宗既出太祖以兵至河中遣彦卿奉)
(表廹請遷都彦卿因悉驅徙長安人以東人皆拆屋丨丨浮渭而下李華含元殿賦為桴丨丨羽叠鱗萃)籠筏(南史章昭達傳)
(車騎將軍歐陽紇反詔昭達都督衆軍征之紇聞昭達奄至乃出頓洭口裝沙泥盛以竹籠置于水柵之外用遏舟艦昭達居其上)
(流裝艦造拍以臨賊柵乂令人衝刀潛行水中以斫竹籠丨丨皆解因大艦突之)桴筏(北史李崇傳五月大霖雨大水入城)
(州府勸李崇棄州保北山崇曰吾受國重恩忝守藩岳淮南萬里係于吾身一旦動脚百姓瓦解但憐兹士庶無辜同死可丨丨隨)
(高人規自脫吾必守死此城)連筏(北史張燿傳天平初遷鄴草創右僕射高隆之吏部尚書元世儁奏曰南京宫殿毁拆送)
(都丨丨竟河首尾大至自非賢明一人專委受納則恐財木耗散張燿清直素著臣等輙舉為大將詔從之)荻筏(北史魏南)
(安王熙傳熙弟略位給事黃門侍郎熙敗略潛行自託舊識河内司馬始賓始賓便為丨丨夜與略俱渡盟津徐陵與北齊廣陵城)
(主書蘆牌丨丨竟浦浮江千百為羣前後相繼)舟筏(唐書食貨志乾封元年改鑄乾封泉寳錢明年以商賈不通米帛踊貴復)
(行開元通寳錢然私錢犯法日蕃有以丨丨鑄江中者五代史周德威傳梁軍至于栢鄉莊宗自將進距栢鄉五里德威謂監軍張)
(承業曰王怒老兵不速戰者非怯也且吾兵少而臨賊營門所恃者一水隔耳使梁得丨丨渡河吾無𩔖矣)巨筏(五代史李)
(周傳梁東擊楊劉以巨艦絶河斷晉餉援莊宗以丨丨積薪沃油順流縱火焚梁艦梁兵解去宋史岳飛傳飛伐君山木為丨丨塞)
(諸港汊水經注秦氏建元中唐水汎長城角之下有大積木交横如梁柱焉蓋當初山水渀盪漂丨丨阜積如斯耳)浮筏(宋史)
(禮志大中祥符元年有事于泰山發上供本由黃河丨丨至鄆州給置頓費用省輦送之役)木筏(宋史職官志太府寺汴河)
(上下鎖蔡河上下鎖掌收舟船丨丨之征又蘇軾傳𡵨下歲輸南山丨丨自渭入河經砥柱之險衙吏踵破家軾訪其利害為修衙)
(規使自擇水工以時進止自是害减半)船筏(宋史河渠志元豐元年宋用臣請自汜水關北開河五百五十步屬于黃河上)
(下置牐啓閉以通黃汴二河丨丨)乘筏(宋史岳飛傳官軍丨丨張牛革以蔽矢石)搆筏(宋史薛弼傳始飛謀益造大舟)
(拒楊么弼曰若是未可以歲月勝也且彼之所長可避而不可鬭今欲日前見效宜破其所恃乃進丨丨投藁之說飛善其策)聯
筏(金史馮璧傳諜告歸德行樞密院言河朔叛軍有竊謀南渡者大行院事呼圖克們都水監摩和納易其人不為備未幾果丨丨)
(噪傷殘下邑而去)草筏(十六國春秋慕容垂至澠池言于苻堅請奉詔輯寧朔裔堅許之自涼馬臺結丨丨而渡)簰筏
(番禺雜記乘風而行名鱟帆其衆如丨丨名&KR2268;簰)喻筏(武三思詩丨丨知何極傳燈竟不窮)捨筏(劉長卿詩丨丨追閒)
(士㢠廻車狎釣翁柳宗元送濬上人序心歸空無丨丨登地固何從而識之余靖妙圓塔銘横杖而來丨丨而去)玉筏(李商𨼆詩)
(鍍鐶故錦縻輕施丨丨不動便門鎖)甖筏(曾鞏政要策淳化之歲嘗自七月至九月雨不止崇明門外皆浮丨丨以濟)杭
筏(周邦彦汴都賦顧資治以為利迄今丨丨而浮舟)東筏(馮子振十八公賦北毳狼胥之顔丨丨駟望之漘)雪筏
(柳貫題金顯宗墨竹詩若為夢裏篔簹谷直到洋州丨丨邊)石筏(王逢詩丨丨横津蛟莫窺近山張弩或眠旗)濟筏
(田藝衡雨賦淹泰嶽而潛淵浮鄧林而丨丨)
雈葦筏(北史魏大武帝紀車駕至淮詔刈丨丨作丨數萬而濟淮南皆降)三乘筏(江總棲霞寺碑名僧宴息勝侣)
(薰修丨丨謂丨六度為舟又德洪跋蘭亭記宣和四年夏厨丁來告米竭予作白眼久之希先送此軸來索跋欣然見王子敬諸君)
(子忘其厨丁厨丁求與予決予曰當以三筏用事正不必逼人也)涪江筏(杜甫詩無數丨丨丨)波間筏(倪瓚寓實)
(性源禪房詩丨丨有丨要人登)
編莞為筏(摰虡觀魚賦六柱俱起參搆横羅丨丨丨丨撼木激波乂孫覿詩編筏沿村徑囊沙壅市門)
御定佩文韻府卷九十五之五
