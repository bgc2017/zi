欽定四庫全書
御定佩文韻府卷三
上平聲三江韻
江(古䨇切說文水出蜀湔氐徼外㟭山尚書註丨以南凡水皆呼曰丨又國名又姓)
韻藻三江(書禹貢丨丨既入震澤底定孔穎逹疏韋昭云吳松江錢唐江也吳地記云松江東北行七十里得丨丨口東)
(北入海為婁江東南入海為東江并松江為丨丨庾仲初掦都賦注酈道元水經注皆同又史記司馬貞索隱按地理志有南江中)
(江北江南江從會稽舊吳縣南東入海中江從丹楊蕪湖縣西東至會稽陽羡縣東入海北江從會稽毗陵縣北東入海孔安國顔)
(師古王安石皆同郭璞以岷江浙江吳江為丨丨歸有光從之吳越春秋以浙浦陽剡為丨丨黃度從之又周禮職方揚州其川丨)
(丨賈公彥疏江至潯陽南合為一東行至揚州入彭蠡復分三道而入海國語申胥曰與吾争丨丨五湖之利者非越乎漢書溝洫)
(志於吳則通渠丨丨五湖管子夏人之王疏丨丨鑿五湖荀子禹北決九河通十二渚疏丨丨淮南子舜乃使禹疏丨丨五湖闢伊)
(闕導澗瀍李嶠詩日夕丨丨望靈潮萬里廻孟浩然詩八月觀濤罷丨丨越海潯又蜀有丨丨外水岷江中水涪江内水沱江)九
江(書禹貢丨丨孔殷孔安國傳江於此州界分為九道甚得地勢之中正義大江分而為九猶大河分為九河鄭康成謂丨丨各)
(自别源下流合於大江潯陽記丨丨曰烏白江蚌江烏江嘉靡江畎江源江廪江提江菌江張須元緣江圖丨丨曰三里江五州江)
(嘉靡江烏土江白蚌江白烏江菌江沙堤江廪江太康地記丨丨劉歆以為湖漢九水入彭蠡澤也蔡沈書集傳丨丨即今之洞庭)
(也在長沙下雋西北今沅水漸水元水辰水溆水澧水資水湘水皆合于洞庭元黃鎮成尚書通考吳澄書纂言陳櫟書纂疏並從)
(之黃香九宫賦吸洪河而嘬丨丨潘岳賦朝五湖而夕丨丨李白詩門臨丨丨水來往丨丨側杜甫詩丨丨春草外三峽暮帆前又)
(漢書地理志丨丨郡壽春邑)南江(尚書詳解丨丨非禹所導故不見於經宋程大昌禹貢解孔安國順經為解為說曰有中)
(有北則有南可知顔師古宗本其說遂明著中南北三江近世蘇氏即中北二江之文以求三江遂以豫章彭蠡之江南出而北合)
(者指為丨丨以足三江之數謝靈運詩啟戸向丨丨杜甫詩宿雨丨丨漲波濤亂遠峯)渡江(家語童謠曰楚王丨丨得萍實)
(大如斗赤如日剖而食之甜如蜜史記項羽本紀籍與江東子弟八千人丨丨而西晉書元帝紀太安之際童謠曰五馬浮丨丨一)
(馬化為龍祖逖傳逖丨丨中流擊楫而誓曰祖逖不能清中原而復濟者有如大江吳猛傳猛得神方還豫章江水甚急猛不假舟)
(楫以白羽扇畫江而渡傳燈錄逹摩見梁武帝機語不契將北之嵩山至江岸乃折蘆而渡吳童謠阿童復阿童銜刀浮丨丨王獻)
(之桃葉辭桃葉復桃葉丨丨不用檝王昌齡詩夜帆歸楚客昨日丨丨書李白詩丨丨如昨日黃葉向人飛盧綸詩魚驚出浦火月)
(照丨丨人劉商詩丨丨霖雨霽對月夜潮生)烏江(史記項羽本紀項王乃欲東渡丨丨注在牛渚庾信哀江南賦艤丨丨而)
(不渡)上江(史記正義東南上至蜆湖名丨丨亦曰東江)東江(見上范成大詩丨丨崖欲合潄石水多漩)下江(史記)
(正義自東北入海名丨丨亦曰婁江又漢書王莽傳南郡張霸江夏羊牧王匡等起雲杜綠林號曰丨丨兵又楚辭將運舟而下浮)
(兮上洞庭而丨丨庾信哀江南賦丨丨餘城長林故營王維詩掦州時有丨丨兵蘭陵鎮前吹笛聲)臨江(漢書伍被曰強弩丨)
(丨而守又古樂府有丨丨王節士歌謝靈運山居賦室壁帶谿會孤丨丨又詩丨丨遲來客阮瑀書丨丨塞要庾信賦穿逕丨丨之)
(府杜甫詩丨丨卜築新蘇軾赤壁賦釃酒丨丨横槊賦詩)大江(後漢書郡國志尋陽南有九江東合為丨丨九歌横丨丨以掦)
(舲傳休奕賦斬䨇蛟於丨丨謝朓詩丨丨流日夜客心悲未央)浮江(吳書趙咨曰吳王丨丨萬艘帶甲百萬任賢使能志存經)
(略韓愈詩譬如丨丨木縱横豈自知孟郊詩新悲徒自起舊恨空丨丨)横江(晉書王濬攻吳丹陽尅之吳人於江磧要害處)
(並以鐵鎻横截之又玉海開寳八年用李符計鑿丨丨渠於歴陽渠成漕運無乏庾信賦臨丨丨而棄馬李白詩丨丨館前津吏迎)
(按丨丨渡在歴陽又韓愈詩長網丨丨遮紫鱗蘇軾賦白露丨丨水光接天)測江(宋史樊若水釣於采石以繩繫南岸小舟)
(疾棹北岸丨丨之廣狹上書太祖請為浮橋渡師以伐南唐說林以篙丨丨篙終而以水為淺惑矣)涉江(莊子君其丨於丨而)
(浮於海望之而不見其崖楚辭丨丨采菱發陽阿些又九章有丨丨古詩丨丨采芙蓉)沉江(莊子子胥丨丨比干剖心此二)
(子者世謂忠臣也七諫痛忠言之逆耳兮恨申子之丨丨劉禹錫詩千尋鐵鎖丨丨底又法苑珠林隋釋道仙本以遊賈為業集積)
(珠寳後至牛頭山值僧說法深悟積累乃丨丨頓捨便投竹林寺出家)西江(莊子周顧視車轍中有鮒魚焉曰我且南遊吳)
(越之王激丨丨之水而迎子可乎杜甫詩南紀連銅柱丨丨接錦城又南國調寒杵丨丨浸日車李商隠詩漢江遠弔丨丨水羊祜)
(韋丹盡有碑傳燈錄龐居士參馬祖云不與萬法為侣是什麽人祖曰待汝一口吸盡丨丨水即向汝道蘇軾贊南嶽坐下一馬四)
(蹄踏殺天下馬後復一老龐一口吸盡丨丨天下是老師脚丨丨即渠儂口不知誰踏誰殺緣何自吸自受又贈龍光長老詩竹中)
(一滴曹溪水漲起丨丨十八灘)濬江(淮南子辟地墾草者后稷也决河丨丨者禹也)帝江(山海經天山有神狀如黃囊六)
(足四翼渾沌無面目能識歌舞實為丨丨或作鴻江王融三月三日宴曲水詩序發參差於王子傳妙靡於丨丨黃庭堅詩我心塊)
(然如丨丨)潘江(鍾嶸詩品陸文如海丨藻如丨駱賓王詩藻掞丨丨澈黃庭堅詩秦范波瀾闊笑陸海丨丨)曲江(劇談)
(錄丨丨池本秦時隑洲唐開元中疏鑿為勝境花卉環列烟水明媚都人遊翫盛于中元上已之節國史補進士大宴於丨丨亭子)
(謂之丨丨會秦中歲時記二月二日丨丨採菜士民遊觀者極盛杜甫詩玉壘題詩心緒亂何時更得丨丨遊又春日潛行丨丨曲)
(韓愈詩丨丨荷花蓋十里白居易詩朝從直城出春丨丨行又丨丨碾草鈿車行又七發並往觀濤於廣陵之丨丨韓愈賦至)
(丨丨而乃息兮逾南紀之連山注唐地理志韶州治丨丨縣唐書張九齡韶州人開元後稱為丨丨公而不名)文江(唐文粹序)
(天下之人始知丨有丨而學有海駱賓王文丨丨散珠圓波潄驪龍之穴皎然詩七字挹丨丨又唐人黃滔字丨丨又吉州志吉水)
(螺江如字曰字江又曰丨丨)清江(楚辭憑崑崙以澂霧兮隠岷山以丨丨杜甫詩丨丨下龍門絶壁無尺土又晴看稚子浴)
(丨丨又丨丨一曲抱村流李華嚴子陵贊潄濯丨丨又唐詩僧丨丨)廻江(王褒洞簫賦丨丨流水而溉其山謝靈運詩葺字臨)
(丨丨)夾江(掦雄蜀都賦丨丨緣山左思蜀都賦邑居隠賑丨丨傍山曾鞏送䨇漸之漢陽詩楚國封疆最上流丨丨分命兩諸)
(侯)漏江(左思蜀都賦丨丨伏流潰其阿注建寧有水道伏流數里復出故曰丨丨漢書地理志丨丨縣屬牂柯郡)吞江
(吳都賦或涌川而開瀆或丨丨而納漢黃庭堅詩渴夢丨丨起解顔)&KR1526;江(郭璞江賦三蝬丨丨注丨丨似蟹而小十二脚&KR1526;讀)
(作流)澄江(謝朓詩丨丨淨如練杜甫詩已知出郭少人事更有丨丨消客愁)吳江(江淹江上之山賦潺湲澒溶兮楚水)
(而丨丨崔信明詩楓落丨丨冷温庭筠詩青絲繫船向江木蘭芽出土丨丨曲)寒江(杜甫詩禹鑿丨丨正穩流又孤月當樓滿)
(丨丨動夜扉又丨丨觸石喧又丨丨動碧虛)侵江(杜甫詩野樹丨丨闊李商隱詩巴江可惜柳柳色綠丨丨)秋江(杜甫)
(詩魚龍寂寞丨丨冷杜牧詩何如釣船雨篷底睡丨丨)成江(黃庭堅詩平畦漫丨丨)
濯錦江(杜甫詩丨丨丨邊未滿圍注浣花溪又名丨丨丨蘇軾詩舊有茅茨丨丨丨)廣陵江(萬齊融詩海潮與春)
(夢朝入丨丨丨)萬頃江(杜牧詩時人欲識胸襟否彭蠡秋連丨丨丨一本作萬里江)
投鞭於江(晉書載記苻堅謀圖晉太子宏曰彼據長江之險未可伐也堅曰以吾之衆丨丨丨丨足斷其流何險之足恃)
酹酒祝江(隋書賀若弼傳開皇九年大舉伐陳以弼為行軍總管將渡江丨丨而丨曰弼親承廟略伐罪弔民上天長丨)
(鑒其若此)
增岷江(書丨山導丨家語孔子謂子路曰江始於岷山漢書地理志注丨丨為大江郭璞江賦惟丨山之導丨初發源於濫)
(觴杜甫詩重問子何之西上丨丨源)中江(書東别為沱又東至於澧過九江至於東陵東迤北會為匯東為丨丨入於海又王)
(安石詩丨丨波浸兩崖間溯洄與我相往還范梈詩明月落丨丨倒景射斗牛)北江(書嶓冢導漾東流為漢又東為滄浪之水)
(過三澨至於大别南入於江東匯澤為彭蠡東為丨丨入於海)方江(詩江之永矣不可方思漢之廣矣不可泳思宋書丨丨泳)
(漢)圍江(春秋楚人丨丨晉陽處父帥師以救江)救江(見上)通江(左傳吳城䢴溝丨丨淮山海經注長沙巴陵縣西)
(有洞庭陂潛伏丨丨入蜀記土人謂山間之流丨丨者曰瀼楊侃皇畿賦天設二渠曰蔡曰汴丨丨會海縈畿帶甸)枝江(爾雅)
(水自江出為沱尚書通考今丨丨有沱水)浙江(史記貨殖傳丨丨南則越地理志漸水出丹陽黝縣郭璞注今錢唐丨丨是也)
(其水經建德合婺溪過富春江入於海有山居江中潮水投山十折而曲故云丨丨駱賓王詩樓觀滄海日門聽丨丨潮李白詩丨)
(丨八月何如此濤似南山噴雪來韓愈詩廻臨丨丨濤激起高峨岷)二江(史記河渠書蜀守冰鑿離&KR1374;辟沫水之害穿丨丨成)
(都之中左思蜀都賦帶丨丨之䨇流南史謝朓傳朓嘗輕江祏為人祏及弟祀劉渢劉晏俱候朓朓謂祏曰可謂帶丨丨之䨇流又)
(王安石金陵懷古詩霸祖當年取丨丨)漢江(史記潁川南陽東南受丨丨淮宛亦一都會玉海端拱元年治荆南漕河至丨)
(丨行旅頗便李白詩峴山臨丨丨水綠沙如雪皮日休贈南陽廣文詩鱸魚自是君家味莫背松江憶丨丨)沱江(漢書丨水)
(在蜀郡郫縣西東入大丨其一在汶江縣西南東入江杜甫詩丨丨不向秦李商隱詩相如未是眞消渴猶放丨丨過錦城)深
江(後漢書傳贊寵負強地憲縈丨丨謂彭寵據漁陽李憲起廬江也杜甫詩斜日丨丨水郝經詩丨丨總風波)長江(魏志)
(文帝南征臨江見波濤洶湧歎曰丨丨天塹天之所以限南北也江賦隩彼丨丨陸機論丨丨制其區宇又漢高帝功臣贊高步丨)
(丨李白詩丨丨萬里清賈島詩丨丨頻雨後明月衆星中按島為丨丨尉號賈丨丨曾鞏詩連荆控蜀丨丨水盡在回廊顧盼中)
越江(魏志王基傳基徙江夏以偪夏口由是賊不敢輕丨丨又來書符瑞志白鹿踰海素鳥丨丨)疏江(蜀志秦宓曰禹)
(丨丨决河東注於海)油江(江表傳周瑜為南郡太守分南岸地以給劉備備别立營於丨丨口改名為公安)過江(晉書)
(王導傳丨丨人士每至暇日相要出新亭飲宴世說世論温太真是丨丨第二流之高者王貞白詩蘋風暖送丨丨春會鞏詩丨丨)
(紅旆引還家又直將霖雨丨丨來)天江(晉書天文志丨丨四星在尾北又天漢九星横河中一曰丨丨主四瀆津梁所以度)
(神通四方也)濟江(干寳晉紀吳丞相張悌等帥衆三萬丨丨圍成陽阮籍勸晉王牋由斯征伐則可朝服丨丨掃除吳會杜)
(甫詩丨丨元自闊下水不勞牽)五江(南史中天竺國臨大江名新陶源出崑崙分為丨丨總名恒水)怒江(唐書地理志安)
(南自羊苴咩城西至永昌故郡三百里又西渡丨丨至諸葛亮城按丨丨今在騰越言其波濤洶涌如怒故以為名)平江(宋史)
(地理志升蘇州為丨丨府又蘇軾詩待鑿丨丨百尺井要分清署一壺冰)沔江(山海經睢水出景山南注於丨丨)贑江
(山海經丨水出聶都山東北流注於丨地理志豫章水出丨縣西南而北入丨又章貢二水合流為一故曰丨丨一名章江)章
江(見上王安石詩丨丨昨夜月送我到掦州)鑿江(淮南子禹丨丨而通九路)决江(淮南子疏河丨丨)郫江(水經)
(注長江之别有丨丨)檢江(水經注丨丨以行舟)槐江(水經注帝之平浦山渡丨丨陶潛詩迢遞丨丨嶺是謂玄圃丘)外
江(水經注魚復縣地平曠湖澤中有菱茨鯽雁不異丨丨方輿勝覽水自渝上合州至綿州者謂之内江自渝上戎瀘至蜀者謂)
(之丨丨李商隱詩陰成丨丨畔戴叔倫詩却恨山溪通丨丨)河江(易林霖而不止流為丨丨上林賦丨丨為區)兩江
(風俗通秦昭王使李冰為蜀守開成都丨丨溉田萬頃蜀都賦丨丨珥其前)誓江(吳越備史中和二年漢宏遣弟漢宥率兵)
(營於西陵董昌遣王禦之夜將渡江星月皎然王祝曰願陰雲蔽月以濟我師俄而雲霧四起咫尺晦冥王遂渡江破賊蘇軾表忠)
(觀碑銘仰天丨丨月星晦蒙)鄩江(元和郡國志丨丨一名皂江經蜀州唐興縣東三里寰宇記丨丨出麩金)䢴江(樂史)
(寰宇記昔吳王夫差北霸中國自廣陵城東南築邗城下掘深溝謂之丨丨亦名䢴溝)字江(名臣錄江祚為守民感其德生)
(子皆以江為字)貫江(韋莊峽程記巫峽乃三峽之門兩崖並峙中丨一丨)巒江(峽程記瀘合遂蜀四州皆峽之郡自丨丨)
(桔柏池導江等渡至此二百八十灘會於峽前)分江(吳地記漢順帝時山隂人殷重獻策請丨丨以置兩浙乃從錢塘江中分)
(向東為會稽郡向西為吳郡又蘇軾詩小杓丨丨入夜瓶)驪江(皇輿考高麗八道中為京畿道有丨丨南為漢江西北為鴨綠)
(江)京江(潤志楊子江一名丨丨江從蜀來數千里至京口北距廣陵東注大海李華詩拔身渡丨丨)盤江(黔志丨丨)
(在安南衛城東四十里路通貴州雲南下通烏泥江)愛江(謝華啓秀嫫母嫌鏡西施丨丨杜甫詩酒渴丨丨清)萍江(畫品)
(燕文貴四景有丨丨晚雨)蜂江(蟹譜丨丨如蟹兩螯足極小堅如石不可食)循江(枚乘上書丨丨而下庾信賦彼鋸牙)
(而鉤爪又丨丨而習流)左江(七發丨丨右湖)汶江(陳琳檄吳將文南臨丨丨)道江(曹植禹治水贊䟽河丨丨)憑
江(曹植詩嗟彼東吳丨丨阻湖)瞰江(左思蜀都賦列綺窗而丨丨)造江(左思吳都賦候雁丨丨)㳂江(陸機)
(論丨丨東下)凌江(潘岳詩丨丨而翔庾信賦彼丨丨而建國始播遷於吾祖韓愈詩丨丨指廬嶽浩蕩極遊廵)重江
(蕪城賦丨丨複關之隩注南臨二江曰重杜甫詩滿峽丨丨水開帆八月舟柳宗元文丨丨束隘)帶江(江淹賦山則異嶺竒)
(峰横嶼丨丨)廬江(謝靈運賦貫丨丨之長路出彭蠡而南浮古詩孔雀東南飛為丨丨小吏焦仲卿妻作温庭筠詩丨丨小)
(吏朱斑輪)青江(謝朓辭隋王牋唯待丨丨可望候歸艎于春渚李白詩碧山丨丨幾超忽)蒼江(謝朓詩路瞰丨丨流杜甫)
(詩丨丨漁子清晨集)滄江(范雲詩丨丨路窮此李白詩開窗碧嶂滿拂鏡丨丨流杜甫詩東郭丨丨合西山白雪高李商隱詩)
(丨丨白日樵漁路日暮歸來雨滿衣會鞏詩娟娟野菊經秋澹漠漠丨丨帶雨渾)流江(何承天社頌决河丨丨)遐江
(謝惠連豫章行軒帆溯遙路薄暮瞰丨丨)菱江(江總詩桂棹及晩風丨丨快初月)洞江(張說文貞歌浮漢孝室丨丨)
春江(劉眘虛張若容温庭筠皆有丨丨花月夜詩杜甫詩君今起柂丨丨流余亦江邊具小舟張喬詩夜火山頭市丨丨樹杪)
(船楊䕫詩丨丨瀲瀲清且急春雨濛濛密復疎王安石詩丨丨渺渺抱牆流蘇軾詩丨丨水暖鴨先知)霜江(李白詩丨丨夜)
(清澄)楚江(李白詩天門中斷丨丨開杜甫詩丨丨巫峽半雲雨清簟疎簾看奕碁)䨇江(李白詩晚登高樓望木落丨丨)
(清)限江(李白詩飄飄丨丨裔想像空留滯)錦江(李白詩地轉丨丨成渭水天廻玉壘作長安杜甫詩丨丨春色來天)
(地玉壘浮雲變古今又丨丨春色逐人來)映江(李白詩野竹攢石生含烟丨丨島)羅江(杜甫詩重憶丨丨外同游錦水)
(濱按唐書地理志綿州丨丨縣本萬安縣天寶元年更名)雲江(杜甫詩沙岸風吹葉丨丨月上軒)暮江(杜甫詩天遠丨)
(丨平)風江(杜甫詩雲石熒熒高葉曉丨丨颯颯亂帆秋韓愈詩寒日夕始照丨丨遠漸平許渾詩柳營迢遞丨丨闊)小江
(杜甫詩丨丨還積浪揭徯斯詩丨丨更出采石後)桂江(杜甫詩丨丨流向北滿眼送波濤注湘水之源自丨州灕丨而下)
荒江(杜甫詩見月丨丨渺)温江(杜甫詩水檻丨丨口茅堂石筍西)前江(杜甫詩客居所居堂丨丨後山根)半
江(杜甫詩安得并州快剪刀剪取吳松丨丨水白居易詩一道斜陽鋪水中丨丨瑟瑟丨丨紅羅鄴詩丨丨斜日認歸人)遠
江(杜甫詩高枕丨丨聲)緣江(杜甫詩丨丨路熟俯青郊)截江(杜甫觀打魚歌漁人漾舟沉大網丨丨一網數百鱗)涪
江(杜甫詩秦嶺愁回馬丨丨醉泛船蘇軾詩丨丨與中冷共此一味水)巴江(杜甫詩呀然閬城南枕帶丨丨腹李遠詩丨丨)
(學字流按丨丨源出大巴山至巴縣東南分為三流而中央横貫勢若巴字故又名字江)倚江(杜甫詩丨丨柟樹草堂前王安)
(石詩丨丨從此望還轅)高江(杜甫詩丨丨急峽雷霆鬭古木蒼藤日月昏)入江(杜甫詩圃開連石樹舡渡丨丨溪又)
(峽影丨丨深蘇軾魚蠻子詩連排丨丨住竹瓦三尺廬)蟠江(杜甫詩巫峽丨丨路)牽江(杜甫詩百丈丨丨色孤舟泛日)
(斜)霽江(岑參詩清秋澄丨丨)沅江(岑參詩丨丨流水到辰陽王安石詩丨丨水有梁與罾沅山樹桑可蠶耕)連江
(王昌齡詩寒雨丨丨夜入吳崔子方詩渺渺丨丨雨微微到面風温庭筠詩隄外紅塵蠟炬歸樓前澹月丨丨白)縠江(錢起)
(詩丨文丨水縣前流按地理志蘭溪一名丨丨)夜江(耿湋送葉尊師歸處州詩風馭南行遠長山與丨丨)千江(韓愈詩丨)
(丨隔兮萬山阻王安石詩月入丨丨體不分)濤江(韓愈詩李翺觀丨丨李翺書南觀丨丨入於越朱子詩君行安所適衝風)
(泝丨丨)黔江(韓愈詩尋勝不憚險丨丨屢洄沿)帆江(韓愈詩不枉故人書無因丨丨水注帆去聲)獠江(韓愈)
(征蜀聯句丨丨息澎汃注丨丨蜀江也)湖江(韓愈詩浩浩觀丨丨)採江(韓愈水芙蓉詩丨丨官渡晚搴木古祠空)鎮
江(韓愈詩故人辭禮闈旌節丨丨圻)湘江(韓愈詩紅亭枕丨丨蒸水會其左按水經湘水出零陵陽海山)潯江(柳宗)
(元詩劈箭上丨丨)柳江(柳宗元詩柳州柳刺史種柳丨丨邊)碎江(孟郊詩簷瀉丨丨喧)蠻江(劉禹錫詩十見丨丨)
(白芷生)隔江(劉禹錫詩丨丨猶唱後庭花蘇軾詩梨花寒食丨丨路兩山遙對䨇烟鬟)家江(白居易酬嚴十八郎中詩)
(承明長短應君入莫憶丨丨七里灘)蜀江(元稹詩秦人唯識秦中水長憶吳江與丨丨歐陽修詩行盡荆江見丨丨王安石詩)
(憶昨天兵下丨丨)袁江(李嘉祐詩青楓黃竹入丨丨)修江(李羣玉詩丨丨入天白)楓江(許渾詩流淚極丨丨)
荆江(許渾詩殷勤樓下水幾日到丨丨)仁江(陳陶詩丨丨浩無際)空江(張泌詩丨丨浩蕩景蕭然陸龜蒙詩大罟)
(網目繁丨丨波浪黑王安石詩憶在秋浦北丨丨上新蟾)曉江(温庭筠詩開屏見丨丨)桐江(陸龜蒙詩輾烟衝雨過丨)
(丨方孝孺詩獨向丨丨釣烟水)餘江(陸龜蒙代詶皮日休詩莫惜槎頭容釣伴也應東印有丨丨)一江(羅隱詩丨丨風)
(雨好閒吟朱子詩丨丨烟水浩漫漫)晴江(喻坦之詩誤入杏花塵丨丨一看春朱子詩落日丨丨更遠山)枕江(王禹偁詩)
(衙府樓臺盡丨丨)潼江(蘇軾詩我欲自汝陰徑上丨丨章)稽江(蘇軾詩崧洛興不薄丨丨事難同)鐔江(蘇軾)
(詩弄月丨丨濱注藤州之縣名曰鐔津)漲江(蘇軾詩日上山融雪丨丨)泝江(蘇軾詩他年一葉丨丨來)鳴江(蘇軾)
(喜雨詩禁林夜直丨丨瀨)滿江(蘇軾詩丨丨風月不論錢)翻江(王安石詩山如碧浪丨丨去水似青天照眼明)亂江
(王安石詩暮春三月丨丨水勁櫓健帆如轉機)背江(王安石詩其南丨丨其北逾淮父抱子扶十百其來)飲江(蘇轍詩何)
(年結束尋歸路還看蟇頤下丨丨蘇過颶風賦斷虹丨丨而北指赤雲夾日以南翔)汲江(陸游詩木盎丨丨人起早)娥江
(陸游詩丨丨孤艇繫烟中按上虞江自剡溪來東折而北至曹娥廟前名曹丨丨)鱸江(范成大詩丨丨一夜水應肥)鄞
江(范成大詩放棹松江花已遠濤江之外更丨丨蔣之竒詩丨丨一丈水清可照人心)繡江(元好問詩長白山前丨丨水)
夷江(范梈詩泝盡丨丨未到官)湓江(劉因詩丨丨紺寒風露凉)鄉江(牟巘詩不如古溪水止望丨丨流)瘴江
(袁桷詩丨丨如墨黃茆昏)灤江(王士熙詩丨丨一夕秋風到)泛江(戴良詩丨丨循近洲即陸入遥樹)瀕江(陶安)
(詩傍樹人家聚丨丨草徑遙)王江(蘇軾詩不如丨丨長飲酒自注丨丨陳州道人蘇轍詩飬生不復問丨丨)
象牙江(南史周文育傳余公颺據舊柵武帝遣文育討之率衆軍入丨丨丨築城于金口捨舟為步軍進據三陂)瓜步
江(南史陳宣帝大閱武命都督陳景領樓艦五百出丨丨丨上登玄武門觀宴羣臣以觀之)鴨綠江(唐書高麗傳高麗馬)
(訾水出靺鞨之白山色若鴨頭號丨丨丨)混同江(契丹國志丨丨丨本粟末河太宗破晉改名丨丨丨)黑龍江(金史)
(肇州始興縣有丨丨丨源出北山在開原城北二千五百里南流松花江)松花江(全遼志丨丨丨在開原城東北一千里源)
(出長白山北流經金故南京城合輝發江至海西合混同江東流入海)禹斷江(水經江水歴丨丨丨注此江小不足瀉水)
(禹更開今峽口謂之斷江也)茱萸江(水經注益陽縣有丨丨丨湘州記邵陵縣有大溪名丨丨丨)浦陽江(水經)
(注上虞縣柯水東北與浙江合謂之丨丨丨)嘉陵江(水經注漢水南入嘉陵道畫斷明皇忽思丨丨丨山水假吳道子驛)
(逓往寫及回曰臣無粉本並記于心即令于大同殿寫之丨丨丨三百餘里山水一日而就杜甫詩丨丨丨色何所似石黛碧玉相)
(因依元稹詩千里丨丨丨水聲)玉輪江(陸善長水經丨丨丨源出玉輪山在蜀西)黃牛江(盛宏之荆州記西陵峽有)
(丨丨丨其途難進語曰朝發黃牛暮宿黃牛三朝三暮黃牛如故)弱柳江(緣江記西江别支為丨丨丨)盤龍江
(皇輿考嵩明州有丨丨丨凡九十九泉合流南入滇水)牂牁江(粤西志梧州城南有丨丨丨漢武帝使馳義侯伐夜郎下)
(丨丨丨卽此)羅刹江(西湖志錢唐地勢險惡謂之丨丨丨以羅刹石而名也)綠珠江(海錄碎事白州流水自䨇)
(角山出合容州江呼為丨丨丨)桔栢江(方輿勝覽明皇幸蜀至益昌縣渡丨丨丨陸游詩亂山落日葭萌驛古渡悲風丨丨)
(丨)金沙江(輿地圖距武定府三百八十里又七十里為會川衛由會川過丨丨丨謂之瀘渡諸葛亮五月渡瀘即此也)
梓潼江(寰宇記負戴山在鹽亭縣西一里高二里上有飛龍泉噴下南流入丨丨丨水色清冷其味甘美時以為瓊漿水)
九派江(江賦源二分于崌崍流九派于潯陽蘇味道詩江路一悠哉滔滔九派來皇甫冉詩江至潯陽九派分)新安
江(沈約有新安江水至清淺深見底貽京邑游好詩李白宣城清溪詩借問丨丨丨見㡳何如此)白馬江(杜甫詩丨丨丨寒樹)
(影稀)不測江(杜甫詩下臨丨丨丨)日動江(杜甫詩悠悠丨丨丨)臥滄江(杜甫詩一丨丨丨驚歲晚)月湧江
(杜甫詩星垂平野闊丨丨大丨流)永嘉江(李白詩康樂上官去丨丨遊石門丨中有孤嶼千載跡猶存孟浩然寄友詩借)
(問同舟客何時到永嘉按丨丨丨在温州城北)新婦江(李嘉祐詩丨丨丨邊鸎未啼)潯陽江(白居易琵琶行丨丨)
(丨頭夜送客)流于江(柳宗元湘源二妃廟碑銘桴木負植載丨丨丨)虎渡江(張祐詩今聞丨丨丨)玄武江
(陳羽詩丨丨丨邊月下逄)弄珠江(無名氏詩丨丨丨上草無日不萋萋)勾踐江(林寬詩丨丨丨頭月)北橋江
(王安石詩天兵南下丨丨丨)萬里江(王安石詩地勢東廻丨丨丨)玻瓈江(蘇軾送楊孟容詩相望六十里共飲)
(丨丨丨)石底江(蘇軾詩白沙翠竹丨丨丨)青衣江(蘇軾詩想見丨丨丨畔路白魚紫笋不論錢陸游文餞予於丨)
(丨丨上按丨丨丨在南溪有青衣國慕漢文物求内附因以名江)斗插江(張耒寒夜詩歲云暮矣風落木夜如何其丨丨)
吳松江(陸游詩亂山日落潮未落勝絶不减丨丨丨)章貢江(范成大詩愛莫致之丨丨丨)白鷗江
(范成大詩夢中千頃丨丨丨)見底江(方回詩上有出岫雲下有丨丨丨)桐廬江(王惲詩丨丨丨上重㢠廻首)琉
璃江(王逄題趙善長山水詩老山石黃色插脚丨丨丨)魚龍江(張翥紫檀篳篥曲數聲吹黑丨丨丨)月墮江
(袁桷詩金縷歌殘丨丨丨)錦成江(馬祖常詩岷峩山下丨丨丨)孝女江(王穉登詩急雨潮平丨丨丨即曹娥江也)
李才江(詩話丨洞字丨丨學賈島為詩鑄金事之嘗稱賈島佛)獼猴江(法苑珠林佛國有五精舍一給孤園二靈)
(鷲山三丨丨丨四菴羅樹五竹林園王勃善寂寺碑高臺與雁塔俱平曲岸與猴池共盡按猴池即丨丨丨也)
還報于江(史記龜策傳身能十言盡當不能通使于河丨丨丨丨)意淺于江(南史鍾嶸評沈約詩休文衆製)
(五言最優於時謝朓未遒江淹才盡范雲名級又微故稱獨步故當辭密于范丨丨丨丨)木柹投江(隋書文帝將伐陳大)
(作戰船或請密之帝曰若彼能改吾又何求命投木柹于江)觀魚于江(掦雄蜀都賦乾池泄澳丨丨丨丨左思吳都賦)
(觀漁乎三江)足蹄三江(楊修五湖賦頭首無錫丨丨丨丨)凉烟冒江(鮑照賦雲經兮海衝上潮兮送風秋)
(水兮駕浦丨丨兮丨丨)有酒如江(應碩祝社文有肉如坁丨丨丨丨)枕山臂江(玉海慶元據會稽之東丨)
(丨丨丨)石像浮江(法苑珠林晉建興元年吳郡松江滬瀆口漁人遥見海中有二人浮游水上居士朱膺聞之潔齋往)
(迎浮江二人隨潮入浦漸近乃知石像轝還通元寺像背銘一白維衛一曰迦葉)伯淮季江(儲光羲詩丨丨與丨丨按)
(後漢書姜肱字丨丨與二弟仲海丨丨俱以孝行著聞其友愛天至常共卧起)
對語(桂水楓江)(錦水羅江)(鷲嶺猿江)(玉壘珠江)(笠澤桐江)(碧海蒼江)(員嶠曲江)(劈華吞江)
(横海畫江)(字水文江)(犀浦鼉江)(菊水槐江)(雅青嶼鴨綠江)(錦繡谷玻瓈江)(長松隥弱柳江)
(投香浦濯錦江)(超北海吸西江)(桃葉渡松花江)(貞婦石孝娥江)(徐季海賈長江)(茱萸沜桔栢江)
摘句(桃浪漲長江晴暉漾碧江)(明霞罩楚江搖月下西江)(危峯欲墮江樓殿壓秋江)(明月弄寒江暝色帶遠江)
(星月動秋江落日湛寒江)(喜魚跳滿江幽居喜近江)(潮來雪捲江梅雨不鳴江)(漁父愛滄江日上氣暾江)
(新水挼藍正滿江紅蕖秋色豔長江)(一竿風月釣桐江風來石齒碎寒江)(雲擁春流入遠江西風鱸鱠憶吳江)
(吳帆乘月下清江兩鳬相倚睡秋江)(高雲隨雁度長江芙容楊柳滿秋江)(渡口潮平月在江徑上孤篷釣暁江)
(葦岸漁歌月墮江思如泉湧注長江)(半日孤吟未過江夜渡新津火照江)(流鸎恰恰柳垂江畦外春流帶九江)
杠(古䨇切說文牀前横木也今人謂之牀桯又爾雅竿也又星名)
韻藻綢杠(爾雅素錦丨丨疏綢韜也以白地錦韜旗之竿儀禮鴻首丨丨朱子詩錦帆已丨丨)徒杠(孟子歲十一月)
(丨丨成疏丨丨者說文云石矼石橋也俗作杠從木所以整其徒步之石)天杠(隋書天文志華蓋下九星曰丨丨又北極丨丨)
韜杠(鹽鐵論今富者銀黃華左搔結綏丨丨黃庭堅詩三戰士皆北韔弓錦丨丨)空杠(韓愈詩牛羊滿田野解旆束丨)
(丨又征蜀聯句旆亡多丨丨)
筆如杠(歐陽修詩安得巨丨丨長丨)
增石杠(爾雅注丨丨步渡橋也一名略彴)崇杠(晉書載記石季龍造庭燎于丨丨之末高十餘丈)雲杠(康濟)
(譜丨丨兵家所用飛梯渡水者)建杠(陳琳大荒賦華蓋丨丨招搖樹旆)植杠(梅堯臣詩兀坐孤石如丨丨)脩杠
(范成大詩船旗卷丨丨)枯杠(方回詩落日淡秋色寒溝渡丨丨)長杠(梁棟詩安得丨丨撑日月)畫杠(沈遼詩且)
(捲孤篷偃丨丨)金杠(郝經詩依然塵土暗丨丨)
赤畫杠(後漢書輿服志賈人不得乘馬車除吏丨丨丨其餘皆青云)采木杠(鹽鐵論古者無杠樠之寢牀栘之案)
(及其後世庶人即丨丨之丨葉華之樠)枕牀杠(史游急就篇奴婢私隸丨丨丨)翠竹杠(陸龜蒙酒旗詩風欹丨丨)
(丨雨澹香醪字)
肝膽如杠(楊基詩丨丨丨丨虎豹摧)
對語(寳筏金杠)(月舫雲杠)(地楝天杠)(凍竇枯杠)(青鏤管赤畫杠)(舟似葉筆如杠)(紅蓮幕翠竹杠)
摘句(墨瀋淋漓筆似杠中庭醉卧看天杠)
矼(古䨇切韻會聚石為步渡水通作杠)
韻藻石矼(爾雅丨丨謂之徛魏都賦丨丨飛梁出控漳渠皮日休詩上戍看綿蕝登村度丨丨歐陽修詩水聲聒聒亂人)
(耳六月飛雪灑丨丨柳貫詩溪水添流到丨丨)珉矼(歐陽修詩世俗不辨丨與丨)礎矼(黃庭堅詩不見魯公斷石誰家)
(為丨為丨)
增信矼(莊子德厚丨丨未逹人氣黃庭堅詩氣和丨甚丨)蘚矼(陸龜蒙詩竹&KR0987;遮雲徑藤鞋踏丨丨)河矼(韓維)
(詩是時君有山陽役扁舟已具丨之丨)魚矼(蘇軾詩何人得雋窺丨丨王逄詩丨丨水帶洗花痕)畦矼(蘇轍詩便令築)
(室修丨丨)
漁蠻矼(王逄詩欠伸列仙崖嚏咳丨丨丨)萬石矼(陳孚詩忽逄吕梁丨丨丨勢與石闘不肯降)
對語(花塢蘚矼)(鵲閣魚矼)(曲磴平矼)(泥坂石矼)(烏觜渡魚蠻矼)(尋山屐渡水矼)(載鶴舫釣魚矼)
摘句(浪暖浸平矼花侵春石矼)(蛟龍怒石矼蓑笠釣魚矼)(潮落黿鼉避石矼秋遺稻蟹接魚矼)
(浪湧桃花半沒矼萬斛跳珠濺石矼)(細細黃花點石矼三山眼底小如矼)(獨遶虛亭步石矼蓑笠衝煙過釣矼)
釭(古䨇切廣韻燈也)
韻藻金釭(班固西都賦丨丨銜璧是為列錢注趙昭儀居昭陽其壁帶往往為黃丨丨景福殿賦落帶丨丨此焉二等注)
(落帶壁帶也崔國輔詩壁帶丨丨皆翡翠又李白詩丨丨青凝照悲啼劉庭芝詩丨丨焰青烟王起庭燎賦丨丨莫齊銀燭非競長)
(風乍拂高焰彌盛李羣玉詩洞房三五夕丨丨凝焰滅楊慎詩漢宫不夜爛丨丨)冬釭(江淹别賦丨丨凝兮夜何長)殘
釭(蘇軾詩閉門孤枕對丨丨陸游詩耄年依舊守丨丨貢奎詩丨丨半明滅)
蠟燒釭(黃庭堅詩下箔丨丨丨)
增車釭(漢書音義黃金釭帶壁之横木露出如帶以金為釭若丨丨形)員釭(劉向新序淳于髠謂鄒忌曰方内而丨丨)
(如何忌曰敬諾請謹門内不敢留賓客)銀釭(梁元帝草名詩金錢買含笑丨丨影梳頭白居易詩起嘗殘酌聽餘曲斜背丨)
(丨半下帷孫氏白蠟燭詩影勝丨丨香比蘭一條白玉偪人寒蘇軾詩丨丨畫燭照湖明蘇轍詩醉眠東閣丨丨暗)蘭釭(王融)
(詩丨丨當夜明盧照鄰詩丨丨豔早年顔真卿詩丨丨照客情白居易詩丨丨耿無烟筠簟清有露)花釭(駱賓王詩草帶銷寒)
(翠丨丨斂夜紅)明釭(韓愈詩玄帷隔雪風照鑪釘丨丨孔武仲詩爛如神仙珠玉闕青羅掩映千丨丨)暁釭(李長吉詩)
(飛燕上簾鉤丨丨屏中碧范成大詩臥聽饑鼯上丨丨)寒釭(劉長卿咏丨丨詩戀君秋夜永無使蘭膏薄陸游詩悠然殘夢)
(對丨丨)紅釭(白居易詩丨丨霏微滅碧幌飄颻開)晨釭(白居易詩丨丨耿殘焰)凝釭(元稹詩委波添淨練洞照)
(滅丨丨)虛釭(元稹詩壊壁丨丨倚)珠釭(盧藏用詩丨丨綴月那知夜)秋釭(陸游詩燈燼落丨丨)半釭(陸游)
(夜坐油盡戲作夜漏雖深書未竟丨丨誰與續殘膏)一釭(范成大詩昏曉丨丨燈)翻釭(范成大枕上作丨丨鼠自忙)
幽釭(方回詩歸歟書屋夜昏燈剔丨丨)星釭(張光朝詩丨丨滿夜輝廣韻藻丨丨燈也又名月釭)春釭(范梈詩相)
(思昨夜丨丨紅)銅釭(楊慎詩銀蠟粲丨丨博古圖王氏有丨丨燭錠皆燈燭具也)夜釭(李東陽詩燈影長憐伴丨丨)
珠殿釭(謝莊七夕夜咏牛女詩丨丨未沫瑤庭路已深)焰焰釭(姚合詩丨丨蘭丨明狹室丁丁玉漏發深宫)
虹吐釭(范成大江州庾樓夜宴詩落景澹碧瓦長丨丨金丨)小檠釭(劉秉忠詩春風吹滅丨丨丨)月一釭
(虞集詩黃粱夢覺人千里白璧歸來丨丨丨)
玉蟲搖釭(趙孟頫詩丨丨丨丨螢入屋)
對語(虹帶月釭)(竹簟蘭釭)(珠網銀釭)(玉甕金釭)(青綾被白玉釭)(鸞窺鏡虹吐釭)(金鳳蠟玉蟲釭)
摘句(融麝暖金釭花綴玉蟲釭)(殘月照明釭别夜對凝釭)(垂簾深草映秋釭幾度吟殘蠟燼釭)
(綃帳低回照夜釭臥看殘燈吐半釭)(離思先縈昨夜釭旋收針線背銀釭)(幾時清話擁寒釭一尊相與對銀釭)
扛(古䨇切說文横關對舉也)
韻藻豐扛(蘇軾詩我留侍玉座弱步欹丨丨)
筆力扛(韓愈詩龍文百斛鼎丨丨可獨丨按史記秦武王與孟說扛龍文之鼎)
增拭扛(博物志竒肱國去玉門西四萬里善為丨丨飛車)牽扛(蘇軾詩珍禽瑰産争丨丨)
十人扛(後漢書方術列傳費長房者汝南人也會為市掾市中有老翁賣藥懸一壺于肆頭長房詣翁乃與俱入壺中飲畢)
(而出後乃就樓上候長房曰樓下有少酒與卿為别長房使人取之不能勝又令丨丨丨之猶不舉翁聞笑而下樓以一指提之而)
(上視器如一升許而二人飲之終日不盡叚成式詩情願扛壺入醉鄉)鼎可扛(陸機百年歌三十時行成名立有令聞力)
(可扛鼎志干雲黃庭堅跋龜父筆力可扛鼎胡天遊詩興酣弄筆丨丨丨)不可扛(梅堯臣古柳詩臥榦越大鼎絶臏丨丨丨)
一手扛(蘇轍讀傳燈錄詩大鼎知難丨丨丨)獨力扛(黃庭堅詩萬牛挽不前公乃丨丨丨)卯金扛(黃庭堅詩)
(丨丨丨九鼎)千鈞扛(范成大詩孤撑獨立扛千鈞)力靡扛(王逄題趙善長山水詩寸毫九鼎重烏獲丨丨丨)
軟輿扛(宋濓詩醉來應使丨丨丨)五丁扛(沈明臣詩藏書吾欲借來遣丨丨丨)
摘句(才高鼎獨扛通津不可扛)(百斛明珠不可扛筆力眞能九鼎扛)
厖(莫江切說文石大貎一曰厚也又雜也)
韻藻政厖(書不知丨丨)駿厖(詩受小共大共為下國丨丨)敦厖(左傳民生丨丨和平以聽國語丨丨純固)
(於是乎成淮南子蘆苻之厚通於無整而復反於丨丨陳高詩丨丨懷昊頊)衣厖(左傳丨之丨服)竒厖(孫子七書將必)
(擇其丨丨福厚者唐書李勣傳臨事選將必訾相其丨丨福艾者或問故曰薄命之人不足與成功名許有孚贈傳神李肖巖詩京)
(師摹寫富箱篋丨丨福艾多王公)眉厖(西京賦尉厖眉而郎潛兮逮三葉而遘武謂顔駟也韓愈詩哆口疎丨丨蘇軾詩愛)
(惜䨇丨丨陸游詩春耕叱犢翁丨丨方回詩江清雲無心伴此丨宇丨王惲詩丨丨老衲毿)蒙厖(杜牧詩流品極丨丨)
增食厖(禮記月令疏螳螂燕趙之際謂之丨丨)大厖(左傳莒務婁瞀胡及公子滅明以丨丨與常儀靡奔齊注丨丨)
(常儀靡莒二邑)道厖(宋均注鈎命决日月為步德隆丨丨)意厖(梅堯臣平山堂雜言蕪城之北大明寺闢堂高爽趣廣而)
(丨丨)豐厖(方岳詩文有氣骨丨而丨)純厖(方岳詩陳餘張耳信相似一等人耳無丨丨)紛厖(范梈詩丨丨異方俗)
意緒厖(皮日休詩遺民丨丨丨)氣勢厖(梅堯臣詩相基樹楹丨丨丨)駭鱗厖(梅堯臣古柳詩執爇以照)
(魚丨丨一何丨)
尨(莫江切說文犬之多毛者)
韻藻吠尨(詩無使尨也吠王琢詩歴樹有驚鵲悄鄰無丨丨曹伯啓詩過客鞭聲引丨丨)靈尨(蘇軾枸杞詩丨丨或)
(夜吠注枸杞千年其根如犬)
增仙尨(耿湋詩洞府有丨丨)夜尨(柳宗元詩鳴枹驚丨丨)村尨(殷文珪詩隔溪烟雨吠丨丨)驚尨(梅堯)
(臣詩勿窺淵游鱗無吠夜丨丨陸游詩村近有丨丨)邑尨(會鞏詩丨丨無警里閭安)逐尨(張耒詩寒溪夜丨丨)老尨
(唐庚詩丨丨吠畫壁)小尨(王世貞詩歸來鼓吹應須後莫使花間吠丨丨)
守戸尨(說苑魯石公劍廹則能應感則能動如影響如尨之守戸如輪之逐馬梅堯臣詩何異丨丨丨)趁塊尨(梅堯)
(臣詩自笑丨丨丨)夜籬尨(楊基詩深雪丨丨丨)洞中尨(張羽詩隔溪聞吠丨丨丨)雪色尨(劉迎詩六花正)
(飛舞驚繞丨丨丨)隔花尨(朱純詩月明空吠丨丨丨)公孫尨(左傳初周人與范氏田丨丨丨稅焉注尨范氏臣為)
(范氏收周人所與田之稅)
對語(寒狖夜尨)(俊鶻靈尨)(駭鹿驚尨)(神駿仙尨)(巢幕燕護扉尨)(穿竹鳥隔花尨)(嘶風馬吠雪尨)
摘句(花邊立小尨馴繞兩仙尨)(月底争看吠影尨村無夜警不聞尨)
哤(莫江切廣韻語雜亂曰丨)
韻藻亂哤(黃庭堅詩惡少嘲噱語丨丨)
增言哤(管子四民雜處則其丨丨韓愈贈張十八詩將歸乃徐謂子丨得母丨胡天游詩平章比擬丨何丨)紛哤(朱子)
(詩訪我深澗底晤言無丨丨)幻哤(洪咨䕫詩歛卷驚嗟語丨丨)
謠謔哤(韓維詩却嗟吾儕多暇日俚丨暴丨何其丨)
駹(莫江切爾雅馬面顙皆白惟丨廣韻黑馬白面)
韻藻增用駹(周禮犬人凡幾珥沈辜丨丨可也注駹謂不純色也)冉駹(史記西南夷傳自筰以東北君長以十數)
(丨丨為大)從駹(司馬相如傳朝冉丨丨定筰存卬)為駹(易說卦傳震為龍虞翻干寳竝作震丨丨)抵駹(楊志本碑)
(密往通蜀窮闢丨丨)
道出駹(漢書張騫傳天子欣欣以騫言為然廼令因蜀犍為發間使數丨竝出丨丨出筰出徙卭出僰師古注皆夷種名)
窗(楚江切本作囱在牆曰牖在屋曰囱或作窗今文作丨釋名聰也于内外見之聰明也)
韻藻夾窗(周禮考工記夏后氏之世室五室九階四旁兩丨丨注宗廟也窗助戸為明每室四戸八窗)八窗(見上)
(又孝經援神契明堂上圓下方丨丨四牖又李白詩啓閉丨丨牖黃庭堅詩玲瓏丨丨楊萬里芭蕉詩骨相玲瓏透丨丨元好問詩)
(丨丨玲瓏透朝日)北窗(晉書陶潛傳高卧丨丨自謂羲皇上人韓愈詩歲晏偏相憶長謠坐丨丨)斵窗(朝野僉載唐楊)
(滔為中書舍人時促命草制而吏持門鑰他適無舊本檢視乃丨丨取之時號丨丨舍人蘇軾詩丨丨誰救赴)雞窗(白帖宋處)
(宗得一長鳴丨籠著丨間雞作人語與處宗談論終日羅隠詩丨丨夜静開書卷)綺窗(夏侯惠景福殿賦仰觀丨丨周覧菱)
(荷左思蜀都賦開高軒以臨山列丨丨而瞰江魏都賦殿居丨丨古詩交疏結丨丨王康琚詩華條當圜室翠葉代丨丨李白詩書)
(留丨丨前李商隱詩曹蠅拂丨丨)當窗(古詩盈盈樓上女皎皎丨丨牖謝靈運詩羣木既羅戸衆山亦丨丨一作對窗木蘭)
(詩丨丨理雲鬢對鏡貼花黃李白詩丨丨發光彩)南窗(陶潛歸去來辭倚丨丨以寄傲審容膝之易安會鞏詩丨丨聖賢有)
(遺文滿簡字字傾琪瑰)前窗(鮑照詩白日照丨丨又子夜歌約肩坐丨丨)風窗(江摠詩丨丨穿石竇杜甫詩丨丨響)
(明月)雲窗(李嶠詩丨丨網碧紗韓愈華山女詩丨丨霧閣事恍惚元好問詩丨丨霧閣有今夕宋无詩丨丨霧閣銷青苔王逄)
(詩翠樹擁羽旂深崦敞丨丨)秋窗(杜甫詩聽歌驚白鬢笑舞拓丨丨又丨丨猶曙色李白詩螢飛丨丨滿黃庚詩丨丨飽看)
(山)碧窗(杜甫詩丨丨露霜濕又丨丨宿霧濛濛濕施肩吾詩丨丨弄嬌梳洗晚高駢詩洞門深鎻丨丨寒)夜窗(孟浩)
(然詩松月丨丨虛柳宗元詩丨丨藹芳氣)錦窗(韋楚老詩撩亂丨丨)寒窗(元稹詩暗風吹雨入丨丨)綠窗(韓愈詩欲)
(將䨇頰一晞紅丨丨磨遍青銅鏡白居易詩丨丨貧家女蘇軾詩丨丨朱戸春晝閉馬祖常詩黃旉綴丨丨)陰窗(李賀詩洞)
(霞飄素練壁蘚畫丨丨)船窗(曹松詩丨丨荻影閒歐陽修詩淺沙明月入丨丨王安石詩後庭餘唱落丨丨蘇軾詩丨丨夜)
(月明又走扣丨丨柳影中陸游詩避風留小市岸幘倚丨丨)六窗(傳燈錄仰山問如何得見性師曰如屋有丨丨内有一獼)
(猴東邊呼山山應如是丨丨俱呼俱應蘇軾詩燕坐何妨應丨丨黃庭堅詩心猿方睡起一笑丨丨静趙孟頫詩丨丨自玲瓏)
琉璃窗(漢武故事帝起神室有丨丨丨)玉女窗(魯靈光殿賦丨丨窺丨而下視庾信賦倚弓于丨丨丨扉李白詩朝)
(攜月光子暮宿丨丨丨李商隱詩丨丨丨虛五夜風温庭筠詩丨丨丨扉報曙鐘按華山志丨丨丨在雲臺南峯上有石門丈餘直)
(上石窰如窗見南峯明星玉女之别館也)雲霧窗(黃庭堅詩赤壁風月笛玉堂丨丨丨)虹貫窗(黃庭堅詩晴丨丨夜)
(丨)日就窗(古禪師語錄老宿見日影透窗問百丈惟政師曰窗就日乎丨丨丨乎師曰長老房内有客歸去好)
宫燭燃窗(筆談太宗常夜幸玉堂學士蘇易簡已寢遽起無燭宫嬪自窗格引燭入照之窗格上火燃處至今不更易為)
(玉堂盛事)蜂子投窗(傳燈錄古靈行脚回參受業師師窗下看經有丨丨丨丨求出靈曰世界如許闊不肯出鑽他故紙)
增瑣窗(後漢書梁冀第舍窗牖皆有綺疏青瑣鮑照詩玉鉤隔丨丨李建勲詩雲度丨丨金榜濕獨孤及詩中庭桃李映丨)
(丨吳融詩丨丨還詠碧蟾蜍)珠窗(南史宋孝武追陋前規更造諸殿雕欒綺節丨丨網戸唐史武惠妃窗上皆掛明光之珠)
紫窗(水經注綺牖丨丨)蜃窗(雜事秘辛日晷薄辰穿照丨丨)疊窗(唐餘錄倪若水藏書甚多列架不足丨丨安置)
三窗(陸羽茶經風爐以銅鐵鑄之如古鼎凡三足其三足之間設丨丨底一窗以為通飈漏燼之所)石窗(玉海天聖三年)
(發運使方仲荀副張綸謂淮南漕河宜作水閘丨丨分水溉民田詔為之以漸張籍詩向晚歸來卧丨丨方干詩丨丨秋見海又松)
(陵集四明山九題丨丨其一也又元人史景賢自號丨丨山樵袁桷贈詩云丨丨山樵晉公子)糊窗(馬贄雲仙雜記楊炎在中)
(書後閣丨丨用桃花紙塗以冰油取其明甚)天窗(魯靈光殿賦丨丨綺疏注高窗也漢官儀泰山下直上七十里至天門如)
(從穴中窺丨丨矣庾信詩地鏡階基遠丨丨影亦深宋之問詩屢薄丨丨眠錢起詩摩崖到丨丨李商隱詩鳥影落丨丨范成大詩)
(丨丨暁色半熹微)金窗(張超靈帝河間舊廬碑丨丨鬱律李白詩丨丨繡戸長相見)籠窗(樂府烏夜啼曲丨丨窗不)
(開蕩戸戸不動古折楊柳歌丨丨開北牖)盈窗(潘岳射雉賦彤丨丨以發美紛首頽而臆仰注既與媒戰形當翳窗發弩極美)
(正射其頸首頽向後臆仰却斃也)翳窗(見上)廻窗(成公綏琵琶賦丨丨華表日月星也)東窗(陶潛停雲詩有酒有)
(酒閒飲丨丨范成大詩日映丨丨暖似春虞集詩束書無路到丨丨)明窗(謝混詩丨丨通朝暉元稹詩今日嘉川驛樓下可憐)
(如練繞丨丨蘇軾詩丨丨一榻共秋閒又丨丨大几清無塵趙孟頫詩丨丨閒寫乘黃姿)入窗(謝靈運佛影銘激波映墀引月)
(丨丨)隔窗(鮑照翫月詩蛾眉蔽珠櫳玉鈎丨瑣丨王維詩丨丨雲霧生衣上李白烏夜啼曲碧紗如烟丨丨語指月錄如丨丨)
(看馬騎相似擬議即沒交涉)高窗(沈約詩丨丨時動扉李商隱詩丨丨霧雨通岑參詩斜月隱丨丨鄭巢詩誰伴丨丨宿)
玉窗(梁簡文帝詩何時丨丨裏夜夜更縫衣李白詩丨丨五見櫻桃花黃滔詩丨丨挑鳳佳人老蘇軾詩日昏塵暗丨丨琴)
度窗(梁簡文帝筝賦玩飛花之丨丨又詩密房寒晚日落照丨丨邊許有壬詩荷香暗丨丨)朝窗(梁簡文帝詩丨丨猶)
(掩扇宿幔未懸鈎)粧窗(梁簡文帝詩丨丨隔柳色井水照桃紅無名氏詩深掩丨丨卧碧紗)火窗(梁簡文帝金樂歌山)
(鑪好無比玉構丨丨賒)桂窗(梁元帝詩青雀歸松澗臨流影丨丨)安窗(梁元帝銘朱鳥丨丨青龍作牖)分窗(陰鏗)
(詩花月丨丨進)畏窗(紀少瑜螢詩遠度時依幕斜來如丨丨)圓窗(李鏡遠詩丨丨鍳早曦)闢窗(陳後主詩芳景)
(滿丨丨)倚窗(庾闡樂賢堂頌疎飈丨丨李商隱詩玉琴時動丨丨絃王安石詩想象餘墟獨丨丨潘音詩丨丨邀素月)雕
窗(庾信詩丨丨玉女窺許敬宗詩丨丨豔曲流馬懷素詩掩映丨丨交極浦)春窗(庾信詩丨丨刻鳳下又朱鳥丨丨玉女窺)
(李商隱詩丨丨一覺風流夢)臨窗(庾信詩還是丨丨月今秋迥照松蘇軾詩丨丨相對疑通神會鞏詩垂露丨丨理素書)
開窗(庾信詩丨丨對高掌平坐望河渠李白詩丨丨碧嶂滿吉師老詩丨丨聞落葉)向窗(庾信詩菊花隨酒馥槐影丨丨)
(臨)跂窗(庾信詩丨丨催酒熟停杯待菊花)諸窗(庾信望美人山銘恰對粧臺丨丨晝開)紗窗(庾信蕩子賦丨)
(丨獨掩羅帳長重李白詩丨丨曙色新又丨丨倚天開水樹綠如髮朱絳詩獨坐丨丨刺繡遲王建詩丨丨日落漸黃昏王世懋詩)
(吳姬小館碧丨丨)見窗(庾信小園賦撥蒙密兮丨丨)文窗(王勃詩繡戸丨丨雕綺籠元稹詞丨丨窈窕紗猶綠元淮)
(詩丨丨畫永筍初肥)蘭窗(駱賓王詩丨丨繡柱玉盤龍)巖窗(崔湜詩丨丨起沍寒)烟窗(李白詩丨丨引薔薇陸龜)
(蒙詩静掃丨丨著藥方)縈窗(杜甫詩丨丨素月垂秋練柳貫詩人間客醉月丨丨)吟窗(岑參詩斜月隠丨丨)窗窗
(王建詩丨丨戸戸院相當)軒窗(元結詩丨丨幽水石怪異實難狀蘇軾詩朝來白浪打蒼崖倒射丨丨作飛兩會鞏詩丨丨勢)
(聳雲林合朱子詩自喜丨丨無俗韻)水窗(萬齊融詩垂楊拂丨丨鄭德璘詩纖手垂鈎對丨丨)聽窗(韓愈雪詩灑急丨丨)
(知)填窗(韓愈苦寒歌丨丨塞戸慎勿出歐陽修憎蚊詩丨丨來善翳)木窗(李賀詩丨丨畫跡)飛窗(李賀詩丨)
(丨複道傳籌飲)山窗(白居易詩水檻丨丨次第逢)紅窗(白居易詩畫梁巧折丨丨破蘇軾詩丨丨小泣低聲怨宋旡詩)
(自調綠綺背丨丨)經窗(白居易東林寺詩丨丨燈焰短李昌符詩丨丨伴典墳李建勲詩雲暗丨丨濕)幕窗(白居易廬)
(山草堂記砌階用石丨丨用紙)斜窗(元稹詩月入丨丨曉寺鐘)班窗(元稹詩謝砌蒙殘絮丨丨網曙蟲)瑤窗(李商)
(隱詩龍護丨丨鳳掩扉)羅窗(李商隱詩丨丨不識繞街塵)西窗(李商隱詩何當共剪丨丨燭李頻詩早晩更看吳苑)
(月小齋長憶落丨丨蘇軾詩丨丨有病客危坐看香烟王安石詩丨丨一榻芭蕉雨)瓊窗(温庭筠詩景陽粧罷丨丨暖)螢
窗(許渾詩白首丨丨未見招)晩窗(許渾詩柳陰移丨丨)舊窗(許渾詩欲擕刀筆從新幕更宿烟霞别丨丨)朱窗
(許渾詩丨丨列劍鋒)粘窗(章孝標春雪詩丨丨拂砌上寒條)曉窗(李山甫詩碧峰來丨丨)空窗(方干詩丨丨閑)
(月色鄭巢詩丨丨静搗茶)亞窗(方干詩丨丨紅果臥堪攀)打窗(方干詩丨丨斜雪夜深時)詩窗(曹松詩丨丨盛島嶼)
眠窗(項斯詩丨丨雀語閒)厨窗(于鵠詩丨丨通澗鼠)疎窗(唐彦謙詩松拂丨丨竹映闌)藥窗(韓偓詩丨丨誰)
(伴酒開顔)幾窗(陸龜蒙詩殘陽到丨丨)一窗(陸龜蒙詩一逕有餘遠丨丨有餘明程俱詩誰開丨丨明納此千頃靜朱)
(子詩寒燈耿欲滅照此丨丨幽虞集詩雪竹霜筠共丨丨劉因詩四山清露丨丨幽)遠窗(陸龜蒙詩丨丨浮檻亦成年)半
窗(皮日休詩白月丨丨抄木序清泉一器授芝圖蘇軾詩丨丨疎箔度微凉陸游詩丨丨梅影助清歡倪瓚詩燈影丨丨千里夢)
(晏幾道詞斜月丨丨還少睡)静窗(皮日休詩丨丨懸雨笠)溪窗(僧齊已詩丨丨長記凭危檻貢奎詩遙知風雨丨丨)
(夜)紋窗(宋徽宗詩丨丨几硯日親臨)曙窗(徐鉉詩頻見殘燈照丨丨)樓窗(花蕊夫人詩松栢丨丨楠木版暖風)
(吹過一團香戴昺詩自豁丨丨晩眺西蔣捷游女詞嬌欲人扶醉嫌人問斜倚丨丨)泥窗(花蕊夫人詩紅錦丨丨繞四廊按蜀)
(人謂糊窗曰丨丨)壓窗(司馬光詩修竹丨丨寒)仰窗(王安石紙暖閣詩側坐對敷紅絮暖丨丨分啓碧紗涼)僧
窗(王安石詩風烟蕭颯滿丨丨蘇軾詩共知寒食明朝過且赴丨丨半日閑)氣窗(歐陽修記花旁有小穴如鍼孔乃蟲所藏)
(處花工謂之丨丨)侵窗(王禹偁喜雪詩光迷曙色丨丨早)竹窗(王禹偁詩丨丨無寐月嬋娟范成大詩丨丨日暮轉)
(蕭瑟)横窗(孔平仲詩丨丨半月明)凉窗(孔武仲詩珍簟舒明玉丨丨納碧天)梅窗(梅堯臣牽牛花詩持置丨丨間)
(染薑奉盤羞)懸窗(梅堯臣詩面面丨丨夾花藥)濕窗(梅堯臣聞雨詩丨丨愁打穿)灑窗(蘇舜欽詩玉塵丨丨)
(濕明綺虞集詩海風吹雨丨船丨)低窗(蘇軾詩小閣丨丨臥宴温)掩窗(蘇軾詩丨丨寂已睡月脚垂孤光)小窗
(蘇軾詩微雨止還作丨丨幽更妍又石硯歌丨丨虛幌相嫵媚令君暁梦生春紅)書窗(蘇軾詩丨丨拾輕煤佛帳掃餘馥)
破窗(蘇軾詩丨丨無紙風颸颸薩都剌詩丨丨冷硯留不得)雪窗(蘇軾詩丨丨馴兔原不死)午窗(蘇軾詩翛然獨)
(覺丨丨明)穿窗(蘇軾雪夜詩夢驚忽有丨丨片)晴窗(蘇軾詩龍團小碾鬭丨丨又丨丨洗硯坐蛇蚓稍蟠結朱子詩丨丨)
(揮汗苦驕陽元好問詩丨丨弄筆人今老辜負松風入硯聲)禪窗(蘇軾詩丨丨麗午景蜀井出冰雪)紙窗(蘇軾詩飄)
(蕭丨丨明又丨丨石屋深自暖又尺牘丨丨竹屋燈火青熒時于此中獲少佳趣曾鞏詩一枰銷日丨丨深又酒醒還對丨丨明范)
(成大詩不眠惟望丨丨明)繡窗(蘇軾詩丨丨閑倚更誰同)篷窗(蘇軾詩丨丨高枕雨如繩朱子詩夢破丨丨雨陸游詩熟)
(醉臥丨丨)琴窗(蘇軾詩丨丨玉暗昏低日)滿窗(會鞏詩寒日已丨丨朱子詩無端丨丨月遙夜不勝寒)冷窗(陳師)
(道詩丨丨凍壁作春温)暖窗(黃庭堅詩丨丨接膝話還鄉)遶窗(黃庭堅詩見他桃李憶故園嚵獠應殘丨丨竹張詠)
(詩丨丨寒竹夜風吹陳克詞檀炷丨丨燈背壁)晝窗(黃庭堅詩丨丨過白駒夜几跋紅燭)塗窗(黃庭堅詩丨丨行暮鴉)
映窗(黃庭堅詩尚能弄筆丨丨光畫取江南好風日陳憲章詩蛺蝶飛飛花丨丨)暑窗(鄒浩詩丨丨已覺書生蠧)古
窗(張耒詩丨丨積雨昏殘晝)青窗(賀鑄詩丨丨隱夕曛)拂窗(張九成詩丨丨净琴張)桐窗(歐陽徹詩丨丨拾得)
(一枝秋)短窗(薛季宣詩丨丨斜雨不堪愁)曲窗(朱橰詩隔水不容招手喚丨丨已有畫眉人)蕭窗(陳造詩丨)
(丨誰肯臨)暗窗(朱子詩丨丨螢影亂陸游詩丨丨饑鼠齧)晨窗(朱子詩丨丨林影開)鈎窗(朱子詩不成蠟屐擕笻去)
(且復丨丨拄頰觀范成大詩丨丨納雲濤又客去丨丨咏小詩)油窗(陸游詩日射丨丨特地明)驛窗(陸游詩丨丨微雨送)
(凄凉)月窗(陸游詩丨丨君看早梅枝郝經詩丨丨青錦麝塵寒黃庚詩丨丨攙竹影廣韻藻凡山洞岩穴有竅通明小曰星牖)
(大曰丨丨)深窗(翁卷詩丨丨難得月老屋易生風揭徯斯詩丨丨冷壁手編摩)借窗(翁卷詩丨丨臨水歇沽酒對花傾)
虛窗(趙師秀詩丨丨風䬃然楊萬里詩不堪斜雨打丨丨薩都拉江南樂綠紗丨丨春霧薄)茸窗(蔣捷詞燈搖縹暈丨)
(丨冷宋旡詩啼紅十載唾丨丨)翠窗(万俟雅言詞丨丨繡戸路繚繞潛通幽處)萬窗(范成大吳燈詩剪綵毬中一丨丨又)
(丨丨花眼密注萬眼燈以碎羅紅白相間砌成工夫妙天下多至萬眼)鳴窗(范成大雪詩遙想澷天匝地近聽穿幔丨丨)
鑽窗(范成大詩霽月丨丨看鳴禽側枕聽)排窗(楊萬里詩稚子丨丨出)暄窗(楊萬里詩丨丨冷早侵)矮窗
(鄭玉詩樓外青山列翠屏丨丨放入眼增明僧惠洪詩翠黛烟巒對丨丨)鋪窗(宇文虛中詩丨丨月影清)旅窗(劉從益詩)
(丨丨蝶夢曉驚回)撲窗(牟巘春雪詩閉戸不知春意動丨丨忽覺雨聲乾)暮窗(劉濤詩供我丨丨凉)鐙窗(馬臻)
(詩鄰雞喧莫柵寒蟹上丨丨)蘿窗(宋旡詩丨丨月自懸)松窗(薩都拉詩丨丨燈下火竹屋夜深棋)魫窗(袁桷詩春)
(淺正宜毡作幕夜凉深恨丨為丨蕭洵故宫遺錄花亭毡閣環以棕牆綠障丨丨)寳窗(法苑珠林此土他方菩薩會廣現神)
(變丨丨中)
四十窗(周禮匠人䟽世室五室室有四戸四戸之旁皆有兩夾窗則五室二十戸丨丨丨也)青綺窗(洞冥記帝寢靈)
(莊殿召東方朔于丨丨丨下隔綈紈重幕問朔曰漢承庚運火德以何精瑞為祥應朔跪而對曰臣嘗過吳明之墟是長安東過扶)
(桑七萬里有及雲山山頂有井雲起井中若土德王黃雲出火德王赤雲出水德王黑雲出金德王白雲出木德王青雲出此皆應)
(瑞德也帝曰善)珊瑚窗(漢武故事帝起神室有丨丨丨沈佺期詩丨丨丨底翻成晝)閃電窗(馮贄雲仙雜記帝觀)
(書處窗戸玲瓏相望金鋪玉觀輝映溢日號為丨丨丨)四面窗(東宫舊事宫中有丨丨丨)選婿窗(開元天寳遺事)
(李林甫有女六人各有姿色林甫廳事壁間開一横窗飾以雜寳縵以絳紗常使六女戲于窗下每有貴家子弟入謁即使女于窗)
(中自選可意者婿之)八綺窗(鮑照詩四戸丨丨丨)朱鳥窗(徐陵文丨丨丨前新粧已竟王翰詩白日全含丨丨丨)
雲母窗(沈佺期詩丨丨丨前銀漢迴)白玉窗(王建詩丨丨丨前起草臣)對水窗(常建詩新花丨丨丨)讀
書窗(武元衡詩春風吹到丨丨丨魯鐸詩鳬鷖栖近丨丨丨)文字窗(孟郊詩唯開丨丨丨時寫日月容)小眼
窗(白居易詩丨丨紅丨襯麯塵)日銜窗(元稹詩岳陽樓上丨丨丨)謝守窗(許渾詩高榻留眠丨丨丨又山寒丨)
(丨丨)白雲窗(姚鵠詩對雨丨丨丨)花外窗(温庭筠詩輕空丨丨丨)九琳窗(皮日休詩刻削丨丨丨)雪
濺窗(皮日休詩白&KR0008;裘成丨丨丨)野店窗(皮日休詩筕篖丨丨丨)新開窗(陸龜蒙四聲詩丨丨丨猶偏自)
(種蕙未徧)野人窗(陸龜蒙詩柳汀斜對丨丨丨)月在窗(吳融詩整髻花留檻吹燈丨丨丨)碧瑣窗(王珪)
(詩丨丨丨前學草書)蓬萊窗(趙抃詩丨丨丨外曉光分)窈窕窗(孔平仲詩丨丨幽丨雪更明)千家窗(蘇軾)
(詩江山不違人遍滿丨丨丨)處處窗(黃庚詩凉傳丨丨丨)百衲窗(陸游詩香凝丨丨丨)日烘窗(陸游詩嫩)
(丨丨丨特地明)勘書窗(陸游詩北渚露霑行藥屐東廊日射丨丨丨)一尺窗(陸游詩蓬低丨丨丨)酒家窗
(楊萬里晨炊横塘橋丨丨小丨詩窗扇透明仍挂上爐香未盡又多添)玲瓏窗(方岳詩翠容喜動日月角揖我入對丨丨)
(丨)月明窗(薛季宣詩文思泉潄石色照丨丨丨)水邊窗(薩都拉詩題詩愛近丨丨丨)綠滿窗(王惲詩庭)
(竹無人丨丨丨)暗浮窗(劉永之詩水氣丨丨丨)霧歛窗(薛漢詩掖内通宵丨丨丨)碧油窗(張昱詩丨丨丨)
(合夜沉沉)撼客窗(劉因詩無限西風丨丨丨)點易窗(張翥詩歸去青溪丨丨丨)鶴啄窗(張飬浩詩睡殘蕙月)
(猿推枕吟斷松風丨丨丨)宇宙窗(張飬浩詩古今不卷江山畫日月長開丨丨丨)短蓬窗(曹伯啓詩桑樞茆屋丨丨)
(丨)冷㴠窗(丁鶴年詩蜃樓秋影丨丨丨)竹間窗(顧瑛詩羊車直到丨丨丨)綠芸窗(朱器封詩九霄月傍)
(丨丨丨)雨過窗(李東陽詩急丨丨丨醒短夢)聽雨窗(易恒詩竹下春閑丨丨丨)
竹影上窗(馮贄雲仙雜記宗測樂間静嘗見日篩丨丨丨丨以筆備描之)朱爵文窗(鮑照詩丨丨丨丨韜綺䟽)
樹影搖窗(江總永陽王齋後山亭銘丨丨丨丨池光動幕)移壁廻窗(孫棨詩丨丨丨丨費幾朝)三十六
窗(王珪詩丨丨丨丨明月夜)香烟溢窗(真誥月妃參駟日華照容靈妃抱衾丨丨丨丨)
瀟湘綠綺窗(雜錄隋文帝為蔡容華作丨丨丨丨丨上飾黃金芙蓉花琉璃網戸文杏為梁雕刻飛走動費千金)
對語(月榭雲窗)(蔣徑班窗)(犀押蜃窗)(珠網玉窗)(東壁北窗)(雁瑟雞窗)(磵戸篷窗)(劍室琹窗)
(青瑣碧窗)(竹檻松窗)(釣石吟窗)(雨檻晴窗)(斑麟輦朱鳥窗)(茱萸網玳瑁窗)(青油幕綠綺窗)
(支公院謝守窗)(千絲網百衲窗)(題詩嶼點易窗)(玲瓏牖窈窕窗)(留賓閤選婿窗)(銅仙掌玉女窗)
摘句(松月入山窗人語讀書窗)(楊花撲碧窗瀟瀟竹雨窗)(垂蓼入船窗秋螢照一窗)(枕簟臥南窗晨光入曉窗)
(宿霧濕梅窗驚秋風水窗)(飛雨灑樓窗凉信入書窗)(琹樽寄北窗清陰映粉窗)(鈎簾坐小窗細雨濕油窗)
(五色烟中玉女窗金馬神來霧入窗)(雪壓松枝拂石窗西陵樹色入秋窗)(柳下人家綠鎖窗蠶葉聲乾暮雨窗)
(返照移晴入綺窗花暗深深竹裏窗)(閑客清陰滿北窗海門山色滴吟窗)(花間吹笛手臨窗雲氣侵人不隔窗)
(青山羃䍥映船窗月寫梅真上紙窗)(誦經聲滿碧山窗催春羯鼓雨敲窗)(行遲松鼠落晴窗倒景扶桑射北窗)
摐(楚江切博雅撞也漢書相如傳摐金鼓通作鏦)
韻藻摐摐(韓愈詩扶几導之言曲節初丨丨又杜牧詩今看王霸事丨丨王建宫詞絃索丨丨隔綵雲陸龜蒙和皮日休)
(詩聞君游覧境雅具更丨丨方回詩是為紫陽山萬木青丨丨)
增崢摐(元稹詩風棹樂丨丨)錚摐(皮日休詩暑雨正丨丨)撑摐(韓維次韻平甫詩馮侯抗議亦殊健短鈎長銔)
(相丨丨)舂摐(貢師泰題顏輝山水詩懸流晝夜相丨丨恍忽銀河落天上)夜摐(張雨詩霜鐘動丨丨)常摐(說苑)
(丨丨有疾老子往問焉注丨丨老子師)
玉潤摐(張祜詩素履冰容静新詞丨丨丨)
聲色摐摐(指月錄即今丨丨丨丨地又唯心故根境不相到惟識故聲色摐然)
鏦(楚江切矛屬史記欲丨以矛一曰戟也又見冬韻)
韻藻增千矛鏦(韓維詩須臾上下今與古武庫&KR1143;&KR1143;丨丨丨)交矛鏦(韓維詩江翁蕭閑梅老淡文字酬酢)
(丨丨丨)
邦(博江切說文國也周禮注大曰丨小曰國又姓)
韻藻中邦(書成賦丨丨熊鉌詩厥初禹作貢不但丨丨田)建邦(書昔先王丨丨啓土周禮天官太宰掌丨丨之六典)
爽邦(書丨丨由哲注爽明也)友邦(書嗟我丨丨冡君越我御事庶士)男邦(書侯甸丨丨采衛百工播民和)經
邦(書兹惟三公論道丨丨燮理隂陽)舊邦(詩周雖丨丨其命維新王粲詩我友云徂言戾丨丨鮑照詩衰殘謝遠願疲老)
(還丨丨)作邦(詩帝丨丨作對)魯邦(詩丨丨所詹韓愈詩威令加徐土儒風柀丨丨皓然和顏使君修韻海詩世學高南)
(郡身封盛丨丨)安邦(周禮教典以丨丨國)興邦(論語一言可以丨丨)迷邦(論語懷其寳而丨其丨)
黑齒邦(木華海賦或掣掣洩洩於裸人之國或汎汎悠悠於丨丨之丨)不成邦(黃庭堅詩我詩如曹鄫淺陋丨丨丨)
增萬邦(易王三錫命懷丨丨也書協和丨丨又世世享德丨丨作式又丨丨咸休詩丨丨作孚又綏丨丨屢豐年又揉此丨)
(丨禮記一有元良丨丨以貞忠經聖君以聖德監於丨丨曹植禹治水贊天錫玄圭奄有丨丨荀勖樂章煥炳其章光乎丨丨何承)
(天社頌作乂丨丨范仲淹明堂賦神倉以祕示丨丨孝養之誠蘇軾詩貞觀之德表丨丨浩如滄海吞河江)正邦(易王用出)
(征以丨丨也)五邦(書不常厥邑于今丨丨)庶邦(書丨丨冡君暨百工受命于周又厥告毖丨丨庶士尹洙詩帝告丨)
(丨式是典彝)大邦(書丨丨畏其力小邦懷其德詩控于丨丨誰因誰極又克長克君王此丨丨又密人不恭敢距丨丨又丨)
(丨維屏後漢書朱浮與彭寵書豈有身帶三綬職典丨丨而不顧恩義者乎洛陽伽藍記王肅初入國不食羊肉嘗飯鯽魚羔後與)
(高祖殿會食羊肉甚多高祖問之對曰羊比齊魯丨丨魚比邾莒小國高祖大笑彭城王謂肅曰卿不重齊魯丨丨而愛邾莒小國)
(肅曰鄉國所美不得不好潘岳詩祈祈丨丨惟桑惟梓元稹詩楚國分形勢羊公壓丨丨方干詩來秉鴻鈞擁丨丨蘇軾詩丨丨安)
(静治小院得閒游)小邦(見上柳宗元詩連壁本難䨇分符刺丨丨)保邦(書制治于未亂丨丨于未危)造邦(書凡)
(我丨丨)殿邦(詩樂只君子丨天子之丨)家邦(詩以御于丨丨又君子萬年保其丨丨黃庭堅詩願兹秉經術出仕榮丨)
(丨)南邦(詩登是丨丨世執其功張說文宅是丨丨陸雲詩允矣君子實寳丨丨王安石詩便參官閣鎮丨丨)海邦(詩遂)
(荒大東至于丨丨莫不率從晉書王祥傳徐州刺史吕虔檄為别駕政化大行時人歌之曰丨丨之康實維王祥海國不空别駕之)
(功)此邦(詩丨丨之人莫我肯榖杜甫詩聽子話丨丨使我心悦懌歐陽修詩翻使流人戀丨丨蘇軾和陶詩我視丨丨如洙)
(如沂又歸田計已决丨丨聊假館又到處聚觀香案吏丨丨宜著玉堂仙)周邦(詩徒御嘽嘽丨丨咸喜)岐邦(鄭氏詩譜)
(文王作邑于豐乃分丨丨周召之地為周公旦召公奭之采地)四邦(漢高祖功臣贊丨丨咸舉注指魏代齊趙也白虎通凉風)
(至則報地德化丨丨)神邦(後漢書傳贊實惟非律代委丨丨)子邦(易林與禹相逄送至丨丨)水邦(抱朴子隠在丨)
(丨年齊天地)歸邦(穆天子傳戊午天子東征顧命栢天丨于丌丨)餘邦(竹譜豈必蜀壤亦産丨丨)羣邦(韋孟諷諫)
(詩總齊丨丨)他邦(韋孟詩誦習弦歌異於丨丨范成大庾樓詩何必元規塵自足豪丨丨)漢邦(王粲文僉曰休哉宜)
(翼丨丨)二邦(王粲贈文叔良詩丨丨若否孫楚與孫皓書丨丨合從東西唱和陸機論丨丨之將)遐邦(摰虞太康頌龍)
(戰虎争分照丨丨)上邦(左思吳都賦習其弊邑而不覩丨丨者未知英雄之所纏也)輝邦(陸雲文禮憲是崇映族丨)
(丨)名邦(陸雲詩擢穎丨丨)貴邦(孫楚詩每歴丨丨仰瞻太華追慕先軌感想咨嗟)懷邦(陶徵士誄道必丨丨)
(論語比考䜟文德以丨丨)全邦(任昉表光宅近甸奄有丨丨)離邦(江淹别賦丨丨去里)和邦(陳子昂詩鼎實恣丨)
(丨)施邦(韓愈詩抱能未丨丨)視邦(韓愈谿堂詩丨丨選侯)喻邦(白居易詩借家可丨丨)華邦(白居易箴)
(言非光于身是丨于丨)為邦(司空曙詩四子醉時争講德笑論黃霸屈丨丨陳師道詩丨丨得畿縣政密計自疎)一邦
(歐陽修詩策名為吏二十載青衫白首困丨丨)吾邦(蘇軾詩江西山水真丨丨)兩邦(蘇軾詩治狀丨丨俱第一又丨丨山)
(水未凄凉)陋邦(蘇軾詩只恐全齊笑丨丨)微邦(周邦彦汴都賦丨丨陋邑未覩乎雄藩大都)藩邦(周伯琦詩鑑湖)
(一曲帶丨丨)漁邦(楊基詩廻汀兼複渚迢逓入丨丨)楚邦(魯鐸詩風物元應檀丨丨)
一二邦(書越我丨丨丨以修)有道邦(論語邦有道則仕李商隱詩多病欣依丨丨丨)善人邦(論語丨丨為丨)
(百年可以勝殘去殺矣張祜投從兄中詩扁舟何所往言入丨丨丨)父母邦(論語何必去丨丨之丨高啓詩豈願身離丨丨)
(丨)豐沛邦(孝經右契孔子夜夢三槐之間丨丨之丨有赤烟起乃呼顔淵子夏往觀之)棘名邦(風俗通豫章以)
(樹氏郡酸棗以丨丨丨)負海邦(博物志南越之國與楚為鄰五嶺以前至于南海丨丨之丨交趾之土謂之南裔)河
宗邦(穆天子傳自宗周瀍水以西至于丨丨之丨陽紆之山三千有四百里)翔殷邦(曹植魏德論斑斑者鳩爰素其)
(質昔丨丨丨今為魏出)威遠邦(越軍人河梁歌聲傳海内丨丨丨)思鄉邦(鮑照詩君王遲京邑遊子丨丨丨)
譽在邦(王安石詩慶在家庭丨丨丨)生是邦(方回詩懷人良未遠遯翁丨丨丨)曹魏邦(王逄詩隠若赤)
(壁壘勢壓丨丨丨)禮義邦(袁凱詩誓傾淮海鯨鯢窟痛洗東南丨丨丨)
時邁其邦(詩丨丨丨丨昊天其子之)威凌百邦(吳越春秋破敵攻衆丨丨丨丨)西王母邦(穆天子傳)
(自羣玉之山以至丨丨丨丨三千里)外同於邦(朱子敬恕齊銘内順於家丨丨丨丨)
對語(體國經邦)(象郡漁邦)(佛國神邦)(山國水邦)(無懷氏有道邦)(股肱郡唇齒邦)(化人國王母邦)
摘句(春歸雲水邦經綸佐大邦)(談笑可經邦江山憶舊邦)(河上風烟愛此邦半嶺蒼髯映此邦)
(吳中風物勝他邦一疏明光有大邦)(羈旅多成父母邦早知憂樂繋家邦)
缸(下江切說文瓨也或作瓨廣韻罌瓨)
韻藻玉缸(杜甫詩茗盌蔗漿隨所有瓷罌無謝丨為丨岑參詩花撲丨丨春酒香耿湋詩石髓調金鼎雲漿實丨丨許渾)
(詩暫寄華筵倒丨丨又晚促離筵醉丨丨又羅虬花九錫四曰丨丨貯)罌缸(韓愈詩傾樽與斟酌四壁堆丨丨梅堯臣詩量)
(猶函牛鼎吾徒媿丨丨王安石詩却憶夏陽纔一葦漢家何事費丨丨)酒缸(杜牧詩窗外正風雪擁爐開丨丨黃庭堅詩叩)
(門提丨丨)秋缸(李質詩自吟空向寂誰與倒丨丨)金缸(王安石詩豈有閒伴倒丨丨)春缸(蘇軾詩寒醅發丨丨)
紅纏缸(黃庭堅詩誠堪壻阿巽買丨丨酒丨按阿巽蘇軾子邁之女庭堅為其子求婚焉)
增飛缸(梁簡文帝詩亂霞圓綠水紅葉影丨丨)燒缸(元稹詩他時定葬丨丨地賣與人家得酒盛按吳書鄭泉性嗜)
(酒臨卒謂同類曰必葬我陶家之側庶百歲之後化而為土幸見取為酒壺)石缸(陸龜蒙詩蘚銜荒磴移桑屐花浸春醪挹)
(丨丨)千缸(鄭谷詩易得連宵醉丨丨石凍春蔡松年詩大梁一官且歸去酒腸雲夢吞丨丨)糟缸(蘇軾宿酒務詩微官)
(終日守丨丨)開缸(蘇轍詩病封藥酒旋丨丨)滿缸(張耒詩春色牀頭酒丨丨)翠缸(方岳詩今春訪花吾第一自折)
(繁枝盛丨丨)瓶缸(劉攽詩檣烏時對集丨丨)夜缸(楊一清詩挹酒論心擁丨丨)
蔡機缸(梁福廬陵記張天厚家庖百品日日百變有丨丨丨二千盛貯皆滿)催倒缸(元稹詩已困連飛盞猶丨未丨)
(丨)酒百缸(杜牧詩重陽丨丨丨孔平仲詩迷愁丨丨丨)未開缸(李商隱詩仍斟昨夜丨丨丨)紫泉缸
(皮日休詩愛買丨丨丨)白醅缸(陸龜蒙詩春餉丨丨丨)不滿缸(蘇舜欽詩惟悢澄醪丨丨丨)小瓦缸
(梅堯臣詩細纖筠籠丨丨丨)陳柸缸(韓維詩起具肴䔩丨丨丨)倒一缸(蘇軾文丨丨丨之雪乳)暗鳴缸
(蘇轍詩槽頭酒滴丨丨丨)篘酒缸(范成大詩使君秫田熟凉生丨丨丨)
醯醬千缸(史記貨殖傳通都大邑一歲千釀丨丨丨丨此亦比千乘之家馬臻詩儲醬乏千缸)
對語(瓊畟玉缸)(茶竈酒缸)(麯壘糟缸)(飛盞開缸)(瑪瑙甕琉璃缸)(書插架酒盈缸)(虀百甕醬千缸)
摘句(郫筒當酒缸留賓命倒缸)(破悶酌春缸連宵倒玉缸)(酴酥滴乳酒倒缸會伴幽人酒一缸)
(桑落新開瀉玉缸酒熟酴醿雪滿缸)(終冬术煎兩三缸處處青山照玉缸)(且醉花山白玉缸陸羽井苔粘瓦缸)
降(下江切說文服也相承不敢並也徐鉉曰下也又古巷切)
韻藻心降(詩亦既覯止我丨則丨三略賢人之政降人以體聖人之政降人以心體降可以圖始丨丨可以保終杜甫詩)
(盡憐君醉倒更覺片丨丨杜牧詩累代功勛照世光奚胡聞道死丨丨顧況詩老禪慧力得丨丨蘇軾詩此丨苟未丨何適不間關)
(朱子詩傳聞閬州好未見丨已丨)原降(左傳晉侯圍原命三日之糧原不降命去之諜出曰丨將丨矣軍吏曰請待之公曰)
(得原失信所亡滋多退一舍而丨丨)阬降(史記項羽本紀秦吏卒多竊言曰章將軍詐吾屬降諸侯今能入關破秦大善即不)
(然諸侯虜吾屬而東秦必盡誅吾父母妻子諸將以告項羽於是楚軍夜擊阮秦卒二十萬新安城南陳陶詩只為丨丨罪輕車未)
(轉勲)受降(漢書元封六年令因杅將軍築丨丨城按因杅將軍公孫敖也後漢書耿秉傳秉與竇固擊車師車師王令其諸將)
(迎秉秉大怒被甲上馬麾其精騎徑詣固壘曰車師王降訖今不至請往梟其首固大驚曰且止恐敗事秉厲聲曰丨丨如受敵遂)
(馳赴之王惶恐走出門脱帽抱馬足降舊唐書神龍三年張仁愿於河北築三丨丨城吕温三丨丨城碑以拂雲祠為中城東西相)
(去各四百里任昉奏彈曹景宗文豈直丨丨可築杜甫詩闕下丨丨頻李益詩丨丨城外月如霜范梈詩未得封函谷聊須壘丨丨)
乞降(後漢書赤眉遣劉恭丨丨曰盆子將百萬衆降陛下何以待之帝曰待汝以不死耳樊崇乃將盆子及丞相徐宣以下降)
(唐書投戈丨丨蘇軾昆陽賦方其丨丨而未獲固已變色而驚悔)詐降(三國志黃蓋先書報曹公欺以欲降注曹公見行人)
(口勅曰但恐汝詐耳又吳將孫布遣人詣揚州求降乞兵見迎滿寵以為必詐王凌遣步騎七百人往迎為布所掩擊)龐降
(左傳高楊氏才子梅堯臣詩世家有大勲佐舜同丨丨)
福禄降(詩豈弟君子丨丨攸丨)因壘降(左傳子魚言於宋公曰文王聞崇德亂而伐之軍三旬而不降退修教而)
(後伐之丨丨而丨)誘殺降(漢書李廣傳廣與王朔語曰豈吾相不得侯邪朔曰將軍自念豈嘗有恨者乎廣曰吾為隴西)
(守羌嘗反吾誘降者八百餘人詐而同日殺之至今恨獨此耳朔曰此乃將軍所以不得侯者也)
增不降(吳越春秋越王伐吳令國人皆送其子弟於郊境之上各為父兄取訣作離别相去之歌曰躒躁摧長恧兮擢戟馭)
(殳所離丨丨兮以泄我王氣蘇一士判死兮而當百夫)悔降(後漢書帝謂樊崇等曰得無丨丨乎徐宣等叩頭曰今日得降)
(猶去虎口歸慈母誠歡誠喜無所恨也)生降(司馬遷報任安書李陵既丨丨隤其家聲續漢紀温序為護羌校尉行部隴西)
(為苟宇所劫欲丨丨序曰受國重任分當效死義不貪生)陵降(見上任昉彈曹景宗文司州刺史蔡道恭奮不顧命全城守死)
(方之居延則丨丨而恭守比之疏勒則耿存而蔡亡)說降(後漢書李憲傳憲餘黨淳于臨等屯灊山揚州牧歐陽歙遣兵不能)
(尅廬江人陳衆為從事白歙請得諭降臨於是乘單車駕白馬往丨而丨之灊山人共生為立祠號白馬陳從事云)納降(後漢)
(書朱雋攻黃巾黃巾來降雋曰秦項之際人無定主故賞附以勸來今海内一統丨丨無以賞勸討之足以懲惡)趣降(說苑)
(楚莊王伐宋宋告急晉景公求壯士得霍人觧揚往命宋母降過鄭鄭執而獻之楚楚王厚賜與約使反其言令宋丨丨三要乃許)
(於是乘揚以樓車令呼宋使降遂倍楚約而致其君命)温降(新序晉文公伐原原降丨人聞之亦丨故曰伐原而丨丨事詳)
(原降下)既降(九歌靈皇皇兮丨丨猋遠舉兮雲中)淪降(九歌舉長矢兮射天狼操余弧兮反丨丨)放降(白帖羊祜)
(與吳人開布大信降者悉放之)脅降(韓愈張中丞傳後叙城陷賊以刃丨丨廵廵不屈)約降(韓愈詩勢侔高陽翁坐丨)
(齊横丨)歸降(温庭筠詩從來共情戰今日欲丨丨)新降(韋莊詩手招都護丨丨將身著文皇舊賜衣)氣降(歐陽)
(修詩自非青雲白石有深趣其丨兀硉何由丨)奔降(梅堯臣詩峯嶠俯仰如丨丨)焚降(梅堯臣詩隆凖已脱去城下徒)
(丨丨按此用紀信誑楚事)
望風降(後漢書鄧禹傳禹行師有紀皆丨丨相携負以迎軍丨者日以千數黃庭堅詩叔度初不言漢庭丨丨丨)舉城
降(後漢書邳彤傳肜初為王莽和戎卒正世祖徇河北至下曲陽肜遂丨丨丨)舉衆降(吳志劉表死曹公臨其境表子)
(琮丨丨丨)中牟降(新序趙之中牟叛襄子伐之圍未合而城自壞襄子擊金而退士軍吏曰是天助也曷為去之襄子曰吾)
(聞之叔向曰君子不乘人於利不廹人於險使之城而後攻丨丨聞其義乃請丨)吾以降(離騷唯庚寅丨丨丨)不殺
降(鶡冠子行枉則禁反正則舍是故王者丨丨丨人)百日降(漢晉春秋霍光使楊稷屯交趾曰賊圍未丨丨而丨者家)
(屬誅過丨丨而丨刺史受其罪三國志注張特守新城吳人攻之城將䧟特謂吳人曰魏法被攻過丨丨而救不至者雖丨家不坐)
(也今已九十餘日矣城雖䧟尚有半人不欲降明日送名且持我印綬去吳人聽不攻特乃夜徹屋材柵補其缺明日謂吳人曰我)
(但有鬭死耳)意不降(萬齊融詩愁絃丨丨丨賈島寄柳宗元詩格與功俱造何人丨丨丨)羣心降(黎逄象魏賦其)
(政坦蕩其教敦龐亦既懸之四方取則及乎瞻也丨丨自丨)酒難降(許渾詩氣高詩易怨愁極丨丨丨)說詩降
(張祜詩士因為政樂儒為丨丨丨)士争降(王安石詩將軍談笑丨丨丨)心旌降(王安石詩投老丨丨一片丨)
次第降(王安石詩聖出中原丨丨丨)指顧降(王安石詩敵國當時丨丨丨)今已降(蘇軾詩生平崛強丨)
(丨丨)壯心降(蘇軾詩衰鬢鑷殘欹雪領丨丨丨盡倒風旌劉因詩雲山不受丨丨丨)赤手降(蘇軾詩當年老使君)
(丨丨丨於菟)鄭伯降(蘇軾詩明朝丨丨丨誰受按左傳楚子圍鄭克之鄭伯肉袒牽羊以迎)詩魔降(李純甫詩)
(酒戒何會破丨丨先已丨)日鑄降(劉著謝人惠新茶詩建溪玉餅號無䨇䨇井為奴丨丨丨)萬有降(王惲詩一檄風)
(馳丨丨丨)俗緣降(錢惟善詩未識此中真樂地三生先喜丨丨丨)竪幡降(楊載詩交鋒那肯丨丨丨)海若降
(丁鶴年詩海上巢居丨丨丨)千花降(胡天游詩一笑未了丨丨丨)葉預降(魯鐸詩水落洲全出霜來丨丨丨)
善信歸降(法苑珠林至若飛輪御寶則丨丨丨丨煉石參烟則力士潛伏)
對語(神解心降)(敵愾受降)(鄭服原降)(逆戰迎降)(明良合福禄降)(背城戰因壘降)(狂象伏毒龍降)
摘句(寬得士心降閒愁借酒降)(塞上新城喜受降匣中龍劍氣難降)(筆陣詩魔兩未降壯心寧受酒杯降)
瀧(吕江切說文奔湍也俗謂水湍浚為丨廣韻又州名在嶺南)
韻藻濤瀧(韓愈表丨丨壯猛難計期程蘇軾詩横絶嶺海逾丨丨李夢陽賦上納巑岏下壓丨丨)九瀧(蘇軾詩舟)
(行十里磨丨丨)
隴頭瀧(韓愈贈張十八詩君乃崑崙渠籍乃丨丨丨)昌樂瀧(韓愈詩南行逾六旬始下丨丨丨朱子考異按歐云)
(縣名樂昌瀧名昌樂)
增北瀧(水經注魏文帝咸熙二年孫皓分桂陽南部立縣東傍瀧溪號曰丨丨水)衿瀧(水經注重嶺丨丨)入瀧
(嶺南志凡急流灘水謂之瀧土人謂入灘為丨丨既盡為出瀧韓愈詩仍將衰病丨丨船)出瀧(註見上)三瀧(輿地志韶)
(州樂昌丨丨水有新瀧垂瀧腰瀧三𣲖)新瀧(註見上)垂瀧(註見上)腰瀧(註見上)上瀧(杜甫詩北驅漢)
(陽傳南泛丨丨舠)蒙瀧(孟郊詩進乏廣漠力退為丨丨居)神瀧(元稹詩海客話丨丨)過瀧(賈島寄韓潮州詩出)
(關書信丨丨流)龍瀧(許渾詩離恨隔丨丨又海門征櫂越丨丨)渡瀧(蘇轍次子瞻西江詩誰令十載重丨丨)湍瀧
(范純仁詩搜情引思勉欲和畎溜豈敢追丨丨)隴瀧(黃庭堅詩松風悲丨丨)下瀧(陸游詩四方行役男兒事常笑韓公)
(賦丨丨)奔瀧(范成大贑江亭詩鼓旗西征上丨丨)臨瀧(魏摶霄詩吏部昔竄謫猶能題丨丨)怒瀧(虞集詩應勝愁)
(吟對丨丨)石瀧(虞集詩十月東歸下丨丨)急瀧(馬祖常詩解航下丨丨百夫不能留)驚瀧(丁鶴年詩危峯屹立壓丨)
(丨)壯瀧(夏允&KR0595;太湖賦昱忽靡蹤其所之忽聞丨丨之漎漎)
穴如瀧(元結五如石銘序石尾有丨且如礲者又丨丨者泉可渟澄匝石而流入礲中出而為瀧)南嶺瀧(韓維詩北)
(盡塞漠丨丨丨)響瀧瀧(蘇軾詩嶺上疎星明煜煜谷中暗水丨丨丨)來灘瀧(范成大詩不愁丨丨丨)澗飛
瀧(易恒詩月輪峯下丨丨丨)
對語(頭峽腰瀧)(帶嶺矜瀧)(三泖九瀧)(庾嶺韓瀧)(狠石怒瀧)(飲江澗飛雨瀧)(歡喜嶺樂昌瀧)
摘句(危石立驚瀧山泉激怒瀧)(篙師呌怒破濤瀧喜有清吟對怒瀧)(候潮翻雪響瀧瀧陸走崔嵬水下瀧)
䨇(所江切廣韻偶也兩隻也又姓後魏有將軍丨仕洛)
韻藻䨇䨇(春秋宣公四年冬齊高固及子叔姬來公羊傳其諸為其丨丨而俱至者與李白詩朅來遊嵩嶽羽客何丨丨)
(李商隱詩畫樓皆有主鸞鳳各丨丨杜牧村舍燕詩何處營巢夏將半茅檐烟裏語丨丨陸龜蒙詩寒鴉驚起一丨丨又山海經流)
(沙之東有三青獸相并名丨丨)無䨇(史記淮陰侯傳蕭何曰諸將易得耳至如信者國士丨丨漢書公孫昆邪為上泣曰李廣)
(材氣天下丨丨後漢書丁鴻與諸儒論定五經同異于白虎觀鴻論難最明時人語曰殿中丨丨丁孝公又黃香傳天下丨丨江夏)
(黃童袁山松後漢書公沙穆有六子時人號曰公沙六龍天下丨丨司馬彪續漢書荀氏八龍慈明丨丨又許愼博學經籍時人語)
(曰五經丨丨許叔重劉向雜事齊婦人極醜丨丨號曰無鹽吳錄王鐔為武城令民歌之曰王仲容世丨丨會稽典錄徐宏為汝陰)
(令民歌之曰徐聖通政丨丨晉書石苞容儀偉麗時人語曰石仲容姣丨丨南史伏挺博學有才思任昉深相歎異常曰此子日下)
(丨丨又太平廣記丨丨傳丨丨劉震女也後歸王仙客為妻韓非子道丨丨故曰一東方朔客難自以為智能海内丨丨揚雄河東)
(賦參天地而獨立廓盪盪其丨丨張衡賦冠朋匹而丨丨岑參詩關西望第一郡内政丨丨劉長卿文玉山迥立瓊樹丨丨温庭筠)
(照影曲桃花百媚如欲語會為丨丨今兩身)少䨇(漢書吾丘壽王傳詔賜壽王曰子在朕前之時智略輻凑以為天下丨丨)
(海内寡二匡衡傳學者多上書薦衡經明當世丨丨羅隱寄公乘億詩謝舞仍宫柳高竒世丨丨法苑珠林佛告彼優陀夷言我念)
(往昔雪山之下有一牸虎端正丨丨于諸獸中無比類者)一䨇(後漢書南蠻傳秦昭王與夷盟夷出詛曰華犯夷輸黃龍丨丨)
(夷犯華輸清酒一鐘南史范岫居官以廉潔稱在晉陵唯作牙管筆丨丨猶以為費三秦記昆明池有人釣魚綸絶而去見夢武帝)
(求去其鈎明日戲于池見大魚銜鈎去鈎放之間三日復遊池濱得明珠丨丨帝曰豈昔魚之報耶又輟耕錄田四畝為丨丨又雲)
(南雜志俗耕田三人使二牛前牽中壓後驅犁一日為丨丨又法苑珠林三月為一時兩時為一行兩行為一年二年半為丨丨杜)
(甫詩樽蟻添相續沙鷗竝丨丨韓愈詩堆堆路傍堠丨丨復一隻許渾喜遠書詩金盤魚丨丨時太初白燕詩珠簾十二中間捲玉)
(剪丨丨高下飛)疊䨇(西都賦矢不單殺中必丨丨古樂府李波小妹歌左射右射必丨丨袁桷詩鯨錦波翻賜丨丨)鮮䨇
(張衡賦既姱麗而丨丨兮非是時之攸珍)成䨇(李商隱詩畫屏繡步障物物自丨丨)
鳥六䨇(史記楚世家楚人有好以弱弓微繳加歸雁之上者頃襄王召而問之對曰稱楚之大大王之賢所弋非直此也見)
(丨丨丨以王何取王何不以聖人為弓以勇士為繳時張而射之此六䨇者可得而囊載也注秦趙等十二國故曰六䨇)無等
䨇(史游急就篇襐餙刻畫丨丨丨黃庭堅詩城南晁正字國器丨丨丨)璧五䨇(搜神記陽公雍伯性篤孝父母葬無終山)
(遂家焉山高無水公汲作義漿於坂頭行者皆飲之三年有一人就飲以一斗石子與之云玉當生於其中又云後當以得婦言畢)
(不見乃種其石北平徐氏女甚有行公試求焉徐氏戲云得白璧一䨇當為婚公至取種石中得五䨇以聘徐氏遂以女妻之)本
自䨇(杜甫詩俱飛蛺蝶元相逐竝蒂芙蓉丨丨丨)白鶴䨇(顧況詩松下扉扃丨丨丨歐陽修詩時有丨丨飛來丨)
雁幾䨇(張仲素詩獵馬千羣丨丨丨)十六䨇(杜牧寄唐州李玭尚書詩書功筆秃三千管領節門排丨丨丨)
增飛䨇(詩疏鴛鴦匹鳥止則相耦丨則為丨朱純春詞好夢每嫌鶯喚醒傷心况對燕丨丨沈明臣詩高天不盡鳥丨丨)
千䨇(史記貨殖傳羊彘丨丨注一都一邑總算歲用若干為之積著為之斥賣也)百䨇(史記蘇秦說趙趙肅侯乃飾車)
(百乘黃金百鎰白璧丨丨錦繡千純以約諸侯)貳䨇(漢書禮樂志天門歌幡比翅回集丨丨飛常羊注舞者骨騰肉飛如鳥之)
(回翅而䨇集也又李白詩中有二䨇白羽箭蜘蛛結網生塵埃)四䨇(唐書南詔傳官給田丨丨為二百畝法苑珠林第三念僧)
(者謂丨丨八輩十二賢士捨世貪諍開導天人)不䨇(列女傳魯寡陶嬰歌悲夫黃鵠之早寡兮七年丨丨)匹䨇(吳王女紫)
(玉歌雖有衆鳥不為丨丨)加䨇(西京賦磻不特絓往必丨丨注非徒獲一而已必䨇得之𫝊毅七激投鉤必獲控弦丨丨)未
䨇(王逸九思配稷契兮恢唐功嗟英俊兮丨為丨)隻䨇(孔臧諫格虎賦猛虎顚遽奔走西東耳目喪精值網面衝局然自縛)
(或丨或丨陸游詩土堠纍纍丨復丨)足䨇(黃伯仁龍馬頌秉驥騄之美質豈驊騮之丨丨)連䨇(魏文帝詩彎弓忽高馳一)
(發丨丨麕繁欽詩何以結中心素縷丨丨鍼張華詩機發應弦倒一縱丨丨肩劉孝威詩近發丨丨兔)寡䨇(張載扇賦若乃)
(搜竒選妙絶色丨丨鵠質皦鮮玄的點絳修短雖異而光彩齊同)珮䨇(阮籍詩左右丨丨璜)影䨇(鮑照野鵝賦立菰蒲)
(之寒渚託隻丨而為丨紀少瑜月中飛螢詩向月光還盡臨池丨更丨朱超同心芙蓉詩日分䨇蒂影汪藻詩歸途丨自丨)作
䨇(庾信傷往詩青田松上一黃鶴相思樹下兩鴛鴦無事交渠更相失不及從來莫丨丨黃庭堅詩花裏雄蜂雌蛺蝶同時本自)
(不丨丨又孤鸞對鏡不丨丨)族䨇(張說崔訥妻墓誌銘崔實齊胄劉亦漢宗崇其顯媾望偶丨丨)難䨇(柳宗元荅劉連)
(州詩連璧本丨丨分符刺小邦)癭䨇(陸龜蒙和襲美憶洞庭詩杖斑花不一樽大丨成丨)貫䨇(梅堯臣詩終知將門豪射)
(鵰常丨丨)蘇䨇(三國志蜀先主傳中山大商張世平丨丨等資累千金販馬周旋于涿郡見而異之乃多與之金財先主由是)
(得用合徒衆)王䨇(人名三國時魏有兩丨丨一見吳志朱桓傳一見蜀志為諸葛武侯所斬劉敞詩亟傳單騎馘丨丨)袁
䨇(一統志太平府城東有丨丨廟䨇為桓温所害後有虎齧者輒夢䨇因立廟虎患遂息)月䨇(法苑珠林以閏月兼本月)
(此為丨丨非閏䨇也)閏䨇(見上)
九十䨇(周禮秋官掌客上公五積乘禽日丨丨丨侯伯四積乘禽日七十䨇子男三積乘禽日五十䨇注積謂飱也乘禽乘)
(行羣處之禽謂雉雁之屬于禮以䨇為數)七十䨇(見上又李白詩七十紫鴛鴦䨇䨇戲庭幽楊慎詩翰林風月三千首樂府)
(鴛鴦丨丨丨)五十䨇(見上)黃魚䨇(尚書中候維帝命云天乙在亳東觀于洛丨丨丨躍)玉斗䨇(史記張良)
(間至軍中入謝曰沛公不勝杯酌不能辭謹使臣良奉白璧一䨇再拜獻大王足下丨丨一丨再拜獻大將軍足下按大將軍謂范)
(增)耦怨䨇(晉書文苑傳曹毗對儒俗我紛以交爭利害渾而彌重何異執柯轡以御逸駟承勁風以握秋蓬役恬性以充)
(勞府對羣物以丨丨丨者乎)風貎䨇(南史宋孝武選侍中四人並以風貎玉彧謝莊為一䨇阮韜何偃為一䨇)賜筆
䨇(漢官儀尚書丞郎月給赤管大筆一䨇杜甫詩月分䨇賜筆)湧鯉䨇(水經注姜士遊至孝母好飲江水嗜魚鱠湧泉)
(之中旦旦常出鯉魚一䨇以供膳焉)天下䨇(文子老子曰一言不可窮也二言天下宗也三言諸侯雄也四言丨丨丨也)
日月䨇(參同契蟾蜍與兔魄丨丨氣丨明李白詩丨丨更出沒丨光豈云隻沈明臣石窗詩天竅石為窗高張丨丨丨)不
可䨇(說苑兩高不可重兩大不可容兩勢不可同兩貴丨丨丨夫重容同䨇必争其功)白鷴䨇(西京雜記閩越王獻)
(高帝丨丨黑鷴各一丨李白詩請以䨇白璧買君䨇白鷴)尺鯉䨇(古樂府客從遠方來遺我䨇鯉魚蘇軾詩舉义呌絶丨丨)
(丨虞集詩丨書先寄丨魚丨)無人䨇(古樂府風流世希有窈窕丨丨丨)節節䨇(古樂府皎皎白紵丨丨為丨)
白鵠䨇(漢樂府飛來䨇白鵠乃從西北方十十五五羅列成行)銅雀䨇(漢樂府長安城西䨇員闕上有一䨇銅雀)
(宿)跳脫䨇(繁欽詩何以致契闊繞腕䨇跳脱)比翼䨇(陸機詩思駕歸鴻羽丨丨丨飛翰)夕無䨇(謝惠)
(連七月七日夜詠牛女詩昔離秋已兩令聚丨丨丨)數十䨇(荀㫤詩栖鶴丨丨丨鴛鴦羣相追)石闕䨇(庾信終南)
(山義谷銘序銅梁四柱丨丨丨聳按水經注平房城南門夾道有兩石柱翼路若闕焉)瀑布䨇(庾信詩長虹䨇瀑布)嘉
禾䨇(庾信喜雨詩丨丨丨合穎注異&KR1194;同穎也)紅旌䨇(王勃夢仙詩坐乘一白鶴前引䨇紅旌)繡戸䨇(張九)
(齡咏燕詩丨丨時丨入)玉童䨇(李白詩棄劍學丹砂臨鑪䨇玉童)白鹿䨇(李白詩彤䄡䨇白鹿注鄭宏初為淮)
(陰守行春大旱隨車致雨白鹿方道挾轂而行)寳劍䨇(李白詩丨丨丨蛟龍又王安石金陵懷古詩黃旗已盡年三百紫氣)
(空收劍一䨇)皂蓋䨇(杜甫詩使君䨇皂蓋)栢樹䨇(劉希夷蜀城懷古詩陣圖一一在丨丨丨䨇行)文武䨇
(楊巨源送胡大夫赴振武詩人間丨丨能丨捷天下安危待一論)歸鳥䨇(常建詩丨丨多為丨)歸燕䨇(韓愈詩䨇)
(䨇歸蟄燕一一呌羣猿)鴻漸䨇(劉商送李元規昆季赴舉詩鳳雛皆五色丨丨又丨飛)韓李䨇(孟郊留别李觀)
(韓愈詩故人丨與丨逸翰丨皎潔)電為䨇(孟郊項羽廟詩鼓氣雷作敵劍光丨丨丨)與花䨇(獨孤及詩玉顔亭亭)
(丨丨丨)字幾䨇(賈島寄柳舍人詩擢第名重列冲天丨丨丨)義雀䨇(賈島義雀行䨇雀抱仁義哺之㤀劬勞)
千萬䨇(元稹詩驥騄丨丨丨鴛鴦七十二)笑靨䨇(温庭筠牡丹詩欲綻似含䨇靨笑)四十䨇(温庭筠詩)
(招客先開丨丨丨張飬浩詩已辦良田丨丨丨柳貫詩龍翰别致三千匹翠羽生輸丨丨丨)小娥䨇(張祐詩畫鼓拖環錦)
(臂攘丨丨丨換舞衣裳)跡暫䨇(陸龜蒙詩不知天隠是何鄉且欲烟霞丨丨丨)錦翅䨇(韋莊鷓鴣詩丨丨丨䨇傍)
(馬飛)小鬟䨇(梅堯臣詩蹴踘漸知寒食近鞦韆將立丨丨丨)舄鳬䨇(梅堯臣詩去彈琴鴈獨來認丨丨丨)鸂鶒
䨇(梅堯臣詩雷堂波小丨丨丨)天闕䨇(王安石金陵懷古詩地勢東廻萬里江雲開丨丨古來丨)白鳥䨇(黃庭)
(堅詩想見滄洲丨丨丨方回詩詩思忽飛來時有丨丨丨馬臻詩蒼烟丨丨丨)晁張䨇(黃庭堅詩諸人方嗤點渠非丨丨丨)
貫柳䨇(黃庭堅詩更買江魚䨇貫柳)石馬䨇(陸游詩缺落空餘丨丨丨)女髻䨇(陸游詩曉汲負盎丨丨丨)
文鱗䨇(范成大詩瞿塘總有丨丨丨)鼠耳䨇(范成大田園雜興詩葱葱丨丨翠成丨)鷺鷥䨇(完顏璹詩)
(遙望翠雲高下水滿陂青草丨丨丨)皂莢䨇(馮延登詩遊人尚喜風流在白石涵波丨丨丨)未易䨇(王寂詩綠野平)
(泉丨丨丨)青鬢䨇(蔡松年詩人生離合幾春事霜雪行侵丨丨丨)不敢䨇(張飬浩詩漫郎雖是扁舟客正恐漁樵丨)
(丨丨)鶴借䨇(薩都拉寄林道士詩仙家白丨飬無數不惜人間丨一丨)青鞋䨇(薩都拉詩布襪丨丨丨)老樹
䨇(范梈詩屋隱疎篁半門依丨丨丨)髻了䨇(馬祖常詩素馨花插丨丨丨)兩三䨇(馬祖常詩竹種篔簹千萬)
(个鳥飛鸂鶒丨丨丨)酒瓢䨇(馬祖常詩葛令寄來丹臼一陶公歸去丨丨丨)鴈字䨇(朱德潤詩海嶠微茫丨丨丨)
鳳髻䨇(錢惟善詩上脱冠巾丨丨丨)錦鳬䨇(顧瑛詩漁童欸乃盪舟去驚起丨丨飛一丨)小篆䨇(李東)
(陽詩謾作丹山丨丨丨)東方䨇(法苑珠林善男子我于此娑羅䨇樹大獅子吼者名大湼盤丨丨丨者破于無常獲得于)
(常乃至北方䨇者破于不淨而得于淨)北方䨇(見上)
刑與德䨇(史記龜筴傳禍與福同丨丨丨丨聖人察之以知吉凶)鷙鳥不䨇(淮南子神龍不匹丨丨丨丨)
蘇李名䨇(蘇軾詩從來丨丨得丨丨注漢蘇武李陵能詩謂之蘇李唐蘇味道李嶠俱以文章顯時號蘇李又蘇頲李乂)
(對掌文誥明皇謂頲曰前朝有李嶠蘇味道今有卿及李乂亦世不乏人)高靈為䨇(眞誥偶丨丨而丨丨)
對語(錢萬璧䨇)(挾乙連䨇)(三耦匹䨇)(屨二緌䨇)(參兩等䨇)(鷁六鳬䨇)(鳴鳩七躍鯉䨇)
(君門九天闕䨇)(金缸二寳劍䨇)(絳騶八紅旆䨇)(黃鵠寡白鷴䨇)(蘇李匹阮何䨇)(絃調五筆賜䨇)
摘句(金莖露蕊䨇江平畫槳䨇)(侵階樹影䨇高塔倒波䨇)(飛鷺白䨇䨇書傳尺鯉䨇)(傾杯對影䨇連城買一䨇)
(社燕舞成䨇鶯早語無䨇)(荀龍自有䨇喜奪錦標䨇)(道裝笻竹鶴成䨇春到空梁燕自䨇)
(鳳歌鸞舞一䨇䨇江湖天闊白鷗䨇)(明月清波雁影䨇絳河星動女牛䨇)(一聲阿鵲鸇鸞䨇釣得霜鱗入饌䨇)
(覓句如求白璧䨇烟暖沙翹白鷺䨇)(畫船扶醉玉成䨇松下吟成白石䨇)(弄晴蝴蝶一䨇䨇金鑾人物世無䨇)
艭(所江切廣韻舽丨船名)
韻藻增輕艭(虞集詩羣公促膝共丨丨)畫艭(王世貞詩初聞小隊駐吳江忽漫花溪隱丨丨)小艭(袁宏道詩)
(欲渡前溪問丨丨)吳艭(袁宏道詩黃笙籐枕夢丨丨)短艭(沈明臣詩滄海茫茫繫丨丨)釣艭(沈明臣詩拂䄂)
(歸來買丨丨)
楚水艭(何景明詩臘送燕門節春迎丨丨丨)南北艭(李夢陽詩風波隔浦遥相喚腸斷丨來丨去丨)洞庭艭
(王世貞詩白雲高擁丨丨丨)
對語(越舫吳艭)(雕輦畫艭)(轉轂飛艭)(釣艇吟艭)(青雀舫白雲艭)(桃葉槳木蘭艭)(踏花騎釣月艭)
摘句(明月洞庭艭秋影蕩輕艭)(浪急送飛艭新月照漁艭)(水面笙歌簇畫艭荷香十里夢吳艭)
(洞庭雲擁木蘭艭細雨蘆洲繫小艭)
𢥠(所江切韻會懼也又腫講韻)
韻藻增增𢥠(宋書孝義龔穎傳追懼紕妄伏丨丨㮚)
駟氏𢥠(左傳駟氏聳許氏說文作丨丨丨廣韻韻補韻會並同)神為𢥠(胡天遊詩索我南圃百尺之飛幢恍然失)
(之丨丨丨)
龐(薄江切說文高屋也又姓畢公高封于丨因氏焉)
韻藻龐龐(吕氏春秋禹年三十未娶行塗山有白狐九尾造禹塗山人歌曰綏綏白狐九尾丨丨成子家室乃都攸昌禹)
(遂娶之)工龐(淮南子古者人醇丨丨商樸女重)窮龐(韓愈詩廻軍與角逐斫樹收丨丨謂龐涓)老龐(蘇軾詩真)
(欲一口吸丨丨又蕭然一方丈居士丨丨藴黃庭堅詩牀下拜丨丨范成大詩團欒話裡丨丨衰劉宰詩聞君築室水雲鄉一榻翛)
(然獨丨丨元好問詩風鑒今誰如丨丨)
居士龐(蘇軾詩下看丨丨苦無丨傳燈錄襄州丨丨丨藴世以儒為業而居士少悟塵勞志求真諦謁石頭和尚忘言會旨)
(復與丹霞禪師為友後之江西參問馬祖自爾機辯迅捷諸方嚮之)
增形龐(柳宗元三戒黔之驢丨之丨也類有德)姓龐(皮日休詩自此將妻子歸山不丨丨方干詩慈航如可渡應許)
(丨丨人)二龐(陸龜蒙詩為讀江南傳何賢過丨丨黃庭堅詩耆舊無兩龐)洪龐(歐陽修詩上摩青蒼以黯靄下壓后)
(土之丨丨楊載豐樂樓詩氣合重玄蒙沆瀣標存九域奠丨丨)居龐(韓維詩如君才大齒且壯安可推亮而丨丨)非龐
(梅堯臣詩社中雖得遠方外自丨丨)似龐(蘇轍讀傳燈錄詩共說無生或丨丨)高龐(范純仁詩誰者食肉居丨丨)襄
龐(惠洪詩生涯領略似丨丨)拘龐(魏摶霄詩駿足忽勒破英才如丨丨)
展驥龐(張祜詩成龍須讓邴丨丨莫先丨)氣勢龐(梅堯臣詩相基樹形丨丨丨千山飛影横過江)丹霞龐
(蘇轍詩道俗自謂丨丨丨)恢鴻龐(范純仁詩乘時材幹丨丨丨)鹿門龐(陸游詩超然對妻子未媿丨丨丨)兄
事龐(朱綵讀漢書詩德操鏡如冰低心丨丨丨襄陽記曰德操小德公十歲嘗兄事之也)
高屋梁龐(朱果巾贊鹿耳照璧烏紗映窗接䍦晉岸丨丨丨丨按梁時有白紗高屋帽)
對語(小阮老龐)(四皓兩龐)(骨峻形龐)(彪蔚駿龐)(谷口鄭襄陽龐)(騎鯨李展驥龐)(徵君許居士龐)
摘句(偕隱鹿門龐韜光學老龐)(一室團圞羡老龐贈行期我鹿門龐)
逄(薄江切廣韻塞也又姓)
韻藻關龍逄(殷忠臣)
增薛逄(後漢書逸民傳論若丨方丨萌聘而不肯至按薛方本傳薛方字子容王莽以安車迎方謝曰堯舜在上下有巢許)
(逄萌本傳逄萌字子康客于遼東光武徵萌託以老耄迷路東西語使者曰朝廷所以徵我者以其有益于政尚不知方面所在安)
(能濟時乎)逄逄(劉禹錫詩鷄人一唱鼓丨丨韓愈詩不踏曉鼓朝安眠聽丨丨蘇軾詩重城歸去踏丨丨)甘逄(范純仁詩)
(指摘萬象無不到發慮百中如丨丨按丨丨謂甘蠅逄蒙皆古之善射者)羿逄(黃庭堅詩擇師别陳許取友觀丨丨)戒逄
(程魁詩收族當崇許從師更丨丨先人而後己去薄以敦庬)
甘避逄(韓維詩弱弓枉矢尚何用久已束手丨丨丨)析逢逄(朱圤勸學缺訛參亥豕疑似丨丨丨忠恕佩觽編童)
(子聽無尨注逢遇之逢從丰與逄字異)黈纊逄(朱明掦和邵子觀三王吟藻旒當目蔽丨丨耳邊丨黃屋聰明歛黎民俗)
(尚庬逄塞也)
腔(苦江切說文肉空也廣韻羊丨也又骨醴曰丨)
韻藻羊腔(韓愈詩雌聲吐欵要酒壺綴丨丨黃庭堅詩蟹胥與竹萌乃不美丨丨)新腔(黃庭堅詩秀句入丨丨)
不同腔(黃庭堅詩黃花雖濃笑白雪丨丨丨)
增雞腔(齊民要術竹名其笋肥美)一腔(朝野僉載唐姜晦為吏部侍郎眼不識字手不觧書濫掌銓衡會無分别選人)
(歌曰今年選數却相當都由座主無文章案後丨丨凍猪肉所以名為姜侍郎又方岳非瓊花詩真珠碎簇玉蝴蝶直與八仙同丨)
(丨)青腔(梅堯臣詩列山剖璞丨丨空)枯腔(梅堯臣詩中自出蠧蝎百歲成丨丨)空腔(梅堯臣詩開口必典實省)
(腹惟丨丨又陸游詩虎印雪泥餘過跡樹經野火有丨丨)瘦羫(梅堯臣詩逸驥美豐肉老䍽慙丨丨羫與腔同)軀腔(韓維)
(荅賀中道燈夕見詒詩獨持高篇恣哦咏頓覺精銳還丨丨)紅腔(謝宗可咏賣花聲詩紫韻丨丨細細吟)淮腔(薩都)
(剌詩步虛聲裏帶丨丨)
百牢腔(陸龜蒙詩已甘三秀味誰念丨丨丨)破如腔(皮日休詩杉腹丨丨丨)洮河腔(范成大詩請呼裂帛)
(絃為拊丨丨丨)穩貼腔(施宜生詩唱得新翻丨丨丨阿誰能得骨䨇䨇)鐵笛腔(文天祥詩一曲仙人丨丨丨)黃
鐘腔(方岳非瓊花詩再用韻為花作辨誰氏子謬妄譜入丨丨丨)白玉腔(劉弇詩穩卧箜篌丨丨丨)水調腔
(薩都剌詩吳姬丨丨新丨改)不成腔(張翥詩除是飛瓊方教得紫簫吹徹丨丨丨)羯鼓腔(馮登詩層巒未了霓)
(裳舞遷客俄驚丨丨丨)郢人腔(魯鐸詩狂歌來和丨丨丨)故園腔(羅玘詩聽琴還聽笛不是丨丨丨)
對語(綠意紅腔)(豚□羊腔)(楚製淮腔)(雀舌雞腔)(三勒飲百牢腔)(瑤琴韻鐵笛腔)(山香舞水調腔)
摘句(春和正滿腔風笛度村腔)(霓裳有夢憶新腔梅落參差曲換腔)
撞(宅江切說文擣也廣韻丨突也增韻擊也)
韻藻莛撞(魏志杜襲傳萬石之鐘不以丨丨起音韓愈詩東野不廻顧有如寸丨丨巨鐘元稹詩知君多逸韻須為應丨)
(丨)横撞(西征賦增遷怒而丨丨碎玉斗其何傷)擊撞(韓愈詩文章自娛戲金石日丨丨黃庭堅詩鐘鼓羅丨丨)舂
撞(韓愈詩船石相丨丨歐陽修詩洪濤與巨浪日夕相丨丨黃庭堅詩枯松倒澗壑波濤所丨丨)微撞(蘇軾詩子歸治小國)
(洪鐘咽丨丨)
增杵撞(山堂肆考衡州府益陽縣有平岡上有金井數百所相傳昔時有金人以丨丨地而成)晨撞(韓愈征蜀聯句)
(公歡鐘丨丨)杖撞(韓愈詩丨丨玉板聲彭觥)助撞(韓愈詩峽山逄颶風雷電丨丨捽)撞撞(李益咏日詩仙鐘丨)
(丨迎海日海中離離三山出)突撞(梅堯臣古柳詩始知網罟細未足禁丨丨)一撞(蘇軾宿海會寺詩大鐘丨丨千指迎)
曉撞(黃庭堅詩疎鐘鳴丨丨)豐撞(洪舜俞詩㯶櫚丨丨知可製謂大椎也)妙撞(蘇造詩洪鐘須丨丨)交撞
(袁桷詩軒鞫怒丨丨)夜撞(張琚詩僧鐘數丨丨)衝撞(薩都拉詩白頭巨浪自丨丨)
拔劍撞(史記項羽紀亞父受玉斗置之地丨丨丨而破之)車轂撞(韓維詩綵山插天衆樂振遊人肩摩丨丨丨)
鐘應撞(韓維詩高文大論日傾吐響快有類丨丨丨)晨鐘撞(蘇轍詩灘頭舊寺丨丨丨)烟外撞(范成大詩)
(明發挂帆去曉鐘丨丨丨)鄰鐘撞(陸游詩擁衾坐待丨丨丨)魚龍撞(薩都拉詩長江飛錫渡海磬丨丨丨)金杵
撞(法苑珠林晉張應夢數人以鋼鈎鈎將北去下一坂岸呼佛名求救有頃一人從西南來形長丈餘執丨丨丨此鈎人曰佛弟)
(子也何入此中)
杖戟相撞(戰國策寬則兩軍相攻廹則丨丨丨丨然後可建大功)
對語(蠡測莛撞)(桐扣㯶撞)(冠裳會杖戟撞)(持矛刺拔劍撞)
摘句(光浮雪浪撞夢枕海濤撞)(鐘聲斷續撞烟暮石淙撞)(水石如鐘自擊撞吟斷遥鐘已曉撞)
幢(宅江切釋名丨童也其狀童童然也又絳韻)
韻藻建幢(漢書韓延夀傳延壽在東郡時試騎士丨丨棨植羽葆軍假司馬千人持幢旁轂)持幢(見上唐職林自)
(至德後方鎮降拜必遣内使丨丨節就第宣命)麾幢(韓愈贈張十八詩吾欲盈其氣不令見丨丨王安石詩風騷壇上見丨丨)
(黃庭堅詩十年擁丨丨)幡幢(法苑珠林或見佛塔菩薩或見僧衆列坐或見帳蓋丨丨)
碧油幢(白居易詩丨丨丨引向西川張仲素塞下曲燕然山下丨丨丨按文選注軍幕也)瓔珞幢(維摩經起七寶)
(塔以丨丨丨養之)折慢幢(傳燈錄法逹師禮祖師頭不至地祖師曰禮本丨丨丨頭奚不至地王安石詩時聞正論除疑)
(網每讀高辭丨丨丨)離垢幢(傳燈錄有一菩薩名丨丨丨坐於道場將成正覺有惡魔前來惱亂)
增牙幢(三國志陸遜傳丹楊賊帥費棧扇動山越支黨多而主兵少遜乃益施丨丨分布鼓角夜潛山谷間鼔譟而出應時)
(破散程大昌演繁露黃帝出軍有所征伐作五采丨丨)如幢(晉書天文志凡伏兵有黑氣渾渾員長赤氣在其中或白氣粉)
(沸起如樓狀或丨丨節狀在烏雲中李賀詩玉烟青濕白丨丨楊萬里詩老檜丨丨翠接連)馬幢(南史宗越隨柳元景侵魏)
(領丨丨)領幢(南史卜天與傳其子伯宗為殿中將軍泰始初丨丨擊南賊於赭圻)都幢(北史魏宗室傳太武長子可悉)
(陵從平凉州沮渠茂虔令一驍將與陵相擊兩槊皆折陵抽箭射之墜馬帝壯之即日拜丨丨將封暨陽子)朱幢(隋書禮儀)
(志戎服臨朝大仗絳引幡丨丨為持鈑前隊)搨幢(隋書禮儀志諸王三公有勲德者皆特加皂輪車駕牛形如犢車但烏漆)
(輪轂黃金錭裝上加青油幢朱絲絡通幰或四望上臺三夫人亦乘之以丨丨湼幰為副)右幢(唐書儀衛志親王鹵薄麾幢各)
(一左麾丨丨)旗幢(韓非子豪傑不著名於圖書雄駿不戕壽於丨丨韓愈送鄭尚書詩蓋海丨丨出連天觀閣開)翳幢
(揚雄方言翿幢翳也楚曰翿關東關西皆曰幢注翳者儛者所以自蔽翳也翿音濤)帷幢(史游急就篇蒲蒻藺席帳丨丨)執
幢(杜陽編永貞元年南海貢竒女盧眉娘年十四幼而慧悟工巧無比善作飛仙蓋以絲一縷分為三縷染成五采於掌中結為)
(&KR0987;蓋五重其中有十洲三島天人玉女臺殿麟閣之象而外列丨丨捧節之童亦不啻千數)大幢(談薈名經所載諸佛有三)
(百同名丨丨佛)幢幢(東京賦設業設簴宫懸金鏞鼖鼓路鼗樹羽丨丨注丨丨羽貎元稹詩殘燈無焰影丨丨)赤幢(古樂)
(府導我上太行攬芝獲丨丨)帆幢(曹植詩乘飈舉丨丨)神幢(昭明太子詩丨丨明月璫)杉幢(杜牧詩丨樹碧為丨)
彤幢(韓愈詩丨丨絳旃紫纛旛)青幢(韓愈楓樹詩丨丨紫蓋立童童)旌幢(耿湋送葉尊師詩五岳拜丨丨張籍詩丨)
(丨獨繼家聲遠)珠幢(元稹詩丨丨夜靜風珊珊蘇軾詩丨丨玉節與排衙)玉幢(元稹泛江翫月詩遠樹懸金鏡深潭倒丨)
(丨袁桷詩丨丨百神鑒)花幢(白居易詩丨丨雪壓低)碧幢(白居易詩丨丨油葉葉又過温尚書舊庄詩丨丨紅旆映)
(河陽皮日休詩遠樹點黑矟遥峯露丨丨)節幢(李珏牛僧孺碑公三上書求外任上以武昌善地建丨丨兼相印以授之梅堯)
(臣詩年光取次須偷賞何用功名丨與丨)佛幢(殷文珪詩破寺荆榛擁丨丨)折幢(姚鵠詩古寺更何有當庭唯丨丨)
翠幢(馬戴詩閑讀仙書倚丨丨劉因詩夢斷爐香結丨丨丁鶴年海巢詩已攀若木為華表更立榑桑作丨丨)霓幢(吳融)
(詩秦臺非久計早晩降丨丨方岳詩心期妙處在真實不假羽節青丨丨王惲詩庭竹無人綠滿窗幽香和露濕丨丨)石幢
(陸龜蒙詩水鳥行沙嶼山僧禮丨丨馬祖常詩閬苑凉風滿丨丨)彩幢(司馬光詩丨丨翠蓋烟霞生)紅幢(歐陽修詩)
(前後丨丨綠蓋隨楊萬里詩北山野燒展丨丨)戟幢(梅堯臣詩作者過我門應笑無丨丨)移幢(曾鞏詩淄水丨丨碧牛山)
(駐旆紅)竿幢(王令荅束徽之索詩徽之才超高丨丨出標纛)高幢(朱子詩明年儻來東鳴鐃建丨丨)羽幢(朱子)
(詩翛翛列丨丨八景騰飛輿袁桷詩殿寂丨丨蔫)經幢(陸游詩游人飛鼠上丨丨李東陽詩舊賜丨丨出内家)孤幢
(楊萬里詩今夕駐丨丨)千幢(陳造詩坡頭嘉樹丨丨立烟際長江匹練横)松幢(陳造詩竹葆丨丨平几席)歸幢
(虞集詩秋風烟樹引丨丨)油幢(袁桷詩玉顏曾憶侍丨丨)葆幢(張著詩雉扇徐開動丨丨)素幢(貢師泰詩丨丨春淺)
(拂珠宫)飛幢(胡天游詩索我南國百尺之丨丨)繡幢(張昱送天使僧詩丨丨天上遣金錫日邊移)風幢(馬臻)
(詩霧節丨丨幾日還)鸞幢(顧瑛詩龍旂翠蓋擁丨丨步輦追隨幸曲江)雲幢(王逄詩丨丨烟節紫霞裾)烏幢(丹元)
(子步天歌天街兩星畢背旁天節耳下八丨丨)智幢(弘明集傷丨丨之欲折悼戒寶之將沉)寳幢(法苑珠林神通感應)
(不可思量丨丨百由旬化成淨坐涌生妙塔)帝幢(法苑珠林佛告比丘乃往過去無量世中有佛出世號曰丨丨)法幢
(法苑珠林銅柱變色永竪丨丨鐵網改形方開淨土)勝幢(法苑珠林摧伏一切外道丨丨)喜幢(法苑珠林如來忽然迷悶)
(自撲身猶如帝釋丨丨)華幢(雲笈七籖清靈真人裴君傳方遊觀金城鳴玉鐘舞丨丨)
羽葆幢(爾雅釋言翿纛也注今之丨丨丨)綠油幢(晉志皇太子畫輪車上開四望丨丨丨隋書禮儀志畫輪車上)
(開四望丨丨丨朱繩格兩箱裏餙以錦黃金塗五末按五末謂轅轂頭及衡端也)赤旄幢(晉東宫舊事皇太子初拜有丨)
(丨丨)白虎幢(南史丨丨丨七丈五尺隋書作白獸幢蓋避唐諱)虎牙幢(劉璠梁典高祖得一丨丨丨主厚加禮使)
(使致命江州刺史)青龍幢(隋書禮儀志戒服臨朝大仗大駕執黃麾仗其次左丨丨丨右白獸幢)青油幢(隋書)
(禮儀志二千石四品以上及列侯皆給軺車駕牛伏兔箱丨丨丨朱絲絡轂網皆黑漆)紫油幢(隋書禮儀志安車畫輪重)
(輿曲壁丨丨丨絳裏通幰朱絲絡網赤&KR0034;纓駕四馬省問臨幸則乘之)黃油幢(隋書禮儀志皇后翟車黃質金餙諸末輪)
(畫朱牙其箱餙以翟羽丨丨丨黃裏通幰白紅錦帷朱絲絡網白紅錦帶其餘如重翟駕黃駵歸寧則供之)長壽幢(金史)
(儀衛志殿庭内仗有丨丨丨一)孔雀幢(續文獻通考元天壽節樂舞用婦女二十人執丨丨丨舞唱)尊勝幢(柳宗)
(元丨丨丨贊序以佛之為尊而尊是法嚴之於頂其為最勝宜也既尊而勝矣其為拔濟尤大塵飛而灾去影反而福至無疑也)
赤玉幢(元稹詩岳陽樓上日銜窗影倒深潭丨丨丨)馭風幢(賈島寄柳舍人詩誓為仙者僕側執丨丨丨)梵
天幢(劉弇詩縹緲丨丨丨)扈從幢(劉弇詩蒼烟丨丨丨)交义幢(王令詩旗旄丨丨丨劒戟先後刃)翠雲
幢(范成大詩萬山離立丨丨丨)騶虞幢(耶律楚材詩翠華雜映丨丨丨)大寳幢(元好問詩天東長白丨丨丨)
寳華幢(柳貫詩貝葉東來不隔江青瑤刻作丨丨丨)幻垂幢(張雨詩火齊丨丨丨)翡翠幢(馬祖常詩好買)
(玄都丨丨丨)七寳幢(丁鶴年逃禪室解嘲詩掃愁那用千金帚折慢惟瞻丨丨丨文徵明詩天上仙人丨丨丨)大法
幢(首楞嚴經吾今為汝建丨丨丨)聖服幢(華嚴經安樂世界一劫于丨丨丨世界金剛佛刹為一日一夜丨丨丨世界一)
(劫于不退轉音聲輪世界善樂光明清淨開敷佛刹為一日一夜)邪見幢(摩阿摩耶經七百歲已有一比丘名曰龍樹善)
(說法要滅丨丨丨然正法炬)梵王幢(法苑珠林見白毛孔通中皆空團圓可愛如丨丨丨)金剛幢(法苑珠林丨丨)
(丨菩薩分身為比丘尼)精進幢(傳燈錄東京慧林宗本圓照禪師性喜睡鼻息齁齁聞者厭之白於天衣天衣曰此子吾)
(家丨丨丨也汝輩他日當依頼無多悞)
五色香幢(盧綸詩丨丨丨丨重復重)七佛金幢(傳燈錄二十三祖鶴勒那尊者月支國人姓婆羅門父千勝母)
(金光以求子禱于丨丨丨丨夢須彌頂有神童曰我來及誕而天雨花)
對語(珠蓋翠幢)(仁網智幢)(絳節彤幢)(仙仗帝幢)(月扇霓幢)(雉葆鸞幢)(梵鼓經幢)(蓮漏松幢)
(千花缽七寳幢)(黃金界赤玉幢)(多羅缽尊勝幢)(琉璃地翡翠幢)(承露掌馭風幢)(翬羽扇虎牙幢)
摘句(林深隱翠幢莖抽碧玉幢)(松栢列旌幢軍容盛碧幢)(雲生梵宇濕幡幢田家桑柘碧幢幢)
(羣仙遙引散花幢一軒松蔭碧油幢)(一夜寒風入翠幢古寺張筵近佛幢)(風鈴閒聽響幡幢滿山濃綠正幢幢)
樁(都江切杙也廣韻橛也)
韻藻封樁(宋史宋初有丨丨錢物庫元祐三年改為元祐庫未幾分為南北庫又以北庫為司空公署丨丨並附南庫王)
(圻續文獻通考宋有丨丨猶今之存倉也)枿樁(韓愈詩斬拔丨與丨)株樁(黃庭堅詩棫樸作丨丨)
增月樁(宋史丨丨錢始于紹興二年玉海蓋朱勝非當國時取之)水樁(楊慎外集夜郎滇越謂虹曰丨丨沈約所云雌)
(蜺)移樁(張祜詩金魚聊解帶畫鷁稍丨丨)朽樁(梅堯臣詩所殘唯丨丨)鳴樁(魏摶霄詩況此六大寺磓堂時)
(丨丨丨)
參軍樁(說郛唐肅宗宴宫中女優弄假官戲綠衣秉簡謂之丨丨丨)繋船樁(郭翼詩野翁歸醉晩水沒丨丨丨)
繫馬樁(羅玘詩鳥立藏蛇竹蟻緣丨丨丨)
淙(士江切說文水聲又水流貎互見冬韻絳韻)
韻藻淙淙(韓愈贈張十八詩從此識歸路東流水丨丨王寂題少保張公曲阿别墅詩鍾湖亭下水丨丨張飬浩詩花落)
(天台招小隱胡庥飯熟石丨丨)石淙(宋之問有嵩山丨丨侍讌應制詩賈島詩草通丨丨胍柳貫詩宜著韓家小丨丨按宋韓)
(子華有丨丨莊)流淙(歐陽修廬山高詩懸崖巨石飛丨丨丁鶴年詩雨晴欹枕聽丨丨胡天游詩對花壓酒如丨丨)南淙
(陳無已詩愚公居北谷漫叟隱丨丨)琤淙(黃庭堅詩四海羣從間邇來頗丨丨)
增春淙(蘇軾詩靈隱前天竺後兩澗丨丨一靈鷲)哀淙(劉因詩丨丨聞遠壑)飛淙(馬祖常詩山溪秋瀨急丨丨)
巨壑淙(朱子詩邀君康山遊聽此丨丨丨)曉聲淙(范成大詩何事冬來雨打窗夜聲滴滴丨丨丨)水作淙
(楊一清詩山中習靜今成癖猶厭風來丨丨丨)
對語(臥石飛淙)(秋壑春淙)(金谷石淙)(大壑高淙)(雲烘岫雨瀉淙)(千尋嶺百丈淙)(居北郭隱南淙)
摘句(澗水夜淙淙縱横野水淙)(羣峯過雨澗淙淙雨晴仙犬吠流淙)(側足寒流濺石淙沙頭奔溜晩淙淙)
洚(下江切廣韻水不遵道互見冬韻又古巷切)
韻藻增遭洚(揚雄荆州箴夏君丨丨荆衡是調雲夢塗泥包匭菁茅)江洚(張融海賦丨丨&KR2974;&KR2974;漈崖拍嶺)
橦(宅江切說文帳柱也廣韻水名又東冬韻)
韻藻增翿橦(儀禮鄉射禮旌各以其物無物則以白羽與朱羽糅杠長三仞以鴻脰韜上二尋注翿旌也亦所以進退)
(衆者糅者雜也杠橦也今文糅為縮韜為翿)脩橦(後漢書馬融傳廣成頌建雄虹之旌夏揭鳴鳶之丨丨注旗竿也)鈎
橦(晉書宣帝紀起土山地道楯櫓丨丨發矢石雨下)尋橦(西京賦都盧丨丨注人于長木上自以手緣懸繩而度也又丨)
(丨度索言歴險也西京雜記丨丨今之緣竿者王建丨丨歌人間百戲皆可學丨丨不比諸餘樂互見冬韻橦字下按李善音直江)
(切)絓橦(西京賦突倒投而跟絓譬隕絶而復連注突然倒投身如將墜足跟反丨丨上若已絶而復連)摧橦(海賦决帆)
(丨丨注撞百尺也)
都盧橦(漢書西域傳注都盧國人善緣木為戲謂之丨丨丨互見冬韻橦字下)百馬橦(西京賦丨丨同轡騁足並)
(馳丨末之伎態不可彌注於橦上作百馬以一轡馳騁其伎態不可窮盡彌盡也)
茳(古䨇切丨蘺香草楚詞作江離)
韻藻增蘭茳(黃庭堅詩臨分何以贈要我賦丨丨)綠茳(沈明臣詩此夕清尊别春波采丨丨)
娏(莫江切廣韻女神名)
韻藻增羣娏(胡天游詩夜稱唐妃領丨丨)
&KR3257;(莫江切廣韻目不明)
憃(丑江切廣韻愚也又丑龍切互見冬韻又抽用切)
韻藻增愚憃(韓愈詩古道自丨丨范純仁詩我年三十丨且丨樂善自許人難䨇方岳非瓊花詩聞名見面足笑莞強)
(為花辨真丨丨)赦憃(方岳詩耳庸目陋惑世俗其罪不能三丨丨按周禮三宥曰憃愚)騃憃(胡天游詩陋儒抱恨丨且)
(丨)
聜(許江切說文注目視也)
韻藻增衆所聜(胡天游詩傾城倚市丨丨丨)
㟅(五江切韻會山峻貎)
韻藻增崆㟅(南都賦其山則丨丨嶱嵑注山石高峻之貎韓愈詩譬如蟻蛭微詎可陵丨丨)
谾(許江切廣韻山貎又音空)
韻藻增崆谾(黃庭堅詩叔度初不言漢庭望風降中間眇人物潛伏老丨丨)䨇谾(貢師泰詩丨丨鑿斷海門開兩)
(鄂嶄嶄尚中﨑)空谾(胡天游詩惜哉胡不居丨丨)
瑽(倉江切丨瑢珮玉聲)
韻藻增琤瑽(殷文珪詩泉聲東潄玉丨丨)
漎(鉏江切韻會水聲)
韻藻增漎漎(杜甫朝享大清宫賦中丨丨以回復)
豇(古䨇切廣韻豆名蔓生白色)
韻藻增紅豇(吳端本草丨丨一名䜶&KR2942;榖雨前後下種者六月子便種一年可兩收四月種者七八月收)白豇
(江東雜志丨丨一名貍豆嫩時充菜老則收子)
䵨(莫江切說文冥暗也廣韻陰私事也)
韻藻增黮䵨(方言丨丨私也)
蛖(莫江切說文螻蛄類)
韻藻增如蛖(楚辭注蠕蠕丨丨)
垹(博江切廣韻土精也)
韻藻增益壽垹(宋人小說徐廷評監廬州税河坎得一物如小兒掌無指懼而埋之或曰此白澤圖所謂垹也神仙)
(多食之能益壽)
梆(博江切廣韻木名)
韻藻增擊梆(宋史官舍丨丨自守)
&KR2942;(所江切廣韻豆名)
韻藻增䜶&KR2942;(廣雅丨丨胡豆也管子註豇豆莢䨇生兩兩下垂故呼丨丨本草豇豆别名丨丨)
&KR2945;(所江切廣韻帆名一曰帆未張也以木葉為之)
韻藻增&KR0034;&KR2945;(廣雅丨丨酒篘也)輕&KR2945;(虞集詩羣公促膝共丨丨)吳&KR2945;(王世貞詩細雨滯丨丨)綠&KR2945;
(沈周詩丨丨斜挂杏花村)桻&KR2945;(袁易詩煙嶠叠丨丨)烟&KR2945;(王穉登詩好駕丨丨去吳會乘風直下太湖心)
&KR3513;(所江切廣韻立也)
韻藻增&KR0008;&KR3513;(說文丨丨並足而立也)蓮花&KR3513;(程珙長相思詞兩度窗月上窗窗内躊躇意未降丨丨得得丨)
䎫(楚江切廣韻種也)
韻藻增耕䎫(黃庭堅詩惟思解官去一丘事丨丨)
跫(苦江切蹋地聲)
韻藻增跫跫(蘇轍詩丨丨深逕馬蹄響落落稀星著疎木)足音跫(莊子逃虛空者藜藋柱乎鼪鼬之逕跟位)
(其空聞人丨丨丨然而喜矣黃庭堅詩伏藏鼪鼯逕猶想丨丨丨胡天游詩遶庭如聞丨丨丨)
悾(苦江切信也廣韻慤也又東韻)
韻藻增信悾(韓維詩文字雅正姿丨丨)悾悾(魏摶霄詩慤爾不可沮西來何丨丨)
韸(薄江切廣韻鼓聲)
韻藻增砰韸(梅堯臣古柳詩腹膚藏蛟龍半夜雷丨丨)
御定佩文韻府卷三
