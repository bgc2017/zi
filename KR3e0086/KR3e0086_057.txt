景岳全書卷五十七
明張介賓撰
寒陣
黃連解毒湯亦名解毒湯治火熱狂躁煩心口
乾舌燥熱之甚者及吐下後熱不解脈洪喘急等證
黃連黃芩黃栢梔子(各等分)
右每服五錢水二鍾煎服
(仲景)白虎湯(二)治傷寒脉浮滑此表有熱裏有邪宜用
此以解内外之熱及一切中暑煩熱熱結斑黃狂躁
大渴等證
石膏(一斤碎)知母(六兩)甘草(二兩)糯米(六合)
右四味以水一斗煮米熟去滓溫服一升日三服
本方加蒼术即名蒼术白虎湯
(仲景)白虎加人參湯(三)此即人參白虎湯亦名化班
湯仲景法即於前白虎湯内加人參三兩用治服
桂枝湯大汗出後大煩渴不解脉洪大者今近代
止用人參二錢石膏五錢知母二錢甘草一錢粳米
一撮以治赤斑口燥煩躁暑熱脈虚等證又河間
名為人參石膏湯用治膈消煩熱但分兩加倍於今
方
(活人)白虎加桂枝湯(四)治瘧但熱不寒及有汗者
知母桂枝甘草(炙)粳米(各一錢)
石膏(一錢)
右咀水一鍾半煎八分溫服
(仲景)竹葉石膏湯(五)治陽明汗多而渴鼻衂喜水水入
即吐及暑熱煩躁等證
石膏(一兩)竹葉(二十片)半夏甘草(各二錢)
麥冬人參(各三錢)粳米(一撮)(此係今方分兩非仲景舊法)
水二鍾薑三片煎服一方云石膏二錢人參一錢
其他以逓減之用者當酌宜也
六味竹葉石膏湯(六)治胃火盛而作渴
石膏(煅倍用之)淡竹葉桔梗薄荷葉
木通甘草(各一錢)
水煎服
竹葉黃茋湯(七)治胃虚火盛作渴
淡竹葉(二錢)人參黃茋
生地黃當歸川芎麥冬
芍藥甘草石膏(煅)黃芩(炒各一錢)
水煎服按此方之用當去川芎為善外科仍有
半夏
(宣明)桂苓甘露飲(八)治陽暑發熱煩躁水道不利等證
滑石(飛四兩)石膏寒水石白术(各二兩)
茯苓澤瀉(各一兩)肉桂猪苓(各五錢)
右為末每服三錢溫湯調下
(子和)桂苓甘露飲(九)治證同前脈虚而渴者當用此
滑石(一兩)人參白术茯苓
甘草石膏寒水石乾葛
澤瀉(各一兩)官桂木香藿香(各一錢)
右為末每服三錢白湯調下
(千金)甘露飲(十)治男婦小兒胃中客熱口舌生瘡咽喉
腫痛牙齦腫爛時出膿血及脾胃受濕瘀熱在内或
醉飽多勞濕熱相傳致生膽病身面皆黃或身熱而
腫大小便不調
枇杷葉(拭去毛)生地黃熟地黃
天門冬麥門冬黃芩石斛
茵陳枳殼(各一錢)炙甘草(五分)
右作一服水二鍾煎七分食後服本事方無麥冬
茵陳有山豆根犀角屑治口齒證大有神效
三黃石膏湯(十一)治疫癘大熱而躁
石膏(生三錢)黃芩黃柏黃連(各二錢)
豆豉(半合)麻黃(八分)梔子(五枚打碎)
水二盞煎一盞連進三四盞則愈
羌活升麻湯(十二)治暑月時行瘟熱病宜清熱解毒
兼治内外者
羌活升麻葛根人參
白芍藥黃芩(各一錢)黃連石膏
甘草生地黃知母(各七分)
水二鍾薑三片棗一枚煎八分溫服
(東垣)普濟消毒飲(十三)治疫癘憎寒壯熱頭面腫盛目
不能開上喘咽喉不利口乾舌燥俗云大頭瘟病諸
藥不效元泰和二年東垣製以濟人所活甚衆時人
皆曰天方
黃芩(酒炒)黃連(酒炒各五錢)人參(三錢)
橘紅玄參生甘草桔梗
柴胡(各二錢)薄荷葉連翹鼠粘子
板藍根馬屁勃(各一錢)白殭蚕(炒)
升麻(各七分)
右為細末半用湯調時時服之半用密丸噙化服盡
良愈或加防風川芎當歸薄荷細辛
水二鍾煎一鍾食遠稍熱服如大便鞕加酒蒸大
黃一二錢以利之或熱腫甚者以砭鍼刺其血
芩連消毒飲(十四)治天行時遠大頭病發熱惡寒頸
項腫脈洪痰痺等證
柴胡桔梗羌活防風
黃芩黃蓮連翹枳殼
荆芥白芷川芎射干
甘草
水一鍾半薑三片煎服有痰者加竹瀝薑汁調服
如秘結熱甚者先加大黃煎服利二三行後依本
方加人參當歸調理
(河間)六神通解散(十五)治發熱頭痛脉洪身熱無汗
槌法有川芎羌活細辛三味
麻黃甘草(各一錢)黃芩蒼术(各二錢)
石膏滑石(各錢半)豆豉(十粒)
水二鍾加葱薑同煎一鍾溫服
(仲景)小陷胸湯(十六)治小結胸正(在心下按之則痛脈浮滑者)
半夏(三錢)黃連(錢半)括蔞仁(二錢此非古數)
右先以水二鍾煎括蔞至一鍾半乃入二藥同煎至
八分溫服原方用黃連一兩半夏半斤括蔞實一
枚水六升如法煮二升分三服
鷄子清飲(十七)治熱病五六日壯熱之甚大便秘結
狂言欲走者
鷄子(二枚取清)芒硝(細研)寒水石(細研各二三錢)
右先用新汲水一盞調藥末次下鷄子清攪勻分二
服按此法似不若以雪梨漿調二藥服之更妙
(仲景)黃連阿膠湯(十八)治少隂傷寒二三日以上心中
煩不得臥
黃連(四兩)黃芩(一兩)芍藥(二兩)阿膠(三兩)
鷄子黃(二枚)
右以水五升先煮前三味取二升去滓内膠烊盡小
冷内雞子黃攪令相得溫服七合日三升
梔子仁湯(十九)治發熱潮熱狂躁面赤咽痛
梔子赤芍大青知母(各一錢)
升麻柴胡黃芩石膏
杏仁甘草(各二錢)豆豉(百粒)
水煎溫服一方無豆豉又六味梔子仁湯在外
科八
(仲景)梔子豆豉湯(二十)治傷寒煩熱懊憹可為吐劑
梔子(十四枚擘)香豉(四合)
右用水四升先煮梔子得二升半内豉再煮取一升
半去滓分二服溫進一服得吐者止後服
(仲景)梔子厚樸湯(二十一)治傷寒下後餘邪未清心煩腹
滿起臥不安者
梔子(十四枚擘)厚樸(四兩薑炙)枳實(四兩炒)
已上三味用水三升半煮取一升半去滓分二服溫
進一服得吐止後服
(仲景)梔子乾薑湯(二二)治傷寒以圓藥大下之身熱不
去微煩者若病人舊有微溏者不可用
梔子(十四枚擘)乾薑(三兩)
右二味以水三升半煮取一升半去滓分二服溫進
一服得吐者止後服
(仲景)梔子蘖皮湯(二三)治傷寒身黃發熱者
梔子(十五枚)甘草(一兩)黃蘖(二兩)
右三味以水四升煮取一升半去滓分溫再服
解瘟疫熱毒(二四)
瘟疫八九日後已經汗下不退口渴咽乾欲飲水者
以蚯蚓糞名六一泥不拘多少檑新汲水飲之或用
晚蠶沙亦可其熱甚者用新青布以冷水浸過略
擠乾置患人胸上以手按之良久布熱即易之須臾
當汗出如水或作戰汗而解夏月極熱用此法他時
不可用
漏蘆丹麻湯(二五)方在外科九七
治時毒頭面紅腫
黃連香薷飲(二六)方在和陣一七二
治傷暑中熱
(局方)瀉心湯(二七)治心火
用川黃連去鬚為極細末每服一字或五分或一錢
或湯或散臨臥服
(仲景)甘草瀉心湯(二八)亦名半夏瀉心湯嘔而腸鳴
心下痞者此方主之此方辛入脾而散氣半夏乾
薑之辛以散結氣苦入心而泄熱黃連黃芩之苦以
泄痞熱脾欲緩急食甘以緩之人參甘草大棗之甘
以緩之也
半夏(半斤洗)黃連(一兩)乾薑黃芩
甘草(炙)人參(各三兩)大棗(十二枚)
右七味以水一斗煮取六升去滓再煮取三升溫服
一升日三服
(仲景)生薑瀉心湯(二九)治傷寒汗解之後胃中不和心
下痞鞕乾噫食臭脇下有水氣腹中雷鳴下利者
生薑(四兩切)甘草(炙)人參黃芩(各三兩)
乾薑(一兩)黃連(一兩)半夏(半斤洗)大棗(十二枚擘)
右八味以水一斗煮取六升去滓再煎取三升溫服
一升日三服此方無生薑即名半夏瀉心湯
(仲景)大黃黃連瀉心湯(三十)治太陽傷寒汗下後色微
黃心下痞按之濡其脈關上浮者
大黃(二兩)黃連(一兩)
右二味以微沸湯二升漬之須臾絞去滓分溫再服
(仲景)附子瀉心湯(三一)治傷寒汗下後心下痞而復惡
寒汗出者
大黃(一兩)黃連黃芩(各二兩)附子(一枚炮去皮破八片别煮)
(取汁)
右前三味以麻沸湯二升漬之須臾絞去滓内附子
汁分溫再服
清心蓮子飲(三二)治熱在氣分口乾作渴小便淋濁
或口舌生瘡咽疼煩躁
黃芩麥冬地骨皮車前子(炒)
甘草(各錢半)人參黃茋石蓮子
柴胡茯苓(各一錢)
右每服五錢水煎服
(良方)加味通心飲(三三)治諸疝内熱脹痛及小便不利
木通梔子仁黃芩&KR1840;麥
連翹枳殼川練子甘草(等分)
右咀每服五錢水一鍾半燈心二十根車前草五莖
煎七分溫服
清心湯(三四)治心受熱邪狂言叫罵動履失常
黃連黃芩梔子連翹
薄荷甘草芒硝大黃(等分)
水一鍾半竹葉二十片煎八分溫服
外科清心湯(三五)方在外科八四
治瘡瘍腫痛發熱
(局方)人參清肺湯(三六)治肺胃虚熱欬𠻳喘急坐臥不
安年久勞𠻳唾痰
人參杏仁(去皮尖炒)阿膠(各一錢)粟殼(蜜炒一錢半)
炙甘草桑白皮知母地骨皮
烏梅肉(各五分)
水二鍾棗一枚煎八分食遠服
人參平肺散(三七)治心火尅肺金傳為欬𠻳喘嘔痰
涎壅甚胸膈痞滿咽喉不利
人參天冬黃芩地骨皮
陳皮靑皮茯苓(各八分)知母(一錢)
五味(二十粒)甘草(炙五分)桑白皮(炒一錢半)
水二鍾薑三片煎八分食遠服
黃芩清肺飲(三八)治肺熱小便不利宜用此清之
梔子(二錢)黃芩(一錢)
水煎服如不利加鹽豉二十粒
清肺湯(三九)方在痘疹一四五
治麻疹欬𠻳甚者
(東垣)清肺飲子(四十)方在和陣三五一
治邪熱在氣分渴而小便不利
(萬氏)清肺飲(四一)方在痘疹八七
治痘疹肺熱喘𠻳
瀉白散(四二)治肺火大腸火喘急等證
甘草(一錢)桑白皮地骨皮(各一錢)
右為末水調服
五味瀉白散(四三)方在因陣二六
治眼目風熱翳膜外障
(正𫝊)麥門冬湯(四四)治病後火熱乘肺欬𠻳有血胸脇
脹滿上氣喘急五心煩熱而渴
天冬麥冬桑白皮(各七分)
紫苑茸貝母(各六分)桔梗甘草(各五分)
淡竹葉生地(各一錢)五味(九粒)
水一鍾半棗一枚煎服
(類方)麥門冬湯(四五)治肺熱氣衰血焦髮落好怒唇口
赤甚
麥門冬遠志(甘草煮去心)人參
黃芩生地黃茯神石膏(煅各一兩)
甘草(炙半兩)
右㕮咀每服一兩水煎服
(萬氏)麥門冬湯(四六)方在痘疹一四二
治表邪麻疼火熱𠻳甚
(家抄)麥門冬飲(四七)治虚勞欬𠻳午後𠻳多者是也
川芎當歸生地黃白芍藥
麥門冬黃柏知母(各一錢)桑白皮(八分)
五味子(十五粒)
水二鍾薑一片棗一枚煎八分食遠服
麥門冬飲子(四八)治膈消胸滿心煩氣多血少津
液不足為消渴
麥門冬生地黃人參五味子
甘草(炙)茯神天花粉知母
乾葛(等分)
右㕮咀每服一兩竹葉十四片水煎服
三母散(四九)治肺熱欬𠻳及疹後𠻳甚者
貝母(去心童便洗)知母(等分)乾生薑(一片)
右水煎服或為末每服五分或一錢沸湯下
(陳氏)二母散(五十)方在婦人八六
治産後血熱上攻欬𠻳喘促
(家抄)黃芩知母湯(五一)治夏月火𠻳有痰面赤煩熱
黃芩知母桑白皮杏仁
山梔天花粉貝母桔梗
甘草(等分)
水二鍾煎八分食遠服
(醫林)桑白皮湯(五二)治肺氣有餘火炎痰甚作喘
桑白皮半夏蘇子杏仁
貝母山梔黃芩黃連(各八分)
水二鍾薑三片煎八分溫服
(海藏)紫苑散(五三)治𠻳中有血虚勞久𠻳肺痿
紫苑阿膠知母貝母(各錢半)
人參甘草茯苓桔梗(各一錢)
五味子(十二粒)
水二鍾煎八分食後服
(東垣)清胃散(五四)治醇酒厚味或補胃熱藥太過以致
牙痛不可忍牽引頭腦滿面發熱或齒齦潰爛喜冷
惡熱此陽明之火也宜用此方
生地(錢半)升麻當歸丹皮(各一錢)
黃連(錢半夏月倍之)
水煎服
加味清胃散(五五)
即前方加犀角連翹甘草
(秘騐)清胃飲(五六)治一切風熱濕痰牙痛水腫血出動
搖
石膏梔子黃連黃芩
當歸生地白芍蒼术(各一錢)
青皮(八分)細辛藿香荆芥穗(各六分)
升麻(五分)丹皮甘草(各四分)
水二鍾煎八分食後緩緩含飲之效
(錢氏)瀉黃散(五七)治脾火
山梔(一兩)石膏(五錢)藿香(七錢)防風(四錢)
甘草(三錢)
右㕮咀蜜酒拌略炒香為細末每服二錢水一鍾煎
清汁飲
和中湯(五八)治虚火嘈雜
人參白术茯苓陳皮
半夏(各一錢)甘草(五分)黃連(薑炒錢半)大棗(二枚)
水一鍾半加粳米一撮煎八分溫服
(薛氏)柴胡清肝散(五九)治肝膽三焦風熱瘡瘍或怒火
憎寒發熱或瘡毒結於兩耳兩脇前後或胸乳小腹
下及股足等證
柴胡黃芩(炒各錢半)山梔(炒)川芎
人參(各一錢)甘草(五分)連翹桔梗(各八分)
水一鍾半煎服
梔子清肝散(六十)治肝膽三焦風熱耳内作痒或生
瘡出水或脇肋胸乳作痛寒熱往來
梔子柴胡丹皮(各一錢)當歸
川芎芍藥牛蒡子(炒)茯苓(各七分)
右水煎服一方無白术
(原機)芍藥清肝散(六一)治眵多眊矂緊濇羞明赤脉貫
睛臟腑秘結
白术川芎防風羌活
桔梗滑石石膏芒硝(各三分)
黃芩薄荷荆芥前胡
炙甘草芍藥(各二分半)柴胡山梔
知母(各二分)大黃(四分)
水煎食遠熱服
(良方)龍膽瀉肝湯(六二)亦名龍膽湯治肝經濕熱小
便赤濇或脇脹口苦寒熱凡肝經有餘之證宜服之
龍膽草(酒拌炒)人參天冬
麥冬生甘草黃連(炒)山梔
知母(各五分)黃芩(七分)柴胡(一錢)五味(三分)
水一鍾半煎服
七味龍膽瀉肝湯(六三)治肝火内炎如前諸證
柴胡稍澤瀉車前子木通
龍膽草歸稍生地(各等分)
右㕮咀水二鍾煎一鍾空心稍熱服
薛氏加味龍膽瀉肝湯(六四)治肝經濕熱或囊癰下
疳便毒小便澀滯或隂囊作痛小便短少
龍膽草(酒炒一錢)車前子(炒)當歸尾
木通澤瀉(大人倍用)甘草黃芩
生地山梔(大人倍用)
右水煎若治小兒子母同服
當歸六黃湯(六五)治盜汗之聖藥
當歸黃芩(蜜炙各二錢)生地黃
熟地黃黃連黃栢(各一錢)
水二鍾煎服
正氣湯(六六)治隂分有火盜汗
黃栢(炒)知母(炒各二錢)炙甘草(六分)
水一鍾半煎八分食遠熱服
(仲景)芍藥甘草湯(六七)治傷寒脈浮自汗出小便數心
煩微惡寒脚攣急足溫者
白芍藥甘草(炙各四兩)
右二味以水三升煮取一升半去滓分溫再服
生地黃煎(六八)治隂火盜汗
生地當歸黃茋(炙)甘草(炙)
麻黃根浮小麥黃連黃芩
黃蘗(各錢)
水一鍾半煎八分食遠服
(寳鑑)石膏散(六九)治陽明風熱頭痛
石膏川芎白芷(等分)
右為細末每服四錢熱茶清調下
(本事)荆芥散(七十)治頭風
荆芥石膏(煅等分)
右為細末每服二錢薑三片連鬚葱白三寸水一鍾
煎七分食遠服
雙玉散(七一)治熱痰欬𠻳喘急煩渴頭痛
石膏寒水石(等分)
右為極細末每服三錢人參湯或隨證用引調下
(玄珠)秘方茶調散(七二)治風熱上攻頭目昏痛及頭風
熱痛不可忍
小川芎(一兩)細芽茶薄荷(各三錢)
白芷(五錢)荆芥穗(四錢)片芩(二兩酒拌炒三次不可令)
(焦)
頭巔及腦痛加細辛藁本蔓荆子(各三錢)
右為細末每服二三錢用茶清調下
天花散(七三)治消渴
天花粉生地黃麥門冬乾葛(各二錢)
五味子甘草(各一錢)
右作二服水一鍾半粳米百粒煎八分食遠服
(錢氏)地骨皮散(七四)治壯熱作渴
地骨皮茯苓甘草柴胡
人參知母半夏(等分)
右㕮咀每服一兩水煎服
玉泉丸(七五)治煩熱口渴
人參麥門冬黃茋(蜜炙)茯苓
烏梅肉(焙)甘草(各一兩)天花粉乾葛(各兩半)
右為末蜜丸彈子大每服一丸溫湯嚼下
(宣明)清膈導痰湯(七六)治胃火厚味膈上熱痰咯吐不
出欬唾稠粘
黃芩貝母(各一錢)天花粉瓜蔞仁
白茯苓白术(各八分)桔梗甘草
陳皮(各五分)石膏樸硝(各錢半)
水一鍾半加竹葉二十片揉爛同煎八分食遠服
生鐵落飲(七七)治痰火熱狂墜痰鎮心
生鐵(四十斤)入火燒赤沸砧上鎚之有花出如蘭如
蛾紛紛落地者是名鐵落用水二斗煮取一斗
用以煎藥
石膏(三兩)龍齒(研)茯苓防風(去蘆各一兩半)
玄參秦芁(各一兩)
右㕮咀入鐵汁中煮取五升去柤入竹&KR0377;一升和勻
溫服二合無時每日約須五服
大連翹飲(七八)治風熱熱毒大小便不利及小兒痘
後餘毒肢體患瘡或丹瘤等毒遊走不止
連翹山梔(炒)黃芩滑石
柴胡荆芥防風甘草
當歸赤芍木通瞿麥
蟬退(各等分)
右量大小水煎服
(局方)犀角地黃湯(七九)治勞心動火熱入血室吐血衂
血發狂發黃及小兒瘡痘血熱等證景岳云此方
治傷寒血燥血熱以致溫毒不解用此取汗最捷人
所不知盖以犀角之性氣銳能散仲景云如無犀角
以升麻代之此二味可以通用其義盖可知矣
生地(四錢)芍藥丹皮犀角鎊(各錢半)
如欲取汗退熱必用尖生磨攙入之方妙
右㕮咀水一鍾半煎八分加犀角汁服或入桃仁
去皮尖七粒同煎以治血證
犀角地黃湯(八十)
即前方加黃連黃芩各一錢
(拔萃)犀角地黃湯(八一)治一切血熱失血三焦熱血便
秘等證
犀角(磨汁)生地(二錢)黃連黃芩(各一錢)
大黃(三錢)
水一鍾煎一鍾入犀角汁和勻溫服
(外科)犀角地黃湯(八二)方在外科四六
治胃火血熱妄行
(良方)生地黃散(八三)治血熱小便出血
生地黃(二錢)黃芩(炒五錢)阿膠(炒)
栢葉(炒各一錢)
右水煎服
生地黃飲子(八四)治諸見血吐血衂血下血溺血皆
屬熱證
生地熟地枸杞黃茋
芍藥天冬甘草地骨皮
黃芩(各等分)
右咀每服七錢水二鍾煎八分食遠服如脉微身涼
惡風者加桂五味吐血者多如此
茜根散(八五)治衂血不止心神煩悶
茜根黃芩阿膠(炒珠)側柏葉
生地黃(各二錢)甘草(炙一錢)
水一盞半薑三片煎七分食遠服
人參五味子湯(八六)方在外科一五三
治虛損肺痿等證
二神散(八七)治男婦吐血或血崩下血
陳槐花(二兩炒焦)百草霜(五錢)
右為細末每服三錢茅根煎湯調下治下血宜空
心服之舌上忽然腫破出血宜此摻之
(良方)四生丸(八八)治吐血衂血陽乘於隂血熱妄行宜
服此藥
生荷葉生艾葉生側栢葉生地黃(等分)
右搗爛如鷄子大丸每服一丸水二盞煎一盞濾去
柤服陳日華云先公嘗遊靈石寺見一僧嘔血明
年到寺問嘔血者何如主僧云得服四生丸遂愈自
得此方屡用有效愚意前證乃内熱暴患者宜用之
若人病本元不足須補脾以資化源否則虚火上炙
金反受尅獲生鮮矣
(濟生)鱉甲地黃湯(八九)治虚勞煩熱怔忡羸瘦
鱉甲(醋炙)熟地人參白术
當歸麥門冬茯苓石斛
柴胡秦芁(各一錢)肉桂甘草(炙各六分)
水二鍾薑五片烏梅一個煎七分不拘時服
(局方)黃茋鱉甲煎(九十)治虛勞客熱肌肉消瘦煩熱心
悸盗汗少食多渴欬𠻳有血
黃茋(蜜炙)蟞甲(醋浸炙去裙)人參
知母桑白皮紫苑桔梗
甘草(炙各五分)地骨皮秦芁柴胡
生地芍藥(各七分)天門冬白茯苓(各八分)
肉桂(四分)
水一鍾半煎八分食後溫服
地黃膏(九)一滋隂降火養血清肝退熱
鮮地黃(以十斤為則搗汁和衆藥汁同煎)當歸身(一斤)
芍藥(半斤)枸杞(半斤)天門冬麥門冬(各六兩)
川芎丹皮(各二兩)蓮肉(四兩)知母
地骨皮(各三兩)人參甘草(各一兩)
右將衆藥用水二斗煎一斗去滓淨和生地黃汁同
熬成膏服之
(局方)秦芁扶羸湯(九二)治肺痿骨蒸勞𠻳或寒熱往夾
聲啞自汗體虛怠惰
人參秦芁當歸鱉甲(醋炙)
紫苑茸地骨皮柴胡甘草(各五分)
水一鍾半薑五片大棗烏梅各一枚煎七分食遠服
退熱湯(九三)治急勞煩熱口乾憎寒飲食不得
柴胡龍膽草青蒿知母(炒)
麥冬甘草(各一錢)
右用童便一鍾半葱白三寸薤白三莖桃柳枝各五
寸同浸一宿平旦煎一鍾空心頓服至夜再服
(良方)團魚丸(九四)治骨蒸勞𠻳累效
貝母前胡知母杏仁(各一兩)
柴胡(半兩)團魚(二個)
右藥與魚同煮熟取肉連汁食之將藥焙乾為末再
以團魚骨甲煮汁一盞和藥丸桐子大每服二三十
丸煎黃茋六一湯空心送下病既安仍服黃茋六一
湯調理
(良方)地榆散(九五)治腸風熱證下血
地榆黃芩黃連梔子
茜根茯苓(等分)
右㕮咀每服五錢入韮白五寸同煎食遠溫服
(良方)四味地榆散(九六)一名潑火散治中暑昏迷不
省人事並治血痢
地榆赤芍藥黃連(去鬚)青皮(等分)
右為末每服三錢漿水調服或新汲水亦可若治
血痢以水煎服
(本事)槐花散(九七)治腸風藏毒下血
槐花(炒)側栢葉(杵)荆芥穗枳殼(麩炒)
右各等分為末每服二錢空心米飲調下或用煎湯
亦名槐花湯
(外科)槐花散(九八)方在外科一六九
治腸風藏毒下血
(東垣)加減四物湯(九九)治腸風下血
當歸川芎生地側栢葉(各八分)
枳殼(麩炒)荆芥穗槐花(炒)甘草(各四分)
地榆條芩防風(各六分)烏梅(肥者三枚)
水二鍾薑三片煎八分空心溫服
(局方)枳殼湯(百)治大便腸風下血
枳殼(二兩炒黃)大黃連(一兩同槐花四兩炒焦去花不用)
水二鍾濃煎空心溫服
枳殼湯(百一)治便血或婦人經候不調手足煩熱胸
膈不利
枳殼(麩炒)半夏麩赤芍藥柴胡(各一錢)
黃芩(一錢半)
水二鍾薑三片棗一枚煎八分食遠服
(濟生)小薊飲子(百二)治下焦結熱溲血崩淋等證
生地(四兩)小薊根滑石蒲黃(炒)
藕節淡竹葉山梔炙甘草(各五錢)
右㕮咀每服五六錢水一鍾半煎八分空心溫服
(仲景)黃連湯(百三)治傷寒胸口有熱胃中有邪氣腹中
痛欲嘔吐者
黃連甘草(炙)乾薑桂枝(去皮各三兩)
人參(二兩)半夏(半斤)大棗(十二枚)
右七味以水一斗煮取六升去滓溫服一升日三服
夜二服
黃連湯(百四)治便後下血腹不痛名溫毒下血
黃連當歸(各二錢)甘草(五分)
水二鍾煎八分食後服
(仲景)黃芩湯(百五)治太陽與少陽合病自下利
黃芩(三兩)炙甘草芍藥(各二兩)大棗(十二枚)
右四味以水一斗煮取三升去滓溫服一升日再服
夜一服若嘔者加半夏半升生薑三兩
(外臺)黃芩湯(百六)方在和陣一九八
治乾嘔下利
(直指)黃芩湯(百七)治心肺蘊熱口瘡咽痛膈悶小便淋
濁不利
黃芩黃連梔子生地
麥冬木通澤瀉甘草(各等分)
右每服一兩水一鍾半煎八分食前服
黃茋散(百八)治熱痢下赤膿心腹煩熱疼痛
黃茋當歸龍骨(各七錢半)生地黃(五錢)
黃連(去鬚微炒一兩)黃蘖黃芩
犀角屑地榆(各半兩)
右為細末每服二錢不拘時粥飲調下
(河間)黃芩芍藥湯(百九)治瀉痢腹痛或身熱熾後重脈
洪數膿血稠粘及隂虛内熱䘐吐血者此方即前
仲景之黃芩湯但分兩不同
黃芩白芍(各二錢)甘草(一錢)
水一鍾半煎八分溫服腹痛甚者加桂二分膿血
甚者加當歸黃連各一錢一方芍藥用六錢
(局方)木香化滯湯(百十)治痢下赤白腹中㽲痛裏急後
重多熱多滯者宜之
木香甘草(各七分)人參陳皮
黃連澤瀉㯽榔(各一錢)白术
枳殼(麩炒)厚樸白芍藥茯苓(各錢半)
水二鍾煎八分食前服
清熱滲濕湯(百十一)治濕熱浮腫肢節疼痛小水不利
黃蘗(鹽水炒二錢)黃連茯苓
澤瀉(各一錢)蒼术白术(各錢半)甘草(五分)
水二鍾煎八分服如單用滲濕去黃連黃蘗加橘
皮乾薑
(河間)益丸散(百十二)一名六一散一名天水散治中
暑身熱煩渴小水不利河間云治痢之聖藥分利隂
陽去濕熱其功大矣
粉甘草桂府滑石(飛六兩)
右為極細末每服二三錢新汲水調下一方加辰
砂三錢名硃砂益丸散一方加牛黃治煩而不得
眠
(局方)香連丸(百十三)治熱瀉痢疾赤白膿血濕熱侵脾裏
急後重
黃連(淨十兩)切如豆粒用淨吳茱萸五兩二味用熱
水拌和入磁礶内置熱湯中頓一日同炒至黃
連紫黃色為度去茱萸不用
木香每製淨黃連一兩每木香二錢半
右為末醋糊丸桐子大每服七十丸食前空心米飲
下
(良方)六神丸(百十四)治食積兼熱赤白痢疾或腹痛不食
或久而不止
神麯(為糊)麥芽(炒)茯苓枳殼(麩炒)
木香(煨)黃連(炒焦黑等分)
右為末以神麯糊為丸桐子大每服五七十丸白湯
送下
八正散(百十五)治心經蘊熱臟腑秘結小便赤澀淋閉
不通及血淋等證
車前子木通滑石(飛)山梔
大黃(煨)瞿麥萹蓄甘草(各等分)
右㕮咀每服五錢水二鍾燈心二十莖煎七分食前
溫服
七正散(百十六)
車前子赤茯苓山梔仁木通
龍膽草萹蓄生甘草稍
加燈心竹葉水煎服
五淋散(百十七)治膀胱有熱水道不通淋瀝不止臍腹
急痛或尿如豆汁或如砂石膏淋尿血並皆治之
茵陳淡竹葉(各一錢)木通
滑石甘草(各錢半)梔子(炒)赤芍藥
赤茯苓(各二錢)
水二鍾煎一鋰食前服
(局方)薷苓湯(百十八)治夏月暑瀉欲成痢者
香薷黃連(薑汁炒)厚樸(薑炒)扁豆(炒)
猪苓澤瀉白术茯苓(等分)
右咀每服五六錢水鍾半薑三片煎七分服
(局方)太平丸(百十九)治泄瀉
黃蓮(同吳茱萸炒去茱萸不用)芍藥(炒減半)
右為末老米糊丸服同乾薑炒加阿膠一半為丸
名駐車丸
(本事)火府丹(百二十)治心經積熱小便淋澀黃疸煩渴
生地黃(二兩杵膏)木通黃芩(炒各二兩)
右以三味為末加蜜丸桐子大每服五七十丸木通
湯下許學士云一卒病渴日飲水斗許不食者三
月心中煩悶時在十月余謂心經有伏熱與火府丹
數服越二日來謝云當日三服渴止又三服飲食如
故此本治淋用以治渴可謂通變也
真珠粉丸(一二一)治精滑白濁
黃栢真珠粉(各一斤)真珠(三兩一方代以青黛亦效)
右為末水糊丸桐子大每服百丸空心溫酒下或加
樗皮滑石青黛俱好
(局方)導赤散(一二二)治心火及小腸熱證小便赤澀而渴
生地木通生甘草(各等分)
入竹葉二十片水煎服一方加人參麥門冬
赤茯苓湯(一二三)治膀胱實熱小便不通口乾咽腫不
利
赤茯苓猪苓木通車前子
瞿麥葵子黃芩滑石
枳實甘草(各等分)
水一鍾半薑三片煎八分食前服
(濟生)葵子湯(一二四)治膀胱實熱腹脹小便不通口舌乾
燥
葵子(微炒)猪苓赤茯苓枳實
瞿麥木通黃芩車前子
滑石(各一錢)甘草(五分)
右用水一鍾半薑煎空心服
牛膝湯(一二五)治砂石淋澀
牛膝(一合)麝香(少許)
右用水煎牛膝去滓入麝香服之鄞縣耿夢得之
内患淋下砂石剝剝有聲甚為苦楚一服而愈
三味牛膝湯(一二六)治小便不通莖中痛及婦人血熱
内結腹堅痛
牛膝(根葉一握生用)當歸(一兩)黃芩(去黑心半兩)
右咀每服一兩許水一鍾半煎七分食遠服日三
海金沙散(一二七)治膏淋
海金沙滑石(各一兩)甘草(二錢)
右為細末每服二錢燈草湯空心調下
茵陳湯(一二八)治黃疸發熱大小便澀
茵陳梔子仁(各五錢)赤茯苓
葶藶(各錢半)枳實甘草(各五分)
水一鍾半薑三片煎八分食前服
(活人)茯苓滲濕湯(一二九)治黃疸濕熱嘔吐而渴身目俱
黃小便不利食少而熱
白茯苓澤瀉茵陳青皮
陳皮防己(各五分)梔子黃芩(各八分)
黃連枳實(各七分)蒼术白术(各一錢)
右水煎服
(東垣)當歸拈痛湯(百三十)治濕熱為病肢節煩疼肩背沉
重胸膈不利手足徧身流泣疼痛熱腫等證
羌活黃芩炙甘草茵陳(各五錢)
人參苦參升麻乾葛
蒼术(各二錢)防風歸身白术
知母猪苓澤瀉(各一錢半)
右㕮咀每服一兩水煎空心服臨睡再服
(活人)犀角散(一三一)治脚氣衝心煩喘悶亂頭痛口乾坐
臥不得
犀角屑枳殼(麩炒)沉香(各七錢半)㯽榔
紫蘇(莖葉)麥門冬赤茯苓(各一兩)
木香防風(各半兩)石膏(生用研二兩)
右㕮咀每服八錢以水一鍾半煎八分去柤入淡竹
瀝一合更煎一二沸不拘時溫服
(東垣)清燥湯(一三二)治六七月間濕熱成痿肺金受邪腰
以下痿軟癱瘓不能動行走不正兩足欹側
柴胡酒黃栢黃連麥冬(各三分)
生地人參(各一錢)炙甘草猪苓
白茯苓橘紅神麯澤瀉(各五分)
白术蒼术(各八分)黃茋(錢半)升麻(三分)
五味子(九粒)
右㕮咀每服半兩水二盞煎一盞稍熱空心服
蒼术湯(一三三)治濕熱腰腿疼痛
蒼术(三錢)柴胡(二錢)黃栢防風(各一錢)
右用水煎空心服
(丹溪)二妙散(一三四)治濕熱在經筋骨疼痛如有氣加氣
藥如血虚加補血藥如痛甚加薑汁熱辣服之
黃柏(炒)蒼术(去皮炒製等分)
右為末搗生薑煎沸湯調服此二物比白有雄壯之
氣如氣實者加少酒佐之此即集要二神湯各三
錢半用水煎空心服
一方以二妙為君加甘草羌活(各二錢)陳皮
芍藥(各一錢)威靈仙(酒炒五分)為末服之佳
加味二妙丸(二三五)治兩足濕痺疼痛如火燎從兩足
跗熱起漸至腰胯或麻痺痿軟皆是濕熱為病此方
主之
歸尾川牛膝川萆薢防己
龜板(酥炙各一兩)蒼术(米泔浸炒四兩)
黃柏(二兩酒浸晒乾)
酒煮麵糊為丸桐子大每服百丸空心薑鹽湯送下
(丹溪)蒼术黃栢丸(一三六)治濕熱食積痰飲流注脚氣
蒼术(鹽水炒)黃栢(鹽水炒)防己南星
川芎白芷犀角㯽榔(等分)
右為末酒糊丸服血虛加牛膝龜板肥人加痰
藥
(正𫝊)虎脛骨丸(一三七)治兩足痿弱軟痛或如火焙從足
踝下上衝腿膝等證因熱所成者經騐
牛膝歸尾(各二兩)龜板(酥炙)虎脛骨(酥炙)
防己(各一兩)蒼术(米泔浸一宿)黃栢(酒浸日晒各四兩)
右為細末麵糊為丸桐子大每服百餘丸空心薑鹽
湯送下一方加炮附子五錢
(河間)苦參丸(一三八)治血虚風熱著痺
苦參(二兩取粉)丹參(炙)沙參人參
防風(去乂)五加皮蒺藜(炒去刺)烏蛇(酒浸取肉)
蔓荆子龜板(酥炙)虎骨(酥炙)玄參(各一兩)
右為細末用不蛀皂角一斤剉碎以水三升挼取汁
於無油鐵器熱成膏加煉蜜四兩和丸桐子大每服
十五丸至二十丸食後良久夜臥共三服荆芥薄荷
酒下
(陳氏)苦參丸(一三九)方在外科八八
治徧身搔痒癬疥瘡瘍
(錢氏)苦參丸(一四十)方在痘疹九九
治痘後潰爛瘡毒疥癩
硃砂涼膈丸(一四一)治上焦虛熱肺脘咽膈有氣如烟
搶上
黃連山梔(各一兩)人參茯苓(各半兩)
硃砂(三錢另研)冰片(五分另研)
右為細末煉蜜為丸梧子大硃砂為衣熟水送下五
七丸日進三服食後
(東垣)硃砂安神丸(一四二)一名黃連安神丸治心神煩
亂發熱怔忡不寐或寐中驚悸頭運等證
生地硃砂(另飛為衣)當歸(各一錢)甘草(五分)
黃連(一錢半)
湯浸蒸餅為丸黍米大每服十五丸或二十丸津液
嚥之或食後用溫水涼水送下亦可
(錢氏)安神丸(一四三)治熱渴心悶脉實頰赤口燥
麥冬馬牙硝白茯苓寒水石
山藥甘草(各五錢)硃砂(一兩)龍腦(一錢)
右為末煉蜜丸茨實大每服一丸沙糖水化下
(秘旨)安神丸(一四四)方在小兒七一
治心虚驚悸
十味安神丸(一四五)方在小兒七三
治虛驚
七味安神丸(一四六)方在小兒七二
治心熱多驚
(集騐)龍腦安神丸(一四七)治男婦小兒五積癲癎不論遠
近發作無時但服此藥無不痊愈
龍腦(研)麝香(研)牛黃(研各三錢)犀角屑
人參茯神麥冬硃砂(飛各三兩)
桑白皮(炒)地骨皮甘草(炙各一兩)馬牙硝(二錢)
金箔(三十五片)
為細末煉蜜丸彈子大金箔為衣寒用熱水熱用涼
水不拘時化下一丸小兒半丸如病二三年者日進
三服若男婦虚勞喘𠻳發熱者用新汲水化下其喘
滿痰𠻳立止
(萬氏)龍腦安神丸(一四八)方在小兒七七
治驚痰及痘中昏悶譫妄
抑青丸(一四九)治肝火
黃連(薑汁炒)
右單用一味為末粥丸溫水下
(錢氏)抑青丸(百五十)方在小兒九八
治肝熱急驚搐搦
瀉青丸(一五一)治肝膽火並小兒急驚發搐眼赤睛疼
龍膽草當歸川芎防風
羌活山梔大黃(等分)
煉蜜為丸桐子大每服五十丸
瀉金丸(一五二)治肺火
用黃芩為末滴水丸白湯下
(丹溪)茱連丸(一五三)治濕熱吐酸
黃連(陳壁土炒二兩)黃芩(製同一兩)陳皮
蒼术(米泔浸)吳茱萸(煮少時浸半日晒乾各一兩)
或加桔梗茯苓各一兩
右為末神麯糊丸菉豆大每服二三十丸食後津液
送下
左金丸(一五四)治肝火脇肋刺痛或發寒熱或頭目作
痛淋秘泄瀉一切肝火等證
黃連(六兩炒)吳茱萸(一兩湯泡片時焙乾用)
右為末粥丸梧子大白术陳皮煎湯下三四五十丸
大補丸(一五五)治隂火
黃栢(鹽酒炒褐色)
米粥丸血虚四物湯送下氣虚四君子湯送下
大造九(一五六)此方治隂虚血熱能使耳目聰明鬚髮
烏黑有奪造化之功故名大造亦治心風失志虚勞
水虧等證
紫河車(頭生壯盛者一具以米泔洗淨少加酒蒸極爛搗膏以山藥末收烘乾用或洗淨即)
(以新瓦上焙乾用)敗龜板(自死者酥炙二兩)黃蘖(鹽酒炒兩半)杜仲(酥炙)
(兩半)牛膝(酒洗一兩二錢)天門冬麥門冬(各一兩二錢)熟地
(二兩半用砂仁末六錢茯苓二兩一塊同稀絹包入好酒煮七次去茯苓不用)
夏加五味子七錢
右除熟地黃另杵外共為末用酒煮米糊同熟地膏
搗丸桐子或蜜丸亦可每服八九十丸空心臨臥鹽
鹽湯薑湯任下冬月酒下婦人加當歸二兩去龜
板男子遺精白濁婦人帶下加牡蠣一兩半
(丹溪)大補隂丸(一五七)降隂火補腎水
黃栢(鹽酒炒)知母(鹽酒炒各四兩)熟地(酒洗蒸搗爛)
龜板(酥炙黃各六兩)
右為細末用猪脊髓蒸熟和煉蜜同搗為丸桐子大
每服五六十丸空心薑鹽酒送下
(秘𫝊)大補天丸(一五八)治男婦虛損勞傷形體羸乏腰背
疼痛遺精帶濁
紫河車(初胎者一具米泔洗淨入小砂礶内加水一碗煮沸候泠取起放竹藍中四圍用紙)
(糊密烘乾為末入羣藥和勻)黃蘖(蜜炒)知母(乳炒)
龜板(酥炙各三兩)懷熟地(五兩搗)
牛膝(酒洗)肉蓯蓉(酒洗)麥門冬
山藥(炒)虎脛骨(酥炙)黃茋(蜜炙)
茯神(各兩半)杜仲(製)何首烏(製)人參
白芍藥(冬月一兩)枸杞(各二兩)生地(酒洗沙鍋煮爛搗)
天門冬當歸(酒洗)北五味(各一兩)
冬加乾薑(半兩炒黑)
右為細末用猪脊髓三條蒸熟同煉蜜和搗為丸桐
子大每服八十丸空心淡鹽湯送下冬月酒下
大補地黃丸(一五九)治精血枯涸燥熱
黃蘖(鹽酒炒)熟地(酒蒸各四兩)當歸(酒洗)
山藥(炒)枸杞(各三兩)知母(鹽酒炒)山茱萸
白勺藥(各二兩)生地(二兩半)肉蓯蓉(酒浸)
玄參(各兩半)
右為末煉蜜丸桐子大每服七八十丸空心淡鹽湯
送下
(丹溪)補隂丸(一六十)一名虎潛丸降隂火滋腎水
黃柏(製)知母(製)熟地(酒洗各三兩)
龜板(酥炙四兩)白芍(酒炒)當歸牛膝(各二兩)
虎脛骨(酥炙)瑣陽(酥炙)陳皮(各兩半)
右為細末酒煮羯羊肉為丸桐子大冬加乾薑半兩
每服五六十丸薑鹽湯或酒下
(節齋)補隂丸(一六一)
黃柏知母(俱酒炒)龜板(各三兩)熟地(五兩)
瑣陽枸杞天冬白芍(各二兩)
五味(一兩)乾薑(五錢)
煉蜜入猪脊髓三條搗丸桐子大每服八九十丸空
心淡鹽湯送下冬月用酒
三補丸(一六二)治三焦火熱
黃連黃芩黃栢
滴水丸桐子大白湯送下或淡鹽湯亦可
(東垣)滋腎丸(一六三)降腎火桂與火邪同體此寒因熱用
法也凡不渴者病在下焦宜用之良方云或腎虚
足熱小便不利肚腹腫脹皮膚脹裂眼睛突出此神
劑也
黃栢(二兩酒拌隂乾)知母(同上)肉桂(二錢)
為細末熟水為丸百沸湯空心送下二百丸
加味虎潛湯(一六四)治諸虚不足腰腿疼痛行步無力
壯元氣滋腎水
熟地黃(八兩)人參黃茋(炙)當歸
杜仲(酥炙)牛膝(酒蒸)瑣陽(酒洗)
龜板(酥炙)兔絲子(製)茯苓破故紙(炒)
黃檗(蜜水炒)知母(酒炒)虎骨(酥炙各一兩)
山藥(炒)枸杞子(各二兩)
右煉蜜加猪脊髓酒蒸熟同搗丸桐子大每服百餘
丸空心淡鹽湯或酒任下
加味坎離丸(一六五)生精養血升水降火
川黃栢(八兩)分四分用清酒鹽水人乳蜜水各浸
二兩曬乾炒褐色
熟地(八兩)用茯苓四兩打碎砂仁二兩三味同入
絹袋中好酒二瓶煮乾去茯苓砂仁止用地黃
知母(八兩鹽酒浸炒)白芍(酒浸一日晒乾)
當歸川芎(各四兩)
右為末同鋪筐中日晒夜露三日為度煉蜜丸桐子
大每服八九十丸空心鹽湯冬月溫酒任下
三才封髓丹(一六六)降心火益腎水
天門冬熟地黃人參(各一兩)黃蘖(炒褐色三兩)
砂仁(炒半兩)甘草(炙七錢)
右為末麵糊丸桐子大每服五七十丸以肉蓯蓉五
錢切片酒浸一宿次日煎三四沸空心送下
當歸龍薈丸(一六七)治肝經實火大便袐結小便澁滯
或胸膈作痛隂囊腫脹凡肝經實火皆宜用之及一
切躁擾狂越驚悸不寧等證
當歸龍膽草梔子仁黃連
黃栢黃芩(各一兩)蘆薈大黃
青黛(各五錢)木香(二錢半)麝香(五分另研)
右為末神麯糊丸桐子大每服二三十丸薑湯白湯
任下
(良方)蘆薈丸(一六八)治疳癖肌肉消瘦發熱潮熱飲食少
思口乾作渴或肝火食積口鼻生瘡牙齦蝕爛等證
蘆薈胡黃連黃芩(炒焦)木香
白蕪荑(炒)青皮(各五錢)當歸茯苓
陳皮(各兩半)甘草(炒七錢)
右為末米糊丸桐子大每服七八十丸米湯下
大蘆薈丸(一六九)方在小兒百十五
治小兒肝脾疳積發熱
加減蘆薈丸(百七十)方在小兒百十六
治證同前
三聖丸(一七一)治嘈雜神效
白术(四兩炒)橘紅(炒一兩)黃連(炒五錢)
右為細末神麯糊丸綠豆大每服五六十丸薑湯下
术連丸(一七二)治嘈雜
白术(四兩土炒)黃連(一兩薑汁炒)
右為末神麯糊丸黍米大每服百餘丸薑湯下
軟石膏丸(一七三)治嘈雜噯氣
軟石膏(煆)半夏(製)南星(製)香附子(炒)
梔子仁(炒各等分)
右為細末米粥丸桐子大每服五七十丸薑湯下
地榆丸(一七四)治血痢下血極效
地榆(微炒)當歸(微炒)阿膠(糯米炒)黃連(去鬚)
訶子(取肉炒)木香(晒乾)烏梅肉(各半兩)
右為細末煉蜜丸梧子大每服三五十丸空心或食
前陳米飲吞下
槐角丸(一七五)治五種腸風下血並痔漏脫肛
槐角(炒)黃芩地榆當歸
防風枳殼(麩炒)
右等分為細末米酒麵糊丸桐子大每服五六十丸
空心清米飲送下極效一方有烏梅肉
(御藥)阿膠丸(一七六)治腸風下血
黃連阿膠(炒珠)赤茯苓(等分)
右將赤茯為末阿膠用酒熬化和末衆手為丸食前
米湯送三五十丸或共為末糊丸亦可
聚金丸(一七七)治酒毒大腸畜熱下血
黃芩防風(各二兩)黃連(四兩半生半酒炒)
右為末醋糊丸梧子大每服七八十丸空心米飲下
臟連丸(一七八)治遠年近日腸風臟毒下血
大鷹爪黃連(半斤)槐米(二兩)枳殼(一兩)
防風粉草槐角香附
牙皂木香(各五錢)
右用陳倉米三合同香附一處為末外藥共為細末
用猪大臟約長二尺洗淨裝入米附縛定量用水二
大碗沙鍋炭火煮乾即添水漫火煮爛如泥取起和
藥搗勻丸桐子大每空心米飲下七八十丸忌麵蒜
生冷煎炙之物一料病痊
(局方)酒蒸黃連丸(一七九)治一切熱瀉便血並伏暑發熱
解酒毒
黃連半斤用淨酒二升浸以瓦器置甑上蒸至
爛取出曬乾
右為末滴水丸每服五十丸食前溫水下
黃連丸(百八十)治腸紅便血痔瘡腫痛
黃連吳茱萸(等分)
右二味用滚湯同漉過罨一二日同炒揀開各另為
末米糊丸桐子大每服二三錢糞前紅服茱萸丸糞
後紅服黃連丸俱酒下此與左金丸稍同
猪臟丸(一八一)方在外科二二二
治大便痔漏下血
保和丸(一八二)方在小兒二五
治飲食酒積停滯
四順清涼飲(一八三)方在攻陣二五
治臟腑血熱煩渴袐結
(仲景)白頭翁湯(一八四)治熱痢下重者
白頭翁(二兩)黃連黃蘖秦皮(各二兩)
右四味以水七升煮取二升去滓溫服一升不愈再
服一升
景岳全書卷五十七
