三因極一病証方論卷十五
宋陳言撰
瘰&KR0659;証治
夫九漏形疹皆瘰&KR0659;於項腋之間發作寒熱其根在臟
府千金所叙雖名九漏别錄方証其名更多狼漏根於
肝得之憂怒鼠漏根於胃得之食鼠毒螻蛄漏根於大
腸得之食菓蜂漏根於脾得之飲流水有蜂毒蚍蜉漏
根於腎得之食中有蚍蜉毒蠐螬漏根於心得之喜怒
哭泣浮蛆漏根於膽得之思慮瘰&KR0659;漏根於腎得之新
沐髮轉脉漏根於小腸得之驚卧失枕等因之証文義
不明未知所始若以理例較之怒根在肝鼠毒在胃食
菓瓜在大腸蜂水在脾姑且通俗易曉如轉脉因驚根
當在膽却云在小腸浮蛆因思慮根當在脾却云在膽
瘰&KR0659;因沐髮亦不當在腎名義不通似難考據又况喜
怒蠐螬之名思慮浮蛆之名此尤不可曉也其外更有
風漏冷漏蝎漏蟻漏蜣螂漏蚯蚓漏蝦蟆漏等名狀不
一諒皆出於土俗隨象命名難以考據治之之法觀其
未著於肌肉而外為膿血者從本引末可使針之炙之
敷之觧之從其所因宣通本臓皆有成法千金又有决
死生反其目視其中有赤脉從上貫瞳子見一脉一歲
死一脉半一歲半死二脉二歲死三脉三歲死赤脉不
下貫瞳子可治雖有是說騐之病者少有是証亦難考
據此往往是三陽傳諸隂經方有之若非臓發未必有
是學者知之
必勝丸治瘰癧不論年深日近及腦後兩邊有小結
核連復數箇及癆瘵腹中有塊
鯽魚一箇去子及腸肚入雄黃一枚如雞子大
硇砂一錢在腹内仰安魚於炭火上燒煙盡取出
以全蜈蚣一條蓬术五錢梔子五箇皂角二挺並
燒萆蔴子五箇去皮燈上燒更用黃明膠二條皂
角二挺去皮酥炙
右為末别用皂角二挺去皮搥碎以水三碗揉汁去
渣煮精羊肉四兩爛軟入輕粉五匣男子乳汁半兩
同硏為膏和藥末丸如菉豆大硃砂為衣温酒清晨
下十丸日一服至脱下肉疙瘩為效若項有五箇則
以五服藥取之視其所生多少以為服數既可更進
數服如熱毒瘡&KR2043;未有頭腦者一服亦須消散
白花蛇散治九漏瘰癧發於項腋之間增寒發熱或
痛或不痛
白花蛇(酒浸軟去皮骨焙乾二兩)生犀角(鎊五錢)黑牽牛(五錢半生半用)
(炮)青皮(五錢)
右為末每服二錢膩粉五分研勻五更時糯米飲調
下已時下惡物乃瘡之根也更候十餘日再進一服
忌發風壅熱物如已成瘡一月可效用之神騐
四聖散治瘰癧用白花蛇散取效後須用此補之永
去其根
海藻(洗)石决明(煅)羌活瞿麥穗各等分
右為末每服二錢米湯調下日三服下清水盡為度
蝸牛散治瘰癧已潰未潰皆可貼
蝸牛(不拘多少以竹索串瓦上晒乾燒存性)
右為末入輕粉少許猪骨髓調用紙花量病大小貼
之一法以帶殼蝸牛七箇生取肉入丁香七枚於七
殼内燒存性與肉同硏成膏用紙花貼之
旱蓮子丸治少長臓氣不平憂怒驚恐諸氣抑鬱結
聚瘰癧滯留項腋及外傷風寒燥濕飲食百毒結成
諸漏發作寒熱偏於項腋無問久近悉主之
旱蓮子連翹子威靈仙何首烏蔓荆子
京三稜(醋浸濕紙裹煨)赤芍藥(各一兩)木香(二兩)大皂角(三挺去皮)
(酥灸無酥用羊脂灸)
右為末糊丸桐子大建茶清下三十丸至五十丸日
三服小兒量與之食後服
癭瘤証治
夫血氣凝滯結癭瘤者雖與癰疽不同所因一也癭多
著於肩項瘤則隨氣凝結此等皆數年深遠浸大浸長
堅硬不可移者名曰石癭皮色不變即名肉癭筋脉露
結者名筋癭赤脉交絡者名血癭隨憂愁消長者名氣
癭五癭皆不可妄决破决破則膿血崩潰多致夭枉瘤
者有六骨瘤脂瘤肉瘤膿瘤血瘤亦不可决潰肉瘤尤
不可治治則殺人惟脂瘤破而去其脂粉則愈
破結散治石癭氣癭勞血癭憂癭等証
海藻(洗)龍膽海蛤通草昆布礬石(煆枯)
松蘿(各三分)麥麯(四兩)半夏
右為末酒服方寸匕日三服忌鯽魚猪肉五辛生菜
諸雜毒物十日知二十日愈
白膏治一切風熱毒腫及臓氣鬱結丹石發動結為
癰疽瘰癧諸瘡腫未潰即令消散九漏浸淫膿汁淋
漓諸治不瘥者悉主之
白蘞白薇白芨白芷薤白(各五錢)洗剉以
清油一觔煎至半觔濾去渣入黃茋甘松
藿香零陵香防風當歸(各五錢)再入煎油煎
拾上火綿濾去渣再入定粉(二兩)黃蠟(三兩)寒水石
(煆水飛過二兩硏細)右再煎滴水成珠為度磁器盛之以腦
子少許糁其上煎時忌鐵器以柳枝攪
附骨疽証治
附骨疽與白虎飛尸歴節風皆相類歴節則走注不定白
虎飛尸痛淺按之則止附骨疽痛深按之無益又一說
白虎飛尸亦能作膿著骨而生及其腐潰碎骨盡出方
愈如是則附骨疽與白虎飛尸是一病但淺深不同耳
白虎飛尸俗名風煞然病附骨疽少有骨出者宣拔毒
氣不可執泥一向五香連翹漏蘆之屬當先温腎如靈
寳膏乃神藥惟在針烙淺深刺拔其毒根則易愈不爾
則順脉流走遍體紅腫卒致不救
蟾蜍膏治附骨疽久不瘥膿汁敗壊或骨從瘡孔出
大蝦蟆(一隻)亂髮(一把如雞子大)猪脂油(一觔)
右同煎二物略盡濾去滓凝如膏貼之凡欲貼瘡須
先以桑白皮烏豆煎湯淋洗拭乾以龍骨煅為粉糁
瘡四邊令易收然後方用膏貼
黑鯽膏治附骨疽膿熟已破未破或膿出不愈
黑色鯽魚(一箇去腸肚入白鹽令細線縫之)
右銅石器中煮一盞水盡魚乾焦為末脂油調敷已
破則乾糁少有痛意勿怪
赤术丸治附骨疽膿出淋漓久久不瘥已破未破皆
可服
赤术一觔米泔浸三宿取出洗净晒乾再以天
蔴腐汙浸水十餘日許入川椒二十一粒葱白七
根煮黑取出洗净焙乾破故紙(炒)川練子(剉炒)
茯苓舶上茴香(炒)杜茴香白芷桃仁(去皮尖炒)
(各半觔)
右為末煉蜜丸桐子大每服五十丸温酒鹽湯任下
一方用槲樹皮燒灰為末餘方寸匕
又方用蜜陀僧為末以猪骨髓調敷之兼治漏痔
不愈
疔瘡証治
世醫諸傷寒在諸風之前癰疽冠雜病之首言此二証
重大急切然方論疔瘡又在癰疽之先其意謂急切甚
矣但江左少見少病醫者不以為事病源既有不可不
知且依千金類例具列於後既不能究其源亦不敢有
改作一曰麻子疔肉上起頭如黍米色稍黑四邊微赤
多癢忌食麻子及麻衣入麻田中行二曰石丁度因相
連色烏黑如黑豆甚硬刺之不得入肉隠隐微痛忌瓦
礫磚石之屬三曰雄疔皰頭黑黶四畔仰瘡皰漿起有
水出色黃大如錢孔忌房事四曰雌疔瘡頭稍黃向裏
黶亦赤似灸病四畔皰漿起似錢孔色赤亦忌房事五
曰火疔狀如湯火燒灼瘡頭黑黶四邊有泡漿起如赤
粟米忌火爍灸六曰爛疔色稍黑有白斑瘡中潰潰有
濃水流出瘡形大小如匙面忌食沸爛等物七曰三十
六疔頭黑浮起形如黑荳四邊起大赤色今日生一明
日生二三日生三若滿三十六疔藥所不治俗名黑泡
忌嗔怒蓄積愁恨八曰蛇眼疔瘡頭黑皮上浮生形如
小荳状似蛇眼大體硬忌惡眼看之并嫉妬人見反毒
九曰鹽膚疔狀如匙面四邊皆赤有黑粟粒起忌醎食
十曰水洗疔狀如錢或如錢孔瘡頭大裏黑黶汗出中
硬忌飲漿水水洗渡河十一曰刀䥥疔瘡闊狹如韮葉
大長一寸左側肉黑如燒灼忌刺及刀䥥切割鐵刅所
傷可以藥治十二曰浮漚疔瘡體曲圓少許不合長而
闊如韮葉内黃外黑黑處刺不痛内黃處刺之則痛十
三曰牛拘疔肉泡起掐不破此十三証初發必先癢後
痛先寒後熱熱定又復發寒四肢浮腫沉重頭痛心驚
眼花大重者嘔&KR0647;嘔&KR0647;則難治麻子疔始末唯癢所錄
忌者勿犯犯即難治浮漚疔牛拘疔無甚忌縱不治亦
不殺人欲知犯觸但脊強痛極甚不可忍者是犯之狀
也學者宜潛心焉
治三十六種疔悉以此方治之
以綿一片裹藥取匝為限亂髮雞子大攤布帛上牛
黃如桐子大反鈎棘針二十一枚赤小荳七粒為末
並布髮上捲緋帛作團外以髮作繩十字縛之熨斗
中急火燒灰硏篩細以枸杞或子或根皮枝葉隨得
為末用枸杞末二匕緋帛灰一匕硏勻分二服空心
酒調下
蒼耳散治一切疔腫神效方
蒼耳根莖苖子但取一色便可用
以一味燒為灰醋泔淀和如泥塗上乾即換之不過
十度即能拔根出矣
腸癰証治
癰疽初無定處隨其所發即便命名在外則為發背發
腦在内則為腸癰内癰心癰腎癰肺癰臍癰等治得其
法則生失法則死外症易識内症難明不可不偹述也
腸癰為病其身甲錯腹皮急按之濡如瘇狀腹無積聚
身無熱脉數此為腸内有膿久積隂冷所成也故金匱
用附子温之小腹腫痞按之痛如淋小便自調發熱身
無汗復惡寒其脉遲緊膿未成可下之當有血脉洪數
者膿已成不可下以内結熱所成也故金匱以大黃和
之甚者腹乃脹大轉側聞水聲或繞臍生瘡或膿從臍
出或大便出膿血不治必死其如五内生瘡亦止分别
隂陽而已不比外癰須依四節八事之次第也千金引
官羽林郎婦病醫診之其脉滑數滑則為實數則為熱
滑則為榮數則為衛衛數下降榮滑上升榮衛相干血
為敗濁小腹堅痞小便或濇或復汗出或復惡寒膿為
已成設脉遲緊即為瘀血血下即愈更内經所載有息
積病此見有得之二三年遍身微腫續乃大腸與臍連
日出膿遂致不救此亦腸癰之類也
薏苡附子敗醬散治脉數身無熱腹無聚積按之濡
此為腸癰
薏苡仁(二兩半)附子(炮五錢)敗醬(一兩一分)
右㕮咀每服四錢水二盞煎七分去滓空心服以小
便利為效
大黃牡丹湯治腸癰小腹腫痞按之即痛小便自調
時時發熱自汗出復惡寒其脉遲緊者膿未成可以
下之當有血脉洪數者膿已成不可下
大黃(半兩蒸)丹皮(一錢)桃仁(五錢去皮尖)瓜子(三分)芒硝(二分)
右㕮咀為一服以水三盞煎八分去滓入芒硝再煎
沸頓服無時
薏苡仁湯治腸癰腸中㽲痛煩躁不安或脹滿不食
小便濇婦人産後虚熱多有此病縱非癰但疑是便
可服就有差訛亦無害
薏苡仁(五兩)丹皮桃仁(各三兩)瓜瓣仁(四兩)
右剉散每服四大錢水一盞半煎七分去滓服
五痔証治
經云腸澼為痔如大澤中有小山突出為痔於人九竅
中凡有小肉突出者皆曰痔不特於肛門邊生亦有鼻
痔眼痔牙痔等肛門中証狀非一方書分出五種曰牝
曰牡曰脉曰腸曰氣牡痔者肛邊腫痛突出一枚五六
日潰出膿血自愈牝痔者肛邊發㿔數箇如鼠乳狀脉
痔者無頭脉中并小竅注下清血腸痔者生於腸内更
衣時非挼搦不能入氣痔者遇憂怒則發肛門腫痛氣
散則愈治之之法切勿用生砒毒氣入腹反至為患
貴人遭此痛不忍言因書以戒後學
五灰散治五痔不問内外牝牡寒濕悉主之
鱉甲(治牡痔)蝟皮(治牝痔)猪左足懸蹄甲(治腸痔)蜂房(治脉)
(痔)蛇殼(治氣痔)各等分
右燒存性隨証倍一分為末水調二錢空心卧時一
服
薰法
蝟皮(方三指大切)薰黃(棗大研)熟艾(雞子大一團)
右為末用瓶器以灰實一半如燒香法安長桶内坐
其上薰之煙從口出為佳凡三度薰永瘥勿犯風冷
忌雞肉毒物
洗法
海桐皮(剉)蛇床子(各一兩)香楠藤(剉)葱白(切各三兩)
右用水一斗入藥五兩煎减半去滓候温着手輕輕
洗以絹拭之乾一法止用槐白皮煎湯淋渫最妙
貼藥
蜀葵子(五錢)蝉退(五箇)梹榔(一枚)
右為末以棗三枚取肉研細搜和藥末如覺硬滴蜜
少許研成膏量大小貼病處
辯腸風論
夫有五痔人登圊則下血或點滴或洴箭或清或濁面
黃脣白心忡脚弱頭目眩暈此因飽食坐久腸澼所為
亦有飲酒房勞過度所致醫多指此為腸風臓毒然腸
風臓毒自屬滯下門臓毒即是臓中積毒腸風即是邪
入臓純下清血謂之風痢今五痔下血乃是酒痔脉痔
其血自肛門邊别有一竅如針孔大滴淋而下與洩物
不共道不可不知
烏連湯治脉痔下血不止量冷熱加减
黃連烏頭(泡去皮尖各等分)
右剉末每服二錢水一盞半煎七分去滓空心服熱
加黃連冷加烏頭
酒連丸治酒痔下血伏暑久治不效
黃連(不拘多少燎去鬚酒浸銀器中重湯煮漉出晒乾添酒煮七次止)
右為末以餘酒為丸如桐子大每服五十丸米湯下
加味四君子湯治五痔下血面黃心忪耳鳴脚弱氣
乏口淡食不知味
人参白术茯苓甘草(炙)黃茋扁荳(蒸各等分)
右為末每服二錢匕湯點服此方人未之信服者頗
效所謂看不上手而自有竒效
荆芥散治脉痔下血
荆芥穗槐花(炒焦各一兩)石菖蒲(一兩五錢)
右為末米飲調下空心服日二劑
白玉丹治久年腸痔下血百藥不效者
凝水石(煅)不拘多少煅紅研細水飛再入煅窝中
煅
右糯米糊為丸如桐子大每服陳米飲下五十丸只
一服愈
又方单服白梅亦效
瘡痬証治
瘡疥雖不致害人浸淫不已亦有數年不愈者多因心
腎有虧傷神失志或飲食不節積滯腸胃致氣凝留發
於肌肉皮膜之間色自極異所謂馬疥惡露反花瘑瘡
腫状不同或癢或痛汁水淋漓愈而復發諸治不瘥要
當調養心腎去腸間菀莝理無不愈
升麻和氣飲治疥瘡發於四肢臀髀痛癢不常甚致
增寒發熱攻刺疼痛浸淫浮腫及&KR1155;風入臓隂下濕
耳鳴眼痛
蒼术(二兩米泔浸)桔梗升麻乾葛(各一兩)陳皮(八錢)
甘草芍藥(各三分)半夏製當歸(二錢)大黃(五錢)白芷
茯苓(各二分)枳殼厚朴(薑汁炒)乾薑(各五錢)
右剉散每服四大錢水一半寸三片燈心十五寸煎
七分去滓空心服
天麻煎治風毒入胃及心腎經絡攻注百節疼痛頭
目虚腫痰涎不利下注腰脚緩弱生瘡婦人血風男
子&KR1155;風及風濕脚氣攻注皮膚搔癢癮疹偏正頭風
川烏頭(洗淨灰炒去皮尖)草烏頭(水浸三日洗去皮各四兩)荆芥穗(半觔)
乾薄荷(五兩)杜當歸(水浸三日晒乾一觔)
右為末醋糊丸梧子大清茶下三十丸此方與癮疹
門加味烏荆丸相類但此方入草烏併製法不同耳
殺疥藥
羊蹄根(生切一兩)薑(一分)礬(半分)硫黃(一分)草烏(一箇)
右以米泔浸一宿研極細入釅醋和勻入治時抓破
敷之遲頃以温湯洗去絶妙
百草膏治一切惡瘡不問乾濕痛癢日近年深百藥
不瘥
羊屎一味不拘多少上下以瓦盛蓋蘖木燒令
煙盡末之蔴油調敷癢者入輕粉少許痛者入麝
香少許神效
一法以杏仁輕粉等分研勻搽之最能殺蟲
&KR1155;風証治
男子精血不調外為風冷所襲以致隂中濕癢搔之不
已流注於脚患生瘡瘍名曰&KR1155;風世謂腎臓風者乃認
&KR1155;為腎也&KR1155;屬宗筋系於肝胃陽明養之陽明主肌肉
循經流入四肢故使四肢生瘡正謂之&KR1155;風非腎臓風
也
四生散治&KR1155;風上攻下注耳鳴目癢鼻赤齒浮或作
口瘡下注隂濕四肢搔癢遍體生瘡及婦人血瘡
白附子沙苑蒺藜黃茋羌活(各等分)
右為末每服二錢塩酒調下有人將猪腎破開入塩
糁藥於其間煨服亦佳&KR1155;屬宗筋胃陽明飬之故有
是証
烏頭煮塩丸治元臓氣虚&KR1155;風入胃上攻頭疼眼赤
多淚昏濇口乾咽燥下注四肢歴節重着隂下濕癢
足脛腰膝遍生瘡瘍及風水浮腫
川烏頭(洗净大者破開小者全用)蒼耳吳茱萸(各四兩)京三稜
(五錢)白芷(十二兩用水煮四味候烏頭透控乾洗盡塩)
右為末米糊丸桐子大每服五十丸空心温酒塩湯
任下凡水病必忌塩此藥用塩無所忌
升麻和氣飲治如前方見瘡瘍門
天麻煎治如前方見瘡瘍門
癬証治
凡癬種類亦多所謂苔癬瓦癬荷葉癬雖以皮膚血氣
凝滯所為或有血氣濕搏成者或為人傳染得之者種
種不同治之各有方
昨荷葉散治一切癬不問風濕氣血與夫相染而生
者
昨葉何草(即瓦上松晒乾一兩)枯礬(五錢)䧺黃(五錢)
右為末以羊蹄菜根先蘸醋揩癬上令癢破即以藥
末乘濕塗敷不過三兩次即愈
妒精瘡証治
夫邏慾人多患妒精瘡者以婦人隂中先有宿精男子
與之交接虚熱即成初發在隂頭如粟拂之則痛甚至
兩目出清膿作臼孔蝕之大痛婦人亦有此病生在玉
門内正似疳蝕瘡不痛為異耳
麝香散治妒精瘡
麝香黃礬青礬(各等分)
右為末小便後敷之
白散子治妒精瘡癢不可忍者及皮膚諸瘡手搔諸
瘡
晉礬(不拘多少煆)輕粉(每服入少許)
右研勻糁瘡上立瘥如治漏瘡每挑一錢入黃柏末
一錢輕粉五分
津調散治妒精瘡膿汁淋漓臭爛
黃連欵冬花各等分
右為末以地骨皮蛇床子煎湯洗用軟帛挹乾以津
調藥敷之最忌不得用生湯洗諸瘡皆然
蒲黃散治隂蝕瘡
蒲黃(三兩)水銀(一兩)
右研勻先以猪肉湯浸洗挹乾以藥参之
一方治男女隂蝕以硫黃末敷之
大風叙論
經所載癘風者即方論中所謂大風惡癩是也雖名曰
風未必皆因風大率多是嗜慾勞動氣血熱發汗洩不
避邪風冷濕使淫氣與衛氣相干致肌肉憤䐜氣有所
凝則肌肉不仁榮衛泣濁則拊熱不利故色敗皮膚爛
潰鼻梁塌壊千金所謂自作不仁極猥之業雖有悔言
而無悔心良得其情然亦有傳染者又非自致此則不
謹之故氣血相傳豈宿業緣會之所為也原其所因皆
不内固涉外所因而成也証候多端并見於後
大風治法
凡治大風皆推其所因况因風寒濕熱勞逸飲食與夫
傳染不可混濫散寒濕風濕清熱調和氣血顯然不同
若例以瀉風藥治之則失其機要矣昔見一僧得病狀
如白&KR1155;卒不成瘡但每旦起白皮一升許如蛇殼醫者
謂多啖炙煿所致與局方觧毒雄黃丸三四服而愈豈
非得其因邪治之
第一浴法
麻黃根地骨皮草烏頭(各二兩)
右為剉散研朴硝二兩和勻每用藥二兩水一桶椒
一合葱三十莖艾葉一兩同煎十沸入米醋一盞打
勻去滓坐温室中且用手巾搭四肢候湯可浴即浴
令汗透面上如珠流更坐室中或睡片時尤佳候汗
觧方着衣避風而出五日再浴如此兩三次便服換
骨丹
換骨丹
九次鱉甲(去裙)海蜈蚣
右以塩泥固濟候乾火煅存性為末巴豆五錢去皮
膜順手研青州棗七箇去核入巴豆膏在棗中火煨
令焦存巴豆五分性將棗巴豆爛研如泥入前二味
末同研勻以醋煮糊為丸如菉豆大每服七丸虚者
四五丸用濕薺汁下候利惡物如膿血爛魚腸即止
即此兩三服未利更服一二丸次進遇仙丹
遇仙丹
人参紫蘇(各一兩)苦参白殭蠶(去嘴各二兩)
右為末白麵糊丸桐子大每服三十丸鹽湯吞下空
心日二次服疏風散
疏風散
梔子(一兩半)大黃滑石熟地懸豆
右為末入朴硝五錢令勻每服一錢食後淡茶清調
下次以佛手膏去瘡
佛手膏去黑紫瘡核
斑猫(七箇去翅足)巴豆(七粒去皮)杏仁(二十七粒去皮尖)紅娘子(二十)
(七箇去翅足)砒(一錢另研)盆硝(一錢)黃蠟韶粉瀝青(研各五錢)
硫黃黃丹(各三錢)膩粉(炒一兩)菉豆(一合)槐角(三條)麻油
(四兩)亂髮(一兩)
右用油煎令髮化次下紅娘子次下巴豆槐角等逐
味下焦者漉出方下硫黃盆硝丹粉等以篦子不住
手攪令自滴水成珠為度用時先將針輕手刺瘡核
用藥一粟米大放針處次日擠瘡有黑臭膿血三兩
日血漸少次服去毒丹
去毒丹
赤芍藥甘草滑石(各五錢)巴豆(去皮炒别研後入)黑牽
牛(一兩半生半炒)大黃朴硝(各一分)
右為末麵糊丸菉豆大臨卧時服十五丸金銀花薄
荷湯下加至二三十丸次服甘草散
甘草散
炙草滑石(各五錢)山豆根(一兩生)大黃(一錢生)
右為末每服一錢蜜熟水調下日二服次服觧毒丸
觧毒丸
瓜蒌根(三兩)甘草(五錢炒)大黃(一分生)朴硝(一分另研)
右為末麵糊丸如菉豆大每服二十丸至三十丸白
湯下次服福神丹
福神丹
訶子(四箇炮)巴豆(炒)黑牽牛(各五錢)甘遂(三錢生)赤小豆
(四十九粒)
右為末麵糊丸如菉豆大每服十丸至十五丸薄荷
湯下次用水膏藥
水膏藥敷貼破處及足面足上瘡令生肉
陳皮(去灰土半觔炒紫色)陳米(半升炒紫)藿香馬蹄香(各一兩)麝
香(一錢另研)
右同為末入麝香用冷水調掃敷瘡上有膿處如損
破即煎槐枝湯洗再上藥此十方倪處士所傳甚騐
大要病人須能如法將息理會敬而信之
通天再造散治大風惡疾
鬱金(五錢生)大黃(一兩炮)白牽牛(六錢半生半炒)皂角刺(一兩炮經)
(年黑大者)
右為末每服五錢日未出面東以無灰酒下盡量為
度脱利黑頭小蟲病稍輕者止利如魚腸臭惡物忌
毒半月但食稠粥軟飯漸生眉毛皮膚如常甚者不
過三兩次須將理不可妄有勞動及終身不得食馬
驢騾等肉犯者死不救
三濟丸治如前
當歸熟地川芎荆芥(各二兩)防風細辛(各一)
(兩)桂心(一分)
右㕮咀先以醋一升浸一宿漉出焙乾再以生地黃
一觔搗汁浸一宿焙乾酒一升浸一宿旋入乳香五
錢以餘酒醋地黃汁釋蒸餅為丸如桐子大用川烏
一箇炮裂剉荆芥穗五錢浸酒三升旋温下藥五十
丸
