三因極一病証方論卷十八
宋陳言撰
蓐勞証治
婦人因産理不順疲極筋力憂勞心力致膚羸喘乏寒
熱如瘧頭痛自汗肢體倦怠咳𠻳痰&KR0647;腹中利痛名曰
蓐勞
石子湯治蓐勞
猪腎(一對去脂膜四破)香豉當歸白芍粳米葱
白
右剉散分兩劑用水三升煮一小碗去滓分三服
脫隂証治
婦人趣産勞力努嚥太過致隂下脫若脫肛狀及隂下
挺出逼迫腫痛舉重房勞皆能發作清水續續小便淋
露
硫黃散治産後蓐勞隂脱
硫黃烏賊魚骨(各五錢)五味子(一分)
為末糁患處
當歸散治隂下脱
當歸黃芩(各二兩)芍藥(一兩)蝟皮(五錢燒存性)牡蠣(二兩半)
為末每服二錢酒米湯任下忌登高舉重
熨法
蛇床子一味炒熟布裹熨患處亦治産後隂痛
桃仁膏治産後隂痛腫妨悶
桃仁枯礬五棓子各等分以下二味為末
研桃仁膏拌勻敷之
硫黃湯治産勞玉門開而不閉
硫黃(四兩)吳茱萸兔絲子蛇床子(各一兩半)
右剉散每服四錢煎數沸濾滓洗玉門日再洗
下乳治法
産婦有兩種乳脉不行有氣血盛而壅閉不行者有血
少氣弱濇而不行者虛當補之盛當疎之盛者當用通
草漏蘆土瓜根輩虚者當用鍾乳猪蹄鯽魚之屬概可
見矣
漏蘆散治産婦氣脉壅滯乳汁不行及經絡凝滯乳
内脹痛留蓄針毒或作&KR1012;腫藥服之後自然内消乳
汁通行
漏蘆(二兩半)蛇蛻(十條炙)瓜蔞(十枚急煆存性)橘葉
為末温酒調下二錢
鍾乳散治乳婦氣少血衰脉藴不行乳汁絶少
鍾乳粉(研細)濃煎漏蘆湯調下
母猪蹄湯治如前
猪蹄(一隻)通草(四兩)
青桑膏治乳硬作痛
嫩桑葉(生採研細末)米飲調攤紙花貼患處千金云凡
患乳&KR1012;四十已下可治五十已上不可治治則死
不治自得終其天年
惡露証治
産後兒枕不散及血瘕堅聚按之攫手日晡增劇疼痛
淋露不快上攻心胸困䪺狼狽宜服黑龍丹當歸湯奪
命丹治之
黑龍丹治産後一切血疾垂死者但灌藥無有不效
神騐不可言
當歸五靈脂良薑生地川芎(各一兩)
並細剉入砂盒内赤石脂泥封紙筋鹽泥固濟封盒
炭火十觔煅通紅去火候冷開取盒子看成黑糟乃
取出細研入後藥
百草霜(五兩)硫黃乳香(各一錢五分)花蕊石琥珀(各一)
(錢)
為末米醋和丸如弹子大每服一丸炭火燒紅生薑
自然汁與無灰酒各一合小便半盞研開頓服立效
當歸湯治産後敗血不散兒枕硬痛或發或止及新
産乘虛風寒摶結惡露不快臍腹堅脹
當歸鬼箭(取羽用)紅花(各一兩)每服三錢調煎七分
奪命丹(方見前第三論)
虚煩証治
産蓐最難調理所以忌問男女及不許見穢汚者皆古
人預防其妄念也每見婦人以得男則喜得女則憂憂
喜太早致心虚煩悶多自此始蓋去血過多血虚則隂
虚隂虛生内熱内熱則虛煩其証心胸煩滿呼吸短氣
頭痛悶亂骨節疼痛晡時徹甚與大病後虛煩相類
人参當歸湯治産虚煩不安
人参當歸麥冬生地肉桂(各一兩)白芍(二兩)
右剉散每服四錢水二盞粳米一合竹葉十片煎至
一半去米葉入藥併棗三枚煎七分
蒲黃散治産後虚煩必效
蒲黃(紙上炒)每服一錢東流水調下無時
虚渴証治
産後去血過多津液不回腎氣虚弱多使人煩渴引飲
無度雖非三消其証頗同治之當飬血通氣回津補腎
方效
熟地黃湯治産後虚渴不止少氣脚弱眼昏頭眩飲
食無味
熟地(一兩)人参(三兩)麥冬(二兩)花粉(四兩)甘草(五錢)
右㕮咀每服四錢水二盞元米一撮薑三片棗三枚
煎七分
六氣經緯丸
川芎白芎當歸白术茯苓澤瀉
淋悶証治
諸治産前後淋閉其治不同産前當安胎産後當去血
其如冷石膏熱氣淋等為治則一但量其虚實而用之
瞿麥蒲黃最為産後要藥惟當尋其所因則不失其機
要矣
茅根湯治産後諸淋無問冷熱膏石結氣悉主之
白茅根(八兩)瞿麥茯苓蒲黃桃膠滑石
炙草(各一兩)子貝(十箇燒)冬葵子人参(各二兩)石首魚
腦骨(二十箇煆)
右剉散每服四錢加薑三片燈心二十莖煎七分
亦可為末煎木香湯調下二錢如氣壅閉木通陳皮
湯調下
産後雜病治法
當歸養血丸治産後惡血不散發渴疼痛及惡露不
快臍腹堅脹兼室女經候不勻赤白帶下心腹腰痛
當歸肉桂(各一兩)赤芍丹皮玄胡索(各二兩)
右為末蜜丸桐子大温酒米飲下三五丸痛極細嚼
嚥下
四神散治産後留血不消積聚作塊急切疼痛猶如
遁尸心腹絞痛下利
當歸芍藥川芎炮薑各等分
為末温酒調下二錢
丁香散治産後咳逆
石蓮肉(十箇去心炒)丁香(十枚)為末水煎服
當歸黃茋湯治産後腰足疼痛不可轉側壯熱自汗
身體強氣短
黃茋芍藥(各二兩)當歸(三兩)每服四錢加薑三片
竹葉湯治産後傷風發熱面赤喘而頭痛
乾葛(三分)防風桔梗桂心人参炙草(各一分)
附子(五錢)
每服四錢加薑五片棗三枚竹葉十片煎七分嘔者
加半夏
神授散治婦人産後一切疾病不問大小以致危篤
丹皮白芍桂心陳皮青皮(各五錢)當歸
百合川芎炙草炮薑(各一兩)人参神麯
麥芽(各三錢)紅花(一錢半)
為末每服二錢薑棗湯煎七分孕婦勿服
調補法
産後血氣既衰五臟俱損唯得將補不可轉利雖惡血
未盡亦不可便服補藥須候七日外臍下塊散方可投
之若痛甚切者或崩傷泄利虚羸喘乏别生他疾𢃄生
宿患宜尋閱諸方審詳調理不可拘以日數也如黑神
散却不妨
黑神散治産後諸疾
當歸白芍炙草炮薑肉桂熟地黑
荳蒲黃各等分為末或温酒童便任意下
四順理中丸治新産血氣俱傷五臟暴虛肢體羸乏
少氣多汗才産直至百日每日常服壯氣補虚調飬
臟氣蠲除餘熱消穀嗜食兼治産後臟虚嘔吐不止
人参白术炮薑炙草等分為末蜜丸桐
子大米湯下三十丸
當歸建中湯治産後勞傷虚勞不足腹中㽲痛吸吸
少氣小腹拘急痛連腰背時自汗出不思飲食産訖
直至滿月每日三服令人強健
當歸(三兩)桂心(二兩)白芍(五兩)炙草(二錢)
右剉散每服四錢薑三片棗二枚煎七分去滓入飴
糖一塊鎔化崩傷内衂加阿膠生地
濟隂丹治産後百病百日内常服去瘀生新
木香茯苓京墨桃仁秦芁炙草人
参桔梗石斛蠶布(燒)藁本(各二兩)歸身桂
心炮薑細辛丹皮川芎(各一兩半)川椒山
藥(各三分)澤蘭熟地香附(各四兩)蒼术糯米(一升)
(炒)
為末蜜丸每兩作六七丸每一丸嚼細食前温酒醋
湯任下
人参飬血丸治産後出月羸瘦不常
人参赤芍川芎菖蒲(各一兩)當歸(二兩)熟地(五兩)
烏梅肉(二兩)
為末蜜丸桐子大温酒下五十丸
羊肉湯治産後腹中疼痛虚勞不足裏急脇痛并治
寒疝
右剉散水三碗酒一茶杯煎至一盞去滓分二服或
少加葱鹽亦佳
婦人女子衆病論証治法
婦人三十六病本論所述名品不同或云七癥八瘕九
痛十二𢃄下共三十六雖有名數不見証狀又論十二
癥者是所下之物不同一清血二黑血三紫汁四赤肉
五濃痂六豆汁七葵羹八凝血九清泴十米泔十一如
月浣十二經不應期九痛者熱傷痛冷澁痛淋澁痛小
便時痛經來時痛脇脹痛汁出如蟲嚙痛脇下分痛腰
胯折痛七害者竅孔不利隂中寒熱小腹急堅臟内不
仁子戶翕瞤洞泄惡吐五傷者兩脇肢滿心引脇痛氣
結不通邪思泄利前後痼寒三痼者羸瘦不生肌斷緒
不乳産經水閉寒亦名三十六病名品雖殊無非血病
多因經脉失於將理産蓐不善調護内作七情外感六
淫隂陽勞佚飲食生冷遂致榮衛不輸新陳干忤隨經
敗濁淋露凝滯為癥為瘕為流溢穢惡痛害傷痼犯時
微若秋毫作病重如山嶽古人所謂婦人之病十倍男
子雖言之太過亦明戒約之切也
白堊丹治婦人三十六病崩中漏下身瘦手足熱惡
風怯寒咳&KR0647;煩滿拘急短氣心脇腰背痛與子臟相
引痛溺下五色心常恐懼遇恚怒憂愁即發皆是内
傷所致
白堊白石脂禹餘粮牡蠣烏賊魚骨
龍骨細辛(各一兩)當歸芍藥川連肉桂
茯苓炮薑人参石葦(去毛)瞿麥白芷附
子炙草白蘞(各一兩)川椒(五錢炒去汗)
為末蜜丸梧子大酒下三十丸至五十丸
濟隂丹治婦人久冷無子及屡經墮胎皆因衝任之
脉虚損胞内宿挾疾病經水不時暴下不止月内再
行或前或後或崩中漏下三十六病積聚癥瘕臍下
冷痛小便白濁以上病証皆令孕有不成以至絶嗣
此藥治産後百病常服令人除宿血生新血令人有
孕及生子充實亦治男子亡血諸疾
木香茯苓石斛桃仁京墨當歸人
参炙草桔梗秦芁蠶布(燒)藁本(各二兩)肉
桂炮薑細辛丹皮川芎(各一兩半)川椒山
藥澤蘭熟地香附蒼术大豆卷糯
米
為末蜜丸每兩作六丸每一丸細嚼温酒醋湯任下
烏雞煎治婦人百病
烏骨雞(一隻銀刀割去腸酥炙)荷葉灰蘄艾(糯米飲調餅二兩)
良薑炮薑當歸玄胡索赤芍破故紙
川椒生地劉寄奴蓬术陳皮青皮
川芎(各一兩)
右為末醋和丸梧子大每服三五十丸湯使於後
月經不通紅花蘇木酒下白𢃄牡蠣粉酒調下
子宫久冷白茯苓煎湯下赤𢃄建茶清下
血崩豆淋酒調絲綿灰下胎不下蜜和酒下
腸風陳米飲調百草霜下心疼菖蒲煎酒下
漏阻下血烏梅温酒下耳聾蠟點茶湯下
胎死不下斑猫酒下腰脚痛當歸酒下
胞衣不下芸□硏水下頭風薄荷點茶下
血風眼黑豆甘草湯下生瘡地黃湯下
身體疼痛黃茋末調酒下四肢浮腫咳𠻳喘痛杏
仁桑皮湯下腹痛芍藥湯調下
産前後痢白者薑湯下赤者甘草湯下
常服温酒醋湯下
延齡丹婦人衆病無所不治
熟地川芎防風梹榔蕪荑蝉退栢
子仁馬牙硝人参黃茋白薇川椒
鯉魚鱗晩蠶沙當歸木香附子石膏
澤蘭(各一兩)藁本厚朴炙草炮薑(各一兩半)吳茱
萸紅花(各一分)
為末蜜丸弹子大每服一丸湯使於後
血瘕塊痛綿灰酒下催生温酒細嚼下
血勞血結桔梗酒下血崩棕櫚灰酒下
血氣痛炒薑酒下血風荆芥酒下
血暈悶絶胎死腹中胞衣不下並用生大黃汁童便
酒各一盞煎數沸調下
交感地黃丸治婦人胎前産後眼見黑花或發狂如
見鬼狀胞衣不下失音不語心腹脹滿水榖不化口
乾煩渴寒熱往來口生熱瘡咽中腫痛心虛怔忡夜
不得卧産後中風角弓反張面赤牙關緊急崩中下
血如豚肝狀腹中㽲痛血多血少結為癥瘕恍忽迷
亂四肢腫漏胎前不安産後血刺痛
生地(二觔絞汁留滓)玄胡索(糯米炒赤一兩)生薑(二觔生薑汁炒地黃滓地黃汁)
(炒生薑滓各至乾堪為末則止)當歸(一兩)蒲黃(四兩炒香)琥珀(一兩)
右為末蜜丸弹子大當歸湯化下一丸
皺血丸調補衝任温煖血海治胞絡損傷宿瘀乾血
不散受胎不牢多致損墮常服去風冷益血
當歸牛膝玄胡索芍藥茴香蒲黃
香附蓬术菊花熟地肉桂(各二兩)烏豆(一升)
(醋煮為末)
右再入醋二碗煮豆末至一碗入藥和為丸梧子大
酒下五十丸
人参飬血丸治女人禀受怯弱血氣虚損常服補衝
任調血脉宣壅破積退邪熱除寒痺緩中下堅脹安
神潤顔色通氣散悶兼治婦人懷孕腹中絞痛口乾
不食崩傷眩暈及産後羸瘦不復常者
人参赤芍川芎菖蒲(各一兩)歸身(二兩)熟地(五兩)
烏梅
為末蜜丸桐子大温酒下五十丸
四物湯調益榮衛滋飬血氣治衝任虚損月水不調
臍腹㽲痛崩中漏下血瘕梗硬發歇疼痛姙娠宿冷
將理失宜胎動不安血下不止及産後乘虚風寒内
摶惡露不下結生瘕聚小腹堅痛時作寒熱又治氣
血虚冷崩中去血
熟地當歸川芎白芍等分忌葱蒜蘿蔔
温經湯治衝任虚損月候不勻或來多不斷或過期
不行或崩中不止及治曾經墮損姙娠瘀血停留小
腹中痛發熱下利手心煩熱唇口乾燥治小腹有寒
久不受胎
半夏當歸川芎人参白芍丹皮肉
桂阿膠炙草(各三兩)吳茱萸(二兩)麥冬(五兩)加生薑
牡丹散治血虚勞倦五心煩熱肢體痛頭目昏重心
怔頰赤口乾咽燥發熱盗汗减食嗜卧及血熱相摶
月水不利臍腹脹滿寒熱如瘧又治室女血弱隂虚
榮衛不和痰𠻳潮熱肢體羸瘦漸成骨蒸
丹皮芍藥肉桂甘草(半塩水炒半生用)沒藥紅
花延胡索歸身烏藥(各一兩)陳皮蘇木
鬼箭蓬术(各一分)乾漆(二錢炒)
為末每服二錢滚水下忌生冷
伏龍肝散治氣血勞傷衝任脉虚經血非時忽然崩
下或如豆汁或成血片或五色相雜或赤白相兼臍
腹冷痛經久未止令人黃瘦口乾飲食减少四肢無
力虚煩驚使人無子
伏龍肝赤石脂(醋淬)牡蠣粉(煆)烏賊魚骨(煆)禹餘
粮(醋淬)肉桂各等分
右為末空心調下二錢酒服白多加牡蠣烏賊骨赤
多加石脂禹餘粮黃多加伏龍肝肉桂隨証加之
一法有龍骨
艾煎丸治崩傷淋瀝小腹常滿常服補榮衛固經脉
吳茱萸歸身(各二錢半)熟地白芍(各一兩半)石菖蒲
川芎人参(各一兩)熟艾(四兩糯米飲調作餅焙)
為末酒煮糊丸桐子大酒下五十丸
滋血湯治婦人血風血熱血虚經候澁滯經脉不通
四肢麻木肌體渾身疼痛倦怠將成癆瘵
馬鞭草荆芥穗肉桂當歸枳殼赤芍
川芎(各二兩)丹皮(一兩)每服四錢加烏梅一枚
抵當湯治婦人經水不利
水蛭蝱蟲(去翅足各炒三十箇)桃仁(三十七粒去皮尖炒)大黃(三錢製)
右粗末每服四錢煎七分血未利更服又治男子有
瘀血膀胱痛
萬病丸治室女月經不調臍下堅結大如杯升往來
發熱下痢羸瘦此為血瘕若生肉癥不可治也血瘕
亦作氣瘕此即石瘕証也
乾漆(作細炒令火烟出烟頭青白一時久)牛膝(酒浸一宿各一兩六錢)生地(五兩)
(取汁)
右以地黃汁入下二味為末慢火熬俟可丸即丸如
桐子大空心米飲或温酒下二丸日再勿妄加病去
止藥婦人氣血虚經不行若服破血行經藥是殺之
也謹之
礬石銳丸治婦人經水閉不利臟堅僻不止中有乾
血白物
礬石(三分)杏仁(一分去皮尖炒)細研杏仁入枯礬加少蜜丸
如棗大綿裹納隂中末知再作
三稜煎治婦人血癥血瘕食積痰滯
三稜蓬术(各四兩)青皮半夏麥芽(各三兩)
右用好醋六升煮乾焙為末醋糊丸桐子大醋湯下
三四十丸痰積薑湯下
烏金散治婦人血氣血癥血風勞心煩燥筋骨痰痛
四肢困倦
黑荳(十兩)沒藥當歸(各五錢焙乾為末)
先將黑荳不犯水净拭用砂瓶一隻入豆在内以瓦
片蓋鹽泥固濟留嘴通氣炭火二觔煅烟盡存性以
鹽泥塞瓶嘴退火次日取出豆如鵶桕研細方入後
末研勻不以時温酒調下二錢重者不過三五服忌
鯉魚毒肉水母之類
烏喙丸治腸覃病因寒氣客于腸外與胃氣相搏正
氣不榮繫瘕内着惡氣乃起其生也始如雞卵終及
成狀如懷胎按之堅推之即移月事時下故曰腸覃
亦治乳餘疾大小便不利并食有伏蟲臚脹癰疽毒
腫久寒邪熱
烏喙(炮去皮尖二錢)半夏(四分)石膏(煅)牡蒙藜蘆蓯蓉
(酒浸各二錢)炮薑桂心巴豆(六七粒另研)
右為末蜜丸菉豆大每服三五丸食後酒飲任下亦
治男子疝痛
木香散治婦人脾氣血氣血蟲氣蠱水蠱食蠱
木香沉香乳香炙草(各一分)川芎胡椒
陳皮人参晉礬(各五錢)肉桂炮薑砂仁(各一)
(兩)茴香(一兩半炒)天茄(五兩赤小者晒乾)
為末空心日午米餘調下二錢忌羊肉
石莖散治婦人血結胞門或為癥瘕左腹脇間心腹
脹滿脛急如石水狀俗謂之血蠱
石莖歸尾馬鞭草紅花烏梅肉沒藥
三稜(炮)蓬术(炮)蘇木節琥珀(各一分另研)炙草(一錢)
大腹皮飲治婦人血癭单单腹腫
大腹皮防己木通花粉黃茋桑皮
厚朴(薑汁炒)枳殼陳皮大黃(製)五味青皮
各等分每服一兩水一大碗煎六分入酒一分服
大黃甘遂湯治婦人小腹滿如鼓敦狀小便微難而
不渴者産後為水與血并結在血室也
大黃(四兩)甘遂(炮)阿膠(炒各二兩)
右剉散每服三錢煎七分温服其血當下
小柴胡湯治婦人傷風七八日續得寒熱發作有時
經水適來此為熱入血室其血必結故使如瘧狀發
作有時
柴胡半夏黃芩甘草丹皮紅花有
汗加桂枝
小麥湯治婦人臟結喜悲傷欲泣狀如神靈所憑數
呻欠
小麥(一升)甘草(三兩)大棗(十二枚)
牡丹丸治婦人月病血刺疼痛
川烏(焦黑去足尖)丹皮(四兩)肉桂(五兩)桃仁(五兩去皮尖)
蜜丸桐子大醋湯下
黃芪五物湯治婦人血瘅
黃茋白芍肉桂大棗生薑
竹茹湯治婦人汗血吐血尿血下血
熟地竹茹(三兩)人参白芍桔梗川芎歸
身甘草肉桂(各一兩)
膏髮煎治婦人胃氣實胃氣下泄隂吹而正喧
髮灰猪油調勻綿裹如棗大納隂中
䘌瘡証治
凡婦人少隂脉數而滑者隂中必生瘡名曰䘌瘡或痛
或癢如蟲行狀淋露濃汁隂蝕幾盡皆由心神煩鬱胃
氣虚弱致氣血留滯故經云諸痛癢瘡皆屬心火治之
當補心養胃外以薰洗坐導藥治之乃可
茯苓補心湯治心虚寒病苦悸恐不樂心腹痛難以
言心寒恍忽喜悲愁恚怒衂血面煩悶五心熱渴獨
語不覺咽㗋痛舌本強冷汗出善忘恐走及婦人懷
姙惡阻嘔吐眩暈四肢怠惰全不納食
茯苓人参前胡半夏川芎(各三分)陳皮
枳殼紫蘇桔梗炙草乾葛(各五兩)當歸(一兩)
白芍(二兩)熟地(一兩五錢)每服四錢加薑五片棗一枚
分氣補心湯治心氣鬱結怔悸噎悶四肢浮腫上氣
喘急
大腹皮香附茯苓桔梗木通炙草
川芎前胡青皮枳殼白术(各三兩)細辛
木香(各五錢)每服四錢加薑棗煎
狼牙湯治婦人隂中蝕瘡潰爛膿水淋漓臭穢
狼牙濃煎汁以綿纏筋頭大如蠒浸濃汁瀝隂
中日數次
雄黃銳散
雄黃青箱子苦参黃連(各二分)桃仁(去皮尖一分)
右為末以生艾搗汁和丸棗大綿裹納下部扁竹汁
更佳凡蝕於肛者单燒雄黃熏之蝕於下部則咽
乾苦参湯洗之
藿香飬胃湯
藿香白术茯苓神麯烏藥砂仁米
仁半麯人参(各五錢)炙草畢澄茄(各二錢五分)加
薑棗煎
小兒論
凡小兒與大人不殊惟回氣臍風夜啼重舌變蒸客忤
積熱驚癎觧顱兒病疳病不行數症大人無之其如傷
風傷寒斑瘡下痢用藥則一但多少異耳諸方前已類
編可披而得故不重引然養小之書隋唐間猶未甚該
博吾宋則有錢氏要方張氏妙選胡王偹錄幼幼新書
及单行小集方論証狀動計百千不勝備矣今略叙保
生要方前數証以防緩急之需博雅君子不妨廣覧
小兒初生回氣法
小兒初生氣絶不能啼者必是難産或冐寒所致急以
綿絮包裹抱懷中未可斷臍帶且將包衣置炭火爐中
燒之仍撚大指捻蘸油點燈於臍帶上往來燒之蓋臍
帶連兒臍得火氣由臍入腹更以熱醋湯洗臍帶須臾
氣回啼哭如常方可浴洗了則臍帶可斷
小兒初生所服藥法
小兒初生急以綿裹指拭盡口中惡血若不急拭啼聲
一出即入腹成百病矣亦末須與乳且先與拍破黃連
浸湯取膿汁調硃砂細末抹兒口中打盡腹中舊屎方
可與乳兒若多睡聽之勿強與乳則自然長而少病
小兒初生通大小便法
小兒初生大小便不通腹脹欲絶者急令婦人以温水
先潄口了吸咂兒前後心并臍下手足心共七處每一
處凡三五次潄口吸咂取紅赤為度須臾自通不爾無
益有此証遇此方可謂再生
小兒臍風撮口法
小兒初生一七日内或患臍風撮口百無一活坐視其
斃者皆是良可憫也有一法極騐世罕有知者凡患此
兒齒齦上有小泡子如粟米狀以温水蘸熟帛裹指輕
輕擦破即口開便安不用服藥神效
千金變蒸論
凡小兒有生三十二日一變再變為一蒸十變而五小
蒸又三大蒸積五百七十六日大小蒸都畢乃成人小
兒所以變蒸者是榮其血脉改其五臟變者上氣蒸者
體熱微驚耳冷尻冷上唇頭白泡起如魚目珠子微汗
出其重者體壯熱而脉亂或汗或不汗不欲飲食輒吐
涎目白睛微赤黑睛微白變蒸畢目自精明矣此其証
也单變小微兼蒸小劇凡蒸平者五日而衰遠者十日
而衰先期五日後期五日十日之中熱乃除耳或違日
數不除切不妄治及炙刺但少與紫霜丸微下之熱歇
便止若身熱耳熱尻亦熱此乃他病可作便治
紫霜丸治小見變蒸發熱不觧并挾傷寒温壯汗後
雖熱不觧腹中有痰癖哺乳不進乳則吐涎食癎先
寒後熱者
代赭石赤石脂(各一兩)巴豆(三十粒去油)杏仁(五十粒去皮尖)
右以上二味為末另研杏仁巴豆為膏相和更杵一
二十杵若硬少加蜜同搗之密器中收三十日兒服
麻子大一粒與少乳汁令下食頃後令與少乳勿令
多至日中當小下熱除若未全除明日更與一粒百
日兒服如小豆一粒此以準定增減夏月多熱喜冷
發疹二三十日輒一服佳紫霜丸無所不治惟不虚
下之
夜啼四証
小兒夜啼有四証一曰寒二曰熱三曰重舌四曰客忤
寒則腹痛而啼面青口白有冷氣腹亦冷曲腰而啼此
寒証也熱則心燥而啼面赤小便赤口中熱腹熱啼時
或有汗仰身而啼此熱証也治重舌口瘡則要乳不得
口到乳上即啼身額皆微熱急取燈照口若無瘡舌必
腫也客忤者見生人氣忤犯而喘也
蒜丸治冷証腹痛夜啼
大蒜一顆慢火煨香熟取出細切爛研日中或
火上治半乾研末乳香(出另研)
研勻丸如芥子大每服七粒乳汁送下
燈花散治熱証夜啼
荆芥穗(燈上燒連燈花取)
研細用燈心煎湯塗口中以乳汁送下
蒲黃散治小兒重舌
蒲黃(微炒紙鋪地上出火氣)
右研細糁些小舌下時時糁之更以温水蘸熱帛裹
指輕輕按掠之按罷糁藥
牡蠣散治小兒口瘡
牡蠣(煆紅取出候冷紙裹埋土中七日出火氣三錢)炙草(一分)
研勻時時糁口中或吐或嚥皆無害
治客忤夜啼法
用本家厨下火柴頭一箇火滅者以硃書云吾是天
下五雷公將來作神將能將夜啼鬼一縛永不放急
急如律令柴頭以火燒焦為上書了勿令兒知立
在床下倚床前脚裡男左女右
黃土散治小兒卒客忤
竈上黃土蚯蚓糞等分
研勻和水塗兒頭上及五心良
積熱証治
小兒積熱者表裏俱熟遍身皆熱頰赤口乾小便赤大
便焦黃先以四順清凉飲利動臟府熱則去或既去復
熱者内熱已觧而表熱未觧也當用惺惺散紅綿散加
麻黃微發汗表熱乃去表熱去後又發熱者何也世醫
到此盡不能曉又再用凉藥或再觧表或以為不可治
誤致夭傷者甚多此表裏俱虚而陽浮於外所以作熱
只用六神散入粳米煎和其胃氣則收陽氣歸内身體
便凉熱重者用銀白散
四順飲子治小兒頭昏頰赤口内熱小便赤大便少
此裏証也
大黃當歸赤芍甘草等分
右為末三歲已上每服一錢煎七分作二服虚熱
加甘草下痢减大黃冐風寒加麻黃中風証舌強戴
眼者加獨活並於一兩中加减五錢
惺惺散
桔梗細辛人参炙草茯苓花粉白
术各等分為末每服一錢加薄荷三葉
紅綿散
殭蠶(二兩炒)天南星(二兩切片油浸)蘇木節(二兩)天麻(一兩)
右為末每服一錢入紅綿少許煎六分温服凡小兒
風熱頭痛頭目不清並宜服之若傷寒有表証發熱
者每服入麻黃末五分若裏熱心燥渴入滑石末五
分同煎服之
六神散
茯苓扁豆人参白术山藥炙草
各等分為末每服一錢薑棗煎五分此藥用處甚多
治胃冷加附子治風証加天麻治痢加粟殼
銀白散
山藥白术茯苓(各五錢)人参知母炙草
扁豆升麻等分為末每服一錢加棗煎
急慢驚風証治
小兒發癎俗云驚風有隂陽二証身熱面赤而發搐榒
上視牙關緊硬者陽証也因吐瀉或只吐不瀉目漸困
面色白而虚或冷而發驚不甚搐榒微微目上視手足
微動者隂証也陽証用凉藥隂証用温藥不可作一概
驚風治之有一証欲發瘡疹先身熱驚跳或發搐榒此
非驚風當服發散藥
陽癎
硃砂(一分)膩粉麝香(各五錢)蘆會白附甘草(各二)
(錢)殭蠶(十箇)金箔(七片)赤脚蜈蚣(二條炙)胡黃連(一錢)蠍稍
(二十箇)
右為末二歲已上服五分金銀薄荷湯調下三歲已
上一錢如口不開灌入鼻中
隂癎
附子(生去皮臍)天南星半夏(各二錢)白附(一錢五分)
右研細末井花水浸七日每日換水浸訖控乾入硃
砂二錢麝香一錢拌勻每服一字薄荷湯下量兒加
减一法用附子生去皮臍為末每服二錢生薑二
片煎半盞分二三服吐者入丁香五箇同煎或用水
浸蒸餅為丸粟米大每服二十粒亦可餘方見癲癎
門
觧顱治法
三辛散治小兒頭骨應合而不合頭骨開觧名曰觧
顱
細辛桂心(各五錢)乾薑(七錢半)為末以乳汁和敷顱
上
又方
蛇殼(炒焦為末)用猪頰車中骨膸調敷頂上日三四
度曾有人作頭巾裹遮護之久而自合良法也
魃病証治
千金論小兒有魃病是姙婦被惡神導其腹中令兒病
也魃亦小兒也其証微微下利寒熱往來毫毛鬢髮猙
獰不悅者是也宜服龍膽湯凡婦人先有小兒未能行
而母更有娠使兒飲此乳亦作魃也令兒黃瘦骨立發
熱毛髮落
龍膽湯治小兒出腹血脉盛實寒熱温壯四肢驚掣
吐哯者若以能進哺中食實不消壯熱及變蒸不觧
中客忤鬼氣并諸驚癎
龍膽柴胡黃芩桔梗鈎藤芍藥炙
草茯苓(各五錢)蜣螂(二條)大黃(一兩煨)
右為剉散以水一升煮取五合為一劑十歲以下皆
可服若兒生一日至七日分一合為五服八日至十
五日為三服十六日至二十日分二合為三服二十
日至三四十日盡以五合為三服皆以得下即止此
劑為出腹小兒所作若日月長大者依此為例必如
客忤鬼氣并諸驚癎可加人参當歸各二錢五分百
日加一錢一字二百日加一錢半一歲加五錢餘藥
皆准此
疳病証治
小兒疳病者多因缺乳吃食太早所致或因久患臟腑
胃虚蟲動日漸羸瘦腹大不能行髮豎發熱無精神肥
兒丸主之
肥兒丸
川連神麯(各一兩)大麥(五錢)木香(二錢)梹榔(二箇)史君肉
肉果(各五錢麵裹煨)
為末神麯和丸每服三十丸滚水送下
六神丸丁香木香肉果(各五錢三味同麵裹入慢火煨麵熟為度)訶
子(五錢麵裹煨)史君肉蘆會(各一兩細研)
為末棗肉和丸麻子大每服七丸米飲送下
龍膽丸治疳病發熱
龍膽草川連史君肉青皮等分
為末猪膽汁和丸桐子大每服三五十丸以意加減
卧時滚水下
不行証治
五加皮散治小兒三歲不能行者由禀受不足體力
虚怯腰脊腿膝脚筋骨軟故不能行
五加皮為末粥飲調用酒少許每服一蜆子殼
日三服
鹿茸地黃丸治小兒足軟不能行
熟地(八兩)丹皮(三兩)山藥萸肉(各四兩)澤瀉(二兩)茯苓(二兩)
鹿茸(鮮者佳酥炙黃一隻)
為末蜜丸梧子大青鹽湯下三錢
三因極一病証方論卷十八
