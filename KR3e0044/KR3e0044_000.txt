提要
産寶諸方一卷醫家類
(臣)等謹案産寶諸方一卷不著撰人名氏宋
史藝文志不載惟陳振孫書錄解題有之自
明以來諸家書目亦罕有著錄者今檢永樂
大典所載尚得七十餘方又十二月産圖一
篇與振孫所記並合盖即宋時之原本又别
有序論一首王卿月序一首皆殘缺當亦原
書之佚簡也其方於保産之法頗為賅備而
原第為永樂大典所亂已不可復考謹詳加
釐訂以類分排首調經養血次安胎次胎中
諸病次催生次産後次雜病仍為一卷其中
所引各方多為後人所承用如人參飲子一
方與朱震亨所製逹生散雖品味多寡不同
而以大腹皮為君人參為輔命意無異知震
亨實本此而增損之又如張元素以枳殼白
术為束胎丸後人以為不宜於藜藿之軀易
以白术黃芩相沿至今為便産良藥而不知
亦本是書所載之枳殼湯又今世治産後血
風有所謂舉卿古拜者核其所用惟荆芥一
味即此書之青金散蓋荆芥主治風素問東
方主風而肝屬於木平肝木即所以助肺金
故以青金為名後人竊用其方而又翻切荆
芥字音詭名以炫俗耳凡此類皆可以證古
今傳授之由惟所用多降氣破血之品辛熱
震動之劑則古人禀厚可受攻伐有未可槩
施於後來者此則神而明之存乎其人矣乾
隆四十六年九月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
原序
按産後禁忌調護之法載諸古方固非一條要以作勞
為大戒盖百日之内篇脉未續血氣未充凡遷徙次舍
換易麻榻乘虛起行理髮盥面小則貽终身之疾大則
有不測之禍故遠者百日近者一月皆須極加調護毋
大喜怒毋縱笑語毋極思慮務令安静以飬血氣正新
種之木根土未附一經動摇不復發生必不得已而遷
徙動作猶須旬日之外為庶幾焉世因有深山窮谷及
田野之人飲食藥餌不繼甚至汲水浣兒躬自襁褓此
皆平日異禀少欲而善飯故雖氣血少耗而根本自強
然不可為常也王卿月序
大率治病先論其所主男子調其氣女人調其血氣血人
之神也不可不謹調護然婦人以血為基本氣血宣行
其神自淸所謂血室不蓄則氣和血凝結則水火相刑
月水如期謂之月信血凝成孕此乃調爕之常其血不
來則因風熱傷於經血故血不通或外感風寒内受邪
熱脾胃虛弱不能飲食食既不充榮衛抑遏肌膚黃燥
面無光澤時發寒熱腹脹作痛難於子息子藏冷熱久
而勞損必挾帶下便多淋瀝忽致崩漏經云腹中如塊
忽聚忽散其病乃癥血涸不流而摶腹脹時作寒熱此
乃成瘕或先後爽期雖通而或多或寡究病之源盖本
於此
産寶諸方
産圖
三月壬位安産吉丙位藏衣吉
四月庚位安産吉甲位藏衣吉
五月丙位安産吉丙位藏衣吉乾天德藏衣吉
六月甲位安産吉庚位藏衣吉
七月壬位安産吉丙位藏衣吉
八月庚位安産吉甲位藏衣吉艮天德藏衣吉
九月丙位安産吉壬位藏衣吉
十月甲位安産吉庚位藏衣吉
十一月壬位安産吉丙位藏衣吉巽天德藏衣吉
十二月庚位安産吉甲位藏衣吉
温經湯治女人曾經小産成帶三十六病腹脹唇口
乾日晩發熱小腹急痛手足煩熱大腸不調時泄利
經脉不勻久不懷姙方
吳茱萸(沸湯洗三次焙乾秤三兩)當歸大芎人參
白芍藥(各二兩)麥門冬(三兩半去心焙乾)桂(去皮别研末)
阿膠(炒白色)牡丹皮(去心)甘草(炙各一兩)半夏(沸湯)
(洗七次切焙二兩半)
右為粗末每服二錢水一盞薑五片煎至七分去
滓空心温服忌生冷滑物
八珍散治脾弱血虚心忪多困盜汗無力進食養氣
益衞産前後可服
白术人參蓮肉(去皮心)甘草(炙各一兩)白茯
苓烏藥白匾豆(各二兩)熟地黃(一兩半)
右為細末每服二大錢水一盞薑三片大棗一箇
煎至七分空心服加黃耆八錢尤妙
油錢散治婦人血風
五加皮牡丹皮芍藥(各半兩)當歸羌活
(各一分)
右為末每服一錢水一盞銅錢一文蘸油入銚内
煎七分温服
千金散治婦人赤白帶下
百草霜(一兩)龍骨(一錢)白石脂(二錢)
右為末空心温酒調二錢
振振丸治婦人經虛蓄冷積聚成瘕成塊月候不調
時作諸疾因而凝滯半産不實以至絶産
生地黃汁(一升)生艾汁(一升銀石器内同熬成膏)牛膝末
(半兩酒浸)當歸末(一兩)乾漆(炒烟盡取末半兩)
右三味末取一半入膏内再熬令稠入餘末和𢷬
丸如桐子大三十粒麝香温酒下食前日三服
半月效
勝灸丹子宫虚冷累細經半生瘀血内泊
艾葉(二兩)吳茱萸(二兩揀净)蒼术(二兩剉)陳皮(二兩)
右用醋三斤同浸一伏時鍋中慢火煮候爛即入
臼杵令勻如未爛時添醋以爛為度丸如桐子
大空心温酒或飲下三十粒晩再服
羊肉地黃湯補中益氣
生地黃(三合切)桂心當歸甘草(炙)芎
人參
右㕮咀每服三錢用羊肉汁一盞煎至六分去滓
温服空心
治中丸治脾胃寒濕飲食不消酸心嘔逆泄利腸腹
痛
白术人參白茯苓神麴(炒)麥蘖肉
桂乾薑(炮)
右等分為末蜜丸梧桐子大三十丸空心米湯下
前胡散治脾虚心下有結氣不能服温藥者宜服此
半夏(湯洗七次切)陳皮(各六兩)白茯苓前胡
枳殼(麩炒赤去瓤)甘草(炙各三兩)
右為麄末每服二錢水一盞煎至六分去滓熱服
日二三不以時此藥有氣疾即可服
增損四物湯治損血傷氣四肢無力腿脚疼痛血不
潮心自汗膈滿
川芎(二兩)川當歸(二兩)芍藥(一兩)熟地黃(一兩)
人參(一兩)麥門冬(一兩去心)枳殼(半兩麩炒去瓤)甘草
(一分)
右為麄末每服三錢薑二片水一盞煎八分去滓
空心服
牡丹圓婦人常服養血氣
當歸生地黃川芎牡丹皮(各半兩)紫蘇
子薏苡仁荆芥穗(各一兩)
右為末麫糊丸如梧桐子大食後米飲下二十丸
芎桂散治婦人月脉惡露不止
生地黃(四兩竹刀切)生薑(四兩)川芎肉桂芍
藥(各半兩)
右為末每服一錢温酒調下日進三服
二槲散治血崩
槲葉(半生半燒存性)
右為末温酒調二錢
栢葉散治血崩不止
栢葉(不以多少瓦上煿乾)
右為末米飲調三錢
七星散安胎
生苧根(二合切片)糯米(一合)阿膠(五片)人參(一分)
紫蘇(二十葉)薑錢(一合)棗子(十枚)
右七味用水二大椀煎至一碗分兩三服尋常合
半料用水一碗煎至一盞去滓服之
人參飲子安胎寬氣止腹痛
大腹連皮(剉碎)人參(各半兩)甘草(半兩炙)陳橘
皮(兩箇和瓤)
右為粗末每服三大錢水一盞銀石器内煎至八
分温服不計時
人參散治姙娠心氣不足調正脾胃進食補胎流利
關膈
罌粟(一兩少)白扁豆(一兩)霍香(一分)甘草(半兩炙)
人參(一分)
右為細末每服一錢麥門冬熟水調下日午夜卧
服
甘芎散安胎清膈進食
甘草(炙)白芍藥白术(焙)川芎阿膠(糯米)
(炒却去米)
右等分為末恐性涼减甘草一半每服二錢水一
盞薑二片棗子一箇同煎七分通口服不以時
安胎入膠艾煎𠻳用五味子如腹痛下痢入乾
薑白痢常服入薑棗
必應散安胎養氣和血辟邪冷免難産(此方似勝枳殼散)
枳殼(四兩去瓤麩炒)甘草(二兩炙)阿膠(二兩炙)黃耆
(一分細剉蜜炙)川芎(半兩不見火)
右為末每服一大錢空心茶點服有孕五箇月外
日進三服能除産後諸病
芎膠散孕婦七八箇月胎不安(聖濟總錄作阿膠湯治姙娠胎動不安腹)
(痛)
阿膠(一兩搥碎炒焦)當歸(一兩去苗剉碎炒)芎藭(一兩半)
甘草(一兩炙)
右為末每服二錢水一盞煎七分去滓空心臨卧
温服
百順散安胎和氣尤理傷寒
桑寄生(一兩)乾蘇梗(三分)白茯苓(半兩)陳皮(一分)
人參(半兩)大腹皮(三分炙)
右為末每一錢水一盞煎六分
紫蘇散安胎護子順氣
紫蘇(一兩)人參(一兩)陳橘皮(去白一兩)木香(一分)
右為末每半錢糯米飲調下不以時
木賊飲子治胎不安坐卧不得可服之
木賊草(去節)川芎(剉)
右等分末一錢水一盞入金銀同煎六分去滓空
心服日二三服
保安散治婦人姙娠不調血海久病帶下諸虛
附子(一箇)地黃㯶櫚灰木香肉桂
右等分為末羊脛炭燒紅浸酒調下二錢
藕汁治婦人姙忽然牙關緊
取生藕汁半盞灌之
竹茹湯姙娠瘧疾涼胎退寒熱
陳皮(一兩不去白)竹茹(半兩)
右為麄末分四服每服水一盞半煎八分去滓不
計時
又方
白术(一兩)黃芩(半兩)
右麄末分四服薑三片棗一枚水一盞煎七分
療姙娠身腫有水氣心腹脹滿小便少(按此方不另製方名)
茯苓(四兩)杏仁㯽榔(各三兩)旋覆花郁李
仁(各一兩)
右為麄末以水六升煮取三升去滓分温三服小
便利即差
療姙娠遍身洪腫(劉守真病機氣宜保命集名葶藶散)
葶藶子(十分)白术(二十分)茯苓(二兩)桑白皮(二兩)
郁李仁(八分)
右為麄末以水六升煮取二升分温三服小便利
即差
又方
澤瀉葶藶(各三兩)茯苓枳殼白术(各六分)
右細切以水六升煮取二升分温二服小便利即
差
神仙紫金丸治十種水氣逐陰固陽扶危正命妙不
可言凡足膝腫上氣喘滿小便不利便是水氣證候
宜即服之
生地黃(大而圓者三兩以新銚子盛用炭火一秤煆通赤鉗銚子出火急傾入醋二升)
(内候冷取研如粉)針砂(真者五兩賣人雜以鐵屑宜子細揀擇水淘淨控乾入生)
(鐵銚子同禹餘糧三兩一處用釅醋二升煮醋乾并銚子同炭火一秤煆赤傾在淨地上冷研)
(如粉用)羌活木香(炒)白茯苓(去皮)牛膝(去苗)
(酒浸一宿焙乾)川芎肉豆蔲(炮)舶上茴香蓬
莪术(炮)白术(炒)桂(去皮)乾薑(炮)青皮(去白)
(炒)京三稜(炒)陳皮(去白)白蒺藜附子(炮製)
當歸(去蘆須浸炒以上各半兩)
右虛人壯人全用諸藥壯人减半入前三藥内為
細末拌勻湯浸蒸餅為丸杵千下丸如梧桐子
大空心食前温酒或白湯下三十粒忌鹽數月
若不忌鹽服此無功病自小便去後每日一服
别以温和調補脾丸血氣藥將理此神方也
人參枳殼散潘適道治姙娠胷膈氣煩悶時或腹痛
人參(一兩)枳殼(一兩半去瓤麩炒)白茯苓(一兩)甘草
(半兩炙)糯米(二合炒)乾薑(一分炮)
右為末每服二錢水一盞煎至七分去滓服如腹
痛加吳萸滴醋炒為末每服入半字許同煎
又方
人參(半兩)枳殼(一兩厚者去皮麩炒)赤茯苓(半兩)桔梗
(半兩)大㯽榔(半兩)甘草(半兩炙)大黃(一分麫褁蒸如覺藏)
(府熱秘即用如無此証候即不須用)
右為末每服二錢水一盞薑三片紫蘇七葉棗一
箇同煎至七分去滓不拘時
四物湯治姙娠至産前脹痛不可忍及治月事或多
或少或前或後腹疼痛等疾
當歸(切焙)川芎熟地黃白芍藥
右等分為麄末每服四錢水一盞半煎至八九分
取六分極清汁帶熱服日二三以知為度若姙
娠下血入艾五七葉阿膠末一錢同煎如上法
以知為度疾勢甚大散藥不支以四味各半兩
細剉以水四盞煎至二盞半去滓分四服熱服
食前服之一日中令盡産後兒枕未消只入生
薑五片煎七分經脉不調温調二錢
枳殼湯治五月已後宜服不惟易産兼亦消痰下氣
利胷中諸疾仍無危難(此乃滑胎散恐五月便服太早候七八月可服之阮霖經)
(騐良方云常服養胎益氣安和子藏治胎中一切惡疾)
枳殼(四兩麩炒去瓤秤)甘草(二兩炙)
右為末每服一大錢七沸湯點空腹服日一服入
月日三服忌登高厠等處昔湖陽公主以難産
服之但覺此兒初生微黑百日後復白
黑散催生順道如神(濟世方又名神應散)
百草霜香白芷(為末)
右等分研勻每服二錢童子小便一盞醋一茶脚
以調勻更入五分盞沸湯浸令服良久便正生
未知再作不待再服以防萬一甚者再服之妙
催生丹治産婦生理不順産育艱難或横或逆並宜
服之
十二月兔腦(去皮膜研如泥)乳香(一分别研細)母丁香
末(一錢)麝香(一字别研極細)
右拌勻以兔腦和丸如雞頭瓤大陰地用油紙密
封每一丸温水下即時産男左女右手握藥出
為驗
催生藥極驗黃龍散(累試有效)
地龍(錢子者洗去土新瓦上焙令微黃)陳皮蒲黃(隔紙炒)
右等分各自為末各自貼著如經日不産各抄一
錢新井水調下便産若兩三日艱難者只一服
即分娩子母全安
保生散令子母氣順臨産每日一服纔覺痛速進三
服减十分辛苦
神麯(炒)大麥糵(炒)陳皮(去瓤)人參訶子
(煨去核)白术
右六味等分每服二錢空心用水一盞煎至七分
熱服
催生槐頭散産乳一兩月前預服
槐頭(炒令香熱)當歸(酒浸焙)貝母(炒)京芎(生)
右等分為細末每日空心温酒調下二錢産後服
逐敗血炒生薑豆淋酒下
催生萆豆膏難産救不可者方用
萆麻(四粒去皮)巴豆(二粒去皮)
右爛研貼臍中纔産了便去之以蛤粉撲臍中
觀音散難産
辰砂(成塊者)乳香人參滑石(研)
右四味為末臨産每四錢雞子清一箇生薑汁半
合無灰酒一盞同調熱下
黃金散催生歌曰黃葵之子七七粒爛𢷬細研酒煎
汁若遇産難危急時子母當下免悲泣(蜀葵子也)
半白散催生滑胎(又名二奇散)
半夏(湯洗七遍切)白斂(研各一兩)
右為細末如催生每一錢如横生二服如倒生三
服如死胎在腹四服如胎衣不下血暈血迷瘀
血敗血每二錢温酒下一時内連兩服入生薑
自然汁少許如母氣絶加瞿麥二兩服止
甘豆散治難産三日子母不相見
黑豆(三升)生薑(三兩炒)甘草(一寸)
右用水五升煎豆熱為度取汁緩緩服不唯易産
兼治風纔覺産便服之甚妙
返魂散治死胎腹中經五七日但看母腹脹臍下冷
便是子死也若夏月腹中子死胖脹母氣未絶心頭
略温可下藥灌入口中纔嚥得藥此母即不用憂也
須臾之間立就前待得子母相見
多年陳豆醬(二合曬乾於新瓦上炒令烟白取於地上攤少時為末用之)
黑鯉鱗口(并皮作片起取肉燒灰存性)
右每服魚末三錢醬末一錢二味和勻用陳米飲
調下良久有效纔察其胎胖脹須臾却被此藥
縮胎軟如綿輕一服極重者二服立得子母相
見合時忌婦人見神效
子母散治難産胞衣不出子死腹中
蒺䔧子貝母
右各四兩為末米飲下一匙如人行五里再服
内補當歸建中湯治産後虚羸不足腹中㽲痛不止
呼吸少氣或并小腹拘急痛引腰脊不能飲食産後
一月日得服四五劑為善一方加黃耆三兩
當歸(四兩)芍藥(六兩)甘草(二兩)桂心(三兩)
右㕮咀每服四錢薑十片棗三枚水一盞半煎至
七分去滓入糯米飲湯一匙再煎腹空温服日
三去血過多崩傷内竭不止加地黃六兩阿膠
二兩無當歸以芎藭代取七分清汁服之
寄生湯治産後百損腹脇痛不下食
桑寄生(去苗)肉桂(取心)當歸白茯苓白芍
藥人參熟地黃麥門冬(去心)甘草(各半兩)
黃耆(一兩)鼈甲(一兩醋炙)牛膝(三分)
右十二味㕮咀先用獖豬石子一枚批破去筋膜
水二大盞生薑四片棗一枚煎至一盞却去石
子等取汁入藥三錢煎至六分絞汁食前日二
三服
鍾乳健脾丸治産後羸瘦身重胃冷食不化腹鳴泄
痢不止
鍾乳粉(三兩)赤石脂好麴大麥糵當歸
黃連人參細辛龍骨乾薑茯苓
石斛桂心(各二兩)附子(一兩)蜀椒(六兩)
右十五味末子蜜丸如梧桐子大酒服十丸日三
加至三十丸弱者飲服此方通治男子婦人
十全散治五勞七傷一切虚乏氣劣兼大病後氣血
未完婦人産前後虚羸等疾並可服之此藥益血補
氣極有效須多服
綿黃耆(二兩)白芍藥當歸人參芎藭
白术地黃(熟者)甘草(炙熟)桂心(不見火)白茯
苓(各一兩甘草桂心减半亦可依方尤妙𠻳加五味子止汗入礪末少許)
右為麄末每服三大錢水一盞半煎至八分空心
服日二三
理中散治新産可服
當歸(二錢)黃連(二錢)艾葉地榆甘草(炙)
龍骨厚朴(薑炙)黃芩乾薑(各一錢半)
右為麄末每服二錢水一盞煎至七分去滓食前
服
又方
芍藥阿膠艾葉(各二錢)熟地黃甘草(炙)
當歸(各二錢)
右為麄末每服二錢水一盞煎至七分去滓食前服
黑神散(陳自明大全良方治婦人産後惡露不盡胞衣不下攻衝心胷痞滿或臍腹堅脹撮痛及血暈)
(神昏眼黑口噤産後瘀血諸疾下施圓端效方治産後諸疾一胎死二難産三衣不四血昏迷五煩渴)
(六寒熱往來七虚腫八恍惚狂言九神昏不語十腹痛泄利十一遍身疼十二小便血十三血崩十四咳)
(嗽十五腹脹嘔逆十六鼻衂十七喉噎氣十八中風口噤身強直並皆治之又名大進黑神散)
當歸(温湯洗)熟乾地黃(洗)白芍藥(赤者亦得)甘
草(炙)白薑(炮大全良方作乾薑)肉桂(去皮取心)蒲黃(紙襯)
(銚子炒過各一兩)黑豆(炒去皮取二兩)
右為末空心日午温酒下二錢忌生水菜菓油膩
毒魚濕麫醎酸淹藏米食等新産七日内以小
便調為候
五靈散治婦人種種血氣疼
五靈脂(半兩)乾薑(半兩二味同炒)蓬莪茂(一兩炮)
右熱酒調一錢産後虚汗不止前桂枝湯調服之
甚妙
萬靈散治婦人産後血氣
牡丹芍藥與當歸蓬茂川烏青橘皮
官桂更將牛膝等産前産後號神奇
右等分修事了為末每二錢温酒下
青金散治産婦産後血暈血邪不省人事口噤牙車
不開手足搐掣上視恍惚譫言中風身體強直一切
等疾
荆芥穗
右為末用温酒調二錢炒生薑童子小便調尤妙
日三服
蒜湯治産後血暈
用蒜少許研碎温湯調下
勝金湯纔産了便服去惡血止暈
地黃汁(二分)生薑汁(一分生)
右用童子小便一分同煎十餘沸温服地黃生薑
須是潔淨砂盆内取自然汁不得犯生水
漬小便方産後宜服纔産了先以尋常小便一服未
可便用此
烏梅(五箇湯内洗)炙甘草(二錢)炮乾薑末(一錢)
右三味先於碗内用湯少許浸少時候烏梅㬉即
以熱小便一盞許碗内浸令産婦作一服如欲
再服即别用烏梅等一依前法重浸服之
劉寄奴飲子(聖濟總錄治産後百病血暈)
劉寄奴(一握剉)甘草(半兩剉炙)
右以水椀半煎七分去滓服纔覺血暈服一錢甚
者再服無事覺腹痛即先煎恐緩急不及也
烏金散産後血暈或惡露不盡死胎不下並可服
大豆(四兩)黃連(一兩)當歸(一兩)生薑(四兩)蓬莪
茂(一兩)㯶皮(二兩)
右先下生薑大豆炒候薑乾即下當歸蓬莪茂黃
連炒看豆紫透心即以㯶皮點火入藥銚中㯶
皮盡黑即傾地上以紙襯出火毒為末每服二
錢小便調下産後雖無事服之亦佳
金花散産後血暈一切腹脇痛不以虚實可服
薑黃熟乾地黃(各二錢)肉桂(去皮)牛膝劉
寄奴虎杖芎藭赤芍藥蒲黃乾葛
(各一兩)
右為細末每服二錢如疾勢輕即以酒或用水一
盞煎至七分和滓温服重急者以豆淋酒一盞
同煎服
羊肉湯治虚人及産婦腹中痛虚眩不支兩脇當臍
急痛上衝前後相引痛治之如神
精羊肉(四兩切)當歸(半兩切)芎生薑(各半兩)
右以水十盞煎至三盞掠去沫去滓分四服熱服
空腹服一日盡來日再作二日滓合為一日煎
之當一劑服
理中丸新産可服
甘草(一兩)人參(一兩)白术(一兩)乾薑(一兩)
右四味為末糯米糊丸用温酒飲下如梧桐子大
稍加至二三十丸婦人之於産號為急切無以
比方何者俄頃之間生死所繫豈可使不學之
人妄投湯藥予家諸女諸婦莫不親教使之治
療草蓐之間皆獲全濟其法固宜家至而戸曉
也姙蓐五月以後先服枳殼散瘦胎産後腹痛
服四物湯胞阻下血加膠艾煎四物湯横生難
産服黑散既産服理中丸以養胎氣三日内服
四物湯惡露盡臍下塊散方服羊肉當歸湯三
五劑諸苦悉去服枳殼湯
豆蔲散治産後服不生百病極治兒枕痛神效(此藥不破)
(血極平穏定痛温中真良藥也)
肉豆蔲(一箇用小刀子剜開一小竅入乳香一皂子大)
右用麫褁煨熟去麫為末纔産了温酒調一服下
兒枕痛用童子小便煎熱服
又烏金散治産後血逆心悶腹痛不可常服
紅芍藥川當歸乾薑蒲黃乾地黃
甘草
右等分别入黑豆一合炒令香熟去皮除蒲黃與
别藥同為末於銀器内熳火炒令紫色後入蒲
黃如産後别無疾每日只一服豆淋酒下之
當术散治婦人敗血衝心
蒼术不以多少炒黑色為末入當歸少許每服二
錢酒一盞煎至七分
地黃湯主産後心胷煩悶血氣凝澀腹脇有妨不能
飲食并惡露不快並宜服之
地黃汁(五分盞)當歸末(方寸匕)生薑汁(約一分以上)
酒(三分)童子小便(一盞)
右同煎二三十沸去滓服半小盞如腹腸不和不
須服
琥珀散治産後調順心經開水道解血結利小腸
琥珀(一分真者)
右研如粉每服二錢以芍藥飲子調絶妙
芍藥飲子
赤芍藥(半兩)白茯苓(一兩)甘草(一分半炙)漢防已
(一分)㯽榔(一箇)
右㕮咀每服二大錢燈心五莖水一盞半煎至七
分去滓熱調琥珀服
阿膠散治産後三四日猶有惡物或一兩日一度來
乾艾赤石脂桂(各半兩)白芷阿膠(各一錢)
右為末每三錢薑半錢水一盞煎七分
當歸續斷丸治産後虚乏少氣腹痛引腰背多血不
止晝夜不得眠崩中漏下唇口乾面無色
當歸(去蘆)芎續斷乾薑(炮)阿膠(炒焦碎)
甘草(炙各四兩)白术吳茱萸(湯洗七遍)附子(炮裂去皮)
白芷(各三兩)桂心(不見火)白芍藥(各二兩)熟乾
地黃(十兩)
右為末蜜丸桐子大每三十丸淡醋湯空心下
歸魂散治婦人血氣垂死者并敗血不盡
石菖蒲(一兩米泔浸洗切焙)當歸(一兩酒浸一宿火炙)
右為末每二錢熱酒下
治腰痛下血
熟艾(一兩)
右用酒五盞煮四盞去滓再煎二盞口閉者灌之
産後止喘
陳小麥半兩紙裹槌碎水一盞石銀器内煎七分
一味散治産後瀉不止
烏梅不以多少搥碎以竹杖穿于火上炙為末米
飲調二錢
又方
蓮心為末米飲調下
産後淋渫方
獨活蒼术防風荆芥吳茱萸蛇牀
子烏頭(生去皮各一兩)
右㕮咀每用二兩水七升煎取四升滓淋渫欲先
薰即乘熱薰之候温方淋洗産後諸疾並皆淋
渫但須慎風神妙
治産後痢方
白蒺藜炒為末米飲調下一錢
又方
栗子肉炒焦末之酒調一錢
治産後冷痢一伏時百回者
陳粟米炒焦為末二錢米飲調下
治産前産後下痢方
烏鷄子(四箇或一箇)蒲黃末(一分)
右鷄子取黃去白入蒲黃和勻先用黃蠟少許潤
鐺内候鎔入前藥成餅分作四片每服一片細
嚼臘茶下立效又方取黃清用薤白研細相和
勻却用黃蠟攤盤子或銚内做成黃餅每箇作
二服以臘茶送下
橘芥飲子治産後妳脉行作寒熱頭痛
橘葉(一十四片)薄荷(七葉)荆芥(七葉)
右用小便一盞煎七分通口服
湧泉散下妳
漏蘆百部麥門冬(炒去心)没藥乳香(各一)
(分研)
右以前三味後二味研細為末每服一大錢熱酒
調下併兩服右手梳左乳四十九左手梳右乳
四十九度大效
百單六妳脉不行
白丁香(少許為末)白麫(一二兩)
右和作棋子煮熟服如乳行即已
乳母生妳核子痛
玄參不以多少研每二錢熱酒下
陰汗濕痒生瘡方
蛇床子五加皮
右水五升煎三升熱洗冷即温身微汗意倦為度
不揩被盖
玉戸内瘡方
瓦上年久苔蘚略洗過瓦上焙乾入輕粉傅
青黃散凡覺是毒蟲咬及癰疽纔作服此毒氣不行
青黛雄黃(各等分)
右為細末每二錢新水調下
陰上中毒
訶子(煨)黃蘖(煨)
右等分為末鹽漿水含洗貼
