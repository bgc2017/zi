程敬叔讀書分年日程序
九經者羣聖人之遺書也書徒聖人之
言也然聖人之心必因言而後形善學者必
得聖人之言而後得聖人之心豈有他道
哉故學焉而不得其言言焉而不得其心
皆非善學者也惟夫得其言而熟諸口則
言吾言也而後可以精思得其心而反諸身
則心吾心也而後可以力踐古之人學以玉于
聖人之道者如是而巳耳始予少時從臨
海方先生學先生授之子朱子讀書之法
以謂必熟讀精思而後有以為力行之地
是時志氣精眀又善強記積日夜思竊窺
見其端乃自以為甚足而不知熟之之妙
及年益玉聡眀益不逮強記益落始悔不
用先生之言今年来金陵聞敬叔氏賢
日往造之玉則見其教弟子壹用朱子法
善之候其少休則坐其弟子而与之言辨
析擊難皆成誦經傳而能通其指意
扵是益大善之求其所為立教之法讀
之盖盡裒朱子真氏教人讀書之遺言
而別為節度使粗若可用課覈者區
別精詳具見條理為法蕳易補益
宏多扵是益恨吾前日之不知讀書也
因念朱子之學所以獨能上探尭舜禹湯
攵王孔孟氏之心而接程子之緒者其始也
皆由熟讀精思而得之故其告君也以是
其誨人也以是為說具在苟學焉者既
熟諸口矣而又精思之既眀諸心矣而又
力踐之然後知朱子之所以為學者不外
乎此而敬叔氏之書為有功扵我其与
少有得而自以為足者功相万也至順
三年冬十月初吉永嘉李孝光序
讀書分年日程序
今父兄之愛其子弟非不知
教要其有成十不能二三此豈
特子弟與其師之過為父兄
者自無一定可久之見曾未
讀書明理遽使之學文為
師者雖眀知其未可亦欲以文
墨自見不免扵阿意曲徇失
序無本欲速不逹不特文不
足以言文而書無一種精熟坐
失歲月悔則已老且始學既
差先入為主終身䧟扵務外
為人而不自知弊宜然也孔子
之教序志道據德依仁居游
藝之先周禮大司徒列六藝
居六德六行之後本末之序有
不可紊者
今制取士以德行為首經術為
先詞章次之蓋因之也況今明
經一主朱子說使理學與舉
業畢貫于一以便志道之士
漢唐宋科目所未有也誠千
載學者之大幸尚不自知而
忍紊之邪嗟夫今士之讀經
雖知主朱子說不知讀之固自
有法也讀之無法故猶不免以
語言文字求之而為程試資也
昔胡文定公扵程學盛行之時
有不絶如綫之嘆竊恐此嘆
將復見今日也余不自揆用敢
輯為讀書分年日程與朋友
共讀以救斯弊蓋一本輔漢卿
所稡朱子讀書法修之而先儒
之論有禆扵此者亦間取一二焉
嗟夫欲經之無不治理之無不
明治道之無不通制度之無不
考古今之無不知文詞之無不逹
淂諸身心者無不可推而為
天下國家用竊意守是庶乎
本末不遺而工夫有序已淂
不忘而未能日增玩索精熟
而心與理相浹静存動察而
身與道為一德形于言辭而
可法可傳扵後較其所就豈
世俗偏長一曲之學所可同日
語哉延祐二年八月鄞程端禮
書于池之建德學
