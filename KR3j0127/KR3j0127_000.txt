鶴林玉露雜家類三(雜說之屬)
提要
(臣)等謹案鶴林玉露十六卷宋羅大經撰大
經字景綸廬陵人事蹟無考惟所記竹谷老
人畏說一條有同年鄱陽景顔語知嘗登第
又高登忤秦檜一條有為容州法曹掾語知
嘗官嶺南耳其書體例在詩話語錄之間詳
於議論而略於考證所引多朱子張栻真德
季魏了翁楊萬里語而又兼推陸九淵極稱
歐陽修蘇軾之文而又謂司馬光資治通鑑
且為虚費精力何况吕祖謙文鑑既引張栻
之說謂詞科不可習又引真德秀之說謂詞
科當習大抵本文章之士而兼慕道學之名
者故每持兩端不能歸一然要其大旨固不
謬於聖賢也乾隆四十二年九月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
