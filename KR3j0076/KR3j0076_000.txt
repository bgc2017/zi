義門讀書記雜家類二(雜考之屬)
提要
(臣)等謹案義門讀書記五十八卷
國朝蔣維鈞輯錄何焯校正諸書之文也焯字
屺瞻長洲人康熙四十一年用直隸巡撫李
光地薦以拔貢生入直
内廷尋
特賜進士出身改庶吉士授編修後坐事禠職仍校
書
武英殿康熙六十一年復原官
贈侍讀學士焯文章負盛名而無所著作傳於世沒
後其從子堂始裒其點校諸書之語為六卷
維鈞益加蒐輯編為此書凡四書六卷詩二
卷左傳二卷公羊穀梁各一卷史記二卷漢
書六卷後漢書五卷三國志二卷五代史一
卷韓愈集五卷柳宗元集三卷歐陽修集二
卷曾鞏集五卷蕭統文選五卷陶潛詩一卷
杜甫集六卷李商隠集二卷考證皆極精審
其兩漢書及三國志乾隆五年廷臣奉
詔校刊經史頗采用其說焉乾隆四十三年九月
恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
