明堂灸經卷八
足少陽膽經十五穴
竅隂二穴在足小指次指之端去爪甲如韭葉炙三壯
主脅痛欬逆不得息足煩熱汗不出四肢轉筋癰
疽頭痛心煩喉痺舌強口乾肘不可舉猝聾不聞人
語
俠谿二穴在足小指二岐骨間本節前陷中灸三壯主
胷脅支滿寒熱汗不出目外眥赤目眩頰頷腫耳聾
胷中痛不可轉側痛無常處目系急目下腫皆痛逆
寒泣出目癢頷痛引耳嘈嘈無所聞瘧足痛腋下腫
馬刀瘻婦人小腹堅痛月水不通乳腫潰胷中寒如
風状頭眩兩頰痛
地五會二穴在足小指次指本節後䧟中去俠谿一寸
不灸
臨泣二穴在足小指次指本節後間陷中去俠谿一寸
五分灸三壯主胷中滿缺盆中腋下腫馬刀傷痿善
齧頰(缺)滿中腫淫濼䯒痠目眩枕骨領厭懸之痛洒
淅振寒婦人月事不利季脅支滿乳癰心痛周痺痛
無常處氣喘不能行痎瘧瘧日西發大風目痛痺中
痛不得行足外使痛身痺洒淅振寒小兒驚癎反視
丘墟二穴在足外踝下如前陷中去臨泣三寸灸三壯
主胷脅滿痛不得息久瘧振寒腋下痛痿厥坐不能
起髀樞中痛目生翳膜腿胻痠轉筋猝疝少腹堅寒
熱頭腫瘧振寒腕不收目不明
付陽二穴在外踝上三寸太陽前少陽後筋骨間主痿
厥風痺頭重痛腨外廉骨痛四肢不舉瘈瘲風痺不
仁時有寒熱
懸鍾二穴在足外踝上三寸動脉中灸五壯又名絶骨
主心腹脹滿胃中熱不嗜食膝䯒痛筋攣足不收履
坐不能起五淋濕痺流腫筋急瘈瘲脛痛小兒腹滿
不能食飲四肢不舉風勞身重
陽輔二穴在足外踝上四寸輔骨前絶骨端如前二分
去丘墟七寸灸三壯主腰溶溶如坐水中膝下膚腫
筋瘛諸節盡痛痛無常處腋下腫瘻馬刀喉痺膝䯒
痠風痺不仁腰痛不可以顧腰痛如錘居中腫痛不
可欬欬則筋縮急諸節痛寒熱脅痛
光明二穴在足外踝上五寸灸五壯主身懈寒淫濼
䯒痠不能久立與陽輔治病同法熱病汗不出猝
狂虛則痠痺坐不能起實則足䯒熱膝痛身體不
仁善齧頰腹足清寒熱膝痛經熱不能行手足偏
小
外丘二穴在足外踝上六寸可灸三壯主膚痛痿痺胷
脅脹滿頸項痛惡風寒癲疾
陽交二穴在足外踝上七寸斜屬足三陽肉分之間(又)
(名别陽)主寒厥驚狂喉痺胷滿面腫寒痺膝䯒不收
寒熱
陽陵泉二穴在膝下一寸外廉陷中銅人云在外踝上
七寸又以蹲坐取之日可灸七壯至七七壯主膝伸
不能屈冷痺脚下不仁偏風半身不遂脚冷無血色
頭痛寒熱口苦嗌中介介頭面腫胷脅柱滿心中怵
惕恐如人捕
陽關二穴在陽陵泉上三寸犢鼻外陷中不可灸
中瀆二穴在髀骨外膝上五寸分肉間陷中不可灸
環跳二穴在髀樞中側臥伸左足屈上足取之灸五十
壯主風濕痺風胗偏風半身不遂腰胯痛不得轉側
治胷脅痛無常處腰脅相引急痛髀樞中痛不可舉
脛痛不可伸屈脛痺不仁
大訓二穴在足大指端去爪甲如韭葉及三毛中炙三
壯主猝疝小便數遺溺隂頭中痛心痛汗出隂跳上
入腹隂偏大腹臍中痛悒悒不樂病左取右右取左
腹脹滿少腹痛中熱喜寐尸厥狀如死婦人血崩不
止目不欲視太息五淋不得尿噦噫
行間二穴在足大指間動脉應手䧟中灸三壯主溺難白
濁寒疝少腹腫欬逆嘔血腰痛不可俛仰腹中脹心痛
色蒼蒼如死狀終日不得息口喎四肢逆冷嗌乾煩渴
瞑不欲視目中淚出太息癲疾短氣不閉莖中痛面色
蒼蒼黑短氣嘔血胷背痛心痛數數心悲不樂婦人月
事不利見赤白而有身反敗隂寒振寒溲白尿難痛
大衝二穴在足大指本節後二寸或一寸半陷中灸三
壯主腰引少腹痛小便不利狀如淋㿉疝少腹腫溏
泄遺溺隂痛面蒼色胷脇支滿足寒大便難嘔血女
子漏血不止小兒猝疝嘔逆發寒嗌乾肘腫内踝前
淫濼䯒痠腋下腫馬刀痿脣腫善渴喉中鳴不得尿
隂上痛溏泄泄血面陳黑
中封二穴在足内踝前一寸仰足取之陷中伸足乃得
之灸三壯主瘧痎色蒼蒼振寒少腹腫食怏怏繞臍
痛足逆冷不嗜食身體不仁寒疝引腰中痛或身微
熱小腹痛振寒溲白尿難痛嗌乾善渴身黃有微熱
少氣身重濕内踝前痛膝腫瘈厥身體不仁&KR1155;疝癃
暴痛痿厥咽偏腫不可以咽
蠡溝二穴在足内踝上五寸灸三壯主暴疝少腹腫時
少腹猝痛小便不利如癃閉數噫恐悸少氣不足腹
中痛悒悒不樂咽中悶如有瘜肉狀背拘急不可俛
仰女子赤白淫下時多時少暴腹痛刺
中都二穴在内踝上七寸䯒骨中與少隂相直(又名中)
(郄)灸五壯主腸澼潰疝少腹痛婦人崩中因惡露不
絶足下熱脛寒不能久立濕痺不能行
膝關二穴在犢鼻下二寸陷中灸五壯主風痺膝内痛
引臏不可屈伸喉咽中痛
曲泉二穴在膝輔骨下大筋上小筋下陷中屈膝乃得
灸三壯又云在膝屈内外兩筋間宛宛中又云在膝
曲横紋頭主治女子血瘕按之如湯浸股内少腹腫
隂挺出丈夫㿉疝隂股痛小便難腹脇支滿癃閉少氣
洩利四肢不舉實即身熱目眩痛汗不出目昏>昏>膝
痛筋攣不可屈伸發狂衂血喘呼少腹痛引喉咽頭
風勞失精身體極漏洩水下利膿血隂腫節痛
隂包二穴在膝上四寸股内廉兩筋間灸三壯主腰尻
引少腹痛氣溺不禁
五里二穴在氣衝下三寸隂股中動脈灸五壯主陽中
滿熱閉不得溺主嗜卧四肢不得動摇
隂廉二穴在羊矢下去氣衝二寸動脈中炙三壯主婦
人絶産若未經生産者炙三壯即有子
足少隂腎經十穴
湧泉二穴在足心陷中屈足捲指宛宛中又云在腳心
大拇指下大筋炙二壯主腰痛大便黃心中結熱風
胗風痛心痛不嗜食婦人無子短氣欬嗽身熱喉痺
胷膈滿目眩男子如小女子如姙娠五指端盡痛足
不得履地引入腹中痛喉痺哽噎寒熱咽中痛不可
食
然谷二穴在足内踝前起骨下陷中炙三壯主咽内腫
心恐懼如人將捕涎出喘呼少氣足跗腫不得履地
寒疝小腹脹上搶胷脇欬唾血喉痺淋瀝女子不孕
男子精溢䯒痠不能久立一足寒一足熱舌縱頰滿
消渴初坐小兒臍風口噤痿厥洞洩胷中寒脈代時
不至温瘧汗出隂上縮内腫氣咽喉而不能言舌下
腫難言舌縱挺出不嗜食
太谿二穴在内踝後跟骨上動脈陷中灸三壯主久瘧
欬逆心痛如錐刺其心手足寒至節喘息者死嘔吐
口中如膠善噫寒疝熱病汗不出默默嗜臥溺黃消
痺大便難咽腫唾血痃癖寒熱欬嗽不嗜食腹脇痛
瘦弱手足逆冷久疝瘕積聚與隂相通及足清不仁
熱病多汗黃疸多熱少寒腹中腫脹
大鍾二穴在足跟後衝中灸三壯主實則小便淋閉洒
洒腰脊強痛大便秘澁嗜臥口中熱虛則嘔逆多寒
欲閉戸而處少氣不足胷脹喘息舌乾咽中食噎不
得下善驚恐不樂喉中鳴欬唾血腹滿便難多寒少
熱
水泉二穴去太谿下一寸在内踝下灸五壯主月事不
來來即多心下悶痛目昏>昏>不能遠視隂挺出小便
淋瀝腹中痛
照海二穴在足内踝下灸三壯主嗌乾四肢懈怠惰善
悲不樂久瘧猝疝少腹痛嘔吐嗜卧大風偏枯半身
不遂女子淋瀝隂挺出隂暴起疝少腹熱而偏痛大
風默默不知所痛視如不明
復溜二穴在足内踝上二寸陷中灸五壯(又名冒陽伏)
(白)主腰脊十分痛不得俛仰起坐目昏>昏>視不明口
舌乾涎自出足痿不能履䯒痠不自温腹中雷鳴腹
脹如鼓四肢腫十水病溺青赤黃白青取井赤取榮
黃取腧黑取合血氣洩後腫五淋小便如散火骨寒
熱汗注不止脚後廉急不可前却足胕上痛風逆四
肢癈
交信二穴在内踝上二寸少隂前太隂後廉前筋骨間
灸三壯主氣淋㿉疝隂急股引腨内廉骨痛洩痢赤
白女子漏血不止
築賓二穴在内踝上腨分中灸五壯主小兒胎疝痛不
得乳癲疾狂言嘔吐沫足腨痛久疝絶子
隂谷二穴在膝内輔骨後大筋下小筋上按之應手屈
膝中取之灸三壯主膝痛如錐不能久立痰涎下煩
逆溺難言主舌下腫及股内廉痛婦人漏下心腹脹
滿不得息小便黃男子如女子如姙娠寒熱腹偏腫
脊内廉痛隂痿
明堂灸經卷八
