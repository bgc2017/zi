野菜博錄卷一
明鮑山撰
草部
大藍一名菘藍一名葳馬藍人家園圃中苖高尺餘葉
類白菜葉微厚狹窄尖淡粉青色莖稍間開黃花結小
莢其子黑色味苦性寒無毒
食法葉煠熟水浸去苦味油鹽調食
大薊苗高三四尺莖五稜葉似大花苦苣菜葉莖葉多
刺葉中心開花淡紫色味苦性平無毒根有毒
食法嫩苗葉煠熟水淘去苦味油鹽調食
刺薊菜本草名小薊俗名千針草處處有之苗高尺餘
葉似苦苣葉莖葉俱有刺葉中心出花頭如紅藍花青
紫色葉味甘性凉無毒
食法採嫩苗葉煠熟水浸淘淨油鹽調食
山莧菜本草一名牛膝一名百倍一名脚斯蹬一名對
節菜苗高二尺莖方青紫色葉對節生如牛膝状葉似
莧菜葉皆對生開花作穗根味苦酸性平無毒葉味甘
微酸
食法採苗葉煠熟換水浸去酸味淘淨油鹽調食
兔兒絲生田野中其苗就地拖蔓節間生葉如指頂大
葉邊似雲頭樣開小黃花苗葉味甜
食法採苗葉煠熟水浸油鹽調食
粉條兒菜生田野中其葉初生就地叢生長則四散分
垂葉似萱草葉瘦細微短葉間攛葶開淡黃花葉味甜
食法採葉煠熟淘洗淨油鹽調食
歪頭菜生山野中細莖就地叢生葉似豇豆葉而窄長
皆微白色兩葉並生一處開紫紅花結角兒比豌豆角
匾小葉味甜
食法採葉煠熟油鹽調食
紅花菜本草名紅藍花一名黃藍處處有之苖高二尺
許莖葉有刺似刺薊葉而潤梢結捄彙亦多刺開紅花
蕊出捄上花可染真紅葉味甘無毒
食法採嫩苖葉煠熟油鹽調食子可笮油用
舌頭菜生山野中苗葉搨地生葉似山白菜葉小頭頗
團葉面不雛比山白菜葉亦厚味苦
食法採葉煠熟水浸去苦味換水淘淨油鹽調食
匙頭菜生山野中作小科苗其莖面窊背圓葉似團匙
頭樣有如杏葉大邊微鋸齒開花淡紅色結子黃褐色
其葉味甘
食法採葉煠熟水浸淘淨油鹽調食
蛇葡萄生荒野中拖蔓而生葉似菊葉花叉多碎莖葉
間開五瓣小銀褐花結子如豌豆大生青熟則紅葉味
甜
食法採葉煠熟換水浸淘淨油鹽調食
水蓑衣生水邊葉似地稍瓜葉窄小每葉間皆結小青
蓇葖葉味苦
食法採苗葉煠熟水浸淘去苦味油鹽調食
拖白練苗生田野中苗搨地生葉似垂盆草葉而小葉
間開小白花結細黃子葉味甜
食法採苗葉煠熟油鹽調食
酸桶笋生山野間初發笋葉後分生莖叉科苗高四五
尺莖似水葒莖紅赤色葉似白槿葉而澁紋脉亦粗味
甘微酸
食法採嫩笋葉煠熟水浸去邪味淘淨油鹽調食
甌菜生山野中就地作小科苗莖方葉似山莧菜葉有
鋸齒味甜
食法採嫩苖葉煠熟水浸淘淨油鹽調食
和尚菜生田野中初搨地布葉葉似野天茄兒葉却大
背微紅紫色後攛苖高二三尺結子如灰菜子六葉味
辛酸微鹹
食法採嫩葉煠熟換水浸去邪味油鹽調食
鹿蕨菜生山野中苗高一尺許葉莖背圓面窊葉似胡
蘿苩葉亦肥硬味甜
食法採苗葉煠熟水浸淘淨油鹽調食
山芹菜生山野間苗高一尺餘葉似野蜀葵葉稍大有
五叉葉中攛生莖叉梢結刺毬如鼠粘子下開黲白花
葉味甘
食法採苗葉煠熟水浸淘淨油鹽調食
胡蒼耳又名回回蒼耳生田野中葉似皂莢葉微長大
色微淡綠莖有線楞結實如蒼耳實稍尖長葉味微苦
食法採嫩苗葉煠熟水浸去苦味淘淨油鹽調食
水胡蘆苗生水邊就地拖蔓而生每節間生四葉如指
頂大其葉尖上皆作三叉味甘
食法採葉連嫩秧煠熟水浸淘淨油鹽調食
馬蘭頭本草名馬蘭苗高一二尺莖亦紫色葉似薄荷
葉邊皆有鋸齒又似地瓜兒葉微大味辛性平無毒
食法採嫩苗葉煠熟新汲水浸去辛味洗淨油鹽調
食
蛇牀子一名蛇粟一名蛇米一名虺牀一名思益一名
繩毒一名棗棘一名牆蘼苗高二三尺作叢似蒿枝葉
似藁本葉枝上有花頭百餘結開白花如傘結子半黍
大黃褐色味苦辛丼性平無毒
食法採嫩葉煠熟水浸淘淨油鹽調食
山萮菜生山野中苗初搨地生莖葉背圓面窊葉似初
出冬蜀葵葉小有花叉鋸齒邊後攛莖叉莖色深紫梢
葉頗小味微辣
食法採苗葉煠熟換水浸淘淨油鹽調食
米蒿生田野中苗高尺許葉似園荽葉微細葉叢間分
生莖又梢上開小青黃花結小細角似葶藶角兒葉味
微苦
食法採嫩苗葉煠熟水浸過淘淨油鹽調食
珍珠菜生山野中苗高二尺許莖似蒿稈微帶紅色其
葉状似柳葉極細小梢頭出穗類鼠尾草穗開白花結
子小如菉豆粒黃褐色葉味苦澁
食法採葉煠熟換水浸去澁味淘淨油鹽調食
風輪菜生山野中苗高二尺餘方莖四楞色淡綠微白
葉似荏子葉小邊有鋸齒叉兩葉對生葉節間又四小
葉相攅對生開淡粉紅花葉味苦
食法採葉煠熟水浸去苦味淘淨油鹽調食
凉蒿菜又名丼菊芽生山野中葉似菊花葉細長尖多
花叉開黃花葉味甘
食法採葉煠熟換水浸淘淨油鹽調食
葛公菜生山谷間苗高二三尺莖方窊面四楞對分莖
叉葉亦對生葉似蘇子葉小梢間開粉紅花結子如小
米粒茶褐色葉味甜微苦
食法採葉煠熟水浸去苦味淘淨油鹽調食
八角菜生山野中苗高一尺許苗莖甚細其葉状類牡
丹葉大味甜
食法採嫩苗葉煠熟水浸淘淨油鹽調食
螺黶兒一名地桑一名痢兒草生荒野中莖微紅葉似
野人莧葉微長窄尖開花作赤色小細穗兒其葉味甘
食法採苗葉煠熟水浸淘去邪味油鹽調食
婆婆納生田野中苗搨地生葉最小如小面花壓兒状
類初生菊花芽葉又團邊微花如雲影樣味甜
食法採苗葉煠熟水浸淘淨油鹽調食
節節菜生荒野中濕地科苗甚小葉似&KR1838;蓬又更細小
稀疎其莖多節堅硬葉間開粉紫花味甜
食法採嫩苗㨂擇淨煠熟水浸過油鹽調食
野艾蒿生田野中苗葉類艾而細又多花叉葉有艾香
味苦
食法採葉煠熟水淘去苦味油鹽調食
堇堇菜一名箭頭草生田野中苗初搨地生葉似鈹箭
頭樣葉蒂甚長葉間攛葶開紫花結三瓣蒴兒中有子
如芥菜子
食法採苗葉煠熟水浸淘淨油鹽調食
地槐菜一名小蟲兒麥生荒野中苗高四五寸葉似石
竹子葉極細短開小黃白花結小黑子葉味甜
食法採葉煠熟水浸淘淨油鹽調食
老鸛筋生田野中就地拖秧而生莖微紫色莖叉繁稠
葉似園荽葉而短小頭不尖葉間開五瓣小黃花味甜
食法採嫩苗葉煠熟水浸去邪味淘洗淨油鹽調食
金剛刺又名老君鬚生山野間科條高四五尺似刺䕷
花條其上多刺葉似牛尾菜葉大葉間生細絲蔓葉味
甘
食法採葉煠熟水浸淘淨油鹽調食
狗筋蔓生山野間小科就地拖蔓生葉似月芽菜葉微
尖多紋脉兩葉對生葉梢間開白花葉味苦
食法採葉煠熟水浸陶去苦味油鹽調食
耐驚菜一名旱蓮草生于濕地中苗高一尺餘莖紫赤
色對生莖叉葉似金鳳花葉微長梢間開細瓣白花淡
黃心葉味苦
食法採苗葉煠熟油鹽調食
地棠菜生山野中苗高一二尺葉似初生芥菜微窄尖
味甜
食法採嫩苗葉煠熟油鹽調食
蚵蚾菜生山野中科苗二三尺許葉似連翹葉微長又
似金銀花葉尖紋皺却少邊有小鋸齒開粉紫花黃心
葉味甜
食法採嫩苗葉煠熟水浸淘洗淨油鹽調食
野粉團兒生田野中苗高一二尺莖似鐵桿蒿莖葉似
獨掃葉小上下稀疎枝頭分叉開淡白花黃心味甜辣
食法採嫩苗葉煠熟水浸淘淨油鹽調食
金盞兒花苗高四五寸葉似初生萵苣葉比萵苣葉狹
窄厚抪莖生葉莖端開金黃色盞子樣花其葉味酸
食法採苗葉煠熟水浸去酸味淘淨油鹽調食
鹻蓬一名鹽蓬生水傍下濕地莖似落藜亦有線楞葉
似蓬肥壮比蓬葉亦稀疎莖葉間結青子極細小其葉
味微醎性微寒
食法採苗葉煠熟水浸去醎味淘淨油鹽調食
虎尾草生山野中科苗高二三尺莖圓葉似柳葉亦瘦
短葉皆抪莖生味甜微澁
食法採嫩苗葉煠熟換水淘去澁味油鹽調食
野蜀葵生荒野中就地叢生苗高五寸許葉似葛勒子
秧葉厚大味辣
食法採嫩葉煠熟水浸淘淨油鹽調食
鬱臭苗即茺蔚子一名益母一名益明生田野間葉似
艾葉薄小色青莖方節節開小白花結子茶褐色三稜
細長味辛甘微温無毒
食法採苗葉煠熟水浸淘淨油鹽調食
酸漿草本草名酢漿草一名鳩酸草生田野及道傍葉
如初生小水萍每莖叢生三葉開黃花結黑子味酸性
寒無毒
食法採嫩苗葉生食
山芥菜生山野中苗高一二尺葉似家芥菜葉瘦短微
尖多花叉開小黃花結小短角兒味辣微甜
食法採嫩苗葉揀擇淨煠熟油鹽調食
紫香蒿生平野中苗高一二尺莖方紫色葉似邪蒿葉
背白莖葉梢間結小青子比灰菜子小葉味苦
食法採葉煠熟水浸去苦味油鹽調食
鷄兒腸生田野中苗高一二尺莖黑紫色葉似薄荷葉
微小邊有稀鋸齒又似六月菊梢葉間開細瓣淡粉紫
花黃心葉味微辣
食法採葉煠熟換水淘去辣味油鹽調食
雨點兒菜生田野中就地叢生其莖脚紫梢青葉如細
柳葉窄小抪莖生又似石竹子葉頗硬梢間開小尖五
瓣紫花結角比蘿蔔角又大其葉味甘
食法採葉煠熟水浸作過淘洗令淨油鹽調食
小蟲兒卧單一名鐵線草生田野中苗搨地生葉似苜
蓿葉極小其莖色紅開小紅花苗葉味甜
食法採苗葉煠熟水浸淘淨油鹽調食
野西瓜苗俗名秃漢頭生田野中苗高尺餘葉似家西
瓜葉頗小硬葉間生蒂開五瓣銀褐色紫心黃蕊花罷
作蒴内結實如楝子大苗葉微苦
食法採嫩苗葉煠熟水浸去邪味淘過油鹽調食
草零陵香一名芫香人家園圃中亦種之葉似苜蓿葉
長微尖莖葉間開淡粉紫花作小短穗其子小如粟粒
苗葉味苦性平
食法採苗葉煠熟換水淘淨油鹽調食
水落藜生水邊處處有之苗高尺餘莖色微紅葉似野
灰菜葉瘦小味微苦澁性凉
食法採苗葉煠熟換水浸淘淨油鹽調食或曬乾煠
食尤可
獨行菜又名麥稭菜生田野中科苗高一尺許葉似水
棘針葉微短小作瓦隴樣梢出細葶開小黲白花結小
青蓇葖如小菉豆粒葉味甜
食法採嫩苗葉煠熟換水淘淨油鹽調食
山蓼生山野間苗高一二尺葉似芍藥葉長細窄開碎
瓣白花葉味微辣
食法採嫩葉煠熟換水浸去辣氣作成黃色淘洗淨
油鹽調食
野菜博錄卷一
