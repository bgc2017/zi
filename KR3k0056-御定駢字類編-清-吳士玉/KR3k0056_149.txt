欽定四庫全書
御定駢字類編卷一百四十九
器物門二
衮
衮冕(周禮節服氏掌祭祀朝覲丨丨六人維王之大常又司服王之吉服享先王則丨丨注衮卷龍衣)
(也語左傳丨丨黻珽帶裳幅舄衡紞紘綖昭其度也子家子路問于孔子曰有人于此披褐而懷玉何如)
(曰國無道隠之可也國有道則丨丨而執玉曰又哀公問曰紳委章甫有益于仁乎孔子作色而對君胡然)
(焉衰麻苴杖志不存乎樂非耳無聞服使然也黼黻丨丨者容不襲慢非性矜莊服使然也介胄執戈者無退)
(懦之氣非體純猛服使然也寕晉書陳騫𫝊騫既位極人臣年踰致仕思欲退身咸三年求入朝因乞骸骨)
(賜丨丨之服備宋書禮志至漢明帝始採周官禮記尚書諸儒說還丨丨之服魏明帝以公卿衮衣黼黻之)
(文擬于至尊復損略之與南史陸澄傳泰始六年詔皇太子朝服丨丨九章澄儀曺郎丘仲起議服冕以朝)
(實著經文秦除六冕漢明還備魏晉以来不欲令臣下服丨丨故位公者加侍官今皇太子禮絶羣后宜遵聖)
(王盛典革近代之制)
衮旒(胡皓奉和聖製送張尚書廵邊詩見纓蕤下)
衮衣(詩九罭之魚鱒魴我覯之子丨丨繡裳傳丨丨卷龍也宋書樂志思悲公懷丨丨東國何悲公西)
(歸歸劉禹錫奉送李戸部侍郎自河南尹再除夲官闕詩宫女猶傳洞簫賦國人先詠丨丨詩)
衮黼(詩見黼黻下)
衮服(白居易聞庾七左降詩丨丨相天下儻來非我通布衣委草莽偶去非我窮)
衮舄(江淹蕭相國讓進爵爲王表燕藩懿親裁蒙丨丨之榮梁國戚屬方忝旌旗之貴)
衮鷩(詩毳衣如菼箋毳衣之屬衣繢而裳繡皆有五色焉其青者如鵻疏言毳衣之屬者自毳以上當有)
(衮冕鷩冕與毳冕之服其衣皆用繢也若絺冕則衣刺粉米惟用繡元冕則衣無文不復用繡明毳衣之屬正)
(謂丨丨耳)
衮龍(李華含元殿賦皇帝御丨丨之法服佩蒼璧之純精)
衮職(詩丨丨有闕維仲山甫補之傳有衮冕者君之上服也仲山甫補之善補過也晉書宣五王文六)
(王傳論紞勗陳蔓草之邪謀武皇深翼子之滯愛遂乃褫龍章於丨丨徙侯服於下藩宋書吐谷渾傳論辮)
(髮稱賀非尚簪冕言語不通寧敷丨丨雖復苞篚歲臻事惟賈道金罽氈眊非用斯急送迓煩擾獲不如亡)
(王褒爲梁元帝祭王僧辯母貞敬太夫人文補兹丨丨奄有龜蒙)
黼
黼冕(後漢書鮑昱傳子德修志節有名稱累官爲南陽太守時歲多荒災唯南陽豐穰吏人愛悦號爲神)
(父時郡學久廢德乃修起横舍備俎豆丨丨行禮奏樂又尊饗國老宴會諸儒百姓觀者莫不勸服)
黼冔(詩殷士膚敏祼將于京厥作祼將常服丨丨傳丨白與黑也丨殷冠也)
黼衣(漢書韋賢傳肅肅我祖國自豕韋丨丨朱紱四牡龍旂江淹無爲論有奕葉公子者聮蟬七代冠)
(冕組望多素紈丨丨繡裳負長劒而耿耿佩鳴玉而鏘鏘時遊稷下或客於梁間)
黼裳(大戴禮黃帝黼黻衣大帶丨丨乘龍扆雲以順天地之紀幽明之故死生之說存亡之難)
黼黻(書益稷予欲觀古人之象日月星辰山龍華蟲作會宗彝藻火粉米丨丨絺繡以五采彰施於五色)
(作服傳丨若斧形丨爲兩已相背月詩又何予之玄衮及黼箋黼丨丨謂絺衣也禮記令季夏之月命婦)
(官染采丨丨文章必以法故無或差貸爲左傳火龍丨丨昭其文也家語軒轅始垂衣裳作丨丨後漢)
(書張衡傳士或解短褐而襲丨丨或委臿築而據文軒者度德拜爵量績受禄也淮南子清&KR2894;之美始于耒)
(耜丨丨之美在于杼軸預文心雕龍五色雜而成丨丨五音比而成韶夏席奉和聖製答張說南出雀鼠)
(谷詩風送簫韶曲花鋪丨丨文苔貫休陪馮使君遊詩對花語合希夷境坐石黏丨丨衣)
黼藻(新論夫樟木盤根鉤枝癭節蠧支輪菌雍腫則衆眼不顧匠者採焉製爲殿堂以丹漆畫爲丨丨則)
(百辟卿士莫不顧盼仰視木性猶是也而昔賤今貴良工爲之容也王仲言慈寕殿賦寳琲象栱列星間梁)
(橑桷欒楶丨丨鉛黃)
黼純(書顧命牖間南嚮敷重篾席丨丨華玉仍几唐書禮樂志見黼依下)
黼錦(陳琳神武賦丨丨繢組罽毼皮服)
黼繡(漢書禮樂志恭承禋祀緼豫爲紛丨丨周張承神至尊又賈誼傳白縠之表薄紈之裏緁以偏諸)
(美者丨丨是古天子之服今富人大賈嘉會召客者以被墻晉書輿服志金鵾車斜注旂旗于車之左又加)
(棨戟于車之右皆槖而施之棨戟韜以丨丨上爲□字宋史樂志光燭丨丨和流笙鏞鹽鐵論古者無杠)
(樠之寢牀栘之案及其後世庶人即采木之杠葉華之樠士不斤成大夫葦莞而已今富者丨丨幃幄塗屏錯)
(跗中者錦綈高張采畫丹漆而潘尼安身論故寢蓬室隠陋巷披短褐茹藜藿環堵居易衣而出苟存乎道)
(非不安也雖坐華殿載文軒服丨丨御方丈重門而處成列而行不得與之齊榮張率繡賦嗟莫先于丨丨)
(自帝虞而觀風)
黼領(爾雅丨丨謂之襮䟽繡刺丨文以褗丨裳隋書禮儀志祭服冕皆簪導青纊充耳元衣纁白紗内)
(單丨丨)
黼帟(宋書樂志丨丨神凝玉堂嚴馨圜火夕燿方水朝清)
黼依(扆同周禮司几筵凡大朝覲大饗射凡封國命諸侯王位設丨丨依前南鄕設莞筵紛純加繅席畫)
(純加次席黼純左右玉几面漢書嚴助傳玩心神明秉執聖道負丨丨馮玉几南而聽斷號令天下四海之)
(内莫不嚮應立又西域傳贊廣開上林穿昆明池營千門萬戶之宮神明通天之臺興造甲乙之帳落以隨)
(珠和璧天子負丨丨襲翠被馮玉几而處其中設酒池肉林以饗四夷之客唐書禮樂志每坐丨丨莞席紛)
(純藻席畫純次席黼純左右几表文心雕龍皇帝御㝢其言也神淵默丨丨而響盈四唯詔策乎汪克寬)
(宣文閣賦列儒紳而進讀對丨丨之嚴威)
黼帷(班固東都賦祛丨丨鏡清流畫唐彦謙漢代詩丨丨翹綵雉波扇文鰩)
黼幌(新論堂珠丨丨綴以金魄碧流光霞耀爛眩目而醉者眸轉呼爲燄火非丨丨狀移自改變也)
黼帳(宋史樂志寳楹丨丨承神貺萬夀永無期閑沈約爲南郡王捨身疏蘭池紫燕之乘擾於外丨丨)
(翠帷之飾光於中寢丨沈佺期人日重宴大明宫賜綵縷人勝應制詩千官丨杯前夀百福香奩勝裏人)
(温庭筠洞戶詩丨丨迴瑶席華燈對錦衾)
黼座(費宏賜同遊西苑賦前丨丨而造厀兮聽玉音之雍雍)
黼文(爾雅黼黻彰也注丨丨如斧為五經析疑諸侯黼表以誓田雜羔狐丨丨也)
黼表(五經析疑見上)
黼筵(宋書袁皇后傳悲丨丨之移御痛翬䄖之重晦)
黼構(謝超宗樂章芬枝揚烈丨丨周張)
黻
黻冕(論語惡衣服而致美乎丨丨及左傳宣公十六年春晉士會帥師滅赤狄甲氏留吁鐸辰三月獻)
(狄俘晉侯請于王戊申以丨丨命士會將中軍且為太傅宋書禮志夏后崇約猶美丨丨謝朓高松賦夷)
(丨丨之隆貴懷汾陽之寂寥)
黻衣(詩君子至止丨丨繡裳𫝊黑與青謂之黻五色備謂之繡)
黻文(爾雅黼黻彰也注丨丨如兩已相背)
黻珽(左𫝊見衮冕下)
黻班(張載確論至如軒冕丨丨之士苟不能匡化輔政佐時益世而徒俯仰取容要榮求禄厚自封之資)
(豐私家之積此沐猴而冠耳尚焉足道哉)
黻繡(詩傳見黻衣下)
袍
袍襖(宋書孔琳之傳昔事故之前軍器正用鎧而已至於丨丨裲襠必俟戰陣寔在庫藏永無損毁今儀)
(從直衞及邀羅使命有防衞送迎悉用丨丨之屬非唯一府衆軍皆然綿帛易敗勢不支久又晝以禦寒夜以)
(寢臥曾未周年便自敗裂馬又呵羅單國傳伏願大家聽毗紉買諸鎧仗丨丨及願為料理唐書車服志)
(丨丨之制三品以上服綾以鶻銜瑞草鴈銜綬帶及雙孔雀四品五品服綾以地黃交枝六品以下服綾小窠)
(無文及隔職獨織右宋史儀衛志毬杖金塗銀裹以供奉官騎執之分左前導大禮用百人花脚襆頭紫繡)
(䙆丨丨常出三十人公服皆騎導寫段成式寄温飛卿牋紙詩待將丨丨重抄了盡㐮陽播柘詞)
袍襗(周禮玉府掌王之燕衣服衽席牀第凡䙝器注燕衣服者巾絮寢衣丨丨之屬皆良貨賄所成疏言)
(丨丨之屬者案毛詩云豈曰無衣與子同袍與子同襗是也)
袍衫(宋史輿服志衫袍唐因隋制天子常服赤黃淺黃丨丨折上巾九還帶六合鞾宋因之有赭黃丨丨)
(玉裝紅束帶皂文鞾大宴則服之)
袍襦(急就篇丨丨表裏曲領帬注長衣曰丨短衣曰丨)
袍衣(後漢書明德馬皇后紀朔望諸姬主朝請望見后丨丨疏麤反以為綺縠就視乃笑后辭曰此繒特)
(宜染色故用之耳)
袍服(宋史職官志尚衣庫使副使凡御殿大禮前一日請乘輿衮冕鎮圭丨丨於禁中以待進御事已復)
(還内庫典一人匠四人掌庫十人)
袍甲(淨住子著弘誓鎧胄被忍辱丨丨握智慧弓刀執堅固箭盾)
袍領(北史齊高祖紀時司空高乾密啟神武言魏帝之貳神武封呈魏帝殺之又遣東徐州刺史潘紹業)
(密勅長樂太守龐蒼鷹令殺其弟昂昂先聞其兄死以矟刺柱伏壯士執紹業於路得勅書於丨丨遂來奔神)
(武)
袍襟(杜牧代人詩臘破征車動丨丨對淚裁)
袍袖(錢氏私誌徽皇聞米元章有字學一日於瑶林殿張絹圖方廣二丈許召米書之上出簾觀看令梁)
(守道相伴賜酒果乃反繫丨丨跳躍便捷落筆如雲龍蛇飛動間上在簾下回顧抗聲曰奇哉陛下上大喜盡)
(以硯匣鎮紙之屬賜之尋除書學博士)
袍帶(唐書西域天竺國傳開元時吐蕃丐名其軍元宗詔賜懷德軍使者曰蕃臣惟以丨丨為寵帝以錦)
(袍金革帶魚袋並七事賜之銀宋史李繼周傳至道二年授西京作坊副使賜丨丨綵雕弋以寵之歸田)
(錄朝廷之制有因偶出一時而遂為故事者契丹人使見辭賜宴雜學士員雖多皆赴坐惟翰林學士祇召當)
(直一員餘皆不赴諸王宫教授入謝祖宗時偶因便殿不御丨丨見之至今教授入謝必俟上入内觧丨丨復)
(出見之有司皆以為定制也麒三柳軒雜識曾見玉麒符如今香囊白玉為質石碾麟又有片玉長可八寸)
(闊三兩指如刀有把名抶衣古帝王既御丨丨以此抹腰無摺縐又片玉甚薄上銳下闊多壓舌殉葬含玉也)
袍絝(後漢書李忠傳注東觀記曰上初至不脫衣帶衣服垢薄使忠觧澣長𥜗忠更作新丨丨觧支小單)
(衣韤而上之)
袍被(白居易詠拙詩縫布作丨丨種榖充盤餐)
袍錦(柳貫送南竺澄講主校經後却還杭州詩萬回丨丨麗大覺鉢盂鮮)
袍段(南史范曄傳法静還義康餉熙先銅匕銅鑷丨丨棋奩等物)
袍笏(宋史選舉志太平興國二年御殿覆試内出賦題賦韻平側相間依次而用命李昉扈蒙第其優劣)
(為三等得吕蒙正以下一百九人越二日覆試諸科得二百人並賜及第又閱貢籍得十舉以上至十五舉進)
(士諸科一百八十餘人並賜出身九經七人不中格亦憐其老特賜同三傳出身凡五百餘人皆賜丨丨錫宴)
(開寳寺)
袍金(馮子振十八公賦笄玉步搖丨丨織成)
袍鉀(魏書崔光𫝊昨軒駕頻出幸馮翊君任城王第雖漸中秋餘熱尚蒸旦及日斜接對不憩縱雲輦崇)
(凉御筵安暢左右僕侍衆過千百扶䘙跋涉丨丨在身蒙曝塵日渙汗流離致時飢渴餐飯不贍賃馬假乘交)
(費錢帛)
袍杖(晉書慕容寳載記魏軍方軌而至對營相持上下兇懼三軍奪氣農麟勸寳還中山乃引歸魏軍追)
(擊之寳農等棄大軍率騎三萬奔還時大風雪凍死者相枕於道寳恐為魏軍所及命去丨丨戎器寸刃無還)
袍繭(宋史輿服志按皇侃說祭服之下有丨丨有中衣然則今之視郊中單多在大裘之下其袂之廣狹)
(衣之長短皆當如裘)
袍花(白居易和春深詩通犀排帶胯瑞鶻勘丨丨)
袍表(晉書桓沖傳遣上庸太守郭寳伐堅魏興太守褚桓上庸太守段方並降之新城太守麴常遁走三)
(郡皆平詔賜錢百萬丨丨千端)
袍裏(南史蕭正德傳引賊入宣陽門與景交揖馬上退據左衞府先是其軍皆著綘袍丨丨皆碧至是悉)
(反之)
袍襲(吕温青出藍詩丨丨宜從政襟垂可問經)
袍温(白居易自咏老身示諸家屬詩粥美嘗新米丨丨換故綿)
袍輕(唐太宗秋日即事詩丨丨低草露盖側舞松風)
袍冒(唐書儀衛志左右領軍衞折衝都尉各一人領主帥各十人師子丨丨)
袍縫(李賀賈公閭貴壻曲朝衣不湏長分花對丨丨青張憲子夜吳聲四時歌□紉征丨丨邊庭草又)
袍色(岑參送鄭少府赴滏陽詩春草迎丨丨晴花拂綬香)
袍合(鹽鐡論古者庶人耋老而後衣絲其餘則麻枲而已故命曰布衣及其後則絲裏枲表直領無緯丨)
(丨不緣)
袍展(羅隐賀淮南節度盧員外賜緋詩御題綵服垂天眷丨丨花心透縠紋)
袍拭(宋史崔公度傳見帶尾下)
袷
袷衣(張說扈從南出崔鼠谷詩遲日宜華盖和風入丨丨皮日休夏首病愈詩曉入清和尚丨丨夏隂)
(初合掩雙扉)
袷襠(白居易遇蕭九徹話長安舊遊詩索鏡收花鈿邀人解丨丨)
衫
衫帽(退朝錄杜祁公休退居南都客至無不見止服丨丨嘗曰七十致政可用高士服乎姑蘇筆記宣)
(和間廣川董□為鎮江府教官有李迥者高尚不出人亦頗宗仰之董時往見與之欵語出所著書及所嘗獻)
(朝廷者又知其通於治道皆切時用非尋常事文采取人娛悅者董回白知府虞燮曰治下有隐君子盍訪之)
(虞問為誰董以李迥字叔友對虞曰斯人則願見久矣一日攜具邀董而入叔友預辭未嘗製丨丨虞許野服)
(相見至門下車與董步而入叔友降階迎客神清蕭散虞守甚高之)
衫笏(韓愈順宗實錄元年四月辛卯以王叔文為戶部侍郎職如故賜紫初叔文欲依前帶翰林學士宦)
(者俱文珍䓁惡其專權削去翰林之職又與歸登同日賜紫内出丨丨賜登而叔文不霑文珍等所惡獨不得)
(賜由此始懼及江表志讓皇遷於泰州永寕宫數年未卒每有枝葉五歲即有中使賜丨丨加官即日而終)
衫袍(宋史輿服志見裘冕下)
衫裳(金志富人春夏多以紵絲錦衲為丨丨亦間用細皮布秋冬以貂鼠青鼠狐貉或羊皮或作紵絲紬)
(絹貧者春夏並用布為丨丨秋冬亦衣牛馬豬羊貓犬魚蛇之皮或獐鹿麋皮為袴為衫為韤皆以皮)
衫帔(宋史禮志皇太后皇后内外命婦布裙丨丨帕頭首經絹襯服宫人無帔)
衫甲(魏書李平傳詔平長子奬以通直郎從賜平縑帛百段紫衲金裝丨丨一領賜奬縑布六十段絳衲)
(襖一領父子重列拜受家庭觀者榮之手北史陽休之傳文宣郊天百僚咸從休之衣兩襠甲持白棓時魏)
(收為中書令嘲之曰義眞服未休之曰我昔為常伯首戴蟬冕今處驍游身被丨丨允文允武何必減卿談笑)
(晏然議者服其夷曠)
衫子(中華古今注丨丨自黃帝無衣裳而女人有專一之義故衣裳相連始皇元年詔宫人及近侍宫人)
(皆服丨丨亦曰半衣盖取便扵侍奉褪元稹雜憶詩憶得䨇文丨丨薄鈿頭雲映紅酥)
衫布(唐書歸崇敬傳學生謁師贄用腵脩一束酒一壺丨丨一裁色如師所服)
衫袖(東觀奏記裴諗為學士一日加承旨上幸翰林諗寓直便中謝上曰加官之喜不與妻子相面得否)
(便放卿歸諗跪謝上以御盤果實賜之諗即以丨丨張而跪受妝臺記天寳初貴族及士民好為胡服胡帽)
(婦人則簮步搖釵丨丨窄小詩庾信春賦鏤薄窄丨丨穿珠帖領巾崔湜折楊柳落絮緣丨丨垂條拂髻)
(鬟琴)(孟浩然聽鄭五愔弹琴詩半酣下丨丨拂拭龍唇又宴崔明府宅夜觀妓詩髻鬟低舞席丨丨掩歌)
(唇弹岑參秋夕聽羅山人弹三峽流泉詩丨丨拂玉徽為三峽泉又送李司馬歸扶風别廬詩西望鄉關)
(腸欲斷對君丨丨淚痕斑鄉李端送客東歸詩把君丨丨望垂楊两行淚下思故白居易就花枝詩醉翻)
(丨丨抛小令笑擲骰盤呼大采街頭新勒轡半垂丨丨揖金吾)(施肩吾少年行五鳳杜荀鶴長安道中有)
(作詩見帽簷下佳蘇軾詩臨行挽丨丨更賞折殘菊又詩人如桃李蝴蝶入丨丨)
衫襟(岑參奉送賈侍御使江外詩荆南渭北難相見莫惜丨丨著酒㾗白居易野行詩草潤丨丨重沙)
(乾屐齒輕)
衫帶(談錄一日宣召入禁闈中顧問事行至屏鄣間覘太祖衩衣潛身却退中官謂曰官家坐多時請出)
(見儀曰聖上衩衣必是未知儀來但奏云宣到翰林學士竇儀太祖聞之遂起索丨丨著後方召入見)
衫色(六一詩話閩人有謝伯初者字景山當天聖景祐之間以詩知名余謫夷陵時景山方為許州法曹)
(以長韻見寄頗多佳句有云長宫丨丨江波綠學士文華蜀錦張白居易謝元九寄綠絲布白輕褣詩袴花)
(白似秋雲薄丨丨青扵春草濃)
衫正(庾信鏡賦丨丨身長裾斜假襻)
衫裛(杜甫自閬州領妻子却赴蜀山行詩丨丨翠微潤馬銜青草嘶)
衫密(陳後主採蓮曲風住疑丨丨船小畏裾長)
衫薄(陳子良新成安樂宫詩丨丨偏憎日裙輕更畏風)
衫飄(庾信詠舞詩步射行初進丨丨曲未成)
衫穿(郡閣雅言崔公佐宴賓僚一客巾屨不完突筵而入崔令引滿數觥飲盡妓駭其藍縷大噱客賦詩)
(曰破額幞頭丨也丨使君猶許對華筵今朝幸倚文章守遮莫青娥笑揭天)
衫中(庾信春賦眉將柳而爭綠面共桃而競紅影来池裏花落丨丨)
衫同(庾信梁東宫行雨山銘草綠丨丨花紅面似)
衲
衲僧(貫休湖頭别墅詩更無他事出只有丨丨來)
衲衣(南唐近事韓熙載放曠不稽所得俸錢即為諸姬分去乃著丨丨負筐令門生舒雅執手板於諸姬)
(院乞食以為笑樂忘卧游錄劉訏嘗著榖皮巾披丨丨每遊山澤輙留連返神理閑正在林谷之間意氣彌)
(遠門冥祥記何敬叔少奉法作一檀像未有木先夢一沙丨丨杖鍚來云縣後何家桐甚良覺如夢求之果)
(得何貫休劉相公見訪詩如補衮服來看丨丨人)
衲襖(避戎嘉話初縛虛棚時友仲使多備濕麻刀舊氊丨丨蓋防賊人有火箭火砲也)
衲被(西軒客談楊大年為文用故事使子姪檢討出處用片紙錄之文成而後掇拾人謂之丨丨)
衲衫(蘇軾詩青綾丨丨暖襯甲紅線勒帛光遶臂)
襦
襦袍(戴表元南山下行中有一人稱甲族蔽膝尚著長丨丨又贈趙子實詩幅巾大帶長丨丨韋箧錦)
(囊鮮綵毫)
襦襖(北史魏任城王傳見冠帽下)
襦袴(南史梁昭明太子傳出主衣絹帛年常多作丨丨各三千領冬月以施寒者不令人知唐書食貨)
(志初德宗居奉天儲畜空窘嘗遣卒視賊以苦寒乞丨丨帝不能致剔親王帶金而鬻之朱泚既反扵是帝屬)
(意聚斂常賦之外進奉不息得沙州記六月二十六日發龍涸晝夜肅肅常寒不復脫丨丨將從七十二人)
(面盡黎黑口唇青□丨李劉代回趙市舶啟再試絃歌之美所去見思一陶丨之功不嚴而治白居易答)
(劉禹錫白太守行丨丨無一片甘棠無一枝愧羅隐重過隋州故兵部李侍郎恩知因抒長句詩慙蒼生還)
(有意解歌丨丨至如今合貫休蜀王登福感寺塔詩封疆歲暮笙歌丨丨正初錦繡新)
襦䙱(唐書李光顔傳弘素驕蹇隂挾賊自重且惡光顔忠力思有以撓衊之乃飭名姝教歌六博丨丨珠)
(琲舉止光麗費百鉅萬遣使以遺光顔曰公以君暴露扵外恭進侍者慰君征行之勤)
襦袖(唐書車服志文宗即位以四方車服僭奢下詔準儀制車馬無飾金銀婦女裙不過五幅曳地不過)
(三寸丨丨不過一尺五寸)
袿
袿襡(晉書夏統傳充欲耀以文武覬其來觀因而謝之遂命建朱旗舉幡校分羽騎為隊軍伍肅然湏臾)
(鼓吹亂作胡葭長鳴車乘分錯縱横馳道又使妓女之徒服丨丨炫金翠繞其船三帀統危坐如故若無所聞)
袿袍(宋書禮志見纓佩下)
袿裳(應瑒文質論若乃和氏之璧輕縠之丨丨必將遊玩於左右振飾扵宫房)
褕
褕翟(齊書禮志祠部郎何佟之議曰周禮王之六服大裘為上衮冕次之五車玉輅為上金輅次之皇后)
(六服禕衣為上丨丨次之首飾有三幅為上編次之五車重翟為上厭翟次之)
褕組(江淹為建平王慶江皇后正位章翠珩照品丨丨在飾)
褕袣(漢書司馬相如傳上林賦曳獨繭之丨丨眇閻易㠯恤刑)
帕
帕服(釋常談婦人施粉黛花鈿著好衣裳謂之鮮妝丨丨李夫人别傳曰夫人久病武帝親往問之夫人)
(面墻而卧都不廽顧默然不語帝垂泣而去延年已下責夫人曰帝既再三顧問合轉面一見帝囑託骨月何)
(乃略不廽顧夫人曰我若不起此病帝必追思我鮮妝丨丨之時是深囑託也)
帕首(韓愈送鄭尚書序大府始至四府必使其佐啟問起居謝守地不得即賀以為禮歲時必遣賀問致)
(水土物大府帥或道過其府府帥必戎服左握刀右屬弓矢丨丨袴鞾迎郊劉克莊賀李尚書啟綠沉金鎖)
(帳環百萬之精兵丨丨腰刀庭列諸屯之大將)
帕頭(老學菴筆記孫策傳張津常著絳丨丨帕頭者猶今言幞頭也韓文公云以紅帕首已為失之東坡)
(云絳丨蒙丨讀道書增一蒙字其誤尤甚)
帕裹(嫏嬛記明皇與玉真恒于皎月之下以錦丨丨目在方丈之間互相捉戲玉真捉上每易而玉真輕)
(捷上每失之滿宫之人撫掌大笑)
襟
襟帶(後漢書蔡邕傳邕性篤孝母滯病三年邕非寒暑節變未嘗解丨丨不寢寐者七旬魏書河南王)
(鑒傳蕭衍角城戍主柴慶宗以城内附鑒遣淮陽太守吳秦生率兵千餘赴之衍淮隂援兵已來斷路秦生屢)
(戰破之乘勝而進遂剋角城世宗詔鑒曰知摧角城威謀展稱良以欣然此城丨丨淮滸川路衝要自昔經算)
(未能剋之蟻固積紀每成邊害將軍淵規潛運妙略克宣闢境剋城功著不日據要扼喉津徑勢阻可謂勲高)
(三捷朕甚嘉焉常唐書唐璿傳豐州控河遏寇號為丨丨自秦漢以來郡縣之土田良美宜耕牧隋季喪亂)
(不能堅守乃遷就寧慶戎羯得以乘利而交侵始以靈夏為邊温子昇大覺寺碑牢籠宇宙丨丨江山魏)
(收加齊王九鍚冊文關峴丨丨跨躡蕭條腸胃之地嶽立䲭跱偏同冰散此又王之功也又為侯景叛移梁)
(朝文置之丨丨之方處以籓籬之所勃王褒故陜州刺史馮章碑巖險丨丨山河枕倚王滕王閣序丨三)
(江而丨五湖控蠻荆而引甌越以柳宗元送豆盧膺秀才南遊詩序子以詩禮為冠屨春秋為丨丨以圖史)
(為佩服琅乎璆璜衝牙之響發焉煌乎山龍華蟲之采列焉則揖讓周旋乎宗廟朝廷斯可也梁洽晴望長)
(春宫賦振秦晉之丨丨據山河之表裏國曹組艮嶽賦中則嵩高與天峻極丨丨河洛屏翰京姚崇蒲津)
(迎駕詩天下長無事空餘丨丨名京張九齡奉和聖製途次陜州詩川原三晉别丨丨兩同王丘奉和聖)
(製答張說扈從南出鼠雀谷詩丨丨三秦接旂常萬乘過高適和崔二少府詩繞梁即丨丨對衛多漂泊)
(儲光羲奉和韋判官獻侍郎叔除河東探訪使詩聿徠股肱郡河嶽即丨丨杜牧詩山河地丨丨軍鎮國藩)
(維吞羅隐憶夏口詩丨丨可憐楚塞風煙只好狎江鷗)
襟要(晉書石勒載記勒遣將王步都為龕前鋒使張敬率騎繼之敬達東平龕疑敬之襲已也斬步都等)
(三百餘人復降扵晉勒大怒命張敬據其丨丨以守之唐書李芃𫝊永泰初宣饒劇賊方清陳莊西絶江劫)
(商旅為亂支黨盤結芃請以秋浦置州扼丨丨使不得合從勉是其計徐陵陳公九鍚文姑熟丨丨崤函阻)
(憑寇虜據其關梁大盜負其扃鐍)
襟背(岑參春遇南使詩端居春心醉丨丨思樹萱)
襟袖(南方草木狀指甲花其樹高五六尺枝條柔弱葉如嫩榆花極繁細纔如半米粒許彼人多折置丨)
(丨間蓋資其芬馥爾不隋遺錄時洛陽進合蔕迎輦花云得之嵩山塢中人知名採者異而貢之會帝駕適)
(至因以迎輦名之花外殷紫内素膩菲粉蕊心深紅跗兩花枝幹烘翠類通草無刺葉圓長薄其香氣穠芬馥)
(或惹丨丨移日不散嗅之令人多不睡帝命寳兒持之號曰司花女唐語林楊京兆兄弟皆能文為學甚苦)
(同賦一篇共坐庭石霜積丨丨課成而已賜謝惠連白羽扇贊揮之丨丨以禦炎熱沈約謝勅絹葛啟變)
(溽暑扵閨閤起凉風於丨丨輙柳宗元邕州馬退山茅亭記每風止雨收煙霞澄鮮角巾鹿裘率昆弟友生)
(冠者五六人步山極而登焉於是手揮絲桐目送還雲西山爽氣在我丨丨以極萬類攬不盈掌杜牧思秋)
(詩微雨池塘見好風丨丨知塵鄭谷蜀中春日詩海棠風外獨霑巾丨丨無端惹蜀翁洮上夀昌宰詩高)
(樓野色迎丨丨比屋歌聲遠鼔鼙曉羅鄴冬夕江上言事詩十里溪山新雪後千家丨丨寒生皮日休魯)
(望讀襄陽耆舊傳詩唯恐别仙才漣漣涕丨丨鶴感秋詩年年名路謾辛勤丨丨空多馬上塵)(杜荀韋莊)
(秋霽晚景詩玉人丨丨薄斜凭翠闌干繞又秋日早行詩上馬蕭蕭丨丨凉路穿禾黍宫墻)
襟袂(杜甫贈李十五丈别詩人生意頗合相與丨丨連杜牧偶題詩勞勞千里身丨丨滿行塵)
襟裾(韓愈符讀書城南詩人不通古今馬牛而丨丨)
襟色(皮日休蓑衣詩丨丨裛䐑靄袖香䙰褷風)
襟抱(唐書薛收傳卒年三十三王哭之慟與其從兄子元敬書曰吾與伯褎共軍旅何嘗不驅馳經略款)
(曲丨丨豈期一朝成千古也中世說謝太傅謂子姪曰中郎始是獨有千載車騎曰郎丨丨未虛那得獨有)
(自益州名畫錄孫位者東越人也僖宗皇帝車駕在蜀京入蜀號會稽山人性情疎野丨丨超然雖好飲酒)
(未嘗沉酩禅僧道士常與往還豪貴相請禮有少慢縱贈千金難留一茟唯好事者時得其畫焉温子昇寒)
(陵山寺碑運鼎阿于丨丨納山岳于胸懷河韓愈汴州東西水門記維汴州河水自中注厥初距為城其不)
(合者誕寘聫鎖于河宵浮晝湛舟不潛通然其丨丨虧疏風氣宣洩邑居弗寕訛言屢騰歴載已來孰究孰思)
(丨韋表微翰林院新樓記仰丹霄于咫尺納顥氣于丨杜甫奉待嚴大夫詩身老時危思會面一生丨丨)
(向誰開白韋應物再遊西山詩况將塵埃外丨丨從此舒居易逸老詩胸中一無事浩氣凝丨丨)
襟懷(錢起朝元閣賦丨丨動植指掌寰瀛丨杜牧題池州弄水亭詩光潔疑可攬欲以丨貯)
襟悰(江淹為蕭驃騎讓封第三表臣再抽慊情辭為理屈側守圭漏伏望衷鑑而宸緯嚴秘丨丨徒懸優)
(奬之降非復常旨肅奉驚懅曛曉如失)
襟韻(真德秀豫章王量詩卷跋䨇井王子槖其詩數百首謁子於星沙子眎其人丨丨若無所滯礙者行)
(乎勉哉異時望子之眉睫而知其詩之進否矣池州送孟遲先輩詩歴陽裴太守丨丨苦超越)(杜牧又自)
(宣城赴官上京詩千里雲山何處好幾人丨丨一生休)
襟上(南唐近事沈彬第二子道者亦能為詩以色絲繫銅佛像長寸餘懸于丨丨衣道士服辟榖隆冬盛)
(夏惟單褐布裙跣足日馳數百里多往來玉笥浮雲二山)
襟衞(顔延之車駕幸京口侍遊蒜山作巖險去漢宇丨丨徙吳京)
襟裂(䀋鐡論夫衣小缺丨丨可以補而必待全匹而易之政小缺法令可以坊而必待雅頌乃治之)
襟解(史記淳于髠傳日暮酒闌合尊促坐男女同席履舄交錯杯盤狼藉堂上燭滅主人留髠而送客羅)
(襦丨丨微聞薌澤當此之時髠心最歡能飲一石)
襟曠(杜牧分司東都寓居履道叨乘川尹劉侍郎大夫恩知詩氣和薰北陸丨丨納東溟)
襟情(世說許掾嘗詣簡文爾夜風恬月朗乃共作曲室中語丨丨之詠偏是許之所長辭寄清婉有逾平)
(日)
襟垂(吕温青出藍詩見袍襲下)
襟喉(唐書李晟傳懷光反迹寖露晟懼為所幷上言當先變制備請假禆佐趙光銑唐良臣張彧為洋利)
(劒三州刺史各勒兵以通蜀漢丨丨陜宋史曲端傳端欲即軍中殺庶奪其兵夜走寕州見西撫諭使謝亮)
(說之曰延安五路丨丨今已失之春秋大夫出疆得以專之請誅庶歸報亮曰使事有指今以人臣擅誅於外)
(是跋扈也)
襟期(杜甫醉時歌日糴太倉五升米時赴鄭老同丨丨)
袂
袂圜(禮記深衣丨丨以應規曲袷如矩以應方)
袂滌(皎然苦熱行捧玩煩丨丨嘯歌美風生)
袖
袖&KR0897;(宋史楊存中傳進神武中軍統制宰相吕頤浩丨丨以授存中)
袖刺(西軒客談金源氏應奉翰林文字張廷有詩曰有客曳長裾丨丨謁豪閎低頭拜閽者始得通姓名)
(主人厚眷顧開筵水陸并顧必承彼言語必順彼情不如茅簷下飽我藜藿羹讀是詩則於其人所養可知矣)
袖手(陳造延綠亭賦眩多景之偃蹇隐几者默焉丨丨領攬而無遺)
袖障(韓悰公子行丨丨雲縹緲釵轉鳳欹斜)
袖椎(史記信陵君傳公子遂行至鄴矯魏王令代晉鄙晉鄙合符疑之舉手視公子曰今吾擁十萬之衆)
(屯於境上國之重任令單車來代之何如哉欲無聽朱亥丨四十斤鐡丨椎殺晉鄙)
袖劒(魏志龐淯傳淯外祖父趙安為同縣李夀所殺淯母娥幃車丨丨白日刺夀於都亭前訖徐詣縣顔)
(色不變曰父讐已報請受戮祿福長尹嘉解印綬縱娥娥不肯去遂強載還家會赦得免)
袖鞭(蘇軾秦湘二女圖詩檢點凡心蚤除拂方平丨丨常使物陸游詩丨丨尋句聽蟬聲)
袖箭(元史順帝紀辛未禁彈弓弩箭丨丨)
袖香(唐高宗太子納妃公主出䧏詩蝶舞丨丨親歌分落素塵岑參送李翥遊江外詩砧淨紅鱠落丨)
(丨朱橘團襟皮日休蓑衣詩見色下)
袖紅(杜牧閨情詩丨丨垂寂寞眉黛斂依稀)
袖中(齊書徐孝嗣傳鬱林既死高宗湏太后令孝嗣於丨丨出而奏之高宗大悅唐書藝文志沈約丨)
(丨記二卷臣宋景文公茟記近世授觀察使者不帶金魚袋初名錢若水拜觀察使佩魚自若人皆疑而問)
(之若水勌於酬辯錄唐故事一番在丨丨人問者輒示之六一詩話詩人貪求好句而理有不通真語病也)
(如丨丨諫草朝天去頭上宫花侍燕歸誠為佳句矣但進諫必以章疏無直用草稾之理李嘉祐送夏侯審)
(詩丨丨多麗句未遣世人聞㾗白居易咏故衫詩丨丨吳郡新詩夲襟上杭州舊酒張憲遊黃公洞十八)
(韻詩欲報穀城山下礦已無圯上丨丨編)
袖裏(無名氏朝元閣賦納煙霞於丨丨看日月於掌上韋應物揚州偶會前洛陽盧耿士主簿詩猶存)
(丨丨字忽怪鬢中絲)
袖窄(貴耳錄夀皇問王抃如何北使在庭舞蹈極可觀此間舞蹈皆不及之抃奏云北人丨丨但公裳䄂)
(大一舉手便可觀南人袖内外皆寬大舉手便不可看劉秩裁衣行裁衣湏裁短短衣短衣上馬輕如飛縫)
(䄂湏縫窄窄䄂丨丨彎弓不礙肘)
袖拂(趙嘏客至詩見冠欹下水李咸用送河南韋主簿歸京詩舟維晚雨湘暗丨丨晴嵐峴首寒)
袖出(宋史吕祉傳召瓊赴行在瓊懼遂叛諸將晨謁祉坐定瓊丨丨文書示中軍統制官張璟曰諸兵官)
(有何罪張統制乃以如許事聞之朝廷耶祉見之大驚欲返走不及為瓊所執李咸用友生攜修睦上人詩)
(見訪詩雪中敲竹戶丨丨挾僧詩)
袖絶(戰國策秦王謂軻起取武陽所持圖軻既取圖奉之秦王發圖圖窮而七首見因左手把秦王之袖)
(而右手把七首揕之未至身秦王驚自引而起丨丨)
袖裂(古讀曲歌縠衫兩丨丨花釵鬢邊低)
袖掩(羅隠遇邊使詩丨丨千行淚書封一尺金)
袖隔(宋書樂志見巾舞下)
袖惹(楊維楨采菱曲丨丨紅萍濕裙牽翠蔓斜)
裾
裾衫(董思恭昭君怨丨丨霑馬汗眉黛染胡塵)
裾襦(周書高麗傳婦人服丨丨裾袖皆為襈)
裾袖(周書高麗傳見上)
裾斜(庾信鏡賦見衫正下)
裾長(陳後主採蓮曲見衫密下)
裾開(梁簡文帝名士悅傾城詩履高疑上砌丨丨特畏風)
裾帶(吳師道晚霜曲九天青女曳丨丨笑抛珠露成飛花)
纓
纓冕(宋書樂志禮儀煥帝庭要荒服遐外被髮襲丨丨左衽回衿帶韋嗣立奉和張岳州王潭州别詩)
(昔時陪二賢丨丨會神仙)
纓絡(齊書林邑國傳晉建興中日南夷帥范稚奴文數商賈見上國制度教林邑王范逸起城池樓殿王)
(服天冠如佛冠身被香丨丨夜瑯嬛記張夫人暮年不茹葷日誦彌陀年七十九每暗中見四壁皆丨丨光)
(煇燭人恍若白晝臨卒焚香几上煙宛轉結成一彌陀小象初猶煙色漸覺淡黃遂作真金色眉目若畫一手)
(下垂若今塑接引像丨梁簡文帝菩提樹頌序五百寳盖騰光自合十千丨懸空下墜李乂閏九月九日)
(幸總持寺登浮圖應制詩見冕旒下休白居易嗟髮落詩脫置垢巾幘觧去塵丨丨皮日初夏遊楞伽精)
(舍詩紫藤垂罽珥紅荔懸丨丨)
纓紱(北史王昕傳詔曰元景夲自庸才素無勲行早霑丨丨遂履清途與奪任情威福在已此而不繩後)
(將焉肅于是徙昕幽州為百姓紫夢華錄正月十四日車駕幸五嶽觀殿前班著緋青三色乘馬一扎鞍轡)
(丨丨前導俊梁武帝清暑殿效柏梁體居中負扆寄丨丨沈約雅樂歌珩珮流響丨丨有容孟浩然宿)
(天台桐栢觀詩願言解丨丨從此無煩惱)
纓紼(後漢書黨錮傳序王莽專偽終於簒國忠義之流恥見丨丨遂乃榮華邱壑甘足枯槁)
纓組(齊書陳顯逹傳遂使紫臺之路絶縉紳之儔丨丨之閤罷金張之胤法書要錄落落珠玉飄飄丨)
(丨)
纓緌(束晳元居釋全素履於邱園背丨丨而長逸張華答何劭詩丨丨為徽纆文憲焉可踰)
纓綏(李益秋晚溪中寄懷大理齊司直詩明質騖高景飄飄服丨丨)
纓弁(宋史禮志帝作先聖及七十二子贊冠以序文曰朕自睦鄰息兵首開學校教養多士以遂忠良繼)
(幸太學延見諸生濟濟在庭意甚嘉之因作文宣王贊機政餘閒歴取顔回而下七十二人亦為製贊用廣列)
(聖崇儒右文之聲復知師弟子間丨丨森森覃精繹思之訓其于世道心庶幾焉禇亮享先農樂章肅肅享)
(祀顒顒丨丨丨徐浩寳林寺詩揆余久丨末路遭邅迴)
纓簪(李白送楊少府詩時泰多美士京國會丨丨)
纓佩(宋書禮志第三品以下加不得服三䥖以上蔽結爵又假真珠翡翠校飾丨丨雜采衣杯文綺齊繡)
(黼□離袿袍省謝靈運賦服丨丨于兩宫執鞭笏于宰蕃沈約學愁臥詩丨丨空為沗江海事多違又)
(梁鼔吹曲於穆丨丨俯仰有則脩禮容鍠隋煬帝冬至乾陽殿受朝詩丨丨既濟濟鐘鼓何鍠王維謁璿)
(上人詩浮名寄丨丨空性無羈鞅丨元結引東泉詩山林在何處兹地不可逢吾欲解丨便為泉上翁錢)
(起送張五員外詩丨丨不為美人羣寕免辭)
纓珥(宋史朱昂傳會名器之有得與丨丨兮相宜)
纓褐(任昉為庾杲之與劉居士虯書鐘石非禮樂之本丨丨豈朝埜之謂)
纓鈴(温庭筠漢皇迎春詞海日初融照仙掌淮王小隊丨丨響)
纓帶(水經洛水又東渠谷注水出宜陽縣南女几山東北流逕雲中塢在上迢遰層峻流煙半垂丨丨山)
(阜故塢受其名)
纓紳(顔師古和正月臨朝詩肅肅皆鴛鷺濟濟盛丨丨)
纓裾(三輔黃圖帝每憂輕蕩以驚飛燕命佽飛之士以金鎖䌫雲舟於波上每輕風時至飛燕殆欲随風)
(入水帝以翠縷結飛燕之裾常恐曰妾微賤何復得預結丨丨之遊今太液尚有避風臺即飛燕結裾之處)
纓胄(說苑被甲丨丨立於桴鼓之間士卒莫不勇者)
纓劒(齊書王融傳臣自奉望宫闕沐浴恩私拔迹庸虛參名盛列丨丨紫複趨步丹墀歲時歸来誇榮邑)
(里)
纓槍(元史兵志見蓑衣下)
纓鎖(王筠與盛法師書弟子恨此樊籠迫兹丨丨無由問道撫躬自失)
纓轡(宋史儀衛志哲宗元祐七年太常寺言誕馬按鹵簿圖曰舊並施鞍韉景祐五年去之昨納后誕馬)
(猶施鞍韉今欲乞除去仍依鹵簿圖用丨丨緋屜)
纓絶(莊子曾子居衞緼袍無表顔色腫噲手足腁胝三日不舉火十年不製衣正冠而丨丨捉襟而肘見)
(納屣而踵決曳徙而歌商頌聲滿天地若出金石天子不得臣諸侯不得友)
纓蕤(漢書揚雄傳甘泉賦師古注蕤車之垂飾丨丨也宋書禮志觀鳥獸冠胡之形制冠冕丨丨之飾)
(聖陳樵月庭賦寒生貝帶色動丨丨丨胡皓奉和製送張尚書巡邊詩兖旒垂翰墨丨迭賦詩)
纓垂(薛能折楊柳詩帳偃丨丨細復繁令人心想石家園)
纓上(劉禹錫酬楊侍郎憑見寄詩翔鸞闕底謝皇恩丨丨滄浪舊水㾗)
纓脈(素問所謂少鍼石者非癰疽之謂也癰疽不得頃時回癰不知所按之不應手乍來乍已刺手太隂)
(傍三痏與丨丨各二)
纓綬(張說遊洞庭湖湘詩城池自縶籠丨丨為徽纆)
纓環(詩盧令令傳見環鋂下)
纓徽(嵇康琴賦新衣翠粲丨丨流芳丨鮑照夢歸鄉詩開奩奪香蘇探䄂解丨)
纓導(周書武帝紀宣政元年三月甲戌初服常冠以皂紗為之加簪而不施丨丨其制若今之折角巾也)
纓縻(王融三月三日曲水詩序屈厀厥角請受丨丨)
鞶
鞶帶(易訟上九或鍚之丨丨終朝三禠之韋陸雲吳故丞相陸公誄丨丨翩紛珍裘阿那應物雜體)
(詩南金既雕錯丨丨共輝飾)
鞶鑑(左傳鄭伯之享王也王以后之丨丨予之虢公請器王子之爵鄭伯由是始惡于王又定公六年)
(往不假道於衞及還陽虎使季孟自南門入出自東門舍於豚澤衞侯怒使彌子瑕追之公叔文子老矣輦而)
(如公曰尤人而效之非禮也昭公之難君將以文之舒鼎成之昭兆定之丨丨苟可以納之擇用一焉公子與)
(二三臣之子諸侯苟憂之將以為之質此羣臣之所聞也今將以小忿蒙舊德無乃不可乎文心雕龍三驅)
(弛剛九伐先話丨丨吉凶蓍龜成旅)
鞶帨(法言或問司馬子長有言曰五經不如老子之約也當年不能極其變終身不能究其業曰若是則)
(周公惑孔子賊古者之學耕且養三年通一經今之學也非獨為之華藻也又從而繡其丨丨惡在其老不老)
(也其韓愈弔武侍御所畫佛文御史武君當年喪其配斂遺服櫛珥丨丨于箧月旦十五日則一出而陳之)
(抱嬰兒以泣)
鞶纓(唐書車服志安車者臨幸所乘也金飾重輿曲壁紫油纁朱裏通幰朱絲絡網朱丨丨朱覆髮具絡)
(駕赤駠按左傳作繁纓)
鞶厲(左傳臧哀伯曰藻率鞞鞛丨丨游纓昭其數也注丨紳帶也一名大帶丨大帶之垂者張衡西京)
(賦火龍黼黻藻繂丨丨且陸機詩輕劔拂丨丨長纓麗鮮)
鞶藻(陸雲鳴鶴詩安得丨丨改爾縞帶)
鞶革(禮記内則男丨丨女鞶絲)
鞶絲(禮記内則見上)
組
組珮(舊唐書崔神慶傳開元中神慶子琳等皆至大官羣從數十人趨奏省闥每歲時家宴丨丨輝映以)
(一榻置笏重疊於其上丨白居易會諸同年宴鄭家亭子詩賓階紛丨妓席儼花鈿)
組珪(包佶奉和常閣老晚秋集賢院即事寄贈徐薛二侍郎詩職美綸將綍榮深丨及丨)
組旒(顔延之宋文帝元后哀策文飾遺儀於丨丨淪徂音乎珩珮)
組甲(左傳襄公三年春楚子重伐吳為簡之師克鳩兹至於衡山使鄧廖帥丨丨三百被練三千以侵吳)
(吳人要而擊之獲鄧廖其能免者丨丨八十被練三百而已注丨丨被練皆戰備也漆甲成組文被練練袍)
(宋書袁豹傳神兵四臨天綱宏掩衡翼千里金鼔萬張丨丨貝胄景煥波屬華夷百濮雲會霧臻以此攻戰誰)
(與為敵十江淹北伐詔盖因兹大號蕩其巣藪可遣某官丨丨萬鐡騎千馬斜趣潁洛衝其要津王褒故)
(陜州刺史馮章碑陸離丨丨從容青紫雲韓休奉和聖製送張說巡邊詩曙光搖丨丨疎吹繞旌歐陽修)
(送李留後知鄆州詩丨丨光寒圍夜帳綵旗風煖看春耕)
組轡(宋庠德車結旌賦丨丨啟行陋邦旄之孑孑錯衡遵路殊風旆之搖搖)
組帳(謝莊貴妃誄靈衣虛襲丨丨空煙動嵇康贈秀才入軍詩閒夜肅清朗月照軒微風袿丨丨高褰)
(韓鮑照數名詩六樂陳廣坐丨丨揚春風愈岳陽樓詩蛟螭露筍簴縞練吹丨丨)
組幕(宋文帝登景陽樓詩瑶軒籠翠幌丨丨翳雲屏)
組紱(江淹為蕭太傅謝追贈父祖表自謬藉珪金空貽丨丨爵侈於公禄盈於私何嘗不静欷其結默慕)
(交深)
組練(五代史劉守光傳晉王至太原仁恭父子曳以丨丨獻於太廟盧思道為隋檄陳文丨丨塞垣艅)
(艎噎水故謝朓元會曲分階赩丨丨充庭羅翠旗宗又登孫權城詩北拒溺驂鑣西龕收丨丨唐太正)
(日臨朝詩丨丨輝霞色霜戟耀朝光旌張說送趙二尚書彦昭北伐詩日華光丨丨風色燄旗李白中丞)
(宋公以吳兵三千赴河南軍次尋陽脱余之囚參謀幕府因贈之詩丨丨明秋浦樓船入郢都又登金陵冶)
(城詩丨丨照楚國旌旗連滿門千白居易寄太原李相公詩綺羅二八圍賓榻丨丨三夾將壇杜牧東兵)
(詩羽林東下雷霆怒楚甲南來丨丨明)
組帶(左傳公使大史固歸國子之元寘之新箧褽之以元纁加丨丨焉唐書車服志衮冕者垂白珠十)
(二旒朱絲丨丨為纓)
組纚(文心雕龍楚辭招魂可謂祝辭之丨丨也)
組緯(王令再寄滿子權詩文章日丨丨玉機飛金梭)
組綬(禮記玉藻天子佩白玉而元丨丨諸侯佩山元玉而朱丨丨大夫佩水蒼玉而純丨丨世子佩瑜玉)
(而綦丨丨士佩瓀珉而緼丨丨孔子佩象環五寸而綦丨丨白居易罷府歸舊居詩腰間抛丨丨纓上拂塵)
(埃丨劉禹錫葡萄歌緐葩丨結懸實珠璣蹙)
組綺(後漢書邊譲傳羅衣飄搖丨丨繽紛)
組繡(五代史周德威傳晉兵少而神威龍驤拱宸等軍皆梁精兵人馬鎧甲飾以丨丨金銀其光耀日晉)
(軍望之色動密如次丨丨)(宋史賀鑄傳博學強記工語言深婉麗譚子化書有柔淑之態則荆苧可以行)
(婦道豈在乎丨丨也羅吳融酬僧詩䨇林不見金蘭久丹楚空翻丨丨來鄴曲江春望詩瑞影玉樓開丨)
(丨歡聲丹禁奏雲韶魚皮日休惜義鳥詩飽以稻粱滋飾以丨丨華又義詩中目碎瓊碧毁鱗殷丨丨)
(馬祖常詩丨丨紅縷連罨畫翠色著例王逢冥鴻亭偶題二首時歲戊戌詩大兒稍熟春秋幼女歡趨丨丨)
(功)
組織(文心雕龍麗辭雅義符采相勝如丨丨之品朱紫畫繪之著元黃文雖新而有質色雖柔而有本此)
(立賦之大體也方劉峻廣絶交論丨丨仁義琢磨道德金實竹軒賦櫽括莫施何堪丨丨)
組繢(劉峻與舉法師書昔在浙河嘗觀丨丨小劉宰分韻送王去非之官山隂得再字詩丐求不惬百)
(計工丨丨)
組繫(周禮冬官駔琮五寸宗后以為權注駔讀為組以丨丨之因名焉儀禮握手元纁裏著丨丨)
組就(周禮典絲凡祭祀共黼畫丨丨之物)
組脩(吕覽詩曰執轡如組孔子曰審此言也可以為天下子貢曰何其躁也孔子曰非謂其躁也謂其為)
(之於此而成文於彼也聖人丨丨其身而成文於天下也)
綬
綬帶(元史順帝紀以宫女三聖努妙樂努文殊努等一十六人按舞名為十六天魔首垂髮數辮戴象牙)
(佛冠身被纓大紅綃金長短裙金雜襖雲肩合䄂天衣丨丨鞵韤各執噶巴拉盤之器内一人執鈴杵奏樂)
(唐明皇千秋節賜羣臣鏡詩更銜長丨丨留意感人深劉禹錫送周使君罷渝州歸郢州别墅詩池荷雨後)
(衣香起庭草春深丨丨長許李商隠飲席代官妓贈两從事詩願得化為紅丨丨教䨇鳳一時銜韋莊擣)
(練篇白祫絲光織魚目菱花丨丨鴛鴦簇)
綬笥(後漢書許曼傳隴西太守緄始拜郡開丨丨有兩赤蛇分南北走緄令曼筮之卦成曼曰三歲後君)
(當為邊將官有東名當東北行三千里復五年更為大將軍南征延喜元年緄出為遼東太守討鮮卑至五年)
(復拜車騎將軍擊武林蠻賊皆如占登晉書王祥傳祥疾篤著遺令訓子孫曰吾生值季末庸歴試無毘佐)
(之勲没無以報氣絶但洗手足不湏沐浴勿纏尸皆澣故衣随時所服所賜山元玉佩衛氏玉玦丨丨皆勿以)
(斂道庾信周車騎將軍賀婁公神碑銘龜轉印函蛇盤丨丨)
綬劔(宋書百官志漢東京太僕屬官有考工令主兵器弓弩刀鎧之屬成則傳執金吾入武庫及織綬諸)
(雜工尚方令唯主作御刀丨丨諸玩好器物而已)
綬結(庾信柳霞墓誌銘位參上將榮兼本選蛇盤丨丨龜迴印轉)
綬一(元史輿服志丨丨幅六采織造紅羅托裏小綬三色同大綬)
綬細(唐太宗初夏詩珮高蘭影接丨丨草紋連)
綬香(岑參送鄭少府赴滏陽詩見袍色下)
紳
紳帶(詩容兮遂兮垂帶悸兮傳容儀可觀佩玉遂遂然垂其丨丨悸悸然後漢書第五倫傳梁竇之家)
(互有非法明帝即位竟多誅之自是洛中無復權戚書記請托一皆斷絶又譬諸外戚曰若身待士不如為國)
(戴盆望天事不兩施臣嘗刻著五臓書諸丨丨為大戴禮魯哀公問于孔子曰吾欲論吾國之士與之政何)
(如者取之孔子對曰生乎今之世志古之道居今之俗服古之服舍此而為非者不亦鮮乎哀公曰然則今夫)
(章甫句屨丨丨而搢笏者此皆賢乎前白虎通所以必有丨丨示敬謹自約整繢繒為結於下垂三分身半)
(紳居二焉以有鞶帶者示有事也)
紳委(家語見衮冕下)
紳愈(唐書李紳傳穆宗召為右拾遺翰林學士與李德裕元稹同時號三俊累擢中書舍人稹為宰相而)
(李逢吉教人告于方事稹遂罷欲引牛僧孺懼紳等在禁近沮解乃授德裕浙西觀察使僧孺輔政以紳為御)
(史中丞顧其氣剛不易疵累而韓愈勁直乃以愈為京兆尹兼御史大夫免臺參以激紳丨丨果不相下更持)
(臺府故事論詰往反詆訐紛然繇是皆罷之)
紳笏(陳造惟安堂賦審吾身之易安顧何賴於丨丨)
帶
帶裳(左傳見衮冕下曰又注丨革帶也衣下丨)
帶綬(晉書輿服志自公主封君以上皆丨丨自北史周宣帝紀既自比上帝不欲令人同已常丨丨及)
(冠通天冠加金附蟬顧見侍臣武弁上有金蟬及王公有綬者並令去之)
帶弁(詩其帶伊絲其弁伊騏箋其帶伊絲謂大帶也大帶用素絲有雜色飾焉騏當作&KR0722;以玉為之言此)
(丨丨者刺不稱其服)
帶冕(漢書敘傳答賓戲今吾子幸游帝王之世躬丨丨之服浮英華湛道德矕龍虎之文舊矣卒不能攄)
(首尾奮翼鱗振拔洿塗跨騰風雲使見之者景駭聞之者嚮震)
帶胯(唐書于闐傳初德宗即位遣内給事朱如玉之安西求玉於于闐得圭一珂佩五枕一丨丨三百簮)
(四十奩三十釧十杵三瑟瑟百斤并他寶等及還詐言假道回紇為所奪久之事泄流死恩州雲林石譜西)
(蜀諸山多産墨玉在深土中其質如石色深黑體甚輕軟工人鐫治為丨丨或器物極潤白居易和春深詩)
(見袍花下)
帶眼(朱子蒙恩許遂休致陳昭遠丈以詩見賀已和答之復賦一首詩闌干苜蓿久空盤未覺清羸丨丨)
(寬)
帶襭(白居易和微之夢遊春詩丨丨紫蒲萄袴花紅石竹)
帶索(郭璞客傲夫欣黎黃之音者不顰蟪蛄之吟豁雲臺之觀者必閟丨丨之歡何遜七召欲模名于)
(丨丨豈知命于泥繩何異走長衢而避影煎流水以求冰)
帶鈎(素問死心脈来前曲後居如操丨丨曰心死孫新序管仲傅齊公子糾鮑叔傅公子小白齊公無)
(知殺襄公公子糾奔魯小白奔莒齊人誅無知迎公子糾于魯公子糾與小白争入管仲射小白中其丨丨小)
(白佯死遂先入是為齊桓公)
帶圍(列女傳魏芒慈母前妻之子犯令當死母憂慼丨丨減尺水經注漢武帝元封元年封太山欲治)
(明堂于奉高傍而未曉其制濟南人公玉帶上黃帝時明堂圖圖中有一殿四面無壁以茅蓋之通水圜宫垣)
(為複道上有樓從西南入名曰崑崙於是上令奉高作明堂于汶水如丨丨也陳傅良聞沈元誠歸自臨漳)
(喜而奉寄詩吏事生衣垢家山減丨丨伯陳憲章詩神仙若道吾無分那得身輕減丨丨張淳詩飲少獨)
(憐書味好愁多不覺丨丨寬無又后山談叢廣陵芍藥有紅瓣黃腰者號金丨丨而種有時而出則城中當)
(有宰相韓魏公守廣陵日一出四枝時王岐公王荆公陳秀公俱會賞後四公皆入相果應四枝之兆)
帶結(左傳見衣襘下)
帶頭(元史輿服志頂輪衣三重上二重大紅繡雲龍瑞草下一重無文輪紅紵絲繡小帶四十八丨丨綴)
(金塗小銅鈴三百大紅紵絲繡絡帶二)
帶尾(宋史崔公度傳惟知媚附安石晝夜造請雖踞厠見之不屑也嘗從後執其丨丨安石反顧公度笑)
(曰相公帶有垢敬以袍拭去之爾見者皆笑)
帶前(梁簡文帝詩丨丨結香草鬟邊插石榴)
帶後(史記佞幸傳見衣裻下)
帶下(史記扁鵲傳扁鵲名聞天下過邯鄲聞貴婦人即為丨丨醫過雒陽聞周人愛老人即為耳目痺醫)
(來入咸陽聞秦人愛小兒即為小兒醫)
帶上(孟子不下帶而道存焉朱注古人視不下於帶則丨之丨乃目前常見至近之地也)
帶金(唐書食貨志見襦袴下)
帶玉(黃庭内景經九色錦衣綠華裙佩金丨丨龍虎文)
帶佩(珮同後漢書禮儀志最後親陵遣計吏賜之丨丨八月飲酎上陵禮亦如之水經渭水又東過郢)
(縣北注渭水東歴縣北邽山之隂逕固嶺北東南流蘭渠川水出自北山丨丨衆溪南流注于渭中論君子)
(之於巳也無事而不懼焉我之有善懼人之未吾好也我之有不善懼人之未吾惡也見人之善懼我之不能)
(脩也見人之不善懼我之必若彼也故其嚮道止則隅坐行則驂乘上懸乎冠緌下繫乎丨丨晝也與之遊夜)
(也與之息此盤銘之謂日新)
帶玦(晉書輿服志自公主封君以上皆帶綬以綵組為緄帶各如其綬色金辟邪首為丨丨北史齊樂)
(陵王百年傳百年被召自知不免割丨丨留與妃斛律氏)
帶礪(史記高祖功臣年表封爵之誓曰使長河如丨泰山如丨國以永寕爰及苗裔北史王昕傳俄佩)
(龍文之劒仍啟丨丨之書)
帶石(北史大沮渠蒙遜傳初太延中有一老父投書于燉煌城東門忽然不見其書紙八字文曰凉王三)
(十年若七年又于震雷所得石丹書曰河西河西三十年破丨丨樂七年丨丨青山名在姑臧南山祀傍泥䧟)
(不通牧犍)
帶溪(明一統志丨丨水在思恩縣北四十里源出荔波縣至此旋繞如帶南流入龍江)
帶方(遼東志略古丨丨國漢末曹操置郡在遼東之東屬平州括地志云丨丨故城在樂浪界)
帶脈(素問隂陽總宗筋之會會於氣衝而陽為之長皆屬於丨丨而絡於督脈)
帶褊(左傳季武子伐莒取鄆莒人告於會楚告於晉曰尋盟未退而魯伐莒瀆齊盟請戮其使樂桓子相)
(趙文子欲求貨於叔孫而為之請使請帶焉弗與梁其踁曰貨以藩身子何愛焉叔孫曰諸侯之會衛社稷也)
(我以貨免魯必受師是禍之也何衛之為然鮒也賄弗與不已召使者裂裳帛而與之曰丨其丨矣)
帶寬(白居易府西亭納凉詩丨丨衫觧領馬稳人攏轡)
帶重(李賀追賦畫江潭苑詩水光蘭澤葉丨丨剪刀錢)
帶縈(杜牧東兵長句詩漸見長圍雲欲合可憐窮壘丨猶丨)
帶天(成公綏天地賦河漢委蛇而丨丨虹蜺偃蹇扵昊蒼張鏡觀象賦江河炳著於上穹素氣霏霏其)
(丨丨)
帶日(蕭至忠奉和九月九日登慈恩寺浮圖應制詩寶鐸含飇響仙輪丨丨紅蘇味道詠霜詩丨丨浮)
(寒影乘風進晚威)
帶月(劉長卿送張十八歸桐廬詩歸人乘野艇丨丨過江村)
帶雨(王維送方尊師歸嵩山詩瀑布杉松常丨丨夕陽蒼翠忽成嵐李頎照公院䨇橙詩青青何必楚)
(人家丨丨凝煙新著花丨劉長卿過鸚鵡洲王處士别業詩古柳依沙發春苗丨鉏杜牧憶遊朱坡詩丨)
(丨經荷沼盤煙下竹村)
帶霜(李頎送皇甫曾遊襄陽山水詩白雁暮衝雪青林寒丨丨杜牧聞雁詩丨丨南去雁夜好宿汀沙)
帶冰(儲光羲漢陽即事詩江水丨丨綠桃花随雨飛)
帶地(後漢書馮異傳隴西北地從風響應其事昭昭日月經天河海丨丨不足以比駱賓王詠雲酒詩)
(朔空曾紀律丨丨舊疏泉)
帶阡(梁元帝元覽賦夾江丨丨布護井田通達交道高門接連)
帶城(水經注昔趙攻曹嶷望氣者以為繩水丨丨非可攻拔若塞五龍城當必陷石虎從之嶷請降)
帶山(魏志司馬朗傳關東兵起故冀州刺史李邵家居野王近山險欲徙居温朗謂邵曰寇未至而先徙)
(丨丨之縣必駭是搖動民之心而開姦宄之原也傍王冷然汝州薛家竹亭賦惟萬戸與千門咸丨丨而水)
帶江(南史謝靈運傳靈運父祖並葬始寕縣幷有故宅及墅遂移籍會稽修營舊業傍山丨丨盡幽居之)
(美)
帶海(水經注建安中吳遣步騭為交州騭到南海見土地形勢觀尉他舊治處負山丨丨博敞渺目高則)
(桑土下則沃衍林麓鳥獸于何不有海怪魚鼈黿鼉鮮鰐珍怪異物千種萬類不可勝記)
帶河(漢書高帝紀丨丨阻山縣隔千里持戟百萬秦得百二焉後漢書杜篤傳或據山丨丨并吞六國)
(舍越絶書子胥聞之即從横嶺上太山北望齊晉謂其人曰去此邦堂堂被山丨丨其民重移於是乃南奔)
(吳)
帶澗(水經注淇水又東北逕淇陽川逕石城西北城在原上丨丨枕淇)
帶湖(王勃滕王閣序見襟帶下觀范成大望海亭賦縈山丨丨樓相望)
帶藻(水經注尹吉甫子伯竒至孝後母譖之自投江中衣苔丨丨忽夢見水僊賜其美藥惟養親揚聲悲)
(歌船人聞之而學之吉甫聞船人之聲疑似伯竒援琴作子安之操)
帶花(張謂讌鄭伯璵宅詩曉風催鳥囀春雪丨丨飛)
帶苫(南史宋衡陽王義季傳嘗大蒐于郢有野老丨丨而耕)
帶印(雲笈七籤夫有為者謂歷藏導引動作諸氣飛丹合藥吞符跪拜丨丨禁忌随日時王相醮祭名號)
(精靈使人解占候此謂有為不能知道)
帶經(北史杜弼傳弼性好名理探味元宗在軍恒丨丨行梁簡文帝七勵僕雖野陋頗悅丨丨李頎)
(同張員外諲詶答之作洛中高士日沈冥手自灌園方丨丨劉長卿送張判官罷使東歸詩春山數畝地歸)
(去丨丨鉏)
帶珥(成公綏天地賦交會薄蝕抱暈丨丨)
帶環(李嶠詠刀詩丨丨疑寫月引鑑似含泉)
帶劒(史記秦夲紀簡公六年令吏初丨丨壍洛城重泉漢書刑法志魏氏武卒衣三屬之甲操十二石)
(之弩負矢五十个置戈其上冠胄丨丨羸三日之糧日中而趍百里晉書禮志日將蝕天子素服避正殿内)
(外嚴警太史登靈臺伺候日變便伐鼓于門聞鼓音侍臣皆著赤幘丨丨入侍吕覽静郭君來衣威王之服)
(冠其冠丨其丨宣王自迎静郭君於郊望之而泣矢顔氏家訓投壺之禮近世愈精古者寔以小豆為其之)
(躍也今則唯欲其驍益多益喜乃有倚竿丨丨狼壺豹尾龍首之名其尤妙者有蓮花驍王維送從弟蕃遊)
(淮南詩讀書復騎射丨丨遊淮隂)
帶鈴(吳志甘寕傳少有氣力好游俠招合輕薄少年為之渠帥羣聚相随挾持弓弩負眊丨丨民聞鈴聲)
(即知是寕)
帶甲(漢書食貨志神農之教有石城十仞湯池百步丨丨百萬而亡粟弗能守也北史齊後主紀廣寕)
(王孝珩奏請出宫人及珍寶班賜將士帝不悅斛律孝卿居中受委丨丨以處分杜甫送遠詩丨丨滿天地)
(胡為君遠行)
帶約(水經注馮水丨丨衆流渾成一川謂之北渚)
帶授(宋書蔡興宗傳張淹替忝南下預因休戚雖屢經愆黜事亦已久謂應秘書監丨丨)
帶牛(漢書龔遂傳民有帶持刀劒者使賣劒買牛賣刀買犢曰何為丨丨佩犢)
帶草(袁宏道雁字詩入草也應為丨丨化魚依舊作蟫魚)
帶垢(宋史崔公度傳見帶尾下)
帶持(漢書龔遂傳見帶牛下)
帶銘(武王有丨丨)
裳
裳衣(詩制彼丨丨勿士行枚祖又東方未晞顛倒丨丨禮記中庸春秋脩其廟陳其宗器設其丨丨)
(薦其時食注丨丨先祖之遺衣服也設之當以授尸也唐書和政公主傳代宗以主貧詔諸節度餉億主一)
(不取親紉䘺丨丨諸子不服紈絺屬蘇轍黃樓賦今我與公冠冕丨丨設几布筵斗酒相飲酣樂作開口而)
(笑夫豈偶然也哉外劉孝孫游人久不歸詩如何千里佇立霑丨丨)
裳黻(宋書禮志夫宗社疑文庭廟闕典或上降制書下協朝儀何乃鉉府佐屬丨丨稍改白虎之詔斷宣)
(室之疇咨乎)
裳袂(王粲七哀詩見衣襟下)
裳裾(宋史李綱傳論綱雖屢斥忠誠不少貶不以用舍為語默若赤子之慕其母怒呵猶噭噭焉挽其丨)
(丨而從之)
裳冕(宋書索虜傳論于時戎車外動王命相屬丨丨委蛇軺軒繼路舊老懷思古之情行人或為之殞涕)
裳履(中說見衣冠下)
裳韋(急就篇丨丨不借為牧人注韋柔皮也丨丨以韋為裳也)
裳繡(後漢書明帝紀注見衣畫下无唐書車服志衣畫丨丨以象天地之色也宋題鍾馗出游圖詩)
(妹也黔面被丨丨老馗回首四目鬭)
裳幃(周禮巾車王后之五路重翟鍚面朱總厭翟勒面繢總安車彫面鷖總皆有容盖注容為幨車山東)
(謂之丨丨)
裳黃(詩綠衣黃裳箋見衣裳下)
裳素(宋書禮志見衣黑下)
裳錦(詩衣錦褧衣丨丨褧裳箋褧禅也盖以禅縠為之中衣丨用丨而上加禅縠焉為其文之大著也)
裳帛(左傳見帶褊下)
裳一(元史輿服志中單用白羅單制羅領褾襈丨丨帶褾襈全紅羅八幅夾上繡藻粉米黼黻藻三十三)
(粉米十六黼三十二黻三十二)
裙
裙衫(南史任昉傳被代登舟止有絹七疋米五石至都無衣鎮軍將軍沈約遣丨丨迎之又劉歊傳見)
(枕履下)
裙襦(齊書輿服志指南車四周廂上施屋指南人衣丨丨天衣在廂中南史殷不害傳簡文以不害善)
(事親賜其母蔡氏錦丨丨氊席被褥單複畢備至北史長孫儉傳時梁岳陽王蕭詧内附初遣使入朝荆州)
(儉于聽事列軍儀具戎服以賓主禮見使容貎魁偉音聲如鐘大為鮮卑語遣人傳譯以答問客惶恐不敢仰)
(視日晚儉乃著丨丨紗帽引客宴于别齋因叙梁國喪亂朝廷招攜之意發言可觀使人大悅莊子未觧丨)
(丨口中有珠首馮子振十八公賦暫免濡丨丨盡濕)
裙幄(記事珠長安士女遊春野步遇名花則藉草而坐觧裙四圍遮繞如弈棋謂之丨丨)
裙帔(唐書顔師古傳見巾褐下布宋史禮志禮官言羣臣當服布斜巾四脚直領襴腰絰命婦布帕首)
(丨丨)
裙袴(宋史禮志文武二品以上布斜巾四脚頭冠大袖襴衫丨丨腰絰竹杖絹襯服)
裙帽(晉書吐谷渾傳其男子通服長丨丨或戴冪䍦丨宋書武帝紀諸子旦問起居入閤脫公服止著)
(丨如家人之禮丨齊書豫章王嶷傳宋元嘉世諸王入齋閣得白服丨見人主唯出太極四廂乃備朝服)
裙帳(水經注八公山上有淮南王劉安廟廟中圖安及八士像皆坐牀帳如平生被服纖麗咸羽扇丨丨)
(巾壺枕物一如常居)
裙幅(溪蠻叢笑犵狫裙丨丨兩頭縫斷自足而入闌斑厚重下一段純以紅范史所謂獨力衣恐是也盖)
(裸袒以裙代袴雖盛服不去去則犯鬼)
裙褘(鹽鐡論匈奴車器無銀黃絲漆之飾素成而務堅絲無文采丨丨曲襟之制都成而務完男無刻鏤)
(竒巧之事宫室城郭之功女無綺繡滛巧之貢纖綺羅紈之作事省而致用易成而難弊)
裙裾(常建古興詩石榴丨丨蛺蝶飛見人不語顰蛾眉王建宫詞近被君王知入月喚人相伴洗丨丨)
裙網(宋史輿服志初有司言東都舊制輦飾以玉丨丨用七寶而滴子用珍珠帝曰上皇意不然止用簡)
(素遂以塗金易玉梅紅絲結丨丨間綴七寳而象牙易真珠既而上皇却不受)
裙帶(晉書段豐妻慕容氏傳年十四適于豐豐為人所譖被殺慕容氏寡歸將改適偽夀光公餘熾剋日)
(交禮慕容氏偽辭以疾三日還第沐浴置酒言笑自若至夕密書其丨丨云死後當埋我于段氏墓側遂于浴)
(室自縊而死没宋史謝枋得妻李氏傳徙囚建康或指李言曰明當入矣李聞之撫二子凄然而泣左右曰)
(雖没入將不失為官人妻何泣也李曰吾豈可嫁二夫耶顧謂二子曰若幸生還善事吾姑吾不得終養矣是)
(夕觧丨丨自經獄中死有續齊諧記會稽趙文韶為東宫扶侍坐清溪中橋忽青衣婢年十五六前曰王家)
(娘子白扶侍聞君歌聲有門人逐月遊戲遣相聞耳湏臾女到文韶即為歌屮生盤石音韻清暢又深會女心)
(乃顧謂婢子還取箜篌湏臾至女為酌兩三弹泠泠更增楚絶乃令婢子歌繁霜自觧丨丨繫箜篌腰叩之以)
(倚歌玉侍兒小名錄唐右司郎中馮翊喬知之有美妾曰碧知之為之不昏武承嗣借以教諸姬遂留不還)
(知之作綠珠怨詩以寄之碧玉赴井死承嗣得詩於丨丨大怒諷酷吏羅告族誅之桂苑叢談鄭代肅宗時)
(為潤州刺史兄侃嫂張氏女年十六名采娘七夕夜陳香筵祈於織女夢雲輿雨盖蔽空駐車命采娘曰吾織)
(女祈何福曰願丐巧耳乃遺一金針長寸餘綴於紙上置丨丨中令三日勿語汝當竒巧不爾化成男子湖)
(山勝槩斷橋又名段家橋萬柳如雲望如丨丨春李端拜新月詩細語人不聞北風吹丨丨白居易題湖)
(上詩碧毯線頭抽早稻青羅丨丨展新蒲雁李羣玉贈琵琶妓詩一䨇丨丨同心結早寄黃鸝孤兒曹唐)
(遊仙詩玉女暗來花下立手挼丨丨問昭王琵韋莊悼楊氏妓琴弦詩昨日施僧丨丨上斷腸猶繫琶弦)
裙釵(金丹大要詩現此一身非外物丨丨之下有全人)
裙襴(宋史輿服志腰輿前後長竿各二金銅螭頭緋繡鳳丨丨上施錦褥)
裙蝶(陳子龍幽草賦見衣花下)
裙背(宋史禮志其丨丨大衲長裙䄖翟之衣各設于椸陳于庭冠笄冠朵九翬四鳳冠各置于槃蒙以帕)
(首飾随之陳于服椸之南)
裙腰(南史蕭子響𫝊子響密作啓數紙藏妃王氏丨丨中王適古别離樂府夜還羅帳空有情輕著丨)
(丨自無力州白居易夢遊春詩丨丨銀線壓梳掌金筐蹙又杭春望詩誰開湖寺西南路草綠丨丨一道)
(斜)
裙邊(劉孝威寄婦詩豔彩丨丨出芳脂口上渝)
裙上(蘇軾月兔茶詩中有迷離玉兔兒一似佳人丨丨月)
裙下(北史齊後主紀後主母曰胡皇后夢於海上坐玉盆日入丨丨遂有娠)
裙拖(李羣玉同鄭相并歌姬小飲詩丨丨六幅湘江水鬢聳巫山一段雲)
裙牽(楊維楨採菱曲見袖惹下)
裙輕(謝偃蹋歌詞丨丨纔動珮鬟薄不勝花)
裙翻(楊維楨璚花珠月二名姬詩蒲萄酒灎沈櫻顆翡翠丨丨蹋月牙)
袴(絝同)
袴褶(晉書楊濟𫝊濟有才藝嘗從武帝校獵北芒下與侍中王濟俱著布丨丨騎馬執角弓在輦前猛獸)
(突出帝命王濟射之應弦而倒湏臾復一出濟受詔又射殺之六軍大叫稱快南史齊高帝紀蠕蠕國王遣)
(使欲俱攻魏獻師子皮丨丨晝唐書禮樂志致齋之日質明諸衛勒所部屯門列仗漏上水一刻侍中版奏)
(請中嚴諸衛之屬各督其隊入陳於殿庭通事舍人引文武五品已上丨丨陪位諸侍衛之官服其器服諸侍)
(臣齋者結佩詣閤奉迎言又歸崇敬𫝊時百官朝朔望皆服丨丨崇敬非之建三代逮漢無其制隋以來始)
(有服者事不稽古宜停詔可子釵小志武帝降王武子家武子供饌並用琉璃器婢百餘人皆綾羅丨丨以)
(手擎飲食臺李賀追賦畫江潭苑詩路指城迥羅薰丨丨香)
絝韤(漢書外戚𫝊上宿供張白虎殿又欲拜左將軍孔光為丞相已刻侯印書贊昏夜平善鄉晨傅丨丨)
(欲起因失衣不能言)
袴鞾(韓愈送鄭尚書序見帕首下)
袴帶(妝樓記吳孫和悅鄧夫人嘗置膝上和弄水精如意誤傷夫人頰血洿丨丨醫者曰得白獺髄雜玉)
(與琥珀屑當減痕及差有赤點更益其姸)
袴衫(齊書豫章王嶷傳小兒奴子並青布丨丨臣齋中亦有一人意謂外庶所服不疑與羊車相類曲荷)
(慈旨今悉改易)
袴襦(陸游貧甚戲作數種丨丨秋未贖羡他鄰巷搗衣聲)
袴上(南史陳伯之𫝊見帽上下)
袴中(史記趙世家趙朔妻成公姊有遺腹子屠岸賈聞之索於宫中夫人置兒丨丨祝曰趙宗滅乎若號)
(即不滅若無聲及索兒竟無聲)
袴下(史記淮隂侯𫝊淮隂屠中少年有侮信者曰若雖長大好帶刀劒中情怯耳衆辱之曰信能死刺我)
(不能死出我丨丨於是信孰視之俛出丨丨蒲伏一市人皆笑信以為怯)
袴口(貴耳錄何自然中丞上疏乞朝廷幷庫夀皇從之方且講究未定御前有燕雜劇伶人妝一賣故衣)
(者持袴一腰只有一隻丨丨買者得之問如何著賣者云兩脚并做一丨丨買者云袴却并了只怕行不得夀)
(皇即寝此議)
袴花(白居易和微之夢遊春詩見帶襭下下又謝元九寄綠絲布白輕溶詩見衫色)
褌
褌襠(晉書阮籍𫝊不見羣蝨之處褌中逃乎深縫匿乎壞絮自以為吉兆也行不敢離縫際動不敢出丨)
(丨自以為得繩墨也處趙秉文拙軒賦鄙夫自私蝨丨丨)
褌中(晉書阮籍𫝊見上)
鞾(靴同)
鞾笏(宋史輿服志淳熙中朱熹又定祭祀冠婚之服時頒行之凡士大夫家祭祀冠婚則具盛服有官者)
(幞頭帶丨丨進士則幞頭襴衫帶處士則幞頭皂衫帶又儀衛志其内儀仗官兵等一千八百三人兵部職)
(掌五人統制官二人皆幞頭公裳腰帶丨丨文又陶榖傳少帝初賜緋袍丨丨黑銀帶又夏國𫝊資則幞)
(頭丨丨紫衣緋衣坐歸田錄往時學士循唐故事見宰相不具丨丨繫鞵玉堂上遣院吏計會堂頭直省官)
(學士將至宰相出迎近時學士始具丨丨至中書與常參官雜坐于客位有移時不得見者學士日益自卑丞)
(相禮亦漸薄蓋習見已久恬然不復為怪也)
鞾袍(宋史禮志大臣言虞祭乃吉禮合用丨丨上曰只用布折上巾黑帶布袍可也又輿服志今儀注)
(車駕赴青城服通天冠綘紗袍祀之日乃服丨丨至大次服衮冕臨祭非尚質之義又乾道九年又用履袍)
(袍以綘羅為之折上巾通犀金玉帶繫履則曰履袍服鞾則曰丨丨履鞾皆用黑革續聞見近錄張文定自)
(陳徙宋召入覲既見神宗御崇政殿將引詔明日前殿引及見即召對賜坐啜茶上喻曰卿宿德前殿始御丨)
(丨所以昨日輟崇政引見退而喻閣門今後前執政官見日不以班次引前殿著于令)
鞾衫(中華古今注開元初宫人馬上著胡帽靚妝露面士庶咸效之至天寶年中士人之妻著丈夫丨丨)
(鞭帽内外一體也)
鞾帶(朝野僉載鄭愔為吏部侍郎掌選贓汚狼籍引銓有選人繫百錢於丨丨上愔問其故答曰當今之)
(選非錢不行愔默而不言)
鞾袴(韓愈送幽州李端公序元年今相國李公為吏部員外郎愈嘗與偕朝道語幽州司徒公之賢曰某)
(前年被詔告禮幽州入其地迓勞之使里至每進益恭及郊司徒公紅帓首丨丨握刀左右雜佩弓䩨服矢插)
(房俯立迎道左某禮辭曰公天子之宰禮不可如是及府又以其服即事某又曰公三公不可以將服承命卒)
(不得辭)
鞾山(螢雪叢說陳季陸嘗挽劉韜仲諸公同往武夷訪晦翁朱先生偶張體仁與焉會宴之次朱張忘形)
(交談風水曰如是而為笏山如是而為丨丨)
鞾鼻(朝野僉載春官尚書閻知微和默啜司賓丞田歸道為之副焉至牙帳下知微舞蹈宛轉抱默啜丨)
(丨而嗅之毛又燕國公張說前為并州刺史謟事特進王毛仲後仲巡邊會說于天雄軍大宴酒酣恩敕怱)
(降授兵部尚書同中書門下三品說拜謝訖便把毛仲手起舞嗅其丨丨)
鞾尖(宋史劉錡𫝊烏珠至城下責諸將喪師衆皆曰南朝用兵非昔之比元帥臨城自見錡遣耿訓以書)
(約戰烏珠怒曰劉錡何敢與我戰以吾力破爾城直用丨丨趯倒耳)
鞾紋(陸游新籬詩天雨淡青成卵色水波微皺作丨丨)
鞾直(歸田錄故老能言五代時事者云馮相道和相凝同在中書一日和問馮曰公丨新買其丨幾何馮)
(舉左足示和曰九百和性褊急遽回顧小吏云吾靴何得用一千八百因詬責久之馮徐舉其右足曰此亦九)
(百于是鬨堂大笑)
鞾中(唐書王鍔𫝊在淮南時嘗得無名書内丨丨俄取它書焚之人信其無名者異日因小罪并以所告)
(窮驗示衆以神明引又李訓𫝊士良手搏訓而躓訓壓之將刀丨丨救至士良免)
鞾長(李賀追賦畫江潭苑詩角暖盤弓易丨丨上馬難)
鞾暖(白居易喜老自嘲詩裘輕披白氎丨丨蹋烏氊)
鞾靺(宋郊真定書事詩帳下文書三幕府馬前丨丨五諸侯)
鞾帽(黃庭堅和答外舅孫莘老詩出門厭丨丨稅駕喜巾屨)
韤(襪韈同)
韤袴(後山談叢秘書丞張鍔嗜酒得竒疾中身而分左常苦寒雖暑月中著丨丨紗綿相半)
韤履(唐書車服志大褏連裳者六品以下妻九品以上女嫁服也青質素紗中單蔽膝大帶革帶丨丨同)
(裳色花釵履笄兩博鬢以金銀雜寶飾之衣宋史輿服志九旒冕塗金銀花額犀玳瑁簪導青羅繡山龍雉)
(火虎蜼五章緋羅裳繡藻粉米黼黻四章緋蔽膝繡山火二章白花羅中單玉&KR0724;劒佩革帶暈錦綬二玉環緋)
(白羅大帶緋羅丨丨親王中書門下奉祀則服之)
韤係(漢書哀帝紀孝哀皇帝元帝庶孫定陶恭王子也母曰丁姬年三歲嗣立為王長好文辭法律元延)
(四年入朝盡從傅相中尉時成帝少帝中山孝王亦來朝獨從傅上怪之以問定陶王對曰令諸侯王朝得從)
(其國二千石𫝊相中尉皆國二千石故盡從之上令誦詩通習能說他日問中山王獨從傅在何法令不能對)
(令誦尚書又廢及賜食于前後飽起下丨丨觧成帝由此以為不能而賢定陶王數稱其材)
韤解(史記張釋之𫝊王生者善為黃老言處士也嘗召居廷中三公九卿盡會立王生老人曰吾丨丨顧)
(謂張廷尉為我結韈釋之跪而結之既已人或謂王生曰獨奈何廷辱張廷尉使跪結韈王生曰我老且賤自)
(度終無益於張廷尉張廷尉方今天下名臣吾故聊辱廷尉使跪結韈欲以重之諸公聞之賢王生而重張廷)
(尉)
韤底(何希堯採蓮曲錦蓮浮處水粼粼風外香生丨丨塵)
韤汙(白居易登香爐峰遇雨詩丨丨君相謔鞵穿我自咍)
韤塵(曹植洛神賦凌波微步羅丨生丨度王初銀河詩猶殘仙媛湔帬水幾見星妃丨丨)
韤材(蘇軾文與可畫竹記與可畫竹初不自貴重持縑素請者足相躡於其門與可厭之投諸地曰吾將)
(以為襪及余為徐州與可以書遺余曰近語士大夫吾墨竹一派近在彭城可往求之丨丨當萃於子矣)
韤線(瑣言偽蜀韓昭琴棋書畫射法悉皆涉獵李台瑕曰韓八座藝如拆丨丨無一條長者宗夲詩補)
(綴褐倒繡瑣碎丨拆丨)
鞵(鞋同)
鞵韤(唐書儀衞志黃麾仗左右廂各十二部十二行皆有行縢丨丨元史順帝紀見綬帶下大業雜)
(記龍舟下一重長秋内侍及乘舟水手以青絲大絛繩六條兩岸引進其引船人並名殿脚一千八十人並著)
(雜錦彩妆襖子行纏丨丨等每繩一條百八十人分為三番每一番引舟有三百六十人其人並取江淮以南)
(少壯者為之脚養疴漫筆真宗久無嗣用方士拜章至上帝所有赤大仙微笑上帝即遣大仙為嗣大仙辭)
(之帝曰當遣個好人去相輔贊仁宗在禁中未嘗鞵惟坐殿方御丨丨下扆即去之訓學齋規大抵為人先)
(要身體端正自冠巾衣服丨丨皆湏收拾愛護常令潔淨整齊我先人常訓子弟云男子有三緊謂頭緊腰緊)
(脚緊頭謂頭巾未冠者總䯻腰謂以縧或帶束腰脚謂丨丨此三者要緊束不可寬慢則身體放肆不端嚴為)
(人所輕賤矣)
鞵子(中華古今注丨丨自古即皆有謂之履絇繶皆畫五色至漢有伏虎頭始以布鞔繶上脫下加以錦)
(為飾至東晉以草木織成即有鳳頭之履聚雲履五朵履宋有重臺履梁有笏頭履分稍履立鳳履又有五色)
(雲霞履)
鞵履(唐輦下歲時記唐人上巳日在曲江傾都禊飲蹋青盧公範饋儀飾三月三日上蹋青丨丨雲仙)
(雜記青齊間有一種桃李盛開時垂絲至二三尺採之練以松脂遞相纏結織成丨丨寄往都下人皆不辨何)
(物丨白居易上陽白髮人樂府小頭丨窄衣裳青黛點眉細細長)
鞵轎(談錄或遇泥雨非次支賜丨丨錢動要五七萬貫如何有備晉公對曰臣亦已有擘畫伏緣随駕軍)
(士各是披帶稍重到處若遇有支賜錢物如何將行臣欲先令殿前指揮使曹璨問當六軍或遇路中有非次)
(支賜置随駕便錢一司仍各與頭子支便於軍士住營處或指定州軍便支與各人骨肉請領一則便於軍士)
(請領二則軍士随駕骨肉在營得便到支錢物因兹甚安人心)
鞵席(宋史職官志賞給案注掌諸給賜賻贈例物口食内外春冬衣時服綾羅紗縠綿布丨丨紙染料市)
(舶權物務三府公吏)
鞵錢(宋史兵志今擬留戍兵二萬五千五百七十八人分置江南東路两浙東西路州軍防一年滿替出)
(軍一次依平蠻故事每月别給錢三百歲給丨丨一千)
鞵杯(觥記注䨇鳬杯一名金蓮杯即鞵也王深輔有䨇鳬杯詩則知昔日狂客亦以丨丨為戲也)
鞵醬(宋史職官志衣糧注掌勾校百官諸軍諸司奉料春冬衣祿粟茶鹽丨丨傔糧等)
鞵山(明一綂志丨丨在紹興府北六十里獨立湖水中其形如鞵)
鞵邪(宋史王凱𫝊夏人二萬寇青塞堡凱出丨谷轉戰四十里至杜&KR2600;川大敗之)
鞵底(隠窟雜志楊文公有重名於世常因草制為執政者多所點竄楊甚不平因取稾上塗抹之處以濃)
(墨傅之就加為丨丨樣題其旁曰世業楊家丨丨或問其故乃曰是他别人脚跡嘗傳為嗢噱自後舍人行詞)
(遇塗抹者必相謔云又遭丨丨)
鞵穿(白居易登香爐峰遇雨詩見韤汙下)
屨
屨席(宋史食貨志緣江百姓及煎鹽亭戶恣其樵漁所造丨丨之類榷署給劵聽渡江販易)
屨飾(周禮屨人掌王及后之服屨為赤舄黑舄赤繶黃繶青句素屨黑屨注王及后之赤舄皆黑飾后之)
(青舄白飾凡丨之丨如繡次也)
屨頭(周禮赤繶黃繶青句注舄屨有絇有繶有純者飾也疏言絇謂丨丨以絛為鼻)
屨人(周禮丨丨下士二人疏在此者按其職云掌王及后之服屨故從内官衣服亦連類在此若然追師)
(專掌婦人首服此丨丨兼男子屨舄在下體賤故男子婦人同在此也)
屨舄(周禮屨人疏見上)
屨泥(皮日休入林屋洞詩見衣濕下)
屨賤(左𫝊國之諸市丨丨踊貴注踊刖足者屨言刖者多)
屨企(李華含元殿賦見冠騰下)
屨及(左𫝊楚子使申舟聘於齊曰無假道於宋及宋宋人殺之楚子聞之投袂而起丨丨於窒皇劒及於)
(寝門之外車及於蒲胥之市)
屨銘(武王有丨丨)
屨虧(貢父詩話見履成下)
屩
屩子(後漢書南蠻傳注楚南中志曰猩猩在山谷中行無常路百數為羣土人以酒若糟設於路又喜丨)
(丨土人織草為屩數十輛相連結猩猩在山谷見酒及屩知其設張者即知張者先祖名字乃呼其名而罵云)
(奴欲張我舍之而去去而又還相呼試共嘗酒初嘗少許又取丨丨著之若進兩三升便大醉人出牧之丨丨)
(相連不得去執還内牢中)
屩鼻(金樓子鋸齒箕舌榼耳丨丨)
履
履袍(宋史禮志皇帝自内服丨丨入御幄服通天冠絳紗袍出至大慶殿詣冊寶褥位前再拜在位官皆)
(再拜訖皇帝行發冊寶授太傅之禮如儀又輿服志見裘冕下)
履笄(唐書車服志見韤履下)
履帶(吕覽昔太古嘗無君矣其民聚生羣處知母不知父無親戚兄弟夫妻男女之别無上下長幼之道)
(無進退揖讓之禮無衣服丨丨宫室畜積之便無器械舟車城郭險阻之備此無君之患故君臣之義不可不)
(明也)
履絝(漢書貢禹傳後世争為奢侈轉轉益甚臣下亦相放效衣服丨丨刀劒亂於主上主上時臨朝入廟)
(衆人不能别異甚非其宜)
履韤(後漢書魯不傳見冠幘下曹又董祀妻𫝊祀為屯田都尉犯法當死文姬詣操請之操感其言乃)
(追原祀罪時且寒賜以頭巾丨丨二唐書崔彦昭𫝊見冠帶下宋史輿服志紹興三十年十月禮官言皇)
(子鄧慶恭三王遇行事服朝服則七梁額花冠貂蟬籠巾金塗銀立筆真玉佩綬金塗銀革帶烏皮履若服祭)
(服則金塗銀八旒冕真玉佩綬緋羅丨丨)
履舄(史記淳于髠傳見襟解下頭劉馬事始單底曰丨重底曰丨永嘉中為伏鳩鳳頭履梁武帝以絲)
(為之曰觧脫履歴白居易對酒吟丨丨從相近謳吟任所須劉禹錫陽書事詩促筵交丨丨痛飲倒簮纓)
(詞姚合揚州春見衣裳下)
履鞵(中黃真經乘服彩霞歸太極注嘗以庚辛取庚時於一淨室内焚名香一鑪於所臥床頭兼湏設機)
(案上著香鑪下著所拄者龍杖及丨丨等物安署於頭邊身衣不解以衾蓋之)
履綦(漢書外戚傳俯視兮丹墀思君兮丨丨佺陸機班婕妤詩昏黃丨丨絶愁來空雨面沈期古歌)
(玉階隂隂苔蘚色君王丨丨難再得止白居易感情詩永願如丨丨雙行復雙)
履屨(大戴禮于席之四端為銘焉于機為銘焉于鑑為銘焉于盥盤為銘焉于楹為銘焉于杖為銘焉于)
(帶為銘焉于丨丨為銘焉于觴豆為銘焉于戶為銘焉于牖為銘焉于劒為銘焉于弓為銘焉于矛為銘焉)
(又丨丨之銘曰慎之勞勞則富)
履屐(晉書謝元傳時苻堅強盛邊境數被侵寇朝廷求文武良將可以鎮禦北方者安乃以元應舉郄超)
(聞而歎之曰安違衆舉親明也元必不負舉才也時咸以為不然超曰吾嘗與元共在桓公府見其使才雖丨)
(丨間亦得其任所以知之丨黃溍石臺詩白雲與翠霧夐在丨下)
履蹻(戰國策蘇秦始將連横說秦王書十上而說不行資用乏絶去秦而歸贏縢丨丨負書擔囊韓非)
(子昭卯曰臣罷四國之兵而王乃與臣五乘此其稱功猶嬴勝而丨丨注賈者嬴利倍勝今以薄賞酬大功猶)
(贏勝之人丨草丨也足新書淮南窳民貧鄉也繇使長安者丨丨不數易不以至錢用之費稱此苦甚又)
(屩□同說苑見冠鉥下取孝子𫝊北平陽公輦水作漿以給過者兼補丨丨不其直天神化為書生問云何)
(不種菜曰無菜種即與數升公種之化為白璧餘皆為錢公得以娶婦)
履絇(禮記見冠述下)
履子(中華古今注見冠子下)
履箱(謝氏詩源昔有姜氏與鄰人文胄通殷勤文胄以百鍊水晶針一圅遺姜氏姜氏啟丨丨取連理線)
(貫䨇針結同心花以答之頭梁武帝河中之水歌珊瑚挂鏡爛生光平奴子檠丨丨)
履杖(杜牧李侍郎於陽羡里富有泉石牧亦於陽羡粗有薄産叙舊述懷因獻長句詩欲與明公操丨丨)
(願聞休去是何年)
履㾗(劉長卿尋南溪常山道人隠居詩一路經行處莓苔見丨丨皎然哭吳縣房聳明府詩書帶變芳)
(草丨丨移綠錢)
履聲(漢書鄭崇傳哀帝擢為尚書僕射數求見諫爭上初納用之每見曳革履上笑曰我識鄭尚書丨丨)
(無杜甫贈左僕射鄭國公嚴公武詩京兆空柳色尚書丨丨白居易和令狐相公詩車騎新從梁苑回丨)
(丨佩響入中台丨皎然奉詶顔使君真卿見過郭中寺詩丨知客貴雲影悟身閑)
履跡(裴迪華子岡詩雲光侵丨丨山翠拂人衣詩岑参詩綠苔生丨丨紅粉濕啼痕李商隠雪寂寞)
(門扉掩依稀丨丨斜南馬戴贈别空公詩丨丨誰重見松風掃石塵蘇軾溪小酌詩獨自披榛尋丨丨最)
(先犯曉過溪橋)
履度(晉書陶潛傳潛無履弘顧左右為之造履左右請丨丨潛便於坐伸脚令度焉)
履制(宋史輿服志宋初沿舊制朝履用鞾政和更定禮制改鞾用履中興仍之乾道七年復改用鞾以黑)
(革為之大抵參用丨丨惟加靿焉)
履色(宋史禮志奴婢衣食客加不得服白幘蒨絳金黃銀又鐶鈴□鉺丨丨無過純青)
履底(後漢書祭祀志注應劭漢官馬第伯封禪儀記至天門之下仰視天門窔遼如從穴中視天直上七)
(里賴其羊腸逶迤名曰環道往往有絙索可得而登也兩從者扶挾前人相牽後人見前人丨丨前人見後人)
(頂如畫重累人矣所謂磨胸&KR1053;石捫天之難也)
履成(貢父詩話汪白為平糴詩刺時病云穴垣補墻隙墻成垣已墮斷屨補穿履丨丨屨亦虧)
履高(梁簡文帝名士悦傾城詩見裾開下)
履温(無可奉和段著作山居呈諸同志詩丨丨行燒地衣赤動霞風)
履錯(易離初九丨丨然敬之无咎象曰丨丨之敬以辟咎也釋文錯鄭七各反馬七路反)
履滑(閻長言婆速道中書事詩丨丨心頻悸梯危骨欲消)
履鮮(漢書賈誼𫝊丨雖丨不加于枕冠雖敝不以苴履)
履大(徐渭觀獵篇皂鵰氣銷韓盧魄墮昨見儒生衣長丨丨)
履新(史記轅固生𫝊見冠敝下)
履穿(莊子士有道德不能行憊也衣敝而丨丨貧也非憊也說苑張禄曰君將掘君之偶錢發君之庾)
(粟以補士則衣敝丨丨而不贍耳何暇新衣而不舊倉庾盈而不虚乎會稽典錄徐弘為右扶風都尉家無)
(餘産衣敝丨丨司杜甫春日江邨詩見衣結下雪又故著作郎貶台州戶滎陽鄭公虔詩丨丨四明飢拾)
(楢溪橡)
履破(陸游送子龍赴吉州椽詩衣穿聽露肘丨丨從見指)
履空(漢書鮑宣傳見衣敝下)
履我(史記留侯世家良嘗閒從容步游下邳圯上有一老父衣褐至良所直墮其履圯下顧謂良曰孺子)
(下取履良愕然欲歐之為其老彊忍下取履父曰丨丨良業為取履因長跪履之父以足受笑而去)
履候(梁武帝文以道養和丨丨無爽)
履長(玉燭寶典冬至歷當黃鐘其管最長故有丨丨之賀曹植冬至獻襪履表亞歲迎祥丨丨納慶)
履端(左𫝊先王之正時也丨丨于始舉正于中歸餘于終丨丨于始序則不愆舉正于中民則不惑歸餘)
(于終事則不悖注步歷之始以為術之端首宜晉書景帝紀時天子頗修華飾帝又諫曰丨丨初政崇元樸)
(並敬納焉棟周書武帝紀丨丨開物實資元后代終成務諒惟宰庾信哀江南賦天子丨丨廢朝單于長)
(圍高宴詩儲光羲晚次東亭獻鄭州宋使君文居敬物無擾丨丨人自康)
履地(周書宇文護𫝊爾戴天丨丨中有鬼神勿云冥昧而可欺負春秋元命苞黃帝戴天丨丨秉數)
(說苑中庶子入報趙王趙王跣而趨出門曰先生遠辱幸臨寡人先生幸而有之則糞土之息得蒙天丨丨而)
(長為人矣先生不有之則先犬馬填溝壑矣得迃書君子上戴天下丨丨中圅心雖欲欺之其可乎)
履畝(春秋宣公十有五年初稅畝注公田之法十取其一今又丨其餘丨復十收其一遂以為常故曰初)
履雪(史記滑稽𫝊東郭先生久待詔公車貧困飢寒衣敝履不完行雪中履有上無下足盡踐地道中人)
(笑之東郭先生應之曰誰能丨行丨中令人視之其上履也其履下處乃似人足者乎)
履霜(易坤初六丨丨堅冰至象曰丨丨堅冰陰始凝也詩見衣屨下道德指歸論民不畏威篇陽氣)
(安于潛龍故能鑠金隂氣寕于丨丨故能凝冰後琴操丨丨操尹吉甫之子伯奇所作也伯竒無罪為母纔)
(而見逐乃集芰荷以為衣採楟花以為食晨朝丨丨自傷見放于是援琴鼓之而作此操老學菴筆記范文)
(正公喜弹琴然平日止弹丨丨操時人謂之范丨丨陶潛於王撫軍座送客詩爰以丨丨節登高餞將歸)
(韓愈丨丨操兒寒何衣兒飢何食兒行于野丨丨以足)
履冰(詩戰戰兢兢如臨深淵如丨薄丨㠯漢書韋賢傳如何我王不思守保不惟丨丨繼祖考)
履炭(曹植陳審舉表今臣與陛下踐冰丨丨登山涉澗寒暑燥濕高下共之豈得離陛下哉)
履時(大戴禮高陽洪淵以有謀疏通而知事養材以任地丨丨以象天依鬼神以制義治氣以教民潔誠)
(以祭祀)
履足(左傳晉人患秦之用士會也乃使魏夀餘偽以魏叛者以誘士會執其帑于晉使夜逸請自歸于秦)
(秦伯許之丨士會之丨于朝接王曾孺與何遜書豈復得與二三士友抗首膝丨丨差肩)
履影(大戴禮自見孔子入戶未嘗越屨往来過人不丨丨開蟄不殺方長不折執親之喪未嘗見齒是高)
(柴之行也)
履甓(新書越王之窮至乎喫山草飲腑水易子而食于是丨丨戴璧號唫告毋罪呼皇天使大夫種行成)
(于吳王)
履索(李尤平樂觀賦陵高丨丨踊躍旋舞)
履絲(漢書食貨志千里游敖冠盖相望乘堅策肥丨丨曳縞鹽鐡論常民文杯畫案几席緝𨄌婢妾衣)
(紈丨丨匹庶粺飯肉食)
履機(韋應物弹棋歌丨丨乘變安可當置之死地翻取強)
履尚(晉書簡文帝紀會稽王叔丨丨清虚志道無倦優游上列諷議朝肆)
履貞(曹植卞太后誄蹈和丨丨恭事神祗)
履方(淮南子體太一者戴圓丨丨抱表懷䋲食高士傳許由為人據義丨丨邪席不坐邪膳不陸雲)
(高岡詩員規啟俗沈矩丨丨)
履潔(蕭統文選序楚人屈原含忠丨丨而楊億君可思賦中丨丨以好修兮外葆光虛受)
履和(易繫辭𫝊丨丨而至南曹植冬至獻禨頌玉趾既御丨丨蹈貞虞世文德皇后冊文造舟為梁)
(嗣徽前德丨丨思順自家刑國)
履德(道德指歸論是以聖人退為之為去事之事體道之心丨丨之意)
履道(易履九二丨丨坦坦幽人貞吉白曹植王仲宣誄三台樹位丨丨是鍾又唐書居易傳東都所)
(居丨丨里疏治種樹構石樓香山鑿八節灘自號醉吟先生為之傳白居易詩歸來丨丨宅下馬入柴扉)
履行(說苑子賤曰自吾之仕未有所亡而所得者三始誦之文今丨而丨之是學日益明也)
履祿(易林鳥升鵲舉照臨東海龍降庭堅為陶叔後封為蓼邱丨丨綏厚)
履正(高允徵士頌振袂來庭始賓王國蹈方丨丨好是䋲墨)
履戴(周書宇文護傳歲時稱慶子孫在庭顧視悲摧心情繼絶胡顔丨丨負媿神明)
履信(易繫辭𫝊天之所助者順也人之所助者信也丨丨思乎順又以尚賢也)
履危(大戴禮孝子不登高不丨丨)
履石(宋史徐積𫝊積至孝以父名石終身不敢丨丨上甘澤謠懶殘衡岳寺僧也一日刺史祭岳修道)
(甚嚴忽一峰頽下其緣山磴道為大石所攔乃以十牛縻絆以挽之數百人鼓譟以推之力竭而石愈固懶殘)
(曰不假人力我試去之寺僧笑而許之遂丨丨而動忽轉盤而下山路既開衆僧皆羅拜)
履中(春秋斗運樞皇者天天不言四時行焉百物生焉三皇垂拱無為設言而民不違道德元泊有似皇)
(天故稱曰皇皇者中也光也弘也含弘丨丨開隂布網上合皇極其施光明指天畫地神化潛通煌煌盛美不)
(可勝量)
履下(大戴禮與君子遊如長日加益而不自知也與小人遊如履薄冰每丨而丨幾何而不䧟乎哉)
履一(書洪範天乃錫禹洪範九疇蔡注按孔氏曰天與禹神龜負文而出列于背有數至九世傳戴九丨)
(丨左三右七二四為肩六八為足即洛書之數也)
履二(謝靈運登永嘉綠嶂山詩蠱上貴不事丨丨美貞吉)
履薪(左𫝊穆姬聞晉侯將至以太子罃弘與女簡璧登臺而丨丨焉使以免服哀絰逆且告曰上天降災)
(使我兩君匪以玉帛相見而以興戎若晉君朝以入則婢子夕以死夕以入則朝以死唯君裁之注古之宫閉)
(者皆居之臺以抗絶之穆姬欲自罪故登臺而荐之以薪左右上下者皆履柴乃得通)
履柴(左𫝊注見上)
履薄(詩見履冰下與後漢書楊終𫝊時馬廖謹篤自守不訓諸子終廖交善以書戒之曰君位地尊重)
(四海所望豈可不臨深丨丨以為至戒容顔氏家訓兵凶戰危父祖伯叔若居圍城之中憔悴色除去飾玩)
(常為臨深丨丨之状焉戰陸倕刻漏銘銅史司刻金徒抱箭丨丨非兢臨深罔潘岳西征賦心戰懼以驚)
(悚如臨深而丨丨扵王起開冰賦監乎其中雖臨深而丨丨積其外終岳峙而峰連)
履濡(吳越春秋見衣袷下)
履之(史記留侯世家見履我下)
屐
屐屩(急就篇丨丨&KR2835;麤贏窶貧注丨者以木之而施兩齒所以踐泥丨即今之鞵也)
屐齒(晉書王述𫝊嘗食鷄子以筯刺之不得便大怒擲地鷄子圓轉不止便下牀以丨丨蹋之又不得嗔)
(甚掇内口中齧破而吐之書又謝安𫝊元等既破堅有驛書至安方對客圍棋看既竟便攝放牀上了無喜)
(色棋如故既罷還内過戶限心喜甚不覺丨丨之折居獨孤及山中春思詩花落沒丨丨風動羣木香白)
(易野行詩見衫襟下滑來鵠清明日與友人遊玉粒塘莊詩歸穿綠荇船頭醉蹋殘花丨丨香齊已懷華)
(頂道人詩禪餘石橋去丨丨印松花淮歐陽修詩山河昔留賞丨丨無遺跡蘇軾雪中過詩見裘茸下)
(張安國詩我家江南山水窟日日山行勞丨丨)
屐底(晉書宣帝紀帝欲追諸葛亮扵關中亮多置蒺藜帝使軍士二千人著軟材平底木屐前行蒺藜悉)
(著丨丨然後馬步俱進追至赤岸)
屐行(漢書爰盎𫝊見節旄下逃又注如淳曰著丨步丨而亡)
屐聲(世說庾太尉在武昌秋夜氣佳景清佐吏殷浩王胡之之徒登南樓理詠音調始適聞圅道中丨丨)
(甚厲庾公俄而步來諸賢欲起避之公徐曰諸君少住老子於此處興復不淺陸游詩門前月淡有檐影墻)
(外泥乾無丨丨)
屐長(論語隠義注孔子至蔡觧於客舍夜有取孔子一隻屐去盜者置屐於受盜家孔子丨丨一尺四寸)
(與凡人屐異)
屐謎(南史孫廉𫝊廣陵高爽有險薄才客於廉廉委以文記爽嘗有求不遂乃為丨丨以喻廉曰刺鼻不)
(知啑蹋面不知嗔齧齒作步數持此得勝人譏其不計恥辱以此取名位)
絇
絇履(家語哀公問于孔子曰寡人欲論魯國之士與之為治敢問如何取之孔子對曰生今之世志古之)
(道居今之俗服古之服舍此而為非者不亦鮮乎曰然則章甫丨丨紳帶縉笏者皆賢人也)
絇屨(後漢書明帝紀見冠冕下)
絇絲(楊萬里垂絲海棠詩破曉驟晴天有意生紅新晒一丨丨)
絇繶(中華古今注見鞵子下)
兜
兜鍪(書費誓善&KR1600;乃甲胄𫝊言當善簡汝甲鎧胄丨丨後漢書袁紹傳紹在後十餘里聞瓚已破發鞍)
(息馬瓚散兵二千餘騎卒至圍紹數重射矢雨下田豐扶紹使却入空垣紹脫丨丨抵地曰大丈夫當前鬭死)
(而反逃垣墻耶得吳志太史慈𫝊策刺慈馬而擥得慈項上手戟慈亦策丨丨齊書周盤龍𫝊盤龍為散)
(騎常侍光祿大夫世祖戲之曰貂蟬何如丨丨盤龍曰此貂蟬從丨丨中出爾南史婆利國𫝊普通三年遣)
(使獻白鸚鵡青蟲丨丨瑠璃器古貝螺杯香藥數十種北史突厥傳突厥本阿史那氏魏太武滅沮渠氏阿)
(史那以五百家奔蠕蠕世居金山之陽為蠕蠕鐵工金山形如丨丨俗號丨丨突厥突厥因以為號唐書薛)
(仁貴傳仁貴率兵擊突厥元珍于雲州突厥問曰唐將為誰曰薛仁貴突厥曰吾聞薛將軍流象州死矣安得)
(復生仁貴脫丨丨見之突厥相視失色下馬羅拜數宋史畢再遇𫝊再遇請分隸建康鎮江軍每隊不過人)
(更造輕甲長不過膝披不過肘丨丨亦殺重為輕馬甲易以皮車牌易以木而設轉軸其下使一人之力可推)
(可擎務便捷不使重遲用陶侃答温嶠書奉所送帳下得蘇峻丨丨制作之巧功殊多戰器不湏似此王)
(昌齡箜篌引勅賜飛鳳金丨丨為君百戰如過籌二韓愈赴江陵途中寄贈王二十補闕李十一拾遺李十)
(六員外翰林三學士詩佇繼貞觀烈邊封脫丨丨入徐夤聞長安庚子歲事詩羽檄交馳觸冕旒函關飛鐡)
(丨丨攻亦作牟五代史李金全傳賈仁沼昔事王晏球晏球王都於中山都遣善射者登城射晏球中丨丨)
(仁沼從後引弓射善射者一發而斃晏球求其人欲厚賞之仁沼退而不言宋史雷有終𫝊有終為峽路随)
(軍轉運使行遇盜格鬭衆渴乏會天雨軍士以丨丨承水飲之且行且戰張翥後出軍詩行行鐡丨丨隊隊)
(金駱駝有又名勝志盧氏丨丨山)
兜納(魏略大秦國多微木蘇合狄提迷迭丨丨白附子熏陸鬱金芸膠薰草木十二種香)
兜零(後漢書光武帝紀修烽燧注前書音義曰邊方備警急作高土臺臺上作桔臯桔臯頭有丨丨以薪)
(草置其中常低之有寇即燃火舉之以相告曰烽又多積薪宼至即燔之望其煙曰燧晝則燔燧夜乃舉烽廣)
(雅曰丨丨籠也)
兜勒(張憲白翎雀歌摩訶不作丨丨聲聽奏簷前白翎雀)
兜籠(唐書車服志巴蜀婦人出入有丨丨乾元初蕃將又以丨丨易負遂以代車文宗即位詔令胥吏商)
(賈之妻老者乘葦軬丨丨舁以二人)
兜率(法華經若持不殺不盜不邪不媱不妄語兩舌惡口綺語得生丨丨陀天白居易答客說詩海山)
(不是吾歸處歸即應歸丨丨天)
兜沫(漢武故事西王母感上區之誠暮必神降上乃盛施幃帳燒丨丨香香聞數百里)
蓑
蓑衣(元史兵志其鋪兵每名備夾版鈴攀各一副纓槍一軟絹包袱一油絹三尺丨丨一領回歷一本)
(抱朴子至於罽錦麗而且堅未可謂之減於丨丨詩採蘭雜志結草蟲一名木螺一名丨丨丈人江為何)
(時洞庭上春雨滿丨丨當林逋秋日湖西晚歸舟中書事詩却憶青溪謝太傅時未觧惜丨丨張志和漁)
(歌子詞青箬笠綠丨丨斜風細雨不湏歸)
蓑笠(詩爾牧来思何丨何丨𫝊何揭也丨所以備雨丨所以禦暑後漢書蔡邕𫝊當其有事也則丨丨)
(並載擐甲揚鋒不給於務行列子吾君方將被丨丨而立乎畎畝之中惟事之恤暇念此乎淮南子今取)
(帝王之道而施之五伯之世是猶乘驥逐人於榛薄而丨丨盤旋也瑯嬛記雷威作琴不必皆桐遇大風雪)
(中獨往峨眉酣飲著丨丨入深松中聽其聲連延悠揚者伐之斵以為琴柳宗元江雪詩孤舟丨丨翁獨釣)
(寒江雪日李中秋雨詩遥思漁叟興丨丨在江湖江温庭筠秋詩良時有東菑吾將事丨丨蘇軾詩湖)
(來夢寐丨丨負平生丨陸游詩未卜柴荆臨峭絶且謀丨釣寒荒)
蓑褐(羅鄴釣翁詩來往煙波非定居生涯丨丨外無餘)
蓑茅(唐書牛僧孺𫝊授武昌節度使同平章事鄂城亟圯歲增築賦丨丨於民吏倚為擾僧孺陶甓以成)
(五年畢鄂人無復歲費)
蓑翁(杜牧齊安郡晚秋詩可憐赤壁争雄渡唯有丨丨坐釣魚)
蓑城(公羊𫝊定公元年三月晉人執宋仲幾於京師仲幾之罪何不丨丨也注若今以草衣城是也)
笠
笠轂(左傳楚子與若敖氏戰于臯滸伯棼射王汰輈及鼓跗著于丁寧又射汰輈以貫丨丨注兵車無盖)
(尊者則籩人執丨依丨而立以禦寒暑名曰丨丨庾信哀江南賦居丨丨而掌兵出蘭池而典午)
笠澤(左𫝊哀公十七年三月越子伐吳吳子禦之丨丨夾水而陳水經沔水東則松江出焉注上承太)
(湖更逕丨丨在吳南松江左右也丨吳地記松江一名松陵又名丨丨皮日休新竹詩丨多異竹移之植)
(後楹)
笠居(淮南子硤路津關大山名塞龍蛇盤却丨丨羊腸道發筍門一人守隘而千人弗敢過也此謂地勢)
笠子(物類相感志丨丨油汚或汗透者以烏頭煎濃湯洗之李白戲贈杜甫詩飯顆山頭逢杜甫頭戴)
(丨丨日卓午)
絮
絮衣(漢書鼂錯𫝊今降胡義渠蠻夷之屬來歸誼者其衆數千飲食長技與匈奴同可賜之堅甲丨丨勁)
(弓利矢益以邊郡之良騎令明將能知其習俗和輯其心者以陛下之明約將之即有險阻以此當之平地通)
(道則以輕車材官制之兩軍相為表裏各用其長技衡加之以衆此萬全之術也齊書劉懷慰𫝊懷慰持喪)
(不食醯醬冬月不丨丨養孤弟妹事寡叔母皆有恩義)
絮巾(高士𫝊管寧字幼安北海朱虛人也靈帝末以中國方亂乃與其友邴原涉海依遼東太守公孫度)
(虛館禮之其後中國少安人多南歸唯寕不還黃初年華歆薦寕寕知公孫淵必亂乃因徵辭還以為大中大)
(夫固辭不就寕凡徵命十至輿服四賜常坐一木榻上積五十五年未嘗箕踞榻上當膝皆穿常著布裙貉裘)
(唯祀先人乃著舊布單衣加首丨丨遼東郡國圖形於府殿號為賢者)
絮被(桓譚新論余歸沛遁病蒙丨丨綘罽襜乘騂馬宿下邑東亭亭長疑是賊發卒余令勿問乃間而去)
(此安静自存)
絮帛(齊書華寳𫝊同郡劉懷胤與弟懷則年十歲遭父喪不丨丨不食鹽菜建元三年並表門閭柳宗)
(元代韋中丞賀元和大赦表諸生喜黌塾之廣康老加丨丨之優)
絮縷(宋史食貨志程克俊言河南父老苦豫煩苛久矣賦斂及於丨丨割剝至於果蔬於是詔取劉豫重)
(斂之法焚之通衢)
絮緜(宋史樂志仙吕調十五喜清和芰荷新清世歡賞鈎欄金步搖金錯落燕引雛草芊芊步玉砌整華)
(裾海山青旋丨丨風中帆青絲騎喜聞聲)
絮繒(史記匈奴𫝊是時匈奴以漢將衆往降故冒頓常往來侵盜代地於是漢患之高帝乃使劉敬奉宗)
(室女公主為單于閼氏歲奉匈奴丨丨酒米食物各有數約為昆弟和親冒頓乃少止)
絮羹(禮記曲禮毋遝羹毋丨丨注絮猶調也)
絮中(聞見雜錄廣東老媪江邊得大蚌剖之得大珠歸而藏之丨丨夜輒飛去及曉復還媪懼失去以大)
(釡煮之至夜有光燭天鄰里驚之以為火也競往赴之光自釡出乃珠也)
絮暖(六一詩話晏元獻公文章擅天下尢善為詩而多稱引後進一時名士往往出其門聖俞平生所作)
(詩多矣然公獨愛其两聮云寒魚猶著底白鷺已飛前又丨丨鮆魚繁豉添蓴菜紫余嘗於聖俞家見公自書)
(手簡再三稱賞此二聮余疑而問之聖俞曰此非我之極致豈公偶自得意於其間乎乃知自古文士不獨知)
(己難得而知人亦難也)
御定駢字類編卷一百四十九
