欽定四庫全書
御定駢字類編卷五十三
山水門十八
溟
溟海(越絶書越王句踐曰昔者孤不幸少失先人内不自量與吳人戰軍敗身辱遺先人恥遯逃出走上)
(棲會稽山下守丨丨唯魚鱉是見乂張協七命丨丨渾濩涌其後嶰谷㟹嶆張其前李興慶池侍宴應制)
(詩寄語乘槎丨丨客回頭來此問天河不黃庭堅寄南陽謝外舅詩永懷丨丨量北斗可㪺)
溟洲(顔延之車駕幸京口三月三日侍遊曲阿後湖詩見海浦下)
溟渤(王仲言慈寧殿賦廣八荒而為城開丨丨而為池李白送崔十二遊天竺寺詩待我來歲行相隨)
(浮丨丨丨杜甫自京赴奉先縣詠懷詩胡為慕大鯨輒擬偃丨梁洽觀漢水詩一道入丨丨别流為滄浪)
溟漭(郭璞江賦丨丨渺湎汗汗沺沺)
溟沐(法言密雨丨丨潤於枯瀆三日射谷)
溟漲(杜甫朝獻太清宫賦通天台之雙闕警丨丨之十洲李白大鵬賦丨丨拂渭巖巒紛披謝靈運)
(詩丨丨無端倪虛舟有超越羣孟浩然登樟亭驛詩今日觀丨丨垂綸欲釣鼇李玉詩丨丨道路遠荆吳)
(雲雪愁闊秦觀詩高攀躡雲梯視瞰丨丨)
溟島(沈佺期同工部李侍郎適訪司馬子微詩昔嘗遊此郡三霜弄丨丨)
溟廣(唐宣宗授鄭涯節度使制雅量丨丨貞標嶽孤)
溟碣(趙勵秋鴻賦牢落天地蒼茫丨丨)
溟池(庾信崔訦神道碑銘見山浮下)
渤
渤海(史記封禪書自威宣燕昭使人入海求蓬萊方丈瀛洲此三神山者其傳在丨丨中去人不遠患且)
(至則船風引而去蓋嘗有至者諸仙人及不死之藥在焉又上親禪高里祠后土臨丨丨將以望祠蓬萊之)
(屬冀至殊庭焉理晉書歐陽建傳歐陽建字堅石世為冀方右族雅有思才藻美贍擅名北州時人為之語)
(曰丨丨赫赫歐陽堅石帝地理通釋漢置丨丨郡今滄棣霸濱諸州之地宋文置樂陵郡孝武分置丨丨郡)
(後魏改丨丨為滄水置滄州百王粲為荀彧與孫權檄昨令將帥戰士就丨丨七八里演習舟楫四年之内)
(無日休解今已擊櫂若飛回柁若環籝馮子振十八公賦琲璣輸丨丨之囊琛賮發崑崙之駱賓王浮槎)
(詩丨丨三千里泥沙幾萬重晨楊師道奉和聖製春日望海詩春山臨丨丨征旅輟裝梁鍠詩自從圖丨)
(丨誰為覓湘娥)
渤渚(鮑照詩丨丨水浴鳬春山玉抵鵲)
渤澥(南史謝朓傳滄溟未運波臣自蕩丨丨方春旅翮先謝北史周武帝紀建德三年詔曰今立通道)
(觀俾夫翫培塿者識嵩岱之崇崛守磧礫者悟丨丨之泓澄博物志東海之别丨丨故東海稱渤海隋焬)
(帝親征高麗詔掩丨丨而雷震歴夫餘以電掃相如子虛賦浮丨丨游孟諸注丨丨海别枝也)(司馬馮子)
(振十八公賦驥渥洼而電邁鯨丨丨而波澄沂李義府在嶲州遥序封禪詩岧嶤臨丨丨隱嶙控河杜甫)
(渼陂行宛在中流丨丨清下歸無極終南黑下戴叔倫和河南羅主簿送校書兄歸江南詩見瀟湘劉禹)
(錫武陵書懷詩百川宗丨丨五岳輔崑崙)
渤尾(鮑照河清頌隴首西南丨丨東北)
渤蕩(木華海賦枝岐潭瀹丨丨成圯)
滄
滄海(漢書食貨志彭吳穿穢貊朝鮮置丨丨郡流春秋繁露受命而海内順之猶衆星之拱北辰水之)
(宗丨丨也千法言見江河下萬十洲記丨丨島在北海中地方三里去岸二十一里海四面繞島各廣五)
(千里水皆蒼色仙人謂之丨丨也丨黃庭外景經長生久視乃飛去注上帝徵聘飛入丨嵇康卜疑集有)
(宏達先生者恢廓其度寂寥疏闊方而不制廉而不割超世獨步懷玉被褐交不苟合仕不期達常以為忠信)
(篤敬直道而行之可以居九夷遊八蠻浮丨丨踐河源甲兵不足忌猛獸不為患徐陵在北齊與宗室書昔)
(桃花之峽長避秦嬴芝草之山遥然丨丨地賦丨丨沆漭而四周懸圃隆崇而特起)(成公綏天趙蕃月中)
(桂樹賦同蟾蜍之片影似濯瑤池異珊瑚之幽叢徒生丨丨公叔任通天臺賦召安期於丨丨降王母於黃)
(屋察王曾矮松賦遠而望之蔚兮若搏鵬之出丨丨迫而之黕兮若方輿之承寳蓋蘇軾前赤璧賦寄蜉)
(蝣於天地渺丨丨之一粟合應瑒别詩見海流下不孫逖登越州城詩封圻丨丨鄽市碧湖明杜甫離)
(西閣詩丨丨先迎日銀河倒列星薊又喜晴詩見漢陰下又諸將詩丨丨未全歸禹貢門何處盡堯封)
(盧綸和常舍人晩秋集賢院即事詩丨丨風濤廣黝山瘴雨偏戴叔倫遣興詩明月臨丨丨閑雲戀故山)
(李益登天壇詩羣仙指此為我說幾見塵飛丨丨竭歸柳宗元酬徐二中丞晉寧郡内池館即事見寄詩泉)
(丨丨近樹入楚山長暮潮生丨丨野塘春)(元稹寄樂天詩山入白樓沙苑又離思詩曾經丨丨難為水除)
(却巫山不是雲士孟郊貧女詞仰企碧霞仙高控丨丨雲殷遥送杜贍楚州覲省詩雲深丨丨暮柳暗白)
(門春生煙)(李商隱錦瑟詩丨丨月明珠有淚藍田日暖玉張喬贈頭陀僧詩丨丨附船浮浪久碧山尋塔)
(上雲遥為曹唐三年冬大禮詩丨丨舉歌䕫足相歴山迴禪舜君又華山秋草多歸馬丨丨寒波絶洗兵)
(惟張賁酬襲美見寄倒來韻詩酒後只留丨丨客香前見紫陽君許彬送新羅客歸詩君家丨丨外一别)
(見何因疎韋莊寄從兄遵詩丨丨十年龍影斷碧雲千里雁行張蠙送友人及第歸詩家林丨丨東未曉)
(日先紅遠黃滔故山詩見山在下背蘇軾蒼梧山詩托鰲頭轉丨丨來依鵬負青天)
滄江(田錫望京樓賦雲成宫闕似瞻丹禁之間吾豈匏瓜久戀丨丨之上丘為湖中寄王侍御詩晨趨)
(玉階下心許丨丨流襄李頎送喬琳詩陽羡風流地丨丨遊寓人李白憶陽舊游詩開窗碧嶂滿拂鏡丨)
(丨流維又赤壁歌君去丨丨弄澄碧鯨鯢唐突留餘跡王送康太守詩城下丨丨水江邊黃鶴樓杜甫)
(雷詩巫峽中宵動丨丨十月雷秋又秋日夔府詠懷詩峽束丨丨起巖排石樹圓又興詩一臥丨丨驚歲)
(晩幾回青𤨏點朝班青雲器獨立丨丨鶴)(劉長卿贈表兄郭少府詩高標又送李校書赴東浙幕府詩淼)
(淼丨丨外青青春草生賀戴叔倫送郎士元詩黃葉蟬吟晩丨丨鴈送秋周寄新頭陁詩青城不得師同)
(住坐想丨丨憶浩然偶為吏丨丨長在心)(姚合洛下夜會寄賈島詩烏府方干暮冬書懷詩丨丨孤棹迥)
(白閣一鐘深)
滄浪(書禹貢嶓冢導漾東流為漢又東為丨丨之水過三澨至於大别南入於江孟子丨丨之水清兮)
(可以濯我纓丨丨之水濁兮可以濯我足以晉書應詹傳清直之風既澆糟粕之俗猶在誠宜濯丨丨之流)
(漉以吞舟之網則幽顯明别於變時雍矣發宋史蘇舜欽傳在蘇州買水石作丨丨亭益讀書時憤懣於歌)
(詩泉武帝内傳見海島下之水經注德會水又西北五里水注之又西北世謂丨丨溝又漢水中有洲)
(名丨丨洲庾仲雍漢記謂之千齡洲非也是世俗語訛音與字變矣避暑錄語禹貢水之正名而不可單舉)
(者則以水足之黑水弱水澧水之類是也非水之正名而因以為名則以水别之丨丨之水是也郭璞客傲)
(且夫窟泉之潛不思雲翬熙冰之采不羡旭晞混光耀於埃藹者亦曷願丨丨之深秋陽之映乎張淵觀象)
(賦狀若渾元之未判别又似浮海而覩丨丨敬楊炯青苔賦漁夫遊兮漢川曲歌丨丨兮濯吾足括豫章)
(賦黯彭蠡而烟垂汨丨丨而吹發陸甯戚飯牛歌丨丨之水白石粲中有鯉魚長尺半機塘上行發藻玉)
(臺下垂影丨丨泉劉李白贈劉都使詩主人若不顧明發釣丨丨岑參相公中書江山畫障詩擔錫香鑪)
(緇釣魚丨丨窮又杜甫同元使君舂陵行色沮金印大興含丨丨清奉先劉少府新畫山水障歌丨丨水)
(深青溟闊欹岸側島秋毫末叔又狂夫詩萬里橋西一草堂百花潭水即丨丨戴倫柳花歌丨丨渡頭柳)
(花發斷續因風飛不絶家又春江獨釣詩荷衣塵不染何用濯丨丨竇羣喜室至詩一旦悲歡見孟光十)
(年辛苦伴丨丨尋殘月下丨丨)(許渾丨丨峽詩纓帶流塵髮半霜獨温庭筠題韋籌博士草堂詩丨丨未)
(濯塵纓在野水無情處處流旅鄭谷别同志詩天澹丨丨晩風悲蘭杜秋李咸用舘秋夕詩牢落生涯在)
(水鄉只思歸去泛丨丨圖張喬浮汴東歸詩水近丨丨急山隨綠野低司空楊柳枝詩數枝珍重蘸丨丨)
(無限塵心暫免忙丨李山甫丨丨峽詩走轂飛蹄過此傍幾人留意問丨歐陽修丨丨亭詩子美寄我丨)
(丨吟邀我共作丨丨篇丨丨有景不可到使我東望心悠然)
滄河(水經注濕水又東南左會清夷水亦謂之丨丨也水出長亭南)
滄溪(明一統志丨丨在彰德府林縣西北四十里經磻陽城西北入漳水)
滄池(三輔黃圖丨丨在長安城中舊圖之未央宫有丨丨言池水蒼色故曰丨丨云顔延碧芙蓉頌擢)
(麗丨丨飛映雲屋)
滄川(晉書曹毗傳由此言之名為實賓福萌禍胎朝敷榮華夕歸塵埃未若澄虛心於元圃蔭瑶林於蓬)
(萊絶世事而攜黃綺鼓丨丨而浪龍鰓者矣)
滄洲(南史袁粲傳粲負才尚氣愛好虛遠嘗作五言詩云訪跡雖中宇循寄乃丨丨蓋其志也又張充)
(傳飛竿釣渚濯足丨丨曰北史韋夐傳夐志尚夷簡飬高不仕明帝為詩貽之六爻貞遯世三辰光少微穎)
(陽讓逾遠丨丨去不歸揖阮籍為鄭沖勸晉王牋臨丨丨而謝支伯登箕山以許由陸雲泰伯碑丨丨遁)
(迹箕山辭位箴陳造惟安堂賦孰能名仕版而志漁樵之往還身官而思丨丨之浩蕩謝朓出新林浦詩)
(既懽懷禄情復協丨丨趣酣王維詩魯連功未報且莫蹈丨丨李白江上吟興落筆搖五嶽詩成笑傲凌)
(丨丨燭又同族弟叔卿燭照山水壁畫歌高堂粉壁圖蓬瀛前一見丨丨清杜甫奉先劉少府新畫山水)
(障歌聞君掃却赤縣圖乘興遣畫丨丨趣酒詩吏情更覺丨丨遠老大悲傷未拂衣)(又曲江對又西閣詩)
(嬾心似江水日夜向丨丨師又江漲詩輕帆好去便吾道付丨丨又題元武禪屋壁詩何年顧虎頭滿壁)
(畫丨丨歴戴叔倫臥病詩丨丨詩社散無夢盍朋簪陽劉禹錫陽書事詩沙浦王渾鎮丨丨謝朓城歐)
(詹旅次舟中對月寄姜公詩中宵天色淨片月出丨丨方干山中言事詩阮瑀如能問寒餒風光當日入丨)
(丨仙司空圖攜仙籙詩應知談笑還高謝别就丨丨贊上又有感詩功臣盡遣詞人贊不省丨丨畫魯連)
(歸張喬郢州即事詩白雪無人唱丨丨盡日閒和又將江淮詩紫陌頻來日丨丨獨去時陸龜蒙襲美)
(為新羅宏惠上人撰靈鷲山周禪師碑送歸詩春過異國人應寫夜讀丨丨怪亦聽羅隱秦望山僧院詩巉)
(巉危岫倚丨丨聞說秦王亦此遊丨靈一酬皇甫冉西陵見寄詩寒光生極浦落日映丨齊已寄鄭谷詩)
(上國楊花亂丨丨荻筍深古皎然湯評事衡水亭會覺禪師詩静對丨丨鶴閒看寺經趙孟頫萬柳堂詩)
(主人自有丨丨趣游女仍歌白雪詞)
滄浦(范成大望海亭賦餞斜暉於孤嶂候佳月於丨丨)
滄滸(盧柟嘉禾樓賦擥清飇以遠遊兮嗞丨丨而摶崑崙)
滄溟(齊書樂志北化陵河塞南威越丨丨分武帝内傳諸仙玉女聚居丨丨其名難測其實明梁簡)
(文帝昭明太子集序嵩霍之峻無以方其高丨丨之深不能比其大王世貞李于鱗先生傳李于鱗者諱攀)
(龍其家近東海因自號丨丨云當其業成時海内學士大夫無不知有丨丨先生者而自其六七友人居恒相)
(字之故其為于鱗獨著行趙昂浮萍賦入門自媚穠李徒矜其妖艷取足為樂潦豈小於丨丨曹組艮嶽)
(賦東有泰山甲於區宇下臨丨丨旁跨齊魯其宗欽贈高允詩嵬峩恒嶺滉瀁丨丨山挺其和水燿精啟兹)
(令族應期誕生華冠衆彦偉邁羣英臯董思恭詠露詩晞陽一灑惠方願益丨丨李白鳴歌霜岸縞皓以)
(合沓兮若長風扇海湧丨丨之波濤令又上李邕詩大鵬一日同風起摶搖直上九萬里假風歇時下來猶)
(能簸却丨丨水儒王昌齡宿灞上寄侍御璵弟詩知我丨丨心脫略腐輩高適詩膠東連即墨萊水入丨)
(丨四岑參詩建業控京口金陵款丨丨張學士詩翰林逼華蓋鯨力破丨丨)(杜甫贈翰林又橋陵詩何)
(當擺俗累浩蕩乘丨丨使錢起詩興中尋白雪夢裏過丨丨李益送歸中丞新羅詩丨丨無舊路何處問)
(前期稹劉禹錫詩浮杯萬里過丨丨徧禮名山適舊扄元俠客行見海鯨下趙嘏獻李相公詩萬里有)
(雲歸碧落百川無浪到丨丨丨方干于秀才小池詩纔見規模識方寸知君立意象丨羅隱子規詩一種)
(有冤猶可報不如銜石疉丨丨通無可書事寄萬年厲員外詩紫禁黃山遶丨丨素滻蘇軾食密漬荔枝)
(詩欲就左慈求拄杖且隨李白跨丨丨)
滄流(李白江夏贈韋南陵冰詩不然鳴笳按鼓戲丨丨呼取江南女兒歌櫂謳儲光羲同諸公秋日遊)
(昆明池思古詩迴塘清丨丨大曜懸金暉丨皎然送陸侍御士佳赴上京詩清路黃塵飛大河丨靜)
滄波(文心雕龍凡操千曲而後曉聲觀千仞而後識器故圓照之象務先博觀閱喬岳以形培塿酌丨丨)
(以喻畝澮無私於輕重不偏於憎愛然後能平理若衡照辭如鏡矣李華含元殿賦嶷兮峩峩巨鼇戴仙山)
(而出丨丨夢是丨丨)(李頎送劉主簿歸金壇詩宦遊鄰故國歸又别梁鍠詩去去丨丨勿復陳五湖三江)
(愁殺人送李白古風昭昭嚴子陵垂釣丨丨間别戴叔倫九日洛陽李丞之任詩獨恨丨丨侶秋來故人)
(首盧綸送吉中孚校書歸楚州舊山詩藉芳臨紫陌回憶丨丨劉禹錫松江送處州奚使君詩吳越古今)
(路丨丨朝夕流行顔萱送圓載上人詩師來一世恣經却泛丨丨問去程)
滄瀾(晉書曹毗傳蘭生幽澗玉輝千仞故子州浮丨丨而龍蟠吳季忽萬乘以解印虞公潛崇巖以頤神)
(梁生適南越以保慎固能全真飬和夷跡洞庭陵冬揚芳披雪獨振也)
滄桑(夏方慶謝眞人仙駕還舊山詩丨丨今已變蘿蔓尚堪攀)
滄州(隋書地理志渤海郡大業二年為丨丨德唐書地理志丨丨景城郡本渤海郡治清池武元年徙)
(治饒安六年徙治胡蘇貞觀元年復治清池遷又李翺傳柏耆使丨丨翺盛言其才耆得罪由是左少府少)
(監大又薛大鼎傳遷洛州刺史累徙丨丨無棣渠久廞塞鼎浚治屬之海商賈流行里民歌曰新溝通舟楫)
(利屬滄海魚鹽至昔徒行今騁駟美哉薛公德滂被升元史地理志河間路丨丨唐改景城郡仍為丨丨金)
(臨海軍復為丨丨)
滄冀(魏書刀整傳普泰初假征東大將軍丨丨瀛三州刺史大都督將軍如前)
滄景(唐書方鎮表貞元三年置横海軍節度使領丨丨二州治滄州又裴度傳初蔡平王承宗懼度遣)
(辯士柏耆脅說乃獻德棣二州納質子又諭程權入覲始判丨丨德棣為一鎮韓愈送鄭尚書序鄭公嘗以)
(節鎮襄陽入帥丨丨德棣歴河南尹華州刺史皆有功德可稱道)
滄德(唐書方鎮表上元元年置淄沂節度使領淄沂丨丨棣五州治沂州廣德元年丨丨二州隸魏博節)
(度五又王智興傳李同捷以丨丨叛智興請悉師三萬齎月糧討賊詔拜檢校司徒同中書門下平章事丨)
(丨行營招撫使既戰降其將十輩銳士三千遂拔棣州諸將聞戰愈力遂有功)
滄博(史記蘇秦傳河北不帥所以備燕也注正義曰謂丨丨等州在漯河之北)
滄瀛(魏書高樹生傳太昌初追贈使持節都督冀相丨丨殷定六州諸軍事大將軍太師錄尚書事冀州)
(刺史流沈烱傳千仞之阜倏似丨丨濁李白詩捨罪驚風俗芳播丨丨呂牧涇渭揚清詩合流知禹力)
(同共到丨丨帆李祁詩短策未容歸故里片只欲駕丨丨)
滄清(元史百官志大都河間等路都轉運鹽使司國初立河間稅課逹嚕噶河清滄鹽使所後剏立運司)
(立提舉鹽𣙜所又改為河間路課程所提舉丨丨課鹽使所中統三年成都提領拘𣙜丨丨課鹽所)
瀛
瀛山(名山記丨丨在重慶府城南崖壁峭拔有四十八面四時青翠有類蓬瀛唐貞觀置丨丨縣以此)
瀛嶼(周密故都宫殿記丨丨在孤山之椒舊名凉堂四壁蕭照畫山水)
瀛碣(任昉登景陽山詩别澗宛滄溟疏山駕丨丨)
瀛海(張協雜詩人生丨丨内忽如鳥過目下元好問横波亭為青口帥賦詩見山丘)
瀛渤(沈約却出東西門行清氛掩行夢憂原盪丨丨)
瀛洲(史記封禪書見渤海下大漢書郊祀志作建章宮度為千門萬戶其北治池漸臺高二十餘丈名)
(曰泰液池中有蓬萊方丈丨丨壺梁象海中神山龜魚之屬大業雜記見山高下曹植辨道論見海島下)
(沈王績遊仙詩緱氏還程促丨丨會日長丨綦母潛題東美員外山池詩仙郎偏好道鑿沼衆丨李白)
(宫中行樂詞鶯歌聞太液鳳吹遶丨丨丨又贈瑕丘王少府詩毫揮魯邑訟目送丨雲)
瀛府(碧鷄漫志霓裳羽衣曲說者多異歐陽永叔云人間有丨丨獻仙音二曲此其遺聲丨丨屬黃鐘宫)
(獻仙音小石調了不相干永叔知霓裳羽衣為法曲而丨丨獻仙音為法曲中遺聲今合兩宫調為霓裳羽衣)
(一曲遺聲亦太疏矣)
瀛州(史記夏本紀至於衡漳注衡漳水在丨丨東北百二十五里平舒縣界賈島詩莫話丨丨路多年)
(别少君)
瀛縣(謝莊文雪怨圍邑掃恥丨丨)
瀛臺(李成康玉華仙子歌溶溶紫庭步渺渺丨丨路)
瀛閬(陸龜蒙詩何由振玉衣一舉棲丨丨)
瀛表(無名氏述聖賦流惠澤於丨丨被仁風於區外)
潢
潢水(遼史太祖紀東際海南暨白檀西踰松漠北抵丨丨凡五部咸入版籍明一統志丨丨在汝寧府)
(光州源出黃土白沙兩關之間東流至州南抱城而東與淮水合流歐陽修詩紫貂裘暖朔風驚丨丨冰光)
(射日明)
潢河(遼史太祖紀鑿金河水取烏山石輦致丨丨木葉山以示山川朝海宗岳之意)
潢池(漢書龔遂傳宣帝即位久之渤海左右郡歲饑盗賊並起二千石不能禽制上選能治者丞相御史)
(舉遂可用上㠯為渤海太守時遂年七十餘召見形貎短少宣帝望見不副所聞心内輕焉謂遂曰渤海廢亂)
(朕甚憂之君欲何㠯息其盗賊㠯稱朕意遂對曰海瀕遐遠而霑聖化其民困於饑寒而吏不恤故使陛下赤)
(子盗弄陛下之兵於丨丨中耳今欲使臣勝之邪將安之也上聞遂對甚說汪克寬三友堂賦雖韜采乎丘)
(園猶映照於丨丨)
潢汙(左傳苟有明信澗谿沼沚之毛蘋蘩蕰藻之菜筐筥錡釡之器丨丨行潦之水可薦於鬼神可羞於)
(王公而况君子結二國之信行之以禮又焉用質應抱朴子汛滄溟者豈暇逍遥於丨丨班固答賓戲龍)
(潛於丨丨魚鱉媟之苔楊炯青苔賦皓兮蕩兮見丨丨之滿庭倏兮忽兮視蘚之青青劉禹錫詶皇甫少)
(尹暮秋久雨喜晴詩掃開雲霧呈光景流盡丨丨見路岐又作洿漢書食貨志民若匱王用將有所乏乏將)
(厚取於民民不給將有遠志是離民也且絶民用以實王府猶塞川原為丨丨也)
潢洋(道德指歸論正言若反明而若昏遼遠丨丨莫之能聞)
潢漠(道德指歸論汛遥丨丨遼遠留遲密察無間與物推移)
潢潦(劉長卿送元八遊汝南詩丨丨今正深陂湖未澄碧)
潢潯(湯顯祖豫章攬秀樓賦戒驕譁於水次妥積廥於丨丨)
瀆
瀆水(南史郭原平傳以種瓜為業大明七年大旱瓜瀆不復通船縣令劉僧秀愍其窮老下丨丨與之原)
(平曰普天大旱百姓俱困豈可減溉田之水以通運瓜之船乃步從他道往錢塘貨賣)
瀆谷(水經河水注又合一水謂之丨丨水南出近溪)
瀆山(史記封禪書見岳山下山漢書郊祀志丨丨蜀之岷也)
瀆汙(關氏易傳接物者言接之而已非同之也故洗濯物心無所丨丨謂之洗心)
湖
湖水(吳志諸葛恪傳初權黃龍元年遷都建業二年築東興隄遏丨丨後征淮南敗以内船由是廢不復)
(修恪以建興元年十月會衆於東興更作大隄左右結山夾築兩城各留千人使全端留略守之引軍而還)
(宋書符瑞志元嘉二十五年廣陵有龍自丨丨中升天百姓皆見齊書祥瑞志建元元年郢州監利縣天井)
(丨丨色忽澄清出綿百姓採以為纊零宋史河渠志杭之為州本江海故地水泉鹹苦居民落自唐李泌始)
(引丨丨作六井然後民足於水井邑日富百萬生聚待此而食元史河渠志宋時專設人夫以時修濬練湖)
(瀦蓄潦水若運河淺阻開放丨丨一寸則可添河一尺近年淤淺舟楫不通凡有官物差民運遞甚為不便)
(孟浩然詩八月丨丨平㴠虛混太清盡戴叔倫送獨孤&KR1957;還京詩丨丨兩重山萬里定知行到京師元稹)
(岳陽樓詩悵望殘春萬般意滿櫺丨丨入西江秘喻鳬早秋寺居詶張侍御詩見嶽磬下羅隱寄楊書詩)
(丨丨平來見鯉魚偶因烹處得瓊琚書鄭谷寄題方干處士詩見山雪下來鵠寒食山館情詩分明記得)
(還家夢徐孺宅前丨丨東和陳羽詩秋山隔岸清猨呌丨丨當門白鳥飛郭鈺袁方荗才秋夜宴集詩月)
(明丨丨龍吟細雲度吳山鴈到稀黃倪瓚寄顧仲瑛詩衰柳半欹丨丨碧濁醪猶趁菊花又山海經藟山)
(丨丨出焉東流注於食水放水經注丨丨出桃林塞之夸父山廣員三百仞武王馬華陽散牛桃林即此處)
(也湖明一統志丨丨在河南府陜州廢城西門外源出泰山北流入河)
湖海(魏志陳登傳許汜與劉備並在荆州牧劉表坐表與備共論天下人汜曰陳元龍丨丨之士豪氣不)
(除役齊書王敬則傳會土邊帶丨丨民丁無士庶皆保塘敬則以功力有餘悉評斂為錢送臺庫以為便宜)
(上許之圖宋史畢士安傳吳越錢俶納土選知台州言錢氏上籍有司皆張侈賦數今丨丨新民始得天子)
(命吏宜有安輯願一用舊籍詔從之賜又蘇雲卿傳見也山潛下元史天文志科爾裕勒阿克漢言地理志)
(其制以木為圓毬七分為水其色綠三分為土地其色白畫江河丨丨脉絡貫串於其中畫作小方井以計幅)
(圓之廣袤道路之遠近府海山記帝遊丨丨回多宿十六院明一統志江寧形勝外連江淮内控丨丨)
(韋應物登重元寺閣詩山川表明麗丨丨吞大荒霜戴叔倫哭朱放詩幾年丨丨挹餘芳豈料蘭摧一夜)
(皮日休釣車詩得樂丨丨志不厭華輈小)
湖江(韓愈黃陵廟碑二妃既曰以謀語舜脫舜之厄成舜之聖堯死而舜有天下為天子二妃之力宜常)
(為神食民之祭今之渡丨丨者莫敢不進禮廟下楊維楨送謝太守詩見海岳下)
湖湘(宋史藝文志曹衍丨丨馬氏故事二十卷自元史成宗紀御史臺臣言往南宋時行兩稅法阿里)
(海牙改為門攤增課錢至五萬錠今宣慰張國紀請復科夏稅與門攤併徵以圖陞進丨丨重罹其害帝命中)
(書趣罷之控馬令南唐嗣主書見湘衡下蒼明一統志郴州形勝扼交廣襟帶丨丨宋丘翔梧賦唇齒)
(丨丨襟喉五羊)
湖池(後漢書劉元傳時王匡張邛守河東為鄧禹所破還奔長安邛與諸將議曰赤眉近在鄭華陰間旦)
(暮且至今獨有長安見滅不久不如勒兵城中以自富轉攻所在東歸南陽收宛王等兵事若不集復入丨丨)
(中為盗耳申屠建廖湛等皆以為然共入說更始更始怒不應莫敢復言鹽鐡論食丨丨管山海芻蕘者不)
(能與之爭澤商賈不能與之爭利蜀又明一統志丨丨在邛州邛縣治東五代時孟昶所鑿)
湖塘(宋史食貨志大理寺丞張抑言陂澤丨丨水則資之瀦洩旱則資之灌溉近者浙西豪宗每遇旱歲)
(占湖為田築為長堤中植榆柳外捍茭蘆於是舊為田者始隔水之出入蘇湖常秀昔有水患今多旱災蓋出)
(於此荷又河渠志比因豪民於丨丨淺岸漸次包占種植菱障塞湖水紹興十八年雖曾檢舉約束盡罷請)
(佃歲久菱根蔓延滲塞水脉致妨蓄水通明一統志丨丨在桂林府城北十五里上下兩塘相闊百餘畆深)
(十餘丈冬夏不涸灌溉甚廣)
湖溪(明一統志巖坑山在浦江縣西北五十里上有水二派東曰巖坑北曰丨丨又丨丨在浦江縣北)
(二十里源出巖坑山北流抵富陽縣以達於錢塘江)
湖沼(江淹青苔賦其在水則鏡帶丨丨錦匝池林春塘秀色陽鳥好音)
湖溝(水經注見石磧下夜又續齊諧記錢塘徐秋夫善治病在丨丨橋東聞空中呻吟聲甚苦秋夫起)
(至呻吟處問曰汝是鬼邪何為如此饑寒須衣食抱病須治療邪鬼曰我是東陽人姓斯名僧平昔為樂遊吏)
(患腰痛死今在湖北雖為鬼苦亦如生為君善醫故來相告秋夫曰但汝無形何由治鬼曰但縛茅作人按穴)
(鍼之訖棄流水中可也秋夫作茅人為鍼腰目二處并復薄祭遣人送後湖中及溟夢鬼曰己差并承惠食感)
(君厚意)
湖浦(水經注浙江又東北入富陽縣故富春也晉后名春改曰富陽東分為丨丨)
湖灘(杜甫宴忠州使君姪宅詩自須遊阮巷不是怕丨丨)
湖澤(後漢書劉祐傳時中常侍蘇康管霸用事於内遂固天下良田美業山林丨丨民庶窮困州郡累氣)
(祐移書所在依科品沒入之葑晉書毛璩傳海寧縣界地名青蒲四面丨丨皆是菰逃亡所聚威令不能及)
(璩率千人討之時大旱因放火菰葑盡然亡戸窘廹悉出詣璩自首)
湖沙(崔國輔題豫章舘詩驛前蒼石沒浦外丨丨細)
湖波(王休清清堂賦見山隴下白崔國輔石頭灘詩離離樹木小漭漭丨丨大居易夜送孟司功詩)
(丨丨翻似箭霜草殺如刀聽方干贈鄰居袁明府詩雨後卷簾看越嶺更深欹枕丨丨黃滔送陳明府歸)
(衡陽詩久别丨丨綠相思嶽月圓)
湖泥(楊維楨湖上感事詩湖水明於鏡丨丨濁似涇)
湖漅(阮瑀為曹公作書與孫權書往年在譙新造舟船取足自載以並九江貴欲觀丨丨之形定江濱之)
(民耳非有深入攻戰之計也)
湖瀆(晉書哀帝紀興寧元年四月甲戌揚州地震丨丨溢)
湖潭(蘇軾東湖詩不謂郡城東數步見丨丨)
湖源(齊書王敬則傳今郡通課此直悉以還臺租賦之外更生一調致令塘路崩蕪丨丨泄散害民損政)
(實此為劇)
湖濱(唐彦謙詩移席臨丨丨對此有佳趣)
湖泓(蘇軾詩下馬荒堤上四顧但丨丨)
湖濼(宋史河渠志見經浜下)
湖洑(宋史李若谷傳知宜興縣官市丨丨茶歲約戶稅為多少率取足貧下若谷始置籍備勾檢茶惡者)
(舊沒官若谷使歸之民許轉貿以償其數)
湖泖(何允泓詠懷詩具區東南注結靈在丨丨)
湖泊(元史世祖紀庚寅詔諭淛東西江東西淮東西湖南北府州軍縣官吏軍民其田租商稅茶鹽酒醋)
(金銀鐵冶竹貨丨丨課程從實辦之凡故宋繁冗科差聖節上供經總制錢等百餘件悉除免之)
湖關(史記范雎傳王稽辭魏去過載范雎入秦至丨丨望見車騎從西來范雎曰彼來者為誰王稽曰秦)
(相穰侯東行縣邑定宋書柳元景傳時軍中食盡元景回據白楊嶺賊未至更下山進宏農入丨丨口)
湖里(越絶書吳市者春申君所造闕兩城以為市在丨丨又水經注見山嶺下)
湖路(許棠詩海石分丨丨風泉遞雨聲)
湖都(漢書趙廣漢傳廣漢嘗記召丨丨亭長丨丨亭長西至界上界上亭長戲曰至府為我多謝問趙君)
(亭長既至廣漢與語問事畢謂曰界上亭長寄聲謝我何㠯不為致問亭長叩頭服實有之廣漢因曰還為吾)
(謝界上亭長勉思職事有㠯自效京兆不忘卿厚意)
湖城(晉書外戚傳悼后遇雲林之災愍懷濫丨丨之酷宋書王鎮惡傳鎮惡既得義租紹又病死偽撫)
(軍姚讚代紹守險衆力猶盛高祖至丨丨讚引退大軍次潼關謀進取之計唐書五行志光啟二年正月閿)
(鄉丨丨野雉及鳶夜鳴)
湖州(周書武帝紀見溳州下改元史地理志丨丨路唐改吳興郡又改丨丨宋安吉州至元十三年升)
(丨丨路戸二十五萬四千三百四十五路又河渠志至治三年江浙省臣方以為言就委嘉興治中高朝列)
(丨丨路知事丁將仕同本處正官體䆒舊曾疏濬通海故道及新生沙漲礙水處所商度開滌宣和書譜顔)
(真卿有丨丨帖杭明一統志丨丨古為防風氏之國隋初以其地屬蘇二州仁壽初置丨丨取太湖為名大)
(業初州廢唐復於烏程置丨丨天寳初改吳興郡乾元初復為丨丨周朴董嶺水詩丨丨安吉縣門與白雲)
(齊)
湖縣(水經河水又東逕丨丨故城北注湖水出桃林塞之夸父山)
湖廣(元史地理志見嶺北下安又丨丨等處行中書省為路三十州十三府三撫司十五軍三屬府三)
(屬州十七屬縣一百五十管番民總管一良又常建湖中晚霽詩丨丨舟自輕江天欲澄霽戴遊東湖詩)
(漾舟疑港斷進帆覺丨丨)
湖襄(宋史食貨志見淮蜀下)
湖蜀(本草注見山礬下)
湖常(韓愈路公神道碑銘李錡將反以聞置鄉兵萬二千人錡反命將期以卒救丨丨坐牢江東心錡以)
(無助敗縳)
湖熟(後漢書郡國志丹陽郡丨丨侯國田宋書文帝紀永初二十二年冬十月起丨丨廢千頃又王)
(素傳州韶字伯和黃門侍郎文孫也築室丨丨之方山徵員外散騎侍郎征北行參軍不起王羲之丨丨帖)
(吾丨丨縣須水田卿都可遣僦之墓不知處去年僦之者似是俞進可問之卿不出停此)
湖曹(唐書崔元亮傳歴丨丨二州辭曹不拜)
湖埭(陸游埭北詩烟村丨丨北魚市廟壖東)
湖舒(宋史胥偃傳授大理評事通判丨丨二州)
湖陜(宋書王鎮惡傳王師西伐有事中原長驅洛陽肅清丨丨入渭之捷指麾無前)
湖梓(宋史潘慎修傳通判壽州知開封縣又知丨丨二州)
湖萊(徐陵河東康簡王墓誌武羌拒旅亭障遷移漠草非長廣之東丨丨近荆門之兆)
湖陽(漢書地理志南陽郡縣丨丨征宋書沈慶之傳雝州刺史劉道産卒羣蠻大動西司馬朱修之討)
(蠻失利以慶之為建威將軍率衆助修之修之失律下獄慶之專軍進討大破緣沔諸蠻禽生口七千人進征)
(丨丨又獲萬餘口人齊書張敬兒傳擊丨丨蠻官軍引退蠻賊追者數千敬兒單馬在後衝突賊軍數十合)
(殺數十人箭中左腋賊不能抗府元史百官志見汝濟下明一統志丨丨城在南陽唐縣南故廖國也)
(又丨丨橋在河南府閿鄉縣西門外湖水濱之庾信謝滕王集序啓丨丨之尉既成為喜之因舂陵侯便是)
(積慶之地)
湖陰(晉書明帝紀敦將舉兵内向帝密知之乃乘巴滇駿馬微行至於丨丨察敦營壘而出宋史蘇軾)
(傳軾卒於常州過葬軾汝州郟城小峩嵋山遂家穎昌營丨丨水竹數畆名曰小斜川自號斜川居士王逄)
(題烈女廟詩見江竹下)
湖白(宋書鄧琬傳沖之等於丨丨口築二城為軍主張興世所拔陶亮聞丨丨二城䧟沒大懼急呼沖之)
(還鵲尾留薛常寳代沖之守赭圻王齊書周山圖傳泰始初為殿中將軍四方反叛僕射彧舉山圖將領呼)
(與語甚悅使領百舸為前驅舉軍主佼長生等攻破賊丨丨赭圻二城)
湖陸(後漢書郡國志山陽郡丨丨故湖陵章帝更名刺宋書垣護之傳孝建元年南郡王義宣反兖州)
(史徐遺寳護之妻弟也遠相結連與護之書勸使同逆護之馳使以聞遺寳時戍丨丨護之留子恭祖守歴城)
(自率步騎襲遺寳北水經泗水又屈東南過丨丨縣南有滑水從東來流注之又見泗水下)
湖陵(漢書地理志廬江郡縣丨丨邑府又山陽郡縣丨丨明一統志丨丨城在兖州魚臺縣東六十)
(里漢沛公攻丨丨即此)
湖谷(宋史張齊賢傳是時遼兵自丨丨入寇薄城下神衛都校馬正以所部列南門外衆寡不敵副部署)
(盧漢贇畏懦保壁自固齊賢選廂軍二千出正之右誓衆慷慨一以當百遼兵遂却薛季宣停舟樊港訪退)
(谷詩他時賦歸歟丨丨定吾受)
湖口(宋書張興世傳太宗即位四方反叛進興世號龍驤將軍領水軍距南賊於赭圻築二城於丨丨)
(元史世祖紀宋將高世傑復據岳州世傑會郢復岳三州及上流諸軍戰船數千艘兵數萬人扼荆江口壬辰)
(阿爾哈雅以軍屯於東崖世傑夜半遁去黎明至洞庭丨丨兵船成列而陣阿爾哈雅督諸翼萬戸及水軍張)
(榮實解汝楫等逐世傑於丨丨之夾灘遣郎中張鼎台世傑世傑降水經江水左得丨丨水通太湖明一)
(統志丨丨縣在九江府城東六十里)
湖耳(明一統志丨丨長官師在黎平府城北一百三十里)
湖岸(元史河渠志崇明州知州任奉政鎮江路總管毛中議等議練湖運河此非一事宜依假山諸湖農)
(民取泥之法用船千艘船三人用竹䈒撈取淤泥日可三載月計九萬載三月之間通取二十七萬載就用所)
(取泥增築丨丨九元結詩丨丨多欹石石下流寒泉丨盧綸和趙端公日登石亭上和州家兄詩採花丨)
(菊望國舊樓人鵠白居易詩半醉閑行丨丨東馬鞭敲鐙轡瓏璁姚送石貫歸湖州詩見海山下馬戴)
(送狄參軍赴杭州詩見海門下居皮日休種魚詩移土丨丨邊一半和魚子羅隱秋有寄詩端居丨丨東)
(生計有無中離黃滔題王侍御宅内亭子詩見嶽樓下皎然古别身去兮天畔心折兮丨丨林逋湖上)
(初春詩春色半歸丨丨柳人家多上郭門船馬祖常題惠崇畫詩見江天下)
湖堤(蘇轍宛丘詩早丨丨上柳空多倚岸輕舟奈汝何)
湖畔(章孝標西山廣福院詩日斜登望處丨丨一僧歸李羣玉長沙春望寄涔陽故人詩丨丨春山烟)
(黯黯雲中遠樹墨離離杜張喬題湖上友人居詩豈得戀樵漁全家丨丨居荀鶴浙中逄詩友詩詩中難)
(得友丨丨喜逄君唱周瑀潘司馬别業詩丨丨聞漁天邊數雁行)
湖田(鄭巢送人南遊詩雁行廻曉岫蜃色上丨丨虎唐彦謙蟹詩丨丨十月清霜墮晩稻初香蟹如)
(杜荀鶴辭楊柳詩霜島樹凋猿呌夜丨丨榖熟雁來時)
湖陂(唐書于頔傳為湖州刺史部有丨丨異時溉田三千頃久廞廢頔行縣命修復隄闕歲獲秔稻蒲魚)
(無慮萬計)
湖橋(明一統志丨丨在河南府閿鄉縣西門外湖水濱又丨丨在漢中府洋縣舊郡之圃)
湖山(宋史藝文志吳芾丨丨遺老傳一卷南又楊存中傳見水月下明一統志丨丨在濟府章丘縣)
(南五十里接又丨丨在潮州府治西上有寺觀錯立前連鱷溪後鳳山為一郡觀覽之勝又丨丨書院在)
(興化府鳳凰山麓梁時邑儒鄭露居此又又丨丨樓在饒州府樂平縣東五十里瞰湖負山丨丨堂在鞏)
(昌府成縣裴公湖錦堤上唐建亭又丨丨千里亭在南昌府城望雲門外俗呼為丨丨朱元薦憶庾嶺梅)
(花賦水影横動月香暗浮又如逋仙丨丨勝游歸丁椿尊經閣賦見江天下岑參送四鎮薛侍御東詩夢)
(去丨丨闊書停隴雁稀稹戴叔倫題横山寺詩偶入横山寺丨丨景最幽元酬鄭從事四年九月宴望海)
(亭詩丨丨四面争氣色曠望不與人間同樓李羣玉湖閣曉晴寄呈從翁詩見湘雁下杜牧江晚望詩丨)
(丨翠欲結蒙籠汗漫誰遊夕照中方方干贈鏡公詩高風吹越樹細露濕丨丨翁洮贈干詩城頭鼙鼓三)
(聲曉島外丨丨一簇春明張蠙贈可倫上人詩見海甸下許彬同友人會裴府縣樓詩丨丨萬疊翠汀樹)
(一行春向晚晴)(皎然同裴錄事樓上望詩退食高樓上丨丨趙孟頫和姚子敬秋懷詩烟花樓閣西風裏)
(錦繡丨丨落照中萬又登飛英塔詩千里丨丨秋色淨家烟火夕陽多)
湖嶺(韓儀授成汭郡王制蔓連丨丨輻輳梯航東杜牧賀表今擒鄧裴一清丨丨李商隱獻河公啟)
(契闊丨丨淒凉路岐罕遇心知多逄皮相丨蘇軾贈雲秀詩道人偶愛山水故縱步不知丨深)
湖嶠(唐書劉晏傳京師鹽暴貴詔取三萬斛以贍關中自揚州四旬至都人以為神至丨丨荒險處所出)
(貨皆賤弱不償所轉晏悉儲淮楚間貿銅易薪歲鑄緍錢十餘萬)
湖趺(明一統志丨丨山在湖州府城東南二十五里漢薊子訓隱於餘不鄉卒葬於此山側有湖廣二百)
(頃名丨丨漾)
湖岡(明一統志丨丨山在袁州府城南十五里亦名丨丨臺晉鄧表家於此山有煉丹臺飬丹池朝斗石)
湖石(圖繪寶鑑刁光慶善畫丨丨花竹猫兔鳥雀之類宣和畫譜崔白丨丨風牡丹一)
湖南(宋史藝文志劉恕丨丨故事十三卷附元史世祖紀以庫庫楚率其部下軍千人及親軍五百聽)
(阿爾哈雅節制凡丨丨州縣及瀕水之民有來附者俾庫庫楚統之拒敵不降者就為招集又地理志天臨)
(路唐為潭州長沙郡宋為丨丨安撫司元至元十三年立安撫司十四年立行省改潭州路總管府十三年遷)
(行省於鄂州徙丨丨道宣慰司治潭州天歷二年以潛邸所幸改天臨路韓愈送何堅序堅道州人道之守)
(陽公賢也道在丨丨為屬州丨丨楊公又賢也堅為民堅又賢也丨丨得道為屬道得堅為民堅歸唱其州之)
(父老子弟服楊公之令道亦唱其縣與其比州服楊公之令李嘉祐送嚴員外詩見江上下元稹送王十)
(一南行詩萬里丨丨月三聲山上猿花皎然舟行懷閻士和詩二月丨丨春草徧横山渡口如霰楊維楨)
(送費夢臣北上并簡十八丈詩為問丨丨名奉使綠衣驄馬正風流)
湖北(齊書裴皇后傳車駕數幸琅邪城宫人常從早發至丨丨埭雞始鳴宋史食貨志皇祐五年詔曰)
(比者丨丨歲儉發常平以濟饑者如聞司農寺復督取豈朝廷振恤意哉其悉除之元史百官志江南諸道)
(行御史臺設官品秩同内臺至元十四年始置江南行御史臺於揚州尋徙杭州又徙江州二十三年遷於建)
(康以監臨東南諸省統制各道憲司而總諸内臺初置大夫中丞侍御史治書侍御史各一員統淮東淮西丨)
(丨淛東淛西江東江西湖南八道提刑按察司十五年增江南丨丨嶺南廣西福建廣東三道二十三年以淮)
(東淮西山南三道撥隸内臺三十年增海北海南一道大德元年定為江南諸道行御史臺設官九員以監江)
(淛江西湖廣三省統江東江西淛東淛西湖南丨丨廣東廣西福建海南十道方干丨丨有茅齋湖西有松)
(島輕棹往返頗諧素心因成四韻詩丨丨湖西往復還朝昏只處自由間蘇軾與子由同遊寒溪西山詩散)
(人出入無町畦朝游丨丨暮淮西徹黃庭堅題畫詩丨丨山無地河南水天)
湖東(元史世祖紀見江岸下隱皮日休縹緲峰詩一陣靉霴氣隱生丨丨)
湖西(温庭筠晚歸曲見山淺下)
湖上(戴叔倫麓山寺會送尹秀才詩丨丨逄君亦不閑暫將離别到深山盧綸送吉中孚校書歸楚州)
(舊山詩並檝丨丨遊連檣月中泊休劉禹錫和重題詩林端落照盡丨丨遠嵐清皮日臘後送内大德從)
(勗遊天台詩霜中一鉢無辭乞丨丨孤舟不廢禪浮皎然送維諒上人歸洞庭詩從來丨丨勝人間遠愛雲)
(獨自還臨又冬日遥和盧使君幼平綦母居士遊法華寺高頂湖亭詩城中歸路遠丨丨碧山重護國題)
(王班水亭詩丨丨見秋色曠然如爾懷楊維楨寄張伯雨詩見山中下)
湖中(吳志孫琳傳注亮召全尚息黃門侍郎紀密謀曰孫琳專勢輕小於孤孤見勅之使速上岸為唐咨)
(等作援而留丨丨不上岸一步又委罪朱異擅殺功臣不先表聞築第橋南不復朝見此為自任無復所畏不)
(可久忍今規取之詐晉書甘卓傳襄陽太守周憲等密承敦意知卓無備言丨丨多魚勸卓遣左右皆捕魚)
(乃襲害卓於寢傳首於敦敵宋史岳飛傳賊黨黃佐曰岳節使號令如山若與之萬無生理不如往降節使)
(誠信必善遇我遂降飛表授武義大夫單騎按其部拊佐背曰子知逆順者果能立功封侯豈足道欲復遣子)
(至丨丨視其可乘者擒之可勸者招之如何佐感泣誓以死報謝靈運遊名山志從臨江樓步路南上二里)
(餘左望丨丨右傍長江雨皮日休雨中遊包山精舍詩翣翣林上隱隱丨丨電)
湖外(宋史趙昌言傳昌言喜推奬後進掌漕丨丨時李沆通判潭州昌言謂有台輔之量表聞於朝王旦)
(宰岳州平江昌言一見識其遠大以女妻之後皆為賢相杜甫晴詩見海東下)
湖左(李華送薛九序薛都卿以夷澹飬素以文章導志自浙右游丨丨一句一韻遍於衣冠)
湖右(明一統志衡州府形勝丨丨奥區)
湖後(皮日休和魯望曉起廻文詩丨丨釣筒移夜雨竹傍眠几側晨風)
湖邊(宋書符瑞志吳郡臨平湖一旦自開丨丨得石函中有小青石刻作皇帝字舊言臨平湖塞天下亂)
(開則天下太平吳人以為美祥俄而吳滅後元帝興於江左杜甫陪李尚書李中丞過鄭監湖亭泛舟詩海)
(内文章伯丨丨意緒多司鄭谷鷓鴣詩雨昏青草丨丨過花落黃陵廟裏啼空圖南北史感遇詩景陽樓)
(下花鈿鏡元武丨丨錦繡旗外羅隱暇日有寄姑蘇曹使君詩丨丨觀稼雨迎馬城犒軍風滿旗方干登)
(龍瑞觀北巖詩見嶺頂下詩又桐廬謝逸人江居詩見石上下元淮蘇堤秋宴波底畫橋天上動丨丨珠)
(翠鏡中行)
湖旁(明一統志見澱山下)
湖面(元史史天澤傳師次復州宋兵以舟三千鎻丨丨為柵天澤親執桴鼓督勇士四十人攻其柵不踰)
(時柵破復人懼請降詩元稹送王協律遊杭越詩見海潮下李紳憶東湖霞散浦邊雲錦截月昇丨丨鏡)
(波開驛孔武仲登㴠暉亭詩州城斜引羣峰小丨丨平吞數寬韓維詩丨丨波清渾見底樓頭山碧自生)
(烟成范成大詩坐聽一篙珠玉碎不知丨丨已冰陸游詩荷空丨丨闊葉脱樹枝勁)
湖頭(齊書沈文季傳王敬則反詔文季領兵屯丨丨備京路又崔慧景傳臺遣中領軍王瑩都督衆軍)
(據丨丨築壘上帶蔣山西巖實甲數萬枝元史世祖紀丨丨賊張治囝掠泉州趙奕西湖竹辭丨丨日日)
(水光波兩兩吳娃打槳過)
湖心(豫章古今記見石堆下洞明一統志丨丨寺在寧波府月湖中劉禹錫庭秋月行洞庭秋月生)
(丨丨層波萬頃如鎔金脚羅隱江州望廬山詩影寒已令水底去闊欲過丨丨來)
湖底(酉陽雜俎韋琳組表云臣美愧夏鱣味慚冬鯉潄流丨丨枕石泥中白居易太湖石記或委海隅)
(或淪丨丨高者僅數仞重者殆千鈞向周賀寄新頭陁詩遠洞省穿丨丨過斷崖曾壁中禪)
湖尾(蘇軾詩海門浸坤軸丨丨抱雲巘)
湖側(宋史王濟傳郡城西有錢塘湖溉田千餘頃歲久湮塞濟命工濬治增置斗門以備潰溢之患仍以)
(白居易舊記刻石丨丨民頗利之)
湖曲(宋士元用呂嗇齋和鄭以文望霞嶼寺韻詩倚杖立丨丨夕陽明遠嶼)
湖色(儲光羲詩荷香隨坐卧丨丨映晨昏誇劉長卿詩露沾丨丨曉月照海門秋元稹重州宅旦暮)
(景色詩人聲曉動千門闢丨丨宵㴠萬象虚到姚合送貞實歸天竺詩林外猿聲連院磬月中丨丨禪牀)
(杜荀鶴秋日閑居寄先逹詩風驅早雁銜丨丨雨挫殘蟬點柳枝楊維楨送客洞庭西詩春隨丨丨深風將)
(潮聲長)
湖纈(芍藥譜紅色深淺相雜類丨丨)
湖紋(蘇軾九月十五日觀月聽琴西湖一首示坐客詩尚恨琴有絃出魚亂丨丨)
湖光(明一統志丨丨巖在雷州府遂溪縣東南七十里一名陷湖又丨丨亭在淮安府城門外放生池)
(上生陳普蓮花賦炎風烜燠畏景朱明丨丨澄練池舘風張子容自樂城赴永嘉枉路泛白湖詩樹色烟)
(輕重丨丨風動搖翠崔護三月五日陪裴大夫泛長沙東湖詩丨丨迷翡草色醉蜻蜓劉長卿東湖送朱)
(逸人歸詩山色丨丨併在東扁舟歸去有樵風磨劉禹錫望洞庭詩丨丨秋月兩相和潭面無風鏡未元)
(稹春辭見山翠下丹檻連楹碧嶂遥)(李紳東武亭詩綠波春水丨丨滿皮日休寄懷南陽潤卿詩無事只)
(陪看藕樣有錢惟欲買丨丨關杜荀鶴秋日湖外書事詩三秋客路丨丨外萬里鄉楚色東皎然送李判)
(官使廻詩丨丨引行色輕舸傍殘霞樓無可中秋夜南樓寄友人詩海月出白浪丨丨射高張昱退居湖)
(上投贈楊左丞詩樓外丨丨白渺茫樓中少婦試新妝袁桷次韻仲章舟中思南湖詩長年客影如雲度五)
(月丨丨似雪飛漫趙奕遊玉山佳處詩山色溟濛還淡淡丨丨瀲灧自漫朱德潤俞元明參軍雪中以詩)
(招飲詩丨丨萬頃送歸棹山鳥一聲如喚人)
湖灧(高啓詩興清逼林淒醉纈眩丨丨)
湖彩(皮日休詩天光潔似磨丨丨熟於練)
湖瀅(貫休贈景和尚院詩見山晴下)
湖清(李白送友人尋越中山水詩丨丨霜鏡曉濤白雪山來)
湖渌(蘇軾詩竹間逄詩鳴眼色奪丨丨詩又袁公濟和劉景文登介亭詩復次韻答之見江白下)
湖黑(高啟早過南湖詩丨丨月未出兼葭露淒淒)
湖異(李質艮嶽賦見江南下)
湖影(曹松岳陽晚泊詩丨丨撼山朵夕陽燒野愁逋寄清曉闍黎詩樹叢歸夕鳥丨丨浸寒城)(林黃)
(庚臨平泊舟詩客舟繫纜柳陰旁丨丨侵篷夜氣凉青倪瓚聞竹枝歌因效其聲詩澱山丨丨接松江橘葉)
(青柿葉黃)
湖聲(元稹詶樂天雪中見寄詩坐覺丨丨迷遠浪回驚雲路在長途)
湖派(李紳靈汜橋詩靈汜橋邊多感傷分明丨丨繞廻塘)
湖流(李端送路司諫侍從叔赴洪州詩猿嘯暮應愁丨丨春好涉)
湖天(圖繪寳鑑江參形貎清臞嗜香茶以為生居霅川深得丨丨之景平遠曠蕩盡在方寸長於山水)
(劉長卿喜晴詩丨丨一種色林鳥百般聲武皮日休秋江曉望詩萬頃丨丨碧一星飛鷺白孔仲發蔡州)
(詩鶴歸雲海心空在雁度丨丨力已疲暮方回雪中憶昔詩憶昔丨丨雪最竒畫船朝出歸遲)
湖日(杜甫送叚功曹歸廣州詩峽雲籠樹小丨丨落船明)
湖月(岑參送羽林孫將軍赴歙州詩見海雲下岸陶翰宿天竺寺詩見岑翠下李紳靈汜橋詩花前)
(後閒幽鳥丨丨高低怨綠楊丨李羣玉洞庭遇秋詩凉波弄輕櫂丨生遠碧)
湖雲(朱慶餘題任處士幽居詩丨丨侵臥位杉露滴茶牀皮日休胥口即事詩見嶼鳥下謝翺悼南)
(上人詩憶昨夜禪處丨丨起白龍薄楊維楨湖上感事詩湖水碧於天丨丨似烟)
湖煙(岑參青龍招提歸上人遠遊吳楚别詩見淮月下劉禹錫吐綬鳥辭丨丨始開山日高迎風吐綬)
(盤花絛登法振題天長阮少府湖上客歸詩見海日下方回湧金門城望詩風入松詞萬口傳翻成餘恨)
(寄丨丨雨楊維楨花游曲美人盈盈烟裏唱徹丨丨與湖水)
湖風(杜甫九日登梓州詩見江雨下井又重題李尚書詩江雨銘旌濕丨丨徑秋)
湖雨(張雨詩東風勒住螭頭舫丨丨吹開繭栗花)
湖寺(白居易詩誰開丨丨西南路草綠裠腰一道斜趙師秀詩春樓臥病燕相伴丨丨題詩僧為吟)
(蘇軾次韻述古詩雲烟丨丨家家鏡燈火沙河夜夜春)
湖堂(湖山勝槩丨丨舊在聳翠樓側)
湖亭(晉書吳隠之傳至自番禺其妻劉氏齎沉香一片隱之見之遂投於丨丨之水朱慶餘贈韓協律)
(詩見嶺字下家温庭筠春日雨詩細雨濛濛入絳紗丨丨寒食孟珠張昱退居湖上投贈楊左丞詩芳草)
(到門無俗駕好山終日在丨丨)
湖榜(孟郊送李翺習之詩丨丨輕褭褭酒旗高寥寥)
湖船(戒菴漫筆杭州丨丨最精妙者曰水月樓惟以供要路之過杭者杜甫因許八奉寄江寧旻上人)
(詩碁局動隨尋澗竹袈裟憶上泛丨丨)
湖鏡(李紳望海亭詩見海濤下)
湖玉(王惲哀故宫詩石龍委地埋秋草丨丨臨池倚暮烟)
湖樹(杜甫峽隘詩水有遠丨丨人今何處船)
湖橘(杜甫秋日荆南送石首薛明府辭滿告别詩應訝耽丨丨常餐占野蔬)
湖柳(張昱湖中即事詩丨丨湖波盡可憐不知春在阿誰邊)
湖草(劉長卿九日登李明府北樓詩人烟丨丨裏山翠縣樓西劉禹錫詶浙東李侍郎越州春晚即事)
(詩見山花下年陳羽送殷華之洪州詩還作經别相思丨丨生)
湖蓮(陳標江南行見江洲下)
湖目(酉陽雜俎丨丨蓮子也來皮日休夏景冲澹詩天台畫得千迴看丨丨芳百度遊蘇軾詩丨丨)
(也堪供眼木奴自足為生)
湖葑(方回登湧金門城望詩天迴地轉事雲輪丨丨山榛色漸陳)
湖象(李咸用依韻修睦上人山居詩畹蘭未必因香折丨丨多應為齒焚)
湖鴈(杜甫宿青草湖詩丨丨䨇䨇起人來故北征詢司空圖雜題詩見嶺梅下范梈詩登臨試與丨)
(丨豪傑親曾侣海鷗)
湖魚(劉禹錫歴陽書事詩丨丨香勝肉官酒重於餳不倪瓚寄張天民詩丨丨入饌長留客沙鳥緣階)
(畏人)
湖鮆(宛委餘編見江鮆下)
湖蟹(養痾漫筆孝宗嘗患痢衆醫不效德壽憂之過宮偶見小藥肆遣中使詢之曰汝能治痢否對曰專)
(科遂宣之至請問得病之由語以食丨丨多故致此疾遂令診脉曰此冷痢也其法用新采藕節細研以熱酒)
(調服如其法杵細酒調數服即愈德壽大喜就以杵藥金杵臼賜之至今呼為金杵臼嚴防禦家可謂不世之)
(遇)
湖神(虞喜志林洞庭丨丨過客祈禱必驗分風送船)
湖寇(宋史張浚傳時巨寇揚么據洞庭屢攻不克浚以建康東南都會而洞庭據上流恐滋蔓為害請因)
(盛夏乘其怠討之具奏請行至醴陵釋邑囚數百皆揚么諜者給以文書俾招論諸砦囚驩呼而往至潭賊衆)
(二十餘萬相繼來降丨丨盡平)
湖兵(元史一渠志參政董中奉又言練湖舊有丨丨四十三人添補五十七名共百人於本路州縣苖糧)
(三石之下三石之上差充專任修築)
湖學(宋史樂志宋朝丨丨之興老師宿儒痛正音之寂寥嘗擇取二南小雅數十篇寓之塤籥使學者朝)
(夕咏歌千又胡瑗傳慶歷中教學蘇湖間二十餘年弟子以數計是時方尚辭賦獨丨丨以經義治事分齋)
(故天下謂丨丨多秀彦其出而筮仕多適於用)
湖暗(李紳登禹廟迥降雪詩丨丨冰封鏡山明樹變梅)
湖滿(劉禹錫海陽湖别浩初師詩丨丨景方霽野香春未闌)
湖淺(宋史河渠志見山泉下)
湖闊(李白詩丨丨數千里湖光搖碧山屬杜甫陪裴使君登岳陽樓詩丨丨兼雲霧樓孤晚晴曹松)
(詩浪花丨丨虹蜺斷柳線村深鳥雀閒友人南遊詩岸長羣岫晩丨丨片帆秋)(張喬江上送郭翼過綽墩)
(詩烏目峰高雲北下白沙丨丨水西來)
湖添(元稹樂天早春見寄詩見水色下)
湖平(杜甫風疾舟中伏枕書懷詩舟泊常依震丨丨早見參劉禹錫洞庭秋月行是時白露三秋中丨)
(丨月上天地空深陳羽中秋夜臨鏡湖望月詩鏡裏秋宵望丨丨月彩張喬題靈山寺詩丨丨幽徑近船)
(泊夜燈微樂又宋史兵志撫州七砦注城南曾田安鎮馬旗步招攜丨丨)
湖高(宋史食貨志江東帥臣李光言明越之境皆有陂湖大抵丨丨於田田又高於江海旱則放湖水溉)
(田澇則决田水入海故無水旱之災)
湖開(晉書陳訓傳時錢塘丨丨或言天下當太平青蓋入洛陽皓以問訓訓曰臣止能望氣不能逹丨之)
(丨塞退而告其友曰青蓋入洛將有輿襯銜璧之事非吉祥也尋而吳亡)
湖狹(宋史河渠志今丨丨水淺六井盡壞若二十年後盡為葑田則舉城之人復飲鹹水其勢必耗散)
湖窄(張雨錢塘書懷詩葑田丨丨遊船少墓道山荒剩屋斜)
湖近(鄭巢題崔中丞北齋詩秋來道興生丨丨草侵庭)
湖接(語林咸通末鄭渾之為蘇州錄事譚銖為鹺院官鍾幅為院巡儀廣文時湖州牧李超趙蒙相次俱)
(狀元二郡地土相接時為語曰丨丨兩頭蘇連三尾)
湖衝(魏書盧昶傳將恐王師固六里據丨丨南截淮浦勢崩難測海利鹽物交關常貢所慮在大有必爭)
(之心)
湖廢(陸游詩丨丨繞隄行往返常畢景)
湖涸(宋書孔覬傳見海浦下)
湖竭(梅堯臣飯酒詩見海罄下)
湖瀉(王維送張舍人佐江州同薛璩詩香爐遠峰出石鏡澄丨丨)
澤
澤天(周易卦歌丨丨需)
澤雨(晉書樂志丨丨施化雲布文王融永明樂香風流梵琯丨丨散雲花梁簡帝上大法頌表丨丨)
(無偏心田受潤)
澤風(周易卦歌丨丨大過布温子昇為魏帝遷都拜廟鄴宫赦詔觀象雷雨寬大之恩取類丨丨申肆)
(赦之令)
澤雷(周易卦歌丨丨隨)
澤地(周易卦歌丨丨萃以周禮稻人凡稼澤夏以水殄草而芟夷之注將丨丨為稼者必於夏六月之)
(時大雨時行以水病絶草之後生者至秋水涸芟之明年乃稼澤者反輮疏丨丨多泥柔也元謂反輮為泥之)
(黏欲得心在外滑)
澤火(周易卦歌丨丨革)
澤野(周禮澤虞若大田獵則菜丨丨及弊田植虞旌以屬禽)
澤田(詩菁菁者莪在彼中阿陸璣疏云莪蒿也生丨丨漸洳之處葉似邪蒿而細科生三月中)
澤國(宋史樂志上游荆楚要丨丨洞庭深自識同文世皆迴拱極心梁肅送崔副使歸洪州幕府序丨)
(丨多雨芳華久困丨李德裕退身論余前之在鼎司謝病辭免尋即遠就丨自謂在外而安豈知天高不聞)
(身遠受苦簾王勃採蓮賦見海壖下齡宋之問詩丨丨韶氣早開延霽天岑參送王昌赴江寧詩丨丨)
(從一官滄波幾千里今杜甫詩淡交隨聚散丨丨聽廻旋白居易詩銅魚乃丨丨節刺史古是吳都王)
(杜牧白雲樓詩江村夜漲浮天水丨丨秋生動地風多又曉望詩泰原在何處丨丨碧悠悠鄭谷詩山城)
(曉瘴丨丨少晴春芳吳融詩漠漠淡雲烟秋歸丨丨天黃滔詩丨丨多草年年長自春齊已詩行僧盡)
(去春山遠賓雁同來丨丨寬詩張耒詩丨丨秋高添氣象人家南去好風烟陸游要知丨丨年光晩已過)
(清明尚淺寒)
澤州(明一統志丨丨春秋屬晉戰國屬韓後屬趙秦為上黨郡高都縣地漢為上黨河東二郡地後魏置)
(建興郡治高都城兼置建州北齊又置長平高都二郡後周併為高平郡隋廢郡改建州為丨丨治丹川縣唐)
(初復改置建州尋廢建州又置丨丨治端氏縣天寳初改為高平郡乾元初復為丨丨顔真卿帖丨丨著績)
(于本朝)
澤潞(唐書李德裕傳丨丨節度使劉從諫死從軍子稹擅總留事以邀節度德裕曰丨丨内地非河朔比)
(捨而不討無以示四方取又白居易傳河朔復亂合諸道兵出討遷延無功賊弓高絶糧道深州圍益急居)
(易上言兵多則難用將衆則不一宜詔魏博丨丨定滄四節度令各守境以省度支貲餉又李宗閔傳會昌)
(中劉稹以丨丨叛德裕建言宗閔素厚從諫今上黨近東都乃拜宗閔湖州刺史五代史梁太祖紀光化二)
(年李克用取丨丨李宋史太祖紀建隆元年南唐進白金賀平丨丨又崇矩傳宋初李筠叛命崇矩率龍)
(捷驍武左右射禁軍數千人屯河陽以所部攻大會砦拔之改丨丨南面行營前軍都監又石守信傳丨丨)
(平以功加同平章事戰元史王玉傳從攻丨丨諸州獨潞州堅壁不下玉力流矢中左目竟拔其城張說)
(撥川郡王神道碑一自公之拔身向化首變華風丨丨之間如見我州矣韓愈平淮西碑明年平夏又明年)
(平蜀又明年平江東又明年平丨丨)
澤沁(唐書郭子儀傳以子儀為朔方河中北延潞儀丨丨等節度行營兼興平定國副元帥)
澤城(水經注沁水又南與濩澤水合水出丨丨西白澗嶺下)
澤梁(孟子關市譏而不征丨丨無禁幼禮記王制獺祭魚然後虞人入丨丨管子孤不刑丨丨時縱)
(罟淮南子末世之政田漁重稅關市急征丨丨畢禁網無所布耒耜無所設民力竭於徭役財用殫於會賦)
澤臯(淮南子丨丨織網陵坂耕田得以所有易所無以所工易所拙)
澤藪(詩玁狁匪茹整居焦穫傳焦穫周地接于玁狁者疏釋地云周有焦穫郭璞曰今扶風池陽縣瓠中)
(是也其丨丨在瓠中而藪外猶焦穫所以接于玁狁也周禮職方氏曰掦州其丨丨曰具區注大澤曰藪按)
(澤虞職大藪大澤註水鍾曰澤水希曰藪則澤藪别矣今此云大澤曰藪為一物解之者但丨丨相因亦為一)
(物故云大澤曰藪也)
澤鹵(史記河渠書西門豹引漳水溉鄴以富魏之河内而韓聞秦之好興事欲罷之毋令東伐乃使水工)
(鄭國間說秦令鑿涇水自中山西邸瓠口為渠並北山東注洛三百餘里欲以溉田中作而覺秦欲殺鄭國鄭)
(國曰始臣為間然渠成亦秦之利也秦以為然卒使就渠渠就用注填閼之水溉丨丨之地四萬餘頃收皆畝)
(一鍾於是關中為沃野無凶年秦以富強卒并諸侯因名鄭國渠又匈奴傳漢議擊與和親孰便公卿皆曰)
(單于新破月氐乘勝不可擊且得匈奴地丨丨非可居也和親甚便謝景初觀餘姚海氛詩丨丨雜山雲蓊)
(鬱相薰蒸)
澤山(周易卦歌丨丨咸舊明一統志丨丨在寧波府定海縣西北九十里名櫟山宋吏部郎官黃震歸)
(隱居此)
澤水(周易卦歌丨丨困池宋書五行志晉穆帝升平三年二月凉州城東中有火四年四月姑臧丨丨)
(中又有火此火殄水妖也)
澤發(水經注桃水東逕靖陽亭南故關城及北流至井陘關下注丨丨水明一統志丨丨水在太原府)
(平定州東九十里一名阜漿又名畢發平地突起下赴絶澗懸流千尺即井陘治河之源也又丨丨池在兖)
(州府沂州澤筆城内晉王羲之曝書堂前今湮沒)
澤陂(詩彼丨之丨有蒲與荷傳陂澤障也疏澤障謂澤中障水之岸以陂内有此二物故舉陂畔言之二)
(物非生于陂上也陂漢書高祖紀母媪嘗息大丨之丨注師古曰蓄水曰蓋于丨丨隄塘之上休息而寢寐)
(也長呂覽室中之無丨丨也井中之無大魚也新林之無木也凡謀物之成也必由廣大衆多長久信也)
(江淹蓮花賦見江陰下)
澤障(詩疏見上)
澤宗(禮記祭法埋少牢于泰昭疏古尚書說天宗日月北辰地宗岱河海也日月為陰陽宗北辰為星宗)
(河為水宗海為丨丨岱為山宗)
澤虞(周禮丨丨每大澤大藪中士四人下士八人注澤水所鍾也水希曰藪又甸祝疏見山虞下爾)
(雅紡鳥丨丨注今婟澤鳥似水鴞蒼黑色常在澤中見人輙鳴喚不去有象主守之官因名云)
澤農(周禮掌葛以時徵絺綌之才于山農凡葛征徵草貢之材于丨丨以當邦賦之政令以權受之注草)
(出澤䔛紵之屬可緝績者)
澤人(禮記月令季夏之月命丨丨納材葦之韓詩外傳聖人刳木為舟剡木為楫以通四方物使丨丨)
(足乎水山人足乎魚餘衍之財有所流故豊膏不獨樂磽确不獨苦)
澤宫(禮記射義天子將祭必先習射於澤澤者所以擇士也疏丨是丨名於此宫中射而擇士故謂此宫)
(為澤非唯祭而擇士餘射亦在其中故書傳論主皮射云嚮之取也於囿中勇力之取也于丨丨揖讓之取也)
(是主皮之射亦近於澤也親家語天子卜郊則受命於祖廟而作龜於禰宫尊祖考之義也卜之日王親立)
(於丨丨以聽誓命受教諫之義也朔丨丨選辰挈火夕照明水朝陳)(齊書樂志雍臺辨柳宗元送蕭鍊登)
(第後南歸序始余幼時拜兄於九江郡覩其樂嗜經書慕山藪雖在騎紈而私心慕焉厥後竊理文字先禮而)
(冠遇見於丨丨之中觀其德如九江之拜蓋世俗所不能移也庾信華林園馬射賦日下丨丨筵闌相圃悵)
(徙䠋之留歡眷迴鑾之餘舞)
澤門(左傳宋皇國父為大宰為平公築臺妨於農功子罕請俟農功之畢公弗許築者謳曰丨丨之晳實)
(興我役邑中之黔寔慰我心)
澤禽(詩叔在藪火烈具舉傳藪丨丨之府也)
澤鴈(薩都拉詩枯魚吐沬丨丨叫嗷嗷待食何時休)
澤雉(莊子丨丨十步一啄百步一飲不蘄蓄乎樊中神雖王不善也庾信謝趙王賚息絲布啓丨丨將)
(雛共喜行春之令衣又周譙國夫人步陸孤氏墓誌銘魚軒馮軾丨丨文石崇思歸嘆丨丨遊鳬兮戲中)
(園壟張協雜詩丨丨登雊寒猿擁條吟)
澤獸(禮記月令疏見山獸下言宋書符瑞志黃帝時廵狩至於東濱丨丨出能逹知萬物之精以戒於)
(民為時除害賢君明德幽遠則來)
澤馬(宋書符瑞志丨丨者王者勞來百姓則至有論衡山出車丨出丨拾遺記軒轅泛河沉璧丨丨)
(羣鳴山車滿野雞梁簡文帝南郊頌嘉祥被衆瑞發金人丨丨丹甑玉三角九尾四肩六足參差於郊藪布)
(濩于宫闈朔王融曲水詩序丨丨來器車出賦左思魏都賦矞雲龍丨丨於阜顔延之赭白馬魏德懋)
(而丨丨效質注魏文帝黃初中於上黨得丨丨)
澤狗(易林丨丨水鳬難蓄難雛)
澤龍(戴表元容容齋賦見海鵬下)
澤龜(爾雅見水龜下)
澤魚(儲光羲漁父詞丨丨好鳴水溪魚好上流)
澤柳(爾雅旄丨丨疏柳生澤中者别名旄通志柳曰天棘杞柳亦曰丨丨)
澤蒜(齊民要術種丨丨法預耕地熟時採取子漫散勞之丨丨可以香食吳人調鼎率多用此馮子振)
(十八公賦汝蔥可以蕩氣鷲天十萬里俱忘竺嶺之鋤剗丨丨可以却穢龍方三十首不必巴江之盡炮)
澤漆(爾雅蕎邛鉅注蕎一名邛鉅即今大戟苖名丨丨本草丨丨味苦辛微寒無毒生太山川澤)
澤花(楊炯山莊詩見山樹下)
澤芝(顔延之碧芙蓉頌見水屬下)
澤茝(晏殊中園賦豬苓馬勃丨丨溪菰)
澤瀉(素問帝曰有病身熱解墮汗出如浴惡風少氣此為何病岐伯曰病名曰酒風帝曰治之奈何岐伯)
(曰以丨丨木各十分麋銜五分合以三指撮為後飯明一統志丨丨濟南府歴城縣出)
澤蕮(詩彼汾一曲言采其藚相藚水舄也疏今丨丨也其葉如車前草其味亦似徐州廣人食之爾)
(雅蕍舄注今丨丨)
澤乳(本草礜石釋名白礜石太白石立制石青介石固羊石石鹽丨丨鼠鄉)
澤葵(述異記苔謂之丨丨又名重錢亦呼為宣蘚南人呼為姤草鮑照蕪城賦丨丨依井芫葛罥塗)
澤蘭(大業雜記先有籌禪師仁壽間常在内供飬造五色飲以扶芳葉為青飲拔禊根為赤飲酪漿為白)
(飲烏梅漿為元飲江䔄為黃飲又作五香飲第一沉香飲次檀香飲次丨丨飲次甘松香飲皆有别法以香為)
(主風本草丨丨釋名水香都梁香虎蘭虎蒲龍棗孩兒菊藥根名地筍謝靈運遊南亭詩丨丨漸被徑芙)
(蓉始發池影又水經注見山下)
澤蓼(急就篇注見水蓼下)
澤敗(本草敗醬釋名丨丨根作陳敗豆醬氣故名)
澤芥(蘇軾次韻滕元發許仲塗秦少游詩坐看青丘吞丨丨自慙黃潦薦谿蘋)
澤物(禮記禮器疏見山飬下奠周禮澤虞凡祭祀賓客共丨丨之食注丨丨之亦籩豆之實芹茆蔆芡)
(之屬之又虞集賀表誕啟用材之路式推丨丨仁朱子詩沃心丨丨吾有望)
澤性(易咸象疏見山體下)
澤氣(淮南子見山氣下夜鮑照詩丨丨晝薰體蘭露沾衣)
澤器(周禮㡛氏湅帛以欄為灰渥淳其帛實諸丨丨)
澤謠(宋書范泰傳陛下昧旦丕顯求民之瘼明斷庶獄無倦政事理出羣心丨丨民口百姓翕然皆自以)
(為遇其時也)
澤腹(禮記月令季冬之月冰方盛水丨丨堅丨虞集枯木圖詩明堂清廟要梁棟朔風吹沙丨凍)
澤中(易隨象丨丨有雷隨雁又萃象丨丨有火萃君子以治歴明時詩鴻于飛集于中澤傳中澤丨)
(丨也箋鴻雁之性安居丨丨今飛又集于丨丨猶民去其居而離散今見還定安宅周禮大司樂靈鼓靈鼗)
(絲竹之管空桑之琴瑟咸池之舞夏日至於丨丨之方丘奏之爾雅丨丨有丘都丘注在池丨丨史記項)
(羽紀秦二世元年七月陳涉等起大丨丨其九月會稽守通謂梁曰江西皆反此亦天亡秦之時也吾聞先即)
(制人後即為人所制吾欲發兵使公及桓楚將是時桓楚亡在丨丨梁曰桓楚亡人莫知其處獨籍知之耳梁)
(乃出誡籍持劒居外待梁復入與守坐曰請召籍使受命召桓楚又高祖紀高祖以亭長為縣送徒酈山徒)
(多道亡自度比至皆亡之到豐西丨丨止夜飲乃解縱所送徒曰公等皆去吾亦從此逝矣徒中壯士願從之)
(者十餘人丨又楚世家夫虎肉臊其兵利身人猶攻之也若使丨之麋蒙虎之皮人之攻之必萬之於虎)
(又封禪書天好陰祠之必於高山之下小山之上命曰畤地貴陽祭之必於丨丨圓丘云又貨殖傳丨丨千)
(足彘此其人與千戸侯等使漢書王尊傳尊字子贛涿郡高陽人也少孤歸諸父牧羊丨丨後漢書嚴光)
(傳帝思其賢乃令以物色訪之後齊國上言有一男子披羊裘釣丨丨帝疑其光乃備安車元纁遣使聘之三)
(反而後至火又任光傳世祖與光等投暮入堂陽界使騎各持炬彌滿丨丨光炎燭天地舉城莫不震驚惶)
(怖其夜即降謂又吳祐傳常牧豕於長垣丨丨行吟經書遇父故人曰卿二千石子而自業賤事縱子無恥)
(奈先君何祐辭謝而已守志如初十南史曹景宗傳景宗幼善騎射好田獵常與少年數人丨丨逐麋鹿每)
(衆騎赴鹿鹿馬相亂景宗於中射之以此為樂)
澤上(易臨象丨丨有地臨戎又萃象丨丨于地萃君子以除器戒不虞)
澤畔(詩疏見澤陂下年史記屈原傳見江濱下一齊書祥瑞志永明八延陵縣前丨丨獲毫龜枚)
(莊子孔子游乎緇帷之林休坐乎杏壇之上弟子讀書孔子弦歌鼓琴奏曲未半有漁父者下船而來指孔子)
(曰彼何為者也子路對曰魯之君子也客問其族子路對曰族孔氏客乃笑而還行言曰仁則仁矣恐不免其)
(身苦心勞形以危其真嗚呼遠哉其分於道也子貢還報孔子孔子推琴而起曰其聖人歟乃下求之至於丨)
(丨方將杖挐而引其船顧見孔子還鄉而立孔子反走再拜而進竊待於下風幸聞咳唾之音以卒相丘也)
(李綱含笑花賦採杜若於洲中搴芙蓉於丨丨)
澤行(鹽鐵論禹蹙洪水身親其勞丨丨路宿過門不入當此之時簪墮不掇冠挂不顧而暇耕乎)
澤處(鹽鐵論語曰百工居肆以成其事農商交易以利本末山居丨丨蓬蒿墝确財物流通有以均之是)
(以多者不獨衍少者不獨饉若各居其處食其食則是橘柚不鬻朐鹵之鹽不出㫋罽不事而吳唐之材不用)
(也見道德指歸論水居下)
澤&KR1547;(柳宗元武岡銘見山畋下)
澤助(皮日休添漁具詩序古之人或有溺於漁者行其術而不能言用其器而不能狀此與丨丨之&KR1547;者)
(又何異哉)
澤洽(晉書李充傳丨丨雨濡化流風散蔡新書德渥丨丨調和大暢則天青澈地富煴邕胡公碑勲)
(格皇天丨丨后土臣杜琨駕幸温泉宫賦丨丨羣恩遍區宇)
澤豐(陸雲吳故丞相陸公誄丨丨泉丘潤博雲林)
澤漏(梁武帝詔丨丨川泉仁被動植)
澤覆(說苑晏子方食君之使者至分食而食之晏子不飽使者返言之景公景公曰嬉夫子之家若是其)
(貧也寡人不知也是寡人之過也令吏致千家之縣一於晏子晏子再拜而辭曰嬰之家不貧以君之賜丨丨)
(三族延及交遊以振百姓君之賜也厚矣嬰之家不貧也)
澤卑(易損象山下有澤損疏丨丨澤在山下丨丨山高似澤之自損以崇山之象也)
澤廣(荀子積厚者流丨丨積薄者流澤狹露李紳詩丨丨豚魚洽恩宜豈弟生許棠題甘寺詩見山)
(孤下)
澤遠(宋書沈攸之傳昇明肇歴恩深丨丨申其父子之情矜其骨肉之恩馳遣元琰銜使西歸並加崇授)
(寵貴重疊元琰達西便應反命攸之得此集聚蒙誰之恩不荷盛德反生讐釁)
澤普(梁簡文帝大法頌丨丨三界恩均八方)
澤溥(李觀邠寧節度饗軍記申號而惠周升堂而丨丨)
澤湛(新書天子德厚焉丨丨焉而後稱帝又加美焉而後稱皇)
澤流(史記惠景間侯者年表昔高祖定天下功臣非同姓疆土而王者八國至孝惠時惟獨長沙全禪五)
(世以無嗣絶竟無過為藩守職信矣故丨丨枝庶無功而侯者數人又太史公自序漢興以來獲符瑞封禪)
(改正朔易服色受命於穆清丨丨罔極海外殊俗重譯款塞請來獻見者不可勝道韓詩外傳道德則丨丨)
(羣生而福歸王公丨丨羣生則下安而和福歸王公則上尊而榮道德指歸論德盛丨丨洋溢萬方潘尼)
(益州刺史楊恭侯碑丨丨河朔勲著王庭)
澤厚(史記聶政傳政所以蒙汚辱自棄於市販之間者為老母幸無恙妾未嫁也親既以天年下世妾已)
(嫁夫嚴仲子乃察舉吾弟困汚之中而交之丨丨矣可奈何士固為知己者死今乃以妾尚在之故重自刑以)
(絶從妾其奈何畏殁身之誅終滅賢弟之名而宋史樂志仁深丨丨厥光已延道德指歸論無為恩流不)
(仁而丨丨)
澤芬(江淹蓮花賦見江澹下)
澤柔(齊書樂志靈之聖之歲殷丨丨)
澤締(道德指歸論德流萬物而不可復恩結丨丨而不可歸)
澤浸(張衡東京賦丨丨昆蟲威振八㝢丨鮑照河清頌序夫四皇六帝樹聲長世大寳也丨羣生國富)
(刑清鴻德也)
澤燥(素問有喜有怒有憂有喪有丨有丨此象之常也必謹察之)
澤塋(洞天清錄硬黃紙唐人用以書經染以黃蘖丨丨而滑)
澤媚(朱子詩珠藏丨自丨玉韞山含暉)
澤浹(江淹賜赦交州詔原刑四裔丨丨中畿)
澤潤(書道洽政治丨丨民生石淮南子辨解連環丨丨玉)
澤闊(杜牧赴京曉景即事詩丨丨鳥來遲村饑人語早)
澤竭(史記天官書見水澹下)
澤涸(潛虛見山童下)
澤閱(鮑照觀圃人藝植詩丨丨既繁高山營又登熟)
澤穢(嵇康答難飬生論滌垢丨丨志凌青雲)
澤牣(宋書樂志丨丨九有化浮八瀛)
澤手(禮記共食不飽共飯不丨丨元稹詩近鞘先丨丨)
澤吻(唐書酷吏傳序索元禮來俊臣之徒丨丨磨牙噬紳纓若狗豚然)
澤髮(李丘封詩丨丨解兜牟&KR0755;顏傾鑿落於秦觀馬詩䨇瞳夾鏡權協月尾巤蕭森丨丨)
澤瑊(唐書王式傳餘姚民徐澤專魚鹽之利慈溪民陳瑊冐名仕至縣令皆豪縱州不能制式曰有竊發)
(不足畏若丨丨乃巨猾也窮治其姦皆榜死)
藪
藪澤(詩叔在藪火烈具舉疏叔之在于丨丨也火有行列俱時舉之言得衆之心故同時舉火史記司)
(馬相如傳鷦明已翔乎寥廓而羅者猶視乎丨丨麓漢書掦雄傳昔在二帝三王宫館臺榭沼池苑囿林丨)
(丨財足以奉郊廟御賓客充庖廚而已情後漢書郎顗傳賢者出處翔而後集爵以德進則其不苟然後使)
(君子恥貧賤而樂富貴矣若有德不報有言不醻來無所樂進無所趨則皆懷歸丨丨修其固志矣元史王)
(義傳寧晉東有丨丨周回百餘里中有小堡曰瀝城義曰瀝城雖小而完且有魚藕菱芡之利不可失也留偏)
(將李直守寧晉身率衆保瀝城由是全活者衆之穆天子傳天子筮獵苹澤其卦遇訟逄公占之曰訟繇丨)
(丨蒼蒼其中□宜其正公戎事則從祭祀則憙畋獵則獲□飲逄公酒賜之駿馬十六絺紵三十篋逄公再拜)
(稽首)
藪牧(周禮冢宰以九職任萬民四曰丨丨飬蕃鳥獸注澤無水曰丨丨牧田在遠郊皆畜牧之地)
壑
壑谷(左傳鄭伯有耆酒為窟室而夜飲酒擊鐘焉朝至未已朝者曰公焉在曰在丨丨皆自朝布路而罷)
(丨楊萬里雪巢賦丨奥渫蝸廬褊小)
壑水(水經淮水又東右合丨丨)
壑源(東溪試茶錄建安郡東望北苑之南山叢然而秀高峙數百丈山起丨丨口而西周抱北苑之羣山)
(迤邐南絶其尾巋然山阜高者為丨丨頭言丨丨嶺山自此首也丨丨口者在北苑之東北南徑數里有僧居)
(曰承天有園隴北稅官山其茶甘香特勝米芾詩點盡丨丨茶)
壑冷(高啓月林清影詩流藻舞波寒驚虯翔丨丨)
壑利(晉書陸機傳制曰蘭植中塗必無經時之翠桂生幽壑終保彌年之丹非蘭怨而桂親豈塗害而丨)
(丨而生滅有殊者隠顯之勢異也)
壑炁(高似孫水仙花賦際丨丨之無畔壯英心之自仙)
壑風(貫休秋望寄王使君詩無端求句苦永日丨丨吹)
濼
濼水(山海經嶽山丨丨出焉東流注於澤若水經注丨丨出歴縣故城西南泉源上舊水涌輪俗謂之)
(為娥姜水也以泉源有舜妃娥英廟故也丨又濟水又東北丨丨出焉曾鞏齊州二堂記齊濱丨而初無)
(使客之館使客至則常發民調材木為舍以寓去則徹之既費且陋乃為徙官之廢屋為二堂於丨丨之上以)
(舍客)
濼源(明一統志丨丨堂在濟南府歴山之陰濼水之上宋曾鞏守齊州建二堂以舍客)
浦
浦水(齊書州郡志見江濤下治又咸和四年祖約以城降胡復以庾亮為刺史蕪湖蕪湖丨丨南入亦)
(為險奥色王勃採蓮賦望洲草兮翡翠動丨丨兮驪龍文)
浦海(孔稚珪陳通和之策表今宜早發大軍廣張兵勢徵犀甲於岷峩命樓船於丨丨使自青徂豫候騎)
(星羅沿江入漢雲陣萬里)
浦江(明一統志丨丨縣在金華府城東北一百二十里)
浦漵(楊炯青苔賦桂舟横兮蘭枻觸丨丨邅迴兮心斷續王維曲江侍晏詩畫旗搖丨丨春服滿汀洲)
(昌儲光羲夜到洛口詩丨丨既清曠沿洄非阻修杜王齡沙苑南渡頭詩秋霧連雲白歸心丨丨縣甫)
(戲題王宰畫山水圖歌見山木下㟼柳宗元遊南亭夜還敘志詩重叠間丨丨邐迤驅巖皎然泛阮元公)
(溪詩早凉生丨丨秋意滿高低口又溪上月詩蟾光散丨丨素影動淪漣梅堯臣詩頭沙蹙浪如山丨丨)
(排舟魚貫柳詩陳造詩林廬桃李月丨丨蕙蘭風陸游酒旆村場近罾船丨丨通)
浦溪(明一統志丨丨山在郴州興寧縣東南六十里)
浦洛(宋史張鑑傳關輔之民數年以來併有科役畜産蕩盡室廬頓空加以丨丨之行曾經剽劫原州之)
(役又至遷延非獨令之勿從實緣力所未逮)
浦涯(詩率土之濱莫非王臣傳濱厓也疏釋水云滸水涯孫炎曰涯水邊說文云浦水濱廣雅云丨丨然)
(則滸濱涯浦皆水畔之地同物而異名也)
浦澤(宋書索虜傳衆軍就臨將令南海北汎江湖南溢高岸墊為丨丨深谷積為丘陵)
浦沙(陳子昂鴛鴦篇丨丨連岸淨汀樹拂潭垂歌張說詩差池截丨丨繚繞緣隈隴李頎漁父丨丨)
(明濯足山月靜垂綸長杜甫陪王侍御宴通泉東山野亭詩見山水下劉卿送顧長詩晨裝林月在野飯)
(丨丨寒)
浦灣(鄧陟珠還合浦詩至寳含冲粹清虛映丨丨)
浦浪(杜甫登舟將適漢陽詩庭蔬尚在眼丨丨已沾衣)
浦嶼(元稹酬樂天早春閑遊西湖詩丨丨﨑嶇到林園次第廵白居易舟行阻風詩扁舟厭泊煙波上)
(杖策閑尋丨丨間休李羣玉桑落洲詩丨丨漁人火蒹葭鳬雁聲皮日夏日平上聲詩溝渠通疎荷丨丨)
(隱淺篠)
浦岸(蘇軾黃魯直畫跋舟未行而風作固不當行若中途遇風不盡力牽挽以投丨丨當何之耶陸游)
(舟中詩疊疊沙痕留丨丨疎疎日影透漁篷)
浦城(明一統志丨丨縣在建寧府城東三百三十里)
浦里(後漢書李南傳太守馬稜坐盗賊事被徵當詣廷尉吏民不寧南特通謁賀曰旦有善風明日中時)
(應有吉問故來稱慶旦日稜延望景晏以為無徵至晡乃有驛使齎詔書原停稜事南問其遲留之狀使者曰)
(向度宛陵丨丨&KR2246;馬踠足是以不得速稜乃服焉昔宋書五行志吳孫休永安四年五月大雨水泉涌溢歲)
(作丨丨塘功費無數而田不可成士卒死叛或自賊百姓愁怨陰氣盛也)
浦牐(宋史河渠志見水圍下)
浦橋(祖詠泊揚子津詩見江火下)
浦陽(齊書州郡志九德郡丨丨十越絶書丨丨者句踐軍敗失衆懣於此去縣五里明一統志丨丨)
(江在金華府浦江縣界源出深裊山及巗坑山本吳越三江之一李白送楊山人歸天台詩見浙江下)
浦月(張正見泛舟横大江詩舟移歴丨丨櫂舉濕春衣李白聞笛詩寒山秋丨丨腸斷玉關情楊發)
(宿黃花館詩何處迷鴻離丨丨誰家愁婦擣霜衣成廷珪詩生平蹤跡侣魚蝦丨丨山風滿客槎)
浦雲(李賀江南弄見水風下)
浦煙(郭鈺貽郭恒詩月懸松露明鶻啼丨丨破)
浦夏(駱賓王夏日遊目詩丨丨荷香滿田秋麥氣清)
浦樓(王勃白下馹餞唐少府詩丨丨低晩照鄉路隔風烟)
浦峰(明一統志丨丨寺在辰州府城東二百四十里宋建)
浦帆(杜甫朝詩丨丨晨初發郊扉冷未開)
浦荷(駱賓王晚泊河曲詩丨丨疎晚菂津柳漬寒條)
浦柳(黃滔江行遇王侍御詩數年分散秦吳隔暫泊官船丨丨中)
浦樹(韋嗣立懷驪山别業詩傍丨憐芳丨尋崖愛綠泉劉憲安業公主山莊應制詩庭莎作薦舞行出)
(丨丨相將歌棹回州劉希夷江南曲此中逄歲晏丨丨落花芳張說岳别趙國公詩丨丨懸秋影江雲燒)
(落輝應張九齡使還湘水詩夕逗烟村宿朝緣丨丨行韋物賦得暮雨送李胄詩見海門下朱子山行)
(詩江烟丨丨悲重疊楚水閩山喜接連為虞集鹿門圖詩沙禽丨丨俱可人金澗石牀誰好)
浦花(韋嗣立自湯還都經龍門北溪詩空聞岸竹動徒見丨丨繁)
浦禽(孫逖江行有懷詩霜多山橘熟寒至丨丨稀)
浦鷗(杜甫寄岳州賈司馬六丈巴州嚴八使君兩閣老詩丨丨防碎首霜鶻不空拳)
浦鴈(禇載鶴詩沙鷗丨丨應驚訝一舉扶搖直上天)
浦珠(貫休寄景地判官詩丨丨為履重園柳助詩元)
浦口(宋史食貨志見海船下水又西南溪峒蠻傳沅陵之丨丨地平衍膏腴多田頃為猺蠻侵掠民皆)
(轉徙而田野荒穢楚王勃採蓮賦池心寬而藻薄丨丨窄而萍稠令狐還珠亭賦乍入潭心時依丨丨)
(何遜夜夢故人詩丨丨望斜月洲外聞長風江庾信詠畫屏風詩平沙臨丨丨高柳對樓前李賀樓曲鼉)
(吟丨丨飛梅雨竿頭酒旗換青苧竚皮日休&KR1933;詩丨丨更有人停橈一延)
浦面(陸游詩丨丨波紋春縠細橋頭柳色麴塵深事又丨丨鳥衝殘靄去柳陰人荷一鋤歸又即詩)
(見山容下)
浦上(水經注下洛城東南四十里有橋山下有温泉泉上有祭堂雕簷華宇被於丨丨杜甫柟樹為風)
(雨所拔詩滄波老樹往所愛丨丨童童一青蓋更張繼會稽郡樓雪霽詩夏禹壇前仍聚玉西施丨丨飛沙)
(丨范成大題蘧仙觀詩沉犀丨舊仙蹤老木長春翠掃空)
浦中(宋書武帝紀元從子振逃於華容之丨丨招聚逆黨數千人晨襲江陵城居民競出赴之騰之康産)
(皆被殺桓謙先匿於沮川亦聚衆以應振尋晉書徐寧傳時桓彝稱有人倫鑒識彝嘗去職至廣陵親舊還遇)
(風停丨丨累日憂悒因上岸見一室宇有似廨署訪之云是輿縣彝乃造之寧清惠博涉相遇欣然因留數夕)
(彝大賞之結交而别至都謂庾亮曰吾為卿得一佳吏部郎語在彝傳即遷吏部郎馬祖常詩見江田下)
浦裏(李端荆門歌□□燮燮聲漸繁丨丨人家收市喧張籍江南曲見江村下)
浦邊(王昌齡送韋兵曹詩獨立丨丨鶴白雲長相親詩張志和漁父歌江上雪丨丨風李紳憶東湖)
(見湖面下)
浦間(李紳水寺詩見江月下)
浦東(陳潤賦得浦外虹送人詩日影化為虹彎彎出丨丨)
浦色(賈島䨇鷺詩何似雙飛丨丨中船周賀送友人詩檣烟離丨丨蘆雨入聲)
浦思(韓愈祭河南張員外文見山哀下)
浦程(李紳渡西陵詩見海色下)
浦宿(錢起詩鄉愁不可道丨丨聽猿吟)
浦暗(蘇頲出塞詩丨丨漁舟入川長獵騎稀)
浦靜(元稹渡漢江詩見山遥下雁齊已瀟湘詩丨丨魚閑釣灣凉自屯)
浦淨(李暠春日山莊詩丨丨漁舟遠花飛樵路香)
浦迥(李端詩城閒烟草遍丨丨雪林分)
浦隔(錢起送王諫議詩暫以青丨丨還看紫禁同何中除夕詩丨丨雁聲落篷孤燈影寒)
川
川日(劉長卿赤沙湖詩沙鷗積暮雪丨丨動寒暉)
川霧(祖詠田家即事詩餘霽蕩丨丨新秋仍晝昏子蕭穎士舟中遇陸棣兄西歸數日得廣陵二三書)
(知遲晩次沙墊西岸詩見水氣下)
川露(賀知章曉發詩見海潮下)
川雲(杜甫遊修覺寺詩徑石相縈帶丨丨自去留)
川靄(陳與義詩巖扉雜丨丨竒變供几席沙陸游詩丨丨林扉翠欲浮散人心事寄鷗)
川霽(王勃餞韋兵曹詩見山明下湘趙冬曦奉和張燕公早霽南樓詩見山下)
川氣(潘岳河陽縣作見山嶺下甫薛竒童擬古詩丨丨生晚夕野陰乍烟霧杜三川觀水漲詩蓊匌)
(丨丨黃羣流會空曲翠劉因玉溪精廬詩丨丨生不極潤流衣巾)
川陽(王維晦日遊大理韋卿城南别業詩見峰首下)
川陰(宋書樂志古有避世士抗志清霄岑浩然寄卜肆揮櫂通丨丨)
川暝(孟浩然陪張丞相自松滋江東泊渚宫詩渚宫何處是丨丨欲安之)
川晴(范梈詩丨丨樹氣嘉夕露枝條盈)
川寒(韋應物九日灃上詩丨丨流愈迅霜交物初委李益洛陽河亭詩歲晚烟霞重丨丨雲樹微)
川光(陶舉花萼樓賦見峰首下白岑參林卧詩遠峰帶雨色落日搖丨丨杜甫水縣崔少府十九翁)
(高齋詩兵氣漲林巒丨丨雜鋒鏑西齋詩長嘯依亭樹悵然丨丨暝)(韋應物義演法師林滋蠡澤旅懷詩)
(丨丨獨鳥暮林色落英遲山杜牧秋晚與沈舍人期遊樊川不至詩丨丨初媚日色正矜秋李羣玉江樓)
(獨酌詩見水國下)
川岳(宋書武帝紀四靈效瑞丨丨啓圖嘉祥雜遝休應炳著齊書高帝紀宣禮明刑締仁緝義晷緯凝)
(象丨丨表靈又又樂志天挺聖哲三方維綱丨丨伊寧七耀重光周山圖傳世祖為西討都督啓山圖為)
(軍副世祖留劇盆城衆議以盆城城小難固不如還都山圖曰今㩀中流為四方勢援大衆致力丨丨可為城)
(隍小事不足難也圖拾遺記春皇者庖犠之别號於時未有書契規天為矩地取法視五星之文分晷景之)
(度使鬼神以致羣祠審地勢以定丨丨始嫁娶以修人道王僧孺徐府君集序君禀靈丨丨懸精辰象早昭)
(珪璋夙表岐嶷璋王儉太宰文簡禇彦回碑文公禀丨丨之靈暉含珪而挺曜江淹為蕭上銅鏡芝草衆)
(瑞表業藹鴻經則煙露呈照精昭景緯則丨丨發華李白大獵賦河漢為之却流丨丨為之生風)
川嶠(何景明待曙樓賦雲霞收霏而五色丨丨呈態而百巧)
川岫(梁簡文帝大法頌序藏金玉於丨丨棄琴瑟乎大壑江淹傷友人賦友人之生丨丨降明峻調迥)
(韻慧志聰情)
川洞(南史華皎傳皎起自下吏善營産業又征丨丨多致銅鼓及生口並送都下徐陵報尹義尚書丨)
(丨酋豪強梁溟海神兵一指率土咸康惟又與章司空昭逹詩聖朝受命天下廓清所餘殘兇有歐紇南通)
(交管北據衡疑兄弟叔侄盤阻丨丨林柳宗元為裴中丞伐黃賊轉牒蹶張之技盡出於山拔距之材徧徵)
(於丨丨)
川岡(李端折楊柳詩柳發遍丨丨登高堪斷腸丨白居易朝回遊城南詩水竹夾小徑縈迴繞丨)
川阜(魏書文明皇后馮氏傳太后與高祖遊於方山顧瞻丨丨有終焉之志因謂羣臣曰舜葬蒼梧二妃)
(不從豈必遠祔山陵然後為貴哉吾百年之後神其安此任昉為庾杲之與劉居士虯書卜居郊郭縈帶丨)
(丨顯不徇功晦不標迹)
川阿(王勃採蓮賦見水涘下)
川原(漢書溝洫志中國丨丨以百數若著於四瀆而河為宗水經注秦用李斯議分天下為三十六郡)
(凡郡或以丨丨西河河西是也公歴代名畫記戴嵩韓晉公之鎮浙右署為廵官師晉之畫不善他物唯善)
(水牛而已田家丨丨亦有意霞明一統志尋甸軍民府形勝丨丨平衍指月錄紅籠玉象擁嶂照丨丨)
(楊炯李懷州誌銘觀其井邑虢仲上陽之故墟度其丨丨周公分陜之遺跡高蓋花萼樓賦綠野物霽分渭)
(北之丨丨青門洞開覧山東之貢賦丨丨澄兮雲氣鮮瑤臺朗兮魂魄圓)(屠隆明月榭賦陳子昂樂鄉縣)
(詩丨丨迷舊國道路入邊城希張九齡初發道中詩丨丨行稍隱鐘鼓聽猶徐蔡周陜中詩丨丨餘讓畔)
(歌吹憶遺棠丨丨杳何極)(王維臨高臺送黎拾遺詩相送臨高臺杜甫橋陵詩永與奥區固丨丨紛眇冥)
(諸又秦州雜詩鼓角緣邊郡丨丨欲夜時縣戴叔倫廵州漸次空靈戍詩霧積丨丨暗山多郡稀盧綸)
(秋晚霽後野望詩丨丨惟寂寞岐路自縱横春望詩丨丨繚繞浮雲外宫闕參差落照間)(又長安歐陽詹)
(蜀門與林藴分路後屢有山川似閩中因寄林藴詩村步如延壽丨丨似福平韓愈桃源行種桃處處皆開)
(花丨丨遠近蒸紅霞謹劉禹錫大和戊申歲大有年詔賜百僚出城觀秋稼書盛事詩丨丨呈上瑞恩澤賜)
(閑行張陳通方春風扇微和詩丨丨浮彩翠臺館動光輝耒詩雨足丨丨豐稻菽日斜鷗鷺滿蒹葭陸)
(游詩日落丨丨横慘淡月明洲渚遠蒼茫)
川藪(北史隋焬帝紀萃丨丨於前代播實繁以迄今)
川谷(易謙彖地道變盈而流謙疏地道變盈而流謙者丘陵丨丨之屬高者漸下下者益高是改變盈者)
(流布謙者也曰禮記祭法山林丨丨丘陵能出雲為風雨見怪物皆神公羊傳無障谷注無障斷丨丨專)
(水利也水注川曰溪注溪曰谷其周語夫天地成而聚於高歸物於下疏為丨丨以導氣陂唐汚庳以鍾其)
(美是故聚不阤崩而物有所歸氣不沉滯而亦不散越史記司馬相如傳見山陵下漢書武帝紀星辰不)
(孛日月不蝕山陵不崩丨丨不塞擊後漢書岑彭傳彭率傅俊臧宫劉宏等三萬餘人南秦豐拔黃郵豐與)
(其大將蔡宏拒彭於鄧夜勒兵馬申令軍中使明旦西擊山都乃緩所獲虜令得逃亡歸以告豐豐即悉其軍)
(西邀彭彭乃潛兵度沔水擊其將張揚於阿頭山大破之從丨丨間伐木開道直襲黎丘擊破諸屯兵齊書)
(張欣泰傳我國家舟舸百萬覆江横海所以案甲於今不至欲以邊城疲魏士卒我且千里運糧行留俱弊一)
(時霖雨丨丨涌溢然後乘帆渡海百萬齊進子復奚以御之唐書貴妃楊氏傳每十月帝幸華清宫五宅車)
(騎皆從家别為隊隊一色俄五家隊合爛若萬花丨丨成錦繡宋史河渠志程師孟言河東多土山高下旁)
(有丨丨每春夏大雨衆水合流濁如黃河礬山水俗謂之天河水可以淤田淮南子東方丨丨之所注日月)
(之所出其人兌形小頭隆鼻大口鳶肩企行竅通於目筋氣屬焉鹽鐵論見陵陸下顔氏家訓見崖岸下)
(賦李東陽東山草堂賦長林落木響應丨丨深楊乂雲乾坤以之交泰品物以之流形江海以之滿丨丨)
(以之豐盈杜儲光羲過新豐道中詩雷雨杳溟溟丨丨漫浩浩甫冬到金華山觀因得故拾遺陳公學道)
(遺跡詩四顧俯層巔澹然丨丨開水韋應物元日詩丨丨風景温城池草木發又觀灃漲詩草木盈丨丨)
(澶漫一平吞)
川谿(沈約太常卿任昉墓銘丨丨望歸巖阿待闕)
川壑(謝靈運慧遠法師碑丨丨如泣山林改容丨江淹蓮花賦永含靈於洲渚長不絶兮丨)
川泉(古三墳氣丨丨注聖人以通溉民田)
川匯(李時勉北京賦澤豬丨丨若太湖瀛海渺瀰而相屬張瓌寄題徑山詩武林頗英秀丨丨仍山卑)
川水(漢書李尋傳今汝穎畎澮皆丨丨漂踊與雨水並為民害此詩所謂&KR0974;&KR0974;震電不寕不令百川沸騰)
(者也霧齊書五行志人君不禱祀簡宗廟廢祭祀逆天時則水暴出丨丨逆溢壞邑軼鄉沈溺民人故曰水)
(不潤下遊淮南子申包胥贏糧跣走跋涉谷行上峭山赴深谿丨丨犯津關躐蒙籠蹷沙石蹠達膝曾繭重)
(胝七日七夜至於秦庭大水經注水出山而流入海者命曰經水引他水入於水及海者命曰枝水出於地)
(溝流於大水及於海者又命曰丨丨也門徐陵陳武帝即位詔若涉丨丨㒺知攸濟杜甫龍詩往還時屢)
(改丨丨日悠哉遶孟郊與韓愈李翺張籍話别詩馬跡丨丨鴈書還閨闈)
川河(後漢書西域傳論若其境俗性智之優薄産載物類之區品丨丨領障之基源氣節凉暑之通隔梯)
(山棧谷繩行沙度之道身熱首痛風災鬼難之域莫不備寫情形審求根實魏書崔楷傳自比定冀水潦無)
(歲不饑幽瀛丨丨頻年汎溢豈是陽九厄會百六鍾期故以人事而然非為極運古三墳地丨丨注聖人以)
(紀地理)
川湖(古三墳日丨丨注聖人以聚財飬士張望鸊鵜賦託丨丨以繁育)
川澗(古三墳山丨丨注聖人以通江海鑿輟耕錄日家一書專解海中爐中之類其辭雖亦自頗通因)
(併錄之甲寅乙卯大溪水者寅為東北維卯為正東水流正東則其性順而丨丨池沼俱合而歸故曰大溪水)
(也友韋應物寄精舍親詩見山澤下)
川源(書禹貢九丨滌丨傳九州之川已滌除泉源無壅塞矣疏川言滌除泉源從其所出至其所入皆蕩)
(除之無壅塞也震周語幽王三年西周三川皆震伯陽父曰今三川皆是陽失其所而鎮隂也陽失而在陰)
(丨丨必塞入宋書律志序關洛高塏地少丨丨是故鎬酆潦潏咸禮典齊書州郡志廣州鎮南海濱際海)
(隅委輸交部雖民戸不多而俚獠猥雜皆樓居山險不肯賓服西南二江丨丨深遠别置督護專征討之鹽)
(鐵論文學曰國有沃野之饒而民不足於食者工商盛而本業荒也有山海之貨而民不足於財者不為民用)
(而滛巧衆也故丨丨不能實漏巵山海不能澹溪壑本金丹大要紫陽翁曰要知産藥丨丨處只在西南是)
(鄉越徐浩謁禹廟詩畝澮敷四海丨丨滌九州又喻鳬送州高錄事詩浦溆潮來廣丨丨鳥去長作原)
(周語景王二十一年將鑄大錢單穆公曰不可今王廢輕而作重民失其資能無匱乎若匱王用將有所乏乏)
(則將厚取於民民不給將有遠志是離民也且絶民用以實王府猶塞丨丨而為潢汙也其竭也無日矣)
川澤(詩孔樂韓土丨丨訏訏入禮記月令見山林下下又王制林麓丨丨以時而不禁又禮器為)
(必因丨丨注謂夏至祭地於方澤之中達周禮司險掌九州之圖以周知其山林丨丨之阻而其道路又)
(川師掌丨丨之名辨其物與其利害而頒之於邦國使致其珍異之物左傳見山林下又見山林下漢)
(書地理志楚有江漢丨丨山林之饒江南地廣或火耕水耨食魚稻㠯漁獵山伐為業又食貨志見丘陵下)
(惡又路温舒傳古人有言山藪藏疾丨丨納汙瑾瑜匿國君含詬後漢書孔奮傳隴蜀既平河西守令咸)
(被徵召財貨連轂彌竟丨丨唯奮無資單車就路採宋書武帝紀先是山湖丨丨皆為豪彊所專小民薪漁)
(釣皆責稅直至是禁斷之壝金史禮志方丘儀設崑崙山林丨丨二十一座於内之内素問水鬱之發陽)
(氣廼辟陰氣暴舉大寒廼至丨丨嚴凝寒雰結為霜雪淮南子見山林下韓詩外傳登高而臨深遠見之)
(樂臺榭不及丘山所見高也平原廣望博觀之樂沼池不如丨丨所見博也水經漯水又東北逕文鄉城東)
(南又東北逕博平縣右與黃溝同注丨丨又東逕文鄉無城又東南逕王城北雲笈七籖十二者一者心跡俱)
(為二者心無為跡有為三者心有為跡無為四者捨家處人間五者攜家入丨丨六者出世與人隔絶七者與)
(世和光同塵八者斷欲斯斷九者不斷而斷十者遊空中十一者在地下十二者住天上班固答賓戲六合)
(之内莫不同原共流沐浴元德禀仰太和枝附葉著譬猶草木之植山林鳥魚之毓丨丨得氣者蕃滋失時者)
(零落參天地而施化豈云人事之厚薄哉丨柳宗元榮門文敬用瓢齊以展周索納其雲氣復我丨王昌)
(齡風凉原上詩風淒初日曉下嶺望丨丨鍠詩洛陽城頭曉霜白層冰峩峩滿丨丨)(李頎别梁元稹秋堂)
(夕詩雲雷時交構丨丨方蒸騰)
川池(左傳夫冰以風壯而以風出其藏之也周其用之也徧則冬無愆陽夏無伏隂春無淒風秋無苦雨)
(雷出不震無菑霜雹癘疾不降民不夭札今藏丨丨之水并而不用風不越而殺雷不發而震雹之為菑誰能)
(禦之)
川漢(古三墳天丨丨注聖人以辨時候)
川潯(江淹蓮花賦既翕赩於洲漲亦映曖於丨丨)
川湄(傅亮司徒劉穆之碑率先羣后電發丨丨丨許敬宗奉和入潼關詩仙露含靈掌瑞鼎照丨)
川涘(任昉為庾杲之與劉居士虯書比日式筵山阿虚舘丨丨實望賁然少訓側遲)
川地(宋史食貨志熙州王韶請以河州蕃部近城丨丨招弓箭手以山坡地招蕃兵弓箭手)
川土(水經注汾水又南逕汾陽縣故城東丨丨寬平恒山夷水)
川泥(晉書孫惠傳竊慕墨翟申包之誠跋涉荆棘重繭而至櫛風沐雨來承禍難思以管穴毗佐大猷道)
(險時吝未敢自顯伏在丨丨繫情宸極謹先白箋以啟天慮)
川流(禮記中庸小德丨丨大德敦化冠後漢書崔駰傳處士山積學者丨丨衣裳被宇盖雲浮晉書)
(裴秀傳今上考禹貢山海丨丨原隰陂澤古之九州及今之十六州郡國縣邑疆界鄉陬及古國盟會舊名水)
(陸徑路為他圖十八篇白素問土鬱之發巖谷震驚雷殷氣交埃昏黃黑化為氣飄驟高深擊石飄空洪水)
(迺從丨丨漫衍田牧土駒皆新論相者或見肌骨或見聲色賢愚貴賤修短吉凶有表珍故五岳崔嵬有峻)
(極之勢四瀆皎潔有丨丨之形五色鬱然有雲霞之現五聲鏗然有鐘磬之音陸機演連珠披雲看霄則天)
(文清澄風觀水則丨丨平延潘岳哀永逝文謂原隰兮無畔謂丨丨兮無岸顔之宋文帝袁后哀策文惠)
(問丨丨芳猷淵塞雕邢邵為李衛軍以國子祭酒讓東平王表斧藻丨丨篆霞蔚沈炯勸進梁元帝第二)
(表見岳立下言蘇轍黃樓賦息洶洶於羣動聽丨丨之蕩潏王仲慈寧殿賦山壤獻靈丨丨效祉陸架水)
(浮風屯雲委林表見丨丨)(韋應物登西南岡卜居詩登高創危構杜牧和殷潛之題籌筆驛詩見山聳下)
川波(徐陵與王吳郡僧智書年迫桑榆豈期酬報政以丨丨未遠對奉無因夜夢子長之遊朝覽希道之)
(疏浮雲西北徒懷魏帝之文行雨東南思假飛山之便)
川清(于興宗夏杪登越王樓臨涪江望雪山寄朝中知友詩見山亂下)
川澄(李華含元殿賦自中徂外鏡洗丨丨王灣秋夜寓直即事詩見嶽秀下)
川凟(魏書李彦傳延昌二年夏大霖雨丨丨皆溢彦相水陸形勢隨便疏通得無淹漬之害文心雕龍)
(夫隱之為體義主文外秘響傍通伏采潛發譬爻象之變互體丨丨之韞珠玉也雲笈七籤大腸為江河小)
(腸為丨丨天杜預論水利疏丨丨有常流地形有定體柳宗元說人之壞元氣陰陽也亦滋甚墾原田伐)
(山林鑿泉以井飲&KR1094;墓以送死而又穴為偃溲築為牆垣城郭臺榭觀游疏為丨丨溝洫陂池燧木以燔革金)
(以鎔陶甄琢磨悴然使天地萬物不得其情羅成公綏天地賦丨丨浩汗而分流山嶽磊落而峙)
川塞(博物志侯王設險守固保疆遠遮丨丨近備城隍又入聲周語見川源下史記天官書天開縣)
(物地動坼絶山崩及徙丨丨谿垘水澹澤竭地長見象)
川丘(宋書禮志奏玉郊宫禋珪元畤景集天廟脉壤祥農節至昕陽丨丨夙禮綱威巡駈表綏中甸史流)
(其詠民挹其風)
川界(陶潛祭從弟敬遠文三宿水濱樂飲丨丨宋武帝遊覆舟山詩見巖庭下)
川程(劉長卿送裴二十一詩客思閑偏極丨丨遠更分)
川塗(宋書沈攸之傳攸之密邇内畿丨丨弗遠驛書至止晏若不聞宋史高麗傳今國家特馳信使以)
(申殊寵非止歴丨丨之綿邈亦復蹈溟海之艱危皇朝睠遇斯亦隆矣劉長卿赴江西詩莫恨扁舟去丨丨)
(我更遥恍韋應物寄京師諸弟詩丨丨悠邈涕下一闌干)
川秦(宋史食貨志初元豐開丨丨茶場園戶既輸二稅又輸土産隆安縣園戸二稅土産兼輸外又催理)
(茶課估錢建炎元年立為額至寧宗慶元初始除之)
川蜀(宋史選舉志方今國家之兵東至淮海西至丨丨殆百餘萬其間可為將帥者不在其上則在其下)
(而朝廷未知振其氣表其才也鄂元史世祖紀陜西行省臣上言丨丨戍兵軍需請令囉宫徵八宫庫移文)
(於近戍官司依數取之丨又以丨丨地多嵐瘴弛酒禁又兵志世祖即位平丨下荆襄繼命大將帥師渡)
(江盡取南宋之地天下遂定於一豈非至盛者哉)
川杜(宋史食貨志會子前二界盡用川紙物料既精工製不苟迨十七界之更印以雜用丨丨之紙至十)
(八界則全用杜紙矣)
川陸(宋書竟陵王誕傳緣谿兩道積代通衢誕拓宇開垣擅斷其一致使徑塗擁隔丨丨阻礙齊書高)
(帝紀四奥載宅六府克和丨丨效珍禎祥鱗集乎又顧歡傳雖舟車均於致遠而有丨丨之節佛道齊逹化)
(而有夷夏之别汨魏書崔楷傳頃東北數州頻年滛雨長河激浪洪波流丨丨連濤原隰通望彌漫不已汎)
(濫為災丨水經江水又東逕諸葛亮圖壘南注石磧平曠望兼丨有亮所造八陣圖又虎牢城西北隅有)
(小城周三里北面列觀臨河岧嶤孤上景明中言壽春路直兹邑昇眺清遠勢盡丨丨羈途遊至有傷深情)
(何承天上安邊表見山陵下非徐陵梁禪陳詔來獻白環豈直皇虞之世入貢素雉止隆周之日固以效珍)
(丨丨表瑞烟雲豫張衡天象賦無奎婁之分野辨鄒魯之丨丨陸機章行丨丨殊塗軌懿親將遠尋儲)
(光羲田家雜興詩日旰嬾耕鋤登高望丨丨韋高適酬鴻臚裴主簿詩裴徊顧霄漢豁逹俯丨丨應物登)
(蒲塘驛沿路見泉谷邨墅忽想京師舊居詩烟水依泉谷丨丨散樵漁又同德寺閣集眺詩舟車滿丨丨四)
(國靡不通)
川域(魏書崔浩傳見河流下然王勣遊北山賦悵矣懷抱悠丨丨)
川境(齊書宗室遥昌傳虜主元宏寇壽春遣使呼城内人遥昌遣參軍崔慶遠朱選之詣宏慶遠曰旌蓋)
(飄颻遠涉淮泗風塵慘烈無乃上勞宏曰六龍騰躍倏忽千里經途未遠不足為勞慶遠曰丨丨既殊遠勞軒)
(駕屈完有言不虞君之涉吾地也何故宏曰故當有故卿欲使我含瑕依違為欲指斥其事慶遠曰君包荒之)
(德本施北政未承來議無所含瑕)
川壤(夏侯湛朝華賦蜿潛根以誕節據丨丨以擢莖)
川坻(李邕日賦莓苔連於枕石泥濘汨於丨丨詩王粲從軍詩見丘山下李頎送東陽王太守素沙)
(静津瀨青壁帶丨丨)
川砥(韋應物洛都遊寓詩掇英出蘭臯玩月步丨丨)
川梁(鮑照登翻車峴詩升岑望原陸四眺極丨丨杜梁元帝遊後園詩高軒聊騁望煥景入丨丨甫)
(三川觀水漲詩見水縮下望又成都府詩信美無與適側身丨丨)
川路(周禮遂人萬夫有川丨上有丨以達於畿内魏書河南王鑒傳蕭衍角城戍主柴慶宗以城附鑒)
(遣淮陽太守吳秦生率兵千餘赴之衍援軍已來斷路秦生屢戰破之乘勝而進遂剋角城世宗詔鑒曰知摧)
(角城威謀展稱良以欣然此城襟帶淮滸丨丨衝要自昔經算未能剋之蟻固積紀每成邊害將軍淵規潛運)
(妙略克宣闢境剋城功著不日據要扼喉津徑勢阻可謂勲高三捷朕甚嘉焉謝莊月賦臨風嘆兮將焉歇)
(丨丨長兮不可越軌湛方生帆入南湖詩見巖首下江謝惠連汎南湖詩息陸塗初枻鼓丨丨始席豫)
(行詩丨丨難行遠淹留惜此辰狹孫逖江行有懷詩見石圻下孟浩然詩武林丨丨前棹入花林高適)
(自淇涉黃河途中詩念兹丨丨闊羡爾沙鷗閑下杜甫江亭王閬州筵餞蕭遂州詩丨丨風烟接俱宜鳳皇)
(長李羣玉望月懷友詩丨丨正難可越美人千里思何窮)
川徑(馬吉甫蟬賦尋丨丨而棲遲頓林庭而延佇苦孫逖送裴參軍充使入京詩日落丨丨寒離心未)
(安)
川廣(宋史河渠志水運之程自大江而下至鎮江則入牐經行運河如履平地丨丨巨艦直抵都城蓋甚)
(便也撫明一統志普安州形勝雲貴丨丨之交九又永寧宣司形勝上通雲南北連丨丨又陸雲愍將)
(結軌而世狹願援楫而丨丨自鮑照還都道中詩久宦迷遠川丨丨每多懼杜甫京赴奉先縣詠懷詩行)
(旅相攀援丨丨不可越)
川冢(徐陵歐陽頠德政碑帝啟黃樞神亡赤伏天地崩霄丨丨沸騰)
川西(魏志張臶傳青龍四年辛亥詔書張掖郡元川溢涌激波奮蕩寳石負圖狀像靈龜宅於丨丨嶷然)
(磐峙倉質素章麟鳳龍馬煥炳成形文字告命粲然著明宋書符瑞志青龍三年柳谷之元川溢漏石形改)
(易狀似靈龜廣一丈七尺一寸圍五尺八寸立於丨丨有石馬十二又有一牛八卦列宿慧星之象有玉匣開)
(蓋於前有玉玦二玉璜一又有麒麟鳳皇白虎馬牛於中布列有文字曰上上三天王述大會討大曹金但取)
(之金立中大金馬一匹中正大吉關壽此馬甲寅述水凡三十五字當時稱為祥瑞)
川口(宋史鄭剛中傳先是丨丨屯兵十萬分隸三大將吳璘屯興州楊政屯興元府郭浩屯金州皆建帥)
(節西)(王建野池詩丨丨雨晴風復止蜻蜓上下魚東杜牧昔事文皇帝詩丨丨隄防決陰車鬼怪掀)
川尾(宋史龐籍傳金明西北有渾州川土沃衍丨丨曰橋子谷寇出入之隘道使部將狄青將萬餘人築)
(招安砦於谷旁)
川上(論語子在丨丨曰逝者如斯夫不舍晝夜月周禮遂人見川路下宋書樂志瞻彼逝者歲其偕)
(子在丨丨惟以增懷庾明一統志丨丨亭在常德府桃源縣學前石櫃上信紇干宏神道碑隴頭流水延)
(望秦關丨丨娥眉猶通蜀道之張鏡觀象賦序覩時逝懷丨丨之感步秋林同宋生戚張協雜詩丨丨之)
(歎逝前修以自勗松高適詶陸少府詩欲濟丨丨舟相思空佇立閻寬滋江阻風詩巨浪天涯起餘寒丨)
(丨旋獨劉長卿白鷺詩亭亭常立丨丨時延頸)
川中(皮日休鳴桹詩盡水無所逃丨丨有鉤黨)
川下(劉峻山栖志魚潛丨丨窟穴泥沙孤盧綸送張郎中還蜀歌黃花丨丨水交横遠映霞蜀國晴)
川末(鮑照還都至三山望石頭詩泉源安首流丨丨澄遠波)
川府(易繫辭乾坤其易之緼邪疏易之所立本乎乾坤若乾坤不存則易道无由興起故乾坤是易道之)
(所緼積之根源也是與易為丨丨奥藏故云乾坤其易之緼邪)
川室(宋書孝武王皇后傳大明四年后率六宫躬桑於西郊皇太后觀禮上下詔曰朕卜祥大昕測辰拂)
(羽爰詔六宮親蠶丨丨皇太后降鑾從御佇蹕觀禮綠蘧既具元紞方修庶儀發椒闈化動中縣妃主以下可)
(量加班錫)
川亭(晉書隱逸傳見嶽峙下歌杜牧送斛斯判官詩蒼蒼烟月滿丨丨我有勞一為聽又停同獨孤)
(及斬蛟奪寳劒賦見山覆下秀又渟同沈約齊臨川王行狀見嶽下)
川肆(宋書禮志見河源下)
川寳(李嶠懿德太子册文見嶽秀下)
川錦(楊基詩春色鮮明不稱貧越羅丨丨照烏巾)
川法(宋史占城國傳王年三十六歲著大食錦或丨丨錦大衫七條金纓珞戴七寳裝成金冠躡紅皮履)
川紙(宋史食貨志見川杜下)
川鏡(唐五郊樂章豺祭隼擊淹收丨丨)
川引(宋史食貨志寳祐四年臺臣奏丨丨銀會之弊皆因自印自用有出無收今當拘其印造之權歸之)
(朝廷倣十八界會之造四川會子視淳祐之令作七百七十陌於四川州縣公私行使兩料丨丨並毁見在銀)
(會姑存舊引既清新會有限則楮價不損物價自平公私俱便矣)
川禽(魯語見水虞下魚宣和畫譜趙昌葵花丨丨一祐元亭涉筆水畜也又云丨丨亦魚也李嘉)
(詩斜照窺簾外丨丨時往還)
川鱗(劉長卿送獨孤判官詩伏波初樹羽待爾静丨丨)
川蟹(抱朴子伐木而寄生枯芟草而兔絲萎丨丨不歸而蛣敗桑木見斷而蠧殄)
川樹(宋書天竺迦毗黎國傳見山高下郊皎然詩蒼然古溪上丨丨自萋其高啓詩西莽迢遞丨丨)
(凝烟景)
川柳(岑參奉和相公發益昌詩見山花下)
川彈(本草龍眼一名丨丨子)
川芎(本草芎窮釋名胡藭丨丨香果山鞠藭)
川茶(宋史兵志熙寧三年熙河運司以歲計不足乞以官茶博糴每茶三斤易粟一斛其利甚溥朝廷茶)
(馬司本以博馬不可以博糴於茶馬司歲額外增買丨丨兩倍茶朝廷别出錢二百萬給之)
川人(吳均檄江神責問穆王壁文見海覆下)
川后(王褒四瀆祠碑銘波息丨丨浪靖瞻臺宫庾信終南山義谷銘序見山靈下劉攽鴻慶三聖殿)
(賦爾乃丨丨静波屏翳息風舳艫相銜若複道之延屬兮亘千里而相通楊萬里壓波堂賦馮夷擊鼓而會)
(戰丨丨鞭車而疾驅鮫高似孫水仙花後賦丨丨斂飇冰夷却濤龍伯獻珠人貢綃李商隱擬意詩見石)
(尤下波李羣玉中秋維舟君山看月詩雨師清滓穢丨丨掃瀾皮日休义魚詩樂此何太荒居然媿丨丨)
川神(周語靈王二十二年榖洛鬭將毁王宫王欲壅之太子晉諫曰不可晉聞古之長民者不嶞山不崇)
(藪不防川不竇澤今吾執政無乃實有所避而滑夫二丨之丨使至於争明以妨王宫王而餙之無乃不可乎)
川師(周禮夏官丨丨中士二人下士四人)
川守(白居易題新居詩橋憑丨丨造樹倩府僚栽)
川吏(鮑照石帆銘丨丨掌津敢告訪途)
川衡(周禮地官丨丨每大川下士十有二人琛又丨丨掌廵川澤之禁令而平其守魏書甄傳願弛)
(兹鹽禁使沛然遠及依周禮置丨丨之法使之監導而已)
川虞(周禮丨丨每大川下士十有二人注川流水也)
川黨(朱子題跋國家自熙豐元祐以來人才政事分為兩途是此者非彼鄉左者背右既不可得而同矣)
(而於同之中又有異焉則若元祐之朔黨丨丨而熙豐之曾文肅趙清獻張丞相又與張蔡自不同也)
川靈(後漢書桓帝紀丨丨涌水蝗蟲孳蔓)
川祇(江淹宋光禄大夫孫夐墓銘見岳祥下)
川色(李嘉祐詩見水風下公劉禹錫三月三日與樂天及河南尹奉陪裴令泛洛禊飲各賦詩丨丨晴)
(猶遠鳥聲暮欲棲山劉滄望未央宫詩西上秦原見未央嵐丨丨晩蒼蒼)
川觀(史記蔡澤傳見巖居下)
川越(陸機詩陸陵峻岅丨丨洪漪)
川媚(宋史朱昂傳井無渫兮泉融珠潛輝兮丨丨陸機文賦見山輝下)
川容(韋應物雪行寄褒子詩淅瀝覆寒騎飄颻暗丨丨)
川明(柳宗元詩磴逥荗樹斷景晏寒丨丨司杜牧詩祥雲輝映漢宫紫春光繡畫秦丨丨空圖華下)
(送文浦詩丨丨虹照雨樹密鳥衝人)
川暗(孟浩然宿武陽州詩丨丨夕陽盡孤舟泊岸初)
川窅(庾闡涉江賦見嶽墜下)
川咽(周邦彦汴都賦連檣結軌丨丨塗塞)
川吟(馮子振十八公賦見嶽迴下)
川闊(劉長卿詩丨丨悲無梁藹然滄波夕長戎昱詩酒傾遲日暮丨丨遠天低劉滄詩路草色秋山)
(綠丨丨晴光遠水連陂陸游詩丨丨鴈平度谷虛雲亂生元好問詩長留積水丨丨盡斜陽)
川静(李羣玉鸂鶒詩霞明丨丨極望中一時飛滅青山綠李洞詩丨丨星高櫟已枯南山落石水聲麤)
川澹(王維青谿詩我心素已閑清丨丨如此)
川曲(馬祖常壯遊詩見巖空下)
川長(梁洽晴望長春宫賦雲收野迥兮目極千里空淨丨丨兮纖埃不起沈佺期仙萼池亭侍晏應制)
(詩丨丨看鳥滅谷轉聽猿稀氣韓休奉和聖製送張說廵邊詩路極河流遠丨丨朔平崔顥題沈隱侯八)
(詠樓詩見江静下曾高適詩朝景入平川丨丨復垂柳劉長卿送皇甫赴上都詩離心日遠如流水迴首)
(丨丨共落暉及于良史宿藍田山口詩見山暝下雲錢惟演送客不詩橋闊丨丨恨已多斑騅嘶斷隔羅)
川平(宋史劉滬傳又破穆寧生氐西南去洛陽二百里中有城曰水洛丨丨土沃又有水輪銀銅之利環)
(城數萬帳漢民之逋逃者歸之教其百工商賈自成完國晁公遡登樓賦一目千里野曠丨丨高適魯郡)
(途中詩日出見闕里丨丨知汶陽飛盧綸春日灞亭寄皇甫侍御詩丨丨人去遠日暖鴈遲劉禹錫和竇)
(中丞晚入容江詩日落舟益駛丨丨旗自飄)
川浮(韋承慶靈臺賦見山屬下)
川滿(左傳晉趙鞅卜救鄭遇水適大史趙曰是謂如丨之丨不可游也鄭方有罪不可救也救鄭則不吉不知)
(其他)
川淺(韋應物授衣還田里詩山明始重疊丨丨更逶迤)
川迥(李嶠詩風長笳響咽丨丨騎行疎春李白詩樓觀岳陽盡丨丨洞庭開劉滄詩殘楊柳長丨丨)
(落日蒹葭遠水平)
川多(張喬終南山詩洞遠皆通岳丨丨更有神)
川空(王冷然汝州薛家竹亭賦見巖右下)
川包(馮子振十八公賦綠芳謝而雲散霧失繡馥悅而丨丨壤并)
川遶(明一統志太平府形勝山圍丨丨)
川鎻(蘇軾塗山詩丨丨支祈水尚渾地埋汪罔骨應存)
川涸(晉語見山崩下逝應璩侍郎曹長思詩夫皮朽者毛落丨丨者魚春生者繁華秋榮者零悴自然)
(之數豈有恨哉)
川漲(唐書張儉傳太宗將征遼東遣儉率蕃兵先進略地至遼西丨丨久未度帝以為畏懦召還見洛陽)
(宫陳水草美惡山川險易并久不進狀杜甫苦雨詩挂席釣丨丨焉知清興終)
川決(宋史張鑑傳若待丨丨而後防火熾而方戢則焚溺之患深矣雖欲拯救其可得乎哉)
川潰(周語見川壅下頌漢書谷永傳山頽丨丨水泉湧出陸雲盛德凌波丨丨肆野陸沈柳宗元)
(愈膏肓疾賦巨丨將丨非捧土之能塞大厦將崩非一木之能支)
川冲(晉書文苑傳序吉甫太冲江右之才傑曹毗庾闡中興之時秀信乃金相玉潤埜會丨丨埒美前修)
(垂裕來葉表陸機演連珠見山盈下其江淹為蕭驃騎讓封第二日薄星迴昊天無以爽節山盈丨丨厚)
(地不能虧其度)
川壅(左傳在師之臨曰師出以律否臧凶執事順成為臧逆為否衆散為弱丨丨為澤有律以如己也故)
(曰律否臧且律竭也盈而以竭夭且不整所以凶也怒周語厲王虐國人謗王召公告王曰民不堪命矣王)
(得衛巫使監謗者以告則殺之國人莫敢言道路以目王喜告召公曰吾能弭謗矣乃不敢言召公曰是障之)
(也防民之口甚於防川丨丨而潰傷人必多民亦如之)
川竭(左傳國主山川故山崩丨丨君為之不舉降服乘縵徹樂出次祝幣史辭以禮焉周語昔伊洛竭)
(而夏亡河竭而商亡今周德若二代之季矣其川源又塞塞必竭夫國必依於山川山崩丨丨亡之徵也齊)
(書高帝紀見山淪下萬又武帝紀宣尼誕敷文德峻極自天發輝七代陶鈞品英風獨舉素王誰匹功隱於)
(當年道深於日月感麟厭世緬邈千祀丨丨谷虛丘夷淵塞非但洙泗湮淪至乃饗嘗乏主淮南子丨丨而)
(谷虛丘夷而淵塞脣竭而齒寒人說苑湯之時大旱七年雒坼丨丨煎沙爛石於是使持三足鼎祝山川)
(又水倍源則丨丨人倍信則名不逹)
川泳(韓愈徐泗豪三州節度掌書記廳石記後之人苟未知南陽公之文章吾請觀於三君子苟未知三)
(君子之文章吾請觀於南陽公可知矣蔚乎其相章炳乎其相輝志同而氣合魚丨丨而鳥雲飛也)
川游(周禮萍氏掌國之水禁禁丨丨者死白居易丨丨判示衆知防必修水禁救人鮮無縱丨丨)
川浸(通典職方山藪丨丨皆不及五嶺之外杜甫詩維南有崇山恐與丨丨溜)
川分(韋應物秋夕西齋與僧神静遊詩漠漠山猶隱灔灔丨始丨)
川界(宋孝武帝遊覆舟山詩見巖庭下)
川征(陸雲答兄平原詩生若電激沒若丨丨)
川利(魏書甄琛傳甄琛之表實所謂助政毗治者也可從其前計使公私並宜丨丨無擁)
川鬭(鮑照瓜步山揭文雖奮風漂石驚電剖山地綸維䧟丨丨毁宫毫盈髮虚曾未注言)
川騖(劉峻廣絶交論九域聳其風聲四海疊其燻灼靡不望影星奔藉響丨丨)
川防(史記秦始皇紀皇帝奮威德并諸侯初一泰平墮壞城郭决通丨丨夷去險阻地勢既定黎庶無繇)
(天下咸撫男樂其疇女修其業事各有序惠被諸産久並來田莫不安所羣臣誦烈請刻此石垂著儀矩法)
(言丨有丨器有範見禮教之至也經營然後知幹楨之克立也)
川起(阮籍大人先生傳往者天常在下地常在上反覆顚倒未知安固焉得不失度式而常之天因地動)
(山陷丨丨雲散震壞六合失理汝又焉得擇地而行趨步商羽)
川增(宋史樂志縟儀既登寳册既膺喜洽祥流雲烝丨丨)
川盈(張華詩山不讓塵丨不辭丨土閭丘冲三月三日詩暮春之月春衣既成陽升潤水渙丨丨虞)
(集詩滋源恒復流春雨丨乃丨)
川漸(陸雲晉故豫章刺史夏府君誄慶輝雲廕埿潤丨丨)
川豁(貝瓊游菩提山詩林開丨丨見鳥下山寒石峻愁猿騰)
川震(宋史樂志夫丨丨社亡同靈畢戒哀思靡漫異世齊驩)
川居(王勃九成宫頌見山村下)
川行(柳宗元祭吕敬叔文昔與子游尚疑其志及觀其長誠任其事日異其能歲增其智進如丨丨浩浩)
(而遂天乎有亡中道是棄智又起廢答今朝廷四方豪傑林立謀猷丨丨羣談角列坐爭英披華發輝揮喝)
(雷霆詩閻寬曉入宜都渚見江潯下)
川至(詩如丨之方丨以莫不增丨薛士隆鴈蕩山賦乍垂雲而零露恍山崩而丨文天祥詩乾坤父)
(母身方來日丨丨)
川歸(范仲淹明堂賦况夫晨光赫曦天顔弗違冕紱兮霞集玉帛兮丨丨)
川帶(王維歸嵩山作清丨丨長薄車馬去閑閑)
川逝(庾信慕容寧碑銘秋風北原日沒丨丨丨應㻛西狩賦時霜淒而掩埜寒風肅而丨)
渠
渠水(大業雜記六月勅開永濟渠引汾水入河又自汾水東北開渠合丨丨至於涿郡二千里通龍舟)
(地理通釋丨丨發源於小巴嶺逕巴蓬之伏虞西南以至於渠曰巴水出萬頃池逕明通又至渠與巴水合曰)
(丨丨帝明一統志順慶府形勝南鄰丨丨東枕大溪農梁元上榖充軍糧啓賈逵丨丨雖曰難縱梁習勸)
(竊知自勉鄭盧思道詩俱臨鄧丨丨共採鄴園花霽杜牧東都送處誨校書歸上都詩悠悠丨丨清雨洛)
(陽城丨朱子代答王無功問故園詩丨經夏響石苔終歲青)
渠江(明一統志丨丨在順慶府渠縣東源出巴山流經逹蓬等州至此縣又東經府界流至合州與嘉陵)
(江會於渠口)
渠壍(淮南子晚世之兵莫不設丨丨傅堞而守與又守不待丨丨而固攻不待衝降而拔得賢之失賢)
(也)
渠竇(唐書五行志上元二年秋霖雨連月丨丨生魚)
渠塘(宋史范仲淹傳每歲預下諸路風吏民言農田利害堤堰丨丨州縣選官治之定勸課之法以興農)
(利減漕運江南之圩田浙西之河塘隳廢者可興矣)
渠堨(唐書張守珪傳詔以瓜州為都督府即詔守珪為都督州地沙塉不可藝常瀦雪水溉田是時丨丨)
(為虜毁材木無所出守珪密禱於神一昔水暴至大木數千章塞流下因取之修復堰防耕者如舊州人神之)
(刻石紀事)
渠堰(唐書百官志都水監使者二人掌川澤津梁丨丨陂池之政宋史河渠志兩渠溉田凡四萬四千)
(五百頃今所存者不及二皆近代改修丨丨浸隳舊防繇是灌溉之利絶少於古矣荀子與時遷徙與世偃)
(仰緩急贏絀府然若丨丨櫽括之於已也注府與俯同丨丨所以制水櫽括所以制木君子制人亦猶此也)
渠梁(唐書百官志水部郎中員外郎各一人掌津濟船艫丨丨堤堰溝洫漁捕運漕碾磑之事)
渠岸(宋史河渠志見渠口下)
渠泥(宋史張旨傳通判府州州無井民取河水以飲賊斷其路旨夜開門率兵擊賊小郤以官軍壁兩傍)
(使民出汲復以丨丨覆積草賊望見以為水有餘)
渠縣(明一統志丨丨在順慶府廣安州北一百二十里)
渠路(鄭谷贈富平宰詩陵山雲裏拜丨丨雨中廵)
渠答(漢書鼂錯傳陛下幸憂邊境遣將吏發卒㠯治塞甚大惠也然令遠方之卒守塞一歲而更不知胡)
(人之能不如選常居者家室田作且㠯備之㠯便為之高城深塹具藺石布丨丨復為一城其内城間百五十)
(步要害之處通川之道調立城邑毋下千家為中周虎落先為室屋具田器廼募辠人及免徒復作令居之)
渠丘(左傳齊丨丨寔殺無知注在莊九年丨丨齊大夫雍廪邑又晉侯使申公巫臣如吳假道於莒與)
(丨丨公立於池上曰城已惡莒子曰辟陋在夷其孰以我為虞對曰夫狡焉思啟疆以利社稷者何國蔑有唯)
(然故多大國矣唯或思或縱也勇夫重閉况國乎)
渠搜(書禹貢織皮崑崙析支丨丨西戎即叙新序北發丨丨南撫交阯莫不慕義)
渠牟(說苑靈公之弟曰公子丨丨其知足以治千乘之國其信足以守之而靈公愛之)
渠婁(大戴禮什祖氏産内熊九世至於丨丨)
渠堂(漢書趙充國傳本始中為蒲類將軍征匈奴斬虜數百級還為後將軍少府匈奴大發十餘萬騎南)
(旁塞至符奚盧山欲入為寇亡者題除丨丨降漢言之遣充國將四萬騎屯緣邊九郡單于聞之引去)
渠魁(書殱厥丨丨脅從罔治注正義曰丨為大丨為帥史傳謂賊之首領為渠帥本此)
渠率(帥同史記吳王濞傳膠西為丨丨膠東菑川濟南共圍臨淄後漢書桓譚傳是以兵長丨丨各生)
(狐疑新周書晉蕩公護傳賊徒既失丨丨遂即散走罹三楚錄馬氏諱殷上蔡人也自云伏波之後唐末)
(亂所在豪俠競起時殷方處卒伍隨丨丨何氏南侵長沙據之殷戰頻有功何乃擢為禆將命為邵州刺史)
(侍兒小名錄長安中有媒氏鮑十一娘故薛蒼駙馬家青衣也折劵從良十餘年矣性便僻巧言語豪家戚里)
(無不經過追風挾策推為丨丨聚夏侯湛從祖叔權幼權序稱字叔權自孺子而好合兒童為之丨丨戲必)
(為軍旅戰陳之事有違者輙嚴以鞭捶衆莫敢逆徐陵陳公九錫文路飬丨丨全據大都)
渠長(唐書百官志京畿有丨丨斗門長諸州堤塸刺史縣令以時檢行而涖其决築有埭則以下戸分牽)
(禁争利者)
渠官(宋史河渠志就近度其岸勢别開渠口以通水道歲令丨丨行視岸之缺薄水之淤填即時浚治)
渠黃(博物志周穆王八駿赤驥飛黃白蟻華騮騄耳騧騟丨丨盗驪)
渠略(大戴禮蜉蝣有殷殷衆也蜉蝣殷之時也蜉蝣者丨丨也朝生而暮死稱有何也有見也)
渠母(庶物異名疏吳氏本草曰貫衆一名貫來一名貫中一名丨丨)
渠中(史記周本紀周后稷名棄其母有邰氏女曰姜原姜原為帝嚳元妃姜原出野見巨人蹟心欣然說)
(欲踐之踐之而身動如孕者居期而生子以為不祥棄之隘巷馬牛過者皆辟不踐徙置之林中適會山林多)
(人遷之而棄丨丨冰上飛鳥以其翼覆蔽之姜原以為神遂收飬長之初欲棄之因名曰棄魏書刁雍傳富)
(平西南三十里有艾山南北二十六里東西四十五里鑿以通河似禹舊迹其兩岸作溉田大渠廣十餘步山)
(南引水入此丨丨計昔為之高於水不過一丈河水激急沙土漂流今日此渠高於河水二丈三尺唐書杜)
(亞傳興元初入遷刑部侍郎又拜淮南節度使至則治漕渠引湖陂築防庸入之丨丨以通大舟夾隄高邛田)
(因得溉灌疏啓道衢徹壅通堙人皆悦賴)
渠旁(宋史河渠志淳熙十年五月詔疏木渠以丨丨地為屯田)
渠側(宋史河渠志順安軍兵馬都監馬濟復請自静戎軍東擁鮑河間渠入順安軍又自順安軍之西引)
(入威虜軍置水陸營田於丨丨步楊萬里得壽仁壽俊二子中途書詩急呼兩健為我致丨丨)
渠面(大業雜記每院西東南三門門並臨龍鱗渠丨丨闊二十步上跨飛橋過橋百步即楊柳修竹四面)
(鬱荗名花美草隱暎軒陛)
渠口(宋史河渠志度其制置之始涇河平淺直入丨丨暨年代浸遠涇河陡深水勢漸下與丨丨相懸水)
(不能至峻崖之處渠岸摧毁荒廢歲久實難致力遏水經注漢靈帝建寧四年於敖城西北壘石為門以丨)
(丨謂之石門寄明一統志見渠江下潭劉禹錫白侍郎大尹自河南示池北新葺水齋詩心澄晩鏡丨丨)
(起晴雷)
渠流(水經注水㴀城西灌城東入注為淵今熨斗陂是也水潰城東北角百姓隨水流死於城東者數十)
(萬城東皆臭因名其陂為臭池後人因其丨丨以給陂田)
渠心(皮日休夜會問答詩莫怪家人畔邊笑丨丨祗愛黃金罍)
渠形(宋史河渠志常年春雨連綿江湖泛漲之時河流忽盈驟減連歲雨澤愆闕江湖退縮丨丨尤亢)
渠弭(國語使海於有蔽丨丨于有渚環山于有牢)
渠成(史記河渠書見澤鹵下渠後漢書王景傳夏發卒數十萬遣景與王吳修築隄陽東至千乘)
(海口千餘里明年夏丨丨帝親自廵行詔濱河郡國置河堤員吏如西京舊制又王梁傳代歐陽歙為河南)
(尹梁穿渠引榖水注洛陽城下東寫鞏川及丨丨而水不流唐書地理志京兆府高陵有古白渠寳歷元年)
(令劉仁師請更水道丨丨名曰劉公堰丨范成大詩學力根深方蒂固功名水到自丨)
渠結(曹毗詠冬詩寒冰盈丨丨素霜竟櫩凝)
渠漑(魏書刁雍傳河水浸射往往崩頽丨丨高懸水不得上雖復諸處按舊引水水亦難求)
渠溢(水經注水盛則北注丨丨則南播花韓偓詩夜戸不扄生荗草春丨自丨浸園)
渠濁(李商隱詩丨丨村舂急旗高社酒香)
御定駢字類編卷五十三
