欽定四庫全書
御定駢字類編卷一百五十六
器物門九
鑾
鑾駕(齊書王慈傳見車蓋下勞魏書李彦𫝊高祖南伐彦以蕞爾江閩不足親丨丨頻有表諫宋史)
(樂志两朝志云大駕千七百九十三人法駕千三百五人小駕千三十四人丨丨九百二十五人曹植陳審)
(舉表若朝司惟良萬機内理武將行師方難克弭陛下可得雍容都城何事勞動丨丨暴露於邊境哉)
鑾輿(宋書禮志大明七年二月丙辰有司奏丨丨廵蒐江左講武校獵獲肉先薦太廟并設醢酒公卿行)
(事及獻妃陰室室長行事翠武平一奉和登驪山高頂寓目應制詩丨丨上碧天帟拖晴烟王維詩丨丨)
(迥出千門柳閣道迴看上苑花)
鑾輅(晉書安平王孚傳泰始八年薨時年九十三及葬給丨丨輕車介士武賁百人吉凶導從二千餘人)
(前後鼔吹配饗太廟擁宋史樂志燔柴半萬乘移天仗肅丨丨旋衡千官雲群后葵傾玉帛旅明庭江淹)
(為蕭拜相國齊公十郡九錫章近申微款日月之鑒既阻方懼難慊蘭芳之旨愈峻遂致百辟卿后踟蹰於衛)
(闕丨丨旗旂万幸於臣府)
鑾轝(齊書竟陵王子良傳世祖好射雉子良諫曰丨丨亟動天蹕屢廵陵犯風烟驅馳野澤萬乘至重一)
(羽甚微從甚微之懽忽至重之誡頃郊郛以外科禁嚴重匪直芻牧事罷遂乃窀掩殆廢)
鑾旗(晉書王鑒傳今大弊之極劇於曩代崇替之命繫我而已欲使丨丨旡野次之役聖躬遠風塵之勞)
(而大功坐就鑒未見其易也)
鑾旆(魏書房伯玉傳今丨丨親戎清一南服不先面縛待罪麾下卿之罪三)
鑾刀(杜甫麗人行犀箸厭飫久未下丨丨縷切空紛綸)
鑾鈴(古今注五輅衡上金爵者朱雀也口銜鈴鈴謂鑾所謂和鑾也禮記云行前朱鳥鸞也前後鸞鳥故)
(謂之鸞鸞口銜鈴故謂之丨丨今或為鸞事一而義異也)
鑾坡(宋史藝文志周必大丨丨錄一卷操玉堂雜記程泰之詩云丨丨寓宿非其地蓮燭文自有真)
(程鉅夫夀李秋谷詩薇省星辰近丨丨日月遲)
鑾光(齊書王融傳棘寳薦虞晉彊彌盛大鍾出智宿氏以亡帝略遠孚無思不服丨丨幸岱匪暮斯朝臣)
(請收籍伊瀍兹書復掌猶取之内府藏之外籝於理有惬即事何損)
鑾回(齊書樂志蹕動端庭丨丨嚴殿)
鑾蹕(晉書顧榮傳論循位登保傅朝望特隆遂使丨丨降臨承明下拜雖西漢之恩崇張禹東都之禮重)
(桓榮弗過也)
鑾迾(齊書樂志丨丨靜陳縵樂具舉)
輅
輅車(周書晉蕩公護傳拜太師賜丨丨冕服封子至為崇業郡公說苑晏子朝乘敝車駑馬晏子出公)
(使梁丘據遺之丨丨乘馬三返不受公不悦趣召晏子晏子至公曰夫子不受寡人亦不乘晏子對曰君使臣)
(臨百官之吏節其衣服飲食之飬以先齊國之人然猶恐其侈靡而不顧其行也今丨丨乘馬君乘之上臣亦)
(乘之下民之無義侈其衣食而不顧其行者臣無以禁之遂讓而不受也)
輅輿(淮南子弁冕丨丨可服而不可好也)
輅軨(漢書五行志宣帝黃龍元年未央殿丨丨中雌雞化為雄注孟康曰丨丨廏名也師古曰百官表太)
(僕屬官有丨丨丞)
輅牌(元史輿服志櫃之前朱漆金糚雲龍丨丨一金塗鐡曲戍)
輅箱(元史輿服志丨之丨四壁雕鎪漆畫填心隔窠龜文花板上層左畫青龍右畫白虎前畫朱雀後畫)
(玄武)
軺
軺車(史記平準書諸賈人未作貰貸買居邑稽諸物及商以取利者雖無市籍各以其物自占率緡錢二)
(千而一算諸作有租及鑄率緡錢四千一算非吏比者三老北邊騎士丨丨以一算商賈人丨丨二算船五丈)
(以上一算古漢書食貨志異時算丨丨賈人之緡錢皆有差注師曰異時言往時也軺小車也緡謂錢貫也)
(來又王莽傳夙夜連率韓博上言有竒士長丈大十圍至臣府自謂巨毋覇出於蓬萊東南五城西北昭如)
(海瀕丨丨不能載三馬不能勝即日以大車四馬建虎旗載霸詣闕霸卧則枕鼓以鐵箸食晉書職官志祭)
(酒掾屬白盖小車七乘丨丨施耳後戶皂輪犢車一乘又輿服志丨丨古之時軍車也一馬曰丨丨卧游)
(錄王濬沖為尚書令著公服乘丨丨經黃公酒壚顧謂後車客曰吾昔與嵇叔夜阮嗣宗共酣飲於此壚竹林)
(之遊亦預其末自嵇生夭阮公亡以來便為時所羈紲今日視此雖近邈若山河)
軺駕(韋應物送顔司議使蜀訪圖書詩丨丨一封急蜀門千嶺曛)
軺輅(陸雲文朝服青軒夕駕丨丨)
軺旆(李乂招諭有懷贈同行人詩願接丨丨塵聯翩東北騖)
軺傳(漢書平帝紀元始五年徵天下通知逸經古記天文歴算鐘律小學史篇方術本草及㠯五經論語)
(孝經爾雅教授者在所為駕一封丨丨遣詣京師至者數千人注如淳曰律諸當乘傳及發駕置傳者皆持尺)
(五寸木傳信封以御史大夫印章其乘傳參封之參三也有期會累封两端端各两封凡四封也乘置馳傳五)
(封也两端各二中央一也丨丨两馬再封之一馬一封也師古曰以一馬駕軺車而乘傳傳音張戀反又梅)
(福傳去官歸壽春數因縣道上言變事求假丨丨詣行在所條對急政輒報罷)
輜
輜車(後漢書桓榮傳見印綬下微水經注睢水又東逕睢陽縣故城南周武王封子啟于宋以嗣殷後)
(為宋都也昔宋元君夢江使乘丨丨被繡衣而謁于元君元君感衛平之言而求之于泉陽男子余且獻神龜)
(于此矣)
輜輧(漢書張敞傳禮君母出門則乘丨丨下堂則從傅母進退則鳴玉佩内飾則結綢繆後漢書五行)
(志靈帝于宫中西園駕四白驢躬自操轡馳驅周旋以為大樂于是公卿貴戚轉相放效至乘丨丨以為騎從)
(互相侵奪賈與馬齊客又袁紹傳紹有姿貌威容愛士飬名既累世台司賓所歸加傾心折節莫不爭赴其)
(庭士無貴賤與之抗禮丨丨柴轂填接街陌内官皆惡之又大秦國傳乘丨丨白盖小車出入擊鼓建旌旗)
(幡幟煩鹽鐡論今富者連車列騎驂貳丨丨中者微輿短轂尾掌蹄庾信周趙國公夫人紇豆陵氏墓誌)
(銘進賢君子内主邯戰琴瑟在堂丨丨是服李嘉祐詩人對丨丨醉花垂睥睨殘)
輜軺(急就篇丨丨轅軸輿輪&KR3131;注丨衣車也丨輕車也)
輜重(左傳楚重至于邲遂次于衡雍注重丨丨也說史記淮陰侯傳漢王遣張耳與信擊趙李左車成)
(安君曰願足下假臣竒兵三萬人從間路絶其丨丨遁漢書匈奴傳丨丨自隨則輕銳者少不得疾行虜徐)
(逃勢不能及幸而逄虜又累丨丨如遇險阻銜尾相隨虜要遮前後危殆不測後漢書光武帝紀光武與敢)
(死者三千人從城西水上衝其中堅尋邑陳亂乘銳崩之遂殺王尋城中亦鼓譟而出中外合勢震呼動天地)
(莽兵大潰盡獲其軍寔丨丨車甲珍寳不可勝算以魏志武帝紀鮑信曰觀賊衆群軰相隨軍無丨丨唯鈔)
(略為資丨蜀志先主傳曹公以江陵有軍實恐先主據之乃釋丨輕軍到襄陽聞先主已過曹公將精騎五)
(千急追之一日一夜行三百餘里及於當陽之長坂先主棄妻子與諸葛亮張飛趙雲等數十騎走曹公大獲)
(其人衆丨丨循老子終日不離丨丨地鹽鐡論吳越迫于江海三川環之處于五湖之間相迫壤相次其)
(勢易相禽也金鼓未聞旌旗未舒行陳未定兵以接矣師無丨丨之費士無乏絶之勞此所謂食于厨倉而戰)
(于門郊者也)
輜塵(包融詶忠公林亭詩自言拜塵事咫尺能丨丨)
輧
輧車(晉書輿服志皇后小駕乘紫罽車丨丨紺又長公主乘赤罽丨丨魏書禮志小行則御罽丨丨)
(駕三馬轄古今注見車下)
輧輅(謝莊孝武宣貴妃誄見帷軒下)
輧軒(陸機日出東南隅行南岸充羅幕北渚盈丨丨)
輶
輶軒(唐書高馮傳為政之道期於易從不恤其匱而須其廉正恐廵察歲出丨丨繼軌而侵漁不息也)
(西京雜記楊子雲好事常懷鉛提槧從諸計吏訪殊方絶域四方之語以為裨補丨丨所載亦洪意也沈佺)
(期送陸侍御餘慶北使詩古人貴將命之子出丨丨盧照鄰綿州官池贈别詩丨丨遵上國仙佩下靈關)
(高適和蘭判官詩聖代務平典丨丨推上才彌皮日休魯望昨以五百言見貽過有褒美内揣庸陋增愧悚)
(因成一千言上述吾唐文物之盛次叙相得之歡亦迭和之微旨也詩采彼風人謠丨丨輕似鸇)
輶質(謝靈運撰征賦投前蹤以永冀省丨丨以遠傷)
轎
轎子(元史百官志丨丨局提領一員掌造御用異樣木植鞍子諸物中統四年置又見帳房下默記)
(藝祖初自陳橋推戴入城周恭帝即衣白襴乘丨丨出居天清寺)
轎頂(明一統志丨丨山在柳城縣北二十里山頂圓如轎蓋)
轎蓋(明一統志見上)
軨
軨軒(漢書揚雄傳據丨丨而周流兮忽軮軋而亡垠注師古曰丨丨謂前軒之軨也軨者軒間小木也)
(盧柟嘉禾樓賦馮丨丨以流覽兮紛譎詭而殊状)
軨獵(漢書霍光傳光遣宗正劉德至曾孫家尚冠里洗沐賜御衣太僕㠯丨丨車迎曾孫就齋宗正府入)
(未央宫見皇太后封為陽武侯已而光奉上皇帝璽綬謁於高廟是為孝宣皇帝)
軾
軾車(說苑蘧伯玉使至楚逄公子晢濮水之上子晢接草而待曰敢問上客將何之蘧伯玉為之丨丨)
軾前(詩和軨央央傳和在丨丨軨在旗上高漢書黃霸傳宣帝下詔曰制詔御史其㠯賢良第揚州刺)
(史霸為潁川太守秩比二千石居官賜車盖特高一丈别駕主簿車緹油屏泥丨丨㠯章有德)
軾中(詩鞹鞃淺幭傳鞃丨丨也疏軾者两較之間横木可憑者也鞃為丨丨盖相傳以為然)
軾上(隋書輿服志三蓋車一名耕根車置耒耜于丨丨即潘岳所謂紺轅屬于黛耜者也)
軸
軸車(梁簡文帝罷雍州恩教今丨丨行塗舟艎且戒)
軸轅(淮南子今夫僦載者救一車之任極一牛之力為軸之折也有加轅軸其上以為造不知丨丨之趣)
(軸折也)
軸頭(急就篇輻轂輨轄輮䡻䡦注轄竪貫丨丨制轂之鐡也)
軸𢃄(唐書藝文志两都各聚書四部以甲乙丙丁為次列經史子集四庫其本有正有副丨丨帙籖皆異)
(色以别之)
軸一(元史輿服志輿之丨丨輪二軸之挲羅二明轄蹲龍絟並漆以赤輪之輻各二十有四轂首壓帖金)
(塗銅轂葉八十有一金塗鍮石擎耳戀攀四)
軸解(莊子南柏子纂游乎尚之丘見大木焉有異結駟千乘隐將芘其所藾子綦曰此何木也哉此必有)
(異材夫仰而視其細枝則拳曲而不可以為楝梁俯而視其大根則丨丨而不可以為棺椁咶其葉則口爛而)
(為傷嗅之則使人狂酲三日而不已子綦曰此果不材之木也以至於此其大也嗟乎神人以此不材)
軸折(史記五宗世家臨江閔王榮坐侵廟壖垣為宫上徵榮榮行祖於江陵北門既已上車丨丨車廢江)
(陵父老流涕竊言曰吾王不反矣淮南子見軸轅下)
軸舒(唐書劉義節傳時傾府庫為軍賞帑財大乏義節曰今京師屯兵多樵貴帛賤若伐街苑樹為薪以)
(為布帛歲數十萬可致又請丨丨藏内見繪取羡尺補雜費得十餘萬段調度遂給)
軸閑(皮日休二游徐詩丨丨翠鈿剥籖古紅牙折)
軸装(李慶孫富貴曲丨丨曲譜金書字樹記花名玉篆牌)
軹
軹軾(急就篇丨丨軫軨轙軜衡注丨軸两頭也一曰輪之小穿也丨車前横木也)
軹圍(周禮考工記輿人參分較圍去一以為丨丨注兵車之丨丨三寸二十七分寸之七)
軹關(周書晉蕩公護傳出軍至潼關乃遣柱國尉遲迥率精兵十萬為前鋒大將軍權景宣率山南之兵)
(出豫州少師楊㯹出丨丨)
軹衜(庾信哀江南賦序是知并吞六合不免丨丨之災混一車書無救平陽之旤)
軫
軫崇(周禮考工記六尺有六寸之輪枳崇三尺有三寸也加軫與轐焉四尺也人長八尺登下以為節疏)
(釋曰此經論丨丨四尺不高不下之節上云兵車乘車輪高六尺六寸枳是軸頭處輪之中央故崇三尺三寸)
(加軫與轐二者七寸則得四尺)
軫方(周禮考工記丨之丨也以象地盖之圓也以象天)
軫圍(周禮考工記六分其廣以一為之丨丨注軫輿後横者也疏六分者謂輿廣六尺六寸而六分取一)
(故得尺一寸也式又參分丨丨去一以為式圍注兵車之圍七寸三分寸之一)
軫間(周禮考工記五分其丨丨以其一為之軸圍注軸圍亦一尺三寸五分寸之一與衡任相應疏上輿)
(人云輸崇車廣衡長參如一則丨丨即輿廣與衡長俱六尺六寸以六尺六寸與衡任同故軸圍亦一尺三寸)
(五分寸之一與衡任相應也)
軫宿(杜陽雜爼見軫國下)
軫國(左傳楚屈瑕將盟貳軫注貳丨二丨名位杜陽雜爼大丨丨在海東南三萬里當軫宿之故曰大)
(軫)
軥
軥車(韻會注夏后氏曰丨丨按禮記作鈎車)
軥輈(正字通注左傳射之中盾瓦由丨汰丨本作軥或譌省作朐韻會因杜注朐訓軶謂軥通作朐非)
軥牛(漢書朱家傳魯人皆㠯儒教而朱家用俠聞所臧活豪士㠯百數其餘庸人不可勝言然終不伐其)
(能飲其德諸所嘗施惟恐見之振人不贍先從貧賤始家亡餘財衣不兼采食不重味乘不過丨丨專趨人之)
(急甚於己私注晉灼曰軥軶也丨丨小牛也)
輪
輪輿(孟子梓匠丨丨能與人規矩不能使人巧盖宋書禮志輕車古之戰車也丨丨洞朱不巾不建矛)
(戟幢麾置弩于軾上駕二射聲校尉司馬吏士載以次屬車)
輪轅(宋史劉錡傳錡抵順昌趨城中時守備一無可恃錡于城上躬自督勵取偽齊所造癡車以丨丨埋)
(城上又撤民戶扉周匝蔽之城外有民居數千家悉焚之凡六日粗畢任昉丞相長沙宣武王碑玉映藍田)
(金鉉之望已集木秀鄧林丨丨之用先表)
輪轂(齊書輿服志油絡軺車尚書令僕射中書監令尚書侍中常侍中黃門中書散騎侍郎皆駕一牛朝)
(直所乘晉制尚書令施黑耳後戶皂輪僕射中書監令直施後戶皂輪尚書無後戶皆漆丨丨曹植陳審舉)
(表又聞豹尾已建戎軒騖駕陛下將復勞玉躬擾挂神思臣誠竦息不遑寧處願得策馬執鞭首當塵露撮風)
(后之竒接孫吳之要追慕卜商起予左右效命先軀畢命丨丨雖無大益冀有小補)
輪軒(庾信小園賦黃鶴戒露非有意于丨丨爰居避風本無情于鐘鼓)
輪軸(白居易杏園中棗樹詩君若作大車丨丨材須此)
輪輻(詩疏見車輔下象周禮考工記輈人丨丨三十以象日月也注輪日月者以其運行也日月三十)
(日而合宿軸元史輿服志見一下)
輪桷(盧照鄰病棃樹賦爾生何為零丁若斯無丨丨之可用無楝梁之可施)
輪鞅(江淹建平王讓右將軍荆州刺史表臣聞該秩詔序匪賢莫能孚其職端維裂陜非功無或濫其選)
(所以丨丨國典締結民紐五威咸平四精或訓者也)
輪奐(禮記檀弓晉獻文子成室晉大夫發焉張老曰美哉丨焉美哉丨焉疏奐謂其室奐爛衆多也宋)
(史禮志紹興十三年帝幸太學詔曰偃革息民恢儒建學聲名丕聞丨丨一新劉潛為安成王讓江州表六)
(轡沃若不策元黃之馬九成丨丨無求擁腫之材窮又平等刹下銘序建章厭勝未及雕礱甘泉避暑豈丨)
(丨公邢邵廣平王碑基搆丨丨源流濬遠畢趙彦昭安樂主移入新宅侍宴應制詩一窺丨丨慙恧棟梁)
(材夷白居易望曉詩星河稍隅落宫闕方丨丨壬朱子武精舍詩居然一環堵妙處豈丨丨許有登岳)
(陽樓詩半空丨丨壯巴丘消得騷人一繫舟)
輪蹄(杜牧贈别詩眼前迎送不曾休相續丨丨似水流齊已過商山詩雲水侵天老丨丨到月殘)
輪燈(皎然詶李侍御詩見印月下)
輪茵(蜀太后徐氏元都觀詩瀑布迸舂青石碎丨丨横剪翠峰齊)
輪衣(宋史輿服志玉輅自唐顯慶中傳之至宋曰顯慶輅其制箱上置平盤黃屋四柱皆油畫刻鏤左青)
(龍右白虎龜文金鳳翅雜花龍鳳金塗銀裝間以玉飾頂輪三層各施銀耀葉丨丨小𢃄絡𢃄並青羅繡雲龍)
(周綴䋿𢃄羅文佩銀穗毬小鈴)
輪矢(漢書五行志若迺田獵馳騁不反宫室飲食沈湎不顧法度妄興繇役㠯奪民時作為姦詐以傷民)
(財則木失其性矣盖工匠之為丨丨者多傷敗及木為變怪是為木不曲直)
輪椎(江淹與交友論隐書知短而不可易者所謂丨丨分定也)
輪井(明一統志丨丨在萊州府城東北一十里石穴下洞井口如輪無雕琢痕)
輪臺(漢書西域傳自貳師將軍伐大宛之後西域震懼多遣使來貢獻漢使西域者益得職于是自燉煌)
(西至鹽澤往往起亭而丨丨渠犂皆有田卒數百人置使者校尉領護以給使外國者沈佺期梅花落詩盛)
(時何足貴書衷報丨丨雪岑參發臨洮將赴北庭留别詩聞說丨丨路連年見飛又赴北庭度隴思家詩)
(西望丨丨萬里餘也知鄉信日應稀千曹唐送康祭酒赴丨丨詩灞水橋邊酒一杯送君里赴丨丨)
輪霞(謝莊蒸齊應詔詩舞風泛龍常丨丨浮玉軔)
輪風(沈佺期過蜀龍門詩伏湍喣潛石瀑水生丨丨)
輪人(禮記雜記古者貴賤皆杖叔孫武叔朝見丨丨以其杖關轂而輠輪者于是有爵而后杖也周禮)
(考工記丨丨為輪斬三材必以其時三材既具巧者和之注三材所以為轂輻牙也淮南子桓公讀書于堂)
(丨丨斲輪于堂下釋其椎鑿而問桓公曰君之所讀者何書也桓公曰聖人之書輪扁曰其人焉在桓公曰已)
(死矣輪扁曰是真聖人之糟粕耳以庾信邛竹杖賦和丨丨之不重待羽客相貽)
輪匠(陸機演連珠丨丨肆目不乏奚仲之妙瞽史清耳而無伶倫之察)
輪王(隋煬帝寶臺經藏願文帝釋丨丨既被付囑菩薩聲聞得揚大化李德林隋文帝為太祖武元皇)
(帝行幸四處立寺建碑銘用丨丨之兵伸至人之意百戰百勝為行十善故以干戈之器已類香華元黃之野)
(久同淨國丨宋之問游法華寺詩果漸丨族緣超梵帝家)
輪扁(齊書陸厥傳韻與不韻復有精麤丨丨不能言老夫亦不能盡辨此莊子桓公讀書于堂上丨丨)
(斲輪于堂下釋椎鑿而上問桓公曰敢問公之所讀為何言邪公曰聖人之言也曰聖人在乎公曰已死矣曰)
(然則君之所讀者古人之糟粕而已矣言傅元贈扶風馬均序為博士居貧乃思綾機之變不而世人知其)
(巧矣舊綾機五十綜者五十躡六十綜者六十躡先生患其喪功費日乃皆易以十二躡其竒文異變因感而)
(作者猶自然之成形隂陽之無窮此丨丨之對不可以言言者又焉可以言校也)
輪跡(陶弘景華陽標貫頌表裏津玉沙周迴隠丨丨李質艮嶽賦翾飛蚊聚聽丨丨也)
輪光(江淹為建平王慶明帝疾和禮上表頌聲蔽逵歌思匝道而望景暫虧丨丨少曖唐太宗山關晚)
(秋詩歴覽情無極咫尺丨丨暮)
輪照(劉潛平等刹下銘釋梵奪其身光日車貶其丨丨)
輪輝(庾抱卧疴喜霽開扉望月詩丨丨池上動桂影隙中新獨孤鉉日南長至詩丨丨猶惜短圭影此)
(偏長)
輪相(觀佛三昧海經佛舉足時足下千輻丨丨一一丨丨皆两八萬四千忽寳蓮華一一蓮華復化八萬)
(四千億那由他華一一蓮華化為一臺一一蓮臺一一華葉徧覆十方無量世界一一蓮華八萬四千葉)
輪郭(書武成惟一月壬辰旁死魄疏一月周之正月是建子之月殷十二月此月辛夘朔朔是死魄故月)
(二日近死魄魄者形也謂月之丨丨無光之處名魄也朔後明生而魄死望后明死而魄生宋書顔竣傳先)
(是元嘉中鑄四銖錢丨丨形制與五銖同用費損無利故百姓不盗鑄齊書竟陵王子良傳泉鑄歲遠類多)
(剪鑿江東大錢十不一在公家所受必須丨丨遂買本一千加子七百猶求請無地捶革相繼)
輪運(柳宗元封建論周有天下裂土田而瓜分之設五等邦羣后布履星羅四周于天下丨丨而輻集合)
(為朝覲會同離為守臣扞城)
輪度(歴代名画記清廟肅而罇彜陳廣丨丨而疆理辨)
輪掌(梁簡文帝梁安寺釋迦文佛像銘帝為知仰皆規面象敬模螺髮式圖丨丨)
輪曳(易旣濟初九曳其輪濡其尾无咎注最處既濟之初始濟者也始濟未涉于燥故丨丨而尾濡也)
輪豳(何晏景福殿賦開南端之豁達張筍簴之丨丨)
輪旋(柳宗元晉問其號令之動若水之源若丨之丨莫不如志)
輪高(無可中秋夜南樓寄友人詩氣冷魚龍寂丨丨星漢幽)
輪崇(周禮考工記輿人為車丨丨車廣衡長參如一謂之參稱又丨已丨則人不能登也輪已庳則於)
(馬終古登阤也)
輪庳(周禮考工記見上)
輪圓(淮南子見輿方下)
輪轉(淮南子凡物有朕唯道無朕所以無朕者以其無常形勢也丨丨而無窮象日月之運行若春秋有)
(代謝若日月有晝夜終而復始明而復晦莫能得其紀唐太宗賦秋日懸清光詩仙馭隨丨丨靈烏帶影飛)
(丨白居易花前有感詩四時丨春常少百刻支分夜苦長)
輪回(迴同齊書竟陵王子良傳司市之要自昔所難頃來此役不由才舉並條其重貲許以賈衒前人增)
(估求俠後人加税請代如此丨丨終何紀極兼復交關津要共相脣齒愚野未閑必加陵誑罪無大小横沒貲)
(載之王褒善行寺碑塵沙日月同渤澥丨丨百億鐡圍等閻浮之數量)
輪出(神仙傳忽有天人授陵以新出正一明威之道陵受之能治病于是百姓翕然奉事之以為師弟子)
(戶至數萬即立祭酒分領其戶有如官長并立條制使諸弟子隨事丨丨米絹器物紙筆樵薪什物等)
輪欹(劉禹錫八月十五日夜桃源翫月詩金霞昕昕漸東上丨丨影促猶頻望)
輪撼(杜牧長安雜題詩烟生窈窕深東第丨丨流蘇下北宫)
輪敝(周禮考工記輪人丨丨三材不失職謂之完注敝盡而轂輻牙不動)
輪輕(王僧孺為韋雍州致仕表常懼丨丨載積基薄墉高器覆巵傾人指鬼瞰)
輪映(王僧孺謝歴表璧聯珠燦丨丨階平)
輪影(唐太宗咏浮橋詩遠近隨丨丨輕重應人行)
輪囷(菌同史記天官書若烟非烟若雲非雲郁郁紛紛蕭索丨丨是謂卿雲漢書鄒陽傳蟠木根柢丨)
(丨離奇而為萬乘噐者㠯左右先為之容也梓宋史樂志丨丨下乘萬物皆飾新論窮巖曲岫之榤生于)
(積石穎貫青天根鑿黃泉分條分葉丨丨磥硊騏驎戲其下鵷鸞游其顚浮雲棲其側清風激其間終歲無毫)
(釐之憂免刀斧之人者非與人有德也能韜隐其質故致全性也柳宗元祭楊憑詹事文卿雲丨丨天漢昭)
(回自然物外寧雜塵埃共江淹學梁王兔園賦亦有丨丨磥硊一枝百頃萬葉隂張淵觀象賦河鼓震雷)
(以&KR1503;磕騰蛇蟠縈而丨丨)
輈
輈人(周禮考工記丨丨為輈輈有三度軸有三理注輈車轅也)
輈頸(周禮考工記輈人參分其兔圍去一以為頸圍注頸前持衡者疏衡在丨丨之下其頸於前向下持)
(制衡鬲之輔故云頸前持衡轅者也)
輈轅(周禮考工記輈人良輈環灂自伏兔不至軌七寸軌中有灂謂之國輈疏經云自伏兔不至軌七寸)
(明七寸之外更有寸數故鄭云伏兔至軌盖如式深也即引兵車乘車式深一尺四寸三分寸之二為證此數)
(即上云隧四寸三分一在外以揉其式是也若然自伏兔至軌亦一尺四寸三分寸之二如是丨丨之深入式)
(下半一尺四寸三分寸之二有七寸三分寸之一直言半有灂者據七寸不言三分寸之一舉全數而言也)
輈軌(周禮考工記輈人軌前十尺而策半之注謂丨丨以前之長也鄭司農云軌謂式前也書或作&KR1270;元)
(謂&KR1270;是軌灋也)
輈深(周禮考工記輈人輈欲頎典丨丨則折淺則負輈注則利準利準則久和則安)
輈淺(周禮考工記輈人見上)
輈注(周禮考工記輈人見輈深下)
輈和(周禮考工記輈人進則與馬謀退則與人謀終日馳騁左不楗行數千里馬不契需終歲御衣衽不)
(敝此惟丨之丨也疏釋曰緫結上進則與馬謀已下四經四者皆由丨丨)
輈上(詩五楘梁輈傳梁輈丨丨句衡也疏梁輈丨丨曲句衡衡者軛也轅從軫以前稍曲而上至衡則居)
(衡之上而嚮下句之衡則横居服馬如屋之梁然故謂之梁輈也)
輈張(後漢書孝仁董皇后紀何太后臨朝重與太后兄大將軍進權勢相害后每欲參于政事太后輒相)
(禁塞后忿恚詈言曰汝今丨丨怙汝兄邪當勅驃騎斷何進頭來晉書張華傳鍾會才具有限而太祖誇奬)
(太過嘉其謀猷盛其名噐居以重勢委以大兵故使會自謂算無遺策功在不賞丨丨䟦扈遂搆凶逆耳)
轅
轅軸(淮南子見軸轅下丨急就篇輜軺丨丨輿輪&KR3131;注丨輈也所以穿轂而轉也)
轅軛(宋史楊戬傳凡竹數竿用一大車牛驢數十頭其數無極皆責辦于民經時閱月無休息期農不得)
(之田牛不得耕墾殫財靡芻力竭餓死或自縊丨丨間)
轅關(魏書崔光傳秋末久旱塵壤委深風霾一起紅埃四塞丨丨峭嶮山路危狹聖駕清道當務萬安乘)
(履澗壑蒙犯霜露出入半旬途越數百飄曝彌日仰虧和豫)
轅門(周禮掌舍見車藩下用榖梁昭公八年秋蒐于紅傳正也因蒐狩以習武事禮之大者也艾蘭以)
(為防置旃以為丨丨以葛覆質以為𣙗流旁握御轚者不得入車軌塵馬候蹄揜禽旅御者不失其馳然後射)
(者能中過防弗逐不從奔之道也過戰國策張孟談因朝智伯而出過智過丨丨之外智入見智伯曰二主)
(殆將有變君曰何如對曰臣遇張孟談于丨丨之外其志矜其行高漢書項籍傳楚已破秦軍羽見諸侯將)
(入丨丨膝行而前莫敢仰視注張晏曰軍行以車為陳轅相向為門故曰丨丨師古曰周禮掌舍王行則設車)
(宫丨丨也乃庾信齊王進白兔表丨丨頭局始次熊山前茅慮無獲白兔柳宗元謝襄陽李夷簡尚書撫)
(問啟伏惟尚書鶚立朝端風行天下入統邦憲出分主憂控此上游式是南服凡海内奔走之士思欲修容於)
(丨丨之外躡履於油幢之前譬之涉蓬瀛登崑閬不可得而進也劉希夷將軍行將軍闢丨丨耿介當風立)
(王昌齡從軍行大漢風塵日色昏紅旗半捲出丨丨岑參白雪歌紛紛暮雪下丨丨風掣紅旗凍不翻)
(杜甫觀安西兵過赴關中待命詩孤雲隨殺氣飛鳥避丨丨李嘉祐送樊兵曹詩修刺丨丨裏多憐爾為親)
(戎戴叔倫送耿湋復往遼海詩丨丨正休暇投策拜元盧綸送崔邠拾遺詩今日攀車復何者丨丨垂白)
(一愚夫老丨丨)(白居易不如來飲酒詩何曾画麟閣祗是黃㴞塞上詩沙雨黃鶯囀丨丨青草生)
轅田(漢書地理志秦孝公用商君制丨丨開仟伯東雄諸侯)
轅上(詩五楘梁輈傳五五束也楘歴錄也梁輈輈上句衡也疏輈者轅也言五楘梁輈五楘是丨丨之飾)
(故以五為五束言以皮革五處束之楘歴錄者謂所束之處因以為文章歴錄然歴錄盖文章之貌也)
轅下(史記灌夫傳主爵都尉是魏其内史鄭當時是魏其後不敢堅對餘皆莫敢對上怒内史曰公平生)
(數言魏其武安長短今日廷論局趣效丨丨駒吾并斬若屬矣即罷起杜甫别蘇徯詩贈爾秦人策莫鞭丨)
(丨駒超皮日休詶崔璐進士詩意海上鷹運跼丨丨駒)
轅外(周禮牛人凡會同軍旅行役共其兵車之牛與其牽傍以載公任噐注牽傍在丨丨輓牛也)
轅頭(元史輿服志丨丨衡一两端金塗鍮石龍頭上列金塗銅鳳十二合以金塗銅鈴)
轅從(淮南子見輿方下)
轅豐(漢書成帝紀四年夏五月中謁者丞陳臨殺司隸校尉丨丨于殿中)
轅固(漢書儒林傳丨丨商人也以治詩薦孝景時為博士)
轂
轂擊(漢書嚴安傳五伯既沒賢聖莫續天子孤弱號令不行諸侯恣行彊凌弱衆暴寡田常簒齊六卿分)
(晉並為戰國此民之始苦也於是彊國務攻弱國修守合從連衡馳車丨丨介胄生蟣蝨民無所告愬說苑)
(齊人甚好丨丨相犯以為樂禁之不止晏子患之乃為新車良馬出與人相犯也曰丨丨者不祥臣其祭祀不)
(順居處不敬乎下車棄而去之然後國人乃不為)
轂丘(穆天子傳見鼎敦下)
轂端(急就篇輻轂輨轄輮䡻輮注輨丨丨鐡也)
轂兵(說苑秦楚丨丨秦王使人使楚楚王使人戲之曰子來亦卜之乎對曰然卜之謂何對曰吉楚人曰)
(噫甚矣子之國無良龜也王方殺子以釁鐘其吉如何使者曰秦楚丨丨吾王使我先窺我死而不還則吾王)
(知警戒整齊兵以備楚是吾所謂吉也)
轂轉(說苑夫先升輿執轡女乃升輿丨三丨然後夫下先行)
轂下(史記司馬相如傳今陛下好陵阻險射猛獸卒然遇軼材之獸駭不存之地犯屬車之清塵輿不及)
(還轅人不暇施巧雖有烏獲逄蒙之伎力不得用枯木朽株盡為害矣是胡越起於丨丨而羌夷接軫也豈不)
(殆哉故漢書王尊傳南山羣盗傰宗等數百人為吏民害拜弘農太守傅剛為校尉將迹射士千人逐捕歲)
(餘不能禽或說大將軍鳳賊數百人在丨丨發軍擊之不能得難㠯視四夷獨選賢京兆尹乃可於是鳳薦尊)
(徵為諫大夫守京輔都尉行京兆尹事旬月間盗賊清遷光禄大夫注師古曰在天子輦丨之丨明其逼近也)
(傅唐書杜羔傳遷司農卿繩吏急反為中傷左徙慶王久之復拜司農卿入謝帝曰卿用法深信乎答曰丨)
(丨百司飬名不肯事如司農尤叢劇陛下無遽信流言假臣數月事可濟帝許之)
轂鳴(說苑昔者王田于囿左丨丨車右請死之而王曰子何為死車右對曰為其鳴吾君也王曰左丨丨)
(者工師之罪也子何事之有焉車右曰臣不見工師之乘而見其鳴吾君也遂刎頸而死)
輻
輻轂(急就篇丨丨輨轄輮䡻䡦注丨者輪之轑也丨謂輻所輳也)
輻湊(戰國策張儀說魏王曰魏地方不至千里卒不過三十萬人地四平諸侯四通條達丨丨無有名山)
(大川之限太史記貨殖傳太公望封於營丘地瀉鹵人民寡於是公勸其女工極技巧通魚鹽則人物歸之)
(繦至而丨丨故齊冠𢃄衣履天下海岱之間斂袂而往朝焉又富無經業則貨無常主能者丨丨不肖者瓦)
(解陰漢書劉向傳夫乘權藉勢之人子弟鱗集於朝羽翼附者衆丨丨於前毁譽將必用㠯終乖離之咎)
(又谷永傳陛下誠垂寬明之聽無忌諱之誅使芻蕘之臣得盡所聞於前不懼於後患直言之路開則四方衆)
(賢不遠千里丨丨陳忠羣臣之上願社稷之長福也負晉書賈充傳謐既為充嗣繼佐命之後又賈后專恣)
(其驕寵奢侈踰度室宇崇僣噐服珍麗歌僮舞女選極一時開閣延賓海内丨丨貴游豪戚及浮競之徒莫不)
(盡禮事之權南史張纉傳初纉與參掌何敬容意趣不協敬容居軸賓客丨丨有過詣纉纉輒距不前曰吾)
(不能對何敬容殘客據周易略例處璇璣以觀大運則天地之動未足怪也會要以觀方來則六合丨丨未)
(足多也丨文心雕龍七國獻書詭麗丨漢來筆扎辭氣紛紜)
輻内(周禮考工記輪人參分其轂長二在外一在内以置其輻注轂長三尺二寸者令輻廣三寸半則丨)
(丨九寸半輻外一尺九寸)
輻外(周禮考工記輪人注見上)
輻直(周禮考工記輪人縣之以視其丨之丨也注輪輻三十上下相直從旁以繩縣之中繩則鑿正丨丨)
(矣)
輻廣(周禮考工記輪人凡輻量其鑿深以為丨丨)
輻止(道德指歸論言行修於内則神氣踰於外無有駟馬之勞寳璧之費海内之士響應風起俊雄英豪)
(輻至丨丨)
幰
幰車(白居易和春深詩賓拜登華席親迎障丨丨)
幰弩(玉海唐親王鹵簿有丨丨車輻絳引告止傳教信旛金塗鉤竿儀鋋儀鍠儀稍細稍油戟繖扇曲蓋)
(象路駕四馬一品鹵薄有丨丨車輻誕馬儀刀戟旛繖扇曲蓋革路駕四馬自二品至四品青衣車輻每品減)
(二人二品刀楯弓箭戟矟各減二十三品以下每品減十二品三品革路四品五品木路萬年令亦有清道丨)
(丨騎青衣車輻誕馬軺車一馬)
幰蓋(玉海公卿執事前導後陪細仗大角壮其容丨丨繖扇備其飾耋老幼稚族觀聚歎)
轍
轍環(陳造惟安堂賦惟歴聘而丨丨曾仲尼之暖席)
轍跡(左傳昔穆王欲肆其心周行天下將皆必有車丨馬丨焉庾信陜州弘農郡五張寺藏經碑法水)
(津梁得無砥柱之難香山丨丨非復終南之險丨趙彦伯苑中遇雪應制詩即此神仙對瓊圃何煩丨向瑶)
(池丨劉長卿詩後來慚丨先達仰門闌)
轍中(莊子見斗升下)
轍亂(左傳夫大國難測也懼有伏焉吾視其丨丨望其旗靡故逐之)
鞍
鞍馬(後漢書桓郁傳注東觀記曰皇太子賜郁丨丨刀劍魏志和洽傳注許劭字子將汝南先賢傳曰)
(劭始發明樊子昭於鬻幘之肆出虞永賢於牧豎召李叔才鄉閭之間擢郭子瑜丨丨之吏援楊孝祖舉和陽)
(士兹六賢者皆當世之令懿也西吳志周瑜傳今北土既未平安加馬超韓遂尚在關為操後患且舍丨丨)
(杖舟楫與吳越爭衡本非中國所長又今盛寒馬無藁草驅中國士衆遠涉江湖之間不習水土必生疾病此)
(數四者用兵之患也而操皆冐行之將軍擒操宜在今日元史六十八傳九年六十八帥所部戍駱駝嶺一)
(字城立砲樊城南不發以怠敵心俄帥銳卒突出攻其城西破之以功賜銀幣丨丨弓矢南唐近事李徵古)
(宜春人也少時賤游嘗宿同郡潘長史家是夜潘妻夢門前有儀注丨丨擁劍□䤪衙隊約二百人或坐或立)
(且云太守在此洎見乃寓宿秀才覺後言於潘曰此客非常人也歴代名画記楊子華丨丨人物為勝韓)
(愈至鄧州北寄上襄陽于相公書伏蒙示文武順聖樂辭天保樂詩讀蔡琰胡笳辭詩移族從并與京兆書自)
(幕府至鄧之北境凡五百餘里自庚子至甲辰凡五日手披目視口咏其言心惟其義且恐且懼忽若有亡不)
(知丨丨之勤道途之遠也著江淹青苔賦錦衣被地丨丨耀天崔國輔雜詩逢平樂兒論交丨丨前杜)
(甫贈王侍御契詩見席珍下去又劉九法曹鄭瑕丘石門宴集詩掾曹乘逸興丨丨相尋又舍弟觀歸藍)
(田迎新婦詩衣裳判白露丨丨信清秋又又樂游園歌長生木瓢示真率更調丨丨狂歡賞麗人行後來)
(丨丨何逡廵當軒下馬入錦茵丨又韋諷錄事宅觀曹將軍画馬圖詩國初已來画丨神妙獨數江都王)
(李端送路司諫侍從叔赴洪州詩度關行且獵丨丨何躞蹀白居易早朝詩翩翩穏丨丨楚楚健衣裳鮑)
(溶秋暮山中懷李端公益詩我恐雲嵐色損君丨丨光殷堯藩上巳日贈都上人詩丨丨皆爭麗笙歌盡鬭)
(奢過李商隠安平公詩公時載酒領從事踴躍丨丨來相趙嘏發青山詩鳬鷖聲暖野塘春丨丨嘶風驛)
(路塵)
鞍鑣(急就篇鞇□靯&KR2780;丨丨鐊注丨所以被馬取其安也丨即馬轡之銜也)
鞍韉(宋史輿服志舊制諸王視宰相用繡丨丨政和三年始賜金花丨丨又儀衛志見纓轡下杜甫)
(送人從軍詩馬寒防失道雪沒錦丨丨)
鞍轡(宋史職官志丨丨庫應奉御馬鞍勒及以韉轡給賜臣下元史百官志見帳房下白居易和高)
(僕射授分司詩丨丨閙装光滿馬何人信道是書生)
鞍勒(後漢書烏桓傳婦人能刺韋作文繡織氀毼男子能作弓矢丨丨鍜金鐡為兵噐唐書史敬奉傳)
(敬奉遾陋類不勝衣其走逐奔馬挾丨丨以上而後羈𢃄之矛矢在手前無彊敵宋史高懷德傳周祖征慕)
(容彦超還過汶上寵賜行周甚厚并賜懷德衣帶綵繪克丨丨馬元史世祖紀甲午以諸王鴻和爾駙馬阿實)
(等皆在軍加賜金銀丨丨弓矢衣服各有差)
鞍幞(宋史高麗傳大中祥符七年方遣吉奏使御事工部侍郎尹證古以金線織成龍鳳鞍併綉龍鳳丨)
(丨各二幅細馬二匹散馬二十匹來貢證古還賜詢詔書七通併衣帶銀綵鞍勒馬等八年詔登州置館於海)
(次以待使者)
鞍帕(李餘寒食詩剪渡歸來風正急水濺丨丨嫩鵝兒張祜公子行鐙金斜雁子丨丨嫩鵝兒)
鞍橋(宋史兵志軍噐監欲下河東等路采市曲木為丨丨帝以勞民費財不許花蕊夫人宫詞殿前宫)
(女總纖腰初學乘騎怯又嬌上得馬來纔似走幾回抛鞚抱丨丨)
鞍揭(梁元帝答齊國雙馬書加以控斯銀勒利以金銜丨丨鏤衢光含两月纏縈紫縷色麗雙絲方嗤晉)
(后恒乘鄭國之駟更鄙曹君經餉蜀王之馬)
鞍子(元史百官志上都隆興等路雜造丨丨局提領一員大使一員直長二員至元二十三年置受詹事)
(院劄)
鞍繡(韓琮公子行帶装盤水玉丨丨坐雲霞)
鞍複(宋史輿服志金塗銀&KR3333;装太平花校具七十两紫羅繡瑞草方韉油画鞍陷銀銜鐙以賜使相樞密)
(副使參知政事宣徽使節度使宫觀使殿前馬軍步軍副都指揮使都虞候若出使則加紅犛牛纓金塗銀鈸)
(使相在外加紅織成丨丨)
鞍甲(宋史宋琪傳其俗多有世讐不相來往遇有戰鬭則同惡相濟傳箭相率其從如流雖各有丨丨而)
(無魁首統攝並皆散漫山川居常不以為患丨徐陵為貞陽侯與陳司空書彭都之役得備戎昭丨之勞庶)
(酬天寵)
鞍鎧(唐書李愬傳元和十一年十月己夘師夜起祜以突將三千為前鋒李忠義副之愬率中軍三千田)
(進誠以下軍殿出文城柵令曰引而東六十里止襲張柴殱其戍敕士少休益治丨丨發刃彀弓會大雨雪天)
(晦凛風偃旗裂膚馬皆縮慄士抱戈凍死於道十一二張柴之東陂澤阻奥衆未嘗蹈也皆謂投不測始發吏)
(請所向愬曰入蔡州取吳元濟)
鞍影(馮子振十八公賦樸陋遐磧舟楫罔識亂流而渡丨丨翼翼)
鞍山(明一統志丨丨在遼廣寧衛北一百二十里)
鞍傍(劉禹錫連州臘日觀莫猺獵西山詩箭頭餘鵠血丨丨見雉翹)
韉
韉轡(宋史職官志見鞍轡下得又輿服志仁宗景祐三年詔官非五品以上毋乘&KR3333;装銀鞍其乘金塗)
(銀装條子促結鞍轡者自文武升朝官及内職禁軍指揮使諸班押班廂軍都虞候防團副使以上聽之仍毋)
(得以蓝黃為條子白皮為丨丨)
韉面(唐書五行志安樂公主使尚方合百鳥毛織二裙正視為一色傍視為一色日中為一色影中為一)
(色而百鳥之状皆見以其一獻韋后公主又以百獸毛為丨丨皆妖服也)
韉汗(杜牧長安雜題詩韓嫣金丸莎覆綠許公丨丨杏霑紅)
珂
珂珮(舊唐書職官志凡百寮冠笏繖幰丨丨各有差常服亦如之宋史儀衛志嘉祐二年享用禮儀使)
(奏南郊仗金吾上將軍六統軍左右千牛皆服紫繡戎服丨丨騎而前節度使亦衣袴褶導駕如舊例孔澮)
(荆山璞賦明庭列圭璋之聞望朝著鏘丨丨之搢紳汴岑參送張祕書詩長安多權貴丨丨聲珊珊杜牧)
(河阻凍絶句千里長河初凍時玉丨瑶丨響參差關王初立春後絶句東君丨丨響珊珊青馭多時下九)
(皮日休看雨聯句垂簷丨丨喧㩧瓦珠璣濺禪貫休陪馮使君游詩丨丨喧喧滿路岐亂泉聲裏扣扉薩)
(都拉茅山詩自騎一虎去猶聞丨丨聲)
珂貝(法苑珠林如墨點丨丨雖小悉皆現)
珂聲(白居易新春江次詩莫怪丨丨碎春來五馬驕馬戴哭京兆龐尹詩履跡莓苔掩丨丨紫陌空)
珂影(陳子良春晚看君平公朝還詩丨丨傍明月笳聲動落梅)
珂雪(梁元帝與蕭諮議等書化為金案奪麗水之珍變同丨丨高元霜之彩王僧孺佛事文天尊端凝)
(威光四照煥發青蓮容與丨丨)
珂馬(陳後主詩龍媒玉丨丨風軫繡香車迎張說城南亭詩丨丨朝歸連萬戸矟門洞啟親客温庭)
(筠張静婉採蓮歌麒麟公子朝天客丨丨璫璫度春陌)
珂里(唐書張嘉祐傳嘉祐嘉貞弟有幹略方嘉貞為相時任右金吾衛將軍昆弟每上朝軒蓋騶導盈閭)
(巷時號所居坊曰鳴丨丨)
珂響(盧思道詩還丨丨金埒歸袂拂銅溝月柳永詞瑤丨丨起棲烏金鐙冷敲殘)
珂韻(耿湋詩遠丨時接丨)
鞭
鞭弭(左傳及楚楚子饗之曰公子若反晉國則何以報不榖對曰子女玉帛則君有之羽毛齒革則君地)
(生焉其波及晉國者君之餘也其何以報君曰雖然何以報我對曰若以君之靈得反晉國晉楚治兵遇於中)
(原其辟君三舍若不獲命其左執丨丨右屬橐鞬以與君周旋劉禹錫詶太原狄尚書見寄詩幽并俠少趨)
(丨丨燕趙佳人奉管絃)
鞭策(筴同禮記曲禮乘路馬必朝服載丨丨不敢授綏左必式注載丨丨不敢執也戰國策齊南破楚)
(西屈秦用韓魏之兵趙燕之衆猶丨丨也非史記太史公自序攻城野戰獲功歸報噲商有力焉獨丨丨又)
(與之脱難作樊酈列傳羈莊子伯樂曰我善治馬燒之剔之刻之雒之連之以馽編之以皂棧馬之死者十)
(二三矣饑之渴之馳之驟之整之齊之前有橛飾之患而後有丨丨之威而馬之死者己過半矣韓詩外傳)
(昔者先王使民以禮譬之如御刑者丨丨也今猶無轡銜而丨丨以御也欲馬之進則策其後欲馬之退則策)
(其前御者以勞而馬亦多傷矣不鹽鐡論無丨丨則造父不能調駟馬無勢位則舜禹能治萬民新論昔)
(王良之善御也識馬之饑飽規矩徐疾之節故丨丨不載而千里可期然不可以無丨丨者以馬之有佚也聖)
(人之為治也以爵賞勸善以仁化善民故刑罰不用太平可致然而不可廢刑罰者以民之有縱也嵇康答)
(難飬生論上以周孔為關鍵畢志一誠下以嗜欲為丨丨欲罷不能柳宗元上西川武元衡相公謝撫問啟)
(相公以含弘光大之德廣博淵泉之量不遺垢汚先賜榮示奉讀流涕以懼以悲屏營舞躍不敢寧處是將收)
(孟明於三敗責曹沫於一舉俾折脅臏脚之倫得自拂飾以期效命於丨丨之下此誠大君子并容廣覽棄瑕)
(錄用之道也罩李山甫代諸葛孔明哭先主詩盡驅神鬼隨丨丨全英雄入網羅皮日休詩十夫掣丨丨)
(御之如驚鴻)
鞭箠(捶同吳語越團固貢獻之邑也君王不以丨丨使之而辱軍士使宼令焉勾踐請盟宋書前廢帝)
(紀宗室密戚遇若婢僕丨丨陵曳無復尊卑視南史蕭修傳為兼衛尉卿美姿貌每屯兵周衛武帝之移輦)
(初嗣王範為衛尉夜中行城常因風便丨丨宿衛欲令帝知其勤及修在職夜必再廵而不欲人知越絶書)
(荆平王已死子胥將卒六千操丨丨笞平王之墓而數之曰昔者吾先人無罪而子殺之今此報子也鹽鐡)
(論罷馬不畏丨丨罷民不畏刑法言高士傳老萊子者楚人也進世耕於蒙山之陽人或於楚王王於是駕)
(至萊子之門萊子方織畚王曰守國之政孤願煩先生老萊子曰諾王去其妻樵還曰子許之乎老萊子曰然)
(妻曰妾聞之可食以酒肉者可隨而丨丨可擬以官禄者可隨而鈇鉞妾不能為人所制者妻投其畚而去老)
(萊子亦隨其妻至於江裔而止目前秦錄苻生幼而麄暴昏醉無頼祖洪甚惡之無一七歲洪戲之問侍者)
(曰吾聞瞎兒一淚信乎侍者曰然生怒引佩刀自刺出血曰此亦一淚邪洪大驚鞭之生曰性耐刀槊不堪丨)
(丨洪曰汝為爾不已吾將以汝為奴生曰可不如石勒也司馬遷報任安書且人不能早自財繩墨之外已)
(稍陵夷至於丨丨之間迺欲引節斯不亦遠乎聚夏侯湛從祖叔權幼權序稱字叔權自孺子而好合兒童)
(為之渠帥戲必為軍旅戰陳之事有違者輒嚴以丨丨衆莫敢逆崔顥結定襄郡獄詩小大必以情未嘗施)
(丨丨舜皮日休貪官怨傷哉堯民肉袒受丨丨)
鞭扑(撲同魯語大刑用甲兵其次用鈇鉞中刑用刀鋸其次用攅笮薄刑用丨丨以威民也家語丨丨)
(之子不從父之教刑戮之民不從君之令以後漢書荀悅傳榮辱者賞罰之精華也故禮教榮辱加君子化)
(其情也桎梏丨丨以加小人化其刑也蒱晉書陶侃傳諸參佐或以談戲廢事者命取其酒噐博之具投之)
(於江吏將則加丨丨曰樗蒱者牧豬奴戲耳釋宋書少帝紀親執丨丨毆擊無辜以為笑樂刑書名黃帝)
(刑一曰丨丨二曰鑚鑿三曰刀鋸四曰鈇鉞五曰甲兵白居易和微之夢游春詩趨走謁麾幢喧煩視丨丨)
鞭箭(宋史兵志雍熙三年選两浙兵為丨丨次等者為忠節丨丨端拱二年并為一)
鞭杖(魏志明帝紀青龍二年春二月乙未太白犯熒惑癸酉詔曰鞭作官刑所以糾慢怠也而頃多以無)
(辜死其減丨丨之制著於令諸吴志黃蓋傳石城縣吏特難檢御盖乃署兩掾分主曹教曰兩掾所署事入)
(諾出若有姦欺終不加以丨丨宜各盡心無為衆先初皆怖威夙夜恭職久之吏以盖不視文書漸容人事蓋)
(亦嫌外懈怠時有所省各得兩掾不奉法數事乃悉請諸掾吏賜酒食因出事詰問兩掾辭屈皆叩頭謝罪蓋)
(曰前已相勅終不以丨丨相加非相欺也遂殺之縣中震慄魏書張彝傳為國造佛名曰興皇諸有罪咎者)
(隨其輕重謫為土木之功無復丨丨之罰散又甄琛傳於時趙修盛寵琛傾身事之琛父凝為中大夫弟僧)
(林為本州别駕皆託修申達至修奸詐事露明當收考今日乃舉其罪及監決修鞭猶相隠惻然告人曰趙修)
(小人背如土牛殊耐丨丨有識以此非之監顔氏家訓晉朝南渡優惜士族至於臺閣令史主書帥諸王籖)
(省並曉習吏用濟辨時須縱有小人之態皆可丨丨肅督)
鞭檛(蜀志張飛傳飛愛敬君子而不惜小人先主常戒之曰卿刑殺既過差又日丨丨健兒而令在左右)
(此取禍之道也)
鞭轡(杜甫湖城東遇孟雲卿復歸劉顥宅宿宴飲散因為醉歌疾風吹塵暗河縣行子隔手不相見湖城)
(城東一開眼駐馬偶識雲卿面向非劉顥為地主嬾回丨丨成高宴)
鞭鐡(宋史王珪傳任福陷圍中望見麾幟猶在珪欲援出之軍校有顧望不進者斬以徇乃東望再拜曰)
(非臣負國臣力不能也獨有死報爾乃復入戰殺數十百人丨丨撓屈手掌盡裂奮擊自若)
鞭繩(白玉蟾牧齊紀是牧也不勞丨丨蓋已馴熟矣)
鞭板(南史虞寄傳見几杖下)
鞭節(李賀夜来樂劍崖丨丨青石珠白騧吹湍凝霜䰅齊已竹裏詩踏多丨丨損題亂粉痕隳)
鞭鞘(本草馬鞭草穗類丨丨故名馬鞭)
鞭帽(中華古今注見靴衫下)
鞭刑(書舜典鞭作官刑疏此有丨丨則用鞭久矣)
鞭日(杜甫詩羲和丨白丨少昊行清秋)
鞭水(雲笈七籖有眞人降授董幼水行不溺之道以一馬鞭與幼令幼以丨丨行於水上如行平地)
鞭隂(水經注夷水有隂陽石居民每旱則丨丨石雨則鞭陽石往往有效)
鞭陽(水經注見上)
鞭石(庾信哀江南賦東門則丨丨成橋南極則鑄銅為柱陳樵蔗菴賦秦人丨丨而望洋謝娥入海而)
(增喟)
鞭車(楊萬里壓波堂賦馮夷擊鼓而會戰川后丨丨而疾驅)
鞭牛(元稹生春詩丨丨縣門外爭土蓋蠶叢)
鞭騏(元稹詩金鞭鞭宇宙玉鞭丨丨驥)
鞭驥(元稹詩見上)
鞭馬(宋史兵志孝宗乾道二年幸候潮門外次幸白石閱兵三衙率將佐道駕射生官兵就御輦下獻所)
(獲是日有數將獨手運大刀上曰刀重幾何李舜舉奏刀皆重數斤有旨卿等教閱精明又論陳敏曰軍馬衣)
(装整肅如此特賚丨丨金帶士卒推賞有差而又史記李廣傳胡騎得廣廣時傷病置廣两馬間絡盛卧廣)
(行十餘里廣佯死睨其旁有一胡兒騎善馬廣暫騰而上胡兒馬因推墮兒取其弓丨丨南馳數十里復得其)
(餘軍所蜀志譙周傳當殷周之際王侯世尊君臣久固民習專深根者難拔據固者難遷當此之時雖漢祖)
(安能杖劍丨丨而取天下乎十辨疑志唐天寳初蕭穎士因游靈昌遠至胙縣南二里有胡店店上有人多)
(姓胡穎士發縣日晚縣僚飲餞移時薄暮方行至縣南三五里便即昏黑有一婦人年二十四五著紅衫綠裙)
(騎驢驢上有衣服向穎士言兒家直南二十里今歸遇夜獨行懼怕願隨郎君鞍馬同行穎士問女何姓曰姓)
(胡穎士常見世間說有野狐或作男子或作女人於黃昏之際媚人穎士疑此女即是野狐遂唾叱之曰死野)
(狐敢媚蕭穎士遂丨丨南馳奔至主人店歇息解衣良久所見婦人牽驢入來店叟曰何為衝夜曰衝夜猶可)
(適被一害風措大呼兒作野狐合被唾殺其婦乃店叟女也穎士慙恧而已國史補郗昂與韋陟交善因話)
(國朝宰相誰最無德昂誤對曰韋安石也已而驚走而去逢吉温於街中温問何故蒼惶若此昂答曰適與韋)
(尚書話國朝宰相最無德者某本欲言吉頊誤言韋安石既言又丨丨而走抵房相之第琯執手慰問之復以)
(房融為對昂最有時稱忽一日間犯三人舉朝嗟歎惟韋陟遂與之絶白居易九日宴集郡樓詩榜舟丨丨)
(取賓客埽樓拂席排壺觴)
鞭草(搜神記神農以赭鞭丨百丨盡知其平毒寒温之性臭味所主以播百榖故天下號神農也)
鞭筍(本草竹有雌雄但看根上第一枝雙生者必雌也乃有筍土人于竹根行鞭時掘故嫩者謂之丨丨)
(綠范成大詩舍後荒畦猶秀鄰家丨丨過牆來)
鞭賈(柳宗元有丨丨文)
鞭尸(魏書王慧龍傳臨歿謂功曹鄭曄曰吾羈旅南人恩非舊結蒙聖朝殊特之慈得在疆場誓願丨丨)
(吳市戮墳江陰不謂嬰此重疾有心莫遂非惟仰愧國靈實有俯慙后土法言或問子胥種蠡孰賢曰胥也)
(俾吳作亂破楚入郢丨丨藉館皆不由德謀越諫齊不式不能去卒眼之種蠡不彊諫而山棲俾其君詘社稷)
(之靈而童僕又終弊吳賢皆不足邵也至蠡策種而遁肥矣哉)
鞭背(唐書權德輿傳唐家承隋苛虐以仁厚為先太宗皇帝見明堂圖始禁丨丨列聖所循皆尚德教故)
(天寳大盗竊發俄而夷滅蓋本朝之化感人心之深也麻姑仙壇記王方平降蔡經家召麻姑至指爪長數)
(寸經意其可爬癢忽有鐡鞭丨其丨)
鞭算(唐書劉晏傳諸道廵院皆募駃足置驛相望四方貨殖低昂及它利害雖甚遠不數日即知是能權)
(萬貨重輕使天下無甚貴賤而物常平自言如見錢流地上每朝謁馬上以丨丨)
鞭灑(漢書王莽傳遣虎賁武士入高廟拔劍四面提擊斧壊戸牖桃湯赭鞭丨丨屋壁令輕車校尉居其)
(中)
鞭撻(幽閒鼓吹裴寬尚書罷郡西歸汴流中日晚維舟見一人坐樹下衣服極弊因命屈之與語大竒之)
(遂為見知以君才識必自當富貴何貧也舉船錢帛奴婢貺之客亦不讓所惠語訖上船奴婢偃蹇者丨丨之)
(裴公益竒之其人乃張徐州取譚子化書王取其綍吏取其綸王取其綸吏取其綍之不已至於欺罔欺罔)
(不已至於丨丨鞭撻不已至於盜竊盗竊不已至於殺害殺害不已至於刑戮欺罔非民愛而聚斂者教之殺)
(害非民願而丨丨者訓之杜高適封丘作拜迎官長心欲碎丨丨黎庶令人悲甫自京赴奉先縣咏懷詩)
(彤庭所分帛本自寒女出丨丨其夫家聚斂貢城闕)
鞭笞(唐書狄仁傑傳比緣軍興調發煩重傷破家産剔屋賣田人不為售又官吏侵漁州縣科役督趨丨)
(丨情危事廹不循禮義投跡犬羊以圖賖死此君子所愧而小人之常賈誼過秦論始皇奮六世之餘烈振)
(長策而馭宇内吞二周而亡諸侯履至尊而制六合執捶拊以丨丨天下威震四海)
鞭槊(宋史呼延贊傳雍熙四年求領邊任召見令作武藝贊具裝執鞬馳騎揮鐡丨棗丨旋繞廷中數四)
鞭梃(唐書玄宗貴妃楊氏傳天寳十載正月望夜妃家與廣寧主僮騎爭闤門丨丨讙競主墮馬僅得去)
(主見帝泣乃詔殺楊氏奴貶駙馬都尉程昌裔官)
鞭鳴(宋史禮志見爐烟下)
鞭前(庾信謝趙王賚絲布等啟莊周車轍實有涸魚信陵丨丨原非窮鳥)
鞭長(左傳宋人使樂嬰齊告急于晉晉侯欲救之伯宗曰不可古人有言曰雖丨之丨不及馬腹天方授)
(楚未可與爭雖晉之彊能違天乎餘宋書徐爰傳蠢爾遺燼懼在誅剪思肆蜂蠆以表有雖不敢深入濟沛)
(或能草竊邊塞羽林丨丨太倉遥阻救援之日勢不相及韋莊詩馬驕風疾玉丨丨過去唯留一陣香)
鞭聲(黃庭堅賈天錫惠寳薰詩雉尾映丨丨金爐拂太清)
鞭絲(陸游雪晴行益昌道中詩春迴柳眼梅䰅裏愁在丨丨帽影間)
鞭末(杜陽雜編上幸温慶宫於複壁間得寳匣中獲玉鞭丨丨有文曰軟玉鞭即天寳中異國所獻光可)
(鑑物)
鞭影(指月錄阿難白佛外道得何道理稱讃而去世尊曰如世良馬見丨丨而行陸游詩生憎快馬隨)
(丨丨寧作癡人記劍痕鐘元好問懷益之兄詩丨丨驚疲馬聲急暮禽)
鞭搖(文同詩吟丨丨嶺月倦枕拂浮雲)
鞭懸(晉書淳于智傳鮑瑗家貧智來為卦卦成謂瑗曰君安宅失宜故困君舍東北有大桑樹君徑至市)
(入門數十步當有一人持荆馬鞭者便買以懸此樹三年當暴得財瑗承言詣市果得馬丨丨之三年浚井得)
(錢數十萬)
鞭收(李咸用和春霖詩荷傾蛟淚盡巖拆電丨丨)
鞭之(唐書薛延陀傳統特勅入朝帝以精刀寳鞭賜之曰有大過者以吾鞭丨丨)
鞦
鞦韆(開元天寳遺事天寳宫中至寒食節競竪丨丨令宫嬪戲笑以為宴樂帝呼為半仙之戲夢華錄)
(一人上蹴丨丨將平架筋斗擲身入水謂之水丨丨賦高無際漢武帝後庭丨丨賦序考古之文苑惟丨丨)
(未有作况丨丨者千秋也漢武祈千秋之壽故後宫多丨丨之樂韋莊長安清明詩紫陌亂嘶紅叱撥綠楊)
(低映画丨丨丨花蕊夫人宫詞内人稀見水丨爭擘珠簾殿帳前)
鞦犁(三楚新錄時兵革之後郡邑官吏以聚歛為務行逢患之潛使人察其姓名一旦除去管内稍清至)
(於建官設職亦皆慎選有女壻乞補吏行逢曰吏所以理民也觀汝不堪其事吾當為汝置丨丨數具汝能用)
(之鉏種以飬老幼亦是美事何禄之求竟不補焉)
鞦垂(李賀追賦画江潭苑詩見鈿粟下)
鞅
鞅鞈(淮南子丨丨鐵鎧瞋目扼掔其於以御兵刃縣矣)
鞅勒(晉書愍懷太子傳恒在後園游戲愛埤車小馬令左右馳騎斷其丨丨使墮地為樂或有犯忤者手)
(自捶擊之)
鞅掌(詩或棲遲偃仰或王事丨丨傳丨丨失容也)
繮(韁同)
繮繅(盧思道勞生論中冠之後濯纓受署丨丨仁義籠絆朝市)
繮勒(白虎通人銜枚馬丨丨晝伏夜行為襲也)
韁索(土牛經凡丨丨長七尺二寸像七十二候凡秦者乃牛鼻中環木也亦名曰拘)
韁觧(曹唐大游仙詩不知白馬紅丨丨偷喫東田碧玉花)
轡
轡銜(韓詩外傳見鞭策下故又治國者譬若乎張琴然大弦急則小弦絶矣急丨丨者非千里之御也)
(矢淮南子見車輿下速又羿之所以射遠中微者非弓也造父之所以追致遠者非丨丨也鹽鐡論執)
(法者國之丨丨刑罰者國之維楫故丨丨不飭雖王良不能以致遠維楫不設雖良工不能以絶水說苑古)
(之將曰桓司馬者朝朝其君舉其晏御呼車驂亦呼車御肘其驂曰子何越云為乎何為藉呼車驂謂其御曰)
(當呼者呼乃吾事也子當御正子之丨丨耳子今不在丨丨使馬卒然驚妄轢道中行人必逢大敵下車免劍)
(涉血履肝者固吾事也子寧能避子之轡不佐吾乎其祸亦及吾身與有深憂吾安得無呼車哉)
轡勒(大戴禮御民者棄其德法譬猶御馬棄丨丨而專以筴御馬馬必傷車必敗)
轡筴(大戴禮善御馬者正銜勒齊丨丨均馬力和馬心故口無聲手不搖筴不用而馬為行也善御民者)
(正其德法飾其官而均民力和民心故聽言不出於口刑不用而民治又策同家語閔子騫為費宰問政於)
(孔子孔子曰以德以法夫德法者御民之具猶御馬之有銜勒也君者人吏者丨也刑者丨也夫人君之政執)
(其丨丨而已調中論夫賞罰之於萬民猶丨丨之於駟馬也丨丨不非徒遲速之分也至於覆車而摧轅)
轡頭(杜甫前出塞詩走馬脱丨丨手中桃青絲)
轡首(詩鞗革有鶬箋鞗革丨丨也)
槽
槽櫪(後漢書馬援傳援為書與隗囂將楊廣曰往時子陽獨欲以王相待而春卿拒之今者歸老更欲低)
(頭與小兒曹共丨丨而食併肩側身於怨家之朝乎軍唐書韓愈傳初憲宗將平蔡命御史中丞裴度使諸)
(按視及還具言賊可滅與宰相議不合愈亦奏言淮西連年修器械防守金帛糧畜耗於給賞執兵之卒四向)
(侵掠農夫織婦餉於其後得不償費比聞畜馬皆上丨丨此譬有十夫之力自朝抵夕跳躍叫呼勢不支久必)
(自委頓當其已衰三尺童子可制其命况以三州殘弊困劇之餘而當天下全力其敗可立而待也韓愈雜)
(說世有伯樂然後有千里馬千里馬常有而伯樂不常有故雖有名馬祗辱於奴隸人之手駢死於丨丨之間)
(不以千里稱也劉杜摯贈毌丘儉詩騏驥馬不試婆娑丨丨間納新舍人桃花馬歌歸來無心伏丨丨頓)
(轡長鳴思奮力真揭傒斯曹將軍下槽馬圖詩曹霸画馬是馬宛頸相磨丨丨下)
槽矛(淮南子古之兵弓劍而已矣丨丨無擊修戟無刺晚世之兵隆衡以攻渠幨以守連弩以射銷車以)
(鬭)
槽側(劉孝威辟厭青牛画贊蓄勇丨丨息憤場隅)
槽間(石林詩話晁君誠句云馬嚙枯萁喧午夢誤驚風雨浪翻江余始不解一日憩于逆旅聞傍舍有澎)
(湃鞺鞳之聲如風浪之歴船者起視之乃馬食于槽水與草齟齪于丨丨而為此聲也)
槽深(宋齊丘羯鼓詩巧斲牙床鏤紫金最宜平穏玉丨丨)
槽長(馬祖常踏水車行松丨丨長櫟木軸龍骨翩翩聲陸續)
櫪
櫪馬(潘岳馬汧督誄青烟旁起丨丨長鳴仰庚信文昔淵魚聽曲尚得聳鱗丨丨聞弦猶能秣杜甫)
(詩盍簮喧丨丨列炬散林鴉丨白居易詩獼猴看丨丨鸚鵡喚家人又續古詩丨非不肥所苦常縶維)
櫪上(岑參衛節度赤驃馬歌丨丨看時獨意氣衆中牽出偏雄豪李端瘦馬行終身丨丨食君草遂與)
(駑駘一時老)
櫪下(揭傒斯曹將軍下槽馬圖詩見槽櫪下)
櫪間(史記建元以來侯者年表張章之北闕上書寄宿霍氏第舍馬丨丨)
櫪中(劉勰新論褒離國王侍婢有娠欲殺之婢乃曰氣從天來故有娠及産捐豬圍中豬以氣嘘之棄馬)
(丨丨馬復嘘之卒為夫餘之王賢元結詩豈欲馬丨丨爭食麫與)
櫪林(杜甫詩呼鷹皂丨丨逐獸雲雪岡)
御定駢字類編卷一百五十六
