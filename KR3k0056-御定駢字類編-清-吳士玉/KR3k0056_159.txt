欽定四庫全書
御定駢字類編卷一百五十九
器物門十二
籩
籩豆(易觀盥而不薦䟽觀盥而不薦者可觀之事莫過于宗廟之祭盥其禮盛也薦者謂既灌之後陳薦)
(丨丨之事其禮卑也今所觀宗廟之祭伹觀其盥禮不觀在後丨丨之事故云觀盥而不薦也詩伐木于阪)
(釃酒有衍丨丨有踐兄弟無遠箋踐行列貌時論語丨丨之事則有司存禮記禮器丨丨之薦四之和氣)
(也實又郊特牲見鼎俎下畢左傳楚子入饗于鄭九獻庭旅百加丨丨六品饗夜出又趙孟叔孫豹曹)
(大夫入于鄭鄭伯兼享之子皮戒趙孟禮終趙孟賦瓠葉子皮遂戒穆叔且告之穆叔曰趙孟欲一獻子其從)
(之子皮曰敢乎及享具五獻之丨丨於幕下趙孟辭私於子産曰武請於冢宰矣乃用一獻漢書地理志殷)
(道哀箕子去之朝鮮教其民㠯禮義田蠶織作樂浪朝鮮民犯禁八條相殺㠯當時償殺相傷以榖償相盜者)
(男没入為其家奴女子為婢欲自贖者人五十萬雖免為民俗猶羞之嫁取無所讐是以其民終不相盜無門)
(戶之閉婦人貞信不淫辟其田民飲食以丨丨手說苑晉文公入國至于河令棄丨丨茵席顔色黎黑足腁)
(胝者在後咎犯聞之中夜而哭以法言聖人文質者也車服以彰之藻色以明之聲音揚之詩書以光之丨)
(丨不陳玉帛不分琴瑟不鏗鐘鼔不眩吾則無以見聖人矣中論孔子稱安上治民莫善於禮移風易俗莫)
(善於樂存乎六藝者著其末節也謂夫陳丨丨置尊俎執羽籥繫鐘磬升降趨翔屈升俯仰之數也非禮樂之)
(本也)
籩俎(陶安孔廟賦見罍爵下)
籩筥(蕭子雲三朝雅樂歌庭鳴金奏凱收丨丨)
籩簋(王績古意詩豐骨輸廟堂鮮腴藉丨丨)
籩鉶(韓愈袁氏先廟碑孝孫来享来拜廟庭陟堂進室親登丨丨肩臑胉骼其樽元清)
籩人(周禮丨丨奄一人女籩十人奚二十人注竹曰籩)
俎
俎豆(論語丨丨之事則嘗聞之矣賜周禮司士凡祭祀掌士之戒令詔相其灋事及爵呼昭穆而進之)
(帥其屬而割牲羞丨丨西史記封禪書有司議增雍五畤路車各一乘駕被具畤畦畤禺車各一乘禺馬四)
(匹駕被具其河湫漢水加玉各二及諸祠各增廣壇場珪幣丨丨以差加之又孔子世家孔子為兒嬉戲常)
(陳丨丨設禮容也漢書禮樂志禮以養人為本如有過差是過而養人刑罰之過或至死傷今之刑非臯陶)
(之法也而有司請定法削則削筆則筆救時務也至於禮樂則曰不敢是敢於殺人不敢於養人也為其丨丨)
(管弦之間小不備因是絶而不為是去小不備而就大不備大不備或莫甚焉又韓延夀傳潁川多豪彊難)
(治延夀教以禮譲令文學校官諸生皮弁執丨丨為吏民行喪嫁娶禮後漢書鮑昱傳見黼冕下又崔駰)
(傳威械藏而丨丨布六典陳而九刑措列又劉昆傳教授弟子恒五百餘人每春秋饗射常佩典儀以素木)
(瓠葉為丨丨桑弧蒿矢以射莬首每有行禮縣宰輒率吏屬而觀之又東夷傳東夷率土著熹飲酒歌舞或)
(冠弁衣錦器用丨丨所謂中國失禮求之四夷者也試魏志高柔傳高宗即位遂闡其業興復辟雍州立課)
(於是天下之士復聞庠序之教丨丨之禮焉畏莊子老𣆀之役有庚桑楚者偏得老𣆀之道以北居壘之山)
(居三年畏壘大穣畏壘之民相與言曰庚桑子之始来吾灑然異之今吾日計之而不足歲計之而有餘庶幾)
(其聖人乎子胡不相與尸而祝之社而稷之乎庚桑子聞之南面而不釋然弟子異之庚桑子曰弟子何異于)
(予吾聞至人尸居環堵之室而百姓猖狂不知所如往今以畏壘之細民而竊竊焉欲丨丨予于賢人之間我)
(其杓之人耶吾是以不釋於老𣆀之言用嵇康聲無哀樂論絲竹與丨丨並存羽毛與揖讓俱沈約賽蒋)
(山廟文我皇體天御宇望日表尊備樂變乎笙鏞鬱禮華於丨丨柳宗元遊黃溪記始黃神為人時居其地)
(傳者曰黃神王姓莽之世也莽既死神更號黃氏逃来擇其深峭者潛焉神既居是民咸安焉以為有道死乃)
(丨丨之為立祠後稍徙近乎民今祠在山隂溪水上丨李綱榕木賦高明之麗非棟梁之資斵削之工非丨)
(之奉落魏徵五郊樂章載潔牲牷爰登丨丨甫駱賓王邊城日詩一朝辭丨丨萬里逐沙蓬杜贈秘書)
(監江夏李公邕詩宗儒丨丨事故吏去思計李咸用自愧詩有心明丨丨無力執干戈)
俎實(詩以御賓客且以酌醴箋酌醴酌而醴羣臣以為丨丨也禮記月令孟春之月其祀戶祭先脾注)
(祀戶之禮南面設主于戶内之西乃制脾及腎為俎奠于主北又設盛于丨丨祭黍稷祭肉祭醴皆三祭肉脾)
(一腎再既祭徹之更陳鼎俎設饌于筵前迎尸略于祭宗廟之儀周禮量人掌喪奠竁之丨丨春秋天王)
(使石尚来歸脤榖梁傳脤者何也丨丨也祭肉也生曰脤熟曰膰)
俎東(禮記月令孟秋之月其祀門祭先肝注祀門之禮北面設主于門左樞乃制肝及肺心為俎奠于主)
(南又設盛于丨丨其他皆如祭竈之禮)
俎南(禮記月令孟夏之月其祀竈祭先肺注祀竈之禮先席于門之奥東面設主于竈陘乃制肺及心肝)
(為俎奠于主西又設盛于丨丨亦祭黍三祭肺心肝各一祭醴二亦既祭徹之更陳鼎俎設饌于筵前迎尸如祀)
(戶之禮)
俎味(晉書張華傳鷦鷯賦毛無施於器用肉不登乎丨丨)
俎魚(柳宗元柳州山水近治可遊者記雷山兩崖皆東西雷水出焉蓄崖中曰雷塘能出雲氣作雷雨變)
(見有光禱用丨丨豆彘修形糈□酒隂虔則應)
俎羞(徐浩謁禹廟詩負責故鄉近朅來申丨丨)
㽅
㽅俎(唐書禮樂志蜡祭百神大明夜明籩十豆十簋一簠一㽅一俎一神農伊耆籩豆各四簋簠丨丨各)
(一乃又韋縚𫝊顯慶中許敬宗建言籩豆以多為貴宗廟踰于天請大祀十二中祀十小祀八大祀中祀簠)
(簋丨丨皆一小祀無㽅詔可)
㽅鈃(唐書禮樂志籩以石鹽槀魚棗栗榛菱芡之實鹿脯白餅黑餅糗餌粉餈豆以韭葅䤈醢菁葅鹿醢)
(芹俎兔醢筍葅魚醢脾析葅豚胉&KR1246;食糝食中祀之籩無糗餌粉餈豆無&KR1246;食糝食小祀之籩無白餅黑餅豆)
(無脾析葅豚胉凡用皆四者籩以石鹽棗實栗黃鹿脯豆以芹葅兔醢菁𦵔鹿醢用皆二者籩以栗黃牛脯豆)
(以葵葅鹿醢用皆一者籩以牛脯豆以鹿醢用牛脯者通以羊凡簠簋皆一者簋以稷簠以黍用皆二者簋以)
(黍稷簠以稲梁實㽅以大羹鈃以肉羹此籩豆簠簋丨丨之實也)
樽(尊同)
樽俎(史記樂書布筵席陳丨丨列籩豆以升降為禮者禮之末節也莊子庖人雖不治庖尸祝不越丨)
(丨而代之矣而新序范昭歸以告平公曰齊未可伐也臣欲試其君晏子識之臣欲犯其禮而太師知之仲)
(尼聞之曰夫不出于丨丨之間而知千里之外其晏子之謂也可謂折衝矣而太師其與焉南方草木状海)
(梧子實絶大形如小栗三角肥甘香味亦丨丨間佳果也出林邑江淹為蕭驃騎讓封第三表若臣武未屬)
(櫜鞬之分文不藹丨丨之間德非時秀道乖物宗虚飾疲伍空貽上位則天變彰於飛流地眚見於震壓薛)
(道衡老氏碑内修丨丨外事干戈心柳宗元上西川武元衡相公謝撫問啓追念往愆寒飛魄幸蒙在宥得)
(自循省豈敢徹聞於廊廟之上見志於丨丨之際以求心於萬一者哉張協雜詩折衝丨丨間制勝在兩楹)
(勝源乾曜奉和聖製送張尚書廵邊詩有征視矛戟制唯丨丨高適古樂府丨丨資高論巖廊挹大猷)
(羅隐昇平公主舊第詩帶礪山河今盡在風流丨丨允無期)
樽斝(范仲淹明堂賦丨丨離離玉幣莘莘)
樽罍(玉海宋朝郊廟陳丨丨之數皆凖古而不實以五齊之酒及明水明酒慶歴元年吕公綽請實丨丨)
(配以明水明酒從之帽馮子振十八公賦三百六旬之梵唄争酧竺鉢於絳十千一斗之丨丨競瞰樓宫於)
(紫陌白元稹遭風詩喚上驛亭還酩酊兩行紅䄂拂丨丨居易輕肥詩丨丨溢九醖水陸羅八珍方干)
(袁明府以家醖寄余余以山梅答贈非唯四韻兼以䨇關詩丨丨泛蟻堪嘗日童稚驅禽欲熟時皮日休初)
(冬詩寓居無事入清冬雖設丨丨酒半空霍羅隐寄渭北徐從事詩官秩舊参荀秘監丨丨今伴嫖姚張)
(耒自海至楚途次寄馬全玉詩欲把閑愁付杯酒祇應清夢待丨丨)
樽觶(新序見樽酌下)
樽爵(唐書禮樂志古者宫室車輿以為居衣裳冕弁以為服丨丨俎豆以為器金石絲竹以為樂以適郊)
(廟以臨朝廷以事神而治民有韓愈南海神廟碑牲肥酒香丨丨静潔降登數神其醉飽)
樽彝(南史劉杳傳古者丨丨皆刻木為鳥獸鑿頂及背以出内酒歴代名畫記清廟肅而丨丨陳廣輪)
(度而疆理辨於柳宗元監祭使壁記丨丨罍洗俎豆醆斝之器必潔壇堂之上唐享先農樂章丨丨既列)
(瑚簋方薦)
樽杓(白居易觀稼詩田翁逢我喜默起具丨丨)
樽篚(唐書禮樂志時享之日太廟令布神席于廟庭西門之内道南東向北上設酒尊於東南罍洗又於)
(東南太廟令良醖令實丨丨太官丞引饌光禄卿升終獻獻官乃即事一獻而止)
樽蓋(宋書禮志正旦元會設白虎樽于殿庭丨丨上施白虎若有獻直言者則發此樽飲酒)
樽坫(唐書禮樂志設位於寢宫之殿陛之東西向丨丨陳於堂戶東南百官行從宗室客使位神道左右)
樽酒(易坎丨丨簋貳用缶納約自牖終無咎丨張說虚室賦明月窗前古樹檐邊無北堂之丨絶南鄰)
(之管絃謝離居)(張九齡送宛句趙少府詩觧巾行作吏丨丨杜甫客至詩盤餐市遠無兼味丨丨家貧只)
(舊醅應高適贈别沈逸人詩耿耿丨丨前聮鴈飛愁音韋物上東門會送李幼舉南遊徐方詩離絃既罷)
(彈丨丨亦已闌奬又晦日處士叔園林燕集詩丨丨遺形迹道言屢開杜牧商山麻澗詩秀眉老父對丨)
(丨蒨䄂女兒簮野花龐羅隐湖上歲暮感懷有寄友人詩唯有廣都令在白頭丨丨憶交親)
樽酌(新序晉平公欲伐齊使范昭往觀焉景公賜之酒酣范昭曰願請君之丨丨公曰酌寡人之樽進之)
(于客范昭已飲晏子曰徹樽更之樽觶具矣答韋應物送鄭長源詩須臾在今夕丨丨且循環又暢校書)
(當詩雖云無一資丨丨會不空)
樽香(杜牧題桐葉詩丨丨輕泛數枝菊簷影斜侵半局棋)
樽中(詩清酒既載騂牡既備傳既載謂已在丨丨也精後漢書張衡傳陽嘉元年復造候風地動儀以)
(銅鑄成圓徑八尺合蓋隆起形似酒樽外有八龍首銜銅丸下有蟾蜍張口承之其牙機巧制皆隐在丨丨覆)
(蓋周密無餘矣又孔融傳常歎曰坐上客常滿丨丨酒不空吾無憂高適贈别禇山人詩牆上棃花白丨)
(丨桂酒清白杜甫夏日李公見訪詩預恐丨丨盡更起為君謀居易知足吟丨丨不乏酒籬下仍多菊)
(方干雪中寄薛郎中詩碎花若入丨丨去清氣應歸筆底来)
樽前(杜牧張好好詩身外任塵土丨丨極歡娱别詩多情却似總無情唯覺丨丨笑不成)(又贈司空)
(圖南至詩猶有玉真長命縷丨丨時唱緩羈情休張喬送陸處士詩丨丨放浩歌便起泛烟波皮日和魯)
(望招潤卿博士辭以道侣將至詩癭木丨丨地胏圖為君偏輟俗功夫又和魯望看壓新醅詩五湖煙水郎)
(山月合向丨丨問底名)
樽下(漢書樓護傳成都侯商子邑為大司空貴重商故人皆敬事邑惟護自安如舊節邑亦父事之不敢)
(有闕時請召賓客邑居丨丨稱賤子上壽坐者數百皆離席伏護獨東鄉正坐字謂邑曰公子貴如何呂覧)
(秦繆公時戎彊大秦繆公遺之女樂二八與良宰焉戎王大喜以其故數飲食日夜不休左右有言秦寇之至)
(者因扞弓而射之秦寇果至戎王醉而卧于丨丨卒生縛而擒之新論戎王彊盛以為福也而有丨丨之執)
(陳駢出奔以為禍也終有厚遇之福)
樽所(禮記曲禮侍飲于長者酒進則起拜授于丨丨注丨丨者以陳尊之處也侍者起而往尊處拜受酒)
(謂陳尊之處於唐書禮樂志諸太祝跪取玉幣篚各立於丨丨)
樽開(李商隱擬意詩見帆落下)
樽殘(杜牧洛下送張曼容赴上黨召詩歌闋丨丨恨却偏憑君不用設離筵)
樽湛(陶潛停雲詩序停雲思親友也丨丨新醪園列初榮願言不從歎息彌襟)
樽空(豐道生真賞齋賦文舉丨丨侯芭席弊)
罍
罍尊(樽同禮記禮器廟堂之上丨丨在阼犧尊在西在又夫人東酌丨丨史記梁孝王世家初孝王)
(時有丨丨直千金孝王戒後世善保丨丨無得以與人任王后聞而欲得丨丨平王大母李太后曰先王有命)
(無得以丨丨與人他物雖百巨萬猶自恣也任王后絶欲得之平王㐮直使人開府取丨丨賜任王后李太后)
(大怒)
罍斝(柳宗元平淮夷雅天子餞之丨丨是崇)
罍爵(陶安孔廟賦享以上丁衣冠肅恭籩俎既旅丨丨斯崇)
罍觴(王昌齡何九於客舍集詩丨丨且終宴功業曾未了)
罍水(唐書禮樂志設御洗於午陛東南亞獻終獻同洗於卯陛之南皆北向丨丨在洗東篚在洗西南肆)
罍洗(唐書高麗傳俗喜奕投壺蹵鞠食用籩豆簠簋丨丨韓愈省試學生代齋郎議今者以學生兼其)
(事及其歲時日月然後授其宗彝丨丨其周旋必不合度其進退必不合宜其思慮必不固其容貌必不莊此)
(無他其事不習而其志不專故也柳宗元監祭使壁記見樽彝下)
罍恥(詩缾之磬矣維丨之丨傳缾小而罍大磬盡也箋罍大而盈言為丨丨者刺王不使富分貧衆恤寡)
(酒釋常談飲酒次盡謂之丨丨)
罍大(詩箋見上)
鉶(鈃同)
鉶鼎(柳宗元嶺南節度使饗軍堂記十月甲子公命饗於新堂幢牙茸纛金節析羽旆旗旟旟咸飾於下)
(鼔以鼖晉金以鐸鐃公與監軍使肅上賓延羣僚將校士吏咸次於位卉裳罽衣胡夷蜑蠻睢盱就列者千人)
(以上丨丨體節燔炰胾炙羽鱗貍牙之物沈泛醍盎之齊均飫於卒士興王之舞服夷之技揳擊吹鼔之音飛)
(騰幻怪之容寰觀於遠邇)
鉶俎(唐書韋縚傳丨丨籩豆簠簋尊罍周人時饌也)
鉶羹(詩于以湘之維錡及釜𫝊湘烹也錡釜屬有足曰錡無足曰釜箋烹蘋藻者於魚湆之中是丨丨之)
(芼也牲又采菽采菽箋菽大豆也采之者采其葉以為藿三牛羊豕芼以藿王饗賓客有牛俎乃用丨丨故)
(使采之疏王饗賓客則有牛俎謂以鼎煮牛取其骨體置之於俎其汁則芼之以藿調以酸醎乃盛之於鉶謂)
(之丨丨故言乃用丨丨也即公食記鉶芼是也五周禮亨人祭祀共大羹丨丨注鄭司農云大羹不致味也)
(丨丨加鹽菜矣䟽丨丨者皆是陪鼎膷臐膮牛用藿羊用苦豕用薇調以五味盛之於鉶器即謂之丨丨若盛)
(之於豆即謂之庶饈即公食大夫十六豆膷臐膮等也)
鉶芼(詩疏見上)
鉶器(周禮亨人疏見鉶羹下)
鈃蹬(水經注天井水出東陘山西南北有長嶺嶺上東西有通道即丨丨也)
簋
簋蓋(禮記曲禮毋放飯疏放飯者手就器中取飯飯若粘著手不得拂放本器中者去手餘飯于器中人)
(所穢也當棄餘于篚無篚棄餘于會會謂丨丨也)
簋鈃(唐書禮樂志設尊彝之位於廟堂之上下每座斝彝一黃彝一犧尊象尊著尊山罍各二在堂上皆)
(於神座之左獻祖太祖高祖高宗尊彝在前楹間北向懿祖代祖太宗中宗睿宗尊彝在戶外南向各有坫焉)
(其壺尊二太尊二山罍四皆在堂下階間北向西上丨丨籩豆在堂上俱東側階之北)
簋貳(易坎樽酒丨丨用缶納約自牖終无咎注處重險而履正以柔居柔履得其位以承于五五亦得位)
(剛柔各得其所不相犯位皆無餘應以相承比明信顯著不存外飾處坎以斯雖復一樽之酒二簋之食瓦缶)
(之器納此至約自進于牖乃可羞之于王公薦之于宗廟故終无咎也又象樽酒丨丨剛柔接也)
簋飱(詩見鼎實下)
簋中(詩疏見鼎實下)
杯
杯山(明一統志丨丨在樂安縣北八十里遠望形如覆杯)
杯渡(明一統志丨丨山在東筦縣南一百九十里上有滴水巖一名屯門山傳燈錄丨丨和尚不知其)
(姓名常乘木丨丨河因名丨李白送通禪師還南陵歸隐寺詩巖種朗公橘門深丨松杜甫題元武禪師)
(屋壁詩錫飛常近鶴丨丨不驚鷗建王建題台州隐静寺詩隐静靈仙寺天鑿丨丨飛来巖壑盧仝送好)
(約法師歸江南詩丨丨度一身法度度萬民為報江南三二日這回應見雪中人蘇軾詩行窮半世間又欲)
(浮丨丨海宋无贈日東僧詩錫飛鯨静丨丨蜃樓空)
杯水(孟子今之為仁者猶以一丨丨救一車薪之火也齊書張緒傳遺命作蘆葭轜車靈上置丨丨香)
(火不設祭恭北史趙軌傳在州考績連最持節使者郃陽公梁子上状文帝賜以米帛甚優令人入朝父老)
(將送者各揮涕曰别駕在官水火不與百姓交是以不敢以杯酒相送公清如水請酌一丨丨奉餞軌受飲之)
(措莊子見舟大下之又列御寇為伯昏瞀人射之盈貫丨丨其肘上發適矢復沓方矢復寓當是時猶象)
(人也太淮南子清之為明丨丨見眸子濁之為闇河水不見山柳宗元謫龍說扶風馬孺子言年十五六)
(時在澤州與羣兒戲郊亭上頃然有竒女墜地貴游年少駭且悦之稍狎焉竒女頩爾怒曰帝以吾心侈大怒)
(而謫来七日當復今吾雖辱塵土中非若儷也吾復且害若衆恐而退遂入居佛寺講室焉及期進取丨丨飲)
(之嘘成雲氣五色翛翛也因取裘反之化為白龍徊翔登天莫知其所終)
杯器(漢書地理志其田民飲食以籩豆都邑頗效吏及内郡賈人往往以丨丨食)
杯錫(貫休别李常侍詩椘水和煙海浪通又擎丨丨去山東)
杯文(東宫舊事䨇裙丹碧丨丨雙裙)
杯觴(吴志胡琮𫝊性嗜酒酒後歡呼極意或推引丨丨搏擊左右權愛其才弗之責也劉禹錫戲贈樂)
(天兼見示詩白家惟有丨丨興欲把頭盤打少年易元稹酬竇校書詩鷗鷺元相得丨丨每共𫝊白居秋)
(日遊龍門醉歌暫停丨丨輟吟咏我有狂言君試聽手姚合酬盧汀諫議詩丨丨引滿從衣濕牆壁書多任)
(頑)
杯子(東宫舊事漆四升杯四十漆丨丨三百)
杯杅(禮記曲禮御食于君君賜餘器之溉者不寫其餘皆寫注溉謂陶梓之器疏梓是丨丨之屬)
杯盤(史記淳于髠傳見襟觧下按晉書樂志按太康中天下為晉世寕舞務手以丨丨反覆之此則漢)
(世惟有柈舞而晉加之以杯反覆之也臺唐書五行志龍朔中時人飲酒令曰子母相去離連拗倒俗謂丨)
(丨為子母又名盤為臺中宋史魯宗道𫝊為諭德時居近酒肆嘗微行就飲肆偶真宗急召使者及門久之)
(宗道方自酒肆来使者先入約曰即上怪公来遲何以為對宗道曰苐以實言之使者曰然則公當得罪曰飲)
(酒人之常情欺君臣子之大罪也真宗果問使者具以宗道所言對帝詰之宗道謝曰有故人從鄉里来臣家)
(貧無丨丨故就酒家飲帝以為忠實可大用是嶺表錄異記有墮羅犀犀中最大株有重七斤者云牯犀額)
(上有心花多是撒豆班色深者堪為胯具班散而淺者即治為丨丨器皿之類夢華錄京師清明日四野如)
(市芳樹園圃之間羅列丨丨互相酬勸歌舞徧滿抵暮而歸後山詩話見幕席下陶弘景授陸敬游十賚)
(文爾澡形潔藏肴糧既去宣導松术實資芳醑今故賚爾丨丨一具可以夕挹桂漿朝承菊露蘇軾前赤壁)
(賦客喜而笑洗盞更酌肴核既盡丨丨狼藉相與枕席乎舟中不知東方之既白鄭浩四柏賦既弗嗜於丨)
(丨又兼忘於射奕常羞丨丨頗狼藉)(杜甫鄭典設自施州歸詩敕廚倍劉禹錫歷陽書事詩助喜丨丨盛)
(忘機笑語訇秀又韓十八侍御見示岳陽樓别竇司直詩地偏山水客重丨丨侈白居易酬鄭司錄李郎)
(中寒食同案詩丨丨狼藉宜侵夜風景闌珊欲過春寺元稹和浙西大夫李德裕述夢詩分阻丨丨會閒随)
(觀遨祜又懼醉詩聞道秋来怯夜寒不辭泥水為丨丨張公子行春色滿城池丨丨著處移薛能戲舸)
(詩遊人莫覓丨丨分此地纔應聚德星溜羅隐臺城詩麗華承寵渥江令捧丨丨方干題懸巖隐者居詩)
(坐雲獨酌丨丨濕穿竹微吟路徑斜)
杯鐺(南史陳暄傳暄與兄子秀書曰何水曹眼不識丨丨吾口不離瓢杓汝寕與何同日而醒與吾同日)
(而醉乎政言其醒可及其醉不可及也速營糟丘吾將老焉)
杯盂(唐書柳公權傳凡公卿以書貺遺蓋鉅萬而主藏奴或盗用嘗貯丨丨一笥縢識如故而器皆亡奴)
(妄言叵測者公權笑曰銀杯羽化矣不復詰唯研筆圖籍自鐍秘之宋史樂志古者食以俎豆後世易以丨)
(丨簟席以為安後世更以榻桉使聖人復生不能舍丨丨榻桉而復俎豆簟席之質也白居易馬上作高聲)
(咏篇什大笑飛丨丨眼皮日休偶留羊振文先軰及一二文友小飲日休以病初平不敢飲酒詩久斷丨丨)
(華蓋喜忽聞歌吹谷神驚砧方干秋晚林中寄賞幕詩丨丨未稱嘗生酒杵先催試熟衣)
杯壺(酒譜上古汙尊而坏飲未有丨丨制也)
杯棬(詩無浸穫薪箋穫落木名也疏穫落釋木文文在釋木故為木名某氏曰可作丨丨皮韌繞物不觧)
(禮記内則母没而丨丨不能飲焉口澤之氣存焉爾孟子性猶杞柳也義猶丨丨也以人性為仁義猶以)
(杞柳為丨丨百鹽鐵論墮成變故傷功工商上通傷農故一丨丨用人之力一屏風就萬人之功其為害亦)
(多矣)
杯杓(史記項羽紀沛公已去間至軍中張良入謝曰沛公不勝丨丨不能辭謹使臣良奉白璧一雙再拜)
(獻大王足下玉斗一雙再拜奉大將軍足下欲漢書息夫躬傳東平王雲與其后日夜酎祭祝詛上求非望)
(而后舅伍宏反因方術以醫技得幸出入禁門霍顯之謀將行於丨丨荆軻之變必起於帷幄事勢若此告之)
(必成之謝氏詩源金母召群仙宴於赤水命謝長珠鼔拂雲琴舞金波之曲坐有碧金鸚鵡杯白玉鸕鷀杓)
(杯乾則杓自挹欲飲則杯自舉故太白詩云鸕鷀杓鸚鵡杯非指廣南海螺丨丨也皮日休二遊任詩丨丨)
(悉杉瘤盤筵盡荷葉)
杯盞(元稹琵琶歌逢人便請送丨丨著盡工夫人不知又酬友封話舊叙懷詩身名判作夢丨丨莫相)
(違)
杯椀(桂海器志鼻飲杯南人習鼻飲有陶器如丨丨旁植一小管若瓶嘴以鼻就管吸酒漿暑月以飲水)
(云水自鼻入咽快不可言邕州人已如此記之以發覧者一胡盧也南方草木状海棗樹身無閑枝直聳三)
(四丈樹頂四面共生十餘枝葉如栟欄五年一實實甚大如丨丨核兩頭不尖雙卷而圓其味極甘美安邑御)
(棗無以加也如林邑記林邑山楊梅其大如丨丨青時極酸既紅味崖蜜以醖酒號梅香耐非貴人重客不)
(得飲之)
杯甖(杜甫江閣卧病走茟寄呈崔盧兩侍御詩溜匙兼煖腹誰欲致丨丨)
杯案(漢書貢禹𫝊臣禹嘗從之東宫見賜丨丨盡文畫金銀飾非當所以賜食臣下也魏志武帝紀注)
(曹瞞𫝊曰太祖為人佻易無威重時或冠帢帽以見賓客每與人談論戲弄言誦盡無所隐及歡悦大笑至以)
(頭没丨丨中肴饍皆沾汚巾幘其輊易如此其唐書韋縚傳今欲以甘旨肥濃皆充於祭苟踰舊制何極焉)
(雖籩豆有加不能備也若曰以今之珍生所嗜愛求神無方是簠簋可去而盤盂丨丨當御矣韶濩可抵而箜)
(篌笙笛應奏矣)
杯豆(大戴禮見觴觚下)
杯羹(史記項羽紀項王已定東海来西與漢俱臨廣武兩軍相守數月當此時彭越數反梁地絶楚糧食)
(項王患之為高俎置太公其上告漢王曰今不急下吾烹太公漢王曰吾與項羽俱北面受命懷王曰約為兄)
(弟吾翁即若翁必欲烹而翁則願分我一丨丨約獨異志武宗朝宰相李德裕奢侈每食一丨丨其費三萬)
杯香(祖詠清明宴司勲劉郎中别業詩池照窗隂晚丨丨藥味春白居易雪夜對酒招客詩見帳小下)
杯粥(北史陸譲母馮氏傳譲將就刑馮氏蓬頭垢面詣朝堂數譲罪于是流涕嗚咽親持丨丨勸食)
杯酒(史記灌夫𫝊御史大夫韓安國曰魏其言灌夫父死事身荷戟馳入不測之吳軍身被數十創名冠)
(三軍此天下壮士非有大惡争丨丨不足引他過以誅也魏其言是也漢書司馬遷𫝊報任安書夫僕與李)
(陵俱居門下素非相善也趣舍異路未嘗銜丨丨接殷勤之歡晉書陸玩𫝊玩有德望遷侍中司空既拜有)
(人詣之索丨丨瀉置柱梁之間呪曰當今乏材以爾為柱石莫傾人梁棟耶玩笑曰戢卿良箴南史張纘傳)
(吴興吴規頗有才學邵陵王綸作牧郢蕃規隨從遇纘出之湘鎮路經郢服綸餞之纘見規在坐忽舉杯曰吴)
(規此酒慶汝得陪今宴規還其子翁孺見父不悦問而知之因氣結便卒規恨纘憤哭兼至又致殞規妻深痛)
(夫子翌日又亡時人謂張纘一丨丨殺吴氏三人羲魏書鄭羲𫝊出為安東將軍西兖州刺史假南陽公多)
(所受納政以賄成性又嗇吝民有禮餉者皆不與丨丨臠肉西門受羊酒東門酤賣之又楊津𫝊先是愛調)
(絹疋度尺特長在事因緣共相進退百姓苦之津乃令以公尺度其輸物尤好者賜以丨丨而出所輸少劣亦)
(為受之但無酒以示其恥詎北史突厥傳大義公主書屏風詩丨丨恒無樂絃歌有聲宋史魏矼傳内侍)
(李廙飲韓世忠家刃傷弓匠事下廷尉矼言内侍出入宫禁而狠戾發於丨丨乃至如此豈得不過為之慮)
(又陳越傳耿㮣任氣喜箴切朋友放曠丨丨間家徒壁立不以屑意蒙齋筆談楊朴咸平景德間隐士朴居)
(鄭州真宗祀汾隂過鄭召朴欲官之問卿来有以詩送行者乎朴揣知帝意謬云無有惟臣妻一篇使誦之曰)
(更休落魄貪丨丨便莫猖狂愛作詩今日捉將官裏去這回斷送老頭皮江淹報袁叔明書獨念賢明蚤世)
(英華殂落僕亦何人以堪久長一且松柏被地墳壟刺天何時復能銜丨丨者乎陶潜擬古詩未言心相醉)
(不在接丨丨有鮑照代雉朝飛樂府握君手接丨丨意氣相傾死何又代結客少年場行失意丨丨間白)
(刃起相讐坐崔顥贈輊車詩今日丨丨間見君交情好杜甫愁詩丨丨霑津吏衣裳與釣翁又泛江詩)
(長日容丨丨深江淨綺羅性又將適吴楚留别章使君留後兼幕府諸公詩常恐坦率失身為丨丨高適)
(别韋五詩徒然酌丨丨不覺散人愁略王維晦日遊大理韋卿城南别業詩臨當遊南陂約執丨丨戴叔)
(倫贈唐老人洽詩暗將心事隔風塵盡擲年光逐丨丨李益漢宫少年行相逢丨丨一言失迴朱點白聞至)
(尊元李端江上逢司空曙詩唯當執丨丨暫食漢江魚稹遣春詩風光好時少丨丨病中難又夜飲詩)
(詩篇隨意贈丨丨越廵行風又盧評事子蒙詩老愛早眠虚夜月病妨丨丨負春白居易答賈舍人詩厭)
(見傳書先眼合喜逢丨丨暫眉開赴越詩晨省高堂後餘歡丨丨間)(姚合送韋瑶校書又寄張徯詩明年)
(取前字丨丨賽春輝醉世間丨丨屬聞人)(又寄王元伯詩莫覓舊来終日羅隐初夏寄顧紹宗詩憐君未)
(歸日丨丨若為情藉又霅溪晚泊寄裴庶子詩丨丨疎狂非曩日野花狼似當時又篋中得故王郎中書)
(詩勸疎丨丨知妨事乞與書題作裹糧同司空圖故鄉杏花詩欲問花枝與丨丨故人何得不来元好問)
(岳觧元生日詩鶯花到處供丨丨霜雪何緣點鬢絲)
杯血(韓詩外傳崔杼弑莊公合士大夫盟盟者皆脫劒而入言不疾指血至者死所殺者十餘人次及晏)
(子奉丨丨仰天而歎曰惡乎崔杼將為無道而殺其君于是盟者皆視足崔杼謂晏子曰子與我吾將與子分)
(國子不與我殺子直兵將推之曲兵將鈎之吾願子之圖之也)
杯讌(白居易寄沈四著作詩篇章慵報答丨丨喜經過)
杯酌(南史何敬容傳且暴鰓之魚不念丨丨之水雲霄之翼豈顧籠樊之糧硯岡茟志蔡攸一日嘗飲)
(禁中徽宗頻以巨觥勸之攸懇辭不任丨丨將至顛踣上曰就令灌死亦不至失一司馬光可談東坡倅杭)
(州不勝丨丨部使者知公頗有才望朝夕聚首疲于應接乃號杭倅為酒食地獄阮瑀公讌詩五味風雨集)
(丨丨若浮雲莫戴叔倫奉陪李大夫九日宴龍沙詩怪沙邊倒偏霑丨丨餘)
杯躍(北戶錄廣州獻瑕頭丨簡文將盛酒無故自丨乃不復用)
杯覆(晉書樂志見杯盤下)
杯賢(樹萱錄壺隐仙人嘗吟詩曰丨丨與杓聖與我萬戶封)
杯前(劉禹錫答樂天見憶詩筆底心無毒丨丨膽不□注呼關切頑也亦作豩白居易與河南王尹詩)
(鬢上斑多少丨丨興有無)
杯中(十洲記周穆王時西胡獻夜光常滿杯是白玉之精光明夜照冥夕出杯於中庭以向天比明而水)
(汁已滿丨丨也汁甘而香美斯實靈人之器驛陶潛責子詩天運苟如此且進丨丨物杜甫巴西亭觀江)
(漲詩賴有丨丨物還同海上鷗戲又九日詩重陽獨酌丨丨酒抱病起登江上臺又題寄上漢中王詩忍)
(斷丨丨物祇看座右銘物高適留别鄭三韋九兼洛下諸公詩長歌逹者丨丨大笑前人身後名又同河)
(南李少尹畢員外宅夜飲詩丨丨綠蟻吹轉来甕上飛花拂還有戴叔倫暮春感懷詩悠悠往事丨丨物赫)
(赫時名扇外塵丨李益答許五端公馬上口號不堪身外悲前事強向丨覓舊春李賀夢天詩遥望齊州)
(九點烟一泓海水丨丨瀉問聶夷中飲酒樂詩我願東海水盡問丨丨流元好晨起詩歡悰已向丨丨減)
(老態何堪鏡裏看)
杯足(觥記注内庫一杯青色紋如亂絲其薄如葉丨丨有鏤金字曰自煖杯上命以酒置之温温然有氣)
(相吹如沸)
杯遲(杜牧分司東都宴居履道叨承川尹劉侍郎大夫恩知詩字小書難寫丨丨酒易醒)
杯醮(應亨贈四王冠詩雖無兕觥爵丨丨𫝊旨酒)
杯𫝊(梁元帝南岳衡山九貞館碑丨丨九醖隐淪之車晨至堂開四扇西楹之鐘夜響)
杯闌(李賀答贈詩露重金泥冷丨丨玉樹斜)
杯傾(封行高冬日宴于庶子宅詩引滿既丨丨終之以弁側)
杯乾(杜甫遣悶奉呈嚴公詩浪簸船應坼丨丨甕即空又晚晴詩書亂誰能帙丨丨可自添皮日休)
(夏日詩見冠傾下)
杯来(庾信華林園馬射詩司筵賞至酒正丨丨興張說奉蕭令嵩酒并詩樂奏天恩滿丨丨秋高)
杯酣(王涯九月九日勤政樓下觀百僚獻夀詩樂奏薰風起丨丨瑞影收)
杯濃(杜甫鄭駙馬宅宴洞中詩春酒丨丨琥珀薄冰漿椀碧瑪瑙寒)
杯滿(杜牧宣州留贈詩當春離恨丨長丨倚柱關情日漸曛)
杯面(黃庭堅次韻楊君全送酒長句詩醡頭夜雨排簷滴丨丨春風繞鼻香)
觴
觴酒(禮記坊記子云丨丨豆肉譲而受惡民猶犯齒)
觴政(說苑魏文侯與大夫飲酒使公乘不仁為丨丨曰飲不嚼者浮以大白文侯飲而不盡嚼公乘不仁)
(舉白浮君君視而不應侍者曰不仁退君已醉矣公乘不仁曰周書曰前車覆後車戒盖言其危為人臣者不)
(易為君亦不易今君已設令令不行可乎君曰善舉白而飲飲畢曰以公乘不仁為上客)
觴觚(大戴禮曾子曰夫禮大之由也不與小之自也飲食以齒力事不譲辱事不齒執丨丨杯豆而不醉)
(和歌而不哀夫弟者不衡坐不苟越不干逆色趨翔周旋俛仰從命不見於顔色未成於弟也)
觴勺(說苑舜釋天下而禹受之作為祭器漆其外而朱畫其内繒帛為茵褥丨丨有彩為飾彌侈而國之)
(不服者三十有二)
觴醳(顔延之三月三日曲水詩序肴䔩芬藉丨丨泛浮)
觴豆(大戴禮丨丨之銘曰食自杖食自杖戒之□□則逃王象祖壽台樓賦娱賓彦於丨丨兮易勞逸)
(於弛張)
觴客(史記天官書張素為廚主丨丨)
觴飲(韋應物答長寕令楊轍詩嘉賓自遠至丨丨夜何其)
觴詠(白居易老病幽獨吟懷詩丨丨罷来賓閣閉笙歌散後妓房空)
觴爵(宋書禮志太常華恒議今聖上繼武皇帝宜準漢世祖故事不親執丨丨又樂志孟冬篇鳴鼔舉)
(丨丨鐘擊位無餘)
觴杓(宋書禮志兼太常丞韓賁議晉景帝之於世祖肅祖之於孝武皆傍尊也親執丨丨今孝武皇帝于)
(至尊親為伯父功列祖宗奉祠之日謂宜親執)
觴酌(宋書禮志晉元帝大興三年正月乙夘詔曰吾雖上繼世祖然於懷愍皇帝皆北面稱臣今祠太廟)
(不親執丨丨而今有司行事於情禮不安可依禮更處又沈慶之傳太子妃上世祖金鏤七著及杵杓上以)
(賜慶之曰卿辛勤匪殊歡宴宜等且丨丨之賜宜以大夫為先也)
觴至(李益溪中月下寄楊子尉封亮詩露凝朱絃絶丨丨蘭玉空)
觴令(楊維楨王左轄席上夜宴詩佩符新賜連珠虎丨丨嚴行卷白波)
斝
斝彝(唐書禮樂志設尊彝之位於廟堂之上下每座丨丨一黃彝一犧尊象尊著尊山罍各二在堂上皆)
(於神座之左)
斝耳(左𫝊齊侯次於虢燕人行成曰敝邑知罪敢不聽命先君之敝器請以謝罪公孫晳曰受服而退俟)
(釁而動可也二月戍午盟於濡上燕人歸燕姬賂以瑶甕玉櫝丨丨不克而還注瑶玉也櫝匱丨丨玉爵)
觚
觚稜(班固西都賦設壁門之鳳闕上丨丨而棲金雀杜牧昔事文皇帝詩鳳闕丨丨影仙盤曉日暾)
(又長安雜題詩丨丨金碧照山高萬國珪璋捧赭袍又杜秋娘詩丨丨拂斗極回首尚遲遲)
觚牘(柳宗元陸文通先生墓表孔子作春秋千五百年以名為𫝊者五家今用其三焉秉丨丨焦思慮以)
(為論注䟽說者百千人矣攻訐狠怒以辭氣相擊排冒没者其為書處則充棟宇出則汗牛馬或合而隐或乖)
(而顯)
觚哉(論語觚不觚丨丨觚哉)
觥
觥醆(白居易九日宴郡樓詩丨丨豔翻菡蓞葉舞鬟擺落茱萸房)
觥杯(皇甫松抛毬樂上客終湏醉丨丨自亂排)
觥籌(歐陽修醉翁亭記宴酣之樂非絲非竹射者中奕者勝丨丨交錯坐起而喧譁者衆賓歡也趙嘏)
(宛陵寓居上沈大夫詩丨丨不盡須歸去路在春風縹緲間陸游初春出遊詩半年長齋廢丨丨興来忽典)
(千金裘火文天祥山中再次胡德昭韻詩丨丨堂裏春聲沸燈林臯夜色深楊載偕虞伯生魏雄卿魏池)
(燕集分韻得閣字詩益弛劒佩嚴未厭丨丨錯)
觥心(杜牧羊欄浦夜陪宴會詩毬来香䄂依稀暖酒凸丨丨汎灩光)
觥罰(韋應物賈常侍林亭燕集詩放神遺所拘丨丨屢見酬)
觥酌(韋應物軍中冬燕詩光景不知晚丨丨豈言頻)
觥進(楊維楨無題詩曲調青鳳歌聲囀丨丨黃鵝舞勢斜)
巵
巵酒(史記樊噲傳項羽在戲下欲攻沛公沛公從百餘騎因項伯面見項羽謝無有閃關事項羽既饗軍)
(士中酒亞父謀欲殺沛公令項莊拔劒舞坐中欲擊沛公樊噲在營外聞事急乃持鐵盾入到營營衛止噲噲)
(直撞入立帳下項羽目之問為誰張良曰沛公參乘樊噲項羽曰壯士賜之丨丨彘肩噲既飲酒拔劒切肉食)
(盡之項羽曰能復飲乎噲曰臣死且不辭豈特丨丨乎又匈奴𫝊其攻戰斬首虜賜一丨丨而所得鹵獲因)
(以予之得人以為奴婢故其戰人人自為趣利宰漢書何武傳初武為郡吏時事太守何壽壽知武有相器)
(以其同姓故厚之後壽為大司農其兄子為廬江長史時武奏事在邸壽兄子適在長安壽為具召武洎顯及)
(故人楊覆衆等酒酣見其兄子曰此揚州長史材能駑下未嘗省見顯等甚慙退以謂武武曰刺史古之方伯)
(上所委任一州表率也職在進善退惡吏治行有茂異民有隐逸迺當召見不可有所私問顯覆衆強之不得)
(已召見賜丨丨歲中廬江太守舉之其守法見憚如此南史蕭恭傳元帝居蕃頗事聲譽勤心著述丨丨未)
(嘗妄進恭每從容謂曰下官歷觀時人多有不好歡興乃仰眠牀上看梁著書千秋萬歲誰傳此者勞神苦思)
(竟不成名豈如臨淸風對朗月登山泛水肆意酣歌也隋唐嘉話梁公夫人至妬太宗將賜公美人屢辭不)
(受帝乃令皇后召夫人告以媵妾之流今有常制且司空年暮帝欲有所優詔之意夫人執心不迴帝乃令謂)
(之曰若寕不妬而生寕妬而死乃遣酌丨丨與之曰若然可飲此酖一舉便盡無所留難帝曰我尚畏見何况)
(於元齡名柳氏舊聞元宗善八分書將命相先以御體書其姓置案上會太子入視上舉金甌覆其名以告)
(之曰宰相名汝庸能知之乎即射中賜若丨丨也肅宗拜而稱之曰非崔琳盧從愿乎上曰然因舉甌以賜酒)
(巵傳賈氏談錄白傅葬龍門山河南尹盧真刻醉吟先生立於墓側今猶在洛陽士庶及四方遊人過其墓)
(者必奠以丨丨故塚前方丈之土嘗成泥濘改山房隨筆辛稼軒帥浙東時晦菴南軒任倉憲使劉之欲見)
(辛不納二公為之地云某日公宴至後筵便坐君可来門者不納但喧爭之必可入既而改之如所教門下果)
(諠譁辛問故門者以告辛怒甚二公因言改之豪傑也善賦詩可試納之改之至長揖公問能詩乎曰能時方)
(進羊腰腎羹辛命賦之改之對甚寒願乞丨丨酒罷乞韻時飲酒手顫餘瀝流於懷因以流字為韻即吟云拔)
(毫已付管城子爛胃曾封關内侯死後不知身外物也隨樽俎伴風流辛大喜命共嘗此羹終席而去厚餽焉)
(詩李乂陪幸韋嗣立山莊應制帝澤頒丨丨人歡頌里閭)
巵漿(淮南子太宰子朱侍飯於令尹子國令尹子國啜羹而熱投丨丨而沃之明日太宰子朱辭官而歸)
(其僕曰楚太宰未易得也辭官去之何也子朱曰令尹輕行而簡禮其辱人不難明年伏朗尹而笞之三百)
巵言(莊子丨丨日出和以天倪注夫巵滿則傾空則仰非持故也况之於言因物隨變帷彼之從故曰日)
(出日出謂日新也)
巵滿(莊子注見上)
巵空(莊子注見巵言下)
巵傾(王僧孺為韋雍州致仕表常懼輪輕載積基薄墉高器覆丨丨人指鬼瞰)
巵停(雲笈七籤太上老君内觀經神明之在身猶火之在巵明從火起火自炷存炷因油潤油籍丨丨)
甌
甌甂(方言丨丨陳魏宋楚之間㼵自關而西謂之甂其大者謂之甌)
甌雪(晁補之茶詩亂乳發丨丨丨文徵明雨後牡丹詩矮紙凝霜供小草淺吹丨試新茶)
甌小(陸游詩長毫丨丨聚茶香)
甌駱(史記南越尉陀𫝊陀以兵威邊財物賂遺閩越西丨丨役屬焉鹽鐵論横海征南夷樓船戍東越)
(荆楚罷於丨丨行張協雜詩昔我資章甫聊以適諸越行入幽荒丨丨從祝髮)
甌宰(清異錄廣席多賓必差一人慣習精俊者充丨丨使職律衆)
甌脱(漢書匈奴𫝊東胡王西侵與匈奴中間有棄地莫居千餘里各俱其邊為丨丨注服虔曰丨丨作土)
(室以伺也追又匈奴發左右部二萬騎為四隊並入邊為宼漢兵之斬首獲虜九千人生得丨丨王漢無所)
(失亡)
甌窶(楊維楨五湖游樂府商老人橘幾奕東方生桃幾偷精衛塞海成丨丨)
甌擎(洛陽伽藍記見盤合下)
盂
盂勺(江行雜錄廚娘發行匳取鍋銚丨丨盪盤之屬令小婢先捧以行熣燦燿目皆白金所為如刀砧雜)
(器亦一一精緻)
盂子(歸田錄仁宗聖性恭儉至和二年春不豫兩府大臣日至寢閣問聖體見上器服簡質用素漆唾壺)
(丨丨素磁盞進藥御榻上衾褥皆黃絁色已故暗宫人取新衾覆其上亦黃絁也)
盂方(元史拜珠𫝊見盤圓下)
椀(碗盌並同)
椀盞(鄴中記石虎苑中有安石榴子大如丨丨其味不酸)
椀杓(致虚雜俎天寳十三年宫中下紅雨色若桃花太真喜甚命宫人各以丨丨承之用染衣裾天然鮮)
(豔)
椀盂(關尹子若丨若丨若瓶若壺若甕若盎皆能建天地兆龜數蓍破瓦文石皆能告吉凶)
椀盎(宋史吴越錢俶𫝊雍熙元年改封漢南國王四年春出為武勝軍節度改封南陽國王俶久被病詔)
(免入辭將發賜玉束帶金唾壺丨丨等)
椀碧(杜甫鄭駙馬宅宴洞中詩見杯濃下)
椀脫(詩話總龜山谷既貶袁在館中時多食東華門丨丨蒸餅後從黔南王定國寄之以詩云北海未常)
(尊有酒馮驩何止食無魚黔州丨丨無蒸餅自合官稱削校書)
椀囊(鄴中記石虎御牀辟方丈冬月施熟錦流蘇斗帳四角安純金龍頭御五色流蘇或用青綈光錦或)
(用緋綈登高文錦或用紫綈大小錦絲以房子錦百二十觔白縑裏名為裏複帳四角安純金銀鑿金香爐以)
(石羔燒集和名香帳頂上安金蓮花中懸金箔織成丨丨春秋但錦帳表以五色總為夾帳夏用紗羅或綦文)
(丹羅或紫縠文為單帳)
椀面(盧仝走筆謝孟諫議寄新茶詩碧雲引風吹不斷白花凝光浮丨丨)
椀口(物類相感志丨丨上有垢用鹽擦之自落)
椀腹(世說王導舉琉璃盌謂周伯仁曰此丨丨殊空謂寳器何耶)
椀珠(吴莱丨丨伎詩丨丨聞自宫掖来長竽寳椀手中迴日光正高竿影直風力旋空珠勢側)
杓
杓雲(史記天官書陣雲如立垣杼雲類杼軸雲搏兩端兌丨丨如繩居前亘天其半半天其蛪類闕旂)
杓聖(樹萱錄見杯賢下)
杓中(楊維楨吴下竹枝詞銀馬丨丨勸郎酒看郎色似赤瑛盤)
杓挹(謝氏詩源見杯杓下)
盤(槃柈俱同)
盤盂(戰國策五國之王常合横而謀伐趙三分趙國壌地著之丨丨屬之讐柞史記武安侯𫝊孝景晚)
(節蚡益貴幸為太中大夫蚡辯有口學丨丨諸書王太后賢之宋書孔琳之𫝊人情慎顯而輕昧忽遠而驚)
(近是以丨丨有銘韋弦作佩八魏書張彝傳起元庖犧終於晉末凡十六代百二十帝歷三千二百七十年)
(雜事五百八十九合成五卷名曰歷帝圖亦謗木諫鼔虞人丨丨之類吕覽見壺鏗下博物志見車蓋下)
(之文心雕龍成湯丨丨著日新之規武王戶席題必戒訓中說古之明王敬慎所未見悚懼所未聞刻於)
(丨丨勒於几杖居有常念動無過事其誡之功乎問玉堂開話開運甲辰歲暮冬晉帝遣中使至内署宣諸)
(學士云朕昨夜夢一玉盤中有一玉椀及一玉𢃄皆碾文光熒可愛是何徵也承旨李慎儀與同僚併表奏賀)
(以為玉者帝王之寳也帶者有誓功之兆丨丨者乃守器之象為吉夢不敢有他占潘尼乘輿箴雖以堯舜)
(湯武之盛必有誹謗之木敢諫之鼔丨丨之銘無諱之史梁簡文帝昭明太子集序銘及丨丨贊通圖象)
(梁元帝簡文帝法寳聮璧序箴興琴劒銘自丨丨峻廣絶交論鏤金板而鐫丨丨書玉牒而刻鐘鼎)(劉中)
(山王文木賦製為丨丨采玩踟躕懷盧鈞薦冰詩皎皎丨丨側稜稜嚴氣生温庭筠書詩功庸留劒舄銘)
(戒在丨丨李方干山中詩果落丨丨上雲生篋笥中俗羅隱廣陵僕射借示近詩因投獻詩語繼丨丨抛)
(格氣兼河岳帶商聲)
盤案(桉同後漢書王渙𫝊渙喪西歸道經弘農民庶皆設丨丨於路吏問其故咸言平常持米到洛為卒)
(司所鈔恒亡其半自王君在事不見侵枉故来報恩以急就篇橢杅丨丨桮聞盌注無足曰丨有足曰丨所)
(陳舉食也布庾信大將軍長孫儉神道碑居常服玩或以被松牀丨丨之間不過桑杯石鼎)
盤筵(資暇錄投子者投擲於丨丨之義施元稹賦得玉巵無當詩江海誠難滿丨丨莫忘白居易遊)
(平泉宿香山石樓詩採摘助丨丨芳滋盈口腹皮日休二遊任詩見杯杓下)
盤醆(盞同宋史禮志知東上閤門官殿上躬奏親王某以下進壽酒舍人揖親王以下躬贊再拜乃引親)
(王二員升殿知東上閤門官引詣御座前舍人東階下西向立尚醖典御奉丨丨授班首搢笏受丨丨西向立)
(奉御啓醆親王一員搢笏注酒醉澹山雜識張文潛善飲酒能及斗每遇先君未嘗不吾家酒器惟銀葵花)
(最大幾容一升一日先君以丨丨飲之潛意不快謂先君曰願借水心亭飲之先君即命換鹽且問文潛所以)
(名文潛曰飲必有飲瀝蠅子正飛在殘蕊上豈非人之水心亭乎)
盤匜(儀禮公食大夫禮小臣具丨丨在東堂下吴吳語一介嫡男奉丨丨以隨諸御戰國策夫干之)
(劒肉試則斷牛馬金試則截丨丨薄之柱上而擊之則折為三質之石上而擊之則折為百宋史劉昺傳徽)
(宗所儲三代彝器詔昺討定凡尊爵俎豆丨丨之屬悉改以從古而載所制器於祀儀)
盤樽(張衡西京賦振朱履於丨丨奮長袖之颯纚)
盤杓(唐書胡証傳晉公裴度未顯時嬴服私飲為武士所窘証聞突入坐客上引觥三釂客皆失色因取)
(鐵燈架摘枝葉擽合其跗横膝謂客曰我欲為酒令飲不釂者以此擊之衆唯唯証一飲輒數升次授客客流)
(離丨丨不能盡証欲擊之諸惡少叩頭請去証悉驅出)
盤合(洛陽伽藍記嘗會宗室陳諸寳器金瓶銀甕百餘口甌擎丨丨稱是)
盤槅(左思嬌女詩并心注肴饌端坐理丨丨)
盤俎(玉燭寳典古之豪家食稱畫卵今代猶染藍茜雜色仍加雕鏤遞相餉遺或置丨丨)
盤扇(顔延之七繹雜紛披於巾拂遞間關於丨丨)
盤鈴(唐書黠戛斯傳樂有笛鼔笙觱栗丨丨戲有弄駝師子馬伎繩伎)
盤杅(後漢書崔駰𫝊君子福大而愈懼爵隆而益恭遠察近覽俯仰有則銘諸几杖刻諸丨丨兢兢業業)
(無殆無荒)
盤劒(李白醉後贈從事詩匣中丨丨裝䱜魚閑在腰間未用渠)
盤郢(吴越春秋楚昭王卧而寤得吴王湛盧之劒於牀乃召風湖子而問曰寡人卧覺而得寳劒不知其)
(名是何劒也風湖子曰此謂湛盧之劒昭王曰何以言之風湖子曰臣聞吴王得越所獻寳劒三枚一曰魚腸)
(二曰丨丨三曰湛盧魚腸之劒已用殺吴王僚也丨丨以送其死女今湛盧入楚也)
盤器(蜀志關羽𫝊羽嘗為流矢所中貫其左臂後創雖愈每至隂兩骨常疼痛醫曰矢鏃有毒毒入于骨)
(當破臂作創刮骨去毒然後此患乃除耳羽便伸臂令醫劈之時羽適請諸將飲食相對臂血流離盈於丨丨)
(而羽割炙引酒言笑自若)
盤衣(宋史儀衛志見輿衣下)
盤桓(中華古今注丨丨釵梁冀之所制也梁冀妻改翠眉為愁眉長安婦女好為丨丨髻到於今其法不)
(絶曰又晉書宣帝紀魏武為丞相又辟為文學掾敕行者若復丨丨便收之帝懼而就職陶潛歸去来辭)
(撫孤松而丨丨炯曹植洛神賦攬緋轡以抗策悵丨丨而不能去楊送梓州周司公詩御溝一相送征馬)
(屢丨丨)
盤粟(李白書懷詩雖有數斗玉不如一丨丨)
盤蔬(白居易立春日人日詩二日立春人七日丨丨餅餌逐時新薛能長安送友人之黔南詩臺鏡簮)
(秋晚丨丨飯雨天)
盤羞(宋史高麗傳上元節上巳日以青艾染餅為丨丨之冠)
盤餚(譚子化書食之欲也思鹽梅之状則輒有所吐而不能禁見丨丨之盛則若有所吞而不能遏饑思)
(啖牛渴思飲海故欲之於人也如賊人之於欲也如戰)
盤餐(墨客揮犀石守道學士為舉子時寓學於南都其固窮苦學世無比者王侍郎獨聞其勤約因會客)
(以丨丨遺之石謝曰甘脆者亦某之願也但日宴之則可若止修一餐則明日何以繼乎朝享膏梁暮厭粗糲)
(人之常情也某所以不敢當賜使以食還王益重之烏譚子化書執膠竿捕黃雀黃雀從而噪之捧丨丨享)
(鳥烏鳥從而告之是知至暴者無所不異至食者無所不同徐陵檄周文追維在楚無忘玉帛之言軫念過)
(曹猶感丨丨之惠樽杜甫園詩畦蔬繞茅屋自足媚丨丨又客至詩見酒下皮日休吴中苦雨詩呼童)
(具丨丨㩎衣換鷄鶩又樵家詩見衣服下)
盤飱(左𫝊僖負羇之妻曰吾觀晉公子之從者皆足以相國若以相夫子必反其國反其國必得志於諸)
(侯得志於諸侯而誅無禮曹其首也子盍蚤自貳焉乃饋丨丨寘璧焉崔公度珠賦省貢書考圖編所陳者)
(特丨丨之微固不聞有把握之貴為當世之所𫝊易杜甫示從孫濟詩所来為宗族亦不為丨丨白居咏)
(拙詩縫布充袍被種穀效丨丨荀方干山中寄吴磻詩丨丨憐火種歲計付刀耕杜鶴題田翁客詩丨丨)
(同老少家計共田園)
盤血(史記平原君傳毛遂捧銅盤而跪進之楚王曰王當歃血而定從次者吾君次者遂遂定從於殿上)
(毛遂左手持丨丨而右手招十九人曰公相與歃此血于堂下公等錄錄所謂因人成事者也)
盤水(漢書賈誼𫝊其在大譴大何之域者聞譴何則白冠氂纓丨丨加劒造請室而請辠耳齊書豫章)
(王嶷傳見香火下致唐書魏元忠𫝊齊叚孝元有言持大兵如擎丨丨一蹉趺求上可得哉淮南子闚面)
(於丨丨則員於杯則隨面形不變其故有所員有所隨者所自闢之異也又水經注見盤江下)
盤心(白居易知令狐令公詩饌盛丨丨殢醅濃醆底黏)
盤中(後漢書左慈傳嘗在司空曹操坐操從容顧衆賓曰今日高會珍羞略備所少吴松江鱸魚耳慈於)
(下坐應曰此可得也因求銅盤貯水以竹竿餌釣於丨丨須臾引一鱸魚出吴志趙逹𫝊嘗過知故知故為)
(之具食食畢謂曰倉卒乏酒又無嘉肴無以叙意如何逹因取丨丨隻箸再三縱横之乃言卿東壁下有美酒)
(一斛又有鹿肉三觔何以辭無主人慙曰以卿善射有無欲相試耳遂出酒酣飲開河記叔謀每令殺羊羔)
(日數枚同杏酪五味蒸之置其腔丨丨自以手臠擘而食之謂曰舍酥臠酉陽雜俎唐衞公李德裕一夕甘)
(子園會客丨丨有猴栗無味陳堅處士云虔州南有漸粟形如素核白居易感所見詩網外老鷄因斷尾丨)
(丨鮮鱠為吞鈎注聶夷中田家詩誰念丨丨餐粒粒皆辛苦又水經盤水北入榆水諸葛亮入南戰於丨)
(丨是也)
盤經(梁簡文帝大法頌序丨丨十丈鈴圍四斛)
盤銘(大學湯之丨丨曰苟日新日日新又日新朱注丨沐浴之盤也丨銘其器以自儆之辭也)
盤舞(晉書樂志見杯盤下釋宋書樂志張衡舞賦云歷七盤而縱躡王粲七云七盤陳於廣庭近世文)
(七顏延之云遞間關於盤扇鮑照云七盤起長神皆以七丨為丨也)
盤擎(羅隐覽晉史詩丨丨紫線蓴初熟箸撥紅絲膾正肥)
盤出(杜甫立春詩丨丨高門行白玉菜傳纖手送青絲)
盤碎(唐書裴行儉傳初平都支遮匐獲瓌寳不貲蕃酋將士願觀焉行儉因宴徧出示坐者有瑪瑙盤廣)
(二尺文彩粲然軍吏趨趺丨丨惶怖叩頭流血行儉笑曰爾非故也何至是面色不少吝)
盤圓(元史拜珠𫝊帝嘗謂拜珠曰今亦有如唐魏徵之敢諫者乎對曰丨丨則水圓盂方則水方有太宗)
(納諫之君則有魏徵敢諫之臣帝善之)
盤陽(魏書房法壽𫝊時道固以兼治中房靈賓督清河廣州郡事戍丨丨法壽遂與崇吉潛謀襲靈賓克)
(之仍歸款於白曜以贖母妻後又酈範𫝊未若先守歷城平丨丨下梁鄒尅樂陵然方軌連鑣揚旌直進何)
(患不壺漿路左以迎明公者哉)
盤地(張喬古松詩見香吹下)
盤山(明一統志丨丨在薊州城西北二十五里山北數峰陡絶一名丨龍丨絶頂有大石搖之輒動上有)
(二龍潭祈雨多應下有潮井又有澤鉢泉通又周繇送人尉黔中詩丨丨行幾驛水路復巴)
盤谷(明一統志丨丨在懷慶府濟源縣北二十里唐李愿歸隐於此韓愈送李愿歸丨丨序太行之陽)
(有丨丨盤谷之間泉甘而土肥草木藂茂居民鮮少或曰謂其環兩山之間故曰盤或曰是谷也宅幽而勢阻)
(隐者之所盤旋)
盤町(水經注見盤江下)
盤石(漢書文帝紀高帝王子弟地犬牙相制所謂丨丨之宗也穆天子𫝊觴天子於丨丨之上荀子)
(國安於丨丨丨韓詩外傳圓居則若丘山之不可移也方居則若丨之不可拔也道德指歸論有道則固)
(於丨丨寕于太山丨水經江水又東逕右龍注水至博陽二村之間有丨廣四百尺長六里而復殆于阻塞)
(江川夏沒冬出基亘通渚三又贛水之西岸有丨丨謂之石頭津又廣固城北里有堯山祠山之上頂舊)
(有上祠今也毀廢無復遺式丨丨上尚有人馬之跡徒黃石而已續齊諧記會稽趙文韶為東宫扶侍坐清)
(溪中橋忽有青衣婢年十五六前曰王家娘子白扶侍聞君歌聲有門人逐月遊戲遣相聞耳須臾女到年十)
(七八行步容色可憐文韶即為歌草生丨丨音韻清暢楓窗小牘靈葩珍木接畛而揚芬丨丨檻泉奔流而)
(激響敕明一統志丨丨寺在真定府晉州治西金建禽江淹為朝賢荅劉休範書宗枝之釁遠則吴楚見)
(於一壁丨丨之嬖近則江荆面縳於小將周徐陵雙林寺傅大士碑居蔭高松卧依丨丨庾信安昌公夫)
(人鄭氏墓誌銘籍連帝譜既同丨丨門稱通德無廢儒林廬江小吏妻詩君當作丨丨妾當作蒲葦宋之)
(問答田徵君詩家臨清溪水溪水繞丨丨清遠道士詩詩劒池穿萬仞丨丨坐千人)(顔真卿刻王維戲題)
(丨丨詩可憐丨丨臨泉水復有垂楊拂酒杯奉孟浩然萬山潭詩垂釣坐丨丨水清心亦閑高適酬睢陽)
(李太守詩本枝彊我李丨丨冠諸劉將韋莊江南送李明府入關詩正是中興丨丨重莫顦顇入都門)
盤阪(高適盤山秋夜詩上將頓丨丨諸軍徧泉井入孟浩然行出東山望漢川詩平田出郭少丨丨雲)
(長)
盤道(水經注初平中劉焉以魯為督義司馬往漢中斷絶谷道用遠城治因即崤嶺周迴五里東臨濬谷)
(杳然百尋從南為丨丨登陡二里有餘)
盤門(吴地記丨丨古作蟠門嘗刻木作蟠龍以此鎮越又云水陸相半沿洄屈曲故名丨丨又云吴大帝)
(蟠龍故名門)
盤江(水經注榆水又逕賁古縣北東與丨丨合盤水出律高縣東南盤町山周繇登甘露寺詩丨丨上)
(幾層峭壁半垂藤)
盤谿(岑參與獨孤漸道别詩魚龍川北丨丨雨鳥鼠山西洮水雲儲光羲留别安慶李太守詩兵家如)
(討逆敢以庶丨丨)
盤澗(水經河水又會丨丨注水出湖縣夸父山)
盤泉(水經注濡河又東丨丨入焉水自西北東南流注濡河)
盤溝(韋居聽輿蘇州承天寺西薕後普賢院有神曰丨丨)
盤渦(岑參江上阻風雨詩積浪成高丘丨丨為嵌窟十杜甫白水崔少府十九翁高齋三十韻詩相對)
(丈蛟歘翻丨丨坼花又愁詩丨丨鷺浴底心性獨樹發自分明)
盤余(水經注漢水右會丨丨水水出南山巴嶺上泉流兩分飛清派注南入蜀水北注漢津謂之丨丨口)
(庾仲雝曰丨丨去湖城二十里)
盤古(𫝊信記直攖得丨丨髄搯得女媧瓤遮莫你古時千帝豈如我今日三郎)
盤庚(書丨丨丨丨遷於殷民不適有居率籲衆慼出矢言又丨丨斆於民由乃在位又丨丨作惟涉)
(河以民遷乃話民之弗率誕告用亶談又丨丨既遷奠厥攸居乃正厥位綏爰有衆釋常五遷謂之丨丨)
(尚書丨丨云殷帝五遷其國斷歐陽修絳守居園池詩孰云已出不剽襲白欲學丨丨書)
盤瓠(水經注辰溪水又經沅陵縣西有武溪源出武山與酉陽分山水源石上有丨丨跡猶存矣丨丨者)
(高辛氏之畜犬也其毛五色高辛氏患犬戎之暴乃募天下有能得犬戎之將軍吴將軍頭者妻以少女下令)
(之後丨丨遂銜吴將軍之首於闕下帝大喜未知所報女開之以信為不可違請行乃以配之丨丨負妻入南)
(山上石室中所處嶮絶人跡不至帝悲思之遣使不得進經二年生六男六女丨丨死因自相夫婦武陵記)
(武山高可萬仞丰有丨丨石窟中有一石狗形云是丨丨之遺像)
盤雲(祖詠贈苖發員外詩丨丨雙鶴下隔水一蟬鳴)
盤風(杜牧鴉詩蔓壘丨丨下霜林接翅眠)
盤霄(袁桷擬剡亭賦爰有化鶴之叟迅翮珍館舒風丨丨)
盤煙(杜牧憶遊朱坡詩帶雨經荷沼丨丨下竹村)
盤厓(岑參西亭子送李司馬詩丨丨緣壁試攀躋羣山向下飛鳥低)
盤梯(劉長卿登揚州棲靈寺塔詩丨丨接元氣半壁棲夜魄)
盤車(唐書藝文志董萼畫丨丨圖)
盤韋(鹽鐵論古者椎車無柔棧輿無植及其後木軨不衣長轂數幅蒲薦苙蓋蓋無染絲之飾大夫士則)
(單椱木具丨丨柔革常民染輿大軨蜀輪今庶人富者銀黃華左搔結綏韜杠中者錯鏕塗采珥靳飛鈴)
盤絲(沈佺期剪綵詩弱葉丨丨發香蕤結素成)
盤絛(唐書李德裕𫝊詔索丨丨繚綾千匹奏言立鵝天馬丨丨掬豹文彩怪麗惟乘輿當御今廣用千匹)
(臣所未諭者)
盤髻(唐書西域康者傳國人嗜酒好歌舞于道王帽氊飾金雜寳女子丨丨幪黑巾綴金蘤生兒以石蜜)
(啖之置膠于掌欲長而甘言持珤若粘云)
盤松(趙麟玉山草堂賦丨丨踞石孫竹穿沙)
盤根(後漢書虞詡𫝊詡為朝歌長笑曰不遇丨丨錯節何以别利器乎丈心雕龍夫不截丨丨無以驗)
(利器不剖文奥無以辨通才横新論見黼藻下和董思恭詠李詩丨丨植瀛渚交幹倚天鄭愔奉春日)
(幸望春宫詩幸同葵藿傾陽早願比丨丨應候榮竹杜甫詩仙李丨丨大猗蘭奕葉光方干越州使院詩)
(莫見凌風飄粉籜須知礙石作丨丨)
盤龍(古今注丨丨釵梁冀婦所制督小名錄劉毅字希樂彭城人破桓元以功授都淮南五郡軍事豫)
(州刺史封南平郡開國公都督宣城軍事初桓元在南州起齋悉畫丨丨號丨丨齋毅小字丨丨至是居焉)
(李嶠簾詩巧作丨丨勢長迎飛燕遊斗沈佺期七夕曝衣篇雙花伏兔畫屏風四子丨丨擎帳李頎鄭櫻)
(桃歌赤花雙簟珊瑚牀丨丨斗帳琥珀光同王昌齡朝来曲丨丨玉臺鏡唯待畫眉人孟浩然張明府清)
(鏡歎妾有丨丨鏡清光長晝發)
盤馬(魏書来大千𫝊永興初襲爵遷中散至於朝賀之日大千常著御鎧丨丨殿前朝臣莫不嗟歎)
盤羊(水經注見盤蛇下)
盤蛇(水經注自朱提至僰道有水步道有黑水羊官水至嶮難三津之阻行者苦之故俗為之語曰楢溪)
(赤水丨丨七曲盤羊烏櫳氣與天通看都濩泚住柱呼尹庲降賈子左檐七里)
盤游(書無逸文王不敢丨于丨田以庶邦惟正之供蔡注文王不敢丨丨無度上不濫費下無過取成)
(公綏隸書體或若虬龍丨丨蛇蟬軒翥鸞鳳翺翔矯翼欲去李白送族弟凝至宴堌詩雪滿原野白戎装出)
(丨丨)
盤戲(水經注晉太元十四年寕州刺史費統言晉寕郡滇池縣兩神馬一白一黑丨丨河水之上)
盤曲(王維燕子龕禪師詩裂地競丨丨插天多峭㟧)
盤薄(礡同法書要錄任縱丨丨是稱元規落江淹豫章頌丨丨廣結捎瑟曾喬翟楚賢碧賦輕清為)
(天而氤氲重濁為地而丨丨冥盧鴻一滌煩磯歌靈磯丨丨兮溜奔錯潄泠風兮鎮壑林逋秋日含山道)
(中迴寄歷陽希然上人詩村落人家總入詩下驢丨丨立多時)
盤魄(庾信枯樹賦根柢丨丨山崖表裏)
盤結(吴志鍾離牧𫝊牧問朝吏曰西蜀傾覆邊境見侵何以禦之皆對曰今二縣山險諸夷阻兵不可以)
(軍驚擾驚擾則諸夷丨丨宜以漸安可遣恩信吏宣教慰)
盤互(漢書谷永𫝊百官丨丨親疎相錯子晉書宣帝紀帝親帥太尉蒋濟等勒兵出迎天屯於洛水浮)
(橋上奏曰先帝詔陛下秦王及臣升於御牀握臣臂曰深以後事為念今大將軍爽背棄顧命敗亂國典内則)
(僭擬外專威權羣臣要職皆置所親宿衛舊人並見斥黜根據丨丨縱恣日甚唐書裴度傳是時徐州王智)
(興逐崔羣諸軍丨丨河北進退未一議者交口請相度乃以本官兼中書侍郎平章事)
盤紆(史記司馬相如傳雲夢者方九百里其中有山焉其山則丨丨岪鬱隆崇&KR2029;崒岑崟參差日月蔽虧)
(交錯紏紛上干青雲罷池陂陁下屬江河參房琯題漢州西湖詩舉麾指極浦欲往更丨丨岑酬成少尹)
(駱谷行詩千崖信縈折一徑何丨丨丨丨闌楯臨高臺帳殿臨流鸞扇開)(温庭筠雍臺歌歐陽修絳守居)
(園池詩窮荒搜幽入有無一語詣曲百丨丨)
盤陀(杜甫魏將軍歌星纏寶校金丨丨夜騎天駟超天河)
盤錯(說苑酒食珍味丨丨於前)
盤緣(戴表元一大菴賦見枕托下)
盤散(史記平原君𫝊平原君家樓臨民家民家有躄者丨丨行汲平原君美人居樓上臨見大笑之又)
(珊同清異錄世呼鵝為兀地奴謂其行步丨丨耳)
盤固(南史邵陵王綸𫝊侯景之軍所以未窺江外者政為藩屏丨丨宗鎮彊密若自相魚肉是謂代景行)
(師景便不勞兵力坐致成效醜徒聞此何快如之)
盤鬱(圖畫見聞志王維嘗於清源寺壁畫輞川圖巖岫丨丨雲水飛動輟耕錄會稽陽明洞天在秦望)
(山後禹廟之西南云即古禹穴越之勝境也諸峯環聳丨丨空曲中有東嶽行祠及老子宫韋應物與從侄)
(成緒遊山水詩羣峰繞丨丨懸泉仰特異簷張羽古朴樹歌山僧愛此来誅茅丨丨蒼翠當坳)
盤皇(楊維楨皇媧補天謠丨丨開天露天醜夜半天星墮天狗)
盆
盆甕(世說莊周貧者往貸粟於魏文侯曰待吾邑粟之来而獻之周曰乃今者周之來見道傍牛蹄中有)
(鮒魚焉太息謂周曰我尚可活也周曰須我為汝南見楚王決江淮以溉汝鮒魚曰今吾命在丨丨之中耳乃)
(為我見楚王決江淮以溉我汝則求我枯魚之肆矣)
盆瓶(禮記禮器夫奥者老婦之祭也盛於丨尊於丨注老婦先炊者也丨丨炊器也)
盆缻(缶同史記廉頗藺相如𫝊趙王與秦王會澠池秦王飲酒酣曰寡人竊聞趙王好音請奏瑟趙王鼔)
(瑟秦御史前書曰某年月日秦王與趙王會飲令趙王鼔瑟藺相如前曰趙王竊聞秦王善為秦聲請奏丨丨)
(以相娱樂秦王怒不許於是相如前進缻因跪請秦王秦王不肯擊缻相如曰五步之内相如請得以頸血濺)
(大王矣於是秦王不懌為一擊缻相如顧召趙御史書曰某年月日秦王為趙王擊缻)
盆甑(酉陽雜俎丨丨草即牽牛子也秋節後斷之状如丨丨其中有子似龜蔓署預)
盆瓴(淮南子今夫窮鄙之社也叩丨拊丨相和而歌自以為樂矣嘗試為之擊建鼔撞巨鐘乃始仍仍然)
(知其丨丨之足羞也)
盆盎(魏志管輅𫝊注輅别𫝊曰裴使君問何平叔一代才名其實何如輅曰其才若丨丨之水所見者清)
(不見者濁神在廣博志不務學弗能成才欲以丨丨之水求一山之形形不可得則智由此惑淮南子夫造)
(化者之攫拔物也譬猶陶人之埏埴也其取之地而已為丨丨也與其未離於地也無以異其已成然而破碎)
(漫瀾而復歸其故也與其為丨丨亦無以異矣罌又見升勺下急就篇甀缶丨丨甕罃壺注甀小口也缶)
(丨丨一類耳缶即盎也大腹而斂口盆則斂底而寬上缶字或作瓿瓿甊小罌也)
盆盂(淮南子今夫救火者汲水而趍之或以甕瓴或以丨丨其方員銳橢不同威水各異其於滅火鈞也)
(大新論江河之流爛觜漂屍從横接連而人飲之者量故也丨丨之水鼠尾一曳必嘔吐而棄之者量小故)
(也)
盆榼(新論五行殊性俱為人用文武異材並為大益猶救火者或提丨丨或絜瓶盂其器方圓形體雖反)
(名質相乖至於盛水滅火功亦齊焉)
盆枕(雲仙雜記益眼者無如磁石以為丨丨可老而不昏寕王宫中多用之)
盆砂(本草蓬砂釋名鵬砂丨丨)
盆山(豫章古今記丨丨在豐城山形如覆盆還東坡詩話僕為吴興有游飛英寺詩云微雨止作小窗)
(幽更妍丨丨不見日草木自蒼然非至吴越不見此景也)
盆水(禮記喪大記沐水用盆沃水用枓疏沃水用枓者用枓酌丨丨沃尸淮南子今丨丨在庭清之終)
(日未能見眉睫濁不過一撓而不察方員人神易濁而難清猶丨丨之類也况一世而撓滑之曷得須臾平乎)
(圭又日冬至井水盛丨丨溢羊脱毛麋鹿觧鵲始巢土八尺之修日中而景丈三尺唐國史補僧惠遠以)
(山中不知更漏乃取桐葉製器状如蓮花置丨丨之上底孔漏水半之則沈每晝夜十二沈為行道之節雖冬)
(夏短長雲隂月黑亦無差也)
盆池(明一統志仙居洞在淳安縣東南五十里連接十數洞皆有一竅可通往来最外一洞有石如龍蟠)
(又有石座上有丨丨龍口水注其中荷秦韜玉題刑部李郎中山亭詩瘦竹嚲煙遮板閣卷擎雨出丨丨)
(皮日休寒日書齋即事詩丨丨有鷺窺蘋沫石版無人埽桂花)
盆沼(關尹子以丨為丨以石為島魚環游之不知其幾千萬里而不窮也夫何故水無源無歸聖人之道)
(本無首末無尾所以應物不窮玉齊已盆池詩丨丨陷花邊孤明似泉)
盆浦(李紳移九江詩見盆城下)
盆城(李紳移九江詩丨丨依落日盆浦看雲眇)
盆亭(宋史兵志建寕府七砦黃琦籌嶺丨丨麻沙水吉苦竹仁壽)
盆中(酒譜扶南傳曰頓孫國有安石榴取汁亭丨丨數日成美酒杜甫遭田父泥飲美嚴中丞詩呌婦)
(開大缾丨丨為吾取)
盆底(王建題詵法師院詩秋天丨丨新荷色夜地房前小竹聲)
盆子(後漢書劉丨丨列𫝊劉丨丨者太山式人城陽景王章之後也祖父憲元帝時封為式侯父萌嗣王)
(莽簒位國除因為式人焉)
罌(甖同)
罌缶(缻同史記淮隂侯傳以信為左丞相擊魏魏王盛兵蒲坂塞臨晉信乃益為疑兵陳船欲渡臨晉而)
(伏兵從夏陽以木丨丨渡軍襲安邑魏王豹驚引兵迎信信遂虜豹定魏為河東郡吴志孫静𫝊是時太守)
(王朗拒策於固陵策數度水戰不能克策詐令軍中曰頃連雨水濁兵飲之多腹痛令促具丨丨數百口澄水)
(至昏暮四維然火誑朗便分軍夜投查瀆道襲高遷屯朗大驚遣故丹陽太守周昕䓁帥兵前戰策破昕等斬)
(之遂定會稽)
罌甈(柳宗元井銘始州之人各以丨丨負江水莫克井飲崖岸峻厚旱則水益遠人陟降大艱雨多塗則)
(滑而顛恒惟咨嗟怨惑訛言終不能就)
罌火(柳宗元羆說楚之南有獵者能吹竹為百獸之音昔云持弓矢丨丨而即之山為鹿鳴以感其類伺)
(其至發火而射之貙聞其鹿也趍而至其人恐因為虎而駭之貙走而虎至愈恐則又為羆虎亦亡去羆聞而)
(求其類至則人也捽搏挽裂而食之)
罌子(唐書睿宗紀天寳十四載十二月丙申封常清及安禄山戰於丨丨谷敗績)
罌粟(黃庭堅過屯田劉公隱廬詩見機泉下)
匕
匕箸(筯同宋書沈慶之傳見觴酌下主唐書廣德公主傳下嫁於琮初琮尚永錫公主與帝食怒折丨)
(丨帝曰此可為士人妻乎折逆旅丨丨者即斬以徇)(又高崇文𫝊過興元士有飛燕外傳后驕逸體微病)
(輒不自飲食須帝持丨丨昌釋常談匙筯謂之丨丨蜀志先主劉備從曹操歸許操因從容次謂先主曰天)
(下英雄唯使君與操耳本初之徒不足數也先主食次不覺丨丨墮地蓋怕曹操此語恐相害也韓愈與鄂)
(州柳中丞書用儒雅文字章句之業取先天下武夫關其口而奪之氣愚初聞時方食不覺棄丨丨起立又)
(故幽州節度判官贈給事中清河張君墓誌銘見衣褥下劉禹錫平蔡州詩四夷聞風失丨丨天子受賀登)
(高樓)
匕首(周禮考工記桃氏為劒身長五其莖長重九鋝謂之上制上士服之注此今之丨丨也史記專諸)
(𫝊公子光佯為足疾入窟室中使專諸置丨丨魚炙之腹中而進之因以丨丨刺王僚又荆軻𫝊太子豫求)
(天下之利丨丨得趙人徐夫人丨丨取之百金使工以藥焠之以試人血濡縷無不立死者乃装為遣荆軻獻)
(燕督亢之地圖秦王大喜發圖圖窮而丨丨見因左手把秦王䄂而右手持丨丨揕之未至身秦王驚自引而)
(起口南史江淹傳若使下官事非其虛罪得其實亦當鉗吞舌伏丨丨以殞身何以見齊魯竒節之人燕趙)
(悲歌之士乎剛魏文帝建安諸序魏太子造百辟丨丨三其一曰清其二曰陽文其三曰龍麟江淹銅劒)
(贊序魏文帝為太子鑄三寳刀二丨丨天下百鍊之精利而悉是鑄鐵不能復鑄銅矣劉孝威結客少年場)
(行插腰銅丨丨障日錦屠蘇王孟浩然送吴宣從事詩平生一丨丨感激贈夫君昌齡詩握中銅丨丨粉)
(剉楚山鐵丨劉禹錫詩魚文丨犯車茵)
筯(箸同)
筯挟(五代史盧文紀𫝊文紀形貌魁偉語音琅然廢帝入立欲擇為相問于左右皆言丈紀姚顗有人望)
(廢帝因悉書清望官姓名内琉璃瓶中夜焚香祝天以丨丨之首得文紀欣然相之)
筯籌(史記留侯世家張良從外来謁漢王方食曰子房前客有為我計撓楚權者具以酈生語告於子房)
(曰何如良曰誰為陛下畫此計者陛下事去矣漢王曰何哉張良對曰臣請藉前丨為大王丨之)
筯畫(書史此帖運筆如火丨丨灰連屬無端末如不經意所謂一筆書天下子敬第一帖也)
筯詩(周馳章廟御題丨丨詩矢束形何短籌分色盡紅駢頭斯效力失偶竟何功比數槃盂側經營指掌)
(中蒸豚挑項臠湯餅拌油葱正是遭讒口何嘗廢直躬上前如許借猶足沃淵衷)
筯頭(陳造山居詩束送丨丨薤鮮分匙面魚)
筯撥(羅隐覽晉史詩見盤擎下)
匙
匙筯(宋史流求國𫝊熙寕間國之酋豪嘗率數百輩猝至泉之水澚圉頭等村肆行殺掠喜鐵器及丨丨)
(人閉戶則免但刓其門圈而去擲以丨丨則頫拾之釋常談見匕筯下)
匙抄(朝野僉載唐則天朝有鼎師者瀛博野人有竒行太平公主進則天試之以銀甕盛酒三斗一舉而)
(盡又曰臣能食醬即令以銀甕盛醬一斗鼎師以丨丨之須臾即竭)
匙面(陳造山居詩見筯頭下)
簞
簞瓢(論語見簞食下晉蜀志秦密傳誦顏氏之丨丨詠原憲之蓬戶書桓彝傳彝少孤貧雖丨丨處)
(之晏如明法言山雌之肥其意得乎或曰回之丨丨臞如之何曰明在上百官牛羊亦山雌也闇闇在上丨丨)
(捽茹亦山雌也何其臞賜陶潛自祭文丨丨屢罄絺綌冬陳王融謝安陸王鉢啓素金之貴有訪仙經鐫)
(刻可竒見符神鼎撤膳器於珍羞之席降寳玩於丨丨之門白居易間居貧活計詩冠盖間居少丨丨陋巷)
(深日元好問别張御史詩丨丨此歸顔巷銅墨當時動漢廷)
簞笥(禮記曲禮凡以弓劒苞苴丨丨問人者操以受命如使之容疏丨圓丨方俱是竹器亦以葦為之)
簞圓(禮記曲禮疏見上)
簞食(論語一丨丨一瓢飲其孟子見壺漿下之家語子路為蒲宰為水備與民修溝瀆以民勞煩苦)
(也人與之一丨丨一壺漿孔子聞之使子貢止之丨後漢書樊英傳非禮之禄雖萬鍾不受若申其志雖丨)
(不厭也丨晉書安平王孚傳漢末喪亂與兄弟處危亡之中丨瓢飲而披閱不倦白居易觀刈麥詩婦姑)
(荷丨丨童穉攜壺漿)
簞飯(越絶書漁者度於于斧之津乃發其丨丨清其壺漿而食曰亟食而去毋令追者及子也子胥曰諾)
簞犒(韓愈薦士詩救死具八珍不如一丨丨)
瓢
瓢笙(宋史西南諸夷𫝊至道元年其王龍漢&KR1692;遣其使龍光進率西南牂牁諸蠻来貢方物太宗因令作)
(本國歌舞一人吹丨丨如蚊蚋聲良久數十輩連袂宛轉而舞以足頓地為節詢其曲則名曰水曲)
瓢壺(李白春日詩感此勸一觴願君覆丨丨)
瓢簞(陶潛祭從弟敬遠文冬無緼褐夏渴丨丨)
瓢斝(宋史禮志太廟初獻依開寳例以玉斝玉瓚亞獻以金斝終獻以丨丨外壇器亦如之)
瓢杓(南史陳暄𫝊見杯鐺下)
瓢勺(齊書卞彬𫝊彬性飲酒以瓠壺丨丨杬皮為肴)
瓢漿(淮南子今贑人敖倉予人河水饑而餐之渴而飲之其入腹者不過簞食丨丨則身飽而敖倉不為)
(之減也腹滿而河水不為之竭也有之不加飽無之不為之饑與守其篅𥫱有其井實一也)
瓢飲(論語見簞食下經晉書安平王孚𫝊簞食丨丨而披閱不倦水注三累山南有石室西面有兩)
(石室北面有二石室北坎室上有微涓石溜豐周丨丨似是栖遊隱學之所杜甫贈特進汝陽王詩丨丨惟)
(三徑巖栖在百層)
瓢齊(柳宗元禜門文敬用丨丨以展周索納其雲氣復我川澤)
瓢棄(杜甫對雪詩丨丨尊無綠爐存火似紅)
鉢
鉢盂(觀佛三昧海經大德摩訶迦葉著千納衣手擎丨丨執持威儀足步虚空步步之中化一寳樹一一)
(樹下有化迦葉經行林中作十八變亦至議場汝清異錄行脚僧驚舉子驢舉子不忿僧曰麻衣鬼著何時)
(會林舉子揚鞭曰丨丨精且理會取養命圓大捫虱新話見衣鉢下張存游華頂峰記由隋智者師開山)
(創寺曰善興寺前截澗疊為之池池南有圓阜曰丨丨峰岑參太白山胡僧歌窗邊錫杖觧兩虎牀下丨丨)
(藏一龍)
鉢池(明一統志丨丨山在淮安府城西一十五里形如鉢盂故老云昔仙人王喬鍊丹於此山中一方土)
(赤草木不生)
鉢水(雲仙雜記丁繫自尚書郎參靈度禪師棄官修道日食脱粟二升諸僧丨丨一盂)
鉢羅(北戶錄唐初罽賓國獻俱佛頭花伽失不國獻泥樓丨丨花)
鉢緣(水經河水又西逕陀衛國北注法顯𫝊曰國有佛鉢月氏王大興兵衆来伐此國欲持鉢去置鉢象)
(上象不能進更作四輪車載鉢八象共牽復不進王知丨丨未至于是起塔留鉢供養)
鉢上(李益哭柏巖禪師詩白日鐘邊晚青苔丨丨秋)
鉢中(宋史輿服志行漏輿隋大業行漏車也制同鐘鼔樓而大設刻漏如稱衡首垂銅鉢末有銅象漆匱)
(貯水渴烏注水入丨丨長竿四輿士六十人)
釭
釭鐧(急就篇丨丨鍵鉆冶錮鐈注丨車轂中鐵也丨軸上鐵也施丨丨者所以護軸使不相摩墾也)
釭凝(杜牧陪昭應盧郎中在江西宣州佐今吏部沈公幕罷府周公宰昭應牧在淮南縻職叙舊投寄詩)
(日晩花枝爛丨丨粉彩稠)
瓷(甆同)
瓷器(宋史地理志耀州貢丨丨城又食貨志於杭明州置司凡大食古遲闍婆占勃泥麻逸三佛齊諸)
(蕃並通貨易以金銀緡錢鉛錫雜色帛丨丨市香藥犀象珊瑚琥珀珠琲鑌鐵鼊皮瑇瑁瑪瑙車渠水精蕃布)
(烏樠蘇木等物合柳宗元代人進丨丨状右件丨丨等並藝精埏埴制規模稟至德之陶蒸自無苦窳合太)
(和以融結克保堅貞丨蘇軾與王文甫書三五日間買得丨更煩差人得否)
甆盞(葛長庚詩三杯碧液漲丨丨一縷青煙纏竹爐)
瓷瓦(宋史食貨志見衣屨下)
瓷罌(杜甫進艇詩茗飲蔗漿何所有丨丨無藉玉為釭)
瓷漆(宋史食貨志嘉定十二年臣僚言以金銀博買洩之遠夷為可惜乃命有司止以絹帛錦綺丨丨之)
(屬博易聽其来之多寡若不至則任之不必以為重也)
瓷窑(宋史食貨志元豐五年八月置饒州景德鎮丨丨博易務)
瓷榼(白居易葺池上舊亭詩軟火深土爐香醪小丨丨)
瓴
瓴甓(詩疏見瓴甋下則傅元贈扶風馬鈞序先生見諸葛亮連弩曰巧巧矣未盡善也言作之可今加)
(五倍又患發石車敵人之於樓邊縣濕牛皮中之則墮石不能連屬而至欲作一輪縣大石數十以機鼔輪為)
(常則以斷縣石飛擊敵城使首尾電至嘗試以車輪縣丨丨數十飛之數百步矣柳宗元終南山祠堂碑貞)
(元十二年夏洎秋不雨穡人焦勞嘉穀用虞皇帝使中謁者禱于終南申命京兆君韓府君祗飭祀事考視祠)
(制以為棟宇不稱宜有加飾遂命盩厔令裴均虔承聖謨刱制祠堂乃徵土工木工石工備器執用来會祠下)
(斬板榦礱柱礎陶丨丨築垣墉恢度舊制立三筵六尋既興功元雲觸石霈澤周被植物擢茂期于豐登神道)
(感而宣靈人心懽而致和嘉氣充溢抃蹈布野)
瓴甋(詩中唐有甓𫝊甓丨丨也疏釋宫云丨丨謂之甓李廵云丨丨一名甓郭璞曰㼾甎今江東呼為瓴)
(甓赩陳樵月庭賦照丨丨兮愛玉階之奕顧環堵兮燐瓊璧之菁蔥)
瓴水(史記高祖紀秦形勝之國帶河山之險縣隔千里持戟百萬秦得百二焉地勢便利其以兵下於諸)
(侯譬猶居高屋之上建丨丨也)
瓴適(說文瓴甓也墼丨丨也)
鐺
鐺釡(杜陽編咸通九年同昌公主出降宅于廣化里錫錢五百萬貫更罄内庫珍寳以實其宅而房櫳戶)
(牖無不以衆寳飾之更以金銀為井欄藥桕食櫃水槽丨丨盆瓮之屬)
鐺鼎(桂海器志竹釜猺人所用截大竹筒以當丨丨食物熟而竹不熸)
鐺脚(白居易寄賈舍人崔郎中詩媿無丨丨政徒忝犬牙鄰)
銚
銚鎒(莊子春雨日時草木怒丨丨於是乎始修草木之到植者過半而不知其然)
銚槃(杜預奏事藥杵臼澡槃熨斗釜瓮丨丨鵭鋗皆亦民間之急用也)
銚弋(詩隰有長楚猗儺其枝傳萇楚丨丨也云爾雅長楚丨丨疏舍人曰長楚一名丨丨本草丨丨名)
(羊桃郭云今羊桃也)
鍋
鍋銚(江行雜錄見盂勺下)
鍋幕(唐書兵志自天寶以後彍騎之法又稍變廢士皆失拊循八載折衝諸府至無兵可交李林甫遂請)
(停上下魚書其後徒有兵額官吏而戎器䭾馬丨丨糗糧並廢矣)
鍋骨(佩楚軒客談見鏡臍下)
御定駢字類編卷一百五十九
