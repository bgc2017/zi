欽定四庫全書
御定駢字類編卷一百二十一
方隅門九
北
北闕(史記高祖本紀見東闕下云又注關中記曰東有蒼龍闕丨有元武丨說文秦家舊宫皆在渭北)
(而立東闕丨丨盖取其便王漢書枚臯傳年十七上書梁共王得召為郎三年為使與冗從争見讒惡遇罪)
(家室沒入臯亡至長安會赦上書丨丨自陳枚乘之子上得之大喜召入見待詔臯因賦殿中詔使賦平樂館)
(善之拜為郎身又嚴助傳南越王甚嘉被惠澤蒙休德願革心易行從使者入謝有狗馬之病不能勝服故)
(遣太子嬰齊入侍病有瘳願伏丨丨望大廷㠯報盛德又蘇武傳南越殺漢使者屠為九郡宛王殺漢使者)
(頭縣丨丨朝鮮殺漢使者即時誅滅獨匈奴未耳歸又傅介子傳平樂監傅介子持節使誅斬樓蘭王安首)
(縣之丨丨以直報怨不煩師衆其封介子為義陽侯食邑七百戶又董賢傳詔將作大匠為賢起大第丨丨)
(下重殿洞門水土之功窮極技巧柱檻衣以綈錦令唐書王琚傳先天二年七月乃與岐王薛王姜皎李問)
(王毛仲王守一以鐵騎至承天門太上皇聞外譁譟召郭元振升承天樓閉關以拒俄而侍御史任知古召募)
(數百人於朝堂不得入少選琚從帝至樓下誅蕭至忠岑羲竇懷貞斬常元楷李慈丨丨下宋史丁大全傳)
(劾奏丞相董槐章未下大全夜半調隅兵百餘人露刃圍槐第以臺牒驅迫之出紿令輿槐至大理寺欲以此)
(恐之須臾出丨丨棄槐囂呼而散槐徐步入接待寺罷相之命下矣崔沔奉和聖製樂游園詩丨丨雲中見)
(南山樹杪看持趙彦昭奉和幸大薦福寺詩丨丨承行幸西園屬住張說詔宴樂游園詩丨丨連天頂南)
(山對掌中宮孫逖和左武衛倉曹衛中對雨詩見西郊下李白中行樂詞見南薰下又流夜郎聞酺不)
(預詩丨丨聖人歌太康南冠君子竄遐荒菑王維送高適弟眈歸臨淮作天書降丨丨賜帛歸東孟浩然)
(歲暮歸南山詩丨丨休上書南山歸敝廬侯杜甫社日詩丨丨心長戀西江首獨回劉長卿送中丞流康)
(州詩丨丨九重誰許屈獨看湘水淚霑襟韋韓愈早朝詩戎服上趨承丨丨儒冠列侍映東曹應物荅重)
(陽詩一身朝丨丨家累守田農居劉禹錫歷陽書事詩魚書来丨丨鷁首下南荆白易晚從省歸詩朝回)
(丨丨值清晨晚出南宫送暮春石孟郊汝墳蒙從弟楚材見贈詩丨丨秦門高南路楚深張籍贈孔尚書)
(詩三表自陳辭丨丨一家相送入南山太賈島送友人之南陵詩見南陵下又賀龐少尹除常少卿詩中)
(峰絶頂非無路丨丨除書阻入林走李宣古和主司王起詩美譽早聞喧丨丨頹波今見東瀛李郢奉陪)
(裴相公重陽日遊安樂池亭詩寕知丨丨元勲在却引東山舊客来李頻自黔中歸新安詩見南巴下方)
(干送王霖赴舉詩丨丨上書衝雪早西陵中酒趁潮遲)
北禁(宋之問秋蓮賦西城祕掖丨丨仙流見白露之先降悲紅渠之已秋盧象贈張均員外詩見南宫)
(下)
北宫(周禮内宰正歲均其稍食施其功事憲禁令於王之丨丨而糾其守注丨丨后之六宫謂之丨丨者)
(繋於王言之明用王之禁令令之守宿衞者疏王六寝在南后六宫在北左傳見西宫下又衛侯夢於丨)
(丨見人登昆吾之觀被髮北面而譟曰登此昆吾之墟綿綿生之瓜余為渾良夫叫天無辜書洪範月之從)
(星則以風雨傳月經於箕則多風離於畢則多雨疏箕星好風者箕東方木宿風中央土氣木克土為妻從妻)
(所好故好風也畢星好雨者畢西方金宿雨東方木氣金克木為妻從妻所好故好雨也推此則南宫好暘丨)
(丨好燠中宮四季好寒以各尚妻之所好故也帝史記天官書丨丨元武注索隐曰文耀鉤云丨丨黑其精)
(元武正義曰南斗六星牽牛六星並丨丨元武之宿游漢書宣帝紀神爵集丨丨又東方朔傳董君常從)
(戲丨丨馳逐平樂觀雞鞠之會角狗馬之足上大歡樂之又霍光傳駕法駕皮軒鸞旗驅馳丨丨桂宫弄彘)
(鬪虎注丨丨桂宫並在未央宫北賓後漢書井丹傳建武末沛王輔等五王居丨丨皆好客更遣請丹不能)
(致師又譙周傳子瑛善說易以授顯宗為丨丨衛士令注古曰丨丨衛士令一人秩六百石又五行志明)
(帝永平三年八月作丨丨儉齊書王儉傳上壊宋明帝紫極殿以材柱起宣陽門與褚淵及叔父僧虔連名)
(上表諫曰臣聞德者身之基儉者德之輿春臺將立晉卿秉議丨丨肇構漢臣盡規彼二君者或列國常侯或)
(守文中主尚使諫諍在義即悅况陛下聖哲應期臣等職司隆重敢藉前誥竊乃有心魏書西域焉耆國傳)
(恃地多險頗剽刧中國使世祖怒詔成周公萬度歸討之四鄙諸戎皆降服時世祖幸隂山丨丨度歸破焉耆)
(露板至省訖賜司徒崔浩書曰萬度歸以五千騎經萬餘里拔焉耆三城獲其珍奇異物及諸委積不可勝數)
(自古帝王雖云即序西戎有如指注不能控引也朕今手把而有之如何浩上書稱美北史齊文宣帝紀太)
(后嘗在丨丨坐一小榻帝時已醉手自舉牀后便墜落頗有傷損醒悟之後大懷慙恨又齊琅琊王儼傳武)
(平二年出儼居丨丨五日一朝不復得無時見太后方金史李愈傳泰和二年春上將幸長樂川愈切諫曰)
(今戍卒貧弱百姓騷然三义尤近北陲恒防外患兼聞泰和宫在兩山間地形狹隘雨潦遄集固不若丨丨池)
(臺之勝優游閒適也上不從石淮南子孟冬之月天子丨丨御女黑色衣黑采擊磬注水王北方故處丨丨)
(周三輔黃圖丨丨在長安城中近桂官俱在未央宮北回十里高帝時制度草創孝武增修之中有前殿廣)
(五十步珠簾玉戶如桂宮蠶劉向九歎西施斥於丨丨兮仳倠倚於彌楹楊泉賦皇后命三宮之夫人又)
(世婦之吉者親桑於丨丨簡謝朓始之宣城郡詩觧劍丨丨朝息駕南川涘梁文帝大同八年秋九月詩)
(見西掖下主庾肩吾蔬圃堂詩丨丨多暇豫時駕總鑾鑣陳後同平南弟元日思歸詩見南服下江總)
(三日侍宴宣猷堂曲水詩見南館下故又宴樂修堂應令詩見西園下李乂奉和幸長安城未央宮應制)
(詩丨丨纔盡處南斗獨昭回杜牧長安雜題詩見東第下)(李白古風見西海下者又戰國策齊王使使)
(問趙威后書未發威后問使者曰歲亦無恙耶民亦無恙耶王亦無恙耶乃進而問之曰丨丨之女嬰兒子無)
(恙耶撤其環瑱至老不嫁以飬父母是皆率民而出於孝情者也胡為至今不朝也列子丨丨子既歸衣其)
(短褐有狐貉之温進其茙菽有稻粱之味庇其蓬室若廣厦之蔭乘其蓽輅若文軒之飾終身迥然不知榮辱)
(之在彼在我也郭莊子丨丨奢為衛靈公賦歛以為鐘為壇乎門之外三月而成上下之縣)
北亭(明一統志丨丨在温州府城東北五里謝靈運為郡守秩滿賦詩與民敘别於此)
北室(易林不勝私情以利自嬰丨丨出孤毁其良家總范仲淹明堂賦面明堂而背丨丨左青陽而右)
(章)
北宅(史記穰侯傳昭王三十二年穰侯為相國將兵攻魏走芒卯入丨丨遂圍大梁齊書豫章王嶷傳)
(自以地位隆重深懷退素丨丨舊有園田之美乃盛修理之又沈文季傳豫章王丨丨後堂集會文季與淵)
(並善琵琶酒闌淵取樂器為明君曲文季便下席大唱曰沈文季不能作伎兒)
北省(北史宋繇傳見南臺下宫李山甫賀邢州盧員外詩丨丨諫書藏舊草南郎署握新蘭晁補之)
(泗州王諫議明叟留飲詩見南風下)
北庫(唐書顔眞卿傳加河北招討採訪使清河太守使郡人李㠋来乞師㠋曰聞公首奮裾唱大順河朔)
(恃公為金城清河西鄰也有江淮租布傋北軍號天下丨丨計其積足以三平原之有士卒可以二平原之衆)
(公因而撫有以為腹心它城運之如臂之指耳真卿為出兵六千歐陽修酬孫延仲龍圖詩見西湖下)
北寺(後漢書陳蕃傳王甫遂令收蕃蕃拔劍叱甫甫兵不敢近乃益人圍之數十重遂執蕃送黃門丨丨)
(獄下)(元史百官志見南寺下陸劉楨贈徐幹詩見西苑蘇頲和崔尚書贈大理卿鴻臚劉卿詩見南城)
(下見黃庭堅奉和文潛贈无咎篇末多及詩丨丨鎖齊房陳鑰時一啓)
北學(漢書賈誼傳帝入丨丨上貴而尊爵則貴賤有等而下不隃矣北史儒林傳序南人約簡得其英)
(華丨丨深蕪窮其枝葉)
北社(北史劉芳傳見西社下)
北囿(蕭子雲元圃園講賦見西園下)
北閣(梁元帝去丹陽尹荆州詩見西園下榮又和林下作妓應令詩日斜下丨丨高宴出南庾信奉)
(和初秋詩見南宫下)
北觀(曹植游觀賦登丨丨而啓路涉雲際之飛除)
北榮(梁簡文帝山齋詩見南柯下)
北舍(元好問早起詩見南鄰下)
北齋(韋應物夏凉端居即事詩丨丨有凉氣嘉樹對層城賈島和劉涵詩喬木覆丨丨有鳥鳴其間)
北軒(李吉甫夏夜北園即事詩見南廡下與陸游舟過梅塢胡氏居詩丨丨商略可散髮借放翁傾酒)
(缸)
北掖(高無際大明西垣竹賦見西垣下)
北廊(白居易牡丹芳新樂府衛公宅静閉東院西明寺深開丨丨又渭村退居詩見東脚下)
北榭(薛能平陽寓懷詩丨丨遠峰閑即望西湖殘景醉常眠戴復古汪給事守鄂渚元宵代江夏宰吳)
(熙仲獻燈詩見西楚下)
北陛(唐書禮樂志見南陛下元史祭祀志見西陛下)
北楹(繁欽建章鳳闕賦當蒸暑之暖赫步丨丨而周旋)
北檻(白居易池上早秋詩早凉生丨丨殘照下東籬)
北戶(爾雅釋地觚竹丨丨西王母日下謂之四荒注丨丨在南疏丨丨者即日南郡是也顔師古曰言其)
(在日之南所謂丨丨以向日者西史記秦始皇紀見西涉下宋書禮志今東漸于海被流沙大漠之陰日)
(南丨丨莫不通屬茫茫禹跡今實過之卧齊書東昏侯紀是時帝在含德殿吹笙歌作女兒子未熟聞兵入)
(趨出丨丨欲還後宫清曜閣已閉隔北史四夷傳序昧谷嵎夷觚竹丨丨限以丹徼紫塞以滄海交河此之)
(謂荒裔重又赤土國傳王宫諸屋悉是重閣丨丨北面而坐三之榻謝靈運答范光祿書南檐臨澗丨丨)
(背巖壤左思吳都賦見南冥下南謝惠連雪賦丨丨墐扉祼垂繒張纉秋雨賦褰帷以寓目儆丨丨而)
(披襟丨侯喜秋燕辭巢賦見南軒下雙孫綽遊仙詩崆峒臨丨昆吾眇南陸梁簡文帝燕雛詩見南枝)
(下忩鮑子卿詠玉階詩見南路下伯吳均贈柳真陽詩南帖雲母丨丨映琉璃辛常軍中行路難見南)
(荒下同李白登瓦官閣詩鍾山對丨丨淮水入南榮院杜甫諸公登慈恩寺塔詩見西流下又立秋雨)
(中有作觧衣開丨丨高枕對南樓疾又塞蘆子詩延州秦丨丨關防猶可倚焉得一萬人驅塞蘆子李正)
(封貢院樓北新栽小松詩近樓依丨丨隐砌淨遊塵衣白居易草堂詩見南檐下劉禹錫初夏曲稍嫌單)
(重初憐丨丨開月王建斜路行見南樓下首李山甫荅劉書記見贈詩上開襟當丨丨竹邊回揖西風)
(蘇軾遠樓詩見西山下青又次韻道潛留别詩到後與君開丨丨舉頭三十六山范成大冬至日銅壺閣)
(落成詩見西樓下君戴復古大熱詩見南薰下西范梈贈别南劍李使詩丨丨羣山表南雲九域)
北扉(夢溪筆談學士院丨丨者為其在浴堂之南便於應召杜牧華清宮詩丨丨閑木索南面富循良)
(禖梅堯臣和長文社日祀出城詩見西掖下)
北幌(馬吉甫蝸牛賦卷陰風于丨丨閑皓月於南櫺觀蝸牛之蕃育何詭錯之殊形蘇頲秋夜寓直中)
(書詩見東樓下)
北柱(元史天文志丨丨又為龍柱二植於坤㢲二隅礎上北向斜柱其端形制一如丨丨)
北窗(晉書陶潛傳嘗言夏月虚閑高臥丨丨之下清風颯至自謂羲皇上人梁簡文帝答定襄侯餉臥)
(簟書旅食南館高臥丨丨能子夜歌擥枕丨丨臥郎來就儂嬉小喜多唐突相憐幾時謝朓秋夜詩見西)
(戶下文又遊東堂詠桐詩孤桐丨丨外高枝百尺餘人梁簡帝彈箏詩彈箏丨丨下夜響清音愁又美)
(晨妝詩丨丨向朝鏡錦帳復斜縈詩又詠内人畫眠詩見南檐下梁元帝登顔園故閣猶懸丨丨幌未捲)
(南軒帷士何遜閨怨詩誰能丨丨下獨坐後園花温又答高博詩丨丨凉夏首幽居多卉木厙狄履夏)
(晚初霽南省寓直詩星回南斗落月度丨丨虚溧張說雜詩夕臥丨丨下夢歸南山園李白戲贈鄭陽詩)
(清風丨丨下自謂羲皇人題又秋浦詩崔令學陶令丨丨常晝眠孟浩然晚春遠上人南亭詩炎月丨丨)
(下清風期再過下杜甫進艇詩見南京下題吳筠陶徵君詩歸來丨丨復採東籬菊韋應物從姪成緒)
(西林精舍書齋詩冽泉前階注清池丨丨照即錢起衡門春夜詩寧唯丨丨月自謂上皇人楊凌事寄人)
(詩中禁鳴鐘日欲高丨丨欹枕望頻搔晏韓愈奉酬天平馬十二僕射暇日言懷見寄之作歲偏相憶長謠)
(坐丨丨禹武元衡旬假南亭詩旬休屏戎事凉雨丨丨眠劉錫秋螢引槐市諸生夜讀書丨丨分明辨魯)
(魚得白居易丨丨三友詩今日丨丨下自問何所為欣然三友三友者為誰賈島題韋雲叟草堂詩新起)
(此堂開丨丨當窗山隔一重江聲王禹偁謫居感事詩見南岸下蘇舜欽夢歸詩雨破夢丨丨響臥憶江)
(西路亦迷丨蘇軾和子由次月中梳頭韻詩夏畦流膏白雨翻丨幽人臥羲軒又睡起詩一枕清風直萬)
(錢無人肯買丨丨眠覺逄人休道丨丨凉)(又次韻許遵詩此味只憂兒軰又泛舟城南詩見南郭下晁)
(補之與无斁弟卜居緡城東詩四海一居何處卜丨丨祇取見家山程俱偶作山鳥一聲清晝永白雲深處)
(丨丨凉陰范成大夏日田園雜興詩三公只得三株看閒客清滿丨丨陸游丨丨詩小雨霏霏旋作晴丨)
(丨清潤綠成陰夜又冬夜詩窮巷蕭條早閉門丨丨燈大夜昏昏又半讀書詩却掩丨丨誰晤語聊憑香)
(盌洗塵鞿或又秋思詩一徑苔侵四壁空丨丨支枕聽秋鐘又問余近况示以長句幽尋東浦鷺迎櫂獨)
(臥丨丨鸎喚人鬟臨鏡雙鸞小)(侯冊學古體詩銀鉤挂簾丨丨曉翠元好問劉光甫内鄉新居詩為向長)
(安舊遊道世間元有丨丨凉夏許衡趙氏南莊詩曉起丨丨凉清談戢羽觴劉因日即事詩莫道幽人好)
(標致丨丨自古有羲皇幾陳高寄顧仲明教授詩長憶青華翠色寒丨丨對酒同看柳貫睡餘詩見南郭)
(下自倪瓉呈諸公詩丨丨高臥清寧煙霧衣裳雲錦屏)
北壁(齊書州郡志郢州鎮夏口舊要害也泰元中荆州刺史桓冲移鎮上明上表言氐賊送死之日舊郢)
(以丨丨相望待以不戰江州刺史桓嗣宜進屯夏口據上下之中於事為便又徐孝嗣傳初孝嗣在率府晝)
(臥齋丨丨下夢兩童子遽云移公牀孝嗣驚起聞壁有聲行數步而壁崩壓牀淮南子受光於隙照一隅受)
(光於牖照丨丨受光於戶照室中無遺物况受光於宇宙乎李白春歸終南山松龕舊隐詩薔薇緣東窗女)
(蘿遶丨丨靈皇甫湜石佛谷詩金僊琢象相好倚丨丨)
北垣(五代史朱友文傳太祖外孫袁象先與駙馬都尉趙巖等謀與末帝討賊二月象先以禁兵入宮友)
(珪與妻張氏趨丨丨樓下將踰城以走不果使馮廷諤進刃其妻及已廷諤亦自殺)
北翰(齊書高帝紀贊見西疆下)
北雉(唐書韓游瓌傳泚大治戰棚雲橋士皆懼游瓌曰賊取佛祠乾木為攻具可以火之既而賊大譟攻)
(南雉游瓌曰是分吾力也趨丨丨遣將郭詢郭廷玉以銳士三百傅滿直出火其棚投薪於中風返棚皆燼賊)
(氣沮)
北檐(白居易竹窗詩開窗不糊紙種竹不依行意取丨丨下窗與竹相當)
北砌(儲光羲新豐主人詩滿酌香含丨丨花盈尊色泛南軒竹)
北墉(禮記郊特牲社祭土而主陰氣也君南向於丨丨下答陰之義也注墻謂墉丨丨社内北墻晉書)
(潘尼傳埽壇為殿懸幕為宮夫子位於西序顔回侍於丨丨唐書賈循傳母亡將葬宅有枯桑一夕再生芝)
(出丨丨直元史祭祀志質明三獻官以下諸執事各服其服禮官引監祭監禮以下諸執事官入自丨丨下)
(南向立定奉禮郎贊曰再拜在位官皆再拜訖)
北階(宋史禮志入閤儀次監察御史兩員監閤於正衙門外屏丨丨上北面立)
北牆(禮記郊特牲注見北墉下欲宋書禮志昭太后毁主無義陳列於太祖博士依虞主薶於廟兩階)
(之間按階間本以薶告幣薶虞主之所昔虞喜云依五經典議以毁主祔於虞主薶於廟之丨丨最為可據)
(南史宋文帝紀元嘉七年十二月都下火延燒於太社丨丨)
北堵(元好問送杜子詩丨丨曉晴山入座東園春好妓成圍)
北牖(論語疾君視之東首疏病者常居丨丨下為君來視則暫時還鄉南牖下東首令君得南面而視之)
(其禮記郊特牲薄社丨丨使陰明也疏殷始都薄故呼社為薄社周立殷社為戒而屋之塞其三面唯開丨)
(丨示絶陽而通陰曄南史范曄傳彭城太妃薨將葬祖父僚故並集東府與司徒左西屬王深及弟司徒祭)
(酒廣夜中酣飲開丨丨聽挽歌為樂彭城王義康大怒左遷宣城太守王棨凉風至賦丨丨閒眠西園夜宴)
(伏陶潛酬劉柴桑詩見南疇下榻古折楊柳六月歌三熱如火籠窗開丨丨與郎對坐梁武帝東飛伯)
(勞歌見南窗下夏邢邵冬夜酬魏少傅直史館詩見南端下柳宗元晝偶作南州溽暑醉如酒隱几熟眠)
(開丨丨片月低)(唐彦謙夜蟬詩那知丨丨殘燈暗又送西樓齊已春雪初晴喜友生至詩見南檐下蘇)
(軾次韻王庭老退居見寄詩見西風下西倪瓉寄張天民先生詩見南津下王琢雪詩幾日郊霧連宵丨)
(丨風)
北里(史記殷本紀使師涓作新淫聲丨丨之舞靡靡之樂漢書郊祀志古之封禪鄗上黍丨丨禾所㠯)
(為盛江淮間一茅三脊所以為藉也注應邵曰鄗音臛蘇林曰鄗上丨丨皆地名也曹植七啓才人妙故遺)
(世越俗揚丨丨之流聲紹陽阿之妙曲春成公綏嘯賦收激楚之哀荒節丨丨之奢淫王勃思賦南鄰少)
(婦多妖婉丨丨王孫駐行幰詩阮籍詠懷詩丨丨多奇舞濮上有微音左思詠史見南鄰下李嶠鐘詩)
(見南鄰下樂鄭愔夜遊曲西園讌公子丨丨召王侯甫王維田園詩厭見千門萬戶經過丨丨南鄰杜)
(遣興詩丨丨富薰天高樓夜吹笛賀白居易效陶潛體詩丨丨有寒士甕牖䋲為樞李箜篌引丨丨有賢)
(兄東鄰有小姑梁司空圖感遇詩丨丨祕穠艷東園鎖名花汪遵把墓詩見南鄰下陸龜蒙中秋待月)
(詩見南箕下筆蘇軾刁景純席上和謝生詩見南徐下周霆震戲詩見西園下陳旅汾州北席里石氏)
(節婦詩丨丨高樓晝掩扉水銅光冷上苔衣)
北巷(寰宇記諸葛武侯八陣圖聚細石為之中間相去九尺正中開丨丨巷悉廣五尺凡六十四聚孫)
(定寄孫儲詩一枝猶挂東堂夢千里空馳丨丨心直劉得仁送雍陶侍御赴兖州裴尚書命詩綸閣知孤翻)
(論丨丨賢掩許渾賀楊僕射致政詩錦帳麗詞推丨丨畫堂清樂南鄰蘇軾詩若得與君連丨丨故應終)
(老忘西川了楊萬里不寐詩今日明朝何日南村丨丨幾人行)
北廂(魏書禮志見西穆下之又樂志問太樂前來郊丘懸設之方宗廟施安分太樂令張乾龜答稱芳)
(所造六格丨丨黃鍾之均實是夷則之調其餘三廂宮商不知共用一笛施之前殿樂人尚存又有姑洗太簇)
(二格用之後宮檢其聲韻復是夷則於今尚在)
北柵(唐書高仁厚傳楊師立遣大將張士安鄭君雄守鹿頭關仁厚次漢州前軍戰德陽師立嬰城閱四)
(旬夜出兵擾丨丨仁厚設兩翼而伏披柵門列炬賊不敢進伏發擊走之陳與義懷天經智老詩西菴禪伯)
(還多病丨丨儒生只固窮)
北門(詩出自丨丨憂心殷殷傳丨丨背明鄉陰與又小序丨丨刺仕不得志也儀禮覲禮禮月四瀆)
(于丨丨外臣書序入自丨丨乃遇汝鳩汝方傳鳩方二人湯之賢左傳見南門下又杞子自鄭使告于)
(秦曰鄭人使我掌其丨丨之管若潛師以來國可得也又秦師過周丨丨左右免胄而下超乘者三百乘)
(又楚大饑戎伐其西南庸人帥羣蠻以叛楚麋人率百濮聚于選將伐楚于是申息之丨丨不啓周語惠王)
(三年邊伯石遬蒍國出王而立王子頹王處於鄭三年鄭厲公見虢叔曰盍納王乎虢叔許諾鄭伯將王自圉)
(門入虢叔自丨丨入殺子頽及三大夫王乃入二史記魯周公世家晉之滅路獲喬如弟棼如齊惠公年鄋)
(瞞伐齊齊王子城父獲其弟榮如埋其首於丨丨衛人獲其季弟簡如鄋瞞由是遂亡晉書王沉等傳論有)
(莘之媵殊丨丨之情渭濱之叟匪西山之節丨宋書符瑞志元嘉十六年三月己卯甘露降廣州城丨楊樹)
(人又王鎮惡傳毅慮南有伏兵三更中牽左右三百許開丨丨突出齊書何昌㝢傳求解徐州以避丨丨)
(要任苦乞會稽貪處東甌閑務此並彰於事迹咏陳書蔡景歷傳抗威兖服冠盖通于丨丨整旆徐方歌溢)
(于東道羊北史賀婁子幹傳拜雲州總管以突厥所獻馬百疋千口以賜之乃下書曰自公守丨丨風塵不)
(警突厥所獻還以賜公榖又慕容廆傳熙為其妻起承善殿負土於丨丨土與同價舊唐書裴度傳開成)
(二年五月復以本官兼太原尹北都留守河東節度使遣吏部郎中盧弘往東都宣旨曰卿雖多病年未甚老)
(為朕臥鎮丨丨可也召唐書郭子儀傳見西禦下表又元萬頃傳武后諷帝諸儒論撰禁中朝廷疑議疏)
(皆密使參處以分宰相權故時謂丨丨學士不又柳澤傳以罪貶卭州刺史進散騎常侍代還數年得調持)
(兄喪方葬會太宗幸南山因得召見哀之數日入對丨丨拜光祿少卿又楊行密傳見西門下竹書紀年)
(帝癸二十年伊尹歸於商及汝鳩汝方會于丨丨子易林匏瓠之息一畝十室萬國都邑丨丨有福鬻見)
(南門下之隋唐嘉話武后臨朝薛懷義勢傾當時雖王主皆下蘇良嗣僕射遇諸朝懷義偃蹇不為禮良嗣)
(大怒使左右牽拽搭面數十武后知曰阿師當向丨丨出入南衙宰相往來勿犯也明一統志丨丨橋在江)
(寧府洪武街南古丨丨口舊名武勝橋紫梁簡文帝相宮寺碑見南宮下楊炯王勃集序循宮於丨丨幽)
(求聖律訪元扈於東洛響像天人丨張載叙行賦見東郭下魏文帝於明津作驅車出丨遥望河陽城)
(何遜還渡五洲詩見南浦下丨杜甫東樓詩見西征下錢起長安旅宿詩明旦丨外歸路堪白髮劉禹)
(錫酬太原令狐相公見寄詩見南渡下宅白居易司徒令公分守東洛移鎮北都寄獻詩見東下賈島秋)
(暮詩丨丨楊柳葉不覺已繽紛陸翁綬雨雪曲一自塞垣無李蔡何人為解丨丨憂游寄題徐載叔秀才)
(東莊詩南臺中丞掃榻見丨丨學士倒屣迎城元好問過晉陽故城書事詩中原丨丨形勢雄想見闕雲烟)
(中崔貢師泰將干嶺詩見南斗下海虞集贈别兵部郎中暫還高麗詩束髮來東從軍護丨丨)
北院(五代史唐明宗紀長興二年夏四月甲辰宣徽丨丨使趙延壽為樞密使翰林故事丨丨之置猶)
(為切近左接寢殿右瞻彤樓晨趨瑣闥夕宿嚴衛密之至也甲申雜記張文定前知政事後為宣徽丨丨使)
(神宗嘗俾張承旨誠一密問宋龍圖敏求不知前兩府有賜方團笏頭帶例否宋公報曰非前宰相無賜例及)
(文定改南院使知南京辭日始被賜為異恩也後王宣徽知西京引例以為言遂亦被賜王宣徽實王相禹玉)
(座主有力焉事無名氏席賦或主或賓浹歡于丨丨南王勃郊園即詩見南亭下張說湘州北亭詩見)
(亭下日白居易丨丨詩丨丨人稀到東窗事最偏酒王禹偁長簡仲咸詩風騷丨丨花千片月上東樓一)
(樽以楊萬里昨日訪子上不遇裴回庭砌觀木犀而歸再七言乞數枝詩寄詩丨丨賖秋色供我西窗當晚)
(餐)
北園(詩遊于丨丨四馬既閑枇漢書司馬相如傳於是乎盧橘夏孰黃甘橙楱杷橪柿亭柰厚朴梬棗)
(楊梅櫻桃蒲陶隱夫薁棣荅遝離支羅乎後宮列乎丨丨貤丘陵下平原揚翠葉扤紫莖發紅華垂朱榮煌煌)
(扈扈照曜鉅野使宋書五行志晉司馬道子于府丨丨内為酒壚列肆姬人酤鬻酒肴如裨販者數遊其中)
(身自貿易因醉寓寢動連日夜桃又符瑞志咸和六年三月甘露降寧州城内丨丨榛樹北史張普惠傳)
(任城王澄為雍州刺史辟普惠為府錄事參軍尋行馮翊郡事澄功衰在身欲七月七日集文武丨丨馬射普)
(惠奏記於澄曰竊聞三殺九親别疎昵之敘五服六術等衰麻之心皆因事飾情不易之道者也宋史太祖)
(紀幸開封尹丨丨宴射植魏文帝感離賦出丨丨兮彷徨望衆墓兮成行曹節遊賦步丨丨而馳&KR1405;庶翺)
(翔以解憂秋江總瑪瑙椀賦丨丨清夏東閣浮凉閑楊炯庭菊賦風生兮丨丨夕白露溼兮前階虚佇庭)
(之曠邈對凉菊之扶疎内趙整諷諫詩丨丨有棗樹布葉垂重陰外雖饒荆棘實有赤心繁欽贈梅公明)
(詩瞻我丨丨有條者桑遘此春景既茂且長士陸機園葵詩種葵丨丨中葵生鬱萋萋陶潛詠貧詩見南)
(圃下均鮑照擬劉公幹體詩丨丨有細草當晝正含霜吳贈周興嗣詩見南隴下庾肩吾奉和太子納)
(凉梧下應令詩丨丨凉氣早步輦暫逍遥丨江總賦得一日成三賦應令詩副君睿賞遒清夜丨遊王勃)
(羈春詩還傷丨丨裏重見落花飛蘇崔顥孟門行丨丨新栽桃李枝根株未固何轉移軾詩丨丨春草徑)
(微微未用頻教剪棘茨)
北苑(宋書符瑞志元嘉二十五年五月丁丑黑龍見元武湖丨丨丞王世宗以聞北史魏明元帝紀永)
(興五年癸丑穿魚池於丨丨日又隋文帝紀開皇四年春正月甲戌大射於丨丨十而罷王鞏續聞見近)
(錄元祐末福建轉運司取丨丨槍旗建人所作鬭茶者也以為瑞雲然請進不納紹聖初方入貢歲不過八團)
(其製與密雲等而差小也嵐夢溪筆談江南中主時有丨丨使董源善畫尤工秋遠景多寫江南真山不為)
(竒峭之筆頓莫是龍畫說余嘗謂右軍父子之書至齊梁而風流盡自唐初虞褚輩一變其法乃不合而合)
(右軍父子殆如復生蓋臨摹最易神會難傳故也巨然學丨丨元章學丨丨黃子久學丨丨倪迂學丨丨學一)
(丨丨耳而各各不相似使俗人為之一與臨本同若之何能傳世也劉詵詠歸亭賦連昌之宮檻半欹丨丨)
(之沉香速壊楯蘇軾次韻王晉卿奉詔押高麗燕射詩丨丨傳呼陛郎東夷初識令君香陸游戲詠鄉里)
(食物示鄰曲詩茗芽落磑壓丨丨藥苖入饌逾天台丨虞集題旦景初僉司畫詩畢宏韋偃出中祕營丘丨)
(開縢緘今又題柯敬仲雜畫詩丨丨仍在南宮奈老何)
北館(齊書焦度傳焦度字文續南安氐人也祖文珪避難至襄陽宋元嘉中僑立天水郡略陽縣乃屬焉)
(度以歸國補丨丨客風孫楚笳賦序頃還丨丨遇華髮人于潤水之濱向春而吹長笳音聲寥亮有感余情)
(爰作斯賦丨白居易酬裴侍中晉公集賢林亭詩丨壯復麗倒影紅参差)
北第(齊書豫章王嶷傳臣五十之年為翫几時為此亦復不能以理内自剥丨丨舊邸本自甚華臣改修)
(正而已小小製置已自仰簡誘唐書劉悟傳大將郭誼與王協始議圖稹使董可武稹至丨丨置酒飲酣即)
(斬首悉取從諫子在襁褓者二十餘并從子積匡周等殺之劉長卿奉和杜相公新移長興宅呈元相公詩)
(功高開丨丨機靜灌中園下蘇軾刁同年&KR1181;堂詩見南園)
北邸(宋書前廢帝紀見南第下)
北府(晉書食貨志升平初荀羡為丨丨都督鎮下邳起田于東陽之石鱉公私利之又郗超傳時愔在)
(丨丨徐州人多勁悍桓温恒云京口酒可飲兵可用深不欲愔居之又劉牢之傳元以牢之為參軍領精銳)
(為前鋒百戰百勝號為丨丨兵敵人畏之同宋書武帝紀毅兄邁先在京師事未發數日高祖遣謀周安穆)
(報之使為内應邁外雖酬許内甚震懼安穆見其惶駭慮事必泄乃馳歸時元以邁為竟陵太守邁不知所為)
(便下船欲之郡是夜元與邁書曰丨丨人情云何卿近見劉諱何所道邁謂元已知其謀晨起白之元驚懼封)
(邁為重安侯既而廉邁不執安穆使得逃去乃殺之圍又五行志晉孝武帝太元四年六月大旱去歲氐賊)
(南中郎將朱序于襄陽又圍揚威將軍戴遁于彭城桓嗣以江州之衆次鄀援序丨丨發三州民配何謙救遁)
(矜南史謝澹傳從子晦為荆州將之鎮詣澹别晦色自澹問晦年荅曰三十五澹笑曰昔荀中郎年二十九)
(為丨丨都督卿比之已為老矣晦色甚愧丨殷堯藩還京口詩見南橋下周霆震雜詠兵符留丨臣節仗)
(南州下吳師道送許益之之金陵赴趙侍御招詩見西齋又送人北歸詩被褐南州客依先丨丨居)
北樓(北史田式傳拜㐮州總管專以立威為務每視事於外必盛氣以待之有犯禁者雖至親昵無所容)
(貸其女壻京兆杜寧自長安省之式誡寧無出外寧久之不得還竊上丨丨以暢羈思式知之杖寧五十唐)
(書突厥傳頡利遣使來願款丨丨關請互市帝不能拒明一統志丨丨山在平陽府永和縣東南三十五里)
(唐置樓山縣以此為名席又丨丨在泉州府治北即城樓唐貞元中刺史安定建歐陽詹為記宋王十朋重)
(修浦沈約郊居賦見南池下登又休沐寄懷詩艾葉彌南荷花遶丨丨李白秋宣城謝朓丨丨詩誰念)
(丨丨上臨風懷謝公丨王昌齡九日登高詩青山遠近帶皇州霽景重陽上丨高適金城丨丨詩丨丨西)
(望滿晴空積水連山勝畫中池武元衡酬從兄常望月有懷詩如何丨丨望不得共塘劉禹錫虎丘寺路)
(宴詩徘徊丨丨上海江窮一顧題陸翺趙氏丨丨詩朗月生東海仙娥在丨丨賈島虢州三堂詩昨夜丨)
(丨堪朗詠虢城初鎖月裵回欲趙嘏宿楚國寺詩起雁似驚南浦棹陰雲護丨丨霜)
北臺(北史隋文帝紀嘗從周文狩於龍門皇考獨當一猛獸左挾其腰右拔其舌周文壯之丨丨謂猛獸)
(為揜于因以字之相明一統志丨丨山在廣州府香山縣南五十里兩山對如臺故名雲笈七籖膽中八)
(真名含景君字丨丨元精恒守我背之中骨之下節有蘇軾雪後書丨丨壁詩試掃丨丨看馬耳未隨埋没)
(雙尖)
北堂(詩焉得諼草言樹之背傳諼草令人忘憂背丨丨也疏背者向北之義故知在北婦人欲樹草于堂)
(上冀數見之明非遠見也婦人所常處者堂也故知丨丨儀禮士昏禮婦洗在丨丨疏房無室相連謂之房)
(無北壁故得丨丨之名攻戰國策秦攻趙鼓鐸之音聞于丨丨希卑曰夫秦之趙不宜急如此此召兵也)
(南史王曇首傳元嘉四年車駕出丨丨使三更竟開廣莫門南臺云應須白獸幡銀字棨不肯開尚書左丞羊)
(元保奏免御史中丞傳隆旨下曇首曰既無異敕又闕幡棨雖稱上旨不異單刺唐書藝文志虞世南丨丨)
(書鈔一百七十三卷賜荀子子貢觀於魯廟之丨丨出而問於孔子曰鄉者觀於太廟之丨丨吾亦未輟還)
(復瞻被九蓋皆繼彼有說耶匠過絶耶孔子曰太廟之堂亦嘗有說官致良工因麗節文非無良材也蓋曰貴)
(文也為隋唐嘉話虞公之為秘書於省後堂集羣書中事可文用者號為丨丨書鈔今此堂猶存而書盛行)
(於代趙女紅餘志杵之神曰細腰庾信詩曰丨丨細腰杵壹疾邪賦伊優丨丨上骯髒倚門邊楊炯幽)
(蘭賦美人愁思兮採芙蓉於南浦公子忘憂兮樹萱草於丨丨喬彝幽蘭賦見南浦下陸龜蒙採葯賦見)
(南國下傅陸機擬明月何皎皎詩安寢丨丨上明月入我牖元和秋胡行長驅及居室奉金升丨丨鮑)
(照詠雙燕詩見南閨下别梁武帝古意詩云是忘憂物生在丨丨陲吳均酬江主簿屯騎詩何用贈分首)
(自有丨丨萱南枝鶴已飛)(周弘正學中早起聽講詩丨丨月稍隱戴暠月重輪行丨丨豈盈手西園偏照)
(人王江總今日樂相樂樂府願此丨丨宴長奉南山日勣辛司法宅觀妓詩南國佳人至丨丨羅薦開)
(李嶠被詩桂友尋東閣蘭交聚丨丨詩劉希夷江南曲見南湖下徐晶贈温駙馬汝陽王見南陌下李)
(白贈歷陽褚司馬詩丨丨千萬壽侍奉有光輝甫又夜坐吟冬夜夜寒覺夜長沈吟久坐坐丨丨杜送許)
(拾遺歸江寕覲省詩詔許辭中禁慈顔赴丨丨岷又奉觀嚴鄭公廳事岷山沲江畫圖詩沲水臨中坐山赴)
(丨丨愈錢起新昌里言懷詩雖看丨丨草不忘舊山薇韓示兒詩主婦治丨丨膳服適親疎呂温吐蕃)
(别館月夜詩三五窮荒月還應照丨丨落元稹和樂天早春見寄詩見東面下徐夤夢詩月燈前閉丨丨)
(神魂交入杳冥鄉程蘇軾初别子由詩歸來丨丨上古屋空崢嶸又送建用詩見南陔下陸游晨起詩)
(整衣登丨丨危坐巾一幅秋龐漢終南谿詩冷雲低壓萬長楊十頃陰鎖丨丨)
北李(元好問感遇詩南楊丨丨閒中老樂丈張兄病且貧)
北鄭(唐書鄭餘慶傳與從父絪家昭國坊絪第在南餘慶第在北世謂之南鄭相丨丨相云)
北阮(晉書阮咸傳見南阮下補戴叔倫旅次寄湖南張郎中詩見南阮下晁之飲城西贈金鄉宰韓)
(宗恕詩籍咸不肯羞丨丨主簿高才即仇覽)
北姚(方回聽航船歌詩見南姚下)
北正(詩檜譜檜者高辛氏火正尚書鄭志答趙商云火當為北則黎為丨丨也韋昭亦以火當為北北陰)
(位以五行官有火正祝融則火官之號若天地之官據陰陽之位對南正為文則為丨丨是黎一人居二官也)
(鄭順外傳之文故云火正耳火史記歷書命火正黎司地注火是地正亦稱丨丨者數二二地數地陰主北)
(方故火正亦稱丨丨為此故也注漢書律歷志傳述顓頊命南正重司天火正黎司地臣瓚曰南正司天則)
(丨丨當司地不得言火正也古文火字與北相似故遂誤耳庾信三月三日華林園馬射賦見南正下)
北帝(戰國策見西帝下用唐書高駢傳蕭勝納賄用之求鹽城監駢不肯之曰仙人言鹽城有寳劔須)
(真人取之惟勝可往駢許諾數月勝獻銅匕首用之曰此丨丨所佩也得之者兵不敢犯駢寳祕之嘗持以坐)
(起上黃庭内景經注真誥云丨丨殺鬼呪曰七正八靈太皓兇長顱巨獸手把帝鐘素梟三神威劍神王衞)
(法辟邪之道也中雲笈七籖元冥星天之遊擊主伐逆上總九天鬼神領丨丨三官下監萬兆伐逆不臣諸)
(凡凶悖莫不隸焉太又北極七元紫庭祕訣吳赤烏二年葛仙翁授之於上虚無丨丨真要上通紫庭張)
(說徐高御挽歌不待南遊祿何先丨丨期楊載春雪行東皇收槖籥丨丨駕軨軿)
北皇(雲笈七籖反行法遊行上清乘華三素金青翠裙出入九舍丨丨見揖南真見謝名書仙臺千變萬)
(化)
北司(唐書劉蕡傳文宗即位思洗元和宿恥將剪落支黨方宦人握兵横制海内號曰丨丨凶醜朋挺外)
(脅羣臣内掣侮天子蕡常痛疾下又田令孜傳天下者高祖太宗之天下非丨丨之天陛下固九州天子非)
(丨丨之天子丨丨豈悉忠於南司廷臣豈無所用於敕使)
北藩(蕃同漢書陳湯傳延壽湯上疏曰臣聞天下之大義當混為一昔有唐虞今有彊漢匈奴呼韓邪單)
(于已稱丨丨唯郅支單于叛逆未伏其辜大夏之西以為彊漢不能臣也郅支單于慘毒行於民大惡通于天)
(臣延壽臣湯將義兵行天誅賴陛下神靈陰陽並應天氣精明陷陳克敵斬郅支首及名王以下宜縣頭槀街)
(蠻夷邸間以示萬里明犯彊漢者雖遠必誅首又呼韓邪單于見郅支已誅且喜且懼鄉風馳義稽來賓願)
(守丨丨累世稱臣立千載之功建萬世之安羣臣之勲莫大焉後漢書盧芳傳封為代王使備丨丨宋書)
(五行志晉孝武帝太元十四年十二月乙巳雨木冰明年二月王恭為丨丨八月庾楷為西蕃九月王國寳為)
(中書令尋加領軍將軍十七年殷仲堪為荆州雖邪正異規而終同摧滅是其應也北史隋齊王暕傳有遺)
(腹子愍與蕭后同入突厥處羅可汗號為隋王中國人没入丨丨者悉配之以為部落以定襄城處之陸機)
(園葵詩翩翩晚彫葵孤生寄丨丨)
北祖(唐書宰相世系表見南祖下見又見西祖下能又見南祖下元稹度門寺詩西山下薛贈)
(源寂禪師詩門禪從丨丨僧格似南朝齊已答禪者詩見南宗下)
北士(宋書王鎮惡傳鎮惡所乘皆蒙衝小艦行船者悉在艦内羌見艦泝渭而進艦外不見有乘行船人)
(丨丨素無舟檝莫不驚惋咸謂為神王齊書張緒傳緒善言素望甚重太祖深加敬異僕射儉謂人曰丨丨)
(中覓張緒過江未有人不知陳仲弓黃叔度能過之不耳)
北宗(莫是龍畫說見南宗下誰耿湋詣順公問道詩見南宗下賈島新年詩能平此恨豈是丨丨人)
(棠姚合書懷寄友人詩精心奉丨丨微宦在南宮入許贈志空上人詩見南宗下齊已送乾康禪師山)
(過夏詩知在棲禪外題詩寄丨丨丨元好問換得雲臺帖喜而賦詩米狂雄筆照萬古丨草書纔九人)
北叟(後漢書蔡邕傳論資同人之先號得丨丨之後福北史蕭大圜傳大圜深信因果心安閒放嘗云)
(儻獲展禽之免有美慈明之進如蒙丨丨之放實勝濟南之徵淮南子丨丨失馬人皆弔之摯虞思游賦)
(爰攬轡而旋驅兮訪丨丨之倚伏中杜甫奉贈李八丈曛判官詩見南翁下儲光羲獄貽姚張薛李鄭柳)
(諸公詩吉凶問詹尹倚伏信丨丨東劉禹錫樂天寄重和晚逹冬青一篇因成再答詩見隅下又陳書武)
(帝紀震州刺史杜龕據吳興與義興太守韋載同舉兵反高祖命周文肓率衆攻載於義興龕遣其從弟丨丨)
(將兵拒戰丨丨敗歸義興術南史任昉傳子東里西華南容丨丨並無業墜其家聲)
北臣(王逢無題詩見南仕下)
北客(韓翃送客之上谷詩丨丨悲秋色田園憶去來綠劉禹錫竹枝詞今朝丨丨思歸去回入紇那披)
(羅丨白居易湖亭望水詩見南湖下魂歐陽詹出蜀門詩丨今朝出蜀門翛然領得入時賈島早起詩)
(見西京下悲朱放江上送别詩浦邊新見柳搖時丨丨相逄只自薛能行次靈龕驛寄西蜀尚書詩丨丨)
(推車指蜀門乾陽知已近臨坤)
北師(左傳宣公十二年楚子丨丨次于郔沈尹將中軍子重將左子反將右將飲馬于河而歸南史宋)
(武帝紀于時丨丨始還傷痍未復戰士纔數千賊衆十餘萬舳艫亘千里孟昶諸葛長人懼欲擁天子過江)
北軍(史記呂后紀見南軍下不又天官書火與水合為焠與金合為鑠為喪皆可舉事用兵大敗土為)
(憂主孽卿木饑戰敗為丨丨注正義曰為丨丨北也凡軍敗曰北漢書衛青傳張次公河東人以校尉從大)
(將軍封岸頭侯其後太后崩為將軍將丨丨穿又胡建傳孝武天漢中守軍正丞時監軍御史為姦丨丨壘)
(垣以為賈區建欲誅之廼約其走卒曰我欲與公有所誅吾言取之則取斬之則斬於是當選士馬日監御史)
(與護軍諸校列坐堂皇上建從走卒趨至堂皇下拜謁因上堂走卒皆上建指監御史曰取彼走卒前曳下堂)
(皇建曰斬之遂斬御史中後漢書盧植傳中平元年黃巾賊起四府舉植拜北郎將持節以護烏桓中郎將)
(宗員副將丨丨五校士發天下諸郡兵征之丨又史弼傳弼少篤學聚徒數百仕州郡辟公府遷丨中候)
(晉書何曾傳曾上疏曰臣愚以為宜選大臣名將威重宿著者成其禮秩遣詣丨丨進同謀略退為副佐雖有)
(萬一不虞之變軍主有儲則無患矣中齊書高帝紀新安王子鸞有盛寵簡選僚佐為丨丨郎中兵參軍)
(唐書劉武周傳見南軍下陰又魚朝恩傳神策都虞候劉希暹諷朝恩置獄丨丨縱惡少年横捕富人付吏)
(考訊因中以法錄貲産入之軍皆誣服冤死故市人號入地牢元史世祖紀額森布哈言夏貴縱丨丨岳全)
(還稱欲内附宜降璽書招諭之大又蒙固岱傳阿珠既渡南岸翼日丞相巴延視師則江南北皆丨丨旗幟)
(宋制置使朱禩孫遁還江陵行賈至自蜀奉冊命往朔方詩見南服下馬祖常北詩龍虎盤南石貔貅鎮)
(丨丨)
北兵(戰國策虞卿謂春申君曰今楚王春秋高矣而君之封地不可不早定也為主君慮封者莫如遠楚)
(今燕之罪大而趙怨深故君不如丨丨以德趙踐亂燕以定身封此百代之一時也史記秦本紀康公三年)
(楚莊王彊丨丨至雒問周鼎宮陳書袁憲傳禎明元年隋軍來伐隋將賀若弼進燒城北掖門宮衛皆散走)
(朝士稍各引去惟憲衛侍左右後主遑遽將避匿憲正色曰丨丨之入必無所犯大事如此陛下安之臣願陛)
(下正衣冠御前殿依梁武見侯景故事匱唐書康承訓傳見西軍下又南蠻傳今朝廷府庫甲兵少牛叢)
(有丨丨七萬首尾奔衝不能救况安南客戍單寡涉冬寇禍可虞五代史慕容彦超傳周兵犯京師開封尹)
(侯益謂隱帝曰丨丨之來其家屬皆在京師宜閉門以挫其銳遣其妻子登陴以招丨丨可使解甲元史世)
(祖紀先鋒察呼得宋沿江制置司榜來上有云今夏諜者聞丨丨會議取黃陂民船繫栰由陽邏堡以渡會于)
(鄂州帝曰此事前所未有願如其言洞又百嘉努傳十二年春正月與千戸蘇察罕取雞籠還至瑞昌縣遇)
(夏貴潰兵復擊敗之是時宋遣兵救瑞昌未至而縣已下矣復擊宋救兵得宋所執丨丨來歸)
北俘(宋史秦檜傳紹興三年韓肖胄等使還洎金使李永壽王翊偕來求盡還丨丨與檜前議脗合識者)
(益知檜與金人共謀國家之辱未已也)
北鄰(漢書叙傳李廣恂恂實獲士心控弦貫石威動丨丨吳質在元城與魏太子牋見西帶下潘尼)
(皇太子集應令詩聖朝命方岳爪牙司丨丨主杜甫苦雨寄隴西公詩見南巷下韋應物道晏寺院詩丨)
(丨有幽竹潛筠穿我廬梅聶夷中短歌行南鄰好臺榭丨丨美歌吹范成大詩丨丨小横斜蘚地可班荆)
北人(陳書戚衮傳就國子博士宋懷方質儀禮義懷方丨丨自魏攜儀禮禮記疏祕惜不傳及將亡謂家)
(人曰吾死後戚生若赴便以儀禮禮記義本付之若其不來即宜隨屍而殯元史世祖紀宋私商七十五人)
(入宿州議置于法詔宥之還其貨聽榷場貿易仍檄守邊將還丨丨之留南者又兵志流則南人遷於遼陽)
(迤北之地丨丨遷於南方湖廣之鄉而又來阿巴齊傳大軍深入進至交州陳日烜空其城遁阿巴齊曰賊)
(棄巢穴而匿山海者意待吾之敝而乘之耳將士多丨丨春夏之交瘴癘作賊弗就擒吾不能持久矣今出兵)
(分定其地招降納附勿縱士卒侵掠急捕日烜此策之善者也呂覽舜譲其友丨丨無擇丨丨無擇曰異哉)
(后之為人也居於畎畝之中而游入於堯之門不若是而已又欲以其辱行漫我我羞之而自投於蒼領之淵)
(菜顔氏家訓見南人下葅劉跂暇日記丨丨樹上曬乾冬春食之詩所謂棲言如鳥棲然杜甫秋盡詩)
(雪嶺獨看西日落劍門猶阻丨丨來朝韋應物野次聽元昌奏横笛詩丨丨聽罷淚將落南曲中怨更多)
(韓翃送郭贊府歸淮南詩見西曲下山戴叔倫題秦隱君麗句亭詩丨丨歸欲盡猶自住蕭皇甫冉送李)
(錄事詩見南去下雁賈島送人南歸詩見南地下不李商隱聞歌詩見南下崔塗初識梅花詩江北如)
(南地煖江南好斷丨丨腸恨方干送人宰永泰詩丨丨雖貶南流水稱意南行莫賖皮日休病中有人惠)
(海蟹詩紺甲青筐染菭衣島夷初寄丨丨時却楊萬里明發龍川詩見南中下謝翺吳山謁祠詩是丨丨)
(題記壁迤南耆舊獨無詩曾元好問登南樓度雁門關詩丨丨不識江西唾未要郎借齒牙薩都拉崔鎮)
(阻風有感詩見南人下知黃溍過烏傷墓詩時有丨丨來下馬不秦樹幾啼鵑)
北牧(齊書王奐傳贊王居丨丨子未克家終成十紀覆此胄華北史薛孤延傳神武嘗閱馬於丨丨道)
(逄暴雨大雷震地火燒浮圖神武令延觀之延案矟直前大呼繞浮圖走火遂滅延還鬚及馬鬉尾皆焦神武)
(歎其勇决曰延乃能與霹靂鬭風庾信都督叚永碑陽關丨丨多事塵)
北使(齊書高帝紀明帝常嫌太祖非人臣相而民間流言云蕭諱當為天子明帝愈以為疑遣冠軍將軍)
(吳喜以三千人丨丨令喜留軍破釜自持銀壺酒封賜太祖太祖戎衣出門迎即酌飲之喜還帝意乃悅又)
(柳世隆傳敇曰昨夜得丨丨啟鍾離間賊已渡淮既審送死便當制加剿撲卿好參候之有急令諸小戍還鎮)
(不可賊至不覺也言南史張融傳使融接對丨丨李道固就席道固顧而曰張融是宋彭城長史張暢子不)
(融嚬蹙久之曰先君不幸名達六夷使唐書百官志中牧監南使西使丞各三人丨丨監州丞各二人掌羣)
(牧孳課丨宋史孝宗紀淳熙十五年冬十月甲申會慶節詔丨百官詣東上閤門拜表起居免入賀元史)
(雅克特穆爾傳見南轅下其又高智耀子齊傳智耀之丨丨也攜之以行及卒帝問子安在近臣以䁇見時年)
(十六授符寳郎出入禁闥恭謹詳雅間貴耳錄壽皇問王抃如何丨丨在庭舞蹈極可觀此舞蹈皆不及之)
(抃奏云北人袖窄但公裳袖大一舉手便可觀南人袖内外皆寬大舉手便不可看張說送丨丨詩何日南)
(風至還隨丨丨歸南又盧巴驛聞張御史張判官欲到不得待留贈詩見方下張祜送楊秀才往夔州詩)
(新詩逄丨丨為造幾巴牋禎楊萬里郡中上元迎送使客詩見南使下楊維西湖竹枝歌見西湖下)
北寇(陳書周迪傳見西賊下擊元史伊蘇傳東昌賊將丨丨道出陵州伊蘇邀於景州斬獲殆盡復阜)
(城縣詩杜甫夔府書懷見西夷下)
北真(雲笈七籖東方而稱東華南方而稱南極西方而稱西靈北方而稱丨丨)
北韓(唐書成汭傳時鎮國節度使韓建亦以治顯號丨丨南郭五代史韓建傳是時天下已亂諸鎮皆)
(武夫獨建撫緝兵民又好學荆南成汭時冒姓郭亦善緝荆楚當時號為丨丨南郭)
北秀(傳燈錄見南宗下丨馮延登宿三家寺詩未得安心如丨却思覓法趁南能)
北僧(北史蕭琛傳琛為宣城太守有丨丨南度惟齎一瓠蘆中有漢書序傳僧云三輔舊書相傳以為班)
(固真本琛固求得之其書多有異今者而紙墨亦古文字多如龍舉之例非隸非篆琛甚秘之方夔秋晚雜)
(興詩丨丨泥佛相南客賈胡裝)
北禪(明一統志丨丨寺在蘇州府治東北晉戴顒故宅梁為寺唐名丨丨宋名大慈永樂中重建改今名)
北老(雲笈七籖丨丨真人曰子欲騰身勿干真人子欲飛行勿枉天綱子欲神仙當拜華晨行道當避真)
(人星立弼星之上拜真人朝華晨而求飛空也)
北火(左傳見西火下)
北晨(雲笈七籖北極星天之太常主昇進星有八門門有四光芒爓照九億萬里中上有元臺玉樓步綱)
(真人號曰紀明宮中元臺玉樓丨丨飛華君姓明靈諱長明化字淵洞源昌上元頭建飛精華冠衣紫錦飛裳)
(手執九斗玉策坐玉樓之中謁又嘯咤五帝策駕景雲上造丨丨朝皇君)
北兄(魏志武帝紀注見南兄下)
北女(法言見東鞮下)
北狄(禮記曲禮見西戎下侵者為廢小雅故也)(詩小序疏言丨丨所以來論語見西戎下史記五)
(帝紀流共工于幽陵以變丨丨之漢書揚雄傳見南鄰下又匈奴傳往時嘗屠大宛城蹈烏桓之壘探姑)
(繒之壁籍蕩姐之場艾朝鮮之旃拔兩越之旗近不過旬月之役遠不離二時之勞固已犁其庭掃其閭郡縣)
(而置之雲徹席卷後無餘菑惟丨丨為不然真中國之堅敵也三垂比之懸矣杜審言送高郎中北使詩丨)
(丨願和親東京發使臣)
北戎(春秋僖公十年夏齊侯許男伐丨丨注丨丨山戎左傳隱公九年丨丨侵鄭鄭伯禦之衷戎師曰)
(彼徒我車懼其侵軼我也帥又桓公六年夏丨丨伐齊齊侯乞師于鄭鄭公子忽師救齊六月大敗戎師獲)
(其二帥大良少良甲首三百以獻於齊)
北蠕(北史魏大武帝紀論太武聰明雄斷威靈傑立藉二世之資奮征伐之氣戎軒四出周旋夷險平秦)
(隴掃統萬剪遼海蕩河源南夷荷擔丨丨絶迹廓定四表混一華戎其為武功也大矣)
北代(雲笈七籖北方黑帝保成曷字丨丨守我膀胱中)
北蠻(史記匈奴傳獫狁葷粥居于丨丨隨畜牧而轉移)
北獠(魏書獠傳朝廷以梁益二州控攝險遠乃立巴州以統諸獠後以巴酋嚴始欣為刺史又立隆城鎮)
(所管獠二十萬戶丨丨歲輸租布與外人通貿易巴州生獠並皆不順其諸頭王每于時節謁見刺史而已)
北音(呂覽有娀氏有二佚女為之九成之臺飲食必以鼓帝令燕往視之鳴若諡隘二女愛而争搏之覆)
(以玉筐少選發而視之燕遺二卵北飛遂不反二女作歌一終曰燕燕往飛實始作為丨丨蘇軾石鐘山記)
(南聲函胡丨丨清越桴止響騰餘韻徐歇)
北聲(新論夏甲作破斧之歌始為東音殷辛作靡靡之樂始為丨丨)
北樞(太上九臺丹元元紀外管丨丨内正天理金闕映外玉庭耀裏中有至尊號曰赤子)
北規(雲笈七籖丨丨當見天皇君十三頭衣冠之色如其時也)
北蓋(雲笈七籖天關星天之上帝主天地機運星有一門門有九光芒總運九天之氣爓照九億萬里中)
(上有九層玉樓乘龍真人號曰關會宮九層玉樓總雲九元丨丨晨君姓元樞諱轉光字會元終明天徒頭建)
(九元寳冠衣九色錦裳手執暉神之章坐玉樓之中若有元名帝圖玉籙當得夫丨丨晨君同諱知者則丨丨)
(君下映天關修行其道飛行太虚昇入一門之内也)
北一(金丹大要三五一圖說見南二下)
北冥(雲笈七籖飛登水仙之道辰星員鏡洞映丨丨)
北黑(金丹諸眞元奥太陽南明太陰丨丨南北相契兩神相得)
北寒(雲笈七籖經釋題曰東華上仙名太上八素隱書南華上仙曰大洞真經西華上仙曰金真玉光映)
(天洞觀玉經北華上仙曰蕭條九曜豁落七元上經玉皇中仙曰太上高聖八景王籙中央黃老君南極元君)
(藏錄二經於太素瑶臺元雲羽室封以鬱林之笈玉清三元之章乃命丨丨金臺龍華玉女七百人又命白空)
(虞宮西靈玉童七百人侍衛焉遊南極王夫人㖟楊義詩悼此四維内百憂常在心俱丨丨臺神風開爾襟)
北小(齊書祥瑞志見南附下)
北鈞(雲笈七籖雲英夫人㖟楊眞人許長史詩丨丨唱羽人玉元粲賢衆)
北表(元史禮樂志舞師四人皆執挺執纛二人執旌二人祭則前舞以為舞容舞人從南表向第一表為)
(一成則一變從第二至第三為二成從第三至北第四表為三成舞人各轉身南向於丨丨之北還從第一至)
(第二為四成從第二至第三為五成從第三至南第一表為六成)
北元(雲笈七籖欲修飛步之道宜知斗星之魂魄九皇夫人内名空常三隱訣也而按圖修行豈當不得)
(飛登丨丨上謁華晨者哉)
北燭(武帝内傳帝閒居承華殿東方朔董仲舒在側忽見一女子著青衣美麗非常帝愕然問之女對曰)
(我墉宮玉女王子登也乃為王母所使從崑崙山來語帝曰聞子輕四海之祿尋道求生降帝王之位而屢禱)
(山嶽勤哉有似可教者也從今日清齋不問人事至七月七日王母暫來也帝下席跪諾言訖玉女忽然不知)
(所在帝問東方朔此何人朔曰是西王母紫蘭宮玉女常傳使命往來扶桑出入靈州交關常陽傳言元都阿)
(母昔出配丨丨仙人近又召還使領命禄真靈官也庾信道士步虚詞東明九芝蓋丨丨五雲車)
北賈(史記貨殖傳見西賈下得易林南販丨丨與喜為市利百倍)
北飲(史記禮書阻之以鄧林注山海經曰夸父與日逐走日入渴欲得飲飲於渭水不足丨丨大澤未至)
(道渴而死棄其杖化為鄧林王褒九懷見南采下)
北獄(南史梁武帝紀見南獄下元又扶桑國傳見南獄下陳書劉師知傳光大年師知與仲舉等遣)
(舍人殷不佞矯詔令高宗還東府事覺於丨丨賜死)
北思(宋之問早發始興江口至虚氏村作南中雖可悅丨丨日悠哉杜甫哭韋大夫之晉詩見南過下)
(詩李商隱念遠見南情下)
北質(江淹横吹賦見西骨下)
北想(周弘正於長安詠雁詩見南思下)
北魂(宋之問入瀧洲江詩海窮南徼盡鄉遠丨丨驚)
北政(齊書始安王子遥昌傳元宏寇壽春遣使呼城内人遥昌遣參軍崔慶遠朱選之詣宏慶遠曰旌蓋)
(飄颻遠涉淮泗風塵慘烈無乃上勞宏曰六龍騰躍倏忽千里經途未遠不足為勞慶遠曰川境既殊遠勞軒)
(駕屈完有言不虞君之涉吾地也何故宏曰故當有故卿欲使我含瑕依違為欲指斥其事慶遠曰君包荒之)
(德本施丨丨未承來議無所含瑕)
北信(齊書柳世隆傳上敕世隆曰比有丨丨賊猶治兵在彭城年已垂盡或當未必送死然豺狼不可以)
(理推為備或不可懈彼郭既無關要用宜開除使去金城三十丈政佳耳發民治之無嫌若作三千人食者已)
(有幾米可指牒付信還民間若有丁多而細口少者悉令戍非疑也南史王奐傳奐弟份仕宋遷大司農奐)
(誅後其子肅奔魏份請罪齊武帝宥之嘗侍坐帝謂曰比有丨丨否份改容對曰肅既忘墳栢寧遠憶有臣)
(張說岳州作見南州下閒李白秋浦寄内詩我自入秋浦三年丨丨疎元稹詩丨丨無人寄蟬聲滿樹頭)
北夢(李洞秋宿潤州劉處士江亭詩丨丨風吹斷江邊處士亭)
北位(三界寳錄尋先師所錯本意者言三十二天上下重叠亦為一天二十八宿即錯將中斗而攝丨丨)
(獨脫北方此方以中為上又中為上亦復是誤)
北選(金史選舉志見南選下後又丨丨初軍判簿尉二下令三中令四上令已並上令通注節察判推)
(官)
北事(耿湋巴陵逄洛陽鄰舍詩因君知丨丨流浪已忘機黃庭堅田舍即事詩見南人下)
北候(賈島送張校書季霞詩見南境下)
北產(許有壬黃鼠詩丨丨推珍味南來怯陋容)
北業(崔日知奉酬龍門北谿詩迨我咸京道聞君丨丨新)
北靈(雲笈七籖元晨丨丨五氣上精體隱六紀心藏景星)
北采(謝莊為八座江夏王請封禪表見西鶼下)
北焙(梅堯臣詩丨丨花如粟)
北饌(陸游食酪詩南烹丨丨妄相高常笑紛紛皃女曹)
北酪(黃庭堅詩日薦南蓴羹丨丨)
北毳(宋書恩倖傳序見南金下下馮子振十八公賦見東筏)
北寶(水經注元嘉二十年以林邑凶頑歷代難化丨丨既臻南金闕貢乃命偏將與龍驤將軍交州刺史)
(檀和之陳兵日南修文服遠)
北史(丨丨序傳見南史下)
北書(北史序傳見南書下杜甫夜詩見南菊下)
北譜(張翥紫檀篳篥曲南音丨丨此正繁含嚼紛紜徒聒耳)
北吹(李咸用别友詩丨丨微微動旅情不堪分手在平明)
北步(獨孤及送陳兼應辟詩芳名動丨丨逸韻凌南皮)
北列(顔延之車駕幸京口侍遊蒜山作見東溟下)
北騎(張輔名士優劣論手下步騎不滿數千為武帝大衆所走未若武帝丨丨所擒突火之急也吳萊)
(狙賦弓弩甲旗丨丨南艫椎&KR0795;敲批却窽骨軱孟郊送從叔校書簡南歸詩見南帆下)
北轅(宋書天文志見西頭下丨齊書天文志永元元年九月癸巳月犯東井丨西頭第一星韋嗣立)
(遊龍門北溪懷驪山别業詩還悟丨丨失方求南澗田杜甫自京赴奉先縣詠懷詩丨丨就涇渭官渡又改)
(轍蘇徐夤丨丨詩丨丨乾葉旋空枝蘭蕙還將衆草衰軾次韻表兄程正輔江行詩願君理丨丨六轡去)
(如組)
北船(李白寄韋南陵冰詩見南船下歸皎日送贇上人還京詩久遊春草盡還寄丨丨孔武仲瓜步)
(阻風詩見南船下)
北柁(柳貫過閘行見南檣下)
北榜(鮑照還都至三山望石頭城詩南帆望越嶠丨丨指齊河)
北帆(張說四日一日過江赴荆州詩夏雲隨丨丨同日過江來)
北纓(沈約解佩去朝市詩見西顧下)
北牀(楊維禎蓍草賦納于櫝中丨丨置兮)
北榻(因話錄見南榻下)
北架(元史天文志自雲架柱斜上去趺面七尺二寸為横輄自輄心上至竅六尺八寸又為龍柱二植於)
(卯酉礎中分之上皆飾以龍下為山形北向斜植以柱丨丨南極雲架柱二植於卯酉礎中分之南廣厚形制)
(一如丨丨)
北銑(晉書職官志見南金下)
北戟(陸機要覽見西劍下)
北旆(晉書穆帝紀贊見西旌下)
北軫(元經薛氏傳蒙遜表曰若六軍丨丨克復有期臣請率河西諸戎為晉右翼前驅)
北輜(謝朓為東海餉諸葛處士教昔長孫東組降龍丘之節文舉丨丨高通德之稱)
北犬(說苑魏文侯封太子擊于中山三年使不往來舍人趙倉唐曰臣願奉使侯何嗜好太子曰侯嗜晨)
(鳬丨丨於是乃遣倉唐緤丨丨奉晨鳬獻于文侯)
北兔(葛長庚麻姑賦見南烏下)
北犴(謝靈運宋廬陵王誄服二辜于丨丨致九伐于南荆)
北馬(李洞題咸陽樓詩丨丨疑眠磧南人憶釣湓)
北龜(周禮龜人見東龜下)
北鳥(李明遠送韋覲謫潘州詩見南人下到李頻送孫明秀才往潘州訪韋卿詩丨丨飛不北人今去)
(遊)
北禽(李白山鷓鴣詞山雞翟雉來相勸南禽多被丨丨欺又北史崔浩傳劉裕挺出寒微不因一卒之)
(用奮臂大呼而夷滅桓元丨丨慕容超南摧盧循裕若平姚而簒其主秦地戎夷混并裕亦不能守之秦地亦)
(終當為國家所有滅唐書南蠻傳贊見西下)
北鳳(宇文昶陪駕幸終南山詩見南鴻下)
北鴈(江總於長安歸還揚州九月九日行薇山亭賦韻詩見南雲下宋之問酬李丹徒見贈詩見南鳬)
(下杜崔湜早春邊城還歸詩路向南庭遠書因丨丨稀甫社日詩見南翁下高適餞宋八充彭中丞判)
(官之嶺外詩見南人下豫李白南流夜郎寄内詩丨丨春歸看欲盡南來不得章書李嘉祐送王諫議充)
(東都留守判官詩見東人下江戴叔倫廣陵送趙主簿自蜀歸絳州寧覲詩已泛西盡仍隨丨丨廻韓翃)
(送中兄典邵州詩丨丨初回江燕飛南湖春暖著春衣司空曙送翰林張學士嶺南勒聖碑詩見南鵬下)
(賈島早起詩見西京下歸劉滄龍門留别道友詩見西風下方干送郭太祝江東詩鄉人去欲盡丨丨又)
(南飛修陸龜蒙金陵道詩丨丨行行直東流澹澹春難歐陽宿雲夢館詩丨丨來時歲欲昏私書歸夢杳)
(分又蘇軾過嶺詩暫著南冠不到頭却隨丨丨與歸休送李孝博奉使嶺表詩見南枝下元好問歸舟)
(怨南風吹櫓聲丨丨鳴嚶嚶)
北鷰(北史魏長賢傳陳留公李崇甚重之引為鎮西參軍事崇討叛氐陽靈珍叛蠻魯丨丨又請為記室)
(參軍)
北林(詩鴥彼晨風鬱彼丨丨趙左傳陳靈公受盟于晉秋楚子侵陳遂侵宋晉盾帥師救陳宋會于棐)
(林以伐鄭也楚蒍賈救鄭遇于丨丨囚晉解揚晉人乃還注滎陽中牟縣西南有林亭在鄭北又見西郊下)
(已晉書史論扞其大患禦其大災百姓皆知上德之生而不謂浚已以生也是以感而應之悅而歸之如晨)
(風之鬱丨丨龍魚之趣藪澤也雙金史禮志見北嶽下魏文帝清河作願為晨風鳥飛翔丨丨又善哉)
(行飛鳥翻翔舞悲鳴集丨丨門曹植雜詩高臺多悲風朝日照丨丨又種葛篇出當何顧徘徊步丨丨)
(應瑒報趙淑麗詩有鳥孤棲哀鳴丨丨籍傅元飲馬長城窟行夢君結同心比翼遊丨丨阮詠懷詩孤鴻)
(號外野翔鳥鳴丨丨陶陸機擬行行重行行詩王鮪懷河岫晨風思丨丨潛旦作和戴主簿詩南窗罕悴)
(物丨丨榮且豐楊江淹擬魏文帝遊宴詩肅肅廣殿陰雀聲愁丨丨師道侍宴賦得起坐彈鳴琴詩丨丨)
(鵲夜飛南軒月初進元蘇頲陳倉别隴州司戶李維深詩見南澗下孫楚句見南澗下杜甫客居詩日)
(暮歸幾翼丨丨空自昏别又孫員外新亭詩主稱壽尊客筵秩宴丨丨高適王徹詩歸客自南楚悵然思)
(丨丨飛柳宗元感遇詩西陸動凉氣驚烏號丨丨窗蔣冽夜鵲詩見南月下張祜孤山寺詩猶憶西夜)
(鐘聲出丨丨同鄭谷少華甘露寺詩長欲然香來此宿丨丨猿鶴舊羣周賀寺居寄楊侍御詩雨過丨丨)
(空晚景院閑人去掩斜陽散蘇軾新居詩朝陽入丨丨竹樹清影)
北枝(李嶠鷓鴣詩見南枝下大貫休閑居詩南枝復丨丨玉露沾毛衣范成丙午新正書懷詩見南)
(枝下丨開)(李俊民香梅詩祇為怕愁貪睡後返魂纔向丨胡天游冬暖詩江梅一樹都開遍不問南枝與)
(丨丨餘陳樵跳銀溪詩見西澗下時馬祖常移梅詩丨丨散霞苔光上碧蘚郭鈺四詞為問王孫歸也)
(未玉梅開到丨丨花筆楊維楨題王元章畫梅詩惆悵東風舊詞南枝香少丨丨多)
北幹(魏文帝彈棋賦見西枝下)
北樹(晉書成都王穎傳盧志言於穎曰黃橋戰亡者有八千餘人既經夏暑露骨中野可為傷惻昔周王)
(葬枯骨况此等死王事乎穎乃造棺為衣服發葬於黃橋丨丨枳籬為之塋域范雲贈沈左衛詩越鳥憎丨)
(丨胡馬畏南風)
北葉(謝朓詠竹詩南條交丨丨新筍雜故枝花葉適宋仲方遊吳袖文索詩為别詩見南下)
北枳(張彪勅移橘栽詩南橘丨為丨古來豈虚言)
北竹(李伯魚桐竹詩丨丨青桐北南桐綠竹南)
北黍(文心雕龍西鶼東鰈南茅丨丨)
北巡(漢書郊祀志其來年冬上議曰古者先振兵釋旅然後封禪廼遂丨丨朔方勒兵十餘萬騎還祭黃)
(帝冢橋山釋兵凉如虐晉書河間王顒傳論顒任李含之狙詐仗張方之陵遂使武閔喪元長沙授首逞其)
(無君之志矜其不義之彊鑾駕丨丨異乎有征無戰乘輿西幸非由望秩觀風宋書禮志章帝元和三年正)
(月丨丨耕於懷縣午北史魏太祖道武皇帝紀天興二年正月庚丨丨崔駰有丨丨頌)
北狩(魏書和䟦傳車駕丨丨豺山收跋刑之路側妻劉氏自殺以從江淹為蕭驃騎譲增封表思樂盛)
(猷願厲聲頌將陪雲驂以丨丨扈朝服以濟師奴王惲龍虎臺詩見南巡下錢惟善題宋徽宗畫貍銜魚)
(圖詩鸞輿丨丨知何處惆悵春風看畫圖)
北獵(北史魏明帝紀泰常三年十二月癸亥西巡至雲中踰白道丨丨野馬於辱孤山至於黃河從君子)
(津西度大狩於薛林山數元史圖圖爾哈傳二十八年圖圖爾哈奉哈喇齊軍以萬足以備用詔賜珠帽珠衣金)
(帶玉帶海東青鶻各一賜其部曲毳衣縑素萬匹於是率哈喇齊萬人丨丨於漢塔海邊寇聞之皆引去)
北討(宋書武帝紀羌主姚興死子泓立兄弟相殺關中擾亂公乃戒嚴丨丨陳叔達詠淮陰侯詩丨丨)
(燕承命東驅楚絶糧)
北伐(左傳見東略下伐史記封禪書桓公曰寡人丨丨山戎過孤竹西大夏涉流沙束馬懸車上卑耳)
(之山南伐至召陵登熊耳山以望江漢兵車之會三而乘車之會六九合諸侯一匡天下諸侯莫違我昔三代)
(受命亦何以異乎燕漢書刑法志齊桓南服彊楚使貢周室丨丨山戎為開路存亡繼絶功為伯首所謂善)
(戰不敗者也上魏書高允傳後允從顯祖丨丨大捷而還至武川鎮丨丨頌又宇文穆傳六鎮反背詔穆)
(為别將隸都督李崇丨丨都督崔暹失利崇將班師會諸將議曰朔州是白道之衝賊之咽喉若此處不全則)
(并肆危矣今欲選諸將一人留以鎮捍不知誰堪此任僉曰無過穆者)
北擊(史記匈奴傳秦滅六國而始皇帝使蒙恬將十萬之衆丨丨胡悉收河南地因河為塞築四十四縣)
(城臨河徙謫戍以通之多漢書陳湯傳見南排下烏又匈奴傳郅支見烏孫兵其使又不反勒兵迎擊孫)
(破之因丨丨烏揭烏揭降發其兵西破堅昆北降丁令并三國數遣兵擊烏孫勝之魏書尉眘傳高宗時率)
(師丨丨伊吾尅其城大獲而還)
北降(漢書匈奴傳見上)
北擾(魏書于栗磾傳劉裕之伐姚泓也栗磾慮其丨丨遂築壘於河上親自守焉)
北侵(南史宋文帝紀元嘉二十七年十二月庚午魏太武帝率大衆至瓜步聲欲渡江都下震懼咸荷擔)
(而立壬午内外戒嚴緣江六七百里舳艫相接始議丨丨朝士多有不同元史河渠志至正四年夏五月大)
(雨二十餘日黃河暴溢水平地深二尺許北決白茅堤六月又北決金堤並河郡邑皆罹水患民老弱昏墊壯)
(者流離四方水勢丨丨安山沿入會通運河延袤濟南河間將壊兩漕司鹽場妨國計甚重省臣以聞又伊)
(蘇傳討賊海州大敗之賊走航海襲山東盡有其地伊蘇計賊必乘勢丨丨急引兵北還表裏擊之復滕兖二)
(州及費鄒曲阜寧陽泗水五縣賊勢遂衂)
北略(齊書陳顯達傳多難甫夷恩化肇洽興師擾衆非政所先用戢遠圖權緩丨丨唐書李晟傳晟自)
(魏引而北武俊果解去晟留趙三日與孝忠連兵丨丨恒州圍朱滔將鄭景濟于清苑決水灌之)
北守(漢書鄒陽傳雖使梁并淮陽之兵下淮東越廣陵以遏越人之糧漢亦折西河而下丨丨漳水以輔)
(大國胡亦益進越亦益深此臣之所為大王患也)
北郤(漢書賈捐之傳見西連下并又作却隋書楊元感等傳論高祖丨丨強胡南百越鹽鐵論秦并)
(天下東絶沛水南取陸梁丨丨胡狄西略氐羌)
北捍(宋書劉勔傳見南抗下元又序傳襄陽地接邊關江左來未有皇子重鎮嘉二十二年世祖出為)
(撫軍將軍雍州刺史天子甚留心以舊宛北接二關咫尺崤陜蓋襄陽之丨丨且表裏彊蠻盤帶疆場以亮為)
(南陽太守加揚武將軍邊蠻畏服皆納賦調契宋史陳貫傳募土人隸本軍籍丁民為府兵使丨丨丹西捍)
(夏人敵之情偽地勢之險易彼皆素知可不戰而屈人之兵矣陳琳為袁紹拜烏丸三王為單于版文丨丨)
(玁狁東拒濊貊)
北救(宋書索虜傳鎮北將軍檀道濟率水軍丨丨車騎將軍廬陵王義真遣龍驤將軍沈叔狸三千人就)
(豫州刺史劉粹量宜赴援北史胡小彪傳見南軍下)
北備(漢書枚乘傳見南距下魏書蕭衍傳見西擬下)
北阬(戰國策蔡澤曰楚地持戟百萬白起率數萬之師以與楚戰一戰舉鄢郢再戰燒夷陵南并蜀漢又)
(越韓魏攻強趙丨丨馬服誅屠四十餘萬之衆流血成川沸聲若雷使秦業帝自是之後趙楚懾服不敢攻秦)
(者白起之勢也身所服者七十餘城功已成矣賜死于杜郵漢書陳湯傳見南拔下)
北殲(陳書高祖紀東誅逆叛丨丨獯醜威加四海仁漸萬國)
北敗(齊書高帝紀泰始三年沈攸之吳喜丨丨於睢口諸城戍大小悉奔歸虜遂進至淮北圍角城)
北攻(戰國策蘇厲謂白起曰今公破韓魏殺犀武而丨丨趙取藺離石祈者公也公之功甚多今公又以)
(秦兵出塞過兩周踐韓而以攻梁一攻而不得前功盡滅公不若稱病不出也)
北襲(北史魏大武帝紀神䴥四年夏六月赫連定丨丨沮渠蒙遜為吐谷渾慕瑰所執)
北圍(史記越王勾踐世家楚三大夫張九軍丨丨曲沃於中以至無假之關者三千七百里)
北徇(史記陳勝傳周市丨丨地至狄狄人田儋殺狄令自立為齊王宋書武帝紀丨丨司兖許鄭風靡)
(鞏洛載清偽牧逆藩交臂請罪元史察罕特穆爾傳見南略下)
北掠(唐書黃巢傳賊分其衆尚君長入陳蔡巢丨丨齊魯衆萬人入鄆州)
北脅(漢書鄒陽傳夫濟北之地東接彊齊南牽吳越丨丨燕趙此四分五裂之國權不足以自守勁不足)
(以扞宼又非有奇怪云以待難也雖墜言於吳非其正計也)
北軼(江淹齊太祖誄鋒車丨丨爟火南盛)
北戍(齊書蘇侃傳是時張永沈攸之反後新失淮北始遣上丨丨不滿千人每歲秋冬間邊淮騷動恒恐)
(虜至上廣遣偵候安集荒餘故宋史兵志丨丨及川峽荆湘嶺嶠間多不便習水土議者益募土兵為就糧)
(明一統志丨丨灘在梧州府馬門灘下陸機從軍行南陟五嶺顛丨丨長城阿)
北拒(明一統志丨丨臺在開封府太康縣南二十里相去一里間即漢王追項羽至陽夏相拒處又陸)
(機酈食其贊東規白馬丨丨飛狐丨謝朓登孫權故城詩丨丨溺驂鑣西龕收組練注丨謂禦曹操西龕謂)
(敗劉備)
北清(宋書武帝紀丨丨海岱南夷百越荆雍稽服庸氓順軌)
北據(蜀志諸葛亮傳見東連下破五代史唐莊宗紀乾符五年沙陀破遮虜軍又岢嵐軍而唐兵數敗)
(沙陀由此益熾丨丨蔚朔南侵忻代嵐石至於太谷焉石崇楚妃歎見南接下)
北逐(史記項羽紀蒙恬為秦將丨丨戎人開榆中地數千里漢書馮唐傳見南支下)
北弱(戰國策見南見下)
北難(潘岳關中詩見西患下)
北阻(北史盧柔傳見南并下金隋書李密傳世充悉衆來決戰密留王伯當守墉自引精兵就偃師丨)
(丨卭山以待之而唐書李光弼傳兩軍相敵尺寸地必爭今委五百里守關賊得地勢益張不如移軍河陽)
(丨丨澤潞勝則出敗則守表裏相應賊不得西此猿臂勢也方輿勝覽臨洮府形勝南得鍾存丨丨大河)
(駱賓王祭趙郎將文雋穴南臨同五溪之深入卭關丨丨類雙崤之不歸)
北置(漢書地里志見南置下丨又李廣利傳益發戍甲卒十八萬酒泉張掖丨居延休屠以衛酒泉而)
(發天下七科適及載糒給貳師乃晉書慕容皝載記高句麗王釗謂皝軍之從北路也遣其弟武統精銳五)
(萬距丨丨躬率弱卒以防南陜翰與釗戰于水底大敗之乘勝遂入丸都釗單馬而遁)
北奠(明一統志南昌府形勝南距五嶺丨丨九江)
北屯(宋書索虜傳燾遣從弟永昌王庫仁眞步騎萬餘將所略六郡口丨丨汝陽隋書煬帝紀見南屯)
(下)
北頓(齊書劉懷珍傳遣王敬則破殷琰將劉從等四壘于横塘死虎懷珍等乘勝遂丨丨壽春長邏門)
北斷(魏書高閭傳伏惟太上皇帝道光二儀明齊日月至德潛通武功四暢霜威南被則淮徐來同齊斧)
(丨丨則獫狁覆斃西催三危之酋東引肅慎之貢遐荒款塞九有宅心杜甫草堂詩西取卭南兵丨丨劍閣)
(隅)
北塞(元史察罕特穆爾傳安豐賊劉福通等䧟汴梁造宮闕易正朔號召羣盜巴蜀荆楚江淮齊魯遼海)
(西至甘肅所在兵起勢相聯結察罕帖木兒乃丨丨太行南守鞏洛而自將中軍軍沔池)
北廣(元史河渠志其隄長二百七十步丨丨四十二步中廣五十五步南廣四十二步自顛至趾通高三)
(丈八尺)
北裂(晉書陸機傳見西界下)
北并(戰國策見南攻下)
北拓(魏書源懷傳蠕蠕不羈自古而爾遊魂鳥集水草為家中國患者皆斯類耳歷代驅逐莫之能制雖)
(丨丨榆中遠臨瀚海而智臣勇將力算俱竭)
北開(史記甘茂傳始張儀西并巴蜀之地丨丨西河之外南取上庸天下不以多張子而以賢先王)
北卷(宋書州郡志日南丨丨令漢舊縣作捲又王翰古蛾眉怨見南開下)
北攫(韓愈晚秋郾城夜會聯句南據定蠻陬丨丨空朔漠)
北削(鹽鐵論魯繆公之時公儀為相子思子原為之卿然丨丨于齊南畏楚人西賓秦國)
北吞(晉書陶侃傳見西平下)
北爭(唐書孫儒傳儒謀定江南乃丨丨天下畏全忠擣虚乃遣人卑辭厚賄全忠薦於朝詔授淮南節度)
(使)
北壯(孫魴題梅嶺泉詩見南雄下)
北讋(柳宗元晉問南瞰諸夷丨丨羣夷)
北懾(吳質答東阿王書見南震下)
北威(史記甘茂傳甘羅見張卿曰卿之功孰與武安君卿曰武安君南挫彊楚丨丨燕趙戰勝攻取破城)
(墮邑不知其數臣之功不如也)
北彌(班固西都賦周廬千列徼道綺錯輦路經營修除飛閣自未央而連桂宮丨丨明光而亘長樂陵隥)
(道而超西墉混建章而連外屬設璧門之鳳闕上觚稜而棲金爵)
北動(班固東都賦見南燿下)
北漸(北史齊帝紀總論見東盡下又如字傳燈錄見南頓下)
北暢(漢書終軍傳見南洽下)
北戢(陸機漏刻賦挈金壺以南羅藏幽水而丨丨)
北撫(北史周太祖紀見西輯下)
北化(齊書樂志見南威下)
北度(漢書匈奴傳遣中郎將韓況送單于單于出塞到休屯井丨丨車田盧水道里回遠況等乏食單于)
(廼給其糧失期不還五十餘日行後漢書光武帝紀更始至洛陽遣光武以破虜將軍大司馬事持節丨丨)
(河鎮慰州郡堅又寇恂傳昔高祖留蕭何鎮關中吾今委公以河内守轉運給足軍糧率厲士馬防遏它兵)
(勿令丨丨而已為宋書五行志司馬元顯時民謠詩云當有十一口當兵所傷木旦當丨丨走入浩浩鄉)
(隋煬帝秦孝王誄背離宮而東轉歷山邸而丨丨張衡思元賦逼區中之隘陋兮將丨丨而宣遊)
北被(齊書崔祖思等傳論太祖作牧進兖始基霸業恩威丨丨感動三齊青冀豪右崔劉望族先覩人雄)
(希風結義)
北定(宋書武帝紀見南勦下)
北恃(宋書殷琰傳見南憑下)
北避(庾信周大將軍司馬裔神道碑銘伍員道阻燕丹路遥南奔楚塞丨丨秦橋)
北料(蘇頲九月九日望蜀臺詩見南辭下)
北竄(魏書蠕蠕傳世祖征伐之後意存休息蠕蠕亦佈威丨丨不敢復南庾信羽調曲首惡既其南巢)
(元凶于是丨丨)
北靜(宋書樂志西平僭蜀丨丨舊疆高猷遠畼朝有遺芳)
北就(宋書武帝紀桓元尅京邑殺元顯以牢之為會稽内史懼而告高祖曰便奪我兵禍其至矣今當丨)
(丨高雅于廣陵舉事卿能從我去乎答曰將軍以勁卒數萬望風降服彼新得志威震天下三軍人情都已去)
(矣廣陵豈可得至邪諱當反復還京口耳)
北遁(北史蠕蠕傳菴羅辰叛文宣親討大破之菴羅辰父子丨丨又尒朱世隆傳李苗燒絶河梁世隆)
(乃丨丨淮宋史趙密傳紹興元年李成馬進擾江俊復遣密大破之成進皆丨丨)
北援(宋史符彦卿傳世宗至城下命與郭從義向訓白重贊史彦超率萬騎屯忻口以拒丨丨)
北連(隋書楊義臣傳從征吐谷渾令義臣屯琵琶峽連營八十里南接元壽丨丨叚文振合圍渾主于覆)
(袁川控元史安南郡縣附錄見南接下師又巴圖嚕傳見南下梁簡文帝傷離新體詩偃雖丨丨轘轅)
(已南背)
北購(史記荆軻傳見南連下)
北投(宋書薛安都傳索兒遣靈越向淮陽令孫出城為相距之形既而奔散丨丨索兒索兒使令孫說闡)
(令降闡既降索兒執闡及令孫並殺之)
北燮(張衡東京賦丨丨丁令南諧越裳)
北辭(宋書樂志峩峩仲連齊之高士丨丨千金東蹈滄海)
北圖(唐書郭子儀傳方丨丨范陽會哥舒翰敗天子入蜀太子即位靈武詔班師)
北慮(盧諶贈崔温詩趙奢正疆場秦人折丨丨)
北見(戰國策見南后下鏑元史伊克鼐傳會國兵破汴侍母北行間關鋒中丨丨憲宗辭容端謹帝嘉)
(賞之命贊布扎爾斷事官事以燕故城為治所伊克鼐慨然以治道自任政事修舉)
北說(戰國策蘇秦將為從丨丨燕文侯曰燕東有朝鮮遼東北有林胡樓煩西有雲中九原南有呼沲易)
(水地方二千里帶甲數十萬車七百乘騎六千匹粟支王二年此所謂天府也元史阿實克布哈傳納延叛諸)
(納牙等皆應之帝問計將安出對曰臣愚以為莫若先撫安諸王乃行天討則叛者勢自孤矣帝曰善卿試為)
(朕行之即丨丨納牙曰大王聞納延反耶曰聞之大王知納延遣使自歸耶曰不知曰聞大王等皆欲為納延)
(外應今納延既自歸矣大王何不往見上自陳為萬全計納牙悅許之)
北通(隋書煬帝紀詔發河北諸郡男女百餘萬開未濟渠引沁水南達于河丨丨涿郡宋史張覺傳平)
(州自古形勝之區地方數百里帶甲十餘萬覺文武全才若為我用必能屏翰王室苟為不然彼西迎天祚丨)
(丨蕭幹將為吾肘腋患矣)
北構(漢書嚴安傳秦禍丨丨於胡南挂於越又杜牧阿房宮賦見西折下)
北上(禮記明堂位見東上下玄立于洗東西面丨丨)(儀禮士冠禮兄弟畢袗又有司如主人服即位)
(于西東面丨丨德周禮司士見西面下師魏書崔浩傳泰常元年司馬宗將劉裕伐姚泓舟自淮泗入清)
(欲泝河西上假道於國詔羣臣議之外朝公卿咸曰函谷關號曰天險一人荷戈萬夫不得進裕舟船步兵何)
(能西入脫我乘其後還路甚難若丨丨河岸其行為易揚言伐姚意或難測假其水道寇不可縱宜先發軍斷)
(河上流勿令西過又議之内朝咸同外計冀又臣始謂義隆軍來當屯住河中兩道丨丨東道向州西道衝)
(鄴如此則陛下當自致討不得徐行今則不然東西列兵徑二千里一處不過數千形分勢弱以此觀之儜兒)
(情見止望固河自守免死為幸無北度意也塹唐書李勣傳宇文化及擁兵丨丨密使勣守倉周掘以自環)
(化及攻之勣為地道出鬭化及敗引去地宋史周渭傳劉鋹據五嶺渭率鄉人六百踰嶺將避零陵未至賊)
(起斷道絶糧復還恭城則廬舍煨燼遂奔道州為盜所襲渭脫身丨丨雲笈七籖五色玉樓丨丨晨君姓育)
(嬰諱元上瓮字昌陽文激明光頭建元精玉冠衣元羽衣裳執五色羽節坐玉樓之中又玉光纏絡丹軿紫)
(輿飛行丨丨參受隱書賦王逸九思緣天梯兮丨丨登太一兮玉臺宋玉風徜徉中庭丨丨玉堂虞世)
(基講武賦跨元武而東臨款黃山而丨丨薄魏武帝苦寒行丨丨太行山艱哉何巍巍曹植妾命樂府攜)
(玉手喜同車丨丨雲閣飛除言劉孝綽酬陸倕詩丨丨輪難進東風馬易驚王胄及江陽寓目灞涘贈易)
(州陸司馬詩欲動南登詠還謠丨丨難秋王勃臨江詩泛泛東流水飛飛丨丨塵駱賓王早出塞詩南圖)
(終鎩翮丨丨遽催轅日沈佺期從崇山向越常詩見西從下吳少微和崔用遊開化寺閣詩見西緣下)
(杜甫三川觀水漲詩丨丨惟土山連天走窮谷還又傷春詩見東廵下馬祖常鄢陵别南客詩見南下)
北歸(漢書匈奴傳漢遣車騎將軍韓昌光祿大夫張猛送呼韓邪單于侍子求問吉等因赦其罪勿令自)
(疑昌猛見單于民衆益盛塞下禽獸盡單于足以自衛不畏郅支聞其大臣多勸單于丨丨者恐北去後難束)
(昌猛即與為盟約曰自今㠯來漢與匈奴合為一家世世毋得相詐相攻有竊盜者相報行其誅償其物有寇)
(發兵相助曰宋書王懿傳論司兖既定三軍咸喜仲德獨有憂色胡虜雖仁義不足而凶狡有餘今歛戈丨)
(丨并力完聚若河冰冬合豈不能為三軍之憂英齊書王融謝朓傳論晉世遷宅江表人無丨丨之計霸作)
(輔芟定中原彌見金德之不競也州五代史唐明宗淑妃王氏傳德光丨丨留蕭翰守汴漢高祖起太原翰)
(欲北去乃使人召從益委以中國從益子母逃於徽陵域中以避使者使者迫之以東遂以從益權知南朝軍)
(國事詩元史世祖紀見南來下苦周弘譲賦得長笛吐清風胡騎爭丨丨偏知别鄉韋述廣陵送别詩)
(文章南渡越書奏丨丨朝柳杜甫暮歸詩南渡桂水闕舟檝丨丨秦川多鼓鞞宗元詔追赴都二月至㶚)
(亭上詩見南渡下島姚鵠書情獻知己詩一為棲寓客二見丨丨鴻賈寄韓湘詩見南去下趙嘏廣陵)
(道詩青雲回翅丨丨雁白首哭途何處人光徐夤張儀詩見南來下楊萬里春半聞歸雁詩春深淺没人)
(知我正南歸雁丨丨虚元好問癸巳除夜詩不隨南渡馬泛丨丨船)
北下(晉書天文志見南高下中宋書天文志太安二年十一月辛巳有星盡隕天丨丨有聲如雷陳)
(書周文育傳見南入下丨韓愈孟郊城南聯句見東烹下韓琮潁亭詩寒聲丨當軒水翠影西來樸檻山)
北征(吳語吳王夫差既殺申胥不稔於歲乃起師丨丨闕為深溝于商魯之間北屬之浙西屬之濟以會)
(晉公午于黃池膝漢書司馬相如傳丨丨匈奴單于怖駭交臂受事屈請和宋書少帝紀景平元年夏四)
(月檀道濟丨丨次臨胊焚虜攻具兵魏書公孫同慶傳為司徒田曹參軍李崇驃騎府外參軍隨崇丨丨有)
(方直之稱司隋書豆盧毓傳從趙仲卿丨丨突厥以功授儀同三宋史張齊賢傳車駕丨丨議者皆言宜)
(速取幽薊齊賢上疏曰方今海内一家朝野無事關聖慮者豈不以河東新平屯兵尚衆幽燕未下輦運為勞)
(臣愚以為此不足慮也懷屈原九歌駕飛龍兮丨丨邅吾道兮洞庭王褒九駕元螭兮丨丨曏吾路兮葱)
(嶺南班彪丨丨賦奮袂以丨丨兮超絶迹而遠遊帝張衡都賦穢長沙之無樂歷江湘而丨丨魏文濟)
(川賦遊覽既厭日亦西傾朱旗電曜擊鼓雷鳴長驅風厲悠爾丨丨嵇康答二郭詩二郭懷不羣超然來丨)
(丨心)(陳子昂送賈兵曹入都詩東山宿昔意丨丨非吾杜甫宿青草湖詩湖雁雙雙起人來故丨丨胡)
(曾詠史詩文帝鑾輿勞丨丨條侯此地整嚴兵元李俊民和河上修橋詩見南渡下楊維楨和盧養書事)
(詩見西事下)
北邁(陳書後主紀論見南海下率又周迪傳詔鎮南將軍開府儀同三司歐陽頠其子弟交州刺史盛)
(新除太子右率邃衡州刺史侯曉等以勁越之兵踰嶺丨丨千里同期百道俱集隋書楊素傳長驅丨丨直)
(趨巢窟又陸機於承明作與弟士龍詩見南歸下赴洛詩南望泣元渚丨丨涉長林)
北幸(齊書明帝紀見南出下盧魏書自序初元顥内逼莊宗丨丨子建謂所親義僖曰北海自絶社稷)
(稱藩蕭衍吾老矣豈能為陪臣遂移家口居洛南顥平乃歸)
北遊(史記六國表秦惠文王五年王丨丨戎池至河上漢書主父偃傳家貧假貸無所得丨丨燕趙中)
(山皆莫能厚腑又淮陽王欽傳博知王意動復遺王書曰博幸得肺數進愚策未見省察丨丨燕趙欲循行)
(郡國求幽隠之士聞齊有駟先生者善為司馬兵法大將之材也博得謁見承間進問五帝三王䆒竟要道卓)
(爾非世俗之所知今邊境不安天下騷動微此人其莫能安也宋史章望之傳見西至下又朱昂傳昂嘗)
(閒行經廬陵道遇異人謂之曰中原不久當有眞主平一天下子仕至四品安用南為遂丨丨江淮周髀算)
(經冬至夜半時丨丨所極詩陸機苦寒行丨丨幽朔城凉野多險艱嵇康幽憤雍雍鳴雁厲翼丨丨順時)
(而動得意忘憂嗟我憤歎曾莫能疇未劉長卿送薛承矩秩滿丨丨詩匹馬向何處丨丨殊還袁瓘鴻門)
(行見西入下關許渾下第别友人楊至之詩孤劍丨丨塞遠書東出司馬扎秋日懷儲嗣宗詩見南渡下)
(姚薛能送劉駕歸京詩見南去下事孫元宴察詩曾佐徐陵向丨丨剖陳疑動名流)
北來(杜甫送樊二十三侍御赴漢中判官詩天子從丨丨長驅振凋敝又泥功山詩寄語丨丨人後來)
(莫悤悤至又酬韋韶州見寄詩雖無南去雁看取丨丨魚賈出塞曲萬里平沙一聚塵南飛羽檄丨丨人)
(鵠韋應物觀灃水漲詩丨丨注涇渭所過無安源詩姚塞外寄張侍御詩見南眺下韓琮西京即事見)
(西望下彦黃滔寄漢上友人詩知君丨丨日惆悵亦難勝唐謙遊清凉寺詩見南望下馮道句見西去)
(下)
北去(漢書衛青傳青將三萬騎出高闕匈奴右賢王當青等兵以為漢兵不能至此飲醉漢兵夜至圍右)
(賢王右賢王驚夜逃獨與其愛妾一人騎數百馳潰圍丨丨漢輕騎校尉郭成等追數百里弗得得右賢禆王)
(十餘人衆男女萬五千餘人畜數十百萬於是引兵而還易林秋冬探巢不得鵲雛銜指丨丨慙我少姬)
(又俛首銜杖低頭丨丨壠嚴維一公新泉詩山下新泉出泠泠丨丨源王建頭水詩見西流下公乘億)
(賦得臨江遲來客詩見南飛下沉許渾京口閒居寄兩都親友詩聚散有期雲丨丨浮無計水東流劉滄)
(送友人遊蜀詩丨丨西遊春未半蜀山雲雪入詩情至貢奎槍竿嶺詩直隨山丨丨却背雁南飛楊載冬)
(詩丨丨關河遠南歸歲月長)
北行(宋書天文志景元三年十一月壬寅彗星見亢色白長五丈轉丨丨積四十五日滅又天竺迦毘)
(黎國傳慧琳均善論道在無欲而以有欲要之丨丨求郢西征索越方長迷於幽都永謬滯於昧谷遼遼閩楚)
(其可見乎出魏書失韋國傳失韋國在勿吉國北去洛六千里路和龍北千餘里入契丹國又丨丨十日至)
(啜水又丨丨三日有蓋水又丨丨三日有犢了山其山高大周回三百餘里又丨丨三日有大水名屈利又丨)
(丨三日至刃水又丨丨五日到其國龍又勿吉國傳勿吉國在高句麗北去洛五千里自和北二百餘里有)
(善玉山山丨丨十三日至祈黎山又丨丨七日至如洛瓌水水廣里餘又丨丨十五日至太魯水又東丨丨十)
(八日到其國九北史室韋國傳南室韋丨丨十一日至北室韋分為部落又西域傳見西行下呂覽二)
(子丨丨至首陽之下而餓焉悲易林三龍丨丨道逄六狼莫宿中澤為禍所傷又鳴丨丨失其長兄雲)
(笈七籖太上大道君次乘四景之輿駕五素青雲攝元微黑帝名齊元旋俱丨丨詣□摩坦婁于醫天見玉清)
(七靜道生受沓曜旋根隱符)
北還(北史魏太祖紀皇始二年八月景寅朔帝進軍九門時大疫人馬牛死者十五六中山猶拒守羣下)
(咸思丨丨帝知之謂曰斯固天命將若之何四海之人皆可與為國在吾所以撫之耳何恤乎無人羣臣乃不)
(敢言崖又殷紹傳四序堪輿表大儒成公興將臣到陽翟九巖沙門釋曇影間興即丨丨臣獨留住依止影)
(所求請九章拜唐書朱滔傳見南救下叛又韋弘機傳使西突厥冊同俄設為可汗會石國道梗三年不)
(得歸裂裾錄所過諸國風俗物産為西征記丨丨太宗問外國事即上其書帝大悅元史世祖紀宋賈似道)
(遣宋京請和命趙璧等語之曰汝以生靈之故來請和好其意甚善然我奉命南征豈能中止果有事大之心)
(當請于朝是日大軍丨丨大又憲宗紀九年春正月乙巳朔駐蹕重貴山北置酒會因問諸王駙馬百官曰)
(今在宋境夏暑且至汝等其謂可居否乎扎拉爾部嚕人托歡曰南土癘宜丨丨所獲人民委吏治之便阿)
(拉部人巴爾齊曰托歡怯臣願往居焉帝善之武元衡途中即事詩南征復丨丨擾擾百年間)
北徂(周禮大宗伯大夫執雁疏見南北下秀王逸九思言旋邁兮丨丨呌我友兮配耦向思舊賦將)
(命適于遠京兮遂旋反以丨丨濟黃河以汎舟兮徑山陽之舊居左思蜀都賦鴻儔鵠侶䳲鷺鵜鶘晨鳬旦)
(至候雁銜蘆木落南翔冰泮丨丨曹植朔風詩願騁代馬倏忽丨丨)
北出(漢書郊祀志上郊雍五畤通回中道遂丨丨蕭關歷獨鹿鳴澤自西河歸幸河東祠后土又匈奴)
(傳盜賊桀黠羣輩犯法如其窘急亡走丨丨則不可制許棠送友人北遊詩丨丨陰關去何人肯待君)
北入(宋書符瑞志建安十年茀星出庫樓歷犯氐房宿丨丨天市犯北斗紫微氐為天子宿宮路寢所止)
(房為天子明堂政教之首北斗七星主尊輔象近臣紫微者北極最尊此除掃漢家之大異也宋史律歷志)
(見西見下)
北踰(北史魏太祖紀帝慮内難乃丨丨陰山幸賀蘭部阻山為固遣行人安同長孫賀徵師于慕容垂)
(隋書李密傳密與讓領精兵七千人以大業十三年春出陽城丨丨方山自羅口襲興洛倉破之開倉恣民所)
(取老弱襁負道路不絶詩元史兵志見南暨下盧諶時興見南臨下)
北達(史記楚世家西結境於趙而丨丨於燕三國布&KR1452;則從不待約而可舉也)
北遷(魏書蠻傳自劉石亂後諸蠻無所忌憚故其族類漸得丨丨陸渾以南滿於山谷宛洛蕭條略為丘)
(墟田又崔浩傳漠北高凉不生蚊蚋水草美善夏則丨丨牧其地非不可耕而食也北史魏長賢傳兄伯)
(胤之歸也留長賢與弟德振使宦學於洛中孝靜丨丨亦徙居鄴庾信哀江南賦洎余身而七葉又遭時而)
(丨丨)
北徙(史記匈奴傳匈奴單于曰頭曼頭曼不勝秦丨丨十餘年而蒙恬死諸侯畔秦中國擾亂諸秦所徙)
(謫戍秦者皆復去於是匈奴得寬復稍度河南與中國界於故塞後漢書光武帝紀匈奴薁鞬日逐王比遣)
(使詣漁陽請和親使中郎將李茂報命烏桓擊破匈奴匈奴丨丨幕南地空又蔡邕傳贊見南徂下元史)
(王約傳王約字彦博其先汴人祖通丨丨眞定)
北屆(梁簡文帝和武帝宴詩見南通下)
北次(山海經凡丨丨三經之首自太行之山以至于無逄之山凡四十六山萬二千三百五十里屈原)
(懷沙賦進路丨丨兮日昧昧其將暮王逸九思見南端下)
北息(雲笈七籖見南遊下春孫楚雁賦迎素秋而南遊背青而丨丨)
北逝(晉書陸機等傳論矯翮南辭翻棲火樹飛鱗丨丨卒委湯池魏書鄭連山傳連山性嚴暴撾撻僮)
(僕酷過人理父子一時為奴所害斷首投馬槽下乘馬丨丨其第二子思明驍勇善騎射披髮率村義追之及)
(於河奴乘馬投水思明止將從不聽放矢乃自射之一發而中落馬隨流衆人擒執至家臠而殺之王逸九)
(思乃回朅兮丨丨遇神孈兮宴娭)
北厲(嵇康贈秀才入軍詩見南凌下)
北奔(魏書司馬叔璠傳桓元劉裕之際叔璠與兄國璠丨丨慕容超後西投姚興裕滅姚泓丨丨屈丐)
(易林重耳恭敏遇讒出處丨丨戎狄經涉齊楚以秦伐懷誅殺子圍身為伯主又輕戰尚勇不知兵權為敵)
(所制征師丨丨)
北逃(易林東行避兵南去不祥西逐凶惡丨丨福生與喜相逄)
北趣(隋書李密傳化及掠汲郡丨丨魏縣相荀㫤擬相逄狹路間樂府南面平原君丨丨如閣)
北躡(郭璞山海經序東升大人之堂西燕王母之廬南轢黿鼉之梁丨丨積羽之衢)
北眺(後漢書班固傳見南望下南袁翻思歸賦乃臨峻壑坐層阿丨丨羊腸詰屈望龍門嵯峨盧諶)
(贈崔温詩見南望下魏孫綽衡山詩丨丨衡山首南聣五嶺末謝靈運擬太子鄴中集詩見西顧下陸)
(倕和昭明太子講解詩見南望下指庾肩吾和衛尉新渝侯巡城口號南瞻通灞岸丨丨横茫李白遊泰)
(山詩丨丨崿嶂奇傾崖向東摧丨曹鄴登岳陽樓有懷寄座主相公詩南登岳陽樓丨長安道不見昇平里)
(千山樹如草)
北睇(陸機孝侯周處碑見南瞻下拒李騫贈親友詩南瞻帶宮雉丨丨畦瀛)
北臨(漢書霍光傳見南出下南隋書達奚長孺傳論見西涉下又楊素傳見指下韓翃别氾水縣)
(尉詩南向千峰丨丨水佳期賞地應窮此)
北立(王棨曲江池賦其地則複道東馳高亭丨丨旁吞杏圃以香滿前噏雲樓而影入)
北睨(義淨與無行禪師同遊鷲嶺詩見南睎下)
北觀(魏文帝黎陽作見東濟下)
北登(雲英夫人㖟楊真人許長史詩丨丨元眞闕攜手結高羅蘇頲蜀城哭台州樂安少府詩丨丨㟪)
([山累]坂東望姑蘇臺天路本懸絶江波復泝洄)
北望(後漢書陳忠傳臣願陛下登高丨丨以甘陵之思揆度臣子之心則海内咸得其所注甘陵安帝母)
(陵陵在清河故言丨丨也禍魏書源懷傳秣陵孤危制不出門君子小人並罹災延首丨丨朝不及夕斯實)
(天啓之期吞并之會卿北史裴叔業傳叔業登壽春城丨丨肥水謂部下曰等欲富貴乎我言富貴亦可辦)
(爾時唐書田令孜傳帝見蜀陿陋稍鬱鬱日與嬪侍博飲時攘袂丨丨怊然流涕令孜伺間開釋呼萬歲帝)
(為怡悅非孔武仲田家坡賦登平岡以丨丨山石嶙嶙而青白所謂兩鐘者耶阮籍詠懷詩步出上東門)
(丨丨首陽岑亭麴游歌見南開下感前溪歌逍遥獨桑頭丨丨東武黃瓜被山側春風郎情江淹擬劉)
(太尉琨傷亂詩飲馬出城濠丨丨沙漠路橋又效阮公詩假乘試行遊丨丨高山岑宗羈登渭詩見南瞻)
(下應杜甫進艇詩見南京下應又送裴五赴東川詩東行暫别丨丨苦銷魂韋物行寬禪師院詩丨丨)
(極長廊斜扉映藂竹間親愛南瞻雜夷蠻)(柳宗元構法華寺西亭詩丨丨又南中榮橘柚詩攀條何所歎)
(丨丨熊與湘下劉禹錫採菱行見南音下頭陳陶自歸山詩見南歸蘇軾送賈訥倅眉詩鹿丨丨應逄)
(雁人日東郊尚有梅半楊萬里曉過皂口嶺詩何時上到梅花嶺丨丨螺峰點蒼元淮秋江遠興詩移舟)
(買酒近菰蒲丨丨揚州有若無不翦垂楊斷繫盡行人丨丨心)(元好問出京詩春風貢奎懷胡則大詩見)
(南還下夾張翥黃河詩迢迢雲氣外丨丨是京華南方回次韻谷子括吳山晚眺詩丨丨遥迎書雁至烹)
(屢厭鱠魚殘十又明一統志丨丨山在淮安府海州城西南一百六里上有二石臼俗傳秦始皇東廵洗面)
(盆)
北顧(宋書禮志元嘉四年二月己卯太祖東廵三月甲戌幸丹徒離宮升京城丨丨又陳書王勱傳大)
(同末梁武帝謁園陵道出朱方勱隨例迎候勅勱令從輦側所經山川莫不顧問勱隨事應對咸有故實又從)
(登丨丨樓賦詩辭義清典帝甚佳之南梁武帝登丨丨樓詩見南城下又齊書王融傳見向下北史李)
(子雄傳晉王廣出鎮并州以子雄為河北行臺兵部尚書上謂曰吾兒既少卿兼文武之才今者推誠相委吾)
(無丨丨憂矣慹劉向九歎留思丨丨涕漸漸兮辛繆襲鼓吹曲神武海外永無丨丨患陳傅良送卿幼)
(安帥閩詩見西清下昇楊允孚灤京雜咏詩丨丨宮庭暑氣清神堯聖禹繼平又方輿勝覽見北固下)
北騁(雲笈七籖見南起下翔潘岳北芒送别王世胄詩廻轅南心焉丨丨)
北懷(齊書武帝紀贊威承景歷肅御金科丨丨戎款南獻夷歌市朝晏逸中外寧和呂覽見南撫下)
北瞻(齊書竟陵王子良傳初豫章王嶷葬金牛山文惠太子葬夾石子良臨送望祖硎山悲感歎曰丨丨)
(吾叔前望吾兄死而有知請葬兹地停北史周宣帝紀丨丨河内咫尺非遥前詔經營今且罷楊載題拱)
(北樓詩丨丨帝闕三千里南控臣藩二百州)
北視(雲笈七籖見南顧下)
北看(雲笈七籖雲英夫人㖟楊真人許長史詩八臺可盼目丨丨乃飛元王粲雜詩丨丨清漳水西看)
(栢陽山文皎然送楊遂初赴選詩春會昌府思君每丨丨)
北準(詩定之方中作于楚宮揆之以日作于楚室傳揆度也度日出日入以知東西南視定丨丨極以正)
(南北)
北窺(唐書陸贄傳希烈果於奔噬忍於傷殘据蔡許富全之地而益以鄧襄虜獲之實東寇則饟道阻丨)
(丨則都邑震此謂急也)
北仰(袁裒遠遊聯句伊河既東流維斗復丨丨)
北迎(元史阿實克布哈傳仁宗以太子監國遣使丨丨武宗而武宗遲廻不進遣使還報太后曰非阿實克布)
(哈往不可乃遣奉衣帽尚醖以往丨王起北郊迎冬賦水盛於北亦隨方而丨)
北從(元史碩裕實哈雅詩一日呼弟呼圖克哈雅語之曰吾生宦情素薄顧祖父之爵不敢不襲今已數年)
(矣願以譲弟弟幸勿辭語已即解所綰黃金虎符佩之丨丨姚燧學)
北發(漢書韓安國傳夫匈奴獨可以威服不可以仁畜也今以中國之盛萬倍之資遣百分之一以攻匈)
(奴譬猶以強弩射且潰之癰也必不留行矣若是則丨丨月氐可得而臣也注師古曰發猶徵召也言威聲之)
(盛北自月支以來皆可徵召而為臣也之又公孫弘傳丨丨渠搜南撫交阯注師古曰言威德盛丨則徵丨)
(于渠搜南則綏撫於交阯也渠搜遠夷之國也)
北抛(吳融商人詩丨丨衡嶽南過雁朝發㐮陽暮看花)
北謝(徐堅送武進鄭明府詩丨丨蒼龍去南隨黃鵠飛)
北旋(北史魏世祖紀正平元年春正月丁亥車駕丨丨)
北聘(唐書竇建德傳與王世充結歡丨丨突厥士馬益精雄)
北别(于濆戍客南歸詩丨丨黃榆塞南歸白雲鄉)
北回(杜甫贈李十五丈别詩丨丨白帝櫂南入黔陽天)
北念(後漢書南匈奴傳章和二年南單于將并北庭上言今年正月骨都侯等復共立單于異母兄右賢)
(王為單于其人以兄弟爭立並各離散臣與諸王骨都侯及新降渠帥雜議方略皆曰宜及北虜分爭出兵討)
(伐破北成南并為一國令漢家長無丨丨)
北吁(杜甫續得觀書迎就當陽居止正月中旬定出三峽詩見南喜下)
北罵(史記張儀傳秦欲伐齊齊楚從親張儀說楚王閉關絕約于齊請獻商于之地六百里楚王說而許)
(之使勇士至宋借宋之符丨丨齊王齊王大怒折節而下秦秦齊共攻楚楚大敗)
北虞(唐書郭子儀傳見西禦下)
北怨(隋書煬帝紀東漸西被無思不服南征丨丨俱荷來蘇又虞世基傳講武賦丨丨勞乎殷履南伐)
(盛於唐勛彼周干與夏戚粤可得而前聞)
北咨(宋書張邵傳穆之卒朝廷恇懼便欲發詔以司馬徐羡之代之邵對曰今誠急病任終在徐且世子)
(無專命宜須丨丨信反方使世子出命曰朝廷及大府事悉咨徐司馬)
北跳(元史五行志至元五年八月京師童謠云白雁望南飛馬札望丨丨)
北拜(杜甫送王信州崟北歸詩尉佗雖丨丨太史尚南留)
北乘(韓愈平淮西碑三方分攻五萬其師大兵丨丨厥數倍之胡曾詠史詩丨丨羸馬到燕然此地何)
(人復禮賢)
北尋(杜甫憶昔行憶昔丨丨小有洞洪河怒濤過輕舸王安石次韻酬龔深甫詩丨丨五柞固乘憖東)
(挽三楊仍有樛丨陳旅送王致道代祠北岳北海濟瀆南鎮詩丨海瀆瞻恒岳南涉江淮上會稽)
北卜(後漢書李固傳時冲帝將丨丨山陵固乃議曰今處處寇賊軍興用費加倍新創憲陵賦發非一帝)
(尚幼小可起陵於憲陵塋内依康陵制度其於役費三分減一乃從固議)
北棲(張衡西京賦見南翔下)
北貧(孟郊秋懷詩見南逸下)
北揭(漢書司馬相如傳東馳土山兮丨丨石瀨)
北興(易林陳媯敬仲丨丨齊姜營丘立適八世大昌)
北飛(宋書五行志蜀劉禪建興九年十月江陽至江州有鳥從江南飛渡江北不能逹墮水死者以千餘)
(是時諸葛亮連年動衆志吞中夏而終死渭南所圖不遂又諸將分爭頗喪徒旅鳥丨丨不能達墮水死皆有)
(其象也往又樂志昔有娀氏有二女居九成之臺天帝使鷰夜二女覆以玉筐既而發視之鷰遺二卵五色)
(丨丨不反二女作歌始為北音乳陳書徐陵傳見南偃下子夜四時歌鴻雁騫南去燕指丨丨征人難為)
(思願逐秋風歸詩江總東飛伯勞歌見南飛下行李白醉題王漢陽廳見南遷下于武陵早春山詩江)
(草暖初綠雁行皆丨丨丨賈島寄遠詩門前南流水中有丨魚)
北懸(元史祭祀志設晉鼓于懸内通街之東稍南北向置雷鼓單鼗雙鼗各二柄於丨丨之内通街之左)
(右植四楹雷鼓於四隅左鼙右應)
北生(魏書鄭巨倫傳葛榮聞其才名欲用為黃門侍郎巨倫心惡之五月五日會集官僚令巨倫賦詩巨)
(倫乃曰五月五日時天氣已大熱狗便咬欲死牛復吐出舌以此自晦未幾潛結死士數人夜中南走逄賊遊)
(騎數百俱恐不濟巨倫曰寧南死一寸豈丨丨一尺也便欺賊曰吾受敕而行賊不信共爇火觀敕火未然巨)
(倫手刃賊帥餘人因與奮擊殺傷數十人賊乃四潰得馬數匹而去)
北指(隋書文帝紀論見南邁下草汲冢周書惟一月斗柄建子始昏丨丨陽氣虧木萌蕩蘇軾颶風)
(賦見南翔下歌王仲旉南都賦見南曜下梁武帝邯鄲回顧灞陵上丨丨邯鄲道)
北期(皎然送吳馮游京詩丨丨何意促蕙草夜來繁)
北笑(尚顔紫閣隱者詩丨丨長安道埃塵古到今)
北嚮(鄉同禮記曲禮見東鄉下儀又疏見南鄉下人又月令季冬之月鴈丨丨禮士相見禮主與)
(賓三揖至於階三譲主人升賓升主人阼階上當楣北面再拜賓西階上當楣北面答拜疏案公食禮云公升)
(二等賓升公當楣丨丨至再拜丨史記秦始皇紀東至海暨朝鮮西至臨洮羌中南至丨戸注吳都賦曰開)
(北戶以向日劉逵曰日南之北戸猶日北之南戶也項又項羽紀沛公旦日從百餘騎來見項王至鴻門謝)
(王即日因留沛公與飲項王項伯東嚮坐亞父南嚮坐亞父者范增也沛公丨丨坐張良西嚮侍又黥布傳)
(隨何曰竊怪大王與楚何親也淮南王曰寡人丨丨而臣事之隨何曰大王與項王俱列為諸侯丨丨而臣事)
(之必以楚為強可以托國也者又匈奴傳其坐長左而丨丨注正義曰其座丨丨長在左以左為尊也夏)
(小正正月鴈丨丨先言鴈而後言鄉者見鴈而後數其鄉也鄉者何其居也鴈以北方為居何以謂其居生且)
(長耳作陸游野步至近村詩風吹鴈丨丨雲帶月東行又向戰國策秦并趙丨丨迎燕燕王聞之使人賀)
(秦王使者過趙趙王繫之使者曰秦趙為一而天下服矣燕之所以受命於趙者為秦也今臣使秦而趙繫之)
(是秦趙有隙秦趙有隙天下必不服而燕不受命矣子宋書符瑞志孔子作春秋制孝經既成使七十二弟)
(向北辰星磬折而立使曾子抱河洛事丨丨孔子齊戒向北辰而拜告備于天曰孝經四卷春秋河洛凡八十)
(一卷謹已備北齊書禮志見南向下下魏書律歷志大寒雁丨丨史裴叔業傳見南歸宋史禮志聖)
(節皇帝率皇太子及文武百僚詣德壽宮上壽前期儀鸞司陳設德壽宮殿門之内外設御坐於殿上當中南)
(向設大次於德壽宮門内南向小次於殿東廊西向設皇帝褥位二一於御坐東南西向一於御坐之南丨丨)
(齒雲笈七籖誦黃庭内景經法入戶丨丨四拜長跪叩二通白居易贈朱道士詩見東開下薛能邊城)
(作丨丨秦何在西來蜀已無)
北背(元和郡縣志衡州府東傍湘江丨丨烝水圖經九江府南面廬山丨丨九江)
北擁(李白豫章行胡風吹代馬丨丨魯陽關)
北枕(漢書嚴助傳拜為會稽太守數年不聞問賜書曰制詔會稽太守君厭承明之廬勞侍從之事懷故)
(土出為郡吏會稽東接於海南近諸越丨丨大江間者闊焉久不聞問具㠯春秋對毋以蘇秦從横齊書高)
(帝紀見南接下陰謝靈運佛影銘丨丨峻嶺南映滮澗崔顥行經華詩河山丨丨秦關險驛路西連漢畤)
(平)
北低(元史河渠志見南高下)
北倚(韋元旦早朝詩丨丨蒼龍闕西臨紫鳳垣楊夔題甘露寺詩見南窺下)
北繞(漢書揚雄傳見南山下水淮南子見東裹下李德裕知止賦伊陸渾丨丨皇居)
北負(何遜七召丨丨連闥南注長廊)
北對(齊書州郡志北兖州鎮淮陰建元四年移鎮盱眙仍領盱眙郡舊丨丨清泗臨淮守險有平陽石鱉)
(田稻豐饒所領惟平陽一郡杜甫鳳凰臺詩見西康下)
北峭(盧仝除夜詩見東生下)
北盤(馬祖常送王參政上京奏選詩天路丨丨三十六歸時秋月滿京華)
北瀕(唐書波斯傳又有陀拔斯單者或曰陀拔薩憚其國三面阻山丨丨小海居婆里城世為波斯東大)
(將)
北播(書禹貢又丨丨為九河作柳貫登徐州城上黃樓北望河流見南行下)
北進(魏書崔浩傳裕西入函谷則進退路窮腹背受敵北上岸則姚軍必不出關助我揚聲西行意在丨)
(丨其勢然也)
北注(韓愈岳陽樓别竇司直詩見南匯下)
北控(北史周太祖明帝紀論見南清下)
北抵(史記李斯傳始皇三十七年十月行出游會稽並海上丨丨琅琊唐書元載傳徙子儀大軍在涇)
(以為根本分兵守石門木峽隴山之關丨丨于河皆連山峻險寇不可越)
北會(書禹貢見東迆下)
北屬(唐書賈循傳以功擢游擊將軍榆關守捉使地南負海丨丨長城林琅岑翳寇所蔽伏循調士斬木)
(開道賊遁去揚謝靈運撰征賦視冶城而丨丨懷文獻之牧匪元首之康哉孰股肱之惟良)
北俗(魏書序傳黃帝以土德王丨丨謂土為托謂后為跋故以為氏)
北徹(唐書元結傳往年逆賊東窮海南淮漢西抵函秦丨丨幽都醜徒狼扈在四方者幾百萬當時之禍)
(可謂劇而人心危矣)
北距(齊書州郡志壽春淮南一都之會地方千餘里有陂田之饒漢魏以來揚州刺史所治丨丨淮水禹)
(貢云淮海惟揚州也下宋史李綱傳見南陽)
北接(宋書序傳見北捍下丨成公綏蜘蛛賦南連大廡丨華堂)
北湊(劉禹錫道州鼓角樓記南控百越丨丨三湘)
北近(馬戴離夜詩東征遼水迥丨丨單于臺)
北止(隋書突厥傳皇王舊迹丨丨幽都荒遐之表文軌所棄得其地不可而居得其人不忍皆殺無勞兵)
(革遠規溟海)
北轉(齊書天文志建元六年八月十四日熒惑應伏在昴三度前先歷在畢度二十一日始逆行丨丨垂)
(及元冬熒惑囚死之時而形色漸大於常路北史袁翻傳見西北下張子容自樂城赴永嘉枉泛白湖詩)
(見西行下黃元好問鎮州與文舉百一飲詩見西沉下劉秉忠河詩積石西邊才丨丨太行南下已東流)
(隨王惲辭長樂先壠詩氣天丨丨人與雁南翔)
北鹵(揚子東溝大河南阻高山西采雍梁丨丨涇垠)
北峙(丁鶴年勞勞詩燕代地高山丨丨荆揚天闊水東流)
北渡(史記越王勾踐世家勾踐已平吳乃以兵丨丨淮與齊晉諸侯會於徐州致貢於周周元王使人賜)
(勾踐胙命為伯於後漢書鄧禹傳聞光武安集河北即杖策丨丨追及鄴光武見之甚歡晉書郄鑒傳以)
(寢疾上疏遜位曰臣所統錯雜率多北人或逼遷徙或是新附百姓懷土皆有歸本之心臣宣國恩示以好惡)
(處與田宅漸得少安聞臣疾篤衆情駭動若當丨丨必啓寇心太常臣謨平簡貞正素望所歸謂可以為都督)
(徐州刺史欲齊書崔慧景傳慧景衆情離懷乃將腹心數人潛去丨丨江城北諸軍不知猶為拒戰城内出)
(盪殺數百人義軍渡北岸慧景餘衆皆奔赫魏書安頡傳劉義隆遣將到彦之率衆寇河南以援連定世祖)
(以兵少乃攝河南三鎮丨丨彦之遂列守南岸至於衡關北史魏明帝紀晉劉裕溯河伐姚泓遣部將王仲)
(德從陸道至梁城兖州刺史尉建畏懦弃守丨丨仲德遂入滑臺唐書李石傳大和中為行軍司馬聽以兵)
(丨丨河令石入奏占對華敏文宗异之棄宋史王德傳俊議分軍守南岸德曰淮者江之蔽也淮不守是謂)
(唇亡齒寒也敵數千里遠來餉道決不繼及其未濟急擊之可以奪氣若遲之使稍安則淮非吾有矣俊猶豫)
(未許德請益堅曰願父子先越江俟和州下然後宣撫丨丨俊乃許元史察罕特穆爾傳十五年賊勢滋蔓)
(由汴以南陷鄧許嵩洛察罕特穆爾兵日益盛轉戰而北遂戍虎牢以遏賊鋒賊乃丨丨盟津焚掠至覃懷河)
(北震動察罕帖木兒進戰大敗之餘黨柵河洲殱之無遺類河北遂定揚雄兖州箴盤庚丨丨牧野是宅)
(謝靈運擬魏太子鄴中集詩見南登下李白獨漉篇見南來下)
北疏(宋史朱昂傳見南榮下)
北決(元史河渠志見北侵下)
北築(杜甫漁陽詩祿山丨丨雄武城舊防敗走歸其營)
北泝(崔顥晚入汴水詩昨晚南行楚今朝丨丨河)
北灑(木華海賦見南澰下)
北汎(宋書索虜傳見南溢下丨齊已看水詩范蠡東浮闊靈均丨長)
北濟(陳書南康王曇朗傳高祖丨丨江圍廣陵宿預人東方光據鄉建義乃遣曇朗與杜僧明自淮入泗)
(應赴之反呂覽周昭王親將征荆辛餘靡長且多力為王右還涉漢梁敗王及蔡公抎于漢中辛餘靡振王)
(丨丨又反振蔡公周公乃侯之于西翟實為長公殷整甲徙宅西河猶思故處實始作為西音)
北高(書洪範日月之行疏見南下下在元史天文志見南下下又明一統志丨丨峰杭州府城西北)
(二十三里上有塔高七層)
北拱(杜甫舟中苦熱遣懷詩見南國下南羅隱湘妃廟詩八族未來誰丨丨四兇猶在莫巡陸游夜)
(步庭下有感詩星辰丨丨疎還密河漢西流縱復横)
北光(魏書尉元傳見南曜下)
北鑒(張淵觀象賦爾乃縱目遠覽傍極四維丨丨機衡南覩太微)
北照(杜甫江陵望幸詩地利西通蜀天文丨丨秦)
北熿(揚雄甘泉賦見西曜下)
北晦(晉書明帝紀贊瑯琊之子仁義歸來龔行趙璧命箠荆臺雲瞻丨丨江望南開)
御定駢字類編卷一百二十一
