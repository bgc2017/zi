欽定四庫全書
御定駢字類編卷一百五十三
器物門六
璽
璽印(宋書孔琳之傳夫丨丨者所以辯章官爵立契符信官莫大於皇帝爵莫尊於公侯而傳國之璽歴)
(代迭用襲封之印奕世相傳貴在仍舊無取改作)
璽玉(晉書凉武昭王暠𫝊初呂光之稱王也遣使市六丨丨於于寘至是玉至敦煌納之郡府)
璽綬(後漢書和帝紀永元四年春正月北匈奴右谷蠡王於徐鞬自立為單于款塞乞降遣大將軍左校)
(尉耿䕫授丨丨事晉書景帝紀與羣公卿士共奏太后請依霍光故收皇帝丨丨以齊王歸藩奏可)
璽書(魯語襄公在楚季武子取卞使季冶逆追而予之丨丨以告曰卞人將叛臣討之既得之矣後漢)
(書左雄傳宣帝興於仄陋綜覈名實以為吏數變易則下不安業久於其事則民服教化其有政理者輙以丨)
(丨勉勵增秩賜金或爵至關内侯領又段熲傳遷遼東屬國都尉時鮮卑犯塞熲即率所馳赴之既而恐賊)
(驚去乃使驛騎詐賫丨丨詔熲熲於道偽退潛於還路設伏虜以為然乃入追熲熲因大縱兵悉斬之晉書)
(劉遐傳遐間道遣使受元帝節度朝廷嘉之丨丨慰勉以為龍驤將軍平原内史南史王琳傳齊孝昭賜琳)
(丨丨令鎮夀陽其部下將帥悉聽以從知周書武帝紀善求多福無貽後悔丨丨所至咸使聞唐書河間)
(王孝恭傳江南平丨丨褒美賜甲第一區女樂二部奴婢七百口寳玩不貲杜甫同元使君舂陵行何時降)
(丨丨用爾為丹青閣又寄劉峽州白華使君詩潘生驂遠黃霸丨丨增)
璽冊(晉書王謐𫝊以謐兼太保奉丨丨詣元封武昌縣開國公加班劒二十人)
璽節(周禮司市凡通貨賄以丨丨出入之注丨丨印章如今斗檢封矣使人執之以通商以出貨賄者王)
(之司市也以内貨賄者邦國之司市也)
璽韍(紱同漢書王莽𫝊始建國元年正月朔莽帥公侯卿士奉皇帝太后丨丨上太皇太后順符命去漢)
(號之後漢書南匈奴傳論匈奴爭立日逐來奔願修呼韓好以禦北狄之衝奉藩稱臣永為外扞天子總覽)
(羣策和而納焉乃詔有司開北鄙擇肥美之地量水草以處之馳中郎之使盡法度以臨之制衣裳備文物加)
(丨丨之綬正單于之名於是匈奴分破所南史劉之遴傳侯景初以蕭正德為帝之遴時落景將使授丨丨)
(之遴預知仍剃髮披法服乃免)
璽鉞(周書静帝紀大定元年二月庚申大丞相隋王楊堅為相國總百揆更封十郡通前二十郡劒履上)
(殿入朝不趨贊拜不名備九鍚之禮加丨丨遠遊冠相國印綠綟綬位在諸王上)
璽室(西京雜記漢朝以玉為虎子以為便器使侍中執之行幸以從中書以武都紫泥為丨丨加綠綈其)
(上)
璽口(觧酲語黃縉為文章如澄湖不波一碧萬頃凡朝廷大詔令皆出其手京師人呼為丨丨學士)
璽之(周禮職金掌凡金玉錫石丹青之戒令受其入征者辨其物之媺惡與其數量楬而丨丨入其金錫)
(於為兵器之府入其玉石丹青於守藏之府注璽者印也既楬書揃其數量又以印封之)
璽詔(唐書姚璹傳遷益州長史始蜀吏貪暴璹摘發之無所容貸后聞降丨丨慰勞)
符
符璽(史記周昌傳趙堯年少為丨丨御史趙人方與公謂御史大夫周昌曰君之史趙堯年雖少然奇才)
(也君必異之是且代君之位周昌笑曰堯年少刀筆吏耳何能至是乎後漢書丁鴻傳今大將軍雖欲敕身)
(自約不敢僭差然而天下遠近皆惶怖承旨刺史二千石初除謁辭求通待報雖奉丨丨受臺敕不敢便去久)
(者至數十日背王室向私門此乃上威損下權盛也運莊子為之丨丨以信之則并與丨丨而竊之春秋)
(斗樞舜為天子東廵臨觀黃龍五采負圖出置舜前章曰黃帝丨丨也道德指歸論無丨丨而天下自信無)
(度數而萬物自均于法書要錄小篆自秦以來猶或參用未之廢黜或刻丨丨或銘于鼎鍾或書之旌鉞往)
(往人間時有見者斛韓愈原道相欺也為之丨丨斗權衡以信之)
符寳(元史百官志中統元年始置丨丨郎二員至元十六年立丨丨局給六品印)
符印(唐書百官志禮部郎中員外郎掌禮樂學校衣冠丨丨表疏圖書冊命祥瑞鋪設及百官宫人喪葬)
(贈賻之數為尚書侍郎之貳錢宋史職官志工部掌天下城郭宫室舟車器械丨丨幣山澤苑囿河渠之政)
符節(書康誥不率大戛矧惟外庶子訓人惟厥正人越小臣諸節傳惟其正官之人於小臣諸有丨丨之)
(吏及外庶子其有不循大常者則亦在無赦之科疏正官之人若周官三百六十職正官之首於小臣諸有丨)
(丨者謂正人之下非長官之身下至符吏諸有丨丨為教人之故故言有丨丨者非要行道之丨丨若為官行)
(文書而有符令之印者也官周禮小行人達天下之六節門關用丨丨漢書百公卿表少府秦官屬官有)
(尚書丨丨太醫太官湯官導官樂府若盧考工室左弋居室甘泉居室左右司空東織西織東園匠十二官令)
(丞受又眭弘傳弘少時好俠鬭雞走馬長廼變節從嬴公春秋以明經為議郎至丨丨令後漢書蔡衍傳)
(劾奏河間相曹鼎臧辠千萬鼎者中常侍騰之弟也騰使大將軍梁冀為書請之衍不答鼎竟坐輸作左校乃)
(徵衍拜議郎丨丨令丨梁元帝遷荆州輸江州節表周有掌節之職漢有丨之令所以子孫慷慨忠肅勤劬)
(無絶終古有高前載)
符劵(宋史輿服志丨丨唐有銀牌發驛遣使則門下省給之)
符籙(晉書戴洋傳年十二遇病死五日而蘇說死時天使其為酒藏吏授丨丨給吏從幡麾將上蓬萊崑)
(崙積石太室恒廬衡等諸山既而遣歸卿傳信記道士葉法善精于丨丨之術上累拜為鴻臚優禮待焉)
(雲笈七籖飛霞者玉虚天中之山名逸錄者仙皇之丨丨也又王屋山貞一司馬先生少事體元先生傳其)
(丨丨及辟榖導引服餌之術)
符牒(唐書李錡傳贊貞元以後中官市物都下謂之宫市不持丨丨口舍詔命)
符敕(晉書李含傳秦王薨本州大中正傅祗以名義貶含中丞𫝊咸上表理含曰前以含有王喪上為差)
(代尚書敕王葬日在近葬訖含應攝職不聽差代葬訖含猶躊躇司徒屢罰訪問踧含攝職而隨擊之此為臺)
(敕府符陷舍於惡若謂臺府為傷教義則當據正不正丨丨唯含是貶含之困躓尚足惜乎國制不可偏耳)
(宋書竟陵王誕傳矯稱丨丨設牓開募事發辭寢委罪自下唐書劉文静傳文静與寂作丨丨發官監庫物)
(佐軍興)
符檢(淮南子升降揖讓趨翔周遊不得已而為也非性所有於身情無丨丨行所不得已之事而不解構)
(耳)
符契(鹽鐵論大夫曰布心腹質情素信誠内感義形乎色宋華元楚司馬子反之相覩也丨丨内合誠有)
(以相信也關文心雕龍朝市徵信則有丨丨劵疏百官詢事則有刺解牒又文成規矩思合丨丨溪蠻)
(叢笑刻木為丨丨長短大小不同宂其傍多至十數各志其事持以出驗名木契崖下放言于公以治獄有)
(陰德大其門閭而責報于天如丨丨然謝靈運辨宗論累盡則無誠如丨丨)
符檄(文心雕龍琳瑀以丨丨擅聲徐幹以賦論標美)
符策(晉書張華傳太安二年詔復華侍中中書監司空公廣武侯及所没財物與印綬丨丨遣使弔祭之)
符章(宋書天竺迦毘黎國傳黃老之家丨丨之偽水祝之誣不可勝論唐書吐蕃傳長慶五年維州守)
(將悉怛謀挈城以降劒南西川節度使李德裕受之收丨丨㐲鎧更遣將虞藏儉据之)
符書(宋書謝方明傳轉會稽太守江東民戸殷盛風俗峻刻強弱相陵奸吏蜂起丨丨一下文攝相續又)
(罪及比戸動相連坐一人犯吏則一村廢業邑里驚擾狗吠逹旦方明深達治體不拘文法闊略苛細務存綱)
(領州臺符攝即時宣下緩民期會展其辦舉擅魏書封敕文傳仇池城主李洪自稱應王天授玉璽作丨丨)
(誑惑百姓)
符竹(張九齡廵屬縣道中詩短才濫丨丨弱歲起柴荆韋應物遊開元精舍詩丨丨方為累形蹤一來)
(疎丨又自尚書郎出為滁州刺史詩素慚省閣姿况忝丨榮白居易初領郡政衙退詩何言丨丨貴未免)
(州縣勞)
符虎(陸機謝平原内史表猥辱大命顯授丨丨)
符繻(元稹酬樂天東南行斂緡偷印信傳箭作丨丨)
符目(唐書百官志尚書郎郎中一人員外郎一人掌付諸司之務舉稽違署丨丨知宿為丞之貳)
符籍(雲笈七籖元虚黃房者是眞晨仙君之所治也玉宫者是得道丨丨之所在也)
符甲(史記律書甲者言萬物剖丨丨而出也乙者言萬物生軋軋也)
符圖(黃庭内景經負甲持符開七門火兵丨丨備靈關)
符制(中華古今注黃帝仁義不能禁蚩尤黃帝乃仰天而歎天遣元女授黃帝兵法丨丨以服蚩尤)
符水(能改齋漫錄按江表傳有道士于吉來吳會立静舍燒香讀書制作丨丨以療病家世舊聞林靈)
(素本庸夫擇日施丨丨為人治病車駕間幸其所居設次臨觀則陰募京師無賴數十人曲背為傴扶杖為盲)
(噤口為喑曳足為跛既噀水投符則傴者伸背盲者捨杖喑者大呼跛者疾走或拜或泣各言得疾二十年或)
(三十年一旦都除歡聲動地上為大悦)
符郡(柳宗元代節使謝遷鎮表某宗皇帝不以臣儒術淺薄超授禮官尋遷正郎遂忝丨丨)
符命(漢書揚雄傳論莽欲收雄雄恐不能自免廼從閣上自投下幾死有詔勿問然京師為之語曰惟寂)
(寞自投閣爰清静作丨丨舜宋書武帝紀天禄既終唐虞弗得𫝊其嗣丨丨來格禹不獲全其謙齊書高)
(帝紀亮丨丨之攸臻坦至公以成務淮北史齊文宣帝紀鎧曹宗景業首陳丨丨魏書臨王傳漢高不因)
(瓜瓞之緒光武又無世及之德皆身受丨丨不由父祖别廟異寢於理何差文心雕龍潘勗九錫典雅逸羣)
(衞凱禪誥丨丨炳燿六翰林志董景珍曰吾聞帝王之興必有丨丨曹同代論或乃為之丨丨頌莽恩德)
(豈不哀哉古蘇軾詩先帝膺丨丨行宫畫冕旒事郝經曉登昆陽城詩天定豈容人復勝新莽猶然丨丨)
符䜟(宋書符瑞志太史令駱逹奏陳天文丨丨宗唐書劉師立傳有告師立姓在丨丨欲反者太謂曰)
(人言卿欲反果乎師立對曰臣今邅非常之會位將軍顧已極矣何敢反又楊嗣復傳帝問丨丨可信乎何)
(從而生嗣復曰漢光武以䜟決事隋文帝亦喜之故其書蔓天下蜀後主告伐魏詔昭烈皇帝奉順丨丨建)
(位易號丕承天序丨魏文帝冊孫登為東中郎封侯策盖河洛寫天意丨述聖心昭晣著明與天談也故易)
(曰河出圖洛出書聖人則之丨杜甫朝獻太清宫賦兹火土之相生非丨之備及)
符旨(宋書宗室遵考傳坐統内旱百姓飢詔加賑給而遵考不奉丨丨免官又王鎮之𫝊時三吳飢荒)
(遣鎮之銜命賑䘏而會稽内史王愉不奉丨丨鎮之依事糺奏)
符兆(揮麈餘話高宗建炎二年冬自建康幸浙東初度錢塘至蕭山有列拜道側者揭其前云宗室趙不)
(衰以下起居上大喜顧左右曰丨丨如是吾無慮焉)
符運(晉書郭璞傳竊惟陛下丨丨至著勲業至大而中興之祚不隆聖敬之風未躋者殆由法令太明刑)
(教太峻故水至清則無魚政至察則衆乖此自然之勢也)
符信(史記外戚世家竇皇后兄竇長君弟曰竇廣國字少君少君年四五歲時家貧為人所略賣其家不)
(知其處傳十餘家至宜陽自卜數日當為侯從其家至長安聞竇皇后新立家在觀津姓竇時廣國去時雖小)
(識其縣名及姓又常與其姊採桑墮用為丨丨上書自陳竇皇后言之于文帝召見問之具言其故果是宋)
(書孔琳之傳見璽印下之古今注程雅問曰凡傳者何也答曰凡傳皆以木為長五寸書丨丨于上又以一)
(板封之皆封以御史印章所以為信也)
符劾(古今注程雅問拾攎鬼木曰無患何也答曰昔有神巫曰珤眊能丨丨百鬼得鬼則以此為棒棒煞)
(之世人傳以此木為衆鬼所畏競取為器用以厭却邪鬼故曰無患也)
符醮(雲笈七籖靈文玉字之訣諸修行丨丨五方思存禳災等法然正是觧訣八會之文而就本文理中)
(復明理如觧眞文中更明感通之理)
符采(彩同文心雕龍文王患憂繇辭炳曜丨丨複隱精義堅深又見組織下劉禹錫牛相公見示新)
(什詩丨丨添隃墨波瀾起剡藤)
符瑞(史記封禪書自古受命帝王曷嘗不封禪蓋有無其應而用事者矣未有睹丨丨見而不臻乎泰山)
(者也猶又司馬相如傳奇物譎詭俶儻窮變欽哉丨丨臻兹以為薄不敢道封禪漢書劉向傳集合上古)
(以來歴春秋六國至秦漢丨丨災異之記推迹行事連傳禍福著其占驗比類相從各有條目凡十一篇號曰)
(洪範五行傳論圖後漢書章帝紀論在位十三年郡國所上丨丨合於書者數百千所又和帝紀自竇憲)
(誅後帝躬親萬機每有災異輙延問公卿極言得失前後丨丨八十一所自稱德薄皆抑而不宣鼠璞漢儒)
(尚丨丨以龍麟鳳龜為四靈後增騶虞以配五行丨儒林公議章聖祥符中行封祀之禮具造宫觀以崇丨)
(為耳目記漢發兵用銅虎符及唐初為銀兔符以兔子丨丨故也又以鯉魚為丨丨為銅魚符以佩之繆)
(襲鼔吹曲河洛吐丨丨草木挺嘉祥比張說時樂鳥篇本持丨丨驗明王還用文章君子)
符紀(春秋孔演圖天子皆五帝精寳各有題序次第相據起必有神靈丨丨諸神扶助使開階立遂)
符儀(宋書禮志見符到下)
符到(宋書禮志符儀太常主者寺押某署令某甲解言某事云云求告報如所稱詳檢相應今聽如所上)
(處事諾明詳旨申勤依承不得有虧丨丨奉行年月日起尚書某曹)
符告(唐書選舉志高宗總章二年司列少常伯裴行儉始設長名牓引銓注法復定州縣升降為八等其)
(後李敬元為少常伯委事於員外郎張仁禕仁褘又造姓歴改狀樣銓歴等程式而銓總之法密矣然是時仕)
(者衆庸愚咸集有偽主丨丨而矯為官者有接承他名而參調者有遠人無親置保者雖繁設等級遞差選限)
(增譴犯之科開糾告之令以遏之然猶不能禁)
符移(唐書百官志凡丨丨關牒必遣於都省乃下)
符教(南史吳平侯景傳在州尤稱明斷丨丨嚴整有田舍老姥訴得符還縣縣吏未即發姥語曰蕭監州)
(符如火汝手何敢留之)
符祝(資暇錄丨丨之類末句急急如律令者律令是雷邊捷鬼此鬼善走與雷相疾速故云如此鬼之疾)
(走也)
符貺(唐書李渤𫝊年榖屢熟丨丨委至)
符應(史記封禪書趙人新垣平以望氣見上言長安東北有神氣成五采若人冠絻焉或曰東北神明之)
(舍西方神明之墓也天瑞下宜立祠上帝以合丨丨於是作渭陽五帝廟荆楚歲時記七月七日為牽牛織)
(女聚會之夜是夕人家婦女結綵縷穿七孔鍼或以金銀鍮石為鍼陳瓜果於庭中以乞巧有喜子網于瓜上)
(則以為丨丨)
符表(中論夫容貌者人之丨丨也丨丨正故情性治情性治故仁義存仁義存故盛德著盛德著故可以)
(為法象斯謂之君子矣瞳劉峻相經序若乃生而神睿弱而能言八彩光眉四麗目斯實天姿之特逹聖人)
(之丨丨洎乎日角月偃之奇龍棲虎踞之美地静鎮於城纏天關運於掌策金槌玉枕磊落相望代犀起蓋隱)
(轔交映井宅既兼食匱已實抑亦帝王卿相之明效也)
符祥(宋書禮志麟鳳表禎茅禾兼瑞雖丨丨顯見恧乎猶深)
符異(唐書劉晏傳先是帝居東宫代宗寵獨孤妃而愛其子韓王宦人劉清潭與嬖幸請立妃為后且言)
(王數有丨丨以搖東宫)
符靈(宋書樂志承天命於昭聖德三精垂象丨丨表德)
符守(後漢書南蠻傳零陵蠻入長沙武陵蠻六千餘人寇江陵荆州刺史劉度謁者馬睦南郡太守李肅)
(皆奔走肅主簿胡爽扣馬首諫曰蠻夷見郡無儆備故敢乘間而進明府為國大臣連城千里舉旄鳴鼔應聲)
(十萬奈何委丨丨之重而為逋逃之人乎端宋書陸徽傳廣州别駕從事使朱萬嗣九綜州綱三府職頻掌)
(蕃機屢續丨丨年暨知命廉尚愈高冰心與貪流爭激霜情與晚節彌茂張說岳陽石門墨山二山相連有)
(禪堂觀天下絶境詩及此丨丨移歡言臨道便韋又登九里臺樊姬墓詩自我來丨丨因君樹蕙荃應物)
(秋景詣瑯琊精舍詩意有清夜戀身為丨丨嬰)
符合(漢書地理志見符離下渭又宋書樂志成湯隆顯命伊摯來如飛周文獵濱遂載吕望歸丨丨如)
(影響先天天弗違國吕覽墨者鉅子孟勝善荆之陽城君陽城君令守於毀璜以為符約曰丨丨聽之荆王)
(薨羣臣攻吳起兵於喪所陽城君與焉荆罪之陽城君走荆收其國孟勝曰受人之國與之有符今不見符而)
(力不能禁不能死不可)
符攝(宋書謝方明傳見符書下)
符拔(演繁露烏弋有挑拔孟康曰挑拔一名丨丨似鹿長尾)
符勢(淮南子夫發于鼎俎之間出于屠酤之肆觧于累紲之中興于牛頷之下洗之以湯沐祓之燐火立)
(之于本朝之上倚之于三公之位内不慙于國家外不愧於諸侯丨丨有以内合)
符離(史記衞將軍傳路博德平州人以右北平太守從驃騎將軍有功為丨丨侯漢書地理志沛郡縣)
(丨丨莽曰符合年水經注睢水又東逕丨丨縣故城北漢武帝元光四封路博德為侯國韋應物寄大梁)
(諸友詩昨日次睢陽今夕宿丨丨)
符縣(水經江水東逕樊石灘又逕大附灘又東過丨丨北邪東南鰼部水從符關東北注之)
符關(水經見上)
印
印綬(史記高祖紀韓信已破齊使人言曰齊邊楚權輕不為假王恐不能安齊漢王欲攻之留侯曰不如)
(因而立之使自為守乃遣張良操丨丨立韓信為齊王又項羽紀籍拔劒斬守頭梁持守頭佩其丨丨門下)
(大驚擾亂籍所擊殺數十百人一府中皆慴伏莫敢起梁乃召故所知豪吏諭以所為起大事遂舉吳中兵收)
(下縣得精兵八千人怒又灌夫傳武安已罷朝出止車門召韓御史大夫載曰與長孺共一老秃翁何為首)
(鼠兩端韓御史良久謂丞相曰君何不自喜夫魏其毁君君當免冠觧丨丨歸曰臣以肺腑幸得待罪固非其)
(任魏其言皆是如此上必多君有譲不廢君魏其必内愧杜門齚舌自殺漢書朱買臣傳初買臣免待詔常)
(從會稽守邸者寄居飯食拜為太守買臣衣故衣懷其丨丨步歸郡邸直上計時會稽史方相與羣飲不視買)
(臣買臣入室中守邸與共食食且飽少見其綬守邸怪之前引其綬視其印會稽太守章也守邸驚出又張)
(耳陳餘傳趙王歇張耳得出鉅鹿與餘相見責讓餘問張黶陳釋所在餘曰黶釋以必死責臣臣使將五千人)
(先嘗秦軍皆没耳不信以為殺之數問餘餘怒曰不意君之望臣深也豈以臣重去將哉迺脱解丨丨與耳耳)
(不敢受不又史丹傳永始中病乞骸骨上賜策曰左將軍寢病衰願歸治疾朕愍以官職之事久留將軍使)
(躬不瘳使光禄勲賜將軍黃金五十斤安車駟馬其上將軍丨丨宜專精神務近醫藥以輔不衰後漢書五)
(行志桓帝之初京都童謠曰游平賣印自有平不辟豪賢及大姓案到延熹之末鄧皇后以譴自殺乃以竇貴)
(人代之其父名武字游平拜城門校尉及太后攝政為大將軍與太傅陳蕃合心戮力惟德是建丨丨所加咸)
(得其人豪賢大姓皆絶望矣言又陳俊傳是時太山豪傑多擁衆與張步連兵吳漢於帝曰非陳俊莫能定)
(此郡於是拜俊太山太守行大將軍事張步聞之遣其將擊俊戰於嬴下俊大破之追至濟南收得丨丨九十)
(餘稍攻下諸縣遂定太山陳又桓榮傳以榮為少傅賜以輜車乘馬榮大會諸生其車馬丨丨曰今日所蒙)
(稽古之力也可不勉哉月又何敞傳注何氏家傳六世祖父比干征和三年三辛亥天大隂雨比干在家日)
(中夢貴客車騎滿門覺以語妻語未巳而門有老嫗可八十餘頭白求寄避雨雨甚而衣履不霑漬雨止送出)
(門乃謂比干曰公有陰德今天錫君策以廣公之子孫因出懷中符策狀如簡長九寸凡九百九十枚以授比)
(干子孫佩丨丨者當如此算壹又趙臺傳道經弘農過候太守皇甫規門者不即通遂遁去門吏懼以白之)
(規聞壹名大驚乃追書謝曰今旦外白有一尉兩計吏不道屈尊門下更啓乃知巳去如丨丨可投夜豈待旦)
(登又張奐傳初奐為武威太守其妻懷孕夢帶奐丨丨樓而歌訊之占者曰必將生男復臨兹邦命終此樓)
(既而生子猛以建安中為武威太守殺刺史邯鄲商州兵圍之急猛恥見擒乃登樓自燒而死卒如占云又)
(黃憲傳同郡陳蕃周舉常相謂曰時月之間不見黃生則鄙吝之萌復生乎心及蕃為三公臨朝歎曰叔度若)
(生吾不敢先佩丨丨矣郵又范滂傳建寧二年遂大誅黨人詔下急捕滂等督吳導至縣抱詔書閉傳舍伏)
(牀而泣滂聞之曰必為我也即自詣獄縣令郭揖大驚出觧丨丨引與俱亡曰天下大矣子何為在此滂曰滂)
(死則禍塞何敢以罪累君又令老母流離乎長魏志馬韓傳諸韓國以智加賜邑君丨丨其次與邑其俗好)
(衣幘下戶詣郡朝謁皆假衣幘自服丨丨衣幘千有餘人晉書文帝紀天子使太尉高柔授帝相國丨丨司)
(空鄭沖致晉公茅土九錫固辭詔又温嶠傳其後嶠後妻何氏卒子放之便載喪還都葬建平陵北并贈嶠)
(前妻王氏及何氏始安夫人丨丨放之嗣爵則宋書阮長之傳時郡縣田禄芒種為斷此前去官者一年秩)
(禄皆入前人此後去官者則一年秩禄皆入後人始以元嘉末改此科計月分禄長之去武昌郡代人未至以)
(芒種後一日觧丨丨記南史張纉傳議丨丨官若備朝服宜並著綬漢南陰慶為鮦陽侯其弟員及丹皆)
(為郎慶以明尚書修儒術推居第園田奴婢錢悉分與員丹慶但佩丨丨而已當代稱之庾信段永神道碑)
(銘禮官賜冊陪陵受地丨丨日策衣衾曰襚應高適信安王幕府詩國章榮丨丨公服貴貂蟬韋物餌黃)
(精詩終期脱丨丨永與天壤存暨詩愛爾文章遠還家丨丨榮)(劉長卿送嚴維尉諸李嶷讀前漢外戚傳)
(詩丨丨妻封邑軒車子拜郎綸白居易寄賈舍人崔郎中詩冐榮慚丨丨虛奬負絲劉禹錫述舊賀遷寄)
(陜虢孫常侍詩南宫幸襲芝蘭後左輔曾交丨丨來姚合送楊尚書赴東川詩遶身垂丨丨護馬執戈矛)
(方干與清溪趙明府詩林泉應入夢丨丨莫留人催又題盛令新亭詩此中難遇逍遥事計日應為丨丨)
印組(顔氏家訓齊之季世多以財貨託附外家諠動女謁拜守宰者丨丨光華車騎輝赫榮兼九族取貴)
(一時罷杜牧陪昭應盧郎中在江西宣州佐今吏部沈公幕府周歲公宰昭應牧在淮南縻職叙舊投寄詩)
(丨丨縈光馬鋒鋩看解牛)
印囊(魏志管輅傳平原太守劉邠取丨丨及山雞毛者器中使筮輅曰内方外圓五色成文含寶守信出)
(則有章此丨丨也高岳巖巖有鳥朱身羽翼元黃鳴不失晨此山雞毛也)
印韍(漢書王莽傳封王氏齊縗之屬為侯大功為伯小功為子緦麻為男其女皆為任男以睦女以隆為)
(號焉皆授丨丨令諸侯立大夫人夫人世子亦受丨丨又作□朱子歸樂堂記予惟幼而學強而仕老而歸)
(歸而樂此常物之大情而士君子之所同也然或者怵迫勢利睠睠軒冕丨丨之間老而不能歸或歸矣而酣)
(豢之餘厭苦淡泊顧慕疇昔不能忘懷方且咨嗟戚促自以為不得其所安知歸之為樂哉)
印璽(禮記禮器因名山升中于天注孝經說曰封乎泰山考績燔柴禪乎梁父刻石紀功疏或曰封者金)
(泥銀繩或曰石泥金繩封之丨丨服漢書食貨志王莽因漢承平之業匈奴稱藩百蠻賓舟車所通盡為臣)
(妾府庫百官之富天下宴然莽一朝有之其心意未滿陿小漢家制度以為疏闊宣帝始賜單于丨丨與天子)
(同而西南夷鉤町稱王莽乃遣使易單于印貶鉤町王為侯後漢書禮儀志諸侯王列侯始封貴人公主薨)
(皆令贈丨丨玉柙銀縷人晉書衞恒傳秦既用篆奏事繁多篆字難成即令隸佐書曰隸字漢因行之獨符)
(丨丨幡信題署用篆隸)
印佩(中諭囚人者非必著之桎梏而置之囹圄之謂也拘係之愁憂之之謂也使在朝之人欲進則不得)
(陳其謀欲退則不得安其身是則以綸組為繩索以丨丨為鉗鐵也羅隐秋日有酬詩腰間丨丨黃金重卷)
(裏詩裁白雪高)
印鏁(白居易贈皇甫庶子詩騎少馬蹄生易蹶用稀丨丨澀難開)
印書(道山清話張文潛嘗言近時丨丨盛行而鬻書者往往皆士人躬自負擔)
印紙(燕翼貽謀錄先是選人不給丨丨遇任滿給公憑到選以攷功過往往於己給之後時有更易不足)
(取信失委巷叢談宋時吏部有一胥好滑稽有董公邁參選去官誥但存丨丨遂投狀給據一日侍郎問其)
(胥曰此事無碍否胥曰朝公大夫董公邁失一官誥丨丨在也不碍侍郎覺其謔侮杖一百罷之盖俗有舞十)
(般癩云一般癩不一般癩渾身爛了肚皮在也不碍如是凡十首語言相類故應聲為戲云)
印字(文心雕龍見印泥下)
印圖(史記淮南王傳春秋曰臣無將將而誅安罪重於將謀反形已定臣端所見其書節丨丨及他逆無)
(道事驗明白甚大逆無道當伏其法)
印函(庚信周車騎將軍賀婁公神道碑銘見綬笥下)
印香(貫休題簡禪師院詩思山海月上出定丨丨終)
印文(開河記至彭城路經大林中有偃王墓叔謀自入墓中行百步二童子當前曰偃王顒望久矣乃隨)
(而入見宫殿一人帶通天冠衣絳綃坐殿上叔謀拜王亦拜曰寡人塋域當河道奉與將軍玉寶遣君當有天)
(下倘然護之丘山之幸也叔謀許之王乃令使者持一玉印與叔謀叔謀視之丨丨乃古帝王受命寶也叔謀)
(大喜王又曰再三保惜此刀刀之兆也叔謀出令兵夫曰護其墓窗間記聞唐丨丨如絲髮今丨丨如筯開)
(封府三司丨丨尤麄猶且歲易如此可見事之繁簡也嬾眞子政和中僕仕閩中於同官蒲氏家乃宗孟之)
(後見漢丨丨云輯濯丞印丨丨竒古非隸非篆在漢丨丨中最佳輯濯乃水衡屬官輯讀如緝濯讀如櫂蓋船)
(官也水衡掌上林上林有船官而輯有令丞此蓋丞印也又今丨丨牓額有之字者蓋其來久矣太初元年)
(夏五月正歴以正月為歲首色上黃數用五注云漢用土數五五謂丨丨也若丞相曰丞相之印章諸卿及守)
(相丨丨不足五字者以之字足也僕仕於陜洛之間多見古印於蒲氏見廷尉之印章於司馬氏見軍曲侯丞)
(印此皆太初以後五字印也後世不然丨丨牓額有三字者足成四字有五字者足成六字但取其端正耳非)
(之字本意)
印符(史記淮陰侯傳漢王出成臯東渡河獨與滕公俱從張耳軍修武至宿傳舍晨自稱漢使馳入趙壁)
(張耳韓信未起即其卧内上奪其丨丨以麾召諸將易置之信耳起乃知漢王來大驚)
印信(元稹酬樂天東南行見符繻下)
印節(唐書李藩傳李吉甫復相藩頗沮止會吳少陽襲淮西節度吉甫已見帝潛欲中藩即奏曰道逢中)
(人假丨丨與吳少陽臣為陛下恨之帝變色不平翌日罷藩為太子詹事)
印月(皎然酬李侍御詩定起輪燈缺宵分丨丨斜)
印山(世說支道林因人就深公買丨丨深公答曰未聞巢由買止而隐又明一統志丨丨在仁夀縣治)
(東北宋喻汝礪故居在焉)
印石(水經注湘水北又歴丨丨石在衡水縣南江水又有盤石或大或小臨水而石悉有跡其方如印纍)
(然行列無文字如此可二里許因名為丨丨也)
印渚(世說王司州胡之至吳興丨丨中看歎曰非惟使人情開滌亦覺日月清朗神境記丨丨山上承)
(浮溪水從渚以上至縣悉石瀨惡道不可行船以下水道無險行旅集焉)
印湘(畫史丨丨見畫即摹無不亂真)
印泥(文心雕龍自近代以來文貴形似窺情風景之上鑚貌草木之中吟咏所發志惟深遠體物為妙功)
(在密附故巧言切狀如印之丨丨不加雕削而曲寫毫芥故能瞻言而見貌印字而知時也)
印魚(酉陽雜俎丨丨長一尺三寸額上四方如印有字諸大魚應死者先以印印之)
印鹽(唐書地理志靈州靈武郡土貢紅藍甘草花蓯蓉代赭白膠青蟲鵰鶻白羽麝野馬鹿革野猪黃吉)
(莫鞾鞹氈庫利赤檉馬策丨丨黃牛臆)
印頭(本草黃芩釋名腐腸内虛妬婦經芩黃文丨丨苦督郵内實者名子芩條芩㹠尾芩鼠尾芩)
印額(北史魏陽平王熙傳孝昌元年法僧殺行臺高諒反於彭城自稱尊號改元天啓大軍致討法僧奔)
(梁其武官三千餘人戍彭城者法僧皆丨丨為奴)
印鼻(洞天清錄古之居官者必佩印以帶穿之故丨丨上有穴或以銅環相綰)
印手(梁元帝内典碑銘集林序或謂智囊或稱丨丨)
印頰(述異記城陽縣城南有堯都墓廟前一池魚頭間有印文謂之丨丨魚若非祀者捕而不得)
印臂(唐書百官志凡反逆相坐没其家配官曹長役為官奴婢一免者一歲三番役再免為雜戶亦曰官)
(戸二歲五番役每番皆一月三免為良人六十以上及廢疾者為官戸七十為良人每歲孟春上其籍自黃口)
(以上丨丨仲冬送於都官條其生息而按比之於妝樓記開元初宫人被進御者曰印選以綢繆記丨丨上)
(文曰風月常新印畢漬以桂紅膏則水洗色不退)
印𫝊(晉書陶侃傳謹遣左長史殷羡奉送所假節麾幢曲蓋侍中貂蟬太尉章荆江州刺史丨丨棨戟仰)
(戀天恩悲酸感結)
印號(蜀志關羽傳羽率衆攻曹仁於樊曹公遣于禁助仁秋大霖雨漢水汎濫禁所督七軍皆没禁降羽)
(羽又斬將軍龐德梁郟陸渾羣盜或遥受羽丨丨為之支黨羽威振華夏曹公議徙許都以避其銳)
印章(周禮司市見璽節下蟲漢書藝文志六體者古文竒字篆書隸書繆篆書皆所以通知古今文字)
(摹丨丨書幡信也農魏志曹爽傳注範謂羲曰卿别營近在闕南洛陽典治在城外呼召如意今詣許昌不)
(過中宿許昌别庫足相被假所憂當在榖食而大司農丨丨在我身羲兄弟默不從案範桓範傅元印銘往)
(昔先王配天垂則乃設丨丨作信萬國)
印縫(孟郊憑周况先輩於朝賢乞茶詩雲根纔翦綠丨丨已霏紅)
印封(周禮職金注見璽之下帝史記匈奴𫝊漢遺單于書牘以尺一寸辭曰皇敬問匈奴大單于無恙)
(所遺物及言語云云中行說令單于遺漢書以尺二寸牘及丨丨皆令廣大長倨傲其辭曰天地所生日月所)
(置匈奴大單于敬問漢皇帝無恙所遺物言語亦云云後漢書杜根傳父安少有志節年十三入太學號竒)
(童京師貴戚慕其名或遺之書安不發悉壁藏之及後㩋案貴戚安開壁出書丨丨如故竟不離其患)
印署(唐書宗室臯傳有所造作皆用省而利長以物遺人必自視衡量皆丨丨以杜吏謾)
印壇(白居易遊悟眞寺詩想見聽法時歡喜禮丨丨)
印成(水經注吕宿曰沈沙煑海謂之鹽河東鹽池謂之解鹽今池水東西七十里南北十七里紫色澄渟)
(渾而不流水出石鹽自然丨丨朝取夕復終無減損)
印纍(柳宗元問答乍似隕星及地明滅相射冰裂雹碎巃嵸增益大者丨丨小者珠剖涌者如坻㘭者如)
(缶)
印轉(庾信柳霞墓誌銘見綬結下)
印缺(貫休寄懷楚和尚詩丨丨香崩火窗疎蝎喫風)
印發(宋書五行志吳時歴陽縣有巖穿似印咸云石印封發天下太平孫皓天壐元年丨丨又陽羡山有)
(石穴長十餘丈皓初修武昌宫有遷都之意是時武昌為離宫班固云離宫與城郭同占飾城郭之謂也)
鼎
鼎俎(禮記禮運陳其犧牲備其丨丨禮又郊特牲丨丨竒而籩豆偶陰陽之義也周外饔掌外祭祀)
(之割亨共其脯修刑膴陳其丨丨實之牲體魚腊干周語陳其丨丨史記殷本紀伊尹名阿衡阿衡欲湯)
(而無由乃為有莘氏媵臣負丨丨以滋味說湯致於王道後漢書馬防傳予鉅為常從小侯六年正月以鉅)
(當冠特拜為黃門侍郎肅宗親御章臺下殿陳丨丨自臨冠之又李善傳遷日南太守從京師之官道經淯)
(陽過李元冡未至一里乃脱朝服持鋤去草及拜墓哭泣甚悲身自炊爨執丨丨以修祭祀垂泣曰君夫人善)
(在此盡哀數日乃去禮宋書禮志郊有燔柴堂無禋燎則丨丨彝簋一依廟班行淮南子雞知將旦鶴知)
(夜半而不免於丨丨後又見符勢下天林下清錄宋宇種蔬三十品時雨之按行園圃曰茁此徒助余丨)
(丨家復何患公困於鼔刀)(王褒聖主得賢臣頌伊尹勤於丨丨太夏侯湛抵疑且伊尹之干成湯寗戚之)
(迕桓公或投已丨丨或庸身飯牛明廢興之機歌白水之流德入殷王義感齊侯故伊尹起庖廚而登阿衡寗)
(戚出車下而階大夫財徐陵與楊僕射書骨肉不任充丨丨皮毛不足入貨盗有道焉吾無憂矣包佶迎)
(神詩丨丨修蠁時惟禮崇)
鼎器(金丹大要丨丨妙用章參同契丨丨歌圓三五寸一分口四八兩寸唇長尺二厚薄均腰臍三坐垂)
(温陰在上陽下奔首尾武中間文始七十終三旬二百六善調勻陰火白黃芽鉛兩七聚輔翼人又紫陽眞)
(人云先把乾坤為丨丨次將烏兔藥來烹又上陽子日丨丨之名非但一說匪遇聖師難可擬議曰乾坤丨丨)
(曰坎離匡廓曰元關一竅曰太乙神爐曰神室黃房曰混元丹鼎曰陽爐曰陰鼎曰玉爐曰金鼎曰偃月爐曰)
(懸胎鼎曰二八爐曰朱砂鼎曰上下釡曰内外鼎曰黃金室曰威光鼎曰東陽造化爐名雖多而所用亦别)
鼎鼐(戰國策黃鵠因是以游乎江海淹乎大沼俯噣鱔鯉仰嚙䔖蘅以奮其六翮而凌清風飄搖乎高翔)
(自以為無患與人無爭也不知夫射者方將修其碆盧治其矰繳將加已乎百仞之上被㔋磻引微繳折清風)
(而抎矣故畫游乎江河夕調乎丨丨野國老談苑寇準出入宰相三十年不營私第處士魏贈詩曰有官居)
(丨丨無地起樓臺神宗澤古揇賦用為宗廟社稷之器則足以參丨丨交明薦至德之馨香高適留上李)
(右相詩隱軫江山藻氛氲丨丨銘詩韋莊詩期君調丨丨他日俟羊斟黃滔題天王寺石像雷霆啓江河)
(丨丨期)
鼎鍾(魏志陳思王植傳志欲自效於明時立功於聖世每覽史籍觀古忠臣義士出一朝之命以徇國家)
(之難身雖屠裂而功名著於丨丨名稱垂於竹帛未嘗不拊心而歎息也法書要錄見符璽下歴代名畫)
(記丨丨刻則識魑魅而知神姦以楊維楨麒麟閣賦書之以旂常兮銘之丨丨)
鼎玉(齊書明帝紀昔中京淪覆丨丨東遷晉元締搆之始簡文遺詠在民而松門夷替埏路榛蕪雖年代)
(殊往撫事興懷晉帝諸陵悉加修理并增守衞)
鼎鉉(易鼎六五丨黃耳金丨利貞之阮籍與晉王薦盧播書若得佐時理物則政事器銜命聘享則專)
(對之才潜心圖籍文學之宗敷藻載述良史之表然而學不為人行不求逹故久沈淪未階太清誠後門之秀)
(偉當時之利器宜蒙旌命和味丨丨被江淹敕為朝賢答劉休範書明時琴瑟丨丨之盛且於寧世而忽覿)
(來書以惋以慨士王廷揚登瀛洲賦遁山澤者皆席珍之居丨丨者率列仙之儒)
鼎彝(宋書劉穆之𫝊功銘丨丨義章典策已宣和書譜篆書所自來遠矣其古文科斗之書見於丨丨)
(金石之𫝊其間多以形象為主而文采未備也丨任昉王文憲集序前郡尹温太眞劉眞長或功銘丨或德)
(標素尚臭味風雲千載無爽碩柳宗元上河陽烏尚書重胤欲獻文啓伏以尚書以德偉才代著勲烈兩河)
(定亂三城建功丨丨竹帛未足云紀進臨汝上控制東方隱然長城朝野倚賴杜甫贈崔十三評事公輔詩)
(復進出矛戟昭然開丨丨)
鼎敦(穆天子傳天子殯盛姬于轂丘之廟乃陳腥俎十二乾豆九十丨丨壺尊四十器)
鼎簋(周禮掌客凡諸侯之禮食四十簋十豆四十鉶四十有二壺四十丨丨一十有二牲三十有六皆陳)
鼎盤(鹽鐵論歐冶能因國君以為金鑪大鐘而不能自為一丨丨材無其用也)
鼎釡(宋史張昭傳詔令詳定經典釋文九經文字制科條式及問六璽所出并議三禮圖祭王文丨丨等)
(昭援引經據時稱其該博)
鼎鑊(周禮亨人掌共丨丨以給水火之齊注鑊所以煮肉及魚腊之器既孰乃齊於鼎齊多少之量宋)
(書謝晦傳將長驅電掃直入石頭梟翦元凶誅夷首惡弔二公之冤魂寫私門之禍痛然後分歸私寇甘赴丨)
(丨雖死之日猶生之年刑梁元帝忠臣傳諫諍篇序富貴寵榮人所不能忘也戮流放人所不能甘也而士)
(有冒雷霆犯顔色吐一言終知自投丨丨取離刀鋸而曾不避者其故何也蓋傷茫茫禹跡毀於一朝赫赫宗)
(周滅成禾黍皮高適淇上酬薛據詩永願拯芻蕘孰云干丨丨日休&KR2000;詩一且懸丨丨禍機眞自取)
鼎軸(江淹為蕭領軍讓司空并敦勸啓臣進退惟疑再三自顧實以陋情悲忘寵極但畏䡍超疲伍乃參)
(丨丨無德而貴豈敢偷存才怯任重物所不恕)
鼎䥶(茶經左思嬌女詩心為茶荈劇吹噓對丨丨)
鼎耳(易鼎九三丨丨革其行塞注鼎之為義虚中以待物者也而三處下體之上以陽居陽守實無應無)
(所納受耳宜空以待鉉而反全其實塞故曰丨丨革其行塞書序高宗祭成湯有飛雉升丨丨而雊祖已訓)
(諸王作高宗肜日高宗之訓公晉語文公誅觀狀以伐鄭及其埤鄭人以名寳行成弗許曰予我詹而師還)
(鄭人以詹與晉人晉人將亨之詹擔丨丨而疾號曰自今以後知忠以事君者與詹同乃命弗殺厚為之禮而)
(歸之膳唐書五行志天寶五載四月宰臣李適之常列鼎具羞中夜鼎躍出相鬭不觧丨丨及足皆折岳)
(陽風土記剪刀池在郡城東北隅或云池中有丨丨高數尺其中容人風來上有識文善泅者常見之劉禹)
(錫遊桃源詩寳氣浮丨丨神光生劎脊)
鼎足(易鼎九四丨折丨注處上體之下而又應初既承且施非已所堪故曰丨折丨也史記天官書房)
(南衆星曰騎官左角季右角將大角者天王帝廷其兩旁各有三星丨丨句之曰攝提攝提者直斗杓所指以)
(建時節故曰攝提格漢又淮陰侯傳當今兩主之命縣於足下足下為漢則勝與楚則楚勝誠能聽臣之計)
(莫若兩利而俱存之三分天下丨丨而居其勢莫敢先動又貨殖傳昔唐人都河東殷人都河内周人都河)
(南夫三河在天下之中若丨丨王者所更居也建國各數百千歲土地小狹民人衆都國諸侯所聚會故其俗)
(纖儉習事書漢書彭宣傳新鄉侯王莽為大司馬秉政專權宣上言三公丨丨承君一足不任則覆亂美實)
(臣資性淺薄年齒老眊數伏疾病昏亂遺忘願上大司空長平侯印綬乞骸骨歸鄉里竢寘溝壑後漢書鄭)
(興傳居則為專命之使入則為丨丨之臣投又嚴光傳司徒侯霸與光素舊遣使奉書光不答乃札與之口)
(授曰君房足下位至丨丨甚善懷仁輔義天下悦阿諛順旨要領絶蜀志諸葛亮傳今將軍誠能命猛將統)
(兵數萬與豫州協規同力破操軍必矣操軍破必北還如此則荆吳之勢彊丨丨之形成矣成敗之機在於今)
(日計吳志魯肅傳漢室不可復興曹操不可卒除為將軍惟有丨丨江東以觀天下之釁規模如此亦自無)
(嫌子吕覽鮑叔管仲召忽三人相善欲相與定齊國以公糾為必立召忽曰吾三人者於齊國也譬之若丨)
(之有丨去一焉則不成南水經注沅水又東歴三石澗丨丨均峙秀若削成燕錄慕容德如齊城以太牢)
(祀漢城陽景王廟遂北登社首山東望丨丨因目牛山問謨以齊之山川賢否故事謨歴對詳辨畫地成圖德)
(深嘉之拜尚書郎鼎星經周鼎三星足狀云丨丨星在攝提大角西主神孫楚鴈門太守牽府君碑君與)
(劉備少長河朔英雄同契為刎頸之交俄而委質於太祖備遂丨丨於蜀漢所交非常為時所忌每自酌損在)
(乎季孟之間槃鮑照河清頌輔車丨丨石虎牙)
鼎趾(易鼎初六丨顚丨利出否疏初六居鼎之始以陰處下則是下虚下虛而鼎足倒矣故曰丨顚丨也)
鼎中(宋史張永德傳初永德寓睢陽有書生鄰居卧疾永德療之獲愈生一日就永德求汞五兩既得即)
(置丨丨煮之成中金自是日與永德游有又洛陽記洛陽南宫有承風觀北宮有增喜觀城外宣陽觀千秋)
(鴻地泉城揚威石樓等觀城外有丨丨觀)
鼎傍(吕覽白圭謂惠王曰市丘之鼎以烹雞多洎之則淡而不可食少洎之則焦而不熟然而視之蝺焉)
(美無所可用惠子之言有似於此惠子聞之曰不然使三軍饑而居丨丨適為之甑則莫宜之此鼎矣)
鼎餁(任昉為太子求一日一入朝表臣聞内豎告安姬昌怡色鳴雞戒旦周發冠履或以涼煥之候晨昏)
(異宜膳羞之和丨丨殊節丨庾信長孫儉神道碑衮職有闕待公而補丨未和湏公而正)
鼎食(史記貨殖傳洒削薄枝也而郅氏丨丨和唐書朱敬則傳臣聞急趨者無善迹促柱者無聲拯溺)
(不規行療饑不丨丨慎文心雕龍徵枚乘以蒲輪申主父以丨丨傅亮演論豐屋有蔀家之災丨丨無百)
(年之貴色嵇康設難寧聚貨千億擊鐘丨丨枕籍芬芳婉孌美乎將苦身竭力剪除荆棘山居谷飲倚巖而)
(息乎之又答難養生論若以充性為賢則未聞丨丨有百年賓也王維戲贈張五弟諲詩今子方豪蕩思)
(為丨丨人世皇甫曾奉和杜相公移入長興宅詩秦官丨丨貴堯土階卑李頎緩歌行業就功成見明主)
(擊鐘丨丨坐華堂門戶詞場繼國風)(杜甫寄河南韋尹丈人詩丨丨分劉禹錫馬大夫見惠著述詩味道)
(輕丨丨退公猶筆耕)
鼎味(晉書裴秀𫝊度遼將軍毌丘儉嘗薦秀於大將軍曹爽曰生而岐嶷長蹈自然元静守眞性入道奥)
(博學強記無文不該孝友著於鄉黨高聲聞於遠近誠宜弼佐謨明助和丨丨毗贊大府光昭盛化非徒子竒)
(甘羅之儔兼包顔冉游夏之美爽乃辟為掾襲父爵清陽亭侯遷黃門侍郎又孟陋傳簡文帝輔政命為參)
(軍稱疾不起桓温躬往造焉或謂温曰孟陋高行學為儒宗宜引在府以和丨丨温歎曰會稽王尚不能屈非)
(敢擬議也王宋書周續之傳升之宰府必丨丨斯和濯纓儒官亦猷遐緝齊書虞悰傳世祖幸芳林園就)
(悰求扁米粣悰獻粣及雜肴數十轝太官丨丨不及也又劉休傳帝頗有好尚尤嗜飲食休多藝能爰及丨)
(丨問無不觧)
鼎實(易鼎九二丨有丨注以陽之質處鼎之中有實者也詩有饛簋飱有捄棘匕傳捄長貌所以載丨)
(丨棘赤心也不晉書劉寔傳懷帝即位復授大尉寔自陳年老固辭許左丞劉坦上言曰聖詔殷勤必使寔)
(正位上台光餁丨丨斷章敦喻經涉二年而寔頻上露板辭旨懇誠臣以為古之飬老以不事為優不以吏之)
(為重謂宜聽寔所守逞潘岳司空鄭衮碑陳謨台階翼和丨丨庾信步陸神道碑遷駕部中大夫領吏部)
(中大夫歴藩部御伯東京丨丨先加鄧隲之勲西晉官人多用山濤之啓陳子昂羣公集畢氏林亭詩金門)
(有遺世丨丨恣和邦)
鼎氣(金丹大要紫陽翁曰嚥精納氣是人行有藥方能造化生丨丨若無眞種子猶將水火煮空鐺庾)
(信陜州弘農郡五張寺經藏碑丨丨常浮爐煙咸起皮日休曉次神景宫詩丨丨為龍虎香煙混丹雘)
鼎餗(傅元失題詩過謬佐台輔安能任丨丨)
鼎飫(司空圖詩丨丨和方濟台階潤欲平)
鼎質(曹植黃帝三鼎贊丨丨之精古之神器黃帝是鑄以像太乙)
鼎臑(歸有光冰崖草堂賦厭丨丨之盈望兮志不去乎糟糠)
鼎雉(後漢書劉陶傳臣聞危非仁不扶亂非智不救故武丁得傅說以消丨丨之災周宣用申甫以濟夷)
(厲之荒邵申鑒有仍之困復夏之萌也丨丨之異興殷之符也宫之難隆周之應也會稽之樓霸越之基也)
(子之之亂強燕之基也)
鼎龜(王仲言慈寧殿賦以是為固鞏若丨丨以是為寳保若山谿)
鼎魚(元史外夷傳見幕燕下息杜甫喜聞官軍已臨賊境詩丨丨猶假穴蟻欲何逃)
鼎城(韓休奉和聖製送張說廵邊詩受鉞辭金殿憑軒去丨丨)
鼎郊(三輔黃圖上林苑有丨丨觀)
鼎州(唐書地理志京兆府雲陽天授二年以雲陽涇陽醴泉三原置丨丨大足三年州廢)
鼎邑(楊炯途中詩悠悠辭丨丨去去指金墉)
鼎阿(温子昇寒陵山寺碑見襟抱下)
鼎原(杜牧春日言懷寄虢州李常侍詩地分蓮嶽秀草接丨丨芳)
鼎湖(史記封禪書黃帝采首山銅鑄鼎於荆山下鼎既成有龍垂胡髯下迎黃帝黃帝上騎羣臣後宮從)
(上者七十餘人龍乃上去故後世因名其處曰丨丨宫拾遺記昆臺者丨丨之極峻處也三輔黃圖丨丨)
(在湖城縣界日雲笈七籖黃帝以道治世一百二十年於丨丨山白昇天上登太極宫號曰中黃真人謝)
(靈運遊名山志語萬乘則丨丨有縱轡論儲貳則嵩山有絶控夏侯湛抵疑其遠則欲升丨丨近則欲超太)
(平大沈炯通天臺表橋山雖掩丨丨之竈可祠有魯遂荒庭之跡無泯陳樵八詠樓賦金華玉竇處乎北)
(際丨丨太鶴出於南中外杜甫寄彭州高使君適虢州岑長史參詩彭門劒閣虢略丨丨旁謝翺望仙都)
(山詩丨丨只在柱峰上地險山空不可家)
鼎貴(漢書賈捐之傳長安令楊興新以材能得幸與捐之相善捐之短石顯興曰顯丨丨上信用之今欲)
(進第從我計且與合意即得入矣皆齊書褚淵等傳論自金張世族袁楊丨丨委質服義由漢氏膏腴見重)
(事起於斯曰劉峻辨命論鶡冠甕牖必以懸天有期丨丨高門則惟人所召江淹敕為朝賢答劉休範書)
(君為齊梁楚越之主丨丨一時金玉滿堂丈馬千駟爵授湯沐冠蓋於道惟名尊崇誰與為雄又為建平王)
(讓鎮南徐州刺史殷臣荒昧神氣爰自幼稟分踰丨丨秩高外州臣乏素能或所不任况在憂年必取黜辱)
鼎臣(漢書叙傳孝哀彬彬克㩜威神雕落洪支底剭丨丨後漢書李膺傳頃聞上帝震怒貶黜丨丨注)
(丨丨即陳蕃表齊書王慈傳武功丨丨贊庸元吏或以勲崇或由姓徐陵歐陽頠德政碑銘赫赫宗陳桓)
(桓丨丨)
鼎司(後漢書袁紹傳司空曹操祖父騰故中常侍與左悺徐璜並作妖孽饕餮放横傷化虐人父嵩乞匄)
(攜飬因臧買位輿金輦寶輸貨權門竊盗丨丨傾覆重噐又謝夷吾傳第五倫作司徒令班固為文薦夷吾)
(曰社稷之元龜大漢之棟甍宜當拔擢使登丨丨納宋書桂陽王休範傳在昔四豪列國公子猶博引廣門)
(客三千况孤子位居丨丨捍衞畿甸)
鼎輔(魏志崔琰傳琰從弟林少無名望姻族猶多輕之而琰常曰此所謂大器晚成者也終必遠至涿郡)
(孫禮盧毓始入軍府琰又名之曰孫疏亮亢烈剛簡能斷盧清警明理百鍊不消皆公才也後林禮毓咸至丨)
(丨標宋書五行志晉惠帝永康元年六月癸夘震崇陽陵西南五百步摽破為七十片是時賈后陷害丨丨)
(寵樹私戚與漢桓帝時震憲陵寢同事也)
鼎位(孫逖故陳州刺史韋公挽詞奕葉金章貴連枝丨丨尊)
鼎秩(江淹為蕭太傅謝侍中敦勸表昔西京丨丨漢世權家丹墀網戶擊鐘連騎何嘗不以驕滿貽戾謙)
(冲要福者哉)
鼎右(齊書豫章王嶷傳臣窮生如浮質操空素任居丨丨已移氣序)
鼎士(漢書鄒陽傳夫全趙之時武力丨丨袨服叢臺之下者一旦成市而不能止幽王之湛患注丨丨舉)
(丨之丨也)
鼎族(徐陵為王儀同致仕表五陵丨丨家𫝊軒冕四姓卿侯榮出恩澤庾信車騎將軍賀婁公神道碑)
(公六郡良家西河丨丨地壯金行人雄塞氣)
鼎卦(國史補魚朝恩於國子監高座講易盡言丨丨以挫元王是日百官皆在縉不堪其辱載獨怡然朝)
(恩退曰怒者常情笑者不可測也)
鼎書(史記封禪書齊人公孫卿曰今年得寳鼎其冬辛巳朔旦冬至與黃帝時等卿有札書曰黃帝得寳)
(鼎宛朐問於鬼臾區鬼臾區對曰黃帝得寳鼎神策是歲己酉朔旦冬至得天之紀終而復始於是黃帝迎日)
(推策後率二十歲得朔旦冬至凡二十推三百八十年黃帝僊登於天卿因嬖人奏之上大悦乃召問卿對曰)
(受此書申公申公已死上曰申公何人也卿曰申公齊人與安期生通受黃帝言無書獨有此丨丨曰漢興復)
(當黃帝之時曰漢之聖者在高祖之孫且曾孫也寳鼎出而與神通封禪封禪七十二王惟黃帝得上泰山封)
(申公曰漢主亦當上封上封則能僊登天矣武宋史藝文志蔡京崇寧丨丨一卷陳羽步虛詞漢清齋讀)
(丨丨内官扶上畫雲車)
鼎銘(禮記祭統故衞孔悝之丨丨曰六月丁亥公假於太廟公曰叔舅乃祖莊叔左右成公成公乃命莊)
(叔隨難於漢陽即宫於宗周奔走無射啓右獻公獻公乃命成叔纂乃祖服乃考文叔興舊耆欲作率慶士躬)
(恤衞國其勤公家夙夜不懈民咸曰休哉公曰叔舅予女銘若纂乃考服悝拜稽首曰對楊以辟之勤大命施)
(于烝彝鼎此衞孔悝之丨丨也一左傳正考父佐戴武宣公三命兹益共故其丨丨云命而僂再命而傴三)
(命而俯循牆而走亦莫敢予侮饘于斯粥于斯以餬余口其共也如是晉書石勒載記又得一鼎容四升中)
(有大錢三十文曰百當千千當萬丨丨十三字篆書不可曉藏之於永豐倉元史文宗紀司徒香山言陶弘)
(景胡笳曲有負扆飛天歴終是甲辰君之語今陛下生年紀號實與之合此實受命之符乞錄付史館頒告中)
(外詔令翰林集賢奎章禮部雜議之翰林諸臣議以謂唐開元間太子賓客薛譲進武后丨丨云上元降鑑方)
(建隆基以為元宗受命之符姚崇表賀請宣示史館頒告中外而宋儒司馬光斥其采偶就之文以為符瑞乃)
(小臣之諂而宰相實之是侮其君也今弘景之曲雖於生年紀號若偶合者陛下應天順人紹隆正統於今四)
(年薄海内外罔不歸心固無待於旁引曲說以為符命從其所言恐啓䜟緯之端非所以定民志事遂寢摯)
(虞文章流别論後世以來器銘之佳者有王莽丨丨嘉量諸侯大夫銘太常勒鍾鼎之義所言雖殊而令德一)
(也李尤為銘自山河都邑至於刀筆笇契無不有銘詩杜甫秦州見敕目薛三璩授司議郎畢四曜除監察)
(上將盈邊鄙元勲溢丨丨)
鼎錄(宋史藝文志虞茘丨丨一卷)
鼎室(庾信周冠軍公夫人烏石蘭氏墓誌銘丨丨辭親槐庭贊政)
鼎府(顔延之家傳銘内辭丨丨外秉邦閭)
鼎竈(陳樵八詠樓賦丹砂丨丨荆蓁蕪没)
鼎門(水經注地理志曰河南河南縣故郟鄏地也京相璠曰郟山名鄏地邑也十年定鼎為王之東都謂)
(之新邑是為王城其城東南名曰丨丨蓋九鼎所從入也故謂是地為鼎中楚子伐陸渾之戎問鼎於此)
鼎路(三輔黃圖長安城南出第二門曰安上門亦曰丨丨門王勃益州夫子廟碑託鹽梅於異代丨丨)
(生光寄舟楫於同時泉塗改照)
鼎命(周書皇后傳若聘納以德防閑以禮大義正於宫闈王化行於邦國則坤儀式固而丨丨惟永矣)
(南史王僧辯傳發鵲頭中江而風浪師人咸懼僧辯再拜告天曰僧辯忠臣奉辭伐罪社稷中興當使風息若)
(丨丨中淪請從此逝言訖風止自此遂泛安流永徐陵為陳武帝與周宰相書梁氏以天禄斯改期運終欽)
(若唐風推其丨丨)
鼎運(宋書武帝紀漢氏載祀四百比祚隆周雖復四海横潰而民繫劉氏惵惵黔首未有遷奉之心魏武)
(直以兵威服衆故能坐移天歴丨丨雖改而民未忘漢唐太廟樂章基我丨丨於斯萬年)
鼎祚(晉書石弘載記程遐曰魏任司馬懿父子終於丨丨淪移以此而觀中山豈將來有益者乎齊書)
(高帝紀論漢高神武駿聖觀秦氏東遊蓋是雅多大言非始自知天命光武聞少公之論䜟亦特一時之笑語)
(魏武初起義兵所期征西之墓晉宣不内廹曹爽豈有定霸浮橋宋氏屈起匹夫兵由義立咸皆一世推雄卒)
(開丨丨銘彝篆)(又王儉傳草昧皇基協隆丨丨宏謨盛烈載周書晉蕩公護傳臣所以勤勤懇懇干觸天)
(威者但不負太祖之顧託保安國家之丨丨耳章薛道衡老氏碑永固洪基克隆丨丨唐祀圜丘樂幽明)
(同叶贊丨丨齊天壌)
鼎業(姚崇龍池篇恭聞帝里生靈沼應報明君丨丨新)
鼎辰(陸雲晉故散騎常侍陸府君誄既跚君宿未跱丨丨)
鼎昌(江淹敕為朝賢答劉休範書昔媯道丨丨干羽未能戢姬德昭宣長旌猶卷舒)
鼎新(參同契御政之首丨丨革故革李商隐贈送前劉五經映詩丨丨麾一舉故法三章)
鼎盛(漢書賈誼傳天子春秋丨丨行義未過德澤有加焉猶尚如是宋史張洞傳陛下春秋丨丨初嗣)
(大統豈宜久屈剛健自比沖幼之主當躬萬機攬羣材以稱先帝付畀之意厭元元之望元史順帝紀至元)
(元年二月乙夘車駕將田於柳林御史臺臣諫曰陛下春秋丨丨宜思文皇付托之重致天下於隆平况今赤)
(縣之民供給繁勞農務方興而馳騁冰雪之地倘有銜橛之變奈宗廟社稷何遂止文心雕龍今聖歴方興)
(文思充被海岳降神才英秀發馭飛龍於天衢駕騏驥於萬里經典禮章跨周轢漢唐虞之文其丨丨乎南)
(唐近事元宗嗣位之初春秋丨丨留心内寵宴私擊鞠略無虛日)
鼎冨(唐書張濬傳帝嘗問致治之要對曰在彊兵兵彊而天下服矣天子繇是甘心於武功後與論古今)
(事濬輙曰漢晉之遠無可道陛下春秩丨丨天資英特内偪宦官外廹彊臣故不能安此臣所以痛心而泣血)
(也)
鼎和(陳櫟春先亭賦丨丨傅說之羹籠儲梁公之藥)
鼎輝(陸雲吳故丞相陸公誄丨丨既濟嘉命乃集)
鼎重(杜牧華清宫詩丨丨山難轉天扶業更昌)
鼎立(吳志陸凱傳近者漢之衰末三家丨丨曹失綱紀晉有其政又益州危險兵多精彊閉門固守可保)
(萬世而劉氏與奪乖錯賞罰失所君恣意於奢侈民力竭於不急是以為晉所代君臣見虜此目前之明驗也)
(為宋書天文志蜀記稱明帝問黃權曰天下丨丨何地正對曰當驗天文往熒惑守心而文皇帝崩吳蜀無)
(事此其徵也元唐書杜佑傳建武時公孫述隗囂未滅太和正始太時吳蜀丨丨開皇時陳尚割據皆羅取)
(俊乂猶不慮失人以資敵)
鼎峙(蜀志郤正傳今三方丨丨九有未乂悠悠四海嬰丁禍敗嗟道義之沈塞愍生民之顚沛此誠聖賢)
(拯救之秋烈士樹功之會也劉晉書顧榮傳屬廣陵相陳敏反南渡江逐揚州刺史機丹陽内史王曠阻兵)
(據州分置子弟為列郡收禮豪傑有孫氏丨丨之計假榮右將軍丹陽内史魏書源懷傳蕭寳融僣號於荆)
(郢其雍州刺史蕭衍勒兵而東襲上流之衆已逼其郊廣陵京口各持兵而懷兩望鍾離淮陰並丨丨而觀得)
(失争唐書宗室傳贊建國之制初若磐石然敝則丨丨力陵遲而後已故為患也長庾信長孫儉神道碑)
(天和六年天子以四海未寧三方丨丨有懷將帥之志言念封疆之臣既畫雲臺乃題麟閣成公綏天地賦)
(軒轅華布而曲列攝提丨丨而相望苑王十朋蓬萊閣賦三峰丨丨列障屏布孫逖長洲詩吳王初丨丨)
(羽獵騁雄才)
鼎沸(史記司馬相如傳潏潏淈淈湁潗丨丨宏後漢書王允傳初允以同郡宋翼為左馮翊王為右扶)
(風是時三輔民庶熾盛兵榖富實李傕等欲即殺允懼二郡為患乃先徵翼宏宏曰義兵丨丨在於董卓况其)
(黨與乎若舉兵共討君側惡人山東必應之此轉禍為福之計也翼不從宏不能獨立遂俱就徵又蔡邕傳)
(諸生競利作者丨丨其高者頗引經訓風喻之言下則連偶俗語有類俳優或竊成文虚冐名氏蜀志譙周)
(傳我與肇建皆傳國易世矣既非秦末丨丨之時實有六國並據之勢故可為文王難為漢祖晉書祖逖傳)
(逖與司空劉琨俱為司州主簿情好綢繆共被同寝逖琨並有英氣每語世事或中宵起坐相謂曰若四海丨)
(丨豪傑並起吾與足下當相避於中原耳而淮南子夫函牛之丨丨而蠅蚋弗敢入崑山之王瑱塵垢弗能)
(汚也心曹植七啟浮蟻丨丨酷烈馨香漢庾信傷賦地丨丨於袁劉人豺狼於楚)
鼎羅(王灣麗正殿賜宴應制詩丨丨仙掖裏觴拜瑣闈前)
鼎出(公羊𫝊注周家以世孝天瑞之鼎以助享祭諸侯有世孝者天子亦作鼎以賜之祭天子九鼎諸侯)
(七卿大夫五元士三也疏謂殷衰之世鼎沒於泗水及武王克殷之後丨乃丨見故漢書云丨於周丨是也)
(史記封禪書新垣平言曰周鼎亡在泗水中今河溢通泗臣望東北汾陰直有金寳氣意周丨其丨乎)
鼎革(徐浩謁禹廟詩丨丨固天啓運興匪人謀)
鼎分(田錫疊嶂樓賦自春秋戰國之後洎吳魏丨丨之際干戈僣王乘輿擬帝)
鼎没(公羊傳疏見鼎出下丨庾信黃帝見廣成子贊龍湖丨丹竈珠流)
鼎鍊(包佶答竇拾遺詩瓶開枸把懸泉水丨丨芙蓉伏火砂)
鼎伏(水經注周顯王四十九年九鼎淪没泗淵秦始皇時而鼎見於斯水始皇自以德合三代甚喜使數)
(千人没水求之不得所謂丨丨也)
鼎山(明一統志丨丨在新喻縣西南五十里頂有泉山腰瀑布如練宋尚書謝諤嘗讀書於此)
鼎鼻(明一統志丨丨山在彭山縣東北二里山形曲如丨丨故名又丨丨山在仁夀縣治西南以其地)
(形隆起故又名隆山)
鼎遷(左傳昔夏之方有德也遠方圖物貢金九牧鑄鼎象物桀有昏德丨丨於商載祀六百商紂暴虐丨)
(丨於周病魏書陸叡傳南土昏霧暑氣鬱蒸師人經夏必多疾而丨丨草創庶事甫爾臺省無論政之館府)
(寺靡聽政之所百寮居止事等行路沈雨炎陽自成癘疫)
鼎大(筆記丨丨魚小麋於數攪)
鼎眞(方孝孺友筠軒賦或焚香而啜茗或聫句而丨丨)
棋
棋子(宋書張暢傳燾又遣就二王借箜篌琵琶箏笛等器及丨丨義恭答曰受任戎行不齎樂具在此燕)
(會政使鎮府命妓有弦百條是江南之美今以相致史唐書地理志沙州燉煌郡土貢丨丨黃礬石膏宋)
(吳越錢俶傳見棋局下石王羲之鄿茶帖石首鮝食之消瓜成水此魚腦中有如丨丨野鴨亦有云此魚所)
(化出張世南高蓋山記徐木牧兒飯牛山椒一日聞樂聲林杪緣崖造觀至則有二人奕拱立良久遺徐一)
(丨丨叱令歸歸即精觧手談韻劉禹錫道林嶽麓二寺詩泉清石布博丨丨蘿密鳥如簧言張祜秋霽詩)
(暗燈丨丨落殘語酒缾空葉貫休將入匡山宿韓判官宅詩簾卷茶煙縈墮月明丨丨落空苔)
棋石(地理通釋隴右道古雍梁二州之境厥貢麩金礪石丨丨蜜蠟蠟燭毛□麝香白㲲及鳥獸之角羽)
(毛皮革)
棋局(晉書天文志天員如張蓋地方如丨丨蒲又葛洪傳性寡欲無所愛翫不知丨丨幾道樗齒名)
(南史武陵昭王傳少時又無丨丨乃破荻為片縱横以為丨丨指點行勢遂至名品唐書李泌傳方若丨丨)
(圓若棋子動若棋生静若棋死子宋史吳越錢俶傳上遣中使賜俶大楸丨丨水精棋乃諭旨曰朕機務之)
(餘頗曾留意以卿在假可用此遣日室急就篇丨丨博戲相易輕虞喜志林信安山有石王質入其室見)
(二童子方對丨看之丨未終視其所執伐薪斧柯已爛朽遽歸鄕里已非矣河東記馬舉鎮淮南有一叟謁)
(之稱南山木強人能論兵法驗之乃一丨丨耳荷岑參喜華陰王少府使到南池宴集詩竹影拂丨丨香隨)
(酒杯江王維春園即事詩草際成丨丨林端舉桔橰又杜甫村詩老妻畫紙為丨丨稚子敲針作釣鈎)
(奉寄江寧旻上人詩丨丨動隨尋澗竹袈裟憶上泛湖船元稹觧秋詩釀酒并毓蔬人來有丨丨章孝標)
(元都觀栽桃詩丨丨陰長合簫聲祕不通無李羣玉送人隐居詩丨丨茅亭幽澗濱竹寒江静遠人秦韜)
(玉題竹詩斜對酒缸偏覺好静籠丨丨最多情圖雜題詩丨丨長攜上釣船殺中棋殺勝絲牽)(司空皮日)
(休吳中苦雨詩行譚弄書籖卧話枕丨丨經又夏初訪魯望偶題小齋詩林間度宿抛丨丨壁上旬挂釣竿)
(靈一妙樂觀詩松間石上有丨丨能使樵人爛斧柯貫休陪馮使君遊詩古桂林邊丨丨濕白雲堆裏茗)
(煙青丨又語林劉眞長見王丞相時盛夏王公以腹熨彈丨曰乃渹劉旣出人問見王公如何對曰未見他)
(惟作吳語耳隐白居易詩彈丨丨上事最妙是長斜李商詩莫近彈丨丨中心最不平)
棋盤(畫史章友直字伯益能以篆筆畫丨丨筆筆相似圖繪寳鑑章友直女名煎能如其父篆筆畫丨)
(丨彌地理通釋八陣凡三在䕫者六十有四方陣法也在牟者一百二十有八當頭陣法也在丨丨市者二)
(百五十有六下營法也石明一統志丨丨山在順天府西三十五里上有丨丨俗傳金章宗嘗奕於此又)
(丨丨山在南陽府泌陽縣東北八十里上有石丨丨與截軍山並峙王柏長嘯山遊記杖履穿确磽而上力)
(憊息喘至一聚落縱横十餘家皆汪姓生涯隨足無甚貧者一老饋漿而辭余問其屋後最高之山曰丨丨山)
(而不識其命名之意不韋應物假中枉盧二十二書亦稱卧疾兼訝李二久訪問以詩答書因以戲李二詩)
(見枕邊下)
棋枰(宋史王繼恩傳繼恩握重兵久留成都轉餉不給專以宴飲為務每出入前後奏音樂又令騎兵執)
(博局丨丨自隨威振郡縣盤雲仙雜記元頤本丨丨聲與律吕相應蓋用響玉為非有異術也拊掌錄葉)
(濤好奕棋王介甫作詩切責之終不肯已奕者多廢事不以貴賤嗜之率皆失業故人目丨丨為木野狐言其)
(媚惑人如狐也里明一統志丨丨山在嚴州府城南一十五山頂有石丨丨下有石壁)
棋奩(南史范曄傳見袍段下)
棋函(李商隐詩藥裹丹山鳳丨丨白石郎)
棋丸(淮南子堯之治天下也舜為司徒契為司馬禹為司空后稷為大田師奚仲為工其導萬民也水處)
(者漁山處者木谷處者牧陸處者農地宜其事事宜其械械宜其用用宜其人澤臯織網陵阪耕田得以所有)
(易所無以所工易所拙是故離叛者寡而聽從者衆譬若播丨丨于地員者走澤方者處高各從其所安)
棋槊(陳樵蔗菴賦琴樽命客丨丨交午)
棋奕(魏志邴原傳注原别𫝊曰原欲歸鄉里止於三山孔融書曰頃知來至近在三山今遣五官掾奉問)
(榜人舟楫之勞禍福動静告慰亂階未已阻兵之雄若丨丨爭梟原於是遂復反還宋史刁衎傳善談笑喜)
(丨丨交道敦篤士大夫多推重之)
棋圖(唐書藝文志韋珽丨丨一卷宋史藝文志唐續丨丨五卷)
棋陣(温庭筠洞戶詩醉鄉高窈窈丨丨静愔愔似貫休和韋相公見示閑卧詩丨丨連殘月僧交大顚)
棋書(南史朱異傳年二十出都詣尚書令沈約面試之因戲異曰卿年少何乃不廉異逡廵未逹其旨約)
(乃曰天下惟有文義丨丨卿一時將去可謂不廉也)
棋經(宋史藝文志張學士丨丨一卷己雲仙雜記王積薪夢青龍吐丨丨九部授其藝頗精)
棋評(唐書藝文志梁武帝丨丨一卷棋勢六卷)
棋說(宋史潘愼修傳善奕棋太宗屢召對奕因作一丨丨以獻大抵謂棋之道在乎恬默而取舍為急仁)
(則能全義則能守禮則能變智則能兼信則能克君子知此五者庶幾可以言棋矣因舉十要以明其義太宗)
(覽而稱善)
棋譜(南史柳惲傳梁武帝好奕棋使惲品定丨丨登格者二百七十八人第其優劣為棋品三卷惲為第)
(二焉)
棋訣(宋史藝文志王積薪等丨丨三卷棋勢論井圖一卷)
棋仙(雲仙雜記卞子京遇丨丨束帶拜金鑄紫堂仙仍坐於席上勝克之利萬不失一)
棋童(江行雜錄見鍼線下)
棋品(宋書羊元保傳入為黃門侍郎善奕棋丨丨第三太祖與賭郡戲勝以補宣城南史柳惲傳見棋)
(譜下朱又陸瓊傳大同末雲公受梁武帝詔校定丨丨到漑異以下並集瓊時年八歲于客前覆局由是都)
(下號曰神童詩唐書藝文志范汪等注丨丨五卷流司空圖三月晦牛誇丨丨無勍敵謝占詩家作上)
棋法(明道雜志沈存中博學多能天文歴數鍾律壬遁皆極其妙尤善用筭然甚好奕棋終不能高嘗著)
(書論丨丨謂連書萬字五十二而盡棋局之變而余見世工棋者豈盡能用筭知此數比有不分菽麥臨局便)
(用智特妙而括欲以筭數學之可見其迂矣)
棋勢(唐書藝文志見棋評下數宋史藝文志見棋訣下雲仙雜記人能盡天星則徧知丨丨)
棋聲(深雪偶談在儋耳作觀棋詩記廬山白鶴觀觀中人皆闔戸晝睡獨聞丨丨云五老峰前白鶴遺址)
(長松蔭庭風日清美我時獨遊不聞一士誰與棋者戶外履二不聞人聲惟聞落子其寂寒冷落之味可以想)
(見)
棋圍(皮日休江南道中懷茅山廣文南陽博士詩將開丹竈那防鶴欲筭丨丨却望雲)
棋酒(李羣玉别尹鍊師詩一罷丨丨歡離情滿寥泬)
棋燈(杜牧寄贈許侍御棄官東歸江南詩睡雨高梧密丨丨小閣虚)
棋處(唐書韓愈傳自天寳以後政治少懈文致未優武剋不剛孽臣奸隸蠧居丨丨搖毒自防外順内悖)
(父死子代以祖以孫如古諸侯自擅其地不朝不貢六七十年又去聲皮日休魯望春日多尋野景日休抱)
(疾杜門因有是寄詩數卷蠧書丨丨展幾升菰米釣前炊)
棋跱(峙同吳志陸遜𫝊權以兄策女配遜數訪世務遜建議曰方今英雄丨丨豺狼闚望克敵寧亂非衆)
(不濟而山寇舊惡依阻深地夫腹心未平難以圖遠可大整部伍取其精銳權納其策以為帳下右都督魏)
(書李騫傳既雲擾而海沸亦岳立而丨丨)
棋布(宋史河渠志杭州於潜縣令郟亶言蘇州環湖地卑多水沿海地高多旱故古人治水之迹縱則有)
(浦横則有塘又有門堰涇瀝而丨丨之今總二百六十餘所關尹子道雖絲紛事則丨丨陳漣皆山亭賦)
(羣圉牧監星列丨丨齋盧從愿祭汾陰樂章列俎丨丨方壇砥平杜牧郡獨酌詩中畫一萬國角角丨丨)
(方)
棋散(杜牧齊安郡晚秋詩雨暗殘燈丨丨後酒醒孤枕雁來初)
棋翻(杜牧早春寄岳州李使君詩丨丨小局勢壚撥凍醪醅)
棋敵(黃庭堅雨中花詞西州縱有舞帬歌扇誰共茗邀丨丨)
骰
骰子(朝野僉載咸亨中貝州潘彦好雙陸每有所詣局不離身曾泛海遇風船破彦右手挾一板左手抱)
(雙陸局口銜雙陸丨丨二日一夜至岸兩手見骨局終不捨丨丨亦在口後山談叢澶淵之役眞宗使候萊)
(公曰相公飲酒矣唱曲子矣擲丨丨矣鼾睡矣於又丁晉公逐萊公張乖崖知禍必及己乃延三大戶便坐)
(與之博袖間出彩丨丨勝其一坐乃買田宅為歸計以自汙晉公聞之亦不害也有宋佳話丁謂參政或率)
(楊文公賀公曰丨丨選耳亦何足道哉丨事始聲諾曰博陸采名也六隻丨丨皆六張祜詩丨廵抛裹手)
(拈無因得見玉纖纖)
骰錢(白顀髓嘉定丁丑九月臣僚奏孔煒罷知高安孔本三衢人乙亥生仕至都官以女為門人鄭復禮)
(盜去遂有此玷復禮乃永嘉士人因善醫而為孔門館賓與諸子遊惟館於民家先數日前因見行都博雞者)
(復禮博之以丨丨祝之得純成欲盜此女隨手得純字更借取一祝再博而又純漫遂因孔君奉祭牙齋壇是)
(夜復禮遂盗此女令弟孝禮攜往姑蘇)
骰盤(白居易酬微之誇鏡湖詩酒醆省陪波卷白丨丨思共彩呼盧)
局
局上(杜牧送國棋王逢詩浮生七十更萬日與子期于丨丨消)
局室(藝林伐山戴延之西記丨丨蘆簾丨丨室如棋局也)
爐(鑪罏並通)
爐煙(宋史禮志皇帝出西閤乘輦協律郎俛伏跪舉麾興工鼔柷奏乾安之樂殿上扇合禮直官太常博)
(士引禮儀使導皇帝出降輦即坐簾捲扇開鞭鳴樂止丨丨升符寳郎奉寳陳于御坐左右香譜盧氏雜說)
(楊牧嘗召崔安石食盤前置香一爐煙出如樓臺之狀崔别聞一香非似丨丨崔思之楊顧左右取白角楪子)
(盛一漆毬子呈崔曰此罽賓國香所聞即此香也里庾信陜州弘農郡五張寺經藏碑見鼎氣下楊萬長)
(慶寺十八羅漢記經行者四人淵默者四人納衲者一人杖植者二人或揮麈欲談或長眉曳地或佛齒在手)
(或清水挈瓶玩丨丨者其意遠擾龍虎者其色暇近沈佺期再入道場紀事應制詩行隨香輦登仙路坐丨)
(丨講法筵與張景原奉和九月九日登慈恩寺浮圖應制詩祥氛佳色相伴雜丨丨杜甫宣政殿退朝晚)
(出左掖詩芳草霏霏承委佩丨丨細細駐遊絲動又至日遣興奉寄北省舊閣老兩院故人詩麒麟不丨丨)
(上孔雀徐開扇影還成皇甫曾早朝日寄所知詩丨丨乍起開仙仗玉佩纔引上公韋應物燕李錄事詩)
(與君十五侍皇闈曉拂丨丨上赤墀弁盧綸和常舍人晚秋集賢院即事詩搖璫陪羽扇端入丨丨白居)
(易遏蕭九徹話長安舊遊詩丨丨凝麝氣酒色駐鵝黃姚合寄裴起居詩千官曉立丨丨裏立近丹墀是起)
(居幾方干送王侍郎浙東入朝詩密奏無非經濟術從容刻在丨丨貫休壽春進祝聖詩旰食丨丨細宵)
(衣隙月明惹又題弘式和尚院兼呈杜使君詩壍蟻緣金錫丨丨雪眉又送僧入石霜詩撩舍新羅瘦丨)
(丨榾柮粗)
爐冶(唐書李愬傳繕鎧厲兵攻馬鞍山下之拔道口柵戰楂枒山以取丨丨城宋史食貨志令諸路鐡)
(倣茶鹽法𣙜鬻置丨丨收鐡給引召人通市苗脉微者聽民出息承買以所收中賣於官私相貿易者禁之)
(又丁度傳復有湖山絶處兇魁嘯聚丨丨日滋居則鑄錢急則為盗民間銅鉛之器悉為大錢何以禁止元)
(史成宗紀罷徐邳丨丨所進息錢)
爐肆(宋書後廢帝紀捨交戟之衞委天畢之儀趨步闤闠酣謌丨丨宵遊忘返宴寢營舍)
爐竈(金丹龍虎經圓中高起狀似蓬壺關閉微密神運其中丨丨取象固密全堅委曲相制以使無虞自)
(然之理神化無方久拾得詩丨丨石鍋頻煮沸土甑蒸氣味珍)
鑪器(顔氏家訓神仙之事不可全誣但性命在天或難種植人生居世觸途牽繫幼少之日既有供養之)
(勤成立之年便增妻孥之累衣食資湏公私勞役而遁跡山林超然塵滓千萬一過不爾加以金玉之費丨丨)
(所湏蓋非貧士所辦)
罏體(西京雜記見被褥下)
爐炭(周禮宫人凡寢中之事埽除執燭共丨丨凡勞事左傳邾子臨廷閽以瓶水沃廷邾子望見之怒)
(閽曰夷射姑旋焉命執之弗得滋怒自投于牀廢于丨丨爛遂卒莊公卞急而好潔故及是史記荆軻傳夫)
(以鴻毛燎于丨丨之上必無事矣武晉書宣帝紀孫權遣使乞降上表稱臣陳說天命魏帝曰此兒欲踞吾)
(著丨丨上邪答曰漢運垂終殿下十分天下而有其九以服事之權之稱臣天人之意也虞夏殷周不以謙讓)
(者畏天知命也之唐書禮樂志初羣官已再拜祝史各奉毛血及肝膋豆立於東門外齋郎奉丨丨蕭稷黍)
(各立於其後以次入自正門升自太階諸太祝各迎取毛血肝膋於階上進奠於神座前祝史退立於尊所齋)
(郎奉丨丨置于神座之左其蕭稷黍各置於其下降自阼階以出諸太祝取肝膋燔於爐還尊所新論譬如)
(鍾山之玉寒嶺之松比瓀珉梓柳無殊也及其燒以丨丨三日而色潤不改處於積冰終歲而枝葉不凋然後)
(知其異于他玉衆木也祭雲麓漫抄尚書至于岱宗柴又柴望大告武成柴雖名考之禮焚柴泰壇周禮升)
(煙燔牲首則是祭前焚柴升其煙皆求神定義因為祭名後世轉文不焚柴而燒香當于迎神之前用丨丨爇)
(之一江淹江上之山賦推丨丨于片景抱絲緒于息蘇軾詩莫邪當自躍豈復煩丨丨)
鑪火(齊書褚澄傳東陽徐嗣妙醫術有一傖父冷病積年重茵累褥牀下設丨丨猶不差嗣為作治盛冬)
(月令傖父髁身坐石上教以百瓶水從頭自灌初與數十瓶寒戰垂死其子弟相守垂泣嗣令滿數得七八十)
(瓶後舉體出氣如雲蒸嗣令徹牀去被明日能起行云此大熱病也道德指歸論陰之至也地裂而冰凝清)
(風飂冽霜雪嚴凝魚鱉蟄伏萬物宛拳當此之時處温室臨丨丨重狐貉襲毳綿猶不能禦也神仙傳李少)
(君者齊人也漢武帝招募方士少君于安期先生得神丹丨丨之方又葛元字孝先嘗有賓後來者出迎之)
(座上又有一元與客語迎送亦然時天寒元謂客曰貧居不能人人得丨丨請作火共使得煖元因張口吐氣)
(赫然火出湏臾滿屋客盡得如在日中亦不甚熱侯王氏見聞有處子姓文不記其名居漢中常遊兩蜀伯)
(之門以燒煉為業但留意于丨丨者咸為所欺一桂苑叢談護軍李將軍全臯罷淮海日寓于開元寺旦有)
(一小校紹介一道人云能丨丨之事護軍乃延而客之一日話及黃白事李喜其說顧囊有金帶可及其數以)
(付道人諸藥既備用火之後日日親自看數日既滿齋沐而後開金色燦然的不虛矣李拜而信之三日之内)
(添換有一日道人不來藥爐一切如舊疑悞之俄經再宿初且訝其不至不得已啓爐而視之不見其金矣事)
(及導引小校代填其金道人杳無蹤跡丨又咸通初有進士張綽者下第後多游江淮間以丨藥術為事一)
(旦覩天大哂命筆題云争奈金烏何頭上飛不住紅爐謾燒藥玉顔安可駐今年花發枝明年葉落樹不如且)
(飲酒莫管流年逝二柳宗元童區寄傳童寄者郴州蕘牧兒也行牧且蕘豪賊劫持反接布囊其口去逾四)
(十里之虛所賣之夜半童自轉以縛即丨丨燒絶之雖瘡手勿憚復取刅殺市者雲笈七籖青谷先生常修)
(行九息服氣之道後合丨丨大丹服之得道繁李白詩丨丨照天地紅星亂紫煙元稹紅芍藥詩絲蔟金)
(蕊高燄當丨丨丨白居易詩童子裝丨丨行添一炷香吕中孚雪詩丨已殘燈未盡一簾疎竹白蕭蕭)
(周權詩丨丨夜紅松節耐渚波春綠荻芽新)
爐氣(沈佺期紅樓院應制詩經聲夜息聞天語丨丨晨飄接御香吕温和李相公早朝于中書候傳點)
(偶書所懷詩九天丨丨煖六月玉聲寒)
鑪橐(淮南子剞劂銷鋸陳非良工不能以制木丨丨埵坊設非巧冶不能以冶金白居易贈别郭虚舟)
(鍊師詩丨丨一以動瑞氣紅輝輝)
爐灰(張說聞雨詩心對丨丨死顔隨庭樹殘休景雲老僧詩凍瓶粘柱礎宿火陷丨丨皮日包山祠)
(詩丨丨寂不然風送杉桂香)
爐香(岑參送顔平原詩見衣裘下盧韋應物觀早朝詩禁旅下成列丨丨起中天綸題金吾郭將軍)
(石伏茅堂詩丨丨諸洞暖殿影衆山隂丨張叔良長至日上公獻壽詩休光連雪淨瑞氣雜丨白居易洛)
(下雪中宴集詩見帳暖下寄馬戴宿陽臺觀詩玉洞仙何在丨丨客自焚無可姚諫議詩函疏辭專密丨)
(丨立獨觀)
爐酒(沈佺期三日獨坐驩州思憶舊遊詩無人對丨丨寧緩去鄉憂)
鑪峰(明一統志丨丨山在泰寧縣治西圓峙如香爐為一邑勝槩隋煬帝與峰項寺書丨丨香氣煙霞)
(共遠䕫張謂送僧詩鍾嶺更飛錫丨丨期結跏又杜甫秋日府詠懷詩丨丨生轉盻橘井尚高褰留别)
(公安太易沙門詩先蹋丨丨置蘭若徐飛錫杖出風塵戴叔倫撫州對事後送外生宋垓歸饒州覲侍詩雲)
(開方見日潮盡丨丨出勉白居易潯陽樓詩深夜湓浦月平旦丨丨煙李賀愛行小鴈過丨丨影落楚水)
(下境皎然夏日與綦母居士昱上人納凉詩為依丨丨住勝增道情齊巳苦熱中江上懷丨丨舊居詩舊)
(寄丨丨下松杉遶石房坐靈澈東林寺寄包侍御詩誰能來此焚香共作丨丨十二人)
鑪錘(南史任昉傳雕刻百工丨丨萬物筆杜甫送顧八分文學適洪吉州詩顧侯運丨丨力破餘地)
鑪鐸(唐書食貨志天下銅坑五十歲采銅二十六萬六千斤及武宗廢浮屠法永平監官李郁彦請以銅)
(像鐘磬丨丨皆歸廵院州縣銅益多矣)
鑪鉦(左思嬌女詩動為丨丨屈屣履任之適)
罏帳(江淹傷愛子賦睨丨丨而多怡瞻戸牖而有慰)
爐裏(皮日休訪寂上人不遇詩丨丨尚飄殘玉篆龕中仍鏁小金仙)
爐中(輟耕錄日家一書專觧海中丨丨之類其辭雖鑿亦自頗通曰丙寅丁卯丨丨火者寅為三陽卯為)
(四陽火既得地又得寅卯之木以生之此時天地開爐萬物始生故曰丨丨火也韓愈石鼎聫句詩序元和)
(七年十二月四日衡山道士軒轅彌明自衡下來舊與劉師服進士衡湘中相識將過太白知師服在京夜抵)
(其居宿有校書郎侯喜新有能詩聲夜與劉說詩彌明在其側貌極醜白鬚黑面長頸而高結喉中又作楚語)
(喜視之若無人彌明或軒衣張眉指丨丨石鼎謂喜曰子云能詩能與我賦此乎金丹大要詩共君說叚丨)
(丨事一朵鉛花仔細詳丨貫休懷武夷紅石子詩窗外猩猩語丨奼奼嬌)
爐光(崔立之南至隔仗望含元殿香爐詩隔仗丨丨出浮霜煙氣翻)
爐氲(張籍宛轉行丨丨暗裴回寒燈背斜光)
爐暗(元稹秋相望詩見帳影下)
爐寒(貫休寄宋使君詩風吼深松雪丨丨一鼎冰齊己除夜詩夜久誰同坐丨丨鼎亦澄)
爐凍(物類相感志伏中不可鑄錢汁不清名丨丨)
爐温(宋之問冬夜寓直麟閣詩廣庭憐雪淨深屋喜丨丨白居易懶放詩見牀煖下)
爐存(杜甫對雪詩瓢棄尊無綠丨丨火似紅)
罏芬(黃庭堅次韻答王眘中詩能來商略此趺坐對丨丨)
扇
扇子(古今注見冠子下每開元天寳遺事元寳家有一皮丨丨製作甚質暑月宴客即以此丨丨置於)
(坐前使新水灑之則颯然風生廵酒之間客有寒色遂命徹去明皇亦嘗差中使去取看愛而不受帝曰此龍)
(皮丨丨也清又煎茶水紀峽州丨丨山下有石突然洩水獨冷狀如龜形俗云蝦□口水第四)
扇柄(宋書五行志舊為羽丨丨刻木象其骨形羽用十全數也晉中興初王敦南征始改為長柄下出可)
(促而減其羽用八識者尤之曰夫羽扇翼之名也創為長柄者執其柄制羽翼也以八改十者將以未備奪之)
(已備也)
扇面(晉書周顗傳敦素憚顗每見顗輙面熱雖復冬月丨丨手不得休)
扇開(唐書儀衞志見扇合下)
扇底(杜甫數陪李梓州泛江有女樂在諸舫戲為豔曲見衣前下)
扇簟(齊書竟陵王子良傳夏禹廟盛有禱祀子良曰禹泣辜表仁菲食旌約服翫果粽足以致誠使歲獻)
(丨丨而已)
扇蓋(唐書賈餗傳太和九年上已詔百官會曲江故事尹自門步入揖御史餗自矜大不徹丨丨騎而入)
(御史楊儉蘇特固爭餗曰黃面兒敢爾儉曰公為御史能嘿嘿耶大夫温造以聞坐奪俸)
扇鏡(觀佛三昧海經爾時世尊從正門入難陀在左阿難在右羅睺羅在佛後老母見佛心驚毛竪可惡)
(此人隨我後至即時欲退欲狗竇出狗竇即閉四方小巷一時閉塞唯正路開老母覆面以扇自障不喜見佛)
(佛在其前令丨如丨無所障礙)
扇板(神仙傳王遠字方平東海人也舉孝廉除郎中稍加中散大夫學通五經尤明天文圖䜟河洛之要)
(逆知天下盛衰之期九州吉凶如觀之掌握後棄官入山修道道成漢孝桓帝聞之連徵不出使郡國逼載以)
(詣京師遠低頭閉口不答詔乃題宫門丨丨四百餘字皆說方來之事帝惡之使削去外字適去内字復見墨)
(皆徹板裏削之愈分明)
扇匣(陳子昂新成安樂宫詩拂塵開丨丨卷帳却薰籠)
扇輿(宋史禮志親迎用塗金銀裝丨丨一行障坐障各一方團掌扇四引障花十樹生色燭籠十高髻釵)
(插并童子八人騎分左右導丨丨)
扇車(急就篇碓磑扇隤舂簸揚注扇丨丨也隤丨丨之道也)
扇翣(宋史儀衞志古者丨丨皆編次雉羽或尾為之故於文從羽唐開元改為孔雀凡大朝會陳一百五)
(十有六分居左右國朝復雉尾之名而四面略為羽毛之形中繡雙孔崔古今注雉尾扇起於殷世高宗時)
(有雊雉之祥服章多用翟羽周制以為王后夫人之車服輿車有翣即緝雉羽為丨丨以障翳風塵也)
扇筤(宋史儀衞志嘉祐六年先是幸睦親宅抱駕頭内臣墜馬壊駕頭太常禮院閤門及整肅禁衛所請)
(自今車駕出以閤門祗候并内臣各二員分駕頭右左丨丨後編攔仍以皇城司親從官二十人隨之)
扇風(崔國輔七夕詩丨丨生玉漏置水寫銀河隔周賀再過王輅原居納凉詩丨丨調病葉溝水殘雲)
(章孝標和光禄錢卿詩丨丨知暑退樹影覺秋來方干淺井詩夜入明河星似少曙搖澄碧丨丨翻)
扇障(齊書劉祥傳祥少好文學性韻剛疎輕言肆行不避高下司徒褚淵入朝以腰丨丨日祥從側過曰)
(作如此舉止羞面見人丨丨何益淵曰寒士不遜祥曰不能殺袁劉安得免寒士)
扇繖(南史梁宗室蕭泰傳為譙州刺史江北人情獷彊前後刺史並綏撫之泰至州便徧發人丁使擔腰)
(輿丨丨等物不限士庶恥為之者重加杖責多輸財者即放免之於是人皆思亂)
扇恩(劉禹錫早秋雨後寄樂天詩見簟凉下)
扇汗(詩朱幩鑣鑣傳幩飾也人君以朱纏鑣丨丨音義幩孚云反說文云馬纏鑣丨丨也鑣表驕反馬銜)
(外鐡也一名丨丨)
扇裁(李商隐無題詩丨丨月魄羞難掩車走雷聲語未通)
扇驅(唐語林裴光庭累典名藩皆有異政元宗謂宰相曰裴光庭性好惡如丨丨蚊蚋焉)
扇薄(温庭筠江南曲丨丨露紅鉛羅輕壓金縷)
扇逐(張說洛橋北亭詔餞諸刺史詩丨丨仁風轉車随霖雨流)
扇浪(孫覿富陽道中詩微風搖丨丨細雨落簾花)
扇掩(張昌宗太平公主山亭侍宴詩丨丨將雛曲釵承墮馬鬟)
扇搖(姚合謝秦校書與無可上人見訪詩窗豁山侵座丨丨風下松司空圖偶書詩自有池荷作丨丨)
(不關風動愛芭蕉)
扇輕(鄭谷乖慵詩見屏古下)
扇力(高啓晚憩靈鷲院池上詩風暖丨丨輕煙中爐氣和)
扇影(李嶠雪詩逐舞花光動臨歌丨丨飄見杜甫至日遣興奉寄北省舊閣老兩院故人詩爐煙下)
扇舞(柘枝譜漢則巴渝舞女舞晉則白紵舞蟠舞丨丨唐則霓裳舞視柘枝舞態曲調各有攸勝)
扇肆(桃源手聽東坡為錢塘縣時民有訴丨丨負錢二萬者遠至則曰天久雨且寒有扇莫售非不肯償)
(也公令以扇二十來就判事筆隨意作行草及枯木竹石以付之才出門人競以千錢取一扇所持立盡遂悉)
(償所負)
扇合(唐書儀衞志侍中奏外辦皇帝步出西序門索扇丨丨皇帝升御坐扇開左右留扇各三宋史禮)
(志見爐煙下)
扇上(宋史禮志侍中奏中嚴外辦所司承旨索扇丨丨皇帝衮冕御輿出自西房樂作即御坐扇開樂止)
(城陳樵八詠樓賦今歴年八百金銷石盡市皆非而謝公丨丨之風至今不墜)
扇中(李巖詩丨丨紈素製機上錦紋回)
扇後(薛稷夜宴安樂公主新宅詩坐中香氣排花出丨丨歌聲逐酒來)
扇庖(黃庭堅瑞芝亭記上世蓋有屈軼指佞萐莆丨丨蓂莢紀歴嶰竹生律)
扇鼓(張昱輦下曲組鈴丨丨諸天樂知在龍宫第幾重)
彈
彈丸(禮記月令第六疏見鏡體下力戰國策虞卿能盡知秦力之所至乎誠不知秦之所至此丨丨之)
(地猶不予也令秦來年復攻王得毋割其内而講乎能晉書天文志天體圓如丨丨南史王筠傳筠為詩)
(用強韻謝朓語曰好詩圓美流轉如丨丨而元史郭侃傳宋據東南以吳越為家其要地則荆襄已今日之)
(計當先取襄陽既克襄陽彼揚廬諸城丨丨地耳置之勿顧而直趨臨安疾雷不及掩耳江淮巴蜀不攻自平)
(迎韓詩外傳黃雀方欲食螳螂不知童子挾丨丨在下而欲彈之鹽鐵論昔商鞅之任秦也刑人若刈菅)
(芳用師若丨丨奔水經注灕水又南合丨丨谿水出丨丨山山有湧泉流衝激山崖及谿中有石若丸自然)
(珠圓狀丨丨矣故山水即名焉丨歸田錄金橘産於江西置之尊俎間光彩灼爍如金丨誠珍果也南唐)
(近事鄧匡圖為海州刺史有野客潘扆謁之鄧不甚禮遇館於升廐忽一日鄧命潘觀獵近郊鄧妻因詣廐中)
(覘扆棲泊之所弊榻莞席竹籠而已籠中有錫丨丨二枚其他一無所有艾夜扆從禽歸啓籠之際忽為歎駭)
(之聲且曰定為婦人所觸幸吾朝來攝其光鋩不爾斷婦人頸久矣明一統志丨丨山在桂林府城東二里)
(如金丹諸眞問答問金丹形象何答曰形若丨丨色同朱橘)
彈弓(元史順帝紀禁丨丨弩箭袖箭)
彈窩(太湖石志石生水中者良歲久波濤衝激成嵌空石面鱗鱗作靨名曰丨丨亦水痕也扣之鏗然聲)
(如磬斷宋无詩雨攻繩眼浪擊丨丨圓)
彈人(左傳晉靈公不君厚斂以雕牆從臺上丨丨而觀其避丸也)
彈雀(兩同書夫美玉投蛙明珠丨丨捨所貴而求所賤人即以為惑矣今以至尊性命之重而自輕于嗜)
(慾之下豈得為不惑)
彈子(洞微志有術士于腕間出丨丨三丸皆五色叱令變即化雙燕飛騰上下又令變即化二小劒交擊)
(湏臾復為丸入腕光明一統志丨丨池在南陽府新野縣東北世傳漢武嘗彈蛙於此至今有蛙不鳴)
彈狀(說苑惠子曰今有人於此而不知彈者曰丨之丨何若應曰丨之丨如彈則諭乎王曰未諭也於是)
(更應曰丨之丨如弓而以竹為弦則知乎王曰可知矣)
丸
丸劒(何承天鼓吹鐃歌修標多巧捷丨丨亦入神)
丸滑(素問脉至如丨丨不直手不直手者按之不可得也是大腸氣予不足也棗葉生而死)
丸泥(後漢書隗囂傳王元說囂曰元請以一丨丨為大王東封函谷關此萬世一時也又素問脈至如)
(丨丨是胃精予不足也榆莢落而死)
毬
毬子(紫薇雜記熙寧間神宗與二王禁中打丨丨上問二王欲賭何物徐王曰臣不别賭物若贏時只告)
(罷了新法重又菊譜丨丨末詳所出開以九月中深黃千葉尖細疊皆有倫理一枝之妙聚生百餘花若小)
(毬諸菊黃花最小無過此者然枝青葉碧花色鮮明相映尤好也)
毬場(唐書劉悟傳初術者李琢能言禍福從諫以重幣邀辟署大將會昌初謂從諫曰往歲長星經斗公)
(生直之今鎮復至當有災從諫即徙軍山東開丨丨鑿柳泉大興役以厭及病有言琢所興造皆逆歲疑有異)
(謀使稹數其罪殺之府中恟恟偓又韓偓傳兄儀字羽光亦以翰林學士為御史中丞貶之明年帝宴文思)
(丨丨全忠入百官坐廡下全忠怒貶儀棣州司馬侍御史宋史禮志見毬門下隋唐嘉話景龍中妃主家)
(競為奢侈駙馬楊慎交武崇訓至油灑地以築丨丨有本事詩朱滔括兵不擇士族悉令赴軍自閱於丨丨)
(士子容止可觀進趨淹雅滔自問之曰所業者何曰學為詩問有妻否曰有即令作寄内詩援筆立成又令代)
(妻作詩答滔遺以束帛放歸延三楚新錄有梁延嗣者景陵人從誨既立擢為大校嗣諱健兒士卒之語光)
(憲與延嗣年甲相亞居嘗自謂筋力不衰一日赴丨丨上馬左右扶持者甚衆延嗣且在後笑曰孰謂大卿年)
(老而彌壯觀其上馬輕捷良由扶持者爾光憲乃回顧曰非因衆扶蓋是老健延嗣不勝怒花蕊夫人宫詞)
(小丨丨近曲池頭宣喚勲臣試打毬)
毬門(宋史禮志打毬本軍中戲太宗令有司詳定其儀三月會鞠大明殿有司除地竪木東西為丨丨高)
(丈餘首刻金龍下施石蓮花坐加以采繢左右分朋主之以承旨二人守門衞士二人持小紅旗唱籌御龍官)
(錦繡衣持哥舒棒周衞毬場)
毬路(歸田錄國朝之制自學士以上賜金帶者例不佩魚若奉使契丹及館伴北使則佩事已復去之惟)
(兩府之臣則賜佩謂之重金初太宗嘗曰玉不離石犀不離角可貴者惟金也乃創為金銙之制以賜羣臣方)
(團丨丨以賜兩府御僊花以賜學士以上今俗謂丨丨為笏頭御僊花為荔枝皆失其本號也范成大詩苔)
(架塵侵丨丨暗花書墨漬笏頭班)
毬杖(宋史樂志打毬樂隊四色窄繡羅襦繫銀帶裹順風脚簇花幞頭執丨丨又儀衞志丨丨金塗銀)
(裹以供奉官騎執之分左右前導大禮用百人花脚幞頭紫繡䙆袍襖常出三十人公服皆騎導錄異記蘇)
(校書善製丨丨外混于衆内潜修眞每有所闕即以丨丨干于人得所酬之金以易酒)
毬魚(遯齋閒覽海中異物不知名者甚多人大抵以狀名之朱崖之傍有物正如鞠大小質狀無異亦有)
(紋如線語味極肥美土人但呼為丨丨)
毬獵(傳信記上於東都起武王宅於上都製花萼相輝之樓蓋為諸王會集宴樂之地上與諸王靡日不)
(會聚或講經義論理道間以丨丨蒲博無與此也)
毬文(宋史輿服志徽宗崇寧四年中書省檢會哲宗元符儀制令諸帶三師三公宰相執政官使相節度)
(使觀文殿大學士丨丨佩魚執又劉安世傳父航知宿州押伴夏使使者多所要請禮不遜且欲服丨丨金)
(帶入見航皆折正之)
御定駢字類編卷一百五十三
