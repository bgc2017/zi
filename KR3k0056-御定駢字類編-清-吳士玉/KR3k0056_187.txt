欽定四庫全書
御定駢字類編卷一百八十七
草木門十二
蒹
蒹葭(詩丨丨蒼蒼白露為霜已又丨丨淒淒白露未晞又丨丨采采白露未又序丨丨刺襄公也)
(傳丨薕丨蘆也丨蒼而白露凝)(後漢書蔡邕傳蕤賓繞則微隂萌丨韓詩外傳閔子曰吾出丨丨之中入)
(夫子之門夫子内切磋以孝外為之陳王法心竊樂之世說魏明帝使后弟毛曾與夏侯泰初共坐時人謂)
(丨丨倚玉樹尉歲華紀麗露結丨丨風生桂樹墨宣和畫譜駙馬都李瑋錢塘人善作水墨畫有水丨丨)
(圖設陸雲荅車茂安書嚴霜隕而丨丨萎林鳥祭而罻羅司馬相如子虛賦其埤溼則生藏莨丨丨東蘠)
(雕胡黃張衡南都賦見藨苧下去鮑照遊思賦對丨丨之遂視零露之方白江淹故國賦聽丨丨之蕭)
(瑟知霜露之流滯楊柳兮枝枝帶風)(王棨曲江池賦丨丨兮葉葉凝雪黃滔狎鷗賦見楊柳下顔真卿)
(平望橋詩際海丨丨色終朝鳬雁聲游淮南詩天寒丨丨渚日落雲夢林)(王維送從弟蕃又送綦毋祕書)
(棄官還江東詩和光魚鳥際淡爾丨丨叢自杜甫渼陂詩丨丨離披去天水相與永又鄭典設施州歸詩)
(渚拂丨丨塞嶠穿蘿蔦羃中李嘉祐送李中丞楊判官詩流水丨丨外諸山睥睨又同皇甫冉登重元閣)
(詩高閣朱闌不厭游丨丨白水遶長洲角盧綸送朝長史赴荆南舊幕詩暑退丨丨雨秋生鼓天韓愈袁)
(州還京寄周員外詩雨雪離江上丨丨出夢中宗又送湖南李正字詩人隨鴻雁少江共丨丨遠柳元得)
(盧衡州書詩丨丨淅瀝含秋霧橘柚玲瓏透夕陽郊劉禹錫武陵書懷詩露變丨丨浦星懸橘柚村孟擢)
(第後東歸書懷詩丨丨得波浪芙蓉紅岸濕長杜牧詩丨丨霜冷雁初飛與客携壺上翠微趙嘏安月夜)
(與友生話故山詩楊柳風多潮未落丨丨霜在雁初飛李中水閣詩坐聽丨丨雨如看島嶼秋梅堯臣得)
(王介甫常州書詩别時春風吹榆莢及此已辨丨丨霜黃庭堅别大雷口詩倚筇丨丨灣垂楊欲生肘晁)
(補之豆葉黃詩丨丨蒼豆葉黃南村不見岡北村十頃彊東家車滿箱西家未上場薛季宣江行即事詩客)
(船離浦漵漁笛起丨丨花吳澄潯陽江中詩漁歌楚楚丨丨月樵笛村村躑躅虞集柯敬仲畫古木疎篁)
(詩見蘭苕下船又送朱生南歸詩幾家橘柚霜垂屋何處丨丨月滿又題柯博士畫詩磯頭風急潮水長)
(丨丨蒼蒼繋漁榜更留玉樹倚丨丨)(酈權留中澤詩明日升沈便霄壤許有壬水木清華亭宴集詩晴紅)
(迷䓿萏寒翠接丨丨范楊載送完者都同知詩豈惟吟芍藥曾是賦丨丨梈黃州道中詩丨丨連水白楊)
(柳蔭門清落郭鈺晚眺詩見薜茘下孤高憲寄李天英詩丨丨水魚梁迥蟋蟀聲高山驛袁裒遠遊詩)
(離歌起丨丨古製出盆盎新朱德潤次方叔淵先生自趙屯歸城中韻詩宿雨起漲丨丨沒秋水趙奕黃)
(龍洞詩遥天連島嶼遠水接丨丨基王逢讀郝公帛書詩丨丨黃葉莫苜蓿紫雲深陳陳湖秋泛詩鴻雁)
(欲來天拍水丨丨初老露為霜)
蒹菰(謝靈運山居賦水草則萍藻蕰菼雚蒲芹蓀丨丨蘋蘩蕝荇菱蓮沈約郊居賦見菁藻下)
蒹葦(宋書索虜傳燾至瓜步壊民屋宇及伐丨丨于滁口造箄筏聲欲渡江王安石江上詩共看丨丨)
(宅聊即稻粱謀)
葭
葭菼(詩丨丨揭揭傳丨蘆丨薍也露張衡東京賦内阜川禽外豐丨丨王起五色賦儻在琉璃味無)
(忝於甘醴如浮丨丨色詎變於凝霜明黃佐北京賦其叢伊何丨丨蒼蒼王維送方城韋府詩遥思丨丨)
(際寥落楚人行祐又送賀遂外甥詩蒼茫丨丨外雲水與昭丘李嘉蔣山開善寺詩看心兼送目丨丨自)
(依依中劉長卿赤沙湖詩茫茫丨丨外一望一沾衣姚合秋夜洞庭圓月詩練彩凝丨丨霜容静杳冥)
(陸龜蒙水國詩直至丨丨少敢言魚蟹肥啓黃溍重登雲黃山詩崔嵬識楩楠蒼莽辨丨丨高松江亭詩)
(緜緜洲漵平莽莽丨丨積)
葭蘆(爾雅葭華疏丨一名華即今丨也葦之未成者旦周書太祖紀齊神武聞太祖至引軍來會癸巳)
(候騎告齊神武軍且至太祖召諸將謀之李弼曰彼衆我寡不可平地置陣此東十里有渭曲可先據以待之)
(遂進軍至渭曲背水東西為陣李弼為右拒趙貴為左拒命將士皆偃戈於丨丨中聞鼓聲而起申時齊神武)
(至望太祖軍少競馳而進不為行列總萃於左軍兵將交太祖鳴鼓士皆奮起于謹等六軍與之合戰李弼等)
(率鐵騎横擊之絶其軍為二隊大破之渚西京雜記丨丨之未解葉者謂之紫蘀晁補之北亭賦見菱荷)
(下堤劉宰漫塘賦丨丨茁而映帶成行沙土潰而壅底為温庭筠病中書懷詩躍魚翻藻荇愁鷺睡丨丨)
(津陳高觀湖詩見菱芡下道又魏書皮喜傳喜軍於覆文度將強大黑固守津縣崖險絶偏閣單行喜部)
(分將士攀崖涉水衝擊大黑大黑潰走追奔西入攻丨丨城拔之詔曰都將皮喜梁醜奴等威名著於庸漢公)
(義列於天府故授以節鉞委閫外之任霜戈始動蟻賊奔散仇池旋復民夷晏安及討丨丨又梟凶醜朕甚嘉)
(之岐唐書地理志鬱頭州在赤河北岸孤石山渡赤河經山三百四十里丨丨館宋史神宗紀元豐五年)
(沈括奏遣曲珍將兵綏德城應援討丨丨塞左右見聚羌落詔從之又地理志元祐更張丨丨四砦給賜夏)
(人而分畫久不能定遷又李彝興傳西人以李氏世著恩德往往多歸之繼因語其豪右曰李氏世有西土)
(今一旦絶之爾等不忘李氏能從我興復乎衆曰諾遂與弟繼沖破丑重遇貴張浦李大信等起夏州乃詐降)
(誘殺曹光實於丨丨川遂襲銀州據之五水經注羌水又逕丨丨城南逕餘城南又東南左會會水明一)
(統志丨丨河在延安府葭州西五里岸多蘆葦故名王渥游藍田詩去年游騎渡丨丨萬里横行如鬼速)
(馬祖常繅絲行翁叟慣事罵婦姑只今長男戍丨丨)
葭蒲(郭璞江賦見蘭紅下)
葭蒹(王安石和平甫舟中望九華山詩玉枝將在山當倚以丨丨)
葭薍(唐書竇建德傳高雞泊廣袤數百里丨丨阻奥可以違難承間竊出椎埋掠敓足以自資因得聚豪)
(傑且觀時變以就大計漁韓愈崔少府攝伊陽詩行當自劾去釣老丨丨)
葭葦(漢書李陵傳陵至浚稽山與匈奴相值陵且戰且引南行循故龍城道行四五日抵大澤丨丨中)
(又終軍傳南越竄屏丨丨與魚鳥群正朔不及其俗有司臨境而東甌内附閩王伏辜南越賴救又西域傳)
(鄯善地沙鹵少田寄田仰穀旁國國出玉多丨丨檉柳胡桐白草五代史王建及傳晉攻楊劉建及躬自負)
(丨丨堙塹先登拔之則韓詩外傳有鳥於此架巢於丨丨之顛天喟然而風葭折而巢壊徐陵梁禪陳壐)
(書仁霑丨丨信及豚魚仁高適東征賦連丨丨於郊甸雜汀洲於里閭范純秋風吹汝水賦獵丨丨於晩)
(岸雜紅翠之搖旌兮懸流&KR0699;乎夕陽)(張耒游東湖賦荒灣寂寥而丨丨王粲從軍詩見雚蒲下陸倕寄)
(贈京邑僚友詩丨丨日蒼蒼親知慎早涼軒王維青谿詩見菱荇下許謙中川龍翔興慶寺詩亭倚丨丨)
(濤浪傍几席)
葭莩(漢書中山王傳今群臣非有丨丨之親鴻毛之重群居黨議朋友相為使夫宗室擯卻骨肉冰釋斯)
(伯奇所㠯流離比干所㠯横分也密後漢書律歷志候氣之法為室三重戶閉塗釁必周布緹縵室中以木)
(為案每律各一内庳外高從其方位加律其上以丨丨灰抑其内端案歷而候之齊書蕭穎冑傳臣雖庸薄)
(忝籍丨丨祖北齊書信都芳傳芳河間人少明算術以術數干高授參軍丞相倉曹祖珽謂芳曰律管吹灰)
(術甚微妙絶來既久吾思所不至卿試思之芳遂留意十餘日便云吾得之矣然終須河内丨丨灰後得河内)
(丨丨周其術應節便飛餘灰即不動也田唐書員半千傳半千上書自陳臣家貲不滿千錢有三十畝聞陛)
(下封神岳舉豪英故鬻錢走京師朝廷九品無丨丨親行年三十懷志潔操未蒙一官不能陳力歸報天子)
(蔡邕讓高陽侯表事輕丨丨功薄蟬翼徵梁武帝移京邑檄蕭領軍丨丨之宗志存柱石魏為李密檄郇)
(王慶文豫沾磐石名在丨丨托溫庭筠書懷詩浪言輝棣萼何意丨丨)
葭草(玉泉記立春之日取宜陽金門山竹為管河内丨丨為灰以候陽氣)
葭榛(唐書杜伏威傳伏威轉剽淮南江都留守遣校尉宋顥將兵捕擊伏威與戰偽北誘顥墮丨丨澤中)
(順風縱火步騎燒死幾盡)
葭灰(續漢書候氣之法於密室中以木為案置十二律琯各如其方實以丨丨覆以緹縠氣至則一律飛)
(灰無王起禋六宗賦攷之於丨丨不愆於候調之以玉燭奪其倫又寅月釁龜賦斗柄潜移丨丨稍暢)
(杜甫至日詩刺繡五紋添弱線吹丨六琯動浮丨章孝標和光禄錢卿詩同期陽月至靈室祝丨丨)
葭水(漢書地理志廣平國縣南和注列丨丨東入㴲竭又燕刺王傳天雨虹下屬宫中飲井水井水泉)
(厠中豕群出壊大官竈烏鵲鬭死鼠舞殿端門中殿上戶自閉不可開天火燒城門大風壊宫城樓折拔樹木)
(流星下墮后姬㠯下皆恐王驚病使人祠丨丨召巫注晉灼曰地理志丨丨在廣平南和)
葭洲(蔡襄夏晚南墅詩丨丨烟向暝鳬鶩自相迎)
葭州(明一統志丨丨在延安府城北五百八十里)
葭萌(史記貨殖傳蜀卓氏之先趙人也用鐵冶冨秦破趙遷卓氏見虜略獨夫妻推輦行詣遷處諸遷虜)
(少有餘財爭與吏求近處丨丨唯卓氏曰此地□薄乃求遠遷致之臨邛大喜即鐵山鼓鑄運籌策傾滇蜀之)
(民冨至僮千人)
葭鄜(元史烏葉爾傳十六年從征延安矢中右股力戰破之俄又取丨丨二州擒金梟將金鐵槍以獻)
葭綏(元史石天應傳分兵四出悉定丨丨之地)
葭密(漢書地理志濟隂郡縣丨丨幽水經注濮水又東逕丨丨縣故城北竹書紀年公十三年魯季孫)
(會晉文公於楚丘即丨丨遂城之)
葭中(水經注穆天子傳曰天子射鳥獵獸於鄭圃命虞人掠林有虎在於丨丨天子將至七萃之士高奔)
(戎生擒虎而獻之天子命之為押畜之東虞是曰虎牢矣蘇軾詩人生百年寄䰅鬢富貴何異丨丨莩)
葭室(王梅恭祀圜丘賦歲在壬辰冬仲之吉日長至于南郊微陽動於丨丨)
葭牆(梁元帝下荆州文見菁羹下)
葭聲(吳均征客詩公卿來悵别丨丨在狹邪)
葭管(曾煒玉燭賦丨丨灰飛槱燎燠生)
葭律(羅隠投于常侍啓羽毛可從於霓旌凋枿盡開於丨丨黃滔投翰長趙侍御詩吹成煖景猶丨丨)
(引上纖蘿在嶽松)
葭喙(韓詩外傳孔子出衞之東門逆姑布子卿姑布子卿曰汗面而不惡丨丨而不藉遠而望之羸乎若)
(喪家之狗)
葭菹(梅堯臣詩不見鸚鵡洲丨茁可以丨)
葭折(韓詩外傳見葭葦下)
葭冷(江淹娼婦自悲賦霜繞衣而丨丨風飄輪而景昃)
莩
莩殼(梅堯臣采芡詩磨沙漉水丨丨滑斫桂煮釜風波聲)
莩末(王僧孺為蕭監利求入學啓敢因丨丨有志庠均)
蘆
蘆花(元史碩裕實哈雅傳偶過梁山濼見漁父織丨丨為被欲易之以紬漁父疑其為人陽曰君欲吾被)
(當更賦詩遂援筆立成竟持被去人間喧傳丨丨被詩其依隠玩世多類此孝子傳閔子騫事親孝後母生)
(二子衣之絮衣騫以丨丨父察知欲出後母騫告父曰母在一子寒母去三子單遂不出其母亦化而慈牡)
(丹榮辱志花叢脞丨丨内吳船錄丙子二十里早頓周家莊十里至蜀州郡圃西湖極廣丨丨正盛呼湖船)
(泛之繫纜修竹古木間景物甚野為西州勝處師頌古聮珠通集洞山因僧問如何是空劫已前自已曰白)
(鳥入丨丨高林滋小雪賦淨若丨丨之覆水輕同柳絮之因風適東征賦霜封野樹冰凍寒苖岸草無色)
(丨丨自飄葉水前丹)(江總贈賀左丞蕭舍人詩丨丨霜外白楓駱賓王在江南贈宋之問詩見稻葉下)
(岑參尋鞏縣南李處士别業詩桑葉隠村戶丨丨映釣船孟浩然鸚鵡洲送王九詩月明全見丨丨白風起)
(遥聞杜若香丨杜甫詩丨丨留客晩臨李白洗脚亭詩西望白鷺洲丨似朝霜儲光羲江亭詩江水青)
(雲挹丨丨白雪飛秋陶峴西塞山下迴舟作鴉翻楓葉夕陽動鷺立丨丨水明劉長卿奉使鄂渚至烏江)
(道中作客路向南何處是丨丨千里雪漫漫水司空曙江村即事詩縱然一夜風吹去只在丨丨淺邊錢)
(起江行無題詩風晩冷颼颼丨丨已白頭客耿湋晚投江澤浦即事詩見荇蔓下白居易贈江詩愁君獨)
(向沙頭宿水遶丨丨月滿船丨胡令能喜韓少府見訪詩兒童不慣見車馬爭入丨深處藏張籍詩洲白)
(丨丨吐園紅柿葉稀色獨共南山守中國)(李賀官街鼓詩從君翠髮丨丨李商隠詩丨丨惟有白柳絮可)
(能温雨温庭筠送陳嘏之侯官詩春服照塵連草色夜船聞滴丨丨許渾憶長洲詩荷葉橋邊雨丨丨海)
(上風丨李郢錢塘青山題李隠居西齋詩蘭葉露光秋月上丨風起夜潮來張賁奉和襲美題褚家林亭)
(詩見稻穗下潺韋莊訪潯陽友人不遇詩丨丨雨急江烟暝何處潺獨棹舟又將卜蘭芷村居留别郡中)
(在仕詩從今隠去應難覓深入丨丨作釣翁鴛鴦詩應念孤飛爭别宿丨丨蕭瑟雨黃昏)(皮日休羅隠送)
(魏校書兼呈曹使君詩見梅雨下詩王禹偁月波樓詩白亂丨丨散紅殷藜穗稠林逋最愛丨丨經雨後)
(一篷烟浪飯漁船出蘇庠詩白蘋滿棹歸來晚秋著丨丨一夜霜蘇軾潁口初見淮山詩我行日夜向江)
(海楓葉丨丨秋興長雪又高郵陳直躬處士畫雁詩先鳴獨鼓翅吹亂丨丨黃庭堅次韻張仲謀過酺池)
(寺齋詩我夢江湖去釣船刺丨丨中楊萬里曉泊蘭溪詩見梅伴下陸游次韻周輔道詩日淡風斜江上)
(路丨丨也似柳花輕秋葉適送曹器遠詩麻源洞裏瓊葉雨南草市上丨丨徐璣同友人登翠麓亭詩舟)
(楫丨丨外江山夕照間舞完顔璹送王生西游詩龍門楓葉墮紅綃洛浦丨丨晴雪李俊民送趙慶之赴)
(邠州詩湓浦丨丨風裏恨渭城柳色雨中情已劉著順安辭呈趙使君八月邊城山未雪丨丨藉藉漫天)
(王良臣雜詩安置小奴今夜夢丨丨風細月如霜劉耶律楚材寄鄭景賢詩柳色雲沾袖丨丨雪滿襟秉)
(忠溪上詩丨丨遠映釣舟行漁笛時聞三兩聲甲子歲後園秋色詩丨丨與蓼花露錦蕩雪絮)(郝經許有)
(壬荻港早行詩清霜醉楓葉淡月隠丨丨獨揭傒斯送黃五舅得武陵校官還辰州寓居省侍詩樹雞鳴楓)
(葉飛荒村雁没丨丨碎天周權次韻王可道詩客夢丨丨雨詩情柳絮春胡游贈余公圖畫樓詩人行槲)
(葉林邊路鳥没丨丨影裏天黃宋无尋䑸詩夜來欲問平安信明月丨丨何處尋庚江村即事詩雁宿丨)
(丨鴉宿樹各分一半夕陽歸底寄秋情陣影南飛勢不停)(謝宗可雁字詩丨丨月薩都拉飛鳴宿食雁詩)
(雨暗丨丨愁夜渚露香菰米下秋田南揚維楨題張長年雪篷詩見菰米下李後主憶江詞閑夢遠南國)
(正清秋千里江山寒色暮丨丨深處泊孤舟笛在月明樓)
蘆筍(爾雅葭華蒹薕葭蘆菼薍其萌虇注今江東呼丨丨為虇然則萑葦之類其初生者皆名虇王世)
(懋瓜蔬疏蒲筍丨丨皆佳味而丨丨尤佳吾地人不知取食耳然種蒲者多間取之苦不成筍豈其種别耶)
(王棨江南春賦潮浪渡口丨丨沙邊丨盛恩焦山賦見菁葅下王維戲題示蕭氏甥詩丨穿荷葉菱花罥)
(雁兒凌杜甫客堂詩見蕨芽下李元稹生春詩丨丨錐猶短凘玉漸融又早春尋校書詩帶霧山鶯啼)
(尚小穿沙丨丨葉纔分又張籍江村行南塘水深丨丨齊下田種稻不作畦涼州詞邊城暮雨雁飛低丨)
(丨初生漸欲齊藤方干初歸境中寄陳端公詩必知丨丨侵沙井兼被花占石磯鄭谷送張逸人詩丨丨)
(鱸魚抛不得五陵珍重五湖春詩羅隠詩短丨冐土初生丨蘇軾和子由園中草木丨丨初似竹稍開葉)
(如蒲丨又和文與可洋川園池寒蘆港詩溶溶晴港漾春暉丨生時柳絮飛范成大初約鄰人至石湖詩)
(春入葑田丨綻丨雨傾沙岸竹垂鞭)
蘆牙(芽同蘇軾惠崇春江晚景詩見蔞蒿下子范成大檢校石湖新田詩丨丨碧處重增岸梅黃時早)
(濬塘吟陸游詩丨丨刺岸沙沙歐陽玄和李溉之舞姬脫鞵玉階秀茁蘭笋長瓊迸出丨丨淺薩都拉)
(過嘉興詩丨丨短短穿碧沙船頭鯉魚吹浪花)
蘆錐(元稹寄樂天詩冰銷田地丨丨短春入枝條柳眼低)
蘆茸(楊萬里野炊猿藤逕樹下詩見苔錦下)
蘆苗(儲光羲江南曲逐流牽荇葉緣岸摘丨丨)
蘆莩(禮記疏吹灰者謂作十二律管于室中四時位上埋之取丨丨燒之作灰而實之律管中以羅縠覆)
(之氣至則吹灰動縠矣漠太玄經調律者度竹為管丨丨為灰列之九閑之中然無動寂然無聲微風不起)
(纖塵不形冬至夜半黃鍾以應)
蘆心(集異記元和中故都尉韋宥出牧温州忽忽不怡江波修永舟船燠熱一日晩凉乃跨馬登岸依舟)
(而行忽逢淺沙亂流蘆葦青翠因縱轡飲馬而蘆枝有拂鞭者宥因閑援熟視忽見新絲箏絃周纏丨丨宥即)
(援蘆伸絃其長倍尋則試縱之應手復結宥奇駭因寘于懷行次江館即付箏妓曰我于丨丨得之頗甚新緊)
(然沙洲江徼是物何自而來吾甚異之試施于噐以聽其音妓將安之更無少異惟短二三寸耳方饌妓即置)
(之赴食隨置復紉及食罷就視則已蜿蜒舒展蠕蠕搖動妓乃驚告衆來競觀而雙眸瞭然宥駭曰得非龍乎)
(遽命衣冠焚香致敬盛諸盂水之内而投于江纔及中流風浪皆作蒸雲走電咫尺昏晦俄有白龍長百丈拏)
(攫昇天衆咸視之良久乃滅衣老學菴筆記成都士人家子弟無貧富皆著丨丨布紅勒帛狹如一指大稍)
(異此則共嘲笑以為非士流也)
蘆鞭(范成大李翬知縣作亭西湖上余用東坡語名之曰飲綠遂為勝槩詩見芷葺下元好問杏花詩)
(一穗丨丨一穗塵西園紅豔眼中新)
蘆梢(道潛淮上詩丨丨向晩戰秋風浦口寒潮尚未通)
蘆頭(本草丨丨主治上膈風熱痰實生研末白湯調服)
蘆根(梅堯臣褐山磯上港中泊詩岸潮生蓼節灘浪聚丨丨蘇軾庚辰歲人日作見楓葉下蘇轍賦)
(園中所有詩丨丨愛溪水餘澗長鮮綠丨范成大田園雜興詩斟酌梅天風浪緊更從水外種丨袁桷天)
(鵝曲丨丨啑啑水蒲滑翅足蹩曳難輕飛蟹又蟹譜其生于盛夏者無遺穗以自充俗呼為丨丨瘠小而味)
(腥至八月則蛻而形浸大)
蘆枝(集異記見蘆心下來代州志雁門山嶺高峻鳥飛不過惟有一缺雁往向此中過號雁門山中多)
(鷹雁至此皆相待兩兩隨行銜丨一丨鷹懼蘆不敢捉李白詩一一銜丨丨散落天地間)
蘆葉(元史禮樂志頭管制以竹為管卷丨丨為首竅七觱篥格南蠻多用丨丨捲吹燕都游覽志韋)
(中貴别業四圍多水荻花丨丨寒雁秋風令人作江鄉之想庾信出自薊北門行笳寒丨丨脆弓凍紵絃鳴)
(奔李嶠和杜學士旅次淮口阻風詩見荻苖下祐李白亡道中詩淼淼望湖水青青丨丨齊李嘉送盧)
(員外往饒州詩早霜丨丨變寒雨石榴新筵又夜聞江南人家賽神詩鎗鎗銅鼓丨丨深寂寂瓊江水綠)
(戴叔倫宿灌陽灘詩十月江邊丨丨飛灌陽灘冷上舟遲白居易和春深詩蕭蕭丨丨裏風起釣絲斜李)
(商隠出關宿盤豆館對叢蘆有感詩丨丨梢梢夏景深郵亭暫欲灑塵襟温庭筠南湖詩丨丨有聲疑霧雨)
(浪花無際似瀟湘疎劉滄江城晚望詩青山經雨菊花盡白鳥下灘丨丨陳羽夜泊荆溪詩小雪已晴丨)
(丨暗長波乍急鶴聲嘶江又小江驛送陸侍御歸湖上詩見荻花下羅隠秋詩細雨翻丨丨高風却柳條)
(圖陳與義詩遠色分村塢微涼動丨丨中岑安卿百雁詩水寒丨丨黃霜清葦花白張翥秋望亭驛對)
(月詩丨丨好風生晚思桂花清露濕空涼拉陳樵蘆鴻四咏詩肅羽遵寒渚渡江丨丨黃薩都余與觀志)
(能俱以公事赴北舟至梁山泊時荷花盛開風雨大至舟不相接遂泊蘆葦中余折丨一丨題詩其上寄志能)
(詩題詩丨丨雨斑斑底事詩人不耐煩詩霜明野水曉粼粼丨丨黃時少白蘋)(馬祖常楊村楊維楨秋鴈)
(圖詩野水江湖遠秋風丨丨黃花陳基觱篥吟寒竹初裁丨丨秋夜吹百洲上樓)
蘆絮(張蠙叙懷詩十年九陌寒風夜夢埽丨花丨客衣吉雅謨丁鶴年弟盡棄紈綺故習清心學道特)
(遺楮帳資其澹泊之好仍侑以詩香生丨丨秋將老夢熟梅花夜未公)
蘆薍(爾雅葭丨菼丨疏葭一名丨菼一名丨李巡曰分别葦類之異名郭云蘆葦也菼似葦而小實中江)
(東呼為烏蓲如李巡云丨丨共為一草如郭云則丨丨别草案詩大車傳云菼鵻也蘆之初生則毛意亦以葭)
(菼為一草也案詩衛風碩人云葭菼揭揭陸璣云薍或謂之荻至秋堅成則謂之萑其初生三月中其心挺出)
(其下本大如箸上銳而細揚州人謂之馬尾以今語騐之則丨丨别草也)
蘆菼(詩毳衣如菼疏釋草云葭丨丨薍孫炎郭璞皆以蘆薍為二草李巡舍人樊光以蘆薍為一草此傳)
(菼為蘆之初生則意同李巡之輩以丨丨為一也唐書西域傳尼壤城在大澤中地墊洳丨丨荒茂)
蘆葭(南史張緒傳見柳翣下駝酉陽雜俎玉門軍有丨丨泉周二丈深一丈馬千頭飲之不竭)
蘆葦(吳志吳主權徐夫人傳祖父真與權父堅相親堅以妹妻真生琨琨隨堅征伐拜偏將軍堅薨隨孫)
(策擊張英於當利口而船少欲駐軍更求琨母時在軍中謂琨曰恐州家發水軍來逆人則不利矣如何可駐)
(耶宜伐丨丨以為泭佐船渡軍琨具啓策策即行之衆悉俱濟又諸葛恪傳童謠曰諸葛恪丨丨單衣篾鉤)
(落於何相求成子閣成子閣者反語石子岡也建業南有長陵名曰石子岡葬者依焉鉤落者校飾革帶世謂)
(之鉤絡帶恪果以葦席裹其身而篾束其腰投之於此岡宋史河渠志詔特轉丘崈左承議郎令所築華亭)
(捍海塘堰趁時栽種丨丨不許樵採薄西京雜記茂陵文固陽善馴野雉為媒用以射雉輕者化之皆以雜)
(寶鐕厠㬾障以青州丨丨為弩輕騎妖服追隨道路所丹鉛錄所謂丨丨通一物也所謂蒹今作薕者是也)
(謂菼人以當薪爨者也今人罕能别蒹菼與丨丨又北人以丨與丨為二物水傍下濕所生者為葦其細不及)
(指人家園池間所植者為蘆其幹差大在燈光仙人問疑經如曼陀華生丨丨町如金翅鳥處烏群江淹)
(去故鄉賦去室宇而遠客遵丨丨以為期建庾信哀江南賦就汀洲之杜若待丨丨之單衣常晦日馬鐙)
(曲稍次中流詩夜寒宿丨丨曉色明西林雁朱慶餘早發廬江塗中遇雪寄李侍御詩丨丨聲多滿陂濕雲)
(連野見山稀易錢起江行無題詩人居丨丨岸終夜動秋聲白居風雨晚泊詩苦竹林邊丨丨叢停舟一)
(望思無窮渾劉禹錫晩泊牛渚詩丨丨晩風起秋江鱗甲生許江樓夜别詩蕙蘭秋露重丨丨夜風多)
(張賁送李榖西歸詩楊柳漸疎丨丨白可堪斜日送君歸貫休詩丨丨深花裏漁歌一曲長劉敞詩故移)
(丨丨叢粗慰江湖趣松黃溍登石頭城詩去去帆檣盡蕭蕭丨丨鳴柳貫雪老人臨王晉卿烟江疊嶂圖)
(歌樓臺縹緲出林坳丨丨蕭騷藏澤藪丨吳師道池陽紀事詩上有牧地連元戎悍卒夜伏丨茸吳萊風)
(雨渡揚子江詩桑麻夾岸收戰塵丨丨成林出漁戶)
蘆荻(陳書侯瑱傳琳軍大敗其步兵在西岸者自相蹂踐馬騎並淖于丨丨中棄馬脫走以免者十二三)
(其吳船錄自魯家洑入純純者江旁支流如海之神㳌廣僅通舟不畏風浪兩岸皆多丨丨宋烏夜啼辭)
(巴陵三江口丨丨齊如麻江杜甫秋興詩見藤蘿下盧綸送渾别駕赴舒州詩平丨丨齊五兩貼檣低)
(司空曙送魏季羔游長沙覲見詩丨丨湘江水蕭蕭萬里秋劉禹錫西塞山懷古詩今逢四海為家日故壘)
(蕭蕭丨丨秋憑許渾冬日五浪館水亭懷别詩丨丨花多觸處飛獨虛檻雨微微杜荀鶴溪岸秋思詩秋)
(風忽起溪浪白零落岸邊丨丨花侵韓駒秣陵書事詩十月舟藏丨丨林客衣頓覺夜寒楊萬里已至湖)
(尾望見西山詩不教遠樹遮攔却丨丨生來直到天洞又詩丨丨中間一港深蔞蒿如柱不成簪又碧落)
(前灘水詩開門將謂船行遠只在峰頭丨丨灣)
蘆草(詩疏見蘆菼下塞爾雅疏見蘆薍下丨王昌齡塞下曲出復入塞處處黃丨)
蘆苻(淮南子丨丨之厚通于無㙬而復反于敦龐高誘注厚猶薄也丨葦丨蘆之中白苻言其薄柯則歸)
(於葦故曰反於敦龐也㙬音垠)
蘆蒢(岳陽風土記岳州常賦之外與他州名額不同者茶籠竹箭簳翎毛魚麴丨丨鐵葉窰竈)
蘆藋(陳基鴻雁篇晝銜丨丨防矰繳夜宿關河同夢魂)
蘆芻(駱賓王疇昔篇未看白馬對丨丨且覺浮雲似車蓋)
蘆菔(爾雅疏見蘿蔔下人後漢書劉盆子傳時掖庭中宫女猶有數百千自更始敗後幽閉殿内掘庭)
(中丨丨根捕池魚而食之注菔字或作蔔天事文類聚劉禹錫病酒乃饋菊苖韲丨丨鮓于白樂換六班茶)
(以醒酒好蓉塘詩話寇萊公在宋時人號為賢者然亦喜功名進之士又性不能容人而蔑視同列及南遷)
(道過襄州留一絶句于驛亭曰沙堤築處迎丞相驛吏催時送逐臣到了輸他林下客無榮無辱自由身吁公)
(既如此何必獻天書食丨丨而變䰅髮以希宰輔也稱蘇軾菜羹賦序東坡先生卜居南山之下服食器用)
(家之有無水陸之味貧不能致煮蔓菁丨丨苦薺而食之其法不用鹽醬而有自然之味陳世昌南湖賦見)
(瓜芋下丨李時勉北京賦見韭芽下韶皮日休蝗旱詩一金易丨一縑換鳬茈蘇軾狄州煮蔓菁丨丨)
(羹詩中有丨丨根尚含曉露清菜楊萬里至後入城道中雜興詩見菜羹下又夢種詩從教丨丨專車大)
(早覺蔓菁撲鼻香歲葉適無相寺道中詩竹雞露啄堪幽伴丨丨風乾待除貢師泰學圃吟見蔓菁下)
(范梈百丈春日紀懷詩見葫荽下丨陳基送匡廬道士于彦成歸越詩蓬藋旣可居丨自堪鮓)
蘆萉(爾雅葖丨丨注萉宜爲菔蘆音羅萉蒲卜切酥本草萊菔釋名丨丨蘿蔔雹葖紫花温菘土)
蘆穄(本草蜀黍釋名蜀秫丨丨蘆粟木稷荻梁高梁)
蘆粟(本草見上)
蘆茄(南史齊隨郡王子隆傳年二十一而體過充壯常使徐嗣伯合丨丨以服自銷損猶無益)
蘆藕(琴書天寳中潁陽李氏女遘疾魂如在雲霧中於女仙人丨丨苗間受美清風等五十曲)
蘆竹(筍譜丨丨筍其爲竹也葉闊而利可用割物實箬類也筍苦亦可食出廬州廉州府志轆轤山在)
(靈山縣山勢高大四時雲霧不散山多丨丨故曰綠蘆齊巳有禪庭丨丨詩郭鈺題秋山風雨圖詩倚江)
(茅屋何人住丨丨蕭蕭出無路)
蘆柑(榕城隨筆漳南産柑橘其種不一而顆皆碩大丨丨爲最紅柑次之丨丨色稍黃紅柑則正赤皆佳)
(種也三衢所産似亦當稍讓連江一種差小而味亦甘當在武陵蜜橘之列)
蘆風(賈至别裴九弟詩月色更添春色好丨丨似勝竹風幽盧綸送李縱别駕赴韋州幕詩山雨迎軍)
(晚丨丨候火微)
蘆雪(陸龜蒙和襲美吳中言情見寄詩見菰烟下丨王良臣九月七日飲詩風雁飛來更瀟灑一枝丨)
(印波心中潘女郎詩園亭當水兩岸丨花丨)
蘆雨(周賀送友人詩檣烟離浦色丨丨入船聲)
蘆烟(王周巫山公署壁有無名山戲書二韻詩風伯如何解迴怒數宵檣倚碧丨丨)
蘆山(明一統志丨丨在登州府黃縣西南二十五里下有丨丨觀又丨丨縣在雅州城西北一百里)
(朱子百丈山記前揖丨丨一峯獨秀出)
蘆峰(朱子有游丨丨詩猶柳貫浦陽十咏詩有盈有泚即寒泉隔丨丨道里千)
蘆水(庾信周大將軍瑯琊定公司馬裔墓誌銘石門冰釋金堤電散丨丨門關茅津成觀)
蘆泉(明一統志丨丨在兖州府東平州東北三十里元行省尚書嚴實嘗引水構亭為游觀之所)
蘆河(明一統志丨丨在澤州沁水縣西四十里源出鹿臺山西流至縣東十八里入沁河)
蘆洲(梁書張纉傳汎丨丨以延佇聞伍員之所濟出懷珠而免讐歸投金以荅惠宋史河渠志嘉定十)
(二年臣僚言鹽官去海三十餘里舊無海患縣以鹽竈頗盛課利易登去歲海水泛漲湍激横衝沙岸每一潰)
(裂常數十丈日復一日浸入鹵地丨丨港瀆蕩為一壑今聞潮勢深入逼近居民萬一春水驟漲怒濤犇湧海)
(風佐之則呼吸蕩出百里之民寧不俱葬魚腹乎初水經注江水又東逕邾縣南對丨丨原化記大歷鍾)
(陵客崔希真家于郡西善鼓琴工繪事好修養之術二年十月初朔夜大雪遂踐雪尋跡數里至江入丨丨中)
(有一大船船中數人狀貌皆竒而樵客在側其人顧笑曰葛三乃見逼于伊人迴謂崔曰尊道嚴師之禮不必)
(然也崔拜而謝之歸視幄中得圖焉有三人二樹一白鹿一藥笈其二人蓋方外之狀手執玄芝採藥者一仙)
(樹似柏皆斷笈為風雨所敗枯槁之狀根相連屬皆非常意所及後將圖并丸藥詣茅山問李涵光天師天師)
(曰此真人葛洪第三子所畫也逃明一統志丨丨在武昌縣一名羅州一名邏洲子胥江上求渡漁父歌曰)
(與子期兮蘆之漪子胥既渡解劍與之不受而王勃綿州北亭羣公宴序沙塵起而桂浦昏鳬雁下丨丨晚)
(鮑照上潯陽還都道中詩昨夜宿南陵今旦入丨丨張九齡餞王司馬入計同用洲字詩别筵鋪柳岸征)
(棹倚丨丨漁王昌齡九江口詩驛門是高岸望盡黃丨丨李頎父歌持竿湘岸竹爇火丨丨薪王維送)
(康太守詩郭門隠楓岸候吏趨丨丨臺戴叔倫江行詩丨丨隠遥嶂露日映孤城李賀梁古愁詩丨丨客)
(雁報春來寥落野湟秋漫白縣許渾孤雁詩丨丨寒獨宿榆塞夜孤飛王周湖口詩最是丨丨東北望人)
(家殘照隔烟汀丨絶島自相親)(羅隠漂母塚詩寂寂荒墳一水濱丨皎然詩漫漫江帆訪兄弟猿聲幾夜)
(宿丨丨錫張昱舟行即事詩丨丨集夜禽聒聒鳴不已毛文應天長詞丨丨一夜風和雨飛起殘沙翹雪)
(鷺)
蘆渚(宋史地理志見梅渚下任董思恭咏露詩見葵園下李嘉祐送從弟永饒州錄事參軍詩丨花)
(丨裏鴻相叫苦竹叢邊猿暗啼下陳造題因師百雁圖詩見蓼灘)
蘆汀(花史青浦周士亨江有年相友善一日九月中偕往渭塘舟次塘東泊一樓下其樓上二女一白面)
(一紅顔倚窗笑語兩生仰視漫賦一詩曰夙有烟霞癖翛然興不群秋聲飛過雁水面洞行雲逸思乘時發詩)
(名到處聞扁舟涉方社更喜挹清芬樓上乃大聲曰舟中有詩樓上豈無詩乎遂朗吟一韻兩生側耳聽之吟)
(畢共笑兩生共起上岸大呼欲登樓尋之怳惚間不聞女聲樓亦不見兩生大駭返舟四顧但見蘆花白蓼花)
(紅耳士亨遂更號丨丨漁叟有年更號蓼塘居士以識其異周權秋霽詩見竹座下又秋望詩蟲鳴沙逕)
(宵初永雁落丨丨月未生沙劉基漁父詞朝辭蓼渚暮丨丨自有鷗伴醉醒)
蘆漪(吳越春秋伍員奔吳至江江中有漁父乘船從下方泝水而上子胥呼之謂曰漁父渡我如是者再)
(漁父欲渡之適會旁有人窺之因而歌曰日月昭昭兮寖已馳與子期乎丨之丨子胥即止丨之丨漁父又歌)
(曰日已夕兮予心憂悲月已馳兮何不渡為事寖急兮當奈何子胥入船漁父知其意也乃渡之千潯之津子)
(胥既渡漁父乃視之有甚飢色乃謂曰子俟我此樹下為子取餉漁父去後子胥疑之乃潛身於深葦之中有)
(頃父來持麥飯鮑魚羹盎漿求之樹下不見因歌而呼之曰蘆中人蘆中人豈非窮士乎如是至再子胥乃出)
(蘆中而應)
蘆港(蘇軾有和文與可寒丨丨詩趙蘇轍和文與可寒丨丨詩見蘆深下翁卷送嗣勲詩見藕塘下)
蘆歷(宋史河渠志秀州秀水境内有四湖一曰柘湖二曰澱山湖三曰當湖四曰陳湖東南則柘湖自金)
(山浦小官浦入於海西南則澱山湖自丨丨浦入於海西北則陳湖自大姚港朱里浦入於吳松江其南則當)
(湖自月河南浦口澉浦口亦達於海支港相貫)
蘆岸(何遜還渡五洲詩沙汀暮寂寂丨丨晩脩脩杜牧漁父詩烟影侵丨丨潮痕在竹扉)
蘆場(宋史高宗紀建炎四年十一月詔諸路轉運司括借寺觀田租丨丨三年又食貨志乾道八年遣)
(官實江淮沙田丨丨頃畝悉追正之)
蘆亭(後漢書蓋延傳永初七年鄧太后紹封延曾孫恢為丨丨侯)
蘆臺(宋史地理志清州本乾寧軍幽州丨丨軍之地)
蘆州(晉書桓宣傳豫州刺史祖逖出屯丨丨遣參軍殷又詣平雅又意輕平視其屋云當持作馬廏見大)
(鑊欲鑄作鐵噐平曰此是帝王大鑊天下定後方當用之奈何打破又曰卿能保頭不而惜大鑊耶)
蘆關(明一統志丨丨在延安府安塞縣北一百七十里有東西二城基址薛能贈出塞客詩寒驛夕陽)
(投宿意丨丨門向遠河開按蘆一作蕭此杜甫塞蘆子詩丨丨扼兩寇深意實在)
蘆子(唐詩地理志夏州朔方郡朔方長慶四年節度使李祐築烏延宥州臨塞隂河陶子等城于丨丨關)
(北以護塞外四元史世祖紀癸丑立小峪丨丨寧武軍赤泥泉鐵冶所元和志塞門鎮在延州延昌縣西)
(北三十里鎮本在夏州寧朔縣界開元二年移就丨丨關南金鎮所安置丨丨關屬夏州北去鎮一十八里)
(杜甫塞丨丨詩延州秦百戶關防猶可倚焉得一萬人疾驅塞丨丨又盛恩焦山賦丨丨乘槎漁父汛船)
蘆移(宋史地理志御謀城崇寧三年進築賜名東至丨丨堡三十五里)
蘆丁(宋史唐璘傳璘揭榜馬前咨所部以利害又戒土豪團結漁業水手茶鹽舟夫丨丨悉備燎舟之具)
(人人思奮)
蘆人(吳越春秋見蘆漪下軍水經注浦陽江自&KR1443;山東北逕太康湖車騎將謝元田居所在右濱長江)
(左傍連山于江曲起樓樓側悉是桐梓森聳可愛民居號為桐亭樓樓兩面臨江盡升眺之趣丨丨漁子汛濫)
(滿焉蔬鱻)(郭璞江賦丨丨漁子擯落江山衣則羽褐食惟王起烹小鮮賦海曲丨丨江潭舟子陳樵瑇)
(瑁賦則有罟師奏美丨丨效奇囊琛航貝轉于京畿)
蘆虎(爾雅鳭鷯剖葦注好剖葦皮食其中蟲因名云江東呼丨丨似雀青斑長尾臨海水土記丨丨似)
(彭蜞兩螯正赤不中食)
蘆鴈(春明退朝錄丁晉公天禧中鎮金陵臨秦淮建亭名曰賞心中設屏及唐人所畫袁安卧雪圖時稱)
(名筆後人以丨丨圖易之下盡史見蕭梢下分王勃乾元殿頌序筠驂佇信熊轓丨丨之祥墨綬賢犀檢)
(降槐鸞之祉玩陳造題因師百雁圖詩聞道崔公作丨丨端如莊叟鯈魚袁桷舟中雜書詩春洲丨丨少)
(曉戶柘蠶勻)
蘆鴻(陳樵有丨丨飛鳴食宿四咏詩)
蘆鴨(宣和畫譜徐熙有丨丨圖丨又崔白有丨丨圖二圖畫見聞誌徐熙有寒野丨花竹雜禽魚蠏)
(草蟲蔬苖果蓏并四時折枝等圖傳於世)
蘆檻(朱松丨丨詩手斸修丨著丨栽使君公退幾徘徊)
蘆灰(禮記疏見蘆莩下四淮南子女媧煉五色石以補蒼天斷鼇足以立極殺黑龍以濟冀州積丨丨)
(以止淫水牖埤雅舊云丨丨缺而月暈移說者以為取丨草丨隨下月光中令圖畫缺其一面則月暈亦缺)
(于上也不庾信擬連珠竹杖扶危不能正武擔之石丨丨縮水能救宣房之河梁簡文帝江南思樂府月)
(暈丨丨缺秋還懸炭枯)
蘆䕠(南史劉歊傳先是有太中大夫琅邪王敬胤以天監八年卒遺命不得設復魄旌旐一丨丨藉下一)
(枚覆上吾氣絶便沐浴籃輿載尸還忠侯大夫𡑞中日楊萬里小舟晚興詩篛篷舊屋雨聲乾丨丨新簷暖)
(眠)
蘆薪(楊萬里丁家洲避風小港出荻港大江詩乾土種禾那用水濕丨經火自成丨)
蘆積(晉書五行志安帝義熙初童謠曰官家養蘆花成荻丨生不止自成丨其時官養盧循寵以金紫奉)
(以名州養之極也而循不能懷我好音舉兵内伐遂成讐敵也丨生不止自成丨及盧循之敗斬伐其黨猶如)
(草木以成積也)
蘆藩(張耒丨丨賦張子被謫客居齊安陋室數椽織丨為丨疎弱陋拙不能苟完陸游詩聚落蕭條古)
(埭東丨丨蓬戶卧衰翁徹又大風詩兒言卷茅屋奴報丨丨)
蘆簾(白居易香爐峰下新卜山居草堂初成偶題東壁詩來春更葺東廂屋紙閣丨丨著孟光又新構)
(亭臺示諸弟姪詩東西疏二牖南北開兩扉丨丨前後卷竹簟當中施)
蘆箔(楊萬里過臨平蓮蕩詩角頭一一張丨丨不遣魚鰕過别塘)
蘆緜(陸游詩丨丨夕御風)
蘆衣(朱灝詞丨丨月下臨風縞)
蘆簟(尹廷高燕山寒詩地穴玲瓏石炭紅土牀丨丨覺春融)
蘆被(元史碩裕實哈雅傳見蘆花下謝宗可有丨花丨詩)
蘆褥(吳景奎有丨花丨詩)
蘆炬(荆楚歲時記正月未日夜丨丨火照井厠中則百鬼走)
蘆刀(酉陽雜俎祁連山上有仙樹實行旅得之止飢渴一名四味木其實如棗以竹刀剖則甘鐵刀剖則)
(苦木刀剖則酸丨丨剖則辛莊庾信道士步虛詞成丹須竹節刻髓用丨丨韋贈漁翁詩見芋香下)
蘆酒(雞肋編關右塞上有黃羊無角類麞鹿人取其皮以為衾褥有夷人造㗜酒以荻管吸於瓶中老杜)
(送從弟亞赴河南判官詩云黃羊飯不羶丨丨還多醉蓋謂此也張說南中送北使詩夷歌翻下淚丨丨未)
(消愁弁李廓送振武將軍詩丨丨燒蓬煖霜鴻撚箭看朱詩敢嫌丨丨濁且對菊花嘗王逢聞彈白翎)
(雀引黃羊丨丨雜湩酪鷹狗畋獵代耕穫)
蘆笛(袁桷竹枝詞我郎南來得小婦丨丨聲聲吹鷓鴣)
蘆笳(王逢題蔡琰還漢圖詩殘生既免氈毬鬼哀衷莫盡丨丨曲)
蘆管(群碎錄葭莩之親葭莩丨丨中白衣至薄者也盡楊敬述婆羅門詩不知何處吹丨丨一夜征人)
(望鄉歡元稹遣行詩猿聲丨丨調羌笛竹雞聲易追詩石樓月下吹丨丨金谷風前舞柳枝)(白居李涉)
(牧童詞荷蓑出林春雨細丨丨臥吹莎草綠湖蘇軾次韻曾仲錫元日見寄詩見蓼芽下袁裒東聮句苧)
(裳游女淨丨丨野伶妍)
蘆箠(蘇軾詩草袍丨丨相嫵媚)
蘆&KR1097;(吳錄孫策欲渡江船少乃夜伐丨為丨佐船渡人又作牌徐陵為陳武帝作相時與北齊廣陵城)
(主書且丨丨荻筏竟浦浮江千百為羣前後相繼)
蘆中(周書庾信傳過漂渚而寄食託丨丨而度水見吳越春秋見蘆漪下梅堯臣任適尉烏程詩葑)
(上下)
蘆際(王世貞登釣臺賦忽有歌聲起于丨丨夭眇鏗厲林木盡沸)
蘆外(楊萬里宿湖甫山詩遠樹丨丨出若與船爭馳)
蘆邊(黃鎮成題秋江把釣圖詩丨丨有月還吹笛柳外無風不繫船)
蘆生(晉書五行志見蘆積下陽又丨丨漫漫竟天半丨唐書藩鎮傳李全忠范人仕為棣州司馬有)
(丨其室一尺三節怪之以問别駕張建建曰蘆茅類生於澤公茅土兆也傳節者其三世乎蘇軾賦園中所)
(有詩丨丨井欄上蕭騷大如竹移來種堂下何爾短局促)
蘆束(陳後主夜亭度雁賦帛久兮書字滅丨丨兮斷銜輕)
蘆圍(惠洪次韻天錫提舉詩南歸亦何有自負丨丨柄)
蘆深(蘇轍和文與可寒蘆港詩丨丨可藏人下有扁舟泊正似洞庭風日暮孤帆落楊萬里過陂子逕)
(詩見藤挂下)
蘆銛(李商隠北禽詩石小虛填海丨丨未破矰)
蘆濕(楊萬里雪小霽順風過射陽湖詩昨來牽夫凍得泣買蘆燎火丨自丨)
蘆裊(荆浩畫山水賦雁横烟塞丨丨沙汀)
蘆香(唐明皇端午詩當軒知槿茂向水覺丨丨)
蘆家(明一統志丨丨島墩在金州衛東三十里)
蘆室(陸龜蒙丹陽道中寄友生詩海俗丨編丨村娃練束衣)
菼
菼草(詩毳衣如菼疏言古者大夫乘大車而行其聲檻檻然身服毳冕之衣其有青色者如丨丨之色)
菼薍(爾雅見蘆筍下華謂之荻苗水)(宋史河渠志八月丨丨謝朓思歸賦見菌蕭下)
菼華(宋史河渠志見上)
荻
荻花(五燈會元惟正禪師冬不擁爐以丨丨作毬納之其中客至共之韋應物答李澣詩想子今何處)
(扁舟隠丨丨送李嘉祐登楚州城詩霜濃竹枝亞歲晚丨丨深又馬將軍奏事畢歸滑州詩想到滑臺桑)
(葉落黃河東注丨丨秋羣又送夏侯審參軍遊江東詩丨丨寒漫漫鷗鳥暮羣李端送樂平苖明府詩暮)
(色隨楓樹雲隂暗丨丨雲宋長文送梁補闕歸賦丨丨詩柳家汀洲孟冬月寒水清丨丨發白居易琵琶)
(行潯陽江頭夜送客楓葉丨丨秋瑟瑟中鄭谷淮上漁者詩一尺鱸魚新釣得兒孫吹火丨丨陳羽小江)
(驛送陸侍御歸湖上山詩鶴唳天邊秋水空丨丨蘆葉起西風羅隠漂母塜詩見菰葉下楊萬里豫章江)
(臯詩可是北風寒入骨丨丨爭作向南梢亭詩丨丨蘆葉老風煙獨上秋城思渺然)(梁棟白鷺元好問宛)
(丘歎秦陽陂頭人跡絶丨丨茫茫白于雪深耶律楚材和摶霄韻代水陸疏文詩漁磯舊隠丨丨塵世寧忘)
(昔日心雨未休)(李俊民贈别詩洞庭風輭丨丨秋客散江亭倪瓉題秋江圖詩七十二灣明月夜丨丨楓)
(葉覆漁船倚楊維楨多景樓詩極目心情獨樓丨丨楓葉滿江秋)
荻笋(劉禹錫春日寄楊唐州詩見蕭陂下己盧象竹里館詩柳林青半合丨丨亂無叢齊戊辰歲湖)
(中寄鄭谷郎中詩上國楊花亂滄洲丨丨深味歐陽修離峽州後回寄元珍表臣詩丨丨時魚方冇恨無佳)
(客共杯盤乳王安石後元豐行鰣魚出網蔽洲渚丨丨肥甘勝牛貢師泰送東流葉縣尹詩丨丨洲青鷗)
(鳥狎楊花浪白鱭魚鮮)
荻葉(蔣涣塗次維揚望京口詩晚帆低丨丨寒日下楓林)
荻苗(宋史河渠志見菼薍下名丨丨水荻花正開也)(水衡記黃河七月八月劉孝綽答何記室詩見)
(蘭芽下銜李嶠旅次淮口阻風詩水雁蘆葉沙鷗隠丨丨)
荻芽(六一詩話梅聖俞嘗於范希文席上賦河豚魚詩云春洲生丨丨春岸飛楊花河豚當是時貴不數)
(魚鰕河豚常出於春暮群游水上食絮而肥南人多與丨丨為羹云最美按堯臣宛陵集係范饒臣坐中客語)
(食河豚魚詩詩張蠙送友人歸武陵詩見橙實下丨歐陽修寄聖俞君能先往勿自滯行矣春洲生丨)
(蘇軾詩丨丨笋蕨不及遇悵望茘子何時丹鄒黃庭堅次韻蓋郎中率郭郎中休官詩見蒲笋下浩懷張)
(晉卿詩江鱸已過河豚出準擬從君烹丨丨渺沈與求舟過荻塘詩野航春入丨丨塘遠意相傳接茫范)
(成大晚春田園雜興詩丨丨抽笋河豚上棟子開花石首來又連日風作洞庭不可渡出赤沙河詩滄洲寒)
(食春亦到丨丨深碧蔞芽青肯候春雪丨丨靜嘯垂飛楊)(薛季宣河豚詩梅青不朱德潤拜郊臺晚渡詩)
(風颺松花落澗濱丨丨洲渚水鱗鱗綠周權春初宿湖山僧舍詩爐火香紅松節耐渚波春丨丨新王逢)
(江邊竹枝詞阿儂十指年嬌小曾比箇中春丨丨段繼昌詩斷冰銷盡丨丨尖凍壠蘇來白薺添)
荻穗(謝良輔狀江南孟冬詩江南孟冬天丨丨軟如綿)
荻實(南史侯景傳蕭正德先遣大船數十艘偽載丨丨擬濟景)
荻片(南史齊武陵昭王曄傳少時無棋局乃破丨為丨縱横以為棋局指點行勢遂至名品)
荻皮(本草丨丨别錄曰味甘止消渴白蟲益氣生江南如松葉有别刺實赤黃十月采)
荻隂(梁簡文帝大同十年十月戊寅詩丨丨連水氣山峰添月寒)
荻韋(丘堂雲夢賦見菰蒲下月熊鉌平江舟中不寐詩遠水蕭蕭丨丨風明雲外叫孤鴻)
荻蘆(宋史理宗紀淳祐三年詔福建延祥丨丨兩砦并置武濟水軍摘本州廂禁習水者充二千五百人)
(為額名明一統志丨丨山在福州府連江縣東南二十里一九龍山俗傳秦始皇以東南氣王自江而南山)
(秀拔者皆鑿之鑿此山得蘆根一莖長數丈斷之有血因名又丨丨溪在興化府城東北四十五里發源自)
(游洋溪月又張含題扇詩鐵笛一聲山上兩人相見丨丨邊)
荻蒿(爾雅蕭荻疏李巡云荻一名蕭陸璣云今人所謂丨丨者是也戰國策張孟談曰臣聞董子之治)
(晉陽也公宫之垣皆以丨丨發而用之則箘簵之勁弗能過也庾信文晉陽丨丨何能拒防)
荻篁(黃庭堅過太湖僧寺得宗汝為書寄山蕷白酒詩遣途與會稽而悉走丨丨)
荻竹(劉克莊全州詩寂寂全州路家家丨丨扉)
荻芹(爾雅芹楚葵疏别本注云芹有兩種丨丨取根白色赤芹取莖葉並堪作葅及生菜是也)
荻粱(本草見蘆穄下)
荻蘭(水經注見蒿荻下)
荻地(方干送永嘉王令之任詩浮客若容開丨丨釣翁應免稅苔田)
荻岸(杜甫返照詩丨丨如秋水松門似畫圖影盧綸送丹陽趙少府詩丨丨雨聲盡江天虹長)
荻塘(明一統志丨丨在湖州府城南一里晉太守殷康築溉田千頃隋時有沈恒居此家貧好學然荻照)
(書因以名塘相清晝與李直丨丨聮句畫舸悠悠丨丨路真僧與我隨去張光朝丨丨西莊贈房元垂詩)
(門在丨丨西塘高何聮聮)
荻水(金史地理志益都府贛榆本懷仁大定七年更鎮二丨丨臨洪)
荻江(水經注肥水又北逕獲城東又北逕丨丨東又會施水枝津)
荻浦(鮑照登大雷岸與妹書若潨洞所積溪壑所射鼓怒之所豗擊湧澓之所宕滌則上窮丨丨下至狶)
(州南薄鷰爪北極雷澱削長埤短可數百里津杜荀鶴貽釣者詩瓦瓶盛酒瓷甌酌丨丨蘆灣是要李中)
(秋雨詩竹窗秋睡美丨丨夜漁寒傍陸游秋色詩蓼汀丨丨江南岸又閑遊所至詩鷺釣船經丨丨牛隨)
(牧笛入柴門)
荻洲(庾信奉和泛江詩見蘭橈下)
荻園(蘇頲高安公主碑望槐里而西馳去丨丨而北顧李迥秀宴安樂公主莊詩鷺羽鳳簫參樂曲丨)
(丨竹徑接帷隂盡韓偓秋村詩見稻壟下燈蘇轍詩丨丨斫有枯枿束茅吹火初如)
荻籬(楊萬里丁家洲避風行小港出荻港大江詩丨丨蕭灑織來新茅屋横斜畫不真又過淮隂縣詩)
(丨丨緯春勝茅屋學船蓬)
荻港(楊萬里詩題見上)
荻扉(陸游舍南野步詩枯蔓絡荆籬幽花映丨丨)
荻船(陳書侯瑱傳王琳入浦治船以丨丨塞於浦口又以鹿角繞岸不敢復出舊唐書令狐綯傳徐州)
(戍兵龐勛自桂州擅還剽奪舟船而進李緗白綯曰徐兵擅還計其水路須出高郵若出奇兵俾丨丨縱火於)
(前勁兵奮擊於後敗走必矣)
荻舫(齊書裴叔業傳左興盛走不得入宫逃淮渚丨丨中慧景擒殺之)
荻艚(唐書令狐綯傳龐勛自桂州還綯裨將李緗曰徐兵擅還果反矣高郵崖峭水狹若使丨丨火其前)
(勁兵乘其後一舉可覆)
荻筏(北史魏南安王熙傳熙弟略位給事黃門侍郎熙敗略潛行自托舊識河内司馬始賓始賓便為丨)
(丨夜與略俱渡盟津鍾陳書高祖紀齊師大潰追奔至于臨圻其江乘攝山山等諸軍相次克捷虜蕭軌東)
(方老王敬寶李希光裴英起等將帥凡四十六人其軍士得竄至江者縛丨丨以濟徐陵為陳武帝作相時)
(與北齊廣陵城主書見蘆牌下)
荻簾(楊萬里夜雨獨覺詩雨將苔砌滴到曉風㨂丨丨疎處來)
荻篾(秦韜玉採茶歌天柱香芽露香發爛研瑟瑟穿丨丨)
荻炬(梁書張弘策傳東昏餘黨初逢赦令多未自安因運丨丨束杖入南北掖作亂燒神獸門總章觀前)
(軍司馬呂僧珍以宿衛兵拒破之)
荻火(孔平仲上元詩樓前燈山燒丨丨光影動搖桑落洲)
荻龍(梁簡文帝正月八日燃燈詩織竹能為象縛丨巧為丨又郭棐石門泉賦時丨丨之弗憓兮挺戈)
(鋋而作孽)
荻魚(宋无客燕雨懷詩不似江南烟艇小柳花如雪丨丨肥)
荻畫(宋史歐陽修傳四歲而孤母鄭誨之學家貧至以丨丨地學書)
萑
雈葦(易說卦傳震為蒼筤竹為丨丨疏為蒼筤竹竹初生之時色蒼筤取其春生之美也為丨丨雈葦竹)
(之類也可詩七月流火八月丨丨傳薍為雈葭為葦豫畜丨丨以為曲也又有漼者淵丨丨淠淠漢書)
(晁錯傳見竹蕭下莊管子趣山人斷伐具械器趣菹人薪丨丨足蓄積子丨丨蒹葭始萌以扶吾形尋擢)
(吾性也淮南子席先丨丨注席先所從出生于丨與丨王逸九思菅蒯兮野莽丨丨兮芊眠)
萑蘆(周邦彦汴都賦菰蒻丨丨䓿萏蓮葭)
雈蒲(左傳山林之木衡鹿守之澤之丨丨舟鮫守之藪之薪蒸虞候守之海之鹽蜃祈望守之周禮川)
(師掌川澤之民辨其物注川澤之民與物若泗濱浮磬淮夷蠙蛛暨魚澤之丨丨狄遵度鑿二江賦見菱芡)
(下說趙孟頫吳興賦菱苕鳬茨丨丨軒於丨張和朱使欣詩山行阻篁竹水宿礙丨)
雈苻(左傳子太叔為政不忍猛而寬鄭國多盜取人於丨丨之澤蘇頲為盧監被盜衣物謝御衣物狀)
(使臣知政未息盗於丨丨加臣匪服遂增輝於樗櫟之徐晉卿春秋經傳類對賦靈見梗陽之巫寬生丨丨)
(盜攫高道素上元賦閭閻絶雞犬之驚藪澤鮮丨丨之李商隠有感詩何成奏雲物直是滅丨丨)
雈蘭(漢書息夫躬傳涕泣流兮丨丨心結愲兮傷肝注張晏曰丨丨草名也蔓延於地有所依憑則起臣)
(瓉曰丨丨泣涕闌干也)
雈苕(詩予所捋荼傳荼丨丨也可左傳使巫以桃茢先祓殯注桃鬼所惡茢丨丨埽不祥詩毛傳曰薍)
(為雈丨丨謂薍穗也)
雈茅(爾雅蔈荂荼猋藨芀疏此辨芀荼之别名也按鄭注周禮掌荼及詩有女如荼皆云荼丨丨也蔈也)
(荂也其别名荼即芀也芀又一名猋又名藨皆丨丨之屬華秀名也故注云皆芀荼之别名)
萑簟(淮南子席之上先丨丨樽之上先玄酒先本而後末也)
雈盜(庾信周柱國楚國公岐州刺史慕容寧神道碑銘沈羊不飲丨丨無聞)
葦
葦草(元史河渠志自寺洵口北至蔡村清口孫家務辛莊河西務隄就用元料丨丨修補卑薄剏築月隄)
(頗有成功其陽村兩岸相對出水河口四處丨丨不敷就令軍夫採刈)
葦花(黃師剡江漢朝宗賦鳬鷖低徊於烟渚丨丨點綴於寒津雍陶詩江思丨丨折笛聲關月高朱)
(慶餘送饒州張使君詩館依高嶺分樟葉路出重江見丨丨許渾秋晚登城詩丨丨迷夕棹梧葉散秋砧)
(又題衛將軍廟詩欲奠忠魂何處問丨丨楓葉雨霏霏温庭筠袐書省賀監知章草題詩鸂鶒丨丨隨釣艇)
(蛤蜊菰葉夢横塘馬又病中書懷呈友人詩丨丨編虎落松癭鬭欒櫨戴江行留别詩吳楚半秋色渡江)
(逢丨丨葉陸游衰病詩見葑火下倍蕭國寶夜過吳江詩丹楓落霜初肅白丨丨開月明岑安卿百雁)
(圖詩見蘆葉下滄陳基陳湖秋汎詩不用臨流重懷古丨丨菱葉滿浪李嬰滿江紅詞見蘭英下)
葦葉(元史五行志彰德路丨丨順次倚叠而生自編成若旗幟上尖葉聚粘如槍高啓雨篷詩丨丨寒)
(相戰灘聲暗共流)
葦梢(林泉高致無名氏詩釣罷孤舟繫丨丨酒開新瓮鮓開包)
葦條(鄭谷雁詩八月悲風九月霜蓼花紅澹丨丨黃)
葦苞(禮記少儀笏書修苞苴疏苞苴謂編束雈葦以裹魚肉者丨丨長三尺内則云炮取豚編雈以苴之)
(是編萑葦以裹魚及肉也儀禮士喪禮見菅筲下)
葦筍(元稹詶翰林白學士代書詩丨丨鍼筒束鯾魚箭羽鬐)
葦束(元史河渠志大德二年五月中書省劄付都水監運糧河隄自楊村至河西務三十五處用丨一萬)
(九千一百四十丨軍夫二千六百四十九名度三十日畢)
葦苕(荀子見苕折下聖陳琳檄吳將校部曲文鳳鳴高岡以遠罻羅賢之德也鸋鴂之鳥巢于丨丨苕)
(折子破下愚之惑也今江東之地無異丨丨諸賢處之信亦危矣葛澧錢塘賦見茅荻下黃庭堅詩蒙鳩)
(挂丨丨)
葦蒲(周禮澤虞凡祭祀賓客共澤物之奠喪紀共其丨丨之事注丨以闉壙丨以為席)
葦蕭(顧况寄淮上柳十三詩丨丨中闢戶相映綠淮流)
葦茭(後漢書禮儀志見桃印下寺晉書禮志歲旦常設丨丨桃梗磔雞于宫及百之門以禳惡氣又)
(譙剛王遜傳遜子閔王承字敬才躬自儉約乘丨丨車而傾心綏撫甚有能名通典夏后氏初作丨丨今京)
(師人家歲除插芝麻稭于門是丨丨之遺)
葦茨(陳書謝貞傳今在憂棘晷漏將盡斂手而歸何所多念氣絶之後若直棄之草野依僧家屍陁林法)
(是吾所願正恐過為獨異耳可用薄板周身載以靈車覆以丨丨坎山而埋之)
葦芀(本草集解時珍曰彫胡九月抽莖開花如丨丨結實長寸許霜後采之大如茅針皮黑褐色其米甚)
(白而滑膩作飯香脆)
葦竹(李孝光雁宕山記日初出時上山日正中僅可到山顚望見永嘉城下大江如牽一線白東面海氣)
(蒼蒼如夜色山上無膏燭地爐中燒木葉丨丨山鼠來與人相向坐如狐狸大)
葦色(鄭谷送祠部曹郎中免官南歸詩篷聲漁叟雨丨丨鷺鷥秋)
葦事(周禮稻人旱暵共其雩斂喪紀共其丨丨注葦以闉壙禦濕之物)
葦類(爾雅葭華蒹薕葭蘆菼薍疏葭一名華蒹一名薕葭一名蘆菼一名薍李巡曰分别丨丨之異名)
葦露(鄭谷長安夜坐寄懷湖外嵇處士詩遥思洞庭上丨丨滴漁舟)
葦火(隋書蕭吉傳有迴風從艮地鬼門來埽太子坐吉以桃湯丨丨驅之陸游詩一點丨間丨)
葦土(水經注述荒庶土云大河衝塞侵齧金隄以竹籠石葺丨丨而為遏壊隤無已功消億萬請以濱河)
(郡徒疏山采石壘以為鄣功業既就徭役用息)
葦山(水經注江水右得常口江浦也浦東有丨丨江水東逕山北)
葦澤(明一統志丨丨關在太原府平定州東北八十里隋于此置丨丨縣後廢)
葦浦(温庭筠送北陽袁明府詩丨丨迎船火茶山候吏塵)
葦濼(遼史聖宗紀開泰元年二月乙亥如丨丨)
葦池(水經注銅鞮水又東南逕女諫水西北好松山東南流北則丨丨水與公主水合而右注之南則榆)
(交水與皇后水合而左入焉亂流東南注于銅鞮)
葦泉(水經注柳渚東流丨丨水注之出林慮川北澤中東南流與雙泉合水魯般門東下流入丨丨水)
(明一統志丨丨在彰德府林縣西北林慮山泉傍多葦)
葦圍(水經注渭水又北逕丨丨西亦謂之仙澤)
葦岸(顧况宿湖邊山寺詩見蒲團下窮李頻湖口送友人詩中流欲暮見湘烟丨丨無接楚田謝宗)
(可漁蓑詩見苔磯下丨周邦彦塞垣春詞暮色平分野傍丨征帆卸)
葦橋(南史章昭達傳大建二年征江陵時梁明帝與周軍大蓄舟艦於青泥中昭達分遣偏將錢道戢程)
(文季乘輕舟焚之周又於峽口南岸築壘名安蜀城於江上横引大索編丨為丨以度軍糧)
葦村(螢雪叢說張一之舉黃元夫詩丨丨風下鴉千點麥隴天垂月一梳)
葦鄕(鄭谷感懷投時相詩孤吟馬跡抛槐陌遠夢漁竿擲丨丨)
葦屋(宋史輿服志中興後惟設丨丨蓋倣清廟茅屋之制也)
葦壁(水經注鴈門水又東北入陽門山謂之羊門水與神泉水出丨丨北水有靈焉)
葦菴(秇林伐山丨丨漁父見廣異記可對茨簷賤士見晉書)
葦姑(熙朝樂事正月十五日婦女召帚姑針姑丨丨筲箕姑以卜問一歲吉凶俗子以上元為天官賜福)
(之辰亦有誦經持齋不御葷酒者)
葦笮(五代史義兒孫存進傳時進軍德勝為南北寨每以舟兵來往頗以為勞而河北無竹石存進乃以)
(丨丨維大艦為浮梁莊宗大喜解衣以賜之)
葦繩(歲華紀麗元日桃板署門而納慶丨丨羅戶以袪災)
葦炬(元史祭祀志執事者實柴于燎壇仍設丨丨于東西執炬者東西各二人皆紫服)
葦炭(魏文帝營壽陵詔故吾營此丘墟不食之地欲使易代之後不知其處無施丨丨無藏金銀銅鐵一)
(以瓦噐合古塗車芻靈之義)
葦錢(金史食貨志明昌三年司竹監歲採八破竹五十萬竿春秋兩次輸都水監備河防餘邊刀笋皮等)
(賣錢三千貫丨丨二千貫為額)
葦箭(孟郊濟源寒食詩柳弓丨丨覷不見高紅遠綠勞相遮)
葦戟(後漢書禮儀志百官官府各以木面獸能為儺人師訖設桃梗鬱儡葦茭畢執事陛者罷丨丨桃杖)
(以賜公卿將軍特侯諸侯云執易林桃弓丨丨除殘去惡敵人服)
葦籥(禮記明堂位土鼓蕢桴丨丨伊耆氏之樂也望蘇軾詩蕢莩和丨丨天節非人均楊萬里題韶)
(亭詩見茅茨下)
葦管(蘇軾孫莘老寄墨詩瓦池研竈煤丨丨書柿葉)
葦輤(南齊書魚復侯子響傳伏願一下天矜爰詔蛸氏使得安兆末郊從窆餘麓微列丨丨之容薄申封)
(樹之禮)
葦航(羅劭權刳木為舟賦見芥葉下)
葦屏(王一翥讀書鐙檠賦丨丨竹舍苦雨老風)
葦薄(周書厙莫奚傳死者則以丨丨裹尸懸之樹上)
葦箔(元史河渠志衝破新舊隄七處共長一萬二千二百二十八步下廣十二步上廣四步高一丈二尺)
(計用夫六千三百四人樁九百九十丨丨一千三百二十草一萬六千五束傳奇裴航經藍橋驛因渴乞漿)
(于茅舍老嫗嫗曰雲英擎一甌漿來郎君要飲俄於丨丨下出雙玉手捧瓷甌飲之馬祖常都門詩巢橧尚)
(羊裘蓽門仍丨丨)
葦笥(儀禮士喪禮櫛用簞注笥丨丨方後漢書五行志靈帝建寧中京都長者皆以丨丨為糚具下士)
(盡然時有識者竊言丨方丨郡國讞篋也到光和三年赦令詔書吏民依黨禁錮者赦除之有不見文他以類)
(比疑者讞于是諸冇黨郡皆讞廷尉人名悉入方笥中魏武帝禁鮮飾令孤不好鮮飾嚴具用新皮丨丨以)
(黃葦綠中遇亂世無丨丨乃更作方竹嚴具以皂韋衣之比孤平常之用者也)
葦簟(唐書地理志滄州景城郡土貢絲布柳箱丨丨糖蟹鱧鮬)
葦席(周禮司几筵凡喪事設丨丨右素几在禮記雜記見蒲席下儀禮士虞禮素几丨丨西序下)
(吳志孫權傳注干寶晉紀曰魏文帝之在廣陵吳人大駭乃臨江為疑城自石頭至于江乘車以木楨衣以丨)
(丨加采飾焉一夕而成魏人自江西望甚憚之遂退軍權令趙達算之曰曹丕走矣又諸葛恪傳見蘆葦下)
(丨宋書吳逵傳經荒飢饉係以疾疫逵時病困鄰里以丨裹之埋於村側齊書張融傳布衣丨丨弱年所)
(安十元史河渠志其用物之凡竹竿六十二萬五千丨丨有七萬二千本草集解頌曰古稱種地黃宜黃)
(土今不然大宜肥壤虚地則根大而多汁其法以丨丨圍編如車輪徑丈餘以壤土實丨丨中為壇壇上又以)
(丨丨實土為一級比下壇徑減一尺如此數級如浮屠乃以地黃根節多者寸斷之蒔壇上層層令滿逐日水)
(灌令茂盛至春秋分時自上層取之根皆長大而不斷折不被斸傷故也鮑照園葵賦若乃鄰老談稼女嫗)
(歸桑拂此丨丨炊彼穄粱下王僧孺傷乞人詩見菽藿)
葦杖(沈約安陸昭王碑南陽丨丨未足比其仁潁川時雨無以豐其澤王勃乾元殿頌序筠驂佇信髦)
(士剖竹而相尋丨丨霑仁駘叟攀輪而不下曹植對酒歌蒲酒丨丨示有刑)
葦筆(耶律楚材西域河中詩麻牋聊寫字丨丨亦供吟)
葦帶(王遒漁父詩棹月眠流處處通綠蓑丨丨混元風羅鄴費拾遺書堂詩見蒲輪下)
葦器(公羊傳高子執簞食注簞丨丨也圓曰簞方曰笥食即下所致糗也)
葦響(沈與求戊申初寒偶作詩蕭蕭細雨疎丨丨風力漸搖枯柳根)
葦鷺(韓偓桃林場客舍之前有池半畝木槿櫛比閼水遮山因命僕夫運斤梳沐豁然清朗復覩太虚因)
(作五言八韻以記之詩丨丨憐瀟灑泥鰌畏赫曦)
葦間(莊子延緣丨丨乃劉蛻漁父篇有置魚於丨丨仰見鳴鳶集其上冠木於噐旁以懼之蘇軾懷)
(西湖寄鼂美叔同年詩應逢古漁父丨丨自延緣緣又次韻鄭介夫詩海上偶來期汗漫丨丨猶得見延)
(陳師道寄邢和叔詩丨丨見漁父誰識王侯孫蕭錢惟善早發葑門得風直抵皂林泊詩丨丨何限秋瑟愁)
(絶胡笳出塞聲外張羽曉過淮陰詩行人欲斷寒烟遠燒時明亂丨丨)
葦底(孔平仲還鄕展省道中四聲詩丨丨解小艇曉起蕩兩漿)
葦外(蘇軾城南縣尉水亭詩欲知歸路處丨丨記風檣)
葦杭(詩誰謂河廣一丨丨之誰謂宋遠跂予望之)
葦漲(許棠哭宣城元徵士詩苔封僧坐石丨丨鶴翹池)
葦横(楊萬里過眞陽峽詩榕樹陰中一丨丨鷓鴣聲裏數峰青)
葦寒(何景明畫鶴賦憩夜渚而丨丨食秋塘而蓼苦)
葦蘆(易林鸇鳩徒來西至平州遭逢雷電損我丨丨大戴禮雈未秀為菼丨未秀為丨)
葦絙(通鑑代王什翼揵以丨丨約流凘俄而河冰合未堅乃散葦其上冰葦相結有如浮梁遂乘以渡)
葦洲(鄭谷詩應嫌白鷺無仙骨長伴漁翁宿丨丨逆李中送廬阜僧歸山陽詩魚行細浪分沙觜雁高)
(風下丨丨)
蓼
蓼花(宋史樂志風入松丨丨紅曳珠佩遵渚鴻石林泉高致石有怪石坡石松石兼雲松者也林兼之)
(林木秋江怪石怪石之在秋江也江上丨丨蒹葭之致可以映帶遠近作一二也王十朋民事堂賦射的黑)
(而米斛千兮擷丨丨以為糧壽柳宗元田家詩丨丨被隄岸陂水寒更淥杜牧題安縣甘棠館御溝詩水)
(殿半傾蟾口澀為誰流下丨丨中溪温庭筠東歸有懷詩鷺眠茭葉折魚靜丨丨垂又上行見荷葉下)
(許渾朝臺送客詩嶺北居人莫迴首丨丨楓葉萬重關方干陸處士别業詩蟬噪丨丨發禽來山果香劉)
(兼蓮塘霽望詩遠岸牧童吹短笛丨丨深處信牛行芹李咸用登樓值雨詩見松檻下于鵠寄周惲詩見)
(葉下竹李中溪邊吟詩見蘋穗下平王禹偁詩携缾下岸買葉挂席背風穿丨丨孔仲風雨有秋色率)
(然成小詩呈道濟長官竹筍解包堆屋角丨丨抽穗出墻端楊萬里出城途中小憩詩秋風畢竟無多巧只)
(把燕支滴丨丨飛趙秉文中秋日郊外遇雨詩驚起鷺鷥眠不得冲烟過丨丨灘郝經甲子歲後園秋色)
(詩見蘆花下江劉因南樓懷古詩區區丨丨咏癡計欲何成黃庚邨詩十分秋色無人管半屬蘆花半丨)
(丨丨朱德潤沙湖晚歸詩櫓聲歸去浪痕淺搖動一灘紅丨張憲賦松江漁者詩不盡春光楊柳雨無邊)
(秋興丨丨風滿陳基丨丨雪姑圖詩紅丨丨開水洲西風吹夢總成秋)
蓼穗(陸龜蒙江南秋懷寄華陽山人詩硯撥萍根洗舟衝丨丨撐韋莊自孟津舟西上雨中作來時楚)
(岸楊花白去日隋堤丨丨紅)
蓼芽(蘇軾次韻曾仲錫元日見寄詩愁聞塞曲吹蘆管喜見春盤得丨丨)
蓼芳(梅堯臣寄許主客詩見藕味下)
蓼節(梅堯臣褐山磯上港中泊詩見蘆根下麴范成大園池草木詩菱葩可範伯雅丨丨偏宜生陸)
(游泝溪詩水落痕留紅丨丨雨來聲滿綠蒲叢)
蓼甲(朱弁詩韭芽丨丨春盤滿)
蓼香(金史熙宗紀貞元三年改葬于大房山丨丨甸諸王同兆域)
蓼菜(詩予其懲而毖後患莫予□蜂自求辛螫疏成王即政求助于羣臣告之云以我才智淺薄未任獨)
(當國家多難之事恐我又集止于患難似丨丨之辛苦然故須汝等助我慎之淮南子丨丨成行瓶甌有堤)
(量粟而舂數米而炊)
蓼蕺(宋書謝靈運傳畦町所藝含蕊藉芳丨丨葼薺葑菲蘇薑綠葵眷節以懷露白薤感時而負霜寒䓤)
(摽倩以陵陰春藿吐苕以近陽張衡南都賦見薑䪤下)
蓼茸(蘇軾詩丨丨蒿笋試春盤)
蓼蘋(盛恩焦山賦萑葦被渚丨丨拂涯)
蓼蘇(急就篇葵韭葱䪥丨丨薑注蓼有數種葉長銳而薄生於水中者曰水蓼葉員而厚生於澤中者曰)
(澤蓼一名虞蓼亦謂之薔而許叔重云蓼一名薔虞非也蘇一名桂荏)
蓼荽(潘岳閑居賦見蒜芋下凝晏殊中園賦蘇荏抽穎丨丨液)
蓼荼(崔駟博徒論農夫戴笠持耨以芸丨丨面色驪黑手足腁胝潘岳為楊長文作弟仲武哀祝文祖)
(考早世昆弟幼孤備嘗難毒同集丨丨)
蓼心(李遹使高麗詩宦情蕉葉鹿世味丨丨蟲)
蓼嶼(蘇軾和文與可丨丨詩風高蓮欲衰霜重蓼初發孫覿雨中泊蜀山詩蹋雨松蹊滑衝烟丨丨深)
蓼塢(周書楊&KR0910;傳十二年進授大都督加晉建二州諸軍事又攻破丨丨獲魏將李顯進儀同三司)
蓼丘(易林烏升鵲舉照臨東海尨降庭堅為陶叔後封為丨丨履禄綏厚)
蓼隄(隋書于仲文傳軍次丨丨去梁郡七里讓擁衆數萬仲文以羸師挑戰讓悉衆來拒仲文偽北讓軍)
(頗驕于是遣精兵左右翼擊之大敗讓軍尺王仲旉南都賦登丨丨以東望見高臺之百)
蓼岸(葉適送陳漫翁詩樵峰濃黑散丨丨微紅聚徐璣别趙黃中詩秋早湘烟白舟移丨丨紅)
蓼水(金史地理志真定府邢州邢臺縣有石門山百巖山丨丨渦水水經注丨丨出襄山蓼谷西南流)
(于河之場)(梁簡文帝七勵任性于丨丨之側放心于自得鄭谷訪題表兄王藻渭上别業詩見桑村下)
蓼谷(水經注見上)
蓼河(明一統志丨丨在兖州府鄒縣北三十里源發九龍山東南蓼溝西北流入白馬河)
蓼溝(明一統志見上)
蓼灘(陳造題因師百雁圖詩丨丨蘆渚好徜徉肯使雲天去作行)
蓼浦(余靖晚至松門僧舍寄懷李太祝詩丨丨初聞雁人家半在船)
蓼渚(鄭谷舟行詩丨丨白波喧夏口柿園紅葉憶長安)
蓼洲(杜牧曉望詩獨起望山色水雞鳴丨丨花眞山民吉水夜泊詩眠鷗知讓客飛過丨丨)
蓼國(左傳楚子燮滅蓼注丨丨今安豐蓼縣音釋蓼音了)
蓼縣(左傳注見上)
蓼城(漢書地理志千城郡丨丨注都尉治)
蓼村(許渾訪别韋隠居不值詩櫟塢炭烟尋過嶺丨丨漁火夜移灣)
蓼酒(本草丨丨久服聰明耳目脾胃健壯以蓼煎汁和麴米釀酒飲)
蓼蟲(楚辭芳草記蓼生水澤楚辭曰丨丨不知徙乎葵菜言蓼辛葵甘蟲各安其故不知遷也王僧孺)
(初夜文丨丨習苦桂蠹喜甘代王粲七哀詩丨丨不知辛去來勿與諮鮑照放歌行見葵堇下)
蓼叢(徐照還舊山作日子差潮候秋容在丨丨)
蓼積(皇甫涍夜作詩丨丨寒江渚楓凋古驛亭)
蓼辛(楚辭芳草記見蓼蟲下)
蓼苦(何景明畫鶴賦見葦寒下)
蓼糾(淮南子偃促丨丨曲成文章)
蘋
蘋菜(詩采蘋疏言往何處采此丨丨于彼南澗之厓采之往何處采此藻菜于彼流潦之中采之)
蘋草(劉安招隠士青莎雜樹兮丨丨靃靡)
蘋花(劉希夷江南曲果氣時不歇丨丨日自新元顧况江上詩江清白鳥斜蕩奬罥丨丨柳宗詶曹)
(侍御過象縣見寄詩春風無限瀟湘意欲采丨丨不自由杜牧出守吳興詩箬影沉溪暖丨丨遶郭香皮)
(日休褚家林亭詩見茶具下秋范成大過平望詩波明荇葉顫風熟丨丨香虞集水觀詩幸自無波浪丨)
(丨謾晚風草宋伯仁賀吳尚書詩丨丨襟袖宫花近詩草簾攏諫香陳基偶成詩歌成桃葉臨流和采得)
(丨丨帶月還洲袁桷題高彦敬桑落洲望廬山圖詩長江亭亭桑落一墖獨傲丨丨秋王逢題藏嚴子陵)
(小像詩桂叢苯䔿丨丨薄悵望高風一羽翰)
蘋葉(楚辭芳草記丨丨正四方中拆如十字根生水底葉敷水上天問曰靡萍九衢言其枝葉分為衢道)
(猶今言花五出六出也庾梁昭明太子啓丨丨漂風影亂秦臺之鏡顧雲上員外啓丨丨高風預返疎翎)
(弱羽華王棨凉風至賦起丨丨而有準應葭灰而罔愆張雜詩白丨開素丨朱草茂丹華錢起送萬兵)
(曹赴廣陵詩山晚桂花落江寒丨丨衰初又送李評事赴潭州使幕詩湖南遠去有餘情丨丨齊白芷生)
(獨孤及李張皇甫閻權等數公並有送别之作見寄因荅詩洞庭正波丨丨衰豈是秦吳遠别時楊巨源遇)
(雪詩丨丨已修清玉薦柳花仍拂赤單衣風劉滄八月十五夜玩月詩桂枝斜漢流靈魄丨丨微動細波)
(任希古詩丨丨疑池上菱花似鏡前魚梅堯臣任適尉烏程詩到時丨丨長司馬光詩動驚丨丨)
蘋穗(李中溪邊吟詩鸂鶒雙飛下碧流蓼花丨丨正含秋)
蘋末(庾肩吾團扇銘清逾丨丨瑩等寒泉月宋玉風賦夫風生于地起于青丨之丨陸贄臨鏡湖賦)
(棹影乍浮如上天邊之漢桂華不定多因丨丨之風外李嶠風詩落日生丨丨搖揚徧滿林王沂送鍾員)
(賦風詩静追丨丨興况復值蕭條江徐夤東風解凍詩暖氣飄丨丨凍痕消水中程俱仲嘉行邑將歸見)
(寄絶句次韻漾漾扁舟拂水飛飄飄丨丨細吹衣翠隋煬帝望江南詞湖上水流遶禁園中映日暖搖清動)
(落花香暖衆紋紅丨丨起清風)
蘋蘩(左傳苟有明信澗谿沼沚之毛丨丨蕰藻之菜筐筥錡釜之噐潢汙行潦之水可薦于鬼神可羞于)
(王公治謝靈運山居賦見蒹菰下宫潘尼賜隴西太守張正詩張生拔幽華丨丨登二高適題尉遲將)
(軍新廟詩我來薦丨丨感歎興此詞商劉禹錫武陵書懷詩按章清犴獄視祭潔丨丨劉送赴婚詩手奉)
(丨丨嘉盛門心知禮義感君恩見柳貫今體詩六十韻贈餞正傳之官池陽述學言懷乎詞矣因游問花柳)
(須暇采丨丨芹貢師泰學圃吟見茆下)
蘋藻(詩于以采丨南澗之濱于以采丨于彼行潦婦禮記昏義古者婦人先嫁三月教以婦德婦言容)
(婦功教成祭之牲用魚芼之以丨丨所以成婦順也注魚丨丨皆水物隂類也魚為俎實丨丨為羹菜祭無牲)
(牢告事耳非正祭也丨左傳行潦之丨丨寘諸宗室季蘭尸之敬也注言取丨之菜於河澤之中使服蘭之)
(女而為之主神猶享之以其敬也郡陳書蕭允傳鄱陽王出鎮會稽允又為長史帶會稽丞行經延陵季子)
(廟設丨丨之薦託為異代之交為詩以叙意言庾信周大都督楊休伯長孫夫人羅氏墓誌銘及乎歸肅恭)
(如事丨丨維敬紘綖是勤海班固東都賦發丨丨以潛魚豐圃草以毓獸張融賦見荷芰下劉允濟地)
(賦化漸丨丨教敷穜稑齡李栖筠張公洞詩夙夜備丨丨詔書祠張公張九詩丨丨生南澗李頎詩丨)
(丨生虚空珮下汙沙)(歐陽玄昌山詩再拜靈均獻丨丨月明環黃溍晚泊釣臺下詩落日奠丨丨清風聞)
(珮環)
蘋蓼(李曾伯聞鴈賦洞庭橘柚之鄉松江丨丨之島)
蘋蘅(屈原悲回風丨丨槁而節離兮芳已歇而不比)
蘋荇(葉適成都咏歸堂詩丨丨依籬樊鳬雁宿庭戶)
蘋芷(李濋華月照方池賦驚夜聲于鳬鵠鋪皓彩于丨丨蘇軾和王晉卿送梅花詩五年不踏江頭路)
(夢逐東風泛丨丨)
蘋苔(萬齊融三日綠潭篇丨丨嫩色涵波綠桃李新花照底紅)
蘋芰(范雲貽何秀才詩見藤蘿下與白居易詩鑿池貯秋水中有丨丨)
蘋萍(沈約郊居賦見菁藻下從竇臮述書賦若丨丨异品共泛中河謝靈運斤竹澗越嶺溪行詩見)
(菰蒲下子鮑照在江陵詩池瀆亂丨丨園援美花草陳昂鴛鴦篇丨丨戲春渚霜霰遶寒池)
蘋艾(王勣游北山賦澗溪沼沚之丨丨丘陵坂險之桑棗)
蘋陽(杜陽雜編元載末年造蕓輝堂堂前有池悉以文石砌其岸中有丨丨花亦類白蘋其花紅大如牡)
(丹不知自何而來也)
蘋類(埤雅沈者曰蘋浮者曰藻蓋藻丨丨也)
蘋風(王起墨池賦丨丨已歇桂月初臨不李濋華月照方池賦月則桂華初滿水則丨丨揚駱賓王)
(代女道士王靈妃贈道士李榮詩丨丨入馭來應易竹杖成龍去不難唐明皇大哥山池詩桂月先秋冷丨)
(丨向晚清鳳樓遥可見彷彿玉簫聲春王貞白庾樓曉望詩見竹霧下齊巳歸雁詩塞門已暖連影起丨)
(丨江王逢留别田陸諸子詩見芰荷下惹和凝臨仙詞翠鬟初出繡簾中麝烟鸞被丨丨)
蘋飇(無名氏燕山八景賦秋空如洗丨丨扇凉霞鶩齊飛老桂騰香)
蘋洲(司空圖春愁賦見蘭棹下丨白居易想東游五十韻詩餘芳認蘭澤遺咏思丨張文規吳興三)
(絶詩丨丨須覺池沼俗苧布直勝羅紈輕難羅隠秋日泊平望驛寄太常裴郎中詩丨丨重到窅期徙倚郵)
(亭憶往時陽又送霅川鄭員外詩見茗塢下千皎然白丨丨送洛李丞使還詩丨丨北望楚山重里迴軺)
(止一封丨熊鉌江邊客舍詩極目遠山横靄外數聲鳴櫓過丨宋褧綠水曲丨丨風未起待妾采蓮歸)
蘋浦(王勃泥溪詩風生丨丨葉露泫竹潭枝檝温庭筠江南曲妾家白丨丨日上芙蓉)
蘋汀(崔塗和進士張曙聞雁見寄詩也知榆塞寒須别莫戀丨丨暖不迴)
蘋渚(蘇軾籍田詩魚沫依丨丨蝸涎上綵楹)
蘋澗(詩見蘋藻下歡黃滔送君南浦賦且當丨丨把芳酒以留莫被薰風吹片帆而便發)
蘋沫(皮日休追和虎丘寺清遠道士詩松膏膩幽徑丨丨著孤岸又茶甌詩棗花勢旋眼丨丨香沾齒)
(鷺又寒食書齋即事詩盆池有窺丨丨石版無人埽桂花)
蘋錦(歐陽修書懷感事寄梅聖俞詩嫩籜筠粉暗淥池丨丨翻)
蘋魚(王勃九成宮東臺山池賦花鳥縈紅丨丨漾碧)
蘋香(范成大詩見茘熟下)
蘋伴(司馬都和陸龜蒙白菊詩映水好將丨作丨犯寒疑與雪為媒)
萍
萍草(李德裕感寓詩不及綠丨丨生君紅蓮池)
萍根(淮南子丨樹丨于水木樹根于土王陸龜蒙江南秋懷寄華陽山人詩見蓼穗下禹偁寄題陜)
(府南溪詩見芰葉下熱陸游詩年光走車轂人事轉丨丨楊萬里秋追凉池上詩見荷葉下)
萍實(家語楚昭王渡江江中有物大如斗圜而赤直觸王舟舟人取之王大怪之徧問羣臣莫之能識王)
(使使聘于魯問于孔子孔子曰此為丨丨也可剖而食之吉祥也唯霸者為能獲焉李瀚蒙求楚昭丨丨束)
(晳竹簡府本草蘋集解見萍蓬下以明一統志丨丨橋在袁州萍鄉縣治西楊吳時建楚昭王渡江得丨)
(丨為名啓梁昭明太子七契西母靈桃南楚丨丨陀劉峻送橘甘逾丨丨冷亞冰壺王僧孺謝賜于利)
(國所獻㯽榔啓見茘葩下漢謝惠連甘賦侔丨丨乎江介超玉果于崑山史近武帝齋宮産靈芝賦豈比)
(夫楚水之空嘉丨丨仙宫之獨貴玄霜曈無名氏慶雲抱日賦灼爍兮乍似漢祖隠居横紫氣曨兮又若楚)
(王乘舟捧丨丨詩陸罩采菱曲不與文王嗜羞持比丨丨劉筠再賦浪跡嫌丨丨塵勞笑菊叢葉適超)
(然臺詩丨丨浮沉江漢遠劍氣騰擲牛斗出)
萍葉(李嶠鹿詩柰花開舊苑丨丨藹前池花任希古和東觀羣賢七夕臨泛昆明池詩見菱下杜甫)
(屏跡詩鳥下竹根行龜浮丨丨過詩梅堯臣雜詩蛙行動丨丨誤觀作游魚陸游雜題泛泛孤身似丨丨)
(始知天地不勝寬散郭鈺訪友人别墅詩池湧慢波丨丨窗涵細雨橘花香)
萍莖(歐陽修荷花賦投文竿而餌垂泳丨丨而波溢)
萍梗(陸肱萬里橋賦家本江都羨波濤而自返身留蜀地偶丨丨以堪驚黃滔送君南浦賦一時之丨)
(丨波濤今朝惜别千里之秦吳燕宋何日言旋丨許渾晨自竹徑至龍興寺崇隠上人院詩客路隨丨鄉園)
(失薜蘿夢李士瞻舟中聽雨詩半生丨丨何時定萬里冥鴻與還李俊民即席詩自憐丨丨天涯客俯仰)
(隨人似桔橰憐尹廷高壬午秋自翁村回奕山詩自丨丨迹何日定生涯)
萍點(陸游盆池詩猶稀綠丨丨已映小魚羣丨又齊天樂詞征途自厭况烟斂蕪痕雨稀丨)
萍文(陸龜蒙襲美以魚牋見寄詩向日乍驚新繭色臨風時辨白丨丨)
萍蓬(本草丨丨草釋名水粟水栗子時珍曰陳藏噐拾遺丨丨草即今水粟也其子如粟如蓬子也又)
(蘋集解其葉徑一二寸有一缺而形圓如馬蹄者蓴也似蓴而稍尖長者莕也其花並有黃白二色葉徑四五)
(寸如小荷葉而黃花結實如小角黍者丨丨草也楚王所得萍實乃此萍之實也李咸用和人湘中詩見蒲)
(柳下月遥)(路德延感舊詩豈知流落丨丨遠不覺推遷歲李存山中留夜宿詩人生難定期往往如丨丨)
萍藻(酉陽雜俎臨邑縣北有華公墓碑尋失惟趺龜存焉趙世此龜夜常負碑入水至曉方出其上常有)
(丨丨有伺之者果見龜將入水因叫呼龜乃走墜折碑焉宋之問上巳泛舟昆明池宴宗主簿席序曲島之)
(光靈乍合神魂密遊中流之丨丨忽開龜魚潜動丨謝靈運山居賦見蒹菰下浩虚舟舒姑泉賦泛丨而)
(翠翹零落動菰蒲而綠帶參差錫呂令則河堤賦既夾植于菱蓮又夤緣于丨丨田倚天劍賦幾欲丨丨)
(我蒸民汙瀦我方祗滄魏文帝於玄武陂作丨丨泛濫浮澹澹隨風傾劉江行書事詩寒潮欲上泛丨丨)
(寄薦三閭情自哀)
萍蘋(孟郊贈蘇州韋郎中使君詩丨丨一浪草菰蒲片地榮)
萍蘚(孟郊春集越州皇甫秀才山亭詩晴湖瀉峰嶂翠浪多丨丨)
萍菱(杜恕篤論丨與丨之浮相似也菱植根萍隨波是以堯舜歎巧言亂德仲尼惡紫之亂朱)
萍藍(本草井中苔及丨丨弘景曰廢井中多生苔丨及磚上間多生雜草菜丨既解毒在井中者尤佳非)
(别一物也)
萍江(晝品燕文貴四景有丨丨晚雨)
萍川(袁皓丨丨題梵林寺詩瀘水東奔彭蠡浪丨丨西注洞庭波)
萍水(王勃滕王閣序關山難越誰悲失路之人丨丨相逢盡是他鄉之客許棠客行詩人事丨隨丨年)
(光鳥過空盧吳融叢祠詩長路未歸丨逐丨舊居難問草平烟琦昆山客邸詩丨丨須相識居然子共歡)
萍潭(陳去疾憶山中詩見蕙磴下)
萍池(王維丨丨詩春池深且廣會待輕舟迴靡靡綠萍合垂楊埽復開)
萍沼(李咸用詶鄭進士九江新居見寄詩丨丨寬於井莎城綠當山)
萍沙(水經注恒水又西逕王舍新城是阿闍世王造出城南四里入谷至五山裏五山周圍狀若城郭即)
(是丨丨王舊城也)
萍鄉(南史齊太祖紀詔降宋南康郡公為縣公華容公為侯丨丨侯為伯減戶有差隋書地理志宜春)
(郡丨丨有宜春江州金史高錫傳錫字永之德基子以廕補官積勞調淄酒使課最遷丨丨令元史地理)
(志袁州路丨丨州本為縣元貞元年升州丨明一統志丨丨縣在袁州府城西一百四十里又丨古城在)
(袁州府丨丨縣東五十里之周恭叔浮沚記浮沚之西舊為小閣名曰漚閣浮沚東新為小軒名曰丨丨)
(趙儀可武功山記其山自丨丨諸山蜿蜒而來特起為二峰曰盧曰蕭武功當二峰之間王孚安城記丨丨)
(西津名玉女岡天當雨輒先涌五色氣於石間俗謂玉女被衣劉克莊湖南江西道中詩見禾絹下)
萍臺(齊巳九日逢虚中虚受詩楚后丨丨下相逢九日時)
萍蓋(曹植九咏芙蓉車兮桂衡結丨丨兮翠旌韓愈閒遊詩見藤籠下)
萍駕(陳樵放螢賦丨丨神移椒蘭夕香)
萍氏(周禮秋官丨丨下士二人徒八人游又丨丨掌國之水禁幾酒謹酒禁川者)
萍迹(黃公度春日懷王慶長詩王孫緣底事丨丨久他鄉)
萍蹤(薩都拉秋日池上詩飄風亂丨丨落葉散魚影王偁詩十年滄海寄丨丨)
萍虀(世說石崇為客作豆粥每冬擣韭丨丨咄嗟而辦洪咨夔老圃賦見蔗漿下黃庭堅永新宗令)
(寄石耳詩公庭退食飽下筯把菊避席遺丨丨汪元量湖州歌見麥飯下)
萍醅(白居易郡齋旬暇始命宴呈座客示郡寮詩丨丨箬溪醑水鱠松江鱗)
萍間(梁簡文帝水中樓影詩水底罘罳出丨丨反宇浮唐太宗帝京篇丨丨日彩亂荷處香風舉)
萍際(謝朓春思詩蘭色望已同丨丨轉如一)
萍青(梁元帝秋風搖落辭丨丨兮水澈葉落兮林稀)
萍布(張載酃酒賦中山冬啓醇酎秋發長安春御洛浪夏設漂蟻丨丨分香酷烈鮑照園葵賦柔莩爰)
(秀剛甲以解稚葉丨丨弱陰競抽)
萍開(林下詩談范靖同妻沈氏坐後園觀洒翠池又上洗心亭共索筆硯為映水曲沈氏先成曰輕鬢學)
(浮雲雙蛾擬初月水澄正落釵丨丨理亂髮靖奇之不復作沈氏小字滿願梁元帝采蓮賦見藻挂下王)
(儉春詩見蘭生下南蘇味道九江口詩風搖蜀柹下日照楚丨丨許渾亭偶題詩鳥驚山果落龜泛綠丨)
(丨丨韓偓野塘詩侵曉乘凉偶獨來不因魚躍見丨許有壬水木清華亭宴集詩見荷側下)
萍生(禮記月令仲春之月丨始丨吳袁淑禦虜議今虹見丨丨土膏泉動王筠和主簿春日詩日照)
(鴛鴦殿丨丨雁鶩池)
萍嫩(李紳詩丨丨鋪波面苔深鎻岸傍)
萍泛(王棨貧賦先生跡似丨丨家如磬懸且何道而自若復何心而宴然白居易晚題東林寺雙池詩)
(丨丨同遊子蓮開當麗人)
萍漂(陳造志喜賦見瓜期下兩羅隠大梁見喬詡詩六年悲梗斷地各丨丨)
萍流(木華海賦或乃丨丨而浮轉或因歸風以自反丨吳均與柳惲相贈荅詩飄颺白花舞瀾漫紫丨)
(風許渾贈河東虞押衙詩吳門水各丨丨月滿花開嬾獨游)
萍盡(楊萬里城上野步詩見楓骨下)
萍破(白居易履道新居詩果穿聞鳥啄丨丨見魚游)
萍皺(温庭筠盧氏池上遇雨贈同游者詩丨丨風來後荷喧雨到時)
萍聚(薛季宣誠臺雪望懷子都詩狂遊失可人丨丨我和君)
萍稠(王勃采蓮賦見藻薄下)
萍挂(蘇軾次韻韶守狄大夫見贈詩華髮蕭蕭老遂良一身丨丨海中央)
萍坼(師拓郡城南郭早望詩柳濃天霽雨丨丨岸含風)
萍黏(蘇軾放魚詩東池浮丨半丨塊裂碧跳青出魚背張建詩浮橋脚下水平分橋柱丨丨浪打痕)
萍滿(晁補之詶李唐臣贈山水短軸詩梅梁鏁澀丨丨皮神物變化當若斯)
萍歛(温庭筠雨詩沼丨開更丨山葉動還鳴)
萍翻(戴叔倫寄中書李舍人紓詩丨丨篷自卷不共本心期)
萍合(庾信三月三日華林園馬射賦於時玄鳥司歷蒼龍御行羔獻冰開桐華丨丨)
萍匝(宋之問過蠻洞詩竹迷樵子徑丨丨釣人家)
萍轉(庾光先兩貫判蓬飄丨丨曾何足以少留維桑及梓固不忘于祗載)
萍散(張說湘州北亭詩丨丨魚時躍林幽鳥任歌)
御定駢字類編卷一百八十七
