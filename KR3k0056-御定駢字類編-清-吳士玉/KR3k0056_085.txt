欽定四庫全書
御定駢字類編卷八十五
數目門八
二
二天(左傳凡祀啓蟄而郊疏鄭元注書多用讖緯言天神有六地祗有二王肅作聖證論引羣書以證之)
(言郊則圜丘圜丘即郊安得有六天也晉武王肅之外孫也泰始之初定南北郊一地一天用王肅之義杜君)
(身處晉朝共遵王說集解釋例都不言有丨丨然則杜意天子冬至所祭魯人啓蟄而郊猶是一天但異時祭)
(耳以宋書樂志孝經稱嚴父莫大於配天故云郊祀后稷配天宗祀文王於明堂以配上帝既天為議則上)
(帝猶天益明也不欲使丨丨文同故變上帝爾良齊書輿服志世祖永明初加玉輅為重蓋竟陵王子啓曰)
(凡蓋員象天軫方法地上無丨丨之儀下設兩蓋之飾求之志錄恐為乖衷又後漢書蘇章傳見一天下)
(張說東都酺宴詩丨丨資廣運兩曜益齊明爛杜甫江亭王閬州筵餞蕭遂州詩丨丨開寵餞五馬生光)
(劉商送廬州賈使君拜命詩丨丨移外府三命佐元勲方干獻浙東王大夫詩四方皆是分憂寄獨有東南)
(戴丨丨書黃滔賀清源僕射新命詩丨丨在頂家家詠丹鳳銜歲歲來翁承贊奉使封王次宜春驛詩不)
(因列土封千乘爭得銜恩拜丨丨史貫休上杜使君詩嚴霜與美雨皆從丨丨落又北杜纂傳母殺父而)
(子不告便是知母而不知父識比野人義近禽獸且母之於父作合移天既殺已之天復殺子之天丨丨頓毁)
(豈容頓默此母之罪義在不赦)
二儀(晉書成公綏傳何隂陽之難測偉丨丨之奓閣慕又慕容廆載記慕丨丨之德繼三光之容遂以)
(容為氏可宋書武帝紀丨丨廓清三光反照度新論丨丨之大以章程測也三綱之動可以圭表也陸)
(雲泰伯碑膺慶丨丨協靈七曜唐孫楚太傅羊祐碑禀丨丨之純靈膺造化之冲氣太宗聖教序丨丨有)
(像顯覆載以含生四時無形潛寒暑以化物臻唐高宗述三藏聖記法相常住齊三光之明我皇福同丨丨)
(之固后傅亮感物賦彼人道之為貴參丨丨而比靈操隋蕭述志賦均丨丨之覆載與日月而齊明曹)
(秋胡行丨丨合聖化貴者獨人不漢魏文帝猛虎行與君媾新歡託配于丨丨曹植惟行太極定丨丨清)
(濁始以形乂韋承慶直中書省詩徒喜逢千載何階答丨丨李奉和幸三會寺應制詩丨丨齊法駕三會)
(禮香筵甫李頎謁張果先生詩丨丨齊壽考六合隨休憩杜詩丨丨清濁還高下三伏炎蒸定有無又)
(苦雨詩丨丨積風雨百谷漏波濤大張隨河中獻捷詩凱歌千里内喜氣丨丨中薛逢水詩浪驅三島至)
(江泝丨丨開容又宋書禮志禮諸侯絶朞皇太后雖云不居尊極不輕於諸侯謂本親朞以下一無所服有)
(慘自宜舉哀親疎丨丨準之太后)
二星(詩維參與昴音義參一名伐昴一名留丨丨皆西方宿也周禮天府若祭天之司民司禄而獻民)
(數糓數則受而藏之注禄之言糓也年糓登乃後制禄祭此丨丨者以孟冬既祭之而上民糓之數于天府)
(後漢書李郃傳見二使下色元史天文志大德五年十月辛夘夜有流星大如杯赤尾長丈餘光燭地自北)
(起近東徐徐而行分為丨丨前大後小相離尺餘没於危宿雲笈七籤陽明隂精丨丨之間星斗魂魄魁首)
(也名曰天樞魂神斗中又漢相國霍光有典衣奴子名還車忽見丨丨在斗光明非常乃拜而還遂得增年)
(六百紹明一統志丨丨堂在肇慶府封川縣西十里孔德送蔡君知入蜀詩靈關九折險蜀道丨丨遥)
(孟浩然峴山餞房琯崔宗之詩方期九日聚還待丨丨回劉長卿哭張員外繼詩丨丨來不返雙劒没相隨)
(文元稹駱口驛詩丨丨徼外通蠻服五夜燈前草御周必大詩羣玉西崑富典章丨丨東壁燦輝光)
二曜(燿同宋史律歷志造歷者皆須會日月之行以為晦朔之數驗春秋日食以明強弱其於氣序則取)
(驗於傳之南至其日行盈縮月行遅疾五星加減丨丨食差日宿月離中星晷景立數立法悉本之於前語然)
(後較驗偶雲笈七籤五羅丨丨黃赤交道三王融上北伐圖疏化兩儀均明丨丨江淹為蕭讓揚州表)
(爰蒙殊寄六稔遂交及荷總任丨丨忽周丨王僧孺禮佛唱導發願文景祚與七政相齊皇基與丨均永)
(宋孝武帝擬漢李夫人賦文七星於霜野旗丨丨於寒林閻朝隱奉和九日幸臨渭亭登高應制詩文章丨)
(丨動氣色五雲連廽豆盧回登樂遊原懷古詩丨丨屢薄四時更温凉)
二咸(張衡天象賦丨丨防非而體正七公議賢而糾慝)
二辰(左傳入郢必以庚辰日月在辰尾疏日在辰尾自謂在辰星庚辰入郢乃謂日是辰日丨丨不同而)
(以日在辰尾配庚為庚辰者丨丨實雖不同而同名曰辰以其名同故取以為占)
二極(書洪範日月之行疏南北丨丨中等之處謂之赤道宋史律歷志熙寧六年六月提舉司天監陳)
(繹言當因舊修整新定渾儀改用古尺均賦辰度規環輕利黃赤道天常環並側置以北際當天度省去月道)
(令不蔽横簫增天樞為二度半以納極星規環丨丨各設環樞以便遊運小學紺珠丨丨北極去地上三十)
(六度南極入地亦三十六度百何承天論渾天體南北丨丨相去一百一十六度三四分度之六十五彊)
二風(詩習習谷風維風及頽傳頽風之焚輪者也風薄相扶而上喻朋友相須而成疏頽者風從上而下)
(之名廻風從上而下力薄不能更升谷風與相遇丨丨并力乃相扶而上以喻朋友二人同心乃相率而成也)
(丨楊萬里月暈賦見一風下丨又詩周南召南譜疏丨大意皆自近及遠元結丨詩序天寳丁亥中元)
(子以文辭侍制闕下著皇謨三篇丨丨詩十篇將欲求干司匭氏以禆天監會有司奏待制者悉去之於是歸)
(於州里後三歲以多病習靜於商餘山病間遂題括存之此亦古之賤士不忘盡臣之分耳)
二日(孟子天無丨丨民無二王不又禮記郊特牲孔子曰三日齋一日用之猶恐敬丨丨伐鼓何居)
(又儒行并日而食注并日而食丨丨用一日食也以公羊桓公五年春正月甲戌己丑陳侯鮑卒傳曷為丨)
(丨卒之㤜也甲戌之日亡己丑之日死而得君子疑焉故以丨丨卒之也注君子謂孔子也以丨丨卒之者闕)
(疑違何休公羊傳序至有倍經任意反傳違例者疏反傳例者宣十七年六月癸卯日有食之案隱三年傳)
(云某月某日朔日有食之者食正朔也其或日或不日者或失之前或失之後失之前者朔在前也謂丨丨乃)
(食失正朔于前是以但書其日而已失之後者朔在後也謂晦日食失正朔于後是以又不書日但書其月而)
(已即莊十八年三月日有食之是也以此言之則日食之道不過晦朔與丨丨即宣十七年言日不言朔者是)
(丨丨明矣而顔氏以爲十四日日食是反傳違例也何齊書禮志見一日下北史魏收傳魏帝宴百寮問)
(故名人日皆莫能知收對曰晉議郎董勛答問禮俗云正月一日爲雞丨丨爲狗三日爲猪四日爲羊五日爲)
(牛六日爲馬七日爲人蘇軾蜜酒歌見一日下)
二夜(佛說阿闍世王經文殊師利於丨丨說菩薩藏諸法莫不從是若功德法若無功德法若俗若道若)
(有罪若無罪若有餘若無餘若脫若不脫一切盡入是藏)
二朝(易林坎中蝦蟆乍盈乍虛三夕丨丨形消無餘)
二晨(雲笈七籖上清高聖太上大道君者蓋丨丨之精氣慶雲之紫煙玉暉輝煥金映流眞結化含秀苞)
(凝元神寄胎母氏育形為人諱□天眞字開元母妊三千七百年乃誕於西那天鬱察山浮羅嶽丹元之阿)
二月(書舜典歲丨丨東廵狩至於岱宗然詩丨丨初吉載離寒暑又厭浥行露箋厭浥濕道中始有)
(露謂丨丨中嫁取時也疏知始有露謂丨丨中者以丨丨八月春秋分陰陽中也又士如歸妻迨冰未泮箋)
(冰未散正月中以前也丨丨可以昏矣卦淮南子見一月下京氏易略驚蟄丨丨節在子震初九白露同)
(用注又春分丨丨中在亥兌卦九四秋分同用詩參同契丨丨榆落魁臨於卯江淹詠美人春遊江南)
(丨丨春東風轉綠蘋歌吳均雉朝飛操丨丨雉朝飛横行傍壠歸庾信燕行春分燕來能幾日丨丨蠶眠)
(不復久柳江總雉子班三春桃照李丨丨柳争梅知章詠詩不知細葉誰裁去丨丨春風似剪刀)(賀杜)
(甫春水生詩丨丨六夜春水生門前小灘渾欲平初孟浩然送盧少府使入秦詩願及芳年賞嬌鶯丨丨)
(孟雲卿寒食詩丨丨江南花滿枝他鄉寒食遠堪悲陰錢起贈裴舍人詩丨丨黃鶯飛上林春城紫禁曉隂)
(春白居易南秦雪詩三時雲冷多飛雪丨丨山寒少有李賀有所思樂府簾外花開丨丨風臺前淚滴千)
(行竹未曛)(温庭筠博山詩青樓丨丨春將半碧瓦千家日韋莊寒食詩滿街楊柳綠絲煙畫出清明丨丨)
(天縱徐夤尚書新造花箋詩濃染紅桃丨丨花只宜神筆龍蛇又水詩洪波激湍歸何處丨丨桃花滿眼)
(流意聶夷中田家詩丨丨賣新絲五月糶新穀歐陳陶古詩西鄰蔡家十歲女年年丨丨賣東風陽修)
(風吹沙詩攬鞍鞭馬行忽遲酒熟花開丨丨時秋蘇軾中隱堂詩丨丨驚梅晩幽香此地無楊萬里雨歎)
(忽忘九月清霜曉喚作濛濛丨丨初時范成大賞海棠詩燭光花影兩相宜占斷風光丨丨戴復古春日)
(詩帝里風光丨丨新西湖幾隊踏青人清趙秉文東京見梅詩丨丨天東凍未蘇梅花市骨也癯程鉅夫)
(詩一年花事成佳蔭丨丨春江息怒濤紫納延春日懷江南詩見一年下薩都拉西湖絶句騮驕踏落花)
(泥丨丨江城雨過時來陳旅題黃鸝海棠詩丨丨園池蜀錦殷多情宫鳥喜看倪瓚春日試筆詩丨丨江)
(南初變柳扁舟晩下獨鳴榔月又呂覽有四月並出有丨丨並見有小月承大有大月承小月)
二旬(周禮朝士見一旬下應齊書海陵王紀正厨諸役舊出州郡徵吏民以其數公獲丨丨私累數朔)
(耕唐書元載傳原州雖早霜不可蓺而平凉在其東獨一縣可以足食請徙京西軍戍原州乘間築作丨丨)
(可訖酌宋史魏了翁傳賜金帶鞍馬詔宰臣飲餞於關外乃上下流之中開幕府江州申儆將帥調遣援師)
(奬死事之臣黜退懦之將奏邊防十事甫丨丨召為僉書樞密院事魏明帝苦寒行征行彌丨丨屯吹龍陂)
(城未孔稚珪旦發青林詩丨丨倏已滿三千𦕈央張恊詩霖瀝過丨丨散漫亞九齡)
二時(詩序四月大夫刺幽王也疏此篇毛傳其義不明王肅之說自云述毛于六月徂暑之下注云詩人)
(以夏四月行役至六月暑往未得反已闕丨丨之祭後當復闕丨丨也公羊桓公四年夏天王使宰渠伯糾)
(來聘注下去丨丨者桓公無王而行天子不能誅反下聘之故為貶見其罪明不宜陳書徐孝克傳後東遊)
(居於錢塘之佳羲里與諸僧討論釋典遂通三論每日丨丨講旦講佛經晩講禮傳道俗受業者數百人杜)
(甫沙苑行見一骨下歲鮑溶長安詩丨丨晝夜等百詎幾何)
二至(詩匏有苦葉濟有深涉箋云匏葉苦而渡處深謂八月之時陰陽交會始可以為㛰禮疏丨丨寒暑)
(極二分温凉中春分則陰往陽來秋分則陰來陽往故言八月之時陰陽交會也左傳昭公二十一年秋七)
(月壬午朔日有食之公問於梓愼曰是何物也禍福何為對曰丨丨二分日有食之不為災日月之行也分同)
(道也至相過也其他月則為災陽不克也故常為水注丨丨冬至夏至二分春分秋分又伯趙氏司至者也)
(注伯趙伯勞也以夏至鳴冬至止疏郭璞曰似鶷&KR1534;而大此鳥以夏至来冬至去故以名官使之主丨丨也)
(魏宋書歷志漢之太初歷冬至在牽牛初後漢四分及景初法同在斗二十一臣以月蝕檢之則景初今之)
(冬至應在斗十七又史官管詔以土圭測景考校丨丨差三日有餘從來積歲及交州所上檢其增減亦相符)
(驗然則今之丨丨非古之丨丨也道元史歷志以丨丨加時黃道日度距所求日午中黃日度為丨丨後黃)
(道積度及分秒丹易林丨丨靈臺文所止遊雲物備具長樂無憂金諸眞元奥以身心分上下兩弦以神)
(氣别冬夏丨丨君又左傳隱公四年伐衛傳州吁立將修先之怨于鄭疏謂丨丨之怨)
二分(左傳見上日齊書禮志禮記保傳云三代之禮天子春朝朝秋暮夕月所以明有敬也而不明所)
(用之定辰馬鄭云用丨丨之時盧植云用立春之日舊握竒經丨丨二至必占雲氣又宋書天文志序古)
(渾象以丨丨為一度凡周七尺三寸半分張衡更制以四分為一度凡周一丈四尺六寸元史成宗紀江南)
(佃戸私租太重以十分為率減丨丨永為定例承齊東野語見一分下左思吳都賦闡鈎繩之筌緒丨丨)
(之正要減白居易曲江憶元九詩春來無伴閒遊少行樂三分丨丨徐凝憶揚州詩天下三分明月夜丨)
(丨無賴是揚州蘇薛能中秋夜寄李溟詩待賞從初出看行過丨丨軾飲酒詩忽驚春色丨丨空且看樽)
(前半丈紅在薩都拉寄濟南李溉之詩天下三分秋月色丨丨多水亭中吳澄郊行詩客中又過丨丨春)
(聞道千紅百紫新天又去聲水經注阿難從摩竭國向毗舍離欲般泥洹告阿闍世王王追至河上毗舍利)
(諸離車聞阿難來亦復來迎俱到河上阿難思維前則阿闍世王致恨郤則梨居復怨即于中河入火光三昧)
(燒具兩泥洹身丨丨分各在一岸二王各持半舍利還起二塔)
二朔(齊書禮志如使五月小祥六月乃閏則祥之去縞事成二月是為十一月以象前朞丨丨以放後歲)
(各有區域不得相參)
二刻(詩狂夫瞿瞿疏尚書緯謂刻為商鄭作士昏禮目錄云日入三商為昏舉全數以言耳其實日見之)
(前日入之後距昏明各有丨丨半減晝五刻以裨夜故於歷法皆多校五刻也宋書禮志凡遣大使拜皇后)
(三公及冠皇太子及拜蕃王帝皆臨軒其儀太樂令宿設金石四廂之樂於殿前漏上丨丨侍中侍臣冗從僕)
(射中謁者節騎郎虎賁旄頭遮列五牛旗皆入德南史謝微傳時魏中山王元略還北梁武帝餞於武殿賦)
(詩三十韻限三刻成微丨丨便就文甚美帝再覽焉)
二漏(南史沈洙傳洙議曰夜中測立緩急易欺兼用晝漏於事為允但漏刻賖促今古不同漢書律歷何)
(承天祖冲之祖暅父子漏經並自關鼔至下鼔自晡鼔至關鼓皆十三刻冬夏四時不異若其日有長短分在)
(中時前後今用梁末改漏下鼓之後分其短長夏至之日各十七刻冬至之日各十二刻廷尉今牒以時刻短)
(促致罪人不欵愚意願去夜測之昧從晝漏之明斟酌今古之聞參會丨丨之義捨秋冬之少刻從夏日之長)
(晷不問寒暑並依今之夏至朝夕上測各十七刻比之古漏則一上多昔四刻即用今漏則冬至多五刻雖冬)
(至之時數刻侵夜正是少日於事非疑庶罪人不以漏短而爲捍獄囚無以在夜而致誣求之鄙意竊謂爲宜)
(依范泉前制)
二更(宋書歷志見一唱下星宋史律歷志求五更中星置昏中星為初更中以每更度分加之得丨丨)
(初中星又加之得三更初中星累加之各得五更初中星所臨伏知道從軍五更轉詩丨丨愁未央高城寒)
(夜長宫王維秋夜獨坐詩獨坐悲雙鬢空堂欲丨丨畢王建詞見一天下劉得仁詩永夜無他慮長吟)
(丨丨丨催)(成彦雄除夜詩吟鬢就中專擬白那堪更被丨蘇軾江月詩丨丨山吐月幽人方獨夜可憐人)
(與月夜夜江樓下首又次韻述古過周長官夜飲詩丨丨鐃鼔動諸鄰百新詩間八珍謝翺商人婦詩夜)
(夜鄰家女吹簫到丨丨許清丨丨枕簟覺秋生)(張翰金郊驛詩山館蕭然爾楊載宗陽宫望月詩老君臺)
(上凉如水坐看冰輪轉丨丨)
二鼓(詩鼛鼓弗勝傳鼛大鼔也長一丈二尺或鼛或鼓言勸事樂功也疏傳以鼛鼔為丨丨解有丨丨之)
(意凡大鼔之側有小鼔謂之應鼙朔鼙此經鼛是大鼔也鼔謂鼙也宋書禮志校獵日平旦正直侍中嚴上)
(水一刻奏搥一鼔為一嚴上水二刻奏搥丨丨為再嚴上水三刻奏搥三鼓為三嚴吳子一鼓整兵丨丨習)
(陳三鼓趨食四鼔嚴辨五鼔就行以吳越春秋吳王曰兵法寧可以小試耶孫子曰可可小試於後宫之女)
(王曰諾孫子曰得大王寵姬二人以為軍隊長各將一隊令三百人皆被甲兜鍪操劍盾而立告以軍法隨鼓)
(進退左右回旋使知其禁乃令曰一鼓皆振丨丨操進三鼓為戰形於是宫女皆掩口而笑)
二正(詩一之日觱發二之日栗烈傳一之日周正月也二之日殷正月也箋此丨丨之月人之貴者無衣)
(賤者無褐將何以終歲乎赤元史歷志各置春秋丨丨赤道所當宿全度以月離道正交宿度及分減之餘)
(為正交後積度以赤道宿次累加之滿象去之為半交後又去之為中交後再去之為半交後視各交積度在)
(半象已下為初限已上用減象限餘為末限下又平聲詩箋見一正下周禮射人見一侯)
二小(宋書歷志承天法每月朔望及弦皆定大小餘於推交會時刻雖審皆用盈縮則月有頻三大頻丨)
(丨比舊法殊為異)
二春(杜荀鶴獻鄭給事詩化行邦域丨年丨樵唱漁歌日日新)
二秋(陸機答賈謐詩游跨三春情固丨丨丨杜甫哀故秘書少監武功蘇公源明詩憂憤病丨有恨石)
(可轉)
二冬(謝靈運山居賦本草所載山澤不一靁桐是别和緩是悉參核六根五花九實丨丨並稱而殊性三)
(建異形而同出)
二年(書金縢周公居東丨丨則罪人斯得冬詩序定之方中美衛文公也箋春秋閔公丨丨狄人入衛)
(衛懿公及狄人戰于滎澤而敗宋桓公迎衛之遺民渡河立戴公以廬于漕戴公立一年而卒魯僖公丨丨齊)
(桓公城楚丘而封衛于是文公立而建國焉一史記五帝紀一年而所居成聚丨丨成邑列子見年下)
(莊子見一年下捷公車留丨丨)(杜甫送韋書記赴安西詩書記赴三又贈李白詩丨丨客東都所歴厭機)
(巧容皮日休寄同年韋校書詩丨丨疎放飽江潭水物山盡足躭徐夤自詠詩梁苑丨丨陪衆客温陵十)
(載佐雙旌歸李建勲離闕下日感恩詩丨丨塵冒處中台喜得南退不才蘇軾樂全先生生日以鐡拄杖)
(為壽詩丨丨相伴影隨身踏遍江湖草木春三又常潤道中有懷錢塘寄述古詩丨丨魚鳥渾相識月鶯花)
(付與公)
二稔(王禹偁三黜賦歴丨丨而生還幸舉族而無苦)
二歲(詩壹發五豵傳一歲曰豵疏大司馬職注云一歲為豵丨丨為豝三歲為特四歲為肩五歲為愼其)
(說與毛或異或同不知所據丨又薄言采芑于彼新田于此菑畝傳田一歲曰菑丨曰新田三歲曰畬疏釋)
(地文臣工傳及易注皆與此同唯坊記注云丨丨曰畬三歲曰新田當是傳寫誤也周禮大行人又其外方)
(五百里為之甸服丨丨壹見其貢嬪物儀周語賓服者享注周禮甸圻丨丨而見戰國策張為秦連横說)
(韓王曰韓地險惡山居五穀所生非麥而豆民之所食大抵豆飯藿羹一歲不收民不厭糟糠地方不滿九百)
(里無丨丨之所食城漢書陳湯傳郅支單于自㠯大國威名尊重發民作日作五百人丨丨乃已太元經)
(不終其德丨丨見代)
二朞(唐書張廵傳賊將李懷忠過城下廵問君事胡幾何曰丨丨廵曰君祖父官乎曰然君世受官食天)
(子粟奈何從賊關弓與我确懷忠曰不然我昔為將數死戰竟没賊此殆天也廵曰自古悖逆終夷滅一日事)
(平君父母妻子並誅何忍為此懷忠掩涕去俄率其黨數十人降)
二紀(後漢書張衡傳倚招搖攝提以低回剹流兮察丨丨五緯之綢繆遹皇注丨丨日月也又管子三)
(飯二斗左執虛豆右執挾七周還而視唯嗛之視同嗛以齒周則有始柄尺不跪是謂丨丨又潘岳悼亡賦)
(伊良嬪之初降幾丨丨以迄茲來張纘離别賦見一定下謝靈運之郡初發都詩從漸丨丨始得傍歸路)
(之何遜贈江長史别詩丨丨歴兹辰投分敦遊處問桂州三月三日詩兩朝賜顔色丨丨陪歡宴)(宋杜)
(甫詠懷詩倏忽向丨丨奸雄多是非與權德輿送少清赴潤州參軍詩丨丨樂簞瓢煙霞暮朝元稹夢遊)
(春詩當年丨丨初嘉節三星度喬李洞出山覩春榜詩指霞辭丨丨吟雪遇三朝張送朴充侍御歸海東)
(詩天涯離丨丨闕下歴三朝自劉禹錫蒙恩轉儀曹郎依前充集賢學士舉韓潮州代詩故人猶在三江外)
(同病凡經丨丨餘蕭韓偓與吳子華侍郎同年玉堂同直詩見一朝下項贈翁承贊漆林書堂詩軺車故)
(國世應稀昔日書堂丨丨歸歴黃滔成名後呈同年詩業詩攻賦薦鄉書丨丨如鴻九衢無名氏雲母屏)
(風隔坐詩才彰丨丨盛榮播一朝同丨徐鉉和江西蕭少卿見寄詩亡羊岐路愧司南丨窮通聚散三)
二載(劉長卿洛陽主簿叔知和驛承恩赴選詩丨丨出江亭一心奉王事杜甫北征詩皇帝丨丨秋閏)
(八月初吉地又去聲易參天兩地而倚數疏必三之以天兩之以者天三覆地丨丨欲極于數庶得吉凶之)
(審也)
二世(史記秦本紀子胡亥立是為丨丨皇帝過漢書翼奉傳臣聞三代之祖積德㠯王然皆不數百年)
(而絶周至成王有上賢之材因文武之業以周召為輔有司各敬其事在位莫非其人天下甫丨丨耳然周公)
(猶作詩書深誡成王㠯恐失天下書則曰王毋若殷王紂其詩則曰殷之未喪師克配上帝宜監于殷駿命不)
(易平)(宋書禮志大業之隆重光四葉不羈之寇丨丨而齊書禇淵傳父湛之驃騎將軍尚宋武帝女始安)
(哀公主少有世譽復尚文帝女南郡獻公主姑姪丨丨相繼拜駙馬都尉易林丨丨積仁蒙其祖先小學)
(紺珠丨丨修史蔣乂子係伸偕嫌温庭筠春江花月夜詞楊家丨丨安九重不御華芝六龍劉滄咸陽懷)
(古詩渭水故都秦丨丨咸原秋草漢諸陵)
二季(晉書秦秀傳周公弔丨丨之陵遲哀大教之不行於是作諡以紀其終又李白答從弟幼成過西)
(園見贈詩丨丨過舊壑四鄰馳華軒)
二代(詩序湛露天子燕諸侯也疏經雖分别同姓庶姓二王之後皆是天子燕諸侯之事也不言異姓與)
(三恪者兄弟甥舅禮不同要夜飲之義非宗不可則異姓從庶姓禮也三恪卑於丨丨其亦在異姓中禮記)
(郊特牲天子存丨丨之後猶尊賢也尊賢不過丨丨西論語周監於丨丨疏丨丨謂夏商周語幽王三年)
(周三川皆震伯陽父曰周將亡矣昔伊洛竭而夏亡河竭而商亡今周德若丨丨之季矣其川源又塞塞必竭)
(夫國必依於山川山崩川竭亡之徵也變張華上壽食舉歌詩表丨丨三京襲而不)
二氣(易柔上而剛下丨丨感應以相與注禮記月令季夏行春令則穀實鮮落國多風欬辰之氣乘之)
(也未屬巽辰又在巽位丨丨相亂為害羣宋書歷志陰陽丨丨陶育羣品精象所寄是為日月生之性章為)
(五才五才之靈五星是也升降以相濟中和之實也)(子華子上水而下火丨丨淮南子天丨丨則成虹地)
(丨丨則泄藏人丨丨則成病太黃庭内景經出青入元丨丨煥子若遇之昇天漢極圖說丨丨交感化生)
(萬物萬物生生而變化無窮焉丨正蒙鬼神者丨丨之良能也梁簡文帝七厲判丨之氛氲辨六爻之終)
(始氏傅元紫花賦有遐方之竒草禀丨丨之純精色無名丨丨合景星賦丨丨正而叶和三星黃而合)
(李白改九子山為九華山詩妙有分丨丨靈山開九華方干早發洞庭詩長天接廣澤丨丨共含秋)
二輝(謝朓酬德賦周丨丨而分崩擠九鼎於重壑)
二景(夢溪筆談凡立冬晷景與立春之景相若者也今丨丨短長不同則知天正之氣偏也雲笈七籖)
(令日月還住面明堂中日居左月居右令丨丨與目瞳氣合通也又昇斗法紫晨幽燭七曜蔚粲丨丨奏明)
(隂陽以判次又釋太上大道君洞貞金元八景玉籙太上大道君乘丨丨之輿駕七素絳雲攝中微赤帝名)
(定無彦俱南行詣高桃厲冲龍羅天見玉清翼日虛皇太上道君受觀靈元晨隱符雲林右英夫人詩不覺)
(春已來豈知丨丨流形嚴維中元日鮑端公宅遇吳天師聯句養奔丨丨鍊骨度千年)
二候(素問九候之相應也上下若一不得相失一候後則病丨丨後則病甚三候後則病危所謂後者應)
(不俱也)
二火(唐書城陽公主傳城陽公主下嫁杜荷坐太子承乾事誅又嫁薛瓘初主之婚帝使卜之繇曰丨丨)
(皆食始同榮末同戚請晝㛰則吉順素問君位臣則順臣位君則逆逆則其病近其害速則其病遠其害微)
(所謂丨丨也試品茶要錄茶事起於驚蟄前其采芽如鷹爪初造曰焙又曰一火其次曰丨丨二火之茶已)
(次一火矣故市茶芽者惟同出於三火前者為最佳斤同文算指重準測法問鍊銅入鑪一次每十斤得八)
(今入鑪三次得七十五斤一十三兩三錢三分原生銅若干此用作法化八斤為首率化十斤為次率化三火)
(銅為三率得四率為丨丨銅數乃即用四率為三率以求一火銅得數又用為三率以求生銅其一率二次不)
(動依法乘除乃以斤法一十六除之)
二午(晉書郭璞傳璞既過江宣城太守殷祐引為參軍時有物大如水牛灰色卑脚脚類象胷前尾上皆)
(白大力而遲鈍來到城下衆咸異焉祐使人伏而取之令璞作卦遇遯之蠱其卦曰艮體連乾其物壯巨山潛)
(之畜匪兕匪虎身與鬼并精見丨丨法當為禽兩翼不許遂被一創還其本墅按卦名之是為驢鼠卜適了伏)
(者以戟刺之深尺餘遂去不復見請吳仁璧讀度人經寄鄭仁表詩丨丨九齋餘日在君相伴醉如泥)
二離(王融永明樂丨丨金玉相三衮蘭蕙芳)
二陰(易大有彖曰大有柔得尊位大中而上下應之曰大有注處尊以柔居中以大體天丨丨以分其應)
(上下應之靡所不納大有之義也乘又卦變圖凡丨丨二陽之卦各有十五皆自臨遯而史記倉公傳診)
(法曰丨丨應外一陽接内者不可以剛藥方漢書翼奉傳北方之情好也好行貪狼申子主之東之情怒也)
(怒行陰賊亥卯主之貪狼必待陰賊而後動陰賊必待貪狼而後用丨丨並行是㠯王者忌子卯也禮經避之)
(春秋諱焉注北方隂也卯又陰賊故為丨丨病素問北方黑色入通於腎開竅於丨丨藏精於腎故在谿)
(野老記聞易乾卦一隂生為姤丨丨生為遯陰小人象隂至於二則二與五相應是君子與小人相應而君子)
(當遯矣故丨丨生卦則為遯)
二陽(詩無衣無褐何以卒歲疏言此丨丨之月大寒之時無衣無褐不可卒歲禮記月令季秋行夏令)
(注極隂為外邊境之象也疏正義曰以十一月一陽生十二月丨丨生陽在内伏於地下四隂在地上故云極)
(隂為外也方漢書翼奉傳南方之情惡也惡行廉貞寅午主之西之情喜也喜行寬大巳酉主之丨丨並行)
(是㠯王者吉午酉也詩曰吉月庚午腎管子見一陰下素問肝一陽也心丨丨也孤藏也)
二度(禮記月令季秋之月日在房昏虛中旦柳中疏正義曰案三統歷九月節日在氐五度昏虛丨丨中)
(去日九十七度旦張初度中九月中日在房五度昏危三度中去日九十三度旦張十八度中雲笈七籖九)
(天丈人告三天玉童曰九丹上化胎精中記乃生九元之初結太空自然之氣以成寳文一名瓊胎靈曜經一)
(名洞眞太丹隱書一名帝君七化變景九形經一名太一丨丨帝寳五精經又北史劉昉傳見一方下)
二際(詩序是謂四始疏鄭作六藝論引春秋緯演孔圖云詩含五際六情者鄭以汎歷樞云午亥之際為)
(革命卯酉之際為改正辰在天門出入候聽卯天保也酉祈父也午采芑也亥大明也然則亥為革命一際也)
(亥又為天門出入候聽丨丨也卯為隂陽交際三際也午為陽謝隂興四際也酉為隂盛陽微五際也)
二交(元史歷志蓋白道丨丨有斜有直隂陽二歷有内有外直者密而狹斜者疎而闊其差亦從而異今)
(立象置法求之差數多者不過三度五十分少者不下一度三十分是為月道與赤道多少之差)
二行(易文言疏施於五事言之元則仁也亨則禮也利則義也貞則信也不論智者行此四事並須資於)
(知且乾鑿度云水土丨丨兼信與知也故略而不言也大方廣寳篋經世尊我等不為知苦何以故離於丨)
(丨名為解脫也素問伏菟上各丨丨行五者此腎之街又宋史兵志見二隊下)
二精(雲笈七籖解胎十二結法太一元父元母交纏丨丨交灌含養内眞又服日月法日月之華黃赤)
(丨丨圓光合氣上發大明小學紺珠丨丨玉帛)
二歷(宋書歷志春秋書食有日朔者凡二十六其所據歷非周則魯以周歷考之檢其朔日失二十五魯)
(歷校之又失十三丨丨並乖則必有一偽此可疑之據五也元史歷志見二交下)
二化(雲笈七籖釋洞神秘籙後有八帝次三皇而治又各受一卷亦以神靈之教治天下上三卷曰三精)
(次三卷曰三變次二卷曰丨丨凡八卷號曰八索)
二劫(雲笈七籖靈寳略紀有大聖出世號曰元始天尊以靈寳教化其法興赤顯明經丨丨天地又壞無)
(復光明具更五劫天地乃開)
二蝕(齊書天文志向論丨丨之體周衝不同經與不經自由星遲疾難蝕引經恐未得也唐書歷志開)
(元十二年七月戊午朔於歷當蝕強半十三年十二月庚戌朔於歷當蝕大半日皆不蝕羣臣奉壽稱慶若因)
(開元丨丨曲變交限而從之則差者益多)
二元(史記武帝紀見一元下丨晉書杜預傳預以時歷差舛不應晷度奏上丨乾度歷行於世魏書)
(律歷志洪所造歷為甲午甲戌丨丨又除豫州司馬靈扶亦除蒲陰令洪至豫州續造甲子己亥丨丨唯龍祥)
(在京獨修前事鴻又列朝詩小序周元字微之閩縣人與黃元皆出林之門所謂丨丨也永樂中以文學徵)
(拜祠部尚書郎)
二結(雲笈七籖胞上部有四結一結在泥丸中丨丨在口中三結在頰中四結在眼中)
二地(詩疏見一郊下取左傳秋楚成得臣帥師伐陳討其貳於宋也遂焦夷城頓而還注焦今譙縣也)
(夷一名城父今譙郡城父縣丨丨皆陳邑崑元史河源附錄自八九股水至崑崙行二十日河行崙南半日)
(又四五日至地名闊即及闊提丨丨相屬令素問帝曰余聞九鍼上應天地四時隂陽願聞其方可傳於後)
(世以為常也岐伯曰夫一天丨丨三人四時五音六律七星八風九野身形亦應之鍼各有所宜故曰九鍼)
二土(誠齋雜記殷秘書願夜夢牛皮上有丨丨又有赤玉在其上其子年十六解曰牛皮革也丨丨是圭)
(字是鞋字也赤朱色朱是珠字也大人當得珠履乎果然雲笈七籖雜報世界善惡同天善者福壽遐年惡)
(者濁辱短促淨穢丨丨咸備一天博地下方亦有上道金丹大要刀者乃戊土中之鉛也圭者乃戊巳丨丨)
(合為一圭也)
二垓(唐書蕭德言傳李淳風曰昊天上帝位於壇北辰斗列第丨丨與緯書較異)
二野(水經注鄭元注尚書言織皮謂西戎之國也西傾雍地之山也雍戎丨丨之間人有事於京師者當)
(由此州而來)
二田(春秋桓公元年夏四月丁未公及鄭伯盟于越注公以簒立而修好于鄭鄭因而迎之成禮于垂終)
(易丨丨一管子丨丨為夫)
二里(呂覽矢之速也而不過丨丨止也步之遲也而百舍不止也易林前不溽暑解不可取離門丨丨)
(敗我利市益明一統志丨丨關在鳳翔府寳雞縣西南四十里有門鎮丨丨散關廵檢司李涉秋日過員)
(太祝林園詩望水廵山丨丨餘竹林斜到地仙居)
二牧(周禮小司徒九夫為井注九夫為牧丨丨而當一井今造都鄙授民田有不易有一易有再易通二)
(率而當一)
二畝(陸龜蒙寄懷南陽潤卿詩誰憐故國無生計唯種南塘丨丨芹倪瓚題畫贈岳道士詩既滋數畝)
(菊復種丨丨芹)
二頃(周禮大司馬上地食者參之二注食者參之二假令一家有三頃歲種丨丨休其一頃史記蘇秦)
(傳且使我有雒陽負郭田丨丨吾豈能佩六國相印乎漢書武帝紀賜徙茂陵者戸錢二十萬田丨丨晉)
(書五行志武帝七年十月河隂有赤雪丨丨弓宋史食貨志熙州王韶請以河州蕃部近城川地招箭手以)
(山陂地招蕃兵弓箭手每砦五指揮以二百五十人為額人給地一頃蕃官丨丨大蕃官三頃庾信司馬裔)
(碑渭南千畝之竹更懼盈滿池陽丨丨之田常思止足鄧文原蘇榮祖墓表榮祖率諸弟稍欲分析家業夫)
(人吳氏不能止惟取薄田丨丨書數箧三何遜秋夕詩見一廡下吳均詠懷詩丨丨且營田錢聊飲馬)
(杜甫甘園詩春日清江岸千甘丨丨園許孟郊新卜清羅幽居詩丨丨有餘食三農行可觀渾題崔處士)
(山居詩見一半下斤薛能寄吉諫議詩終憑丨丨謀婚嫁謬著千篇斷斧吳融祝風詩我有丨丨田長洲)
(東百里丨丨苗)(陸龜蒙自遣詩縱然此事教雙得不博谿田蘇軾贈王子直秀才詩五車書已留兒讀丨)
(丨田應為鶴謀又又答頓起詩茅屋擬歸田丨丨金丹終掃雪千莖臺頭寺送宋希元詩三年不顧東鄰)
(女丨丨方求負郭田千杜本寄楊仲弘詩高卧獨無田丨丨曳裾誰有客三趙孟頫道場山詩平生能著)
(幾兩屐負郭何須丨丨田園倪瓚送元度北遊詩霜月四更提劍舞田丨丨帶經鋤)
二塗(詩厭厭夜飲不醉無歸傳宗子將有事則族人皆侍不醉而出是不親也醉而不出是渫宗也箋天)
(子燕諸侯之禮亡此假宗子與族人燕為說爾族人猶羣臣也其醉不出不醉出猶諸侯之儀也疏族人致醉)
(而有出有不出之丨丨猶諸侯至醉亦當辭出若不辭出是渫慢王也宋書恩倖傳序任子居朝咸有職業)
(雖七葉珥貂見崇西漢而侍中身奉奏事又分掌御服東方朔為黃門侍郎執戟殿下郡縣掾吏並出豪家負)
(戈宿衛皆由勢族非若晩代為丨丨者也丨齊書文惠太子傳太子曰資敬奉君資愛事親兼此丨唯在一)
(極今乃移敬接下豈復在三之義儉曰資敬奉君必同至極移敬逮下不慢而已太子曰敬名雖同深淺既異)
(而文無差别彌復增疑鶴鮑照傷逝賦反靈質於丨丨亂感悅於雙抱杜荀空閑二公詩一教誰云闢丨)
(丨律禪禪律智歸愚)
二窟(戰國策見一窟下窟水經注秦州記曰河峽崖傍有丨丨一曰唐述高四十丈西二里有時亮窟)
(高百丈廣二十丈深三十丈)
二道(禮記檀弓陳莊子死赴于魯魯人欲勿哭繆公召縣子而問焉縣子曰古之大夫束脩之問不出竟)
(雖欲哭之安得而哭之今之大夫交政于中國雖欲勿哭焉得而勿哭且臣聞之哭有丨丨有愛而哭之有畏)
(而哭之十又宋書天文志序黃赤丨丨相與交錯其間相去二四度以兩儀推之丨丨俱三百六十五度有)
(竒是以知天體員如彈丸凉北宋魏大武帝紀選六州兵勇猛者使永昌王仁高王郍分領為丨丨南略淮)
(泗以北徙青徐之人以實河北守又西域傳見一道下宋史河渠志隆興二年常州臣劉唐稽言申利二)
(港上自運河發流經營回復至下流析為丨丨一自利港一自申港以逹於江雲笈七籖夫人者受生於天)
(魂經成於元靈轉輪九炁挺生太一開關丨丨積神幽宮所以元液七纏流津敷澤日月映其六虛口目運其)
(神氣雲行雨施德擬天地又宋史選舉志見一道下)
二鄙(周禮千夫有澮注千夫丨丨之田瀛又宋史樂志祥符盛際丨丨正休兵瑞應滿寰東封西祀鳴)
(鸞輅從幸見升平)
二郊(宋書禮志漢初甘泉河東禋埋易位終亦徙於長安南北光武紹祚定丨丨洛陽南北晉氏過江悉)
(在北)
二壝(元史祭祀志擬四成制内藏去一成以合陽竒之數每成高八尺一寸以合乾之九九外設丨丨内)
(壝去壇二十五步外壝去内壇五十四步)
二壇(宋史禮志建隆以來迭奉四祖崇配丨丨)
二壠(宋史五行志至道五年八月臨汾縣民吉遇洪洞縣民危思安田並禾生隔丨丨上合為一)
二山(詩唐譜其封域在禹貢冀州太行恒山之西疏地理志云太行在河内山陽縣西北恒山在故縣上)
(曲陽西北以太行恒山皆在河北故屬冀州晉之東境廹此丨丨故云之西左傳桓公六年子同生公問名)
(於申繻對曰不以國不以官不以山川不以隱疾不以畜牲不以器幣周人以諱事神名終將諱之晉以僖侯)
(廢司徒宋以武公廢司空先君獻武廢丨丨是以大物不可以命杜注丨丨具敖也魯獻公名具武公名敖更)
(以其鄉名山丨水經注上虞縣之東郭外有漁浦湖中有獨大獨小丨又灕水東南流入熙平縣逕羊瀨)
(山山臨水石間有色類羊又東南逕雞瀨山山帶灕水山石色狀雞故丨丨以物受名矣王融淨行頌見一)
(洲下龕越)(李嶠清明日龍門遊泛詩林窺丨丨動水見千薩都剌喜夀里客廳雪山壁圖詩大江東去流)
(無聲金焦丨丨如水晶)
二嶽(左傳疏見一山下旱金史章宗紀太和四年二月丁酉以山東河北詔祈雨東北丨丨明一統)
(志丨丨龍水在青州府東嶽龍水出壽光縣西十二里俗名北夾河西嶽龍水出本縣西十六里俗名南夾河)
(分流至羅橋乃合而入於海)
二華(搜神記丨丨之山本一山也當河河水過之而曲行河神巨靈以手擘開其上以足蹈其下中分為)
(兩以利河流今觀手迹於華嶽上指掌之形具在脚迹在首陽山下至今猶存小學紺珠丨丨太華少華)
(陳琳檄吳將校部曲文近者關中諸將復相合聚續為叛亂阻丨丨據河渭驅率羌胡齊鋒東向氣高志遠似)
(若無敵曲張衡西京賦綴以丨丨巨靈贔屭高掌遠蹠以流河李長民廣汴賦丨丨對峙八川交注謝)
(惠連豫章行九里樂同潤丨丨念分峰坂望京邑詩丨丨連陌塞九隴統金方)(袁朗登城南孔德紹行經)
(太華詩山昏五里霧日落丨丨陰五李林甫奉和聖製次瓊嶽應制詩雲收丨丨出天轉星來獨孤及自)
(東都還濠州奉詶王諫議詩丨丨舊遊如夢想他時再會何由緣蘇軾詩丨丨行觀雄峽右九仙今已壓京)
(東詩又仇池石詩連娟丨丨頂空洞三茅腹河陸游夏日未到終南丨丨且入天台四明馮璧山形勝)
(圖詩地形西控三秦遠河勢南吞丨丨秋為又左傳華元為右師魚石為左師蕩澤為司馬華喜司徒公孫)
(師為司城向為人為大司寇鱗朱為少司宼向帶為大宰魚府為少宰蕩澤弱公室殺公子肥華元曰我為右)
(師君臣之訓師所司也今公室卑而不能正吾罪大矣不能治官敢賴寵乎乃出奔晉丨丨戴族也司城莊族)
(也六官者皆桓族也魚石自止華元于河上請討許之乃反使華喜公孫師帥國人攻蕩氏殺子山左師二司)
(宼二宰出奔楚)
二邘(白居易東南行秦嶺馳三驛商山上丨丨)
二别(書禹貢内方至於大别疏杜預解春秋云大别闕不知何處或曰大别在安豐縣西南左傳云吳既)
(與楚夾漢然後楚乃濟漢而陳自小别至於大别然則丨丨近漢之名無緣得在安豐縣如預所言雖不知其)
(處要與内方相接漢水所經必在荆州界也貢左傳楚令尹子常濟漢而陳自小别至於大别注禹漢水至)
(大别南入江然則此丨丨在江夏界澳謝朓八公山詩丨丨阻漢坻雙崤望河)
二殽(左傳注見二陵下終後漢書班固傳左據函谷丨丨之阻表以泰華南之山注殽函關名也左傳)
(曰殽有二陵其南陵夏后臯之墓其北陵文王之所避風雨故曰丨丨又梁冀傳又廣開園囿採土築山十)
(里九坂以象丨丨注丨丨山在今洛州永寧縣西北驅鮑照石帆銘丨丨虎口周王夙趨九折羊腸漢臣電)
(民傅亮征思賦灑三川之積塵廓丨丨之重阻廣汴賦褒斜隴首之攸居函谷丨丨之並據)(李長沈約)
(侍宴樂遊苑餞呂僧珍應詔詩推轂丨丨道楊旆九河隂虞世基在南接北使詩會玉丨丨至瑞節三秦歸)
(丨皮日休新秋言懷寄魯望詩時事方千蝎公途正丨陸龜蒙和襲美新秋言懷詩舊友懷三益關山阻)
(丨丨詩晁補之罷蒲乾濠道中寄府教授之道弟丨丨轂擊何為者五老雲霾安在哉)
二室(唐書蘇源明傳李光弼拔河陽王思禮下晉原衛伯玉拂焉耆過析支不日可至御史大夫王元志)
(壓巫閭臨幽都汝州刺史田南金踰闕口遏丨丨鄧景山凌淮泗愾然而西狂賊失勢蹙於緱山之下北不敢)
(逾孟津東不敢過甖子計日反接而至矣陛下不坐而受之乃欲親征徇一朝之怨甚不可也錢惟演春雪)
(賦七盤頓失乎巇嶮丨丨僅存乎&KR3058;崿蘇王尚絅風穴賦倚嵩陽之丨丨兮瞻鶴路於隆中味道和武三)
(思於天中寺尋復禮上人詩藩戚三雍暇禪居丨丨隈姚崇奉和聖製夏日遊石淙山詩丨丨三塗光地險)
(均霜揆日處中天白王惟贈張五弟湮詩閉戸丨丨下隱居十年餘李聞風有寄詩丨丨凌青天三花舍)
(紫烟千門)(李端逢王泌自東京至詩山峰横丨丨水色映白居易與諸道者同遊丨丨至九龍潭詩喜逢)
(丨丨遊仙子厭作三川守土臣禹又狂吟詩遊依丨丨成三友住近雙林當四鄰劉錫詶樂天請裴令公)
(開春加宴詩丨丨烟霞成步障三川風物是家園從歐陽詹送聞上人遊嵩山詩丨丨峰峰昔願遊從雲鶴)
(思悠悠洛竇牟洛陽官舍詩九曲横逝水丨丨散浮雲賈島陽道中詩密雲埋丨丨積雪度三川許渾)
(贈李伊闕詩雲間丨丨勞君畫水墨蒼蒼半壁隂史張袩遊天台山詩三茅即拳石丨丨猶塊土又元禮)
(樂志武宗即位祭告天地九月順宗成宗丨丨袝廟下大樂署編運曲譜舞節翰林譔樂章順宗室曰慶成之)
(曲成宗室曰守成之曲)
二陵(左傳蹇叔之子與師哭而送之曰晉人禦師必於殽殽有丨丨焉其南陵夏后臯之墓也其北陵文)
(王之所避風雨也必死是間余收爾骨焉注此道在二殽之間兩山相嶔故可以避風雨劉長卿送陸澧倉)
(曹西上詩日下鳳翔雙闕迥雪中人去丨丨稀自崔曙九日登望仙臺詩三晉雲山皆北向丨丨風雨東來)
(耿湋送苗贇赴陽翟丞詩山行獨夜雨旅宿丨丨寒鮑溶送王損之秀才赴舉詩平沙大河急細雨丨丨)
(秋收)(劉禹錫寄陜州姚中丞詩八月天氣肅丨丨風雨又晉書索綝傳三秦人平桓解武等數千家盗發)
(漢覇杜丨丨多獲珍寳六竇叔向貞懿皇后挽歌丨丨恭婦道寢盛皇情)
二曲(蘇軾受命出府至寶雞虢郿盩厔四縣既畢事因朝謁太平宫詩丨丨林泉勝三川氣象侔又宋)
(書樂志章帝元和二年宗廟樂故事食舉有鹿鳴承元氣丨丨三年自作詩四篇一曰思齊皇姚二曰六麒麟)
(三曰竭肅雜四曰陟叱根合前六曲以為宗廟食舉)
二飛(明一統志丨丨山在興化府仙遊縣北五里其山蜿蜒百里屹立為二如鳥展翼之狀)
二酉(郡國志丨丨山在辰州府又名鳥速山在酉谿口山下有石穴中有書千卷舊云秦人避地隱學於)
(此又曰自酉谿北行十餘里於大酉山相連故曰丨丨陸龜蒙寄淮南鄭寳書記詩五丁驅得神功盡丨丨)
(搜來秘檢疎)
二罡(水經注武罡縣左右丨丨對峙重阻齊秀間可二里舊傳後漢伐五溪蠻蠻保此罡故曰武罡縣)
二嶺(晉書呂纂載記吕纂游田無度荒耽酒色其太常楊穎諫曰陛下龍飛疆宇未闢崎嶇丨丨之内綱)
(維未振於九州當兢兢夕惕成先帝之遺志騎水經注來水又西黃水注之水出縣西黃岑山山則田之嶠)
(五嶺之第丨丨也劍蘇軾惠州野步詩鐡化雙魚沈遠素分丨丨隔中區)
二峽(李頻岐山逢峽下故人詩三秦一會面丨丨兩分攜)
二峰(李白廬山謠金闕前開丨丨長銀河倒挂三石梁薛季宣雨後憶龍翔寺詩丨丨高峙夾禪扃長)
(落潮音逐磬聲魏又思雪中石門之遊詩丨丨峨闕雙瀑瀉天河)
二冢(唐書劉昌傳初城平凉當劫盟後將士骸骨不藏昌始命瘞之夕夢若詣昌厚謝者昌具以聞德宗)
(下詔哀痛出衣數百稱官為賽具歛以棺槥分建丨丨大將曰旌義冢士曰懷忠冢葬淺水原詔翰林學士為)
(銘識其所昌盛陳兵衛具牢醴率諸將素服臨之邊兵莫不感泣)
二丘(齊書禮志謹尋禮傳二文各有其義盧王兩說有若合符中朝省丨丨以并二郊即今之郊禮義在)
(報天事兼祈糓既不全以祈農何必俟夫啓蟄神北史周太祖紀元年正月壬寅祀圓丘詔曰予本自農其)
(於丨丨宜作厥主始祖獻侯啓於遼海配南北郊文考德符五運受天明命祖於明堂以配上帝蘇軾次韻)
(王忠玉遊虎丘詩當年大白此相浮老守娛賓得丨丨)
二丙(益部方物略記丨丨之穴厥産嘉魚鯉質鱒鱗為味珍腴)
二洞(雲笈七籖老君道德經乃是大乘部攝正當三輔之徑未入丨丨之教今人學多浮淺唯誦道德不)
(識眞經即謂道教起自莊周招乎柱下眷言弱喪深所哀哉又李渤南溪詩序桂水灕山右匯陽江數里得)
(南溪口溪左屏外崖巘鬭麗爭高其孕翠曳烟邐迤如畫左連幽墅園田雞犬疑非人間泝流數百步至巖巖)
(下有灣壤沮洳因導為新泉山有丨丨九室)
二穴(後漢書西南夷傳巴郡南郡蠻本有五姓巴氏樊氏暉氏相氏鄭氏皆出於武落鐘離山其山有赤)
(黑丨丨巴氏之子生於赤穴四氏之子皆生黑穴兩又素問大椎上兩傍各一凡丨丨目瞳子浮白丨丨髀)
(厭分中丨丨犢鼻丨丨耳中多所聞丨丨眉本丨丨完骨丨丨雲笈七籖百竅通於百穴百穴通於百脉眼)
(上丨丨通於肝肝通於心故心悲則淚發於臉間)
二谷(唐書田令孜傳中人曹知慤者富家子頗沈鷙賊在長安知慤以清濁丨丨之人倚山為屯不屈賊)
(隂教士卒變衣服言語與賊類者夜入長安攻賊營賊大懼)
二水(詩瞻彼淇澳傳澳隈也疏隩隈釋丘文陸璣云淇隩丨丨名以毛云隩隈為誤此非也爾雅所以訓)
(此而云隩隈明非毛誤民又民之初生自土沮漆疏至於太王其德漸盛得其心而初始生此王業乃不復)
(為微此事在何時乎乃用居於沮漆丨丨之傍已則然矣左傳桓公八年楚子伐隨軍於漢淮之間疏正義)
(曰漢淮丨丨名漢淮之間漢北淮南盛又盈水名也子水位也名位敵不可干也注丨丨俱故言不可干)
(宋書索虜傳彼謂我攻城日當掘塹圍守欲出來斫營我亦不近城圍彼止築隄引水灌城取之彼揚州城南)
(北門有兩江水此丨丨引用自可如人意也百宋史五行志紹興十四年樂平縣河衝里田隴數十頃田中)
(水類為物所吸聚為一直行高平地數尺不假隄防而水自行里南程氏家井水溢亦高數尺夭矯如長虹聲)
(如雷穿牆毁樓丨丨鬭於松墩且前且却約十刻乃解各復故元史河源附錄行五六日有水西南來名納)
(琳哈喇譯言細黃河也又兩日水南來名竒爾穆蘇丨丨合流入河水經河水又東北會兩川右合丨丨)
(又注江水又西南歴尋陽分為丨丨一水東流通大雷一水西流注於江又河東郡南有歴山謂之歴觀舜)
(所耕處也有舜井媯汭丨丨出焉南曰媯水北曰汭水又湘灕同源分為丨丨南為灕水北則湘川又潩)
(水又東南逕長社城林城西北南濮北濮丨丨出焉心明一統志丨丨亭在江寧府城上宋史志正建與賞)
(亭相對取唐李白丨丨中分白鷺洲之句而名晚又嚴州府形勝衢歙丨丨合於城隅庾信聘齊秋館中)
(飲酒詩漳流鳴丨丨日色下三臺側李乂奉和幸禮部尚書竇希玠宅應制詩家住千門亭臨丨丨傍李)
(白登金陵鳳凰臺詩三山半落青天外丨丨中分白鷺洲孟郊送崔爽之湖南詩江與湖相通丨丨洗高空)
(州喻鳬即事詩連山互蒼翠丨丨各清渾抃曹松題昭山寺常寂上人水閣詩見一朵下趙寄永倅周)
(敦頤虞部詩九疑南向參差碧丨丨秋臨徹底清軾和劉貢父登黃樓詩丨丨何年到雙洪不受艫)(蘇周)
(必大題神岡廟詩丨丨有情猶磬折霜楓無數尚旗紅范成大白鷺亭詩少待西風吹雨過更從丨丨看淮)
(山牆趙秉文過慶陽詩四山帶郭環天險丨丨分流會女薩都拉喜壽里客廳雪山壁圖詩鷺洲不見丨)
(丨白天外失却三山青雲尹廷高八詠樓詩丨丨城根合孤天際浮)
二江(漢書溝洫志蜀守李冰鑿離&KR1374;避沫水之害穿丨丨成都中水經注崍山中江所出在漢嘉嚴道)
(縣郭景純江賦流丨丨於崌崍有又江水又東逕成都縣縣以漢武帝元鼎二年立縣丨丨雙流郡下故揚)
(子雲蜀都賦曰兩江珥其前者也城明一統志丨丨在成都府一名汶江一名流江經府南七里蜀守李冰)
(穿丨丨通成都皆可行舟漑田萬頃帶潯江志潯州府形勝南北限以丨丨左思蜀都賦丨丨之雙流抗)
(峨眉之重阻韓駱賓王疇昔篇寒光千里暮露氣丨丨秋張署贈退之詩九疑峰畔丨丨前戀闕思鄉日)
(抵年且陸暢成都贈别席夔詩不值分流丨丨水定應猶得同行張籍送客遊蜀詩行盡青山到益州錦)
(城樓下丨丨流丨李商隱寄成都高苗二從事詩今日問君能寄否丨風水接天津劉象春夜詩未櫛憑)
(欄眺錦城烟籠萬井丨丨明詩窗閑丨丨冷簾捲半空秋)(李洞秋宿梓州牛頭寺陳政贈竇蔡二記室入)
(蜀詩六輔昔推名丨丨今振響城王安石金陵懷古詩霸祖孤身取丨丨子孫多以百降蘇軾寓居合江)
(樓詩海上蔥曨佳氣哉丨丨合處朱樓開丨范成大前堂觀月詩東郭風喧三市鼔西城石湧丨濤)
二海(郭璞鰩魚贊經營丨丨矯翼閒霄)
二湖(明一統志烏撒軍民府形勝山崖險阨襟帶丨丨吕温岳陽懷古詩丨丨豁南寖九派駛東流)
(孔武仲湖山亭詩天外微茫丨丨合波心縹緲一峰青黃庭堅豐湖詩見一老下)
二濟(述征記河内亦有濟入于黃河謂濟之源按丨丨既南北異岸而相遠亦踰千里也)
二洛(王逢詩丨丨遄通晉三韓復入遼)
二漳(駱賓王送宋五之問詩願言遊泗水支離去丨丨柳貫過閘詩丨丨合下如奔矢絶出為河容匯)
(水)
二溟(晉書袁宏傳洪飈扇海丨丨揭波宋書武帝紀見一唱下)
二股(宋史河渠志河流派别于魏之第六埽曰丨丨河其廣二百尺自丨丨河行一百三十里至魏恩德)
(博之境曰四界首河)
二河(元史河渠志至元三十年漕司言通州運糧河全仰白榆渾三河之水合流名曰潞河舟楫之行有)
(年矣今歲新開牐河分引渾榆丨丨上源之水故自李二寺至通州三十餘里河道淺澁今春夏天旱有止深)
(二尺處糧船不通改用小料船椵載淹延歲月致虧糧數劉孝綽為鄱陽嗣王初讓雍州表周興九伯錫壤)
(參虛漢啓丨丨分珪舊楚)
二浙(宋史河渠志崇寧二年三月詔曰昨丨丨水災委官調夫開江而總領無法役人暴露飲食失所疾)
(病死亡者衆水仍為害未嘗究實按罪反蒙推賞何以厭塞百姓怨咨乃下本路提刑司體量埤雅今江湘)
(丨丨四五月之間梅欲黃落則水潤土溽礎壁皆汁蒸鬱成雨而下韓元吉廣信府修城記地控閩越引丨)
(丨隱然為要衝之會歸蘇軾寄劉孝叔詩自從四方冠蓋閙作丨丨湖山主)
二渠(史記武帝紀使二卿將卒塞決河河徙丨丨復禹之故跡焉漢書溝洫志禹㠯為河所從來者高)
(水湍悍難㠯行平地數為敗乃釃丨丨㠯引其河注丨丨其一出貝丘西南南折者也其一則漯川也晉書)
(宣帝紀帝以滅賊之要在於積糓乃大興屯守廣開淮陽百尺丨丨又修諸陂於潁之南北萬餘頃自是淮北)
(倉庾相望土宋史地理志陜西路其民慕農桑好稼穡鄠北南山地膏沃丨丨灌漑兼有其利又河渠志)
(又正東稍北四十里鑿大伾西山釃為丨丨一逼大伾南足决古隄正東八里復澶淵舊道一逼通利軍城北)
(曲河口至大禹所導西河故瀆正北稍東五里開南北大隄又東七里入澶淵舊道與南渠合元史河渠志)
(繞青城而東鹿角之北涯有渠曰馬灞東流至成都入於南江渠東行二十餘里水決其南涯四十有九每歲)
(疲民力以塞之乃自其北涯鑿丨丨與楊柳渠合東行數十里復與馬灞渠會而渠成安流水經注河之為)
(中國害尤甚故導河自積石歴龍門丨丨以引河一則漯川今所流也一則北瀆王莽時空故俗名是瀆為王)
(莽河也通吕牧涇渭揚清濁詩丨丨作潤萬戸映皆清)
二瀆(水經注沐水又南逕東海厚丘縣王莽更之祝其亭也分為丨丨西南出今無水世謂之枯水一瀆)
(南逕建陵縣故城東流又㶏水出潁川陽城縣少室山東流注於潁水而亂東南逕臨潁縣潁水之南有丨)
(丨其南瀆東南流行歴臨潁亭西南入汝今無水也疑即穎水之故瀆矣)
二川(周語榖洛□將毁王宫王欲壅之太子晉諫曰不可今吾執政無乃實有所避而滑夫丨丨之神使)
(至於爭明以妨王宫王而飾之無乃不可乎余唐書韋嗣立傳第進士累調雙流令政為丨丨最闕秋興)
(亭詩涉江登危榭引望丨丨流)
二澤(詩曹譜其封域在雷夏荷澤之野疏按地理志雷夏澤在濟陰成陽縣西北荷澤在濟隂定陶縣東)
(丨丨同屬濟陰濟隂曹都所在是曹之封域在丨丨丘堂雲夢賦繄東南之奥區維雲夢之丨丨)
二池(唐書王重榮傳於時巨盗甫定國用大覂諸軍無所仰而令孜為神策軍使建請丨丨領屬鹽鐡佐)
(軍食重榮不許丨水經注見一冷下界楊侃皇畿賦若夫八澤九溝丨三固周流原野表境内宿萬勝以)
(遥觀見斗門之雙注吸驚浪以横來絶長堤而可懼得又禮記喪大記大夫畫帷丨丨不振容疏丨丨者不)
(三故二也庾云兩足而已賀云前後各一)
二坑(水經注地理志曰杜陽縣自杜水東丨丨水注之)
二津(唐書杜牧傳黎陽距白馬津三十里新鄉距平津一百五十里陴壘相望朝駕暮戰是丨丨虜能潰)
(一則馳入成臯不數日間故魏於河南亦最重)
二澗(詩夾其皇澗遡其過澗箋人數日益多矣器物有足矣皆布居澗水之旁經陳丨丨故云皆布於澗)
(水之旁丨水經注平山水廣一十許步南流歴鼓鐘川分為丨一澗西北出一百六十許里山岫廻岨纔通)
(馬步今聞喜縣東北谷口猶有乾河里故溝存焉今無復有水一水歴治官西世人謂之鼓鐘城城之左右猶)
(有遺銅及銅錢也)
二溪(彭年林水錄山隂縣西四十里有丨丨東溪廣一丈九尺冬煖夏冷西溪廣三丈五尺冬冷夏煖丨)
(丨比出行三里至徐村各成一溪廣五丈餘而温凉又雜俞允文玉屏山居賦面文嶺之峍屼兮帶丨丨之)
(淪㘭風方干送婺州許錄事詩八詠遺資逸興丨丨寒色助清威)
二淵(史記封禪書汧洛丨丨丨水經注江陵縣南下有龍洲洲東有寵洲丨之間世擅多魚矣)
二浦(水經注江水又東逕積布山南庾仲雍所謂高山也此即西陽尋陽二郡界也右岸有土復曰江浦)
(也夾浦有江山山東口有護江浦也庾仲雍謂之朝丨丨也)
二灘(水經江水又東逕狼尾灘而歴人灘注袁崧曰丨丨相去二里又注峽中有瞿塘黃龕丨丨夏水)
(廻復㳂泝所忌)
二泉(方回秋晩雜書詩上饒有丨丨旨淡骨獨清)
二源(詩地理攷漢水丨丨一源出秦州天水縣謂之西漢水至恭州巴中縣入江一源出大安軍三泉縣)
(謂之東漢水至漢陽軍入江之潘尼苦雨賦懼丨丨之并合畏黔首為魚)
二流(宋史河渠志上約苟存東流必增北流必減借使分為丨丨於張鞏等不見成功於國家亦無所害)
(何則西北之水併於山東故為害大分則害小矣其水經注江水從武陽縣西布僕來分為丨丨一水逕道)
(又東逕臨卬縣入文井水其一水南逕越嶲卬都縣西支曇諦廬山賦美丨丨之潺湲津百川之所衝)
二汊(元史河渠志近歲亳潁之民幸河北徙有司不能遠慮失於規劃使陂濼悉為陸地東至杞縣三汊)
(口播河為三分殺其勢蓋亦有年往歲歸德太康建言相次湮塞南北丨丨遂使三河之水合而為一下流旣)
(不通暢自然上溢為災)
二澨(水經注淯水左右舊有丨丨所謂南澨北澨者水側之潰聚在青陽之東北)
二泡(水經注黃溝東逕平樂縣右合泡水水上承□水於下邑縣界東北注一水上承淮水於杼秋縣界)
(北流世又謂之瓠盧溝水積為渚渚水東北流二渠雙引左右澧水俗謂之丨丨也)
二派(宋史河渠志見一合下出又食貨志見一派下以元史河渠志盧溝河其於代地名曰小黃河)
(流濁故也自奉聖州界流入宛平縣境至都城四十里東麻谷分為丨丨)
二渡(水經注江水又東南逕剡縣與白石山水會山上瀑布懸水三十丈下注浦陽江浦江水又東流南)
(屈又東廻北轉逕剡縣翼縣轉注故有東渡西渡焉東南丨丨通臨海)
二牐(宋史河渠志揚州守臣熊飛言揚州運河惟藉瓜州眞州兩牐瀦積今河水走泄緣瓜州上中丨丨)
(久不修治獨潮牐一座轉運提鹽及本州共行修整然廹近江潮水勢衝激易致損壊眞州丨丨亦復損漏令)
(有司葺理上下丨丨以防走泄)
二堰(元史河渠志江南北皆東行北舊無江冰鑿以辟沫水之害中為都江堰少東為大小釣魚又東跨)
(二江為石門以節北江之水又東為利民臺臺之東南為侍郎楊柳丨丨按冰李冰也)
二濠(宋史李道傳傳出知眞州城圯弗治道傳甓之築兩石壩以護並江居民益浚丨丨又堤陳公塘有)
(警則決之以為阻人心始固)
二岸(宋書五行志元徽三年三月戊辰京邑大火火燒丨丨數千家又沈攸之傳晉世京邑丨丨揚州)
(舊置都部從事分掌二縣永初以後罷省孝建三年復置攸之掌北岸孔粲掌南岸齊書武帝紀頃水雨頻)
(降潮流荐滿丨丨居民多所淹漬遣中書舍人與兩縣官長優量賑䘏)
二橋(唐書曹王臯傳規江南廢洲為廬舍構丨丨跨江而流人自占者二千餘家元史河渠志又東為)
(離堆又東過凌虛步雲丨丨又東至三石洞釃為二渠劉克莊建陽縣廳續題名記山水明秀丨丨如畫茶)
(筍連山酒妙天下次儲光羲安宜園林獻高使君詩十里舟楫丨丨交往來)
二治(水經注庾仲雍江水記云谷里袁口江津南入歴樊山上下三百里通新興馬頭丨丨)
二南(朱子詩傳序本之丨丨以求其端參之列國以盡其變正之於雅以大其規和之於頌以要其正此)
(學詩之大旨也丨又詩匪報也永以為好也疏孔叢云孔子讀詩自丨至於小雅喟然嘆曰吾於丨丨見周)
(道之所成於木瓜見苞苴之禮行召論語子謂伯魚曰女為周南召南矣乎注馬曰周南南國風之始樂得)
(淑女以配君子三綱之首王教之端疏丨丨之詩首論夫婦文王刑於寡妻至於兄弟以御於家邦是故二國)
(之詩以后妃夫人之德為首終以麟趾騶虞言后妃夫人有斯德興助其君子皆可以成功至於致嘉瑞故為)
(三綱之首王教之端也於晉書汝南王亮傳宣翼之績顯於本朝丨丨之風流方夏宋書武帝紀晉鄭啓)
(藩入作卿士周邵保傅出總丨丨内外之重公實兼之齊書竟陵王子良傳肇自弱齡孝友光備爰及贊契)
(協升景業爕曜台陛五教克宣敷奏端朝百揆惟穆寄重先顧任均負圖諒以齊暉丨丨同規往哲南史梁)
(武帝紀齊帝封梁公策丨丨流化九伯斯征王道淳洽刑厝罔用宋史樂志容典既膺壼儀既正羽衛前列)
(楊顔中映如帝如天以莊以靚六宫承式丨丨流詠者林仲節四靈賦德感而應者興丨丨之詠樂成而儀)
(紀帝典之書詩高似孫水仙花後賦輕瑶華而不御兮指丨丨而揚許敬宗奉和登陜州城樓應制詩眷)
(念三階靜遥想丨丨風丨張說奉和聖製途次陜州應制詩何如萬乘睠追賞丨篇劉禹錫詶令狐留守)
(廵内至集賢院見寄詩廵内因經九重苑裁詩又繼丨丨風殷文圭寄賀杜荀鶴及第詩九子舊山增秀絶)
(丨丨新格變風騷鈞杜荀鶴讀張僕射詩雙美總輸張太守丨丨章句六弓黃庭堅田舍即事詩生長柴)
(門蓬戸裏安知世有丨丨詩)
二周(戰國策楚請道於兩周之間以臨韓魏周君患之蘇子謂周君曰除道屬之河韓魏必惡之齊秦恐)
(楚之取九鼎也必救韓魏而攻楚楚不能守方城之外安能道丨丨之間史記秦始皇紀東至滎陽滅丨丨)
(置三川郡之鹽鐡論燕之涿薊趙之邯鄲魏之温朝韓之滎陽齊臨淄楚之宛丘鄭之陽翟三川之丨丨富)
(冠海内皆為天下名都山江淹為蕭讓太傅相國齊公十郡九錫表丨丨之始河逾廣兩漢之初封賞彌盛)
(又成公綏大河賦歴丨丨之北境兮流三晉之南鄉其潘岳為賈謐贈陸機詩自我離羣丨丨于今雖簡)
(面分著情深)
二邾(左傳見一睦下)
二齊(戰國策蘇代遺燕昭王書曰北夷方七百里加之以魯衛此所謂強萬乘之國也而齊并之是益丨)
(丨也天北史于宣敏傳三蜀丨丨古稱險分王戚屬今正其時)
二斟(左傳昔有過澆殺斟灌以伐斟尋注丨丨夏同姓諸侯)
二趙(北史文苑傳序魯徵杜廣徐光尹弼之儔知名於丨丨宋該封變朱肜梁讜之屬見重於燕秦)
二漢(晉書簡文宣鄭太后傳太元十九年孝武帝下詔曰仰奉遺旨依陽秋丨丨孝懷皇帝故事上太妃)
(尊號曰簡文太后配宋書禮志明帝太和元年正月丁未郊祀武皇帝以天宗祀文皇帝於明堂以配上帝)
(是時丨丨郊禋之制具存魏所損益可知也革又恩倖傳序明揚幽仄唯才是與逮於丨丨兹道未南史)
(江淹等傳論丨丨求士率先經術近代取人多由文史束晳三日曲水對昔周公城洛邑因流水以汎酒故)
(逸詩云羽觴隨波又秦昭王以三日置酒河曲見金人奉水心之劍曰令君制有西夏因此立為曲水丨丨相緣皆)
(為盛集之白居易黑龍飲渭水賦表三秦嘉瑞呈丨丨之禎祥)
二成(左傳晉人來治杞田季孫將以成與之謝息為孟孫守不可季孫曰君之在楚于晉罪也又不聽晉)
(魯罪重矣晉師必至吾無以待之不如與之間晉而取諸杞吾與子桃成反誰敢有之是丨丨也魯無憂而孟)
(孫益邑子何病焉辭以無為杞取成又禮無加貨)(與之萊柞乃遷于桃晉人無丨丨注公私不兩成)
(又元史禮樂志凡宗廟之樂九成舞九變黃鐘之宫三成三變大吕之角丨丨二變太簇之徵丨丨二變應鐘)
(之羽丨丨二變圜丘之樂六成舞六變夾鐘之宫三成三變黃鐘之角一成一變太簇之徵一成一變姑洗之)
(羽一成一變社稷之樂八成林鐘之宫丨丨太簇之角丨丨姑洗之徵丨丨南宫之羽丨丨又宋史禮志禮)
(制局言方壇舊制三成第一成高三尺第丨丨第三成皆高二尺五寸上廣八丈下廣十有六丈法苑珠林)
(别有六劫一别丨丨三住四壊五空六大)
二屈(左傳見二五下)
二郢(北史序傳韶族弟琰之除征東將軍仍兼太常出為衛將軍荆州刺史兼尚書左僕射三荆丨丨大)
(行臺尋加散騎常侍)
二陜(唐明皇詩境出三秦外途分丨丨中丨李嶠送光禄劉主簿之洛詩函谷雙崤右伊川丨東孫)
(逖和左司張員外詩丨丨聽風謠三秦望形勝岐山逢陜下故人詩三秦一會面丨丨久分攜)(李頻徐夤)
(西華詩疊嶂出關分丨丨殘岡過水作中條)
二晉(戰國策李兌謂齊王曰臣之所以堅丨丨以攻秦者非以為齊得利秦之毁也欲以使攻宋也而宋)
(置太子以為王下親其上而守堅臣是以欲足下之速歸休士民也江淹為蕭太尉上便宜表見一魏下)
二荆(魏書房景先傳神龜元年蕭衍龍驤將軍田甲能據東義陽城内屬勅景先為行臺發丨丨兵以援)
(之叛北史蠻傳秦隴所在反丨丨西郢蠻大擾動)
二楚(隋書南蠻傳論自秦并丨丨漢平百越地窮丹徼景極日南水陸可居咸為郡縣)
二吳(齊書高帝紀建元元年九月辛丑詔丨丨義興三郡遭水減今年田租又小學紺珠丨丨吳坦之)
(隱之又又丨丨吳通微通元丨丨吳育吳充)
二亳(水經注今梁園自有丨丨南亳在穀熟北亳在蒙非偃師也)
二豫(齊書州郡志南豫州永明四年冠軍長史沈憲啓丨丨分置以桑堁子亭為斷潁川汝陽在南譙歴)
(陽界内悉屬西豫廬江居晉熙汝隂之中屬南豫求以潁川汝陽屬南豫廬江還西豫又柳世隆傳垣崇祖)
(既破虜上欲罷併丨丨敕世隆曰比思江西蕭索丨丨兩辦為難議者多云省一足一於事為便吾謂非乃乖)
(謬卿以為云何可具以聞)
二虢(左傳制巖邑也虢叔死焉疏正義曰僖五年傳曰虢仲虢叔王季之穆也晉語稱文王敬友丨丨則)
(虢國本有二也是晉語文王詢於八虞而諮於丨丨注虢仲封東虢制也虢叔封西虢虢公是也北史孫)
(紹傳丨丨京門了無嚴防南北二中復闕固守)
二蜀(廣川題跋成都蘭亭子由得於中山舊石故今所摹獨傳丨丨中州人或未知也項斯聞蟬詩一)
(櫂三湘浪單車丨丨塵)
二杭(宋史五行志見一汴下)
二益(魏書序傳肅宗詔子建兼尚書為行臺刺史如故於是威震蜀土其梁巴丨丨兩秦之事皆所節度)
二菀(水經注菀川水出勇士縣之子城南山東北流歴此城州世謂之子城川又北逕牧師菀故漢牧菀)
(之地有東西丨丨城相去七里西城即乞佛所都也又北入於河也)
二原(唐書韓全誨傳帝遣中人詔全忠班師不奉詔使者再往全忠聽命引兵攻邠州李繼徽嬰城三日)
(乃降質其妻復使繼徽守回壁丨丨)
二利(水經注汝水别溝又東逕西門城即南利也漢書宣帝封廣陵厲王子昌為侯也縣北三十里有孰)
(城號曰北利故瀆出於丨丨之間)
二蒙(水經注汳水東逕違縣故城北俗謂之小蒙城也又東逕大蒙城北自古不聞有丨丨疑即蒙亳也)
二邊(宋史仁宗紀慶歷七年五月辛丑詔西北丨丨有大事二府與兩制以上雜議之又兵志今丨丨)
(雖號通好而西北屯邊之兵常若待敵之至故竭天下之力而不能給不於此時先慮而豫備之一旦邊陲用)
(兵水旱相繼卒起而圖之不可及矣係又職官志慶歷中丨丨用兵知制誥富弼建言邊事國安危不當專)
(委樞密用又王旦傳會契丹修和西夏誓守故地丨丨兵罷不眞宗以無事治天下旦謂祖宗之法具在務)
(行故事愼所變改帝久益信之言無不聽謂又楞伽經我所說義不墮世論妄想數中所以者何不計著外)
(性非性自心現處丨丨妄想所不能轉相境非性覺自心現則自心現妄想不生妄想不生者空無相無作入)
(三脫門名為解脫義守護國界主陁羅尼經順義無丨丨即般若事業無斷疑此是般若母梁武帝遊鍾)
(山大愛敬寺詩一道長死生有無離丨丨)
二封(詩王城譜疏漢書地理志云初洛邑與宗周通封畿東西長南北短短長相覆千里韋昭云通在丨)
(丨之地共千里也臣瓚按西周方八百里八八六十四為方百里者六十四東周方六百里六六三十六為方)
(百里者三十六二都方百里者百方千里也副又漢書魏相傳故事諸上書者皆為丨丨署其一曰領尚書)
(者先發副封所言不善屛去不奏疊唐書李澄傳澄始封隴西公後又進王爵每上章必署丨丨士大夫笑)
(其野見又齊書高帝紀一門下)
二竟(左傳子駟曰犧牲玉帛待于丨丨以待彊者而庇民焉又境同雲笈七籖太清境有九仙上清境)
(有九眞玉清境有九聖三九二十七位其九仙者第一上仙二高仙三大仙四元仙五天仙六眞仙七神仙八)
(靈仙九至仙眞聖丨丨其號次第亦以上高大元天眞神靈至而為次第)
二界(宋書五行志晉安帝元興三年荆江丨丨生竹實如麥)
二方(詩曰歸曰歸歲亦莫止疏玁狁昆夷丨丨大敵將使一勞久逸暫費永寧文王知事未卒平役不早)
(反故致此遠期息彼近望寵史記西南夷傳贊漢誅西南夷國多滅矣唯滇復為王然南夷之端見枸醬番)
(禺大夏杖卬竹西夷後揃剽分丨丨卒為七郡注索隱曰言西夷後被揃割遂剽居西南丨丨各屬郡縣漢)
(書司馬相如傳丨丨之君鱗集仰流注丨丨謂西夷及南夷也宋書武帝紀馬休魯宗阻兵内侮驅率丨丨)
(連旗稱亂副南史徐羡之傳武帝北伐稍遷太尉左司馬掌留任貳劉穆之帝議北伐朝士多諫唯羡之默)
(然或問何獨不言羡之曰今丨丨已平拓地萬里唯有小羌未定公寢食不安何可輕豫其議又後漢書荀)
(淑等傳贊丨丨承則八慈繼塵注丨丨元方季方也家北史盧元等傳論伯源兄弟亦有丨丨之風流雅道)
(聲諸子不逮)
二隅(宋書五行志太和五年三月自去冬十月至此月不雨辛巳大雩是春諸葛亮寇天水晉宣王距郤)
(之元陽動衆又是時丨丨分據衆出多過時也人唐書驃傳林鐘徵之宫歛拍單聲奏奉聖樂丈夫一獨舞)
(樂用龜兹鼓笛每色四人方響二置龜兹都前丨丨有金鉦中植金鐸二貝二鈴鈸二大鼓十二分左右錦)
(帶書見一介下老徐夤贈嚴司直詩滄海丨丨身漸太行千疊路難行)
二垂(戰國策黃歇使于秦說昭王曰今大國之地半天下有丨丨此從生民以來萬乘之地未嘗有也)
(後漢書杜詩傳陛下亮成天工克濟大業偃兵修文羣帥反旅海内合和萬世蒙福天下幸甚唯匈奴未譬聖)
(德威侮丨丨注丨丨謂西與北也不宋史葉清臣傳時陜西用兵上言當今將不素蓄兵素練財無久積小)
(有邊警外無驍將内無重兵舉西北丨丨觀之若濩落大瓠外示雄壯其中空侗了無一物唐書杜佑傳)
(垂作共工今工部尚書將作監則丨丨也)
二鎮(宋書文帝紀徐豫土多稲田而民間專務陸作可符丨丨履行舊陂相率修立並課墾闢使及來年)
二服(書禹貢二百里奮武衛疏正義曰既言三百又言二百嫌是三百之内以下丨丨文與此同故於此)
(解之此是文教外之二百里也言詩王城譜疏鄭志趙商問定四年左傳曰曹為伯甸爵為伯服在甸按曹)
(國實今定陶去王城六七百里甸服在丨丨去王城一千五百里亦復不合答曰東都之畿方六百里半之三)
(百里定陶去王城八百里有餘豈六七百也除畿内三百里又侯五百里定陶在外何謂之不合又周禮鄉)
(師之職正歲稽其鄉器比共吉凶丨丨注吉者祭服也凶者弔服也比長集為之詩縞衣綦巾聊樂我員疏)
(經序皆據男為文則縞衣綦巾是男之所言不得分為男女丨丨)
二蠻(元史地理志建昌路本古越嶲地唐初設中都府治越嶲至德中没於吐蕃貞元中復之懿宗時蒙)
(詔立城曰建昌府以烏白丨丨實之其後諸酋爭強不能相下分地為四段興為長)
二震(陳書高祖紀大小丨丨之驍徒東南兩越之勍寇遽行天討無逃神策)
二寨(曾鞏秘書少監陳公碑公為荆吳北路轉運使澧州諸蠻數縱兵莫能却公至諸蠻畏悅皆還就溪)
(洞而歸故所掠地與人公因築武陵澧州丨丨以備蠻)
二鄣(史記白起傳六月陷趙軍取丨丨四尉注正義曰括地志云趙鄣故城一名都尉城今名趙東城在)
(澤州高平縣西二十五里又有故糓城此二城即丨丨也)
二關(左傳廢六關注塞關陽關之屬疏正義曰昭五年傳孟丙仲壬之子殺豎牛子塞關之外襄十七年)
(傳稱師自陽關逆臧孫丨丨見於傳如此之屬凡有六也元史文宗紀冀州晉寧兩路所轄代州之雁門關)
(崞州之陽武關嵐州之天澗口皮庫口保德州之寨底天橋白羊三關石州之塢堡口汾州之向陽關隰州之)
(烏門關吉州之馬頭秦王嶺丨丨靈石縣之隂地關皆令穿塹壘石以為固易林見一門下張衡東京賦)
(秦負阻於丨丨率開項而受沛無又新論夫兩葉掩目則冥默無覩雙珠填耳必寂寞聞葉作目蔽珠為耳)
(鯁丨丨外擁視聽内隔故其宜也)
二堡(宋史司馬光傳從龐籍辟通判并州麟州屈野河西多良田夏人蠶食其地為河東患籍命光按視)
(光建築丨丨以制夏人募民耕之元又王巖叟傳質孤勝如丨丨漢趙充國留屯之所自祐講和在蘭州界)
(内夏以為形勝膏腴之地力爭之丨丨若失則蘭州熙河遂危延帥欲以丨丨與夏蘇轍主其議及熙河延安)
(二捷同報轍奏曰近邊奏稍頻西人意在得丨丨今盛夏猶如此入秋可虞不若早定議意在與之也巖叟曰)
(形勢之地豈可輕棄不知既與還不更求否太皇太后曰然議遂止元史憲宗紀張柔又以渦水北隘淺不)
(可舟軍既病涉曹濮魏博粟皆不至乃築甬路自亳抵汴百二十里流深而不能築復為橋十五或廣八十尺)
(横以丨丨戍之)
二村(水經注江水至于博陽丨丨之間有盤石廣四百渚丈長六里而復殆于阻塞江川夏没冬出基互通)
二壘(後漢書袁譚傳何悟青蠅飛於竿旌無忌遊於丨丨使股肱分成二體胷膂絶為異身注丨丨者謂)
(譚尚也威晉書孫綽傳疏曰臣之愚計以為且可更遣一將有名資實者先鎮洛陽於陵所築丨丨以奉衛)
(山陵埽平梁許清一河南之唐書李自良傳會回紇入宼防遣大將焦伯瑜等擊自良曰宼遠來難與爭鋒)
(請築丨丨搤歸路堅壁勿出求戰不許師老而惰其勢易乘防不聽伯瑜戰百井大敗由是知名水經注升)
(平二年交州刺史温放之殺交阯太守寳别駕阮郎遂征林邑水陸累戰佛保城自守重求請服聽之今林邑)
(東城南五里有温公丨丨是也時握竒經虛實丨丨皆逐天文氣候向背山川利害隨而行以正合以竒腠)
(天地以下八重以列)
二營(後漢書張奐傳拜奐為護匈奴中郎將以九卿秩督豳并凉三州及度遼烏桓丨丨兼察刺史二千)
(石能否賞賜甚厚注明帝永平八年初置度遼將軍屯五原郡曼拍縣漢官儀曰烏桓校尉屯上谷郡寗縣故)
(曰丨丨)
二都(詩王城譜疏見二封下齊戰國策王之事齊也無入朝之辱無割地之費為王之故虛國于燕趙)
(之前用兵于二千里之外故攻城野戰未嘗不為王先被矢石也得丨丨割河東盡效之于王自是之後秦攻)
(魏齊未嘗不歲至于王之境也歷晉書張協傳價兼三鄉聲貴丨丨南史謝莊傳升中陽英賢起於徐沛)
(受籙白水茂異出於荆宛寧丨丨智之所産七隩愚之所育實遇與不遇用與不用耳)
二畿(詩王城譜疏西都先王所居東都貢賦所均不可並為丨丨故通數之共為千里)
二京(晉書高瞻傳翦鯨豕於丨丨迎天子於吳會溶杜甫哀嚴武詩感激動四極聯翩收丨丨鮑洛)
(陽春望詩四海為家知德盛丨丨有宅卜年長臨杜牧梁秀才以早春旅次大梁將歸郊扉言懷詩宅三楚)
(水衣帶丨丨塵本芳菲色不同)(鄭谷荔枝樹詩丨丨曾見畫圖中數范梈贈别鄧修撰歸杭州詩休須滿)
(假辭三徑定約重來赴丨丨其又晉書左思傳班固兩都理勝其辭張衡丨丨文過意又孫綽傳絶重張)
(衡左思之賦每云三都丨丨五經之鼓吹也覽楊侃皇畿賦誦丨丨於張衡覽兩都於班固又呂齊攻廩)
(丘趙使孔青將死士而救之與齊人戰大敗之齊將死得車二千得尸三萬以為丨丨)
二輔(漢書趙廣漢傳京兆政清吏民稱之不容口長老傳㠯為自漢興以來治京兆者莫能及左馮翊右)
(扶風皆治長安中犯法者從迹喜過京兆界廣漢嘆曰亂吾治者常丨丨也誠令廣漢得兼治之直差易耳)
二國(書召誥今王嗣受厥命我亦惟兹丨丨命嗣若功傳其夏殷也繼受其王命亦惟當以此夏殷長短)
(之命為監戒繼順其功德者而法則之以詩維此丨丨其政不獲又周南召南譜丨丨之詩后妃夫人之)
(德為首終以麟趾騶虞此又弼鄘衛譜武王既黜殷命殺武庚復伐三監更以三國建諸侯以殷餘民封康)
(叔于衛使為之長後世子孫稍并彼丨丨混為名之左論語微子去之箕子為之奴注馬曰微箕丨丨名)
(傳君子結丨丨之信行之以禮又焉用質子又楚子反救鄭鄭伯與許男訟焉皇戌攝鄭伯之辭反不能決)
(也曰君若辱在寡君寡君與其二三臣共聽兩君之所欲成其可知也不然側不足以知丨丨之成又衛人)
(燕師伐鄭疏燕有丨丨一稱北燕故此注言南燕以别之公羊蔡侯鄭伯會于鄧傳離不言會此其言會何)
(注据齊候鄭伯于紀丨丨會曰離二人議各是其所是非其所非所道不同不能決事定是非立善惡不足采)
(取故謂之離會書史記高帝紀封韓信為淮陰侯分其地為丨丨宋天竺迦毘黎國傳見一使下易林)
(銜命上車和合兩家蛾眉皓齒丨丨不殆吳吳越春秋吳王壽夢二年楚之亡大夫申公巫臣適以為行人)
(教吳射御導之伐楚楚莊王怒使子反將敗吳師丨丨從斯結讐于是吳始通中國而與諸侯為敵)
二邦(劉孝綽答湘東王書李固之薦丨丨徐珍之奏七邑威懷之道兼而有之王粲贈文叔良詩丨丨)
(若否職汝之由)
二郡(史記楚世家還射圉之東解魏左肘而外擊定陶則魏之東外弃而大宋方與丨丨者舉矣漢書)
(趙充國傳今䍐羌欲為敦煌酒泉宼飭兵馬練戰士㠯須其至坐得致敵之術㠯逸擊勞取勝之道也今恐丨)
(丨兵少不足㠯守而發之行攻釋致虜之術而從為虜所致之道臣愚㠯為不便晉書阮裕傳或問裕曰子)
(屢辭徵聘而宰丨丨何耶裕曰雖屢辭王命非敢為高也吾少無宦情兼拙於人面既不能躬耕自活心有所)
(資故曲躬丨丨豈以騁能私計故耳風班固奏記扶風掾李育經明行著教授百人京兆扶丨丨更請㠯)
(温郡内書懷寄劉連州竇夔州詩朱邑何為者桐鄉有古祠我心常所慕丨丨老人知元稹酬樂天詩經過)
(丨丨逢賢牧聚集諸郎宴老身)
二縣(左傳成師以出而敗楚之丨丨何榮之有焉大又十家九縣注韓氏七羊舌氏四而言十家舉數)
(也羊舌四家共丨丨故但言強家韓戰國策韓魏易地西周弗利樊餘謂王曰周必亡矣得丨丨魏亡丨丨)
(所以為之者盡包二周多於丨丨九鼎存焉水經河水於丨丨之間濟有君子之名)
二州(詩周南召南譜正義曰江漢之城即梁荆丨丨故尚書注云南兼梁荆公羊傳註禮四井為邑邑)
(方二里東方丨丨四百二十國凡為邑廣四十里袤四十二里取足舍止共膏糓而已漢書成帝紀河決東)
(郡流漂丨丨注兖州豫州之地尚南史衡陽公諶傳建武二年六月上華林園宴諶及書令王晏等數人盡)
(歡坐罷留諶晩出至華林閤仗身執還入省上遣左右莫智明數諶曰隆昌之際非卿無有今日今一門丨丨)
(兄弟三封朝廷相報政可極此)
二邑(詩序式微黎侯寓于衛其臣勸以歸也箋黎侯為狄人所逐棄其國而寄于衛衛處之以丨丨因安)
(之可以歸而不歸故其臣勸之疏以經云中露泥中知處之以丨丨春秋序璧假許田之類是也疏諸侯有)
(大功者於京師受邑為將朝而宿焉謂朝宿之邑方岳之下亦受田邑為從廵守備湯水以共沐浴焉謂之湯)
(沐魯以周公之故受朝宿之邑於京師許田是也鄭以武公之勲受湯沐之邑於泰山祊田是也隱桓之世周)
(德既衰魯不朝周王不廵守丨丨皆無所用因地之勢欲相與易祊薄不足以當許鄭人加璧以易許田吳)
(越春秋餘祭十二年楚靈王會諸侯伐吳圍朱方誅慶封慶封數為吳伺祭故晉楚伐之也吳王餘祭怒曰慶)
(封窮來奔吳封之朱方以效不恨士也即舉兵伐楚取丨丨而去水經注京相璠曰河内修武縣北有故隤)
(城實中今世俗謂之皮塏方四百步實中高八丈際陂北隔水一十五里俗所謂蘭丘也方二百步西一十里)
(又有一丘際三世之敕丘方五百步形狀相類疑即古攢茅也杜預曰丨丨在修縣北所未詳也李白詩吾)
(家青萍劎操割有餘閑往來糾丨丨此去何時還戈張蠙贈九江太守詩丨丨旋添新戸口四營漸廢舊鋋)
二鄉(周禮鄉老丨丨則公一人)
二城(詩鄭譜疏昭十七年左傳曰鄭祝融之墟鄶譜亦云則鄶鄭同地而云鄭非鄶都者正以鄭國别有)
(鄶城决知鄭國之都非鄶也但丨丨不甚相遠故於鄶言祝融之墟見鄭因國其地言其境界所及非謂鄭居)
(鄶都也路史記秦本紀拔趙丨丨欠元史地理志鎮南州州在北昔樸落蠻所居川名舍中有城曰雞和)
(至唐時蒙氏併六詔征東蠻取和子雞和丨丨置石鼓縣又於沙却置俗富郡沙却即今州治至叚氏封高明)
(星為楚公欠舍沙却皆隸之)
二宫(晉書賈充傳賈謐既親貴數入丨丨共愍懷太子遊處無屈降心齊書高帝紀丨丨諸王悉不得)
(營立屯邸封略山湖太官池籞宫停稅入優量省置泣顔氏家訓江左朝臣子孫初釋服朝見丨丨皆當涕)
(丨丨為之改容闥潘尼贈陸機出為吳王郎中令詩婉孌丨丨徘徊殿杜甫哀李光弼詩丨丨泣西郊九)
(廟起頽壓不又齊書高帝紀論元嘉十八年太一在丨丨客至俱利是歲氐楊難當宼梁益來年仇池破)
(黃庭内景經注叙東華者方諸宫名也東華青童君所居也其中王女仙人皆誦詠之刻玉書之為玉篇夫此)
(丨丨之神仙猶誦之者非復以辟邪正謂和神耳)
二廟(禮記祭法適士丨丨一壇曰考廟曰王考廟享嘗乃止顯考無廟有禱焉為壇祭之南史裴之禮)
(傳邃廟在光宅寺西堂宇弘敞松栢鬱茂范雲廟有三橋蓬蒿不翦梁武南郊道經丨丨顧而歎曰范為已死)
(裴為更生按䆳之禮父也成元史祭祀志漢儒論七廟九廟之數其說有二韋元等以謂周之所以七廟者)
(以后稷始封文王武王受命而王是以三廟不毁與親廟四而七也如劉歆之說則周自武王克商以后稷為)
(太祖即增立高圉亞圉丨丨於公叔太王王季文王二昭二穆之上已為七廟矣至懿王時始立文世室於三)
(穆之上至孝王時始立武世室於三昭之上是為九廟矣張說祭殷仲堪羊叔子文雙風雖舊丨丨維新)
二省(齊書明帝紀日者百司耆齒許以自陳東西丨丨猶沾微俸辭事私庭榮禄兼謝興言愛老實有矜)
(懷以又鬱林王紀東西丨丨府國長屯所積財單禄寡良矜懷選部可甄才品能推校年月邦守邑丞隨宜)
(量處以貧為先奏北史崔贍傳贍患氣兼性遲重雖居丨丨竟不堪敷唐書長孫無忌傳進無忌太尉檢)
(校中書令猶知門下尚書丨丨固辭尚書省許之是李長民廣汴賦四方利害於是乎上達丨丨政令於乎)
(下究邑又廖道南瑞應河清賦惟二之民牧惟丨丨之守臣)
二臺(晉書祖逖傳石勒將劉夜堂以驢千頭運糧以饋桃豹逖遣韓潛馮鐡等追擊於汴水盡獲之豹宵)
(遯退據東燕城逖使潛進屯封丘以逼之馮鐡據丨丨逖鎮雍丘數遣軍要截石勒勒屯戍漸蹙候騎常獲濮)
(陽人逖厚待遣歸咸感逖恩德率鄉里五百家降逖如宋書百官志丨丨奏劾則符光禄加禁止解禁止亦)
(之禁止身不得入殿省光禄主殿門故也南水經注魏氏土地記曰章武縣東一百里有武帝臺北有丨丨)
(相去六十里基高六十丈監陶潛命子詩直方丨丨惠和千里劉懷一贈右臺察鄧茂遷左臺殿中詩入)
(仕光三命遷榮歴丨丨)
二館(唐書禇無量傳詔秘書省司經局昭文崇文丨丨更相檢讐采天下遺書以益闕文不數年四庫完)
(治弘小學紺珠丨丨文館崇文館)
二學(齊書禮志今學非唯不宜廢而已乃宜更崇向其道望古作規使郡縣有學鄉閭立教請付尚書及)
(丨丨詳議先唐書儒學傳序貞觀六年詔罷周公祠更以孔子為聖顔氏為先師盡召天下惇師老德以為)
(學官數臨幸觀釋萊命祭酒博士講論經義賜以束帛生能通一經者得署吏廣學舍千二百區三學益生員)
(并置書筭丨丨皆有博士休李諧述身賦帶丨丨之高宇遠三市之狹邪又何公羊傳序昔者孔子有云)
(吾志在春秋行在孝經此丨丨者聖人之極致治世之要務也齊書禇伯玉傳論諸張米道符水先驗相傳)
(師法祖自伯陽世情去就有此丨丨僧尼道士矛楯相非非唯重道兼亦殉利)
二黌(北史邢邵傳楊愔與魏元又及邵請置學奏曰丨丨兩學盛自虞殷所以宗配上帝以著莫大之嚴)
(宣布十二以彰則天之軌養黃髮以詢哲言育青衿而敷典教用能享國長久風徽萬祀者也又水經注淶)
(水有二源俱發淶山東逕廣成縣故城南又北逕小黌東又東逕大黌南蓋霍原隱教授處也徐廣云原隱居)
(廣陽山教授數千人為王浚所召雖千古世懸猶表丨丨之稱)
二樓(小學紺珠丨丨花萼相輝勤政務本又丨丨鬱儀結鄰)
二閣(李洞雪詩凍挹分泉澀光凝丨丨癡)
二亭(費宏賜同遊西苑賦序傳命令霖導臣等至清馥殿一遊因得緬觀翠芬錦芬丨丨及花卉松竹)
二堂(宋書良吏傳序晉世諸帝多處内房朝宴所臨東西丨丨而已宋史張永德傳永德出母後適安)
(邑劉祚及永德鎮南陽祚已卒迎母歸州廨起丨丨與繼母劉並居)
二内(漢書晁錯傳營邑立城製里割宅通田作之道正阡陌之界先為築室家有一堂丨丨門戸之閉置)
(器物焉註丨丨二房也)
二厦(宋史禮志濮安懿王園廟治平三年詔置園令一人以大使臣為之廟三間丨丨神門二所及齋院)
(神廚靈星門)
二廷(庭同唐書郭銛傳建中二年昕始與伊西北廷節度使曹令忠遣使入朝德宗詔曰四鎮丨丨統西)
(夏夏五十七蕃十姓部落國朝以來相與率職自關隴失守王命阻絶忠義之徒泣血固守奉遵朝法此皆侯)
(伯守將交修共治之效朕甚嘉之鳳又馬璘傳至德初王室多難統精甲三千自丨丨赴翔肅宗竒之委之)
(東討歲又李德武妻裴傳德武在隋生事徙嶺南時嫁方踰矩表離婚德武謂裴曰我方貶無還理君必儷)
(他族於此長决矣答曰夫天也可背乎願死無他欲割耳誓保姆持不許夫姻媦歲時朔望裴致禮惟謹居不)
(御薰澤讀列女傳見述不更嫁者謂人曰不踐丨丨婦人之常何異而載之書枕譚唐詩丨丨歸望斷萬里)
(客心愁丨丨者沙鉢羅可汗建庭於淮合水謂之南庭吐陸建牙於鏃曷山謂之北庭丨丨以伊列水為界所)
(謂南單于北單于也近有註唐音云丨丨未詳如此尚未核何以註為李嶠奉使築朔方六州城詩丨丨已)
(頓顙五嶺盡來王)
二階(宋書禮志故事正月朔賀殿下設兩百華鐙對於丨丨之間端門設庭燎火炬端門外設五尺三尺)
(鐙月照星明雖夜猶晝矣者魏書武帝紀詔加文官從征顯達宿衛者丨丨閑散一階元史世祖紀乙未)
(賞征東功從乘輿將吏陞散官丨丨)
二軒(楊巨源送叚員外使北蕃詩丨丨將雨露萬里入煙沙)
二宅(宋史藝文志丨丨賦一卷罕杜甫晦日尋崔戢李封詩晩定崔李交會心眞儔每過得酒傾丨丨)
(可淹留)
二舍(史記天官書反道丨丨以上居之)
二邸(駱賓王上齊州張司馬啓翼化丨丨挹敬祖之清廉光贊外臺陳君回之亮直)
二闈(沈約酬孔通直逷懷蓬居詩兩宫集鸞布丨丨引通籍)
二牖(白居易新搆亭臺詩東西疏丨丨南北開兩扉)
二閤(事文類聚龍溪除甘暉制宸闈丨丨處天下戶班之俊而掌賓贊之職者其選尤高)
二門(詩田車既好傳田者大芟草以為防或舍其中褐纏㫋以為門裘纏質以為槸間容握驅而入轚則)
(不得入疏既為防限當設周衛而立門焉乃以織毛褐布纏通帛㫋之竿以為門之兩傍其門蓋南開並為丨)
(丨用四㫋四褐也又以裘纏椹質以為門中之闑闑車軏之裏兩邊約車輪者其門之廣狹兩軸頭去㫋竿之)
(間各容一握握人四指為四寸是門廣於軸八寸也入此門當馳走而入不得徐也禮記曲禮凡與客入者)
(每門讓於客疏每門者天子五門諸侯三門大夫丨丨宋史儀衛志見一門下又蘇舜欽傳有興則泛小)
(舟出盤閶丨丨吟嘯覽古於江山之間渚茶野釀足以銷憂蓴鱸稲蟹足以適口顧况宋州刺史廳壁記有)
(蒙盧丨丨有睢渙二水咸蔡邕胡栗賦通丨丨以征行兮夾階除而列生傅梧桐賦夾丨丨以駢羅作館)
(宇之表章允謝靈運撰征賦越丨丨而起漲眷北路以興思劉濟經廬嶽回望江州想洛川詩丨丨幾迢)
(遞三宫何儵爚有又北史盧元傳初諶父志法鍾繇書子孫傳業累世能名至邈以上兼善草跡伯源習家)
(法代京宫殿多其所題白馬公崔宏亦善書世傳衛瓘體魏初工書者崔盧丨丨唐書穆寧傳先是韓休家)
(訓子姪至嚴貞元間言家法者尚穆韓丨丨云又小學紺珠家法丨丨韓休穆寧又後漢書桓譚傳見法)
(令决事輕重不齊或一事殊法同罪異論姦吏得緣為市所欲活則出生議所欲䧟則與死比是為刑開丨丨)
(也舞齊書袁彖等傳論刑開丨丨法有兩路刀筆之態深弄之風起承喜怒之機隙挾千金之奸利剪韭復)
(生寧失有罪抱木牢戸未必非冤鮮又禇伯玉等傳論勸慕之道物我無隔而局情淺智能勝受世途揆度)
(因果丨丨雞鳴為善未必餘慶膾肉東陵曾無厄禍於雲笈七籤唐開元皇帝道德經序曰今茲絶筆是詢)
(衆公卿臣庶道釋丨丨有能起予類於卜商鍼疾同於左氏渴於納善朕所虛懷苟副斯言必加厚賞聶夷)
(中過比干墓詩乾綱既一斷賢愚無丨丨)
二間(宋史禮志自西徂東並為一列惟於每室之後量展一間以藏祧廟之主每室之前量展丨丨遇三)
(年祫享則以帷幄幕之通為一室盡出諸廟主及祧廟主並為一列合食其上又輿服志垂拱崇政二殿雖)
(曰大殿其修廣僅如大郡之設廳淳熙再修止循其舊每殿為屋五間十二架修六丈四尺殿南簷屋三間修)
(一丈五尺廣亦如之兩朵殿各丨丨東西廊各二十間南廊九間其中為殿門三間六架修三丈廣四丈六尺)
(殿後擁舍七間即為延和其制尤卑陛階一級小如常人所居而已)
二檻(范成大有次王正之提刑韻謝袁起巖知府送茉莉丨丨詩)
二架(唐書盧杞傳帝知民愁忿而所得不足給師罷之贊術窮於是間架除陌之暴縱矣其法屋丨丨為)
(間差稅之上者二千中千下五百吏執籌入第室計之隱不盡率丨丨抵罪告者以錢五萬畀之)
二壁(圖繪寳鑑僧德止號清谷嘗畫廬山尋眞觀丨丨朱文公題其上)
二板(唐書韓游環傳游環遣兵築豐義纔丨丨而潰寧卒數百大掠游環不能禁詔用張獻甫代之)
二柱(宋史輿服志鳳輦赤質頂輪下有丨丨緋羅輪衣絡帶門簾皆繡雲鳳)
二所(北史周武帝紀詔曰京師宫殿已從撤毁并鄴丨丨華侈過度誠復作之非我豈容因而弗革諸堂)
(殿壯麗並宜除蕩甍宇雜物分賜窮人三農之隙别漸營搆止蔽風雨務在卑狹水經注華嶽山頂上方七)
(里靈泉丨丨一名蒲池西流注於澗一名太上泉東注澗下)
二場(宋史選舉志明法舊試六場更定試七場第一第丨丨試律第三場試令第四第五場試小經第六)
(場試令第七場試律仍於試律日雜問疏義六經註四元史順帝紀癸酉山東鹽運司於濟南歴城立濱洛)
(鹽倉東西丨丨)
二局(北史盧同傳吏部勲簿多皆改換乃校中兵奏案並復乖舛愚謂罪雖恩免猶須刊定請遣一都令)
(史與令僕省事各一人總集吏部中兵丨丨勲簿對句奏案元史世祖紀立御衣尚食丨丨)
二園(水經注奉明縣廣城鄉之廣明苑南史王孫及王夫人葬於郭北宣帝遷苑南史王孫及王夫人卜)
(以為悼園益園民千六百家立奉明縣以奉丨丨園在東都門)
二庫(南史王僧孺傳晉咸和初蘇峻作亂文籍無遺後起咸和二年以至於宋所書並皆詳實並在下省)
(左戸曹前廂謂之晉籍有東西丨丨此籍既並精詳實可寳惜元史世祖紀增置異珍御帶丨丨秩從五品)
(並設提點使副各一員矢又置軍器永盈丨丨分典弓甲胄)
二廏(唐書兵志天子之御左右六閑一飛黃二吉良三龍媒四陶駼五駃騠六天苑總為十二閑為丨丨)
(一曰祥麟二曰鳳苑以繫飼之)
二巷(後山詩話柳三變遊東都南北丨丨作新樂府骫骳從俗天下詠之遂傳禁中仁宗頗好其詞每對)
(必使侍從歌之再三三變聞之作宫詞號醉蓬萊因内官達後宫且求其助仁宗聞而覺之自是不復歌其詞)
(矣)
二柵(陳書高祖紀齊人於倉門水南立丨丨以拒官軍高祖督兵疾戰縱火燒柵煙塵漲天賊潰爭舟相)
(排擠溺死者以千數)
二寺(杜甫有岳麓山道林丨丨詩)
二林(白居易春遊丨丨寺詩下馬丨丨寺翛然進輕策又潯陽秋懷贈許明府詩霜紅丨丨葉風白九)
(江波送鄭谷題興善寺詩寺在帝城隂清虛勝丨丨雲曹松僧入廬山詩若到江州丨丨寺徧遊應未出)
(霞眠左偃寄鑒上人詩長記丨丨同宿夜竹齋聽雨共忘李中廬山詩峭拔推雙劎清虛數丨丨齊已)
(東林雨後望香爐峰詩丨丨多長老誰憶上頭禪丨黃溍宿賈氏山房詩石霜煙月寒無寐坐聽疎鐘出丨)
(丨又小學紺珠丨林敏功敏修)
二龕(宋史禮志見一龕下)
二社(戰國策秦王使公子他之趙謂趙王曰齊與大國救魏而倍約不可信恃大國不義以告敝邑而賜)
(之丨丨之地以奉祭祀今又案兵且欲合齊而受其地非使臣之所知也請益甲四萬大國裁之晉書禮志)
(見一稷下遷又傅咸傳咸議移縣獄於郡及丨丨應立朝廷從之尚書左丞宋書禮志禮王為羣姓立社)
(曰大社王自為立社曰王社故國有丨丨而稷亦有二也唐書張文琮傳出為建州刺史州尚滛祀不立社)
(稷文琮下教曰春秋丨丨本於農今此州廢不立尚何觀比歲田畞卒荒或未之思乎神在於敬可以致福于)
(是始建祀場校宋史禮志冬至丨丨重陽寒食樞密近臣禁軍大或賜宴其第及府署中率以為常)
御定駢字類編卷八十五
