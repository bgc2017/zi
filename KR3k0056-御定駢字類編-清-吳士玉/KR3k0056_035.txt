欽定四庫全書
御定駢字類編卷三十五
時令門十四
陽
陽春(後漢書仲長統傳豪傑之心既絶士民之志已定貴有常家尊在一人當此之時雖下愚之才居之)
(猶能使恩同天地威侔鬼神暴風疾霆不足以方其怒丨丨時雨不足以喻其澤周孔數千無所復角其聖賁)
(育百萬無所復奮其勇矣畏晉書荀勗傳令之所施必使人易聽視願之如丨丨之如雷震宋書樂志丨)
(丨白日風花香趨步明玉舞瑶璫霜又周朗傳且草樹既死皮葉皆枯是其粱肉盡矣冰已厚苫盖難資是)
(其衣裘敗矣比至丨丨生其餘幾璟開元天寳遺事宋璟愛民恤物朝野歸美時人咸謂為有脚丨丨言所)
(至之處如丨丨煦物也丨司空圖詩品絶佇靈素少迴清真如覓花影如寫丨李白春夜宴桃李園序丨)
(丨召我以烟景大塊假我以文章哀應瑒楊柳賦赴丨丨之和節植纖柳以承凉庾信江南賦草木之藉)
(丨丨魚龍之逢風雨濡白日丨丨之所曜)(程詧東天竺賦卿雲甘露之所劉性石渠閣賦乾坤清兮瑩玉)
(宇宙郁兮丨丨澤虞集東臯賦煦煦丨丨英英凉秋將古詩丨丨布德萬物生光輝劉楨贈五官中郎)
(詩追問何時會要我以丨丨綺沈佺期夜宴安樂公主宅詩自有金杯迎甲夜還將席代丨丨吳少微古)
(意詩丨丨白日不少留紅榮碧樹無顔色侍御登凉州詩始知丨丨後具物皆筌蹄)(高適和竇李白梁甫)
(吟長嘯梁甫吟何時見丨丨送又淮海對雪詩海樹成丨丨江沙浩明月韋應物劉評事詩聲華滿京洛)
(藻翰發丨丨霽又和吳舍人早春歸沐西亭言志詩丨丨美時澤旭望山暉又西澗種柳詩封壤自人力)
(生條在丨丨何以見丨丨)(吕温孟冬蒲津關河亭作嚴冬不肅殺歐陽詹述德上興元嚴僕射詩心合雲)
(雷清禍亂力迴天地作丨丨水章孝標贈陸鬯浙西進詩除官詩帝城雲物得丨丨國烟花失主人高蟾)
(春詩丨丨發處無根蔕憑仗東風分外吹忽司空圖詶張芬赦後見寄詩紫鳳朝銜五色書丨丨布網羅除)
(又貫休送崔尚書朝覲詩澄渟消宿蠧煦愛劇丨丨實後漢書黃瓊傳丨丨之曲和者必寡盛名之下其)
(難副白新序見陽陵下丨庾信趙國公集序曲變丨丨光迴日又春賦丨淥水之曲對鳳迴鸞之舞)
(田錫楊花賦欣麗藻之無敵若丨丨之寡和安德山池宴集詩山庭帶芳杜歌吹叶丨丨)(許敬宗駱賓王)
(在江南贈宋之問詩不惜勞歌盡誰為聽丨丨皆岑參早朝大明宫詩獨有鳳凰池上客丨丨一曲和難)
(陳羽和王中丞中和日詩漢家分剌諸侯貴一曲丨丨江水清歐陽衮聽郢客歌丨丨白雪詩臨風飄白雪)
(向日奏丨丨苦李商隠戱題樞言草閣詩我有寒調君抱丨丨才)
陽天(漢書郊祀志九天巫祀九天師古注九天者謂中央鈞天東方蒼天東北旻天北方玄天西北幽天)
(西方昊天西南朱天南方炎天東南丨丨也丨吕覽東南曰丨丨其星張翼軫籟記清明風起自丨波母)
(之門從東南來)
陽日(史記天官書中國於四海内則在東南為陽丨則丨歲星熒惑填星占於街南畢主之黃庭遁甲)
(緣身經奏表上謁貴人皆書符持懷中三呼直日之神與我同行入疾病家死生家置符於懷中遇隂日右畔)
(丨丨左邊)
陽星(史記天官書見隂間下)
陽雲(司馬相如子虚賦於是楚王乃登丨丨之臺泊乎無為澹乎自持勺藥之和具而後御之)
陽霞(真人裴君傳君後登太華山入西洞玄石室見五老人來一老人巾青巾著青衣拄青杖帶通光丨)
(丨之符乃東方歲星之大神也)
陽雨(沈佺期赦到不得歸題江上石詩見隂霓下)
陽霏(袁桷擬剡亭賦兹山兮沃膏丨丨兮夕濤)
陽靈(蜀志卻正傳見隂精下祭揚雄甘泉賦相與齊虖丨丨之宫注天之宫也)
陽宗(左傳日者衆丨之丨人君之象禮記月令疏見隂宗下)
陽主(史記封禪書見隂主下至淮南子日者丨之丨也是故春夏則群獸除日而麋角解明一統志)
(丨丨祠在登州府福山縣東北三十五里之罘山下舊有秦始皇所樹石刻字畫剝脱)
陽曜(嵇康明膽論見隂凝下于劉禹錫謝武公啓迴丨丨于肅殺之辰沃天波蹭蹬之際張衡西凉)
(賦仰福帝居丨丨隂藏詩孫綽喻道論隂行丨丨自然之勢柳貫送馬伯庸暉暉丨丨燭天垠殷殷春雷)
(行地脈丨馬祖常賦海月詩遡光儷丨隂魄獨含精)
陽環(隋書天文志房四星為明堂中間為天衢之大道為天闕南間曰丨丨)
陽景(蕭子範直坊賦雖生風於蟭螟終罕曜於丨丨月韋應物冬至夜寄京師諸弟兼懷崔都水詩子)
(生一氣丨丨極南端天吕温道州觀野火詩見隂下)
陽焰(庶物異名疏龍樹大士曰日光著微塵風吹之野中轉名之為丨丨愚夫見之謂之野馬渴人見之)
(謂之流水之本草陽火隂火集解李時珍曰有蕭丘之寒火澤中丨丨野外之鬼燐金銀之精氣此皆似火)
(而不能焚物者也元馮子振十八公賦纔丨丨之幾日已浮華之一空稹遣春詩丨丨波春空平湖漫凝)
(溢丨王偁詩圓魄載丨終古無虧盈)
陽旭(王融淥水曲湛露改寒司交鶯變丨丨)
陽彩(采同郭遵初日見朝元閣賦丨丨舒文昭然可分晞拂簷之夜霰辨出棟之朝雲謝瞻詩繁林收)
(丨丨密苑解華叢薄梁有譽詩密林謝丨丨叢隕芳榮)
陽輝(傅玄燈銘丹水丨丨飛景蘭亭夏王曾矮松賦度朔吹兮颼飀含丨丨兮晻藹侯嘉正洞庭賦)
(由是漬丨丨沐芳澤覩一異人于巖之際霞為裾雲為袂冰膚雪肌金玦玉珮浮丘羨門斯實其對)
陽光(禮記月令仲春之月始電疏云始電者電是丨丨陽微則光不見此月陽漸盛以擊于隂其光乃見)
(故云始電五後漢書桓帝紀建和三年夏四月丁卯晦日有食之月乙亥詔曰間者日食毁缺丨丨晦暗朕)
(祇懼潜思匪遑啓處傳不云乎日食修德月食修刑太素問寒水勝火則為冰雹丨丨不治殺氣迺行又)
(陽不遷正冬清反寒易令于春殺霜在前寒冰于後丨丨復治凛冽不作雰雲待時民病温癘至喉閉嗌乾煩)
(燥而渴喘息而有音也邇徐陵陳公九錫詔刑禮兼訓沿革有章中外咸平遐寧一用能使丨丨合魄曜象)
(呈暉棲閣遊庭抱仁含信宏勲該于厚地大道格于元天謝朓高松賦同雲泱其無色丨丨沈而減暉儲)
(光羲登玉泉寺峰詩天籟激微風丨丨轢奔箭柳孟郊獻漢南樊尚書詩兵勢走山嶽丨丨潜埃塵宗元)
(零陵贈李卿元侍御簡吳武陵詩丨丨競四溟敲石安所施李敬方題黃山湯院詩見隂燄下)
陽精(周禮玉府王齊則共食玉注玉是丨丨之純者食之以禦水氣公羊傳梁山崩注山者丨丨德澤)
(所由生君之象象後漢書天文志張衡靈憲曰日者丨丨之宗積而成烏而有三趾陽之類其數竒魏志)
(管輅傳注輅别傳曰龍者丨丨以潜為隂幽靈上通和氣感神二物相扶故能興雲宋書天文志凡五行相)
(生於金是故百川發源皆自山出由高趣下歸於注海日為丨丨光耀炎熾一夜入水所經燋竭百川歸注足於)
(補復故旱不為減浸不為溢丨齊書天文志贊見隂靈下宋史樂志隂魄重輪滿丨五色圓素問隂精)
(所奉其人夀丨丨所降其人天雲顔氏家訓見隂精下黃庭内景經注見隂精下笈七籖南極上元君)
(曰吾愛高上順行三道之要黃氣丨丨之道庭傅元元龍銘麗哉神龍誕應丨丨潜景九淵飛躍天薛道)
(衡老氏碑千年靈蔡著天性以效徵三足神烏感丨丨而表質曹植槐賦覆丨丨之炎景散流耀以增鮮)
(蔡琰悲憤詩惟彼方兮遠丨丨隂氣凝兮雪夏零王郭璞贈潘尼詩融風拂晨霄丨丨一何冏李頎送道)
(士還山詩心窮伏火丨丨丹口誦淮王萬畢術氣姚合詶任疇協律夏中苦雨見寄詩丨丨藏不耀隂盛難)
(收)
陽氣(易乾潜龍勿用丨丨潜藏畢禮記月令季春之月生氣方盛丨丨發洩句者出萌者盡達又仲)
(秋之月日夜分雷始收聲蟄蟲坯戶殺氣浸盛丨丨日衰水始涸又郊特牲饗禘有樂而食嘗無樂隂陽之)
(義也凡飲養丨丨也食養隂氣也故春禘而秋嘗春饗孤子秋食耆老其義一也又鄉飲酒義烹狗于東方)
(祖丨丨之發于東方也記春秋隠公九年三月癸酉大雨震電公羊傳何以書異也何異爾不時也注震雷)
(電者丨丨也有聲名曰雷無聲名曰電周之三月夏之正月雨當冰雪雜下雷當聞于地中其雉雊電未可見)
(而大雨震電此丨丨大失其節猶隠公久居位不反於桓失其宜也又桓公四年春正月公狩于郎何休注)
(狩例時此月者譏不時也周之正月夏之十一月丨丨始施鳥獸懷任草木萌芽非所以養微周語太史告)
(稷曰自今至于初吉丨丨俱烝土膏其動弗震弗渝脈其滿𤯝榖乃不殖史記天官書天雷電蝦虹辟歴夜)
(明者丨丨之動者也辟又律書不周風居西北主殺生東壁居不周風東主生氣而東之至於營室營室者)
(主營胎丨丨而産之東至于危危垝也言丨丨之危垝故曰危十月也律中應鐘應鐘者丨丨之應不用事也)
(其於十二子為亥亥者該也言丨丨藏於下故該也也又倉公傳所以知濟北王病者臣意切其脈時風氣)
(心脈濁病法過入其陽丨丨盡而隂氣入隂氣入張則寒氣上而熱氣下漢書律歷志族奏也言丨丨奏地)
(而達物也行又丨丨施種于黃泉孳萌萬物為六氣元也又五志盛隂雨雪凝滯而冰寒丨丨薄之不相)
(入散而為霰小後漢書安帝紀夫政先京師後諸夏月令仲春養幼存諸孤季春賜貧窮賑乏絶省婦使表)
(貞女所以順丨丨崇生長也月又律歷志見隂氣下流又禮儀志明帝永平二年三上巳官民皆絜於東)
(水上曰洗濯祓除去宿垢疢為大絜絜者言丨丨布暢萬物訖出始絜之矣又張純傳見隂氣下齊書禮)
(志日者太陽之精月者太隂之精春分丨丨方永秋分隂氣向長天地至尊用其始故祭以二至日月禮次天)
(地故朝以二分夜唐書王綝傳見隂政下修淮南子丨丨勝則日修而短隂氣勝則日短而夜金丹大)
(要鼎器妙用章見隂爐下)
陽數(易說卦參天兩地而倚數注參竒也兩耦也七九丨丨六八隂數春秋注見隂類下公羊傳注)
(凡災異一日者日歴日者月歴月者時歴時者加自文為異發於九年者丨丨可以極而不還國於桓之所致)
(漢書杜欽傳禮壹娶九女所以極丨丨廣嗣重祖也又谷永傳陛下承八世之功業當丨丨之標季涉三)
(七之節紀遭无妄之卦運直百六之災阸三難異科雜焉同會白虎通男三十而娶女二十而嫁丨丨竒隂)
(數偶不風土記魏時人或問董勛云七月七日為良日飲食同于古何也勛云七月黍熟七日為丨丨故以)
(糜為珍今此日惟設湯餅無復有糜矣也黃庭内景經轉降適斗藏初九注九丨丨也斗北辰北辰主隂謂)
(陽氣下與隂合易曰乾元无首无首藏也復常衮重九謝賜餻酒等状宜于長久欣聖祚之夀昌見芳華喜)
(丨丨之重合億萬九秋期)(蘇頲和九日幸臨渭亭詩願陪丨丨節黃滔九日詩丨丨重時隂數殘露濃風)
(硬欲成寒)
陽德(易乾或之者疑之也疏九四丨丨漸盛去五彌近前後稍易故但疑惑憂則淺也周禮大宗伯以)
(地産作丨丨以和樂防之注丨丨陽氣在人者陽氣盛純之則躁故食植物作之使静過則傷性制和樂以節)
(之書漢書谷永傳龍丨丨由小之大故為王者瑞應曰唐五行志武德六年秋關中久雨少陽曰暘少隂)
(雨丨丨衰則隂氣勝故常雨慮大戴禮公曰丨丨何出子曰丨丨出禮禮出刑刑出慮則節事于近而揚聲)
(于遠亦星經北斗星謂之七政第一名天樞為土星主丨丨政星也西京雜記丨丨用事則和氣皆陽建)
(巳之月是也故謂之正陽之月犀柳宗元送詩人廖有方序交州多南金珠璣玳瑁象其産皆竒怪至于草)
(木亦殊異吾嘗怪丨丨之炳耀獨發于紛葩瓌麗而罕鍾乎人今廖生剛健重厚孝悌信讓以質乎中而文乎)
(外為唐詩有大雅之道夫固鍾於丨丨者耶是世之所罕也張衡天象賦罰作贖刑日為丨丨謝莊月賦)
(見隂靈下哉陸贄東郊朝日賦日為炎精君實丨丨小韓愈詩大丨丨盛榮茂恒留春杜牧冬至日寄)
(姪阿宜詩丨丨比君子初生甚微茫排隂出九地萬物隨開張又柳宗元與李睦州服氣書見隂黜下)
陽紀(道德指歸論見隂綱下)
陽度(白虎通丁者強也時為夏位在南方其色赤其音徵徵止也丨丨極也)
陽位(易乾疏見隂位下正周易略例見隂位下郊禮記郊特牲作于南郊丨丨也又兆于南就丨)
(丨也丨又月令孟夏之月其祀竈祭先肺注祀之先祭肺者丨在上肺亦在上家語定公問于孔子曰古)
(之帝王必郊祀其祖以配天何也孔子對曰萬物本于天人本乎祖郊之祭也大報本反始也故以配上帝天)
(垂象聖人則之郊所以明天道也公曰其言郊何也孔子曰兆丘於南所以就丨丨也於郊故謂之郊焉宋)
(書禮志晉氏南遷立南郊于已地非禮所謂丨丨之義也唐書高宗則天皇后武氏傳新豐有山因震突出)
(太后以為美祥赦其縣更名慶山荆人俞文俊上言人不和疣贅生地不和堆阜出今陛下以女主處丨丨山)
(變為災非慶也太后怒投嶺外發論衡四方極皆為維邊惟東南隅有温烈氣温烈氣常以春夏春夏陽起)
(東南隅丨丨也於無名氏望春宫賦故在東以就乎丨丨當出震必俟良辰陶安孔廟賦法紫宫乎北極)
(抗丨丨乎南離)
陽道(禮記昏義見隂德下俊詩傳見隂道下位又疏見隂道下唐書郝處傳帝多疾欲遜武后處)
(俊諫曰天子治丨丨后治隂德然則帝與后猶日之與月陽之與隂各有所主不相奪也若失其序上讁見于)
(天下降災諸人木素問見隂道下其道德指歸論見隂道下白虎通生火所以還燒母何曰金勝木火)
(欲為木害金金者堅強難消故母以遜體助火燒金此自欲成子之義又丨丨不相離故為兩盛火死子乃繼)
(之二又漢書天文志月有九行者黑道二出黃道北赤道出黃道南白道二出黃道西青道二出黃道東立)
(春春分月東從青道立秋秋分西從白道立冬冬至北從黑道立夏夏至南從赤道然用之一決房中道青赤)
(出丨丨白黑出隂道若月失節度而妄行出丨丨則旱風出隂道則隂雨晉書戴洋傳咸和初月暈在角有)
(赤白珥約問洋洋曰角為天門開布丨丨宫門當有大初戰俄而蘇峻遣使招約俱反洋謂約曰蘇峻必敗然其)
(起兵鋒不可當可外和内嚴以待其變約不從遂與峻反又禮記曾子問孔子曰宗子雖七十無無主婦注)
(凡人年六十無妻者不復娶以丨丨絶故也而宗子領宗男于外宗婦領宗女于内昭穆事重不可廢闕故雖)
(年七十亦猶娶也)
陽性(後漢書荀爽傳見隂體下申鑒見隂性下)
陽聲(周禮大師掌六律六同以合隂陽之聲丨丨黃鍾大蔟姑洗蕤賓夷則無射隂聲大吕應鍾南吕函)
(鍾小吕夾鍾皆文之以五聲宫商角徵羽皆播之以八音金石土革絲木匏竹又考工記弓人凡相幹欲赤)
(黑而丨丨赤黑則鄉心丨丨則遠根注陽猶清也木之類近根者奴周語且夫鐘不過以動聲若無射有林)
(耳不及也注若無射復有大林以覆之無射丨丨之細者林鍾隂聲之大者細抑大陵故耳不能聽及也唐)
(書五行志雷者丨丨出非其時臣竊君柄之象)
陽體(鄭獬圓丘象天賦必在國南蟠宏基之高厚用符丨丨取大運之周旋)
陽節(越語宜為人客剛強而力疾丨丨不盡輕而不可取注先動為客于時宜為人客剛強力疾陽數未)
(盡雖輕易人猶不可得取也聽張九齡廵属縣道中作矧逢丨丨獻默時禽鳴)
陽物(素問心氣虚則夢救火丨丨得其時則夢燔灼道德指歸論見隂物下)
陽理(謝莊舞馬賦雙璧應範三封中圖元骨滿燕室虚丨丨竟潜策紆汗飛赭沫流珠)
陽義(禮記祭統見隂義下)
陽事(禮記昏義男教不修丨丨不得適見於天日為之食)
陽力(王令姚堅老見約詩升騰丨丨微恇怯老隂鬭)
陽政(後漢書五行志安帝永初元年雨雹二年雨雹大如雞子三年雨雹大如鴈子傷稼劉向以為雹隂)
(脅陽也是時鄧太后以隂專丨丨)
陽禮(周禮大司徒以丨丨教讓則民不爭注丨丨謂鄉射飲酒之禮也)
陽形(三墳丨丨日天日昭明地日景隨月日從朔山日沉西川日流光雲日蔽霠氣日昏蔀)
陽威(春秋公羊傳注見隂威下)
陽火(素問必贊其丨丨令禦甚寒丨三墳物丨丨注火性炎上物之陽也本草丨隂火集解李時珍)
(曰天之丨丨二太陽真火也星精飛火也地之丨丨三鑽木之火也擊石之火也戛金之火也郭璞山海經)
(序見隂鼠下)
陽燎(拾遺記見隂蟲下)
陽晝(三墳象丨丨注晝日明察象之陽也)
陽晁(揚雄羽獵賦於是天子廼以丨丨始出虖玄宫撞鴻鐘建九旒六白虎載靈輿李善注陽朝陽明之)
(朝晁古字同也)
陽暑(禮記月令仲秋之月天子乃難以達秋氣注此難難陽氣也丨丨至此不衰害亦將及人所以及人)
(者陽氣左行此月宿直昴畢昴畢亦得大陵積尸之氣氣佚則厲鬼亦隨而出于是亦命方相氏帥百隸而難)
(之)
陽秋(晉書刑法志擬丨丨之成化若堯舜之為心城又荀奕傳時將繕宫城尚書符下陳留王使出夫)
(奕駮謂宜除夫役時尚書張闓僕射孔愉難奕以為宋不城周丨丨所譏宜應城夫奕重駮以為丨丨之末文)
(武之道將墜於地宋之于周實有列國之權且同已勤王而主之者晉客而辭役責之可也今之陳留無列國)
(之勢此之作否何益有無臣以為宜除於國職為全詔從之宋書禮志孫盛晉春秋曰丨丨傳云臣子一例)
(也雖繼君位不以後尊降廢前敬齒隋書經籍志漢晉丨丨四十七卷晉滎陽太守習鑿撰晉丨丨二十卷)
(宋永嘉太守檀道鸞撰為文心雕龍干寳述紀以審正得序孫盛丨丨以約舉能陸龜蒙書帶草賦當琴)
(操發伯牙山水之情值儒編動鑿齒丨丨之思奉詶睢陽李太守詩系高周柱史名重晉丨丨)(高適又唐)
(庚詩見說胷中卷雲夢莫將皮裏貯丨丨又韻語丨丨宋葛常之著)
陽年(素問丨丨三十年除六年天刑計有太過二十四年)
陽季(齊書樂志丨丨勾萌達炎徂溽暑融)
陽月(詩箋見陽止下林後漢書馬融傳至于丨丨隂慝害作百草畢落衡戒田焚萊柞木西京雜記)
(十月隂雖用事而隂不孤立此月純隂疑于無陽故謂之丨丨魏徵五郊樂章丨丨斯紀應鍾在候章孝)
(標和光禄錢卿詩同期丨丨至靈室祝葭灰此宋之問題大庾嶺北驛詩丨丨南飛雁傳聞至回)
陽山(史記蒙恬傳秦已并天下乃使蒙恬將三十萬衆北逐戎狄收河南築長城因地形用險制塞起臨)
(洮至遼東延袤萬餘里於是渡河據丨丨逶蛇而北暴師於外十餘年居上郡注隂山在河南丨丨在河北)
(水經河水自臨河縣東逕丨丨南侯又漢書地理志桂陽郡縣丨丨宋書州郡志丨丨相漢舊縣後漢曰)
(隂山属桂陽吳始興郡無此縣當是晉後立丨唐書韓愈傳遷監察御史上疏極論宫市德宗怒貶丨令)
(韓愈送區冊序丨丨天下之窮處也陸有丘陵之險虎豹之虞江流悍急横波之石廉利侔劍戟舟上下失勢)
(破碎淪溺者往往有之山又祭河南張員外文我落丨丨以尹鼯猱君飄臨武林之牢又唐書李德裕傳)
(舊制歲杪運内粟贍黎嶲州起嘉眉道丨丨江而達大度乃分餉諸戍常以盛夏至地苦瘴輦夫多死德裕命)
(轉卭雅粟以十月為漕始先夏而至以佐丨丨之運饋者不涉炎月遠民乃安又宋史白守素傳景德元年)
(契丹侵長城口守素發兵破之追北過丨丨斬首級獲器械甚衆又明一統志丨丨在金鄉縣西北三十里)
(山多美石可作碑碣名又丨丨在蘇州府城西北三十里一名秦餘杭山又四飛山産白堊可用圬墁故亦)
(曰白墡山吳越春秋越王葬夫差於此南又吕覽飯之美者玄山之禾不周之粟丨丨之穄海之秬)
陽紆(竹書紀年周穆王十三年春祭公帥師從王西征次于丨丨穆天子傳乙亥天子南征丨丨之東)
(尾謂又戊寅天子西征鶩行至于丨丨之山晉淮南子何九藪曰越之具區楚之雲夢秦之丨丨之大陸)
(鄭之圃田宋之孟諸齊之海隅趙之鉅鹿燕之昭余西水經注按穆天子傳天子自崑崙山入于宗周乃里)
(土之數自宗周瀍水以西北至河宗之邦丨丨之山三千有四百里自丨丨西至河首四千里合七千四百里)
(詩駱賓王久戍邊城有懷京邑灞池遥夏國秦海望丨丨)
陽堂(明一統志丨丨山在寧波府城東五十里四面懸絶下有鮑郎墓)
陽府(明一統志丨丨山在浮梁縣西二十五里景德鎮峭立溪側下有丨丨寺泉石幽勝)
陽洛(上清經上清小童曰子少好道真至誠密我後日當更期會于丨丨山中真人裴君傳帝累徵召)
(逼之不已君乃北游到丨丨山以避人間之網羅)
陽乾(明一統志丨丨山在登封縣東二十五里潁水一源出此)
陽虚(史記倉公傳齊王故為丨丨侯時病甚衆醫皆以為蹷臣意診脈以為痺根在右脅下大如覆杯令)
(人喘逆氣不能食臣意即以火齊粥且飲六日氣下即令更服丸藥出入六日病已水經洛水又東會于龍)
(餘之水注水出蠱尾之山東流入洛水又東至丨丨山合于元扈之水也又倉頡南廵登丨丨之山明一)
(統志丨丨山在河南府永寧縣西五十里一名陽峪黃帝時倉頡隨帝南廵登丨丨之山即此又素問夫瘧)
(之始發也陽氣并於隂當是之時丨丨而隂盛外無氣故先寒慄也隂氣逆極則復出之陽陽與隂復并於外)
(則隂虚而陽實故先熱而渴)
陽岐(世說南陽劉驎之高率善史傳隠于丨丨積年衣食有無常與村人共已匱乏村人亦如之)
陽朔(水經注見陽海下石又漢書成帝紀河平四年山陽火生中改元為丨丨)
陽崖(宋之問太平公主山池賦見隂壑下丨常建仙谷遇毛女意知是秦宫人詩盤石横丨前流殊未)
(窮示韋應物因省風俗與從姪成緒遊山水中道先歸寄詩見隂壑下劉禹錫西山蘭若試茶歌見隂嶺)
(下蓮孟郊立德新居詩丨丨洩春意井圃留冬蕪皮賈島峰歌丨丨一夢伴雲根仙菌靈芝夢魂裏日)
(休茶舍詩丨丨枕白屋幾口嬉嬉活)
陽欺(水經注沅水又東施水注之水南出施山溪源有丨丨崖崖色純素望若積雪)
陽嶠(許敬宗勸封禪表隂崖俯禪猶或多途丨丨乾封必歸斯境)
陽峰(盧綸春日陪李庶子遵善寺東院曉望詩見隂井下)
陽嶺(韋應物題鄭弘憲侍御遺愛草堂詩繁華冒丨丨新禽響幽谷)
陽遐(魏書穆亮傳是時偕陵比谷羌董耕奴斯卑等率衆數千人寇仇池屯於丨丨嶺亮副將揚靈珍率)
(騎擊走之)
陽硤(峽同庾信五張寺碑銘河鳴丨丨山響蘇門顔延之詩入河起丨丨踐華因削成)
陽岫(江淹詩丨丨昭鸞彩隂谿噴龍泉蕭劉允濟經廬岳詩丨丨曉氛氲隂崖暮索)
陽坡(馮子振十八公賦見隂岑下仝杜甫秦州雜詩瘦地翻宜粟丨丨可種瓜盧山中詩丨丨軟草)
(厚如織因與鹿麛相伴眠)
陽陸(顔延之應詔觀北湖田收詩丨丨團精氣隂谷曳寒烟)
陽壍(梁簡文帝賫城邊橘啓結根隴首垂隂丨丨)
陽岸(沈君攸詠冰詩隂潭欲半解丨丨已全輕)
陽岡(杜甫西枝村尋置草堂地夜宿贊公土室詩見隂嶺下)
陽峪(明一統志見陽虚下)
陽石(史記倉公傳見隂石下過後漢書南蠻傳注見隂石下水經夷水東南佷山縣南注夷水自沙)
(渠入縣水流淺狹裁得通船東逕難留城南城即山也獨立峻絶西面上里餘得石穴把火行百許步得二大)
(石磧並立穴中相去一丈俗名隂陽石隂石常濕丨丨常燥每水旱不調居民作威儀服飾往入穴中旱則鞭)
(隂石應時雨多雨則鞭丨丨俄而天晴丨虞喜志林見隂石下又漢書地理志東萊郡縣丨魏書彭城)
(王傳自勰之至夀春東定城戍至於丨丨西降建安山蠻順命斬首獲生以數萬計又史記衛將軍傳賀七)
(為將軍出擊匈奴無大功而再侯為丞相坐子敬聲與丨丨公主奸為巫蠱族滅張衡西京賦丨丨汚而公)
(孫誅)
陽起(本草丨丨石一名羊起石雲母根也生商山山谷及瑯琊丨丨山明一統志丨丨石歴城縣出)
陽谷(陶弘景華陽區别頌左帶柳汧水右浚丨丨川劉歆甘泉宫賦軼陵隂之地室過丨丨之秋城)
(唐明皇南出雀鼠谷答張說詩草依丨丨變花待北巖春王昌齡宿灞上寄侍御璵弟詩孟冬鑾輿出丨丨)
(羣臣會丨高適送蹇秀才詩猶思丨去莫厭隴山高)
陽水(水經注濁水又東北流逕東陽城北東北流合長沙水水出逢山北阜世謂之丨丨也)
陽海(水經湘水出零陵始安縣丨丨山注即陽朔山也又灕水亦出丨丨山注灕水與湘水出一山而)
(分源也)
陽河(明一統志丨丨在撫寧縣東八里源出口北列坨山流經縣東南入于海)
陽眄(淮南子禹之為水以身解于丨丨之河)
陽湖(明一統志丨丨在常州府城東五十里中與無錫分界北通茭沼臨津總為三湖以其近陽山故名)
陽陂(明一統志丨丨湖在富陽縣北一十里唐貞觀中縣令郝其開湖并造水閘可溉田萬頃)
陽泉(漢書地理志六安國縣丨丨志又宋書州郡志丨丨令蜀分緜竹立華陽國漢中丨丨出石丹)
(大姓楊杜李人士多見耆舊也又元結演興辭薦天□兮酒丨丨獻水芸兮飯霜秈水經注澤水又東得)
(丨丨水口出鹿臺山山上有水淵而不流皆又述異記丨丨在天餘山北清流數十步所涵草木化為石精)
(明堅勁其水所經之處物皆漬為石徵又庾信譙國夫人步陸孤氏墓誌銘見隂律下魏五郊樂章火林)
(霰雪丨丨凝冱)
陽元(水經江水又東右合丨丨水口注水口出陽縣西南高陽山東東北流逕其縣南)
陽縻(水經注斯洨水自枝津東逕育城北又東積而為陂謂之丨丨淵)
陽清(水經注濮渠又東北逕燕城内故南燕姞姓之國也有北燕故以南氏縣東為丨丨湖又徐整長)
(歷天地混沌如雞子盤古生其中萬八千歲天地開闢丨丨為天隂濁為地盤古在其中一日九變神于天聖)
(于地天日高一丈地日厚一丈盤古日長一丈如此萬八千歲天數極高地數極深盤古極長)
陽口(水經沔水又東南與丨丨合)
陽決(水經注左瀆北入衡陽謂之丨丨口)
陽谿(梁元帝青谿山館碑輕霞亘起影落照於丨丨清風遠至響猿鳴於巫峽)
陽池(三輔黃圖成帝廟號丨丨)
陽渚(郭璞江賦見隂濱下)
陽源(雲笈七籖若太漠之内修則五老之宴歡故云開隂太漠長保丨丨陽源者猶人之有勢也兆能使)
(丨丨不傾玄泉不動淡然淵渟潭然天静亦迴老駐年與靈均氣也又魏書李諧傳丨丨猶且自免何稱仲)
(治與太叔)
陽流(蕭太圜竹花賦嗟春色之澄明映丨丨之澈清)
陽波(漢書禮樂志莽若雲增丨丨徧臚驩騰天歌)
陽瀾(水經注耋民河間趙嶷頌敷化未朞元澤潜施枯源丨丨涸川滌陂)
陽滸(張九齡彭蠡湖上詩見隂術下)
陽瀨(劉孝綽三日曲水宴詩持此丨丨游復展城隅宴)
陽濱(張衡南都賦祓于丨丨)
陽冰(木華海賦見隂火下又林滋丨丨賦考庶物於朱琅得丨丨於碧海唐書宰相世系表趙郡李)
(丨丨將作少監至玉筯篆志秦丞相斯變倉頡籀文為玉筯篆歴兩漢隋氏無有出者趙郡李氏子丨丨生)
(開元時不聞外奬躬入篆室隔一千年而與秦斯相見此直見上天以字寳瑞吾唐矣陳漣皆山亭賦溪著)
(獨孤之文泉表丨丨之字孫王禹偁丨丨篆詩泠泠庶子泉落落丨丨筆蘇軾萃老求墨妙亭詩嶧山傳)
(刻典型在千載筆法留丨丨)
陽陵(史記景帝紀四年後九月更以弋陽為丨丨復置津關用傳出入又傅寬傳丨丨侯傅寬以魏五)
(大夫騎將從為舍人起横陽從攻安楊杠里擊趙賁軍於開封及擊楊熊曲遇陽武斬首十二級賜爵卿又)
(漢書景帝紀五年春正月作丨丨邑夏募民徙丨丨賜錢二十萬又地理志左馮翊縣丨丨三輔黃圖景)
(帝丨丨在長安城東北四十五里按景帝五年作丨丨起邑丨丨山方百二十步高十文庾信鄭偉墓誌銘)
(天和六年授都督華州刺史崤函重障汧渭分流丨丨之溢既奔華隂之掌還聚劉孝綽詩雖愧丨丨曲寕)
(無流水琴)
陽臺(宋史樂志越角露如珠小石角龍池柳高角丨丨雲何遜為衡山侯與婦書昔人邀遊洛汭會遇)
(丨丨神仙髣髴有如今别仙徐陵玉臺新詠序雖非圖畫入甘泉而不分言異神戲丨丨而無别宋玉高)
(唐賦旦為朝雲暮為行雨朝朝暮暮丨丨之下皓敬括豫章賦清輝豔豔朝灑丨丨之雲翠影亭亭夕巫山)
(之月白沈佺期巫山高樂府為問丨丨客應知入夢人李寄遠詩相思不惜夢日夜向丨丨杜甫曉望)
(詩白帝更聲盡丨丨曙色分正又雨詩干戈盛隂氣未必自丨丨又黑白二鷹詩翮摶風超紫塞玄冬幾)
(夜宿丨丨歌劉禹錫楊柳枝詞因想丨丨無限事為君回唱竹枝又詶楊副使將赴湖南途中見寄詩知)
(逐征南冠楚材遠勞書信到丨丨趙孟郊巫山曲巴江上峽重復重丨丨碧峭十二峰璜正月詩正月今)
(朝半丨丨信未迴雪李紳山出雲詩姑射朝凝雪丨丨晚伴神姚合咏詩愁雲殘臘下丨丨混却乾坤六)
(出開代劉得仁聽歌詩東南正雲雨不得見丨丨枉李商隠元城吳令暗為荅詩荆王枕上原無夢莫丨)
(丨一片雲步下丨丨)(羅虬比紅兒詩自隠新從夢裏來嶺雲微又漢書地理志廣平國縣丨丨又雲笈)
(七籖王屋山貞一司馬先生傳勅於先生所居置丨丨觀帝自書額並相續賜賚甚厚又明一統志丨丨宫)
(在濟源縣天壇山晉烟蘿子棲真之所仙又真人裴君傳至立冬之日日中時丨丨真人會諸官玉女定新)
(得道招入仙錄之人)
陽關(漢書西域傳以孝武時始通本三十六國其後稍分至五十餘皆匈奴之西烏孫之南南北有大山)
(中央有河東西六千餘里南北千餘里東則接漢阸以玉門丨丨西則限以蔥嶺其南山東出金城與漢南山)
(属焉善又趙充國傳羌侯狼何果遣使至匈奴藉兵欲擊鄯敦煌以絶漢道充國以為狼何小月氏種在丨)
(丨西南勢不能獨造此計疑匈奴使已至羌中先零䍐开迺解仇作約到秋馬肥變必起矣宜遣使者行邊兵)
(豫為備敕視諸羌毋令解仇以發覺其謀知仇池筆記古本丨丨每句皆再唱而第一句不疊乃唐本三疊)
(故樂天詩相逢且莫推辭去聽唱丨丨第四聲威明一統志丨丨在陜西廢夀昌縣西六里庾信辛神道)
(碑置府于丨丨張旃于瀚海霧萬里昏劍閣連山千種色)(駱賓王疇昔篇丨丨積沈佺期春閨詩邊愁離)
(上國春夢失丨丨誰劉元淑妾薄命樂府暗啼羅帳空自憐夢度丨丨向說袁暉正月閨情詩歲華庭北)
(上何日度丨丨田岑參過酒泉憶杜陵别業詩丨丨萬里夢知處杜陵又寄宇文判官詩二年領公事兩)
(度過丨丨又王維渭城曲勸君更盡一杯酒西出丨丨無故人送平澹然判官詩不識丨丨路新從定遠)
(侯鳴又奉和聖製送石蒙都護兼鴻臚卿歸安西應制詩笳瀚海曲按節丨丨外杜甫送人從軍詩弱水)
(應無地丨丨已近天葉李商隠飲席戲贈同舍詩唱盡丨丨無限叠半杯松凍頗黎劉氏雲有所思樂府)
(浮雲遮却丨丨道娟蘇軾詩丨丨三叠君須祕除却膠西不解歌又連六么趁闥鞠杳渺三叠縈丨丨)
(又左傳襄公十七年齊人以其未得志於我故秋齊侯伐我北鄙圍桃高厚圍臧紇于防師自丨丨逆臧孫至)
(於旅松鄹叔紇臧疇臧賈帥甲三百宵犯齊師送之而復齊師去之注丨丨在泰山鉅平縣東博物志齊南)
(有長城巨防丨丨之險北有河濟足以為固)
陽橋(左傳共王即位將為丨丨之役使巫臣聘于齊且告師期巫臣盡室以行張說送岳州李十從軍)
(桂州詩丨丨書落落驛馬定先回僕又說苑宓子賤為單父宰過于陽晝曰子亦有以送乎陽晝曰吾少也)
(賤不知治民之術有釣道二焉請以送子子賤曰釣道奈何陽晝曰夫扱綸錯餌迎而吸之者丨丨也其為魚)
(薄而不美若存若亡若食若不食者魴也其為魚也博而厚味宓子賤曰善于是未至單父冠盖迎之者交接)
(於道子賤曰車驅之車驅之夫陽晝之所謂丨丨者至矣于是至單父請其耆老尊賢者而與之共治單父)
陽甸(陸機晉平西將軍孝侯周處碑銘潜光丨丨返旆吳丘)
陽原(漢書地理志鴈門郡縣丨丨鑄淮南子秦之時高為臺榭大為苑囿遠為馳道金人發適戍入芻)
(槀頭會箕賦輸於少府丁壮丈夫西至臨洮狄道東至會稽浮石南至豫章桂林北至飛狐丨丨道路死人以)
(溝量出王丘奉和聖製答張說扈從南雀鼠谷之作見隂谷下)
陽都(漢書地理志丨丨國縣丨丨即宋書州郡志南琅邪太守永初郡國有丨丨費丘三縣並割臨沂)
(及建康為土山水經注沭水自丨丨縣又南會武陽溝水水東出倉又漢水又南逕丨丨坂東坂自上及)
(下槃折一十九曲西連寒泉嶺)
陽國(史記天官書見隂國下)
陽州(春秋昭公二十有五年冬十月己亥公孫于齊次于丨丨又淮南子何謂九州東南神州曰農土)
(正南次州曰沃土西南戎州曰滔土正西弇州曰并土正中冀州曰中土西北台州曰肥土正北濟州曰成土)
(東北薄州曰隠土正東丨丨曰申土走又水經注有年水出西北平谿東南入奢延水又東馬水注之水出)
(西南長城北丨丨縣故城南橋山)
陽鄉(漢書地理志涿郡縣丨丨)
陽邑(漢書地理志太原郡縣丨丨立晉書劉琨傳琨志在復讐而屈於力弱泣血尸撫慰傷痍移居丨)
(丨城以招集亡散水竹書紀年周顯王七年我與邯鄲榆次丨丨經涑水又西過周丨丨南)
陽城(孟子禹避舜之子於丨丨朱注丨丨嵩山下深谷中可蔵處也左傳四岳三塗丨丨大室荆山中)
(南九州之險也疏丨丨山名也土地名云河南丨丨縣東北山淆水所出也漢書地理志潁川郡縣丨丨)
(晉書李矩傳聰遣其太子粲率劉雅生等步騎十萬屯孟津北岸分遣雅生攻趙固於洛固奔丨丨山遣弟告)
(急矩遣郭誦屯洛口以救之衆宋書天文志周禮日至之景尺有五寸謂之地中鄭說土圭之長尺有五寸)
(以夏至之日立八尺之表其景與土圭等謂之地中今潁川丨丨地也水經潁水出潁川丨丨縣西北少室)
(山登又陽水又東東逕丨丨東南山明一統志丨丨山在封縣北三十八里俗名車嶺洧水出此王褒)
(上庸公陸騰勒功碑在昔洞庭彭蠡三苗有遠竄之君太室丨丨九州無同姓之國庾信鄭偉墓誌銘周宣)
(母弟就封于鄭河洛之地大有民人虢鄶之君非無郡邑其後蛇鬭于門黿嘗于鼎韓侵負黍晉滅丨丨其祀)
(忽諸物又哀江南賦登丨丨而避險卧砥柱而求安丨韋應送黎六郎詩聞話嵩峰多野寺不嫌黃綬向)
(丨甲戰國策蘇子遂將而與燕人戰于晉下齊軍敗燕得首二萬人蘇子以其餘兵以守丨丨而報于閔王)
(曰王過舉令臣應燕今軍敗亡二萬人至有斧質之罪請自歸于吏以戮又蘇子自燕之齊齊王曰秦使魏)
(冉致帝子以為何如蘇子謂齊王曰臣願王明釋帝以就天下倍約儐秦勿使争重而以其間舉宋夫有宋則)
(衛之丨丨危有淮北則楚之東國危有濟西則趙之河東危有隂平陸則梁門不啓故釋帝而貳之以伐宋之)
(事則國重而名尊燕楚以刑服天下不敢不聽此湯武之舉也又漢書地理志汝南郡縣丨丨又宋書州)
(郡志丨丨令晉安帝立州又陽遠吳立曰丨丨太康二年更名後省又齊書郡志建寧郡丨丨越絶書)
(丨丨里者范蠡城也獲又明一統志丨丨在澤州城西一百里本漢河東郡澤縣晉属平陽郡隋属長平郡)
(唐初於此置澤州尋移州治端氏縣天寳初改獲澤為丨丨縣又丨丨在宿州南秦縣陳勝生於此宋玉)
(登徒子好色賦嫣然一笑惑丨丨迷下蔡丨又左思蜀都賦結丨丨之延閣飛觀榭乎雲中注丨蜀門名也)
(烽又李益軍次丨丨烽舍北流泉詩何地可&KR1008;然丨丨樹邊李商隠鏡檻詩隐忍丨丨笑喧傳郢市歌)
(又唐書丨丨傳字亢宗定州北平人及進士第隠中條山中李泌為宰相言之德宗召拜諫議大夫帝欲相裴)
(延齡城顯語曰延齡為相吾當取白麻壊之哭于庭帝不相延齡城力也韓愈争臣論或問諫議大夫丨丨)
(于愈可以為有道之士乎哉)
陽里(晉書賈充傳父逵魏豫州刺史丨丨亭侯水經注見陽隂下)
陽市(水經洛水又東庫谷水注之又東北過蠡城邑之南又東過丨丨邑南又東北過于父邑之南)
陽路(宋書歷志按日行黃道丨丨也月者隂精不由丨丨故或出其外或入其内出入去黃道不得過六)
(度入十三日有竒而出出亦十三日有竒而入凡二十七日而一入一出矣交於黃道之上與日相掩則蝕焉)
(謝又禮志聖圖重造舊章畢新南驛開塗丨丨修遠寺莊封禪表丨丨整衛正途清禁左思吳都賦列)
(七里俠揀丨丨屯營櫛比廨署棋布)
陽林(曹植洛神賦容與乎丨丨流盻乎洛川丨陳樵胡氏鐵心亭賦朝與客乎同車夕假道乎丨李)
(商隠涉洛川詩通谷丨丨不見人我來遺恨古時春詩又孫綽游天台山賦惠風佇芳于丨丨左思招隠)
(白雲停隂岡丹葩曜丨丨然薛稷早春魚亭山詩丨丨花已紅寒澗苔未綠皎讀張曲江集詩春杼弄緗)
(綺丨丨敷玉英雪凌霜次第開)(又趙孟頫詩丨丨堂下百株梅傲又魏書地形志丨丨属定戎郡)
陽穀(春秋僖公三年秋齊侯宋公江人黃人會于丨丨左傳秋會于丨丨謀伐楚也杜注丨丨齊地在東)
(平西昌縣北成唐書裴度傳李師道怙彊密勸帝誅之乃詔宣武義武寧横海四節度會田弘正致討弘正)
(請自黎陽濟合諸節度兵宰相皆謂宜度曰魏博軍度黎陽即叩賊境封畛比聯易生顧望是自戰其地弘正)
(光顔素少斷士心盤桓果不可用不如養威河北須丨丨水落絶陽劉深抵鄆以營丨丨則人人殊死賊勢窮)
(矣上曰善詔弘正如度言時明一統志丨丨縣在東平州西北一百四十里春秋齊地僖公時齊宋江黃會)
(於丨丨即此隋置丨丨縣属濟北郡唐属濟州天寳後属鄆州宋徙治上廵鎮金元仍舊)
陽樊(左傳晉侯辭秦師而下三月甲辰次于丨丨右師圍温左師逆王又晉侯朝王王饗醴命之宥請)
(隧弗許與之丨丨温原攅茅之田晉於是始啓南陽之周語王至自鄭以丨丨賜晉文公陽人不服晉侯圍)
(倉葛呼曰王以晉君為德故勞之以丨丨陽樊懷我王德是以未從于晉謂君其何德之布以懷柔之使無有)
(遠志今將大冺其宗祊而蔑殺其民人宜吾不敢服也晉侯聞之曰是君子之言也乃出陽民水經注溴水)
(又東南逕陽城東與南源合水出陽城南溪陽亦樊也一曰丨丨)
陽夏(史記留侯世家漢王追楚至丨丨南戰不利而壁固陵諸侯期不至良說漢王漢王用其計諸侯皆)
(至陳又樊噲傳噲以將軍從高祖擊項籍下丨丨注丨丨州太康縣也漢書高帝紀漢王遣將軍薛歐王)
(吸出武關因王陵兵從南陽迎太公吕后于沛羽聞之發兵距之丨丨又五年冬十月漢王追項羽至丨丨)
(南漢又地理志淮陽國縣丨丨地宋書州郡志丨丨令前属淮陽後漢属陳晉太康志陳令属梁無復此)
(縣色齊書州郡志南汝隂郡丨丨極又淮南子女媧鍊五石以補蒼天斷鰲足以立四和春丨丨殺秋約)
(冬)
陽翟(戰國策昭獻在丨丨周君將令相國往相國將不欲蘇厲為之謂周君曰今昭獻非人主也而主君)
(令相國往若其王在丨丨主君將令誰往周君曰善乃止其行史記項羽紀韓王成因故都都丨丨又留)
(侯世家沛公之從雒陽南出轘轅良引兵從沛公下韓十餘城擊破楊熊軍沛公乃令韓王成留守丨丨與良)
(俱南攻下宛貴又吕不韋傳吕不韋者丨丨大賈人也往來販賤賣家累千金漢書地理志㯋川郡縣丨)
(丨潁宋書符瑞志漢安帝延光三年八月戊子白虎二見川丨丨鹽鐵論大夫曰燕之涿薊趙之邯鄲魏)
(之温軹韓之滎陽齊之臨淄楚之宛丘鄭之丨丨二周之三川富冠海内皆為天下名都非有助之耕其野而)
(田其地者也)
陽拒(孔氏詩傳將仲子鄭莊公欲陷弟段授以大邑祭仲諫丨丨之大夫原其情而刺之)
陽武(戰國策陘山之事趙且與秦伐齊齊懼令田章以丨丨合于趙而以順子為質趙王喜乃案兵告于)
(秦曰齊以丨丨賜敝邑而納順子欲以解戈敢告下吏史記陳丞相世家陳丞相平者丨丨戶牖鄉人也)
(漢書地理志河南郡丨丨有博浪沙至後漢書郡國志丨丨有武彊城史記曰秦始皇東游丨丨博浪沙中)
(為盜所驚統水經濟水又東索水注之又東過丨丨縣北明一志丨丨縣在開封府城西北九十里秦為)
(博浪沙地漢始置丨丨縣屬河南郡晉屬滎陽郡東魏屬廣武郡北齊省隋復置屬滎陽郡唐屬鄭州五代屬)
(開封府宋元仍舊見又金下丹珠爾珍玄奥詩隂文)
陽晉(戰國策今秦攻齊倍韓魏之地至衛丨丨之道徑亢父之險車不得方軌馬不得並行百人守險千)
(人不能過也秦雖欲深入則狼顧恐韓魏之議其後也則秦不能害齊亦明矣又韓人攻宋秦人大怒曰吾)
(愛宋與新城丨丨同也韓珉與我交而攻我所甚愛何也史記魏世家哀王十六年秦拔我蒲阪丨丨封陵)
陽周(史記李斯傳扶蘇為人仁謂蒙恬曰父而賜子死尚安復請即自殺蒙恬不肯死使者即以屬吏繫)
(于丨丨多又蒙恬傳二世又遣使者之丨丨令蒙恬曰君之過矣而卿弟毅有大罪法及内史恬曰自吾先)
(人及至子孫積功信於秦三世矣今臣將兵三十萬身雖囚繫其勢足以倍畔自知必死而守義者不敢辱先)
(人之教以不忘先主也陽漢書地理志上郡縣丨丨末明一統志丨丨城在慶府真寧縣北三十五里秦)
(陳餘與章邯書曰蒙恬為秦將北逐匈奴開榆中地數千里竟斬丨丨即此)
陽人(戰國策鄭申為楚使于韓矯以新城丨丨予太子楚王怒將罪之對曰臣為太子得新城丨丨以與)
(公叔争國而得之齊魏必伐韓韓氏急必懸命于楚又何新城丨丨之敢求太子不勝幸而不死今將倒冠而)
(至又安敢言地丨又晉語賜公南陽陽樊温原州陘絺鉏攅茅之田丨不服公圍之將殘其民倉葛呼曰君)
(補王闕以順禮也丨丨未狎君德而未敢承命君將殘之無乃非禮乎公曰君子也乃出丨丨)
陽魏(戰國策見隂燕下北韓非子天下隂燕丨丨注燕隂魏南陽)
陽狐(史記田敬仲完世家田莊子相齊伐晉毁黃城圍丨丨)
陽樸(吕覽和之美者丨丨之薑招搖之桂越駱之菌鱣鮪之醢大夏之鹽宰揭之露其色如玉崔駰七)
(依洞庭之鮒灌水之鰩滋以丨丨之薑䔩以夀木之華)
陽夀(漢書地理志雲中郡縣丨丨)
陽樂(漢書地理志遼西郡縣丨丨嘉宋書州郡志丨丨令漢舊名本属遼西文帝元十三年以下相併)
(丨丨丨縣)(水經注濡水又東南左合丨丨水水出東北丨又漢書地理志東萊郡縣丨丨又張說奉和)
(聖製爰因廵省途次舊居應制詩丨丨寒初變春恩蟄更蘇)
陽羨(漢書地理志會稽郡縣丨丨興宋書符瑞志宋武帝永初元年七月青龍見義丨丨齊書州郡)
(志義興郡丨丨察唐書薛戎傳客毗陵丨丨山年四十餘不仕江西觀使李衡辟幕府三返乃肯應故宰相)
(齊映代衡奏留之府罷復歸丨丨始南唐書命建州製的乳茶號曰京挺臘茶之貢自此罷貢丨丨茶陸)
(機晉平西將軍孝侯周處碑軒蓋列於漢庭蟬冕播於丨丨李頎送喬琳詩丨丨風流地滄江遊寓人李)
(嘉祐送陸士倫詩丨丨蘭陵近高城帶水閒草盧仝走筆謝孟諫議寄新茶詩天子須嘗丨丨茶百不敢先)
(開花壑杜牧正初奉詶歙州刺史邢群詩一風烟丨丨里解龜休去路非賒)
陽信(漢書地理志勃海郡縣丨丨丨明一統志丨丨縣在武定州城北四十里漢有丨縣屬渤海郡三)
(國魏為樂陵郡地隋以渤海郡治丨丨縣唐省縣後復置屬樂安郡宋屬隶州徙州及厭次縣於丨丨縣界而)
(於古厭次城復置丨丨縣金元仍舊)
陽平(漢書地理志東郡縣丨丨夫又蔡義傳上召見義說詩甚說之擢為光禄大給事中進授昭帝數)
(歲拜為少府遷御史大夫代楊敞為丞相封丨丨侯郡宋書州郡志丨丨太守丨丨本縣名屬東郡魏分東)
(及魏郡為丨丨郡故屬司州流寓來配蘭又蜀志先主傳先主率諸將進兵漢中分遣將軍吳雷銅等入武)
(都皆為曹公軍所没先主次于丨丨關與淵郃等相拒)
陽丘(漢書地理志濟南郡縣丨丨)
陽曲(漢書地理志太原郡縣丨丨曰水經注洛隂水又西南逕丨丨城北魏土地記丨丨胡寄居太原)
(界置丨丨護軍治其水西南流注于汾水)
陽安(漢書地理志汝南郡縣丨丨)
陽遠(宋書州郡志丨丨吳立曰陽成太康二年更名後省)
陽成(宋書州郡志見上)
陽唐(宋書州郡志丨丨左縣令孝武大明八年立)
陽禺(吕覽揚漢之南百越之際敝凱諸夫風餘靡之地縛婁丨丨驩兜之國多無君)
陽遂(晉書宣帝紀二年亮又帥衆十餘萬出斜谷壘于郿之渭水南原天子憂之遣征蜀護軍秦朗督步)
(騎二萬受帝節度諸將欲住渭北以待之帝曰百姓積聚皆在渭南此必争之地也遂引軍而濟背水為壘因)
(謂諸將曰亮若勇者當出武功依山而東若西上五丈原則諸軍無事矣亮果上原將北渡渭帝遣將軍周當)
(屯丨丨以餌之數日亮不動帝曰亮欲争原而不向丨丨此意可知也遣將軍胡遵雍州刺史郭淮共備丨丨)
陽隂(水經注淄水又東北逕丨丨里西水東有冢一基三墳東西八十步是列士公孫接田開疆古冶子)
(之墳也晏子惡其勇無禮投挑以斃之死葬陽里即此也)
陽豐(齊書州郡志廬陵郡丨丨)
陽塘(齊書州郡志齊昌郡丨丨)
陽邏(元史特穆爾布哈傳從丞相巴延伐宋敗其大將夏貴于丨丨堡大軍渡江論其功最多)
陽向(水經注鄭侯使韓辰歸晉丨及丨二月城丨丨更名丨為河雍丨為高平)
陽陣(庾信豆盧公碑武成元年都督利涉汶三軍事五年破汶州丨丨蠻又三墳兵丨丨注陣兵誓衆)
(兵之陽也)
陽寥(真人裴君傳每至其日日中之時上皇太帝君玉尊陛下乃登廣寒上清靈宅太空之闕丹城紫臺)
(長錦玉樓上關九天之真皇中要太上三老君北及諸真及八海大神下命五嶽名山諸得道者尊靈萬萬並)
(會於丨丨之殿共集議定天下萬民之罪福記學道求仙者之勤疏)
陽亭(宋書州郡志北上洛太守丨丨令出水經注漢水又東逕上庸郡北與關祔水合水上洛丨丨縣)
(北清泥西山南逕丨丨聚西俗謂之平陽水)
陽榭(王延夀魯靈光殿賦丨丨外望高樓飛觀)
陽門(禮記檀弓丨丨之介夫死司城子罕入而哭之哀晉人之覘宋者反報于晉侯曰丨丨之介夫死而)
(子罕哭之哀而民說殆不可伐也於陸機演連珠三晉之強屈於齊堂之俎千乘之勢弱丨丨之哭又星)
(經丨丨二星在庫樓東北主隘塞外寇盜之事於張衡天象賦置平星以決獄列騎官而衛閽丨丨守邊險)
(折威防於將奔雁又淮南子東南方曰波母之山曰丨丨又水經注門水又東北入丨丨山謂之丨丨水)
(次又系水傍城北流逕丨丨西水有故封處所謂齊之稷下也)
陽館(三輔黃圖明堂所以正四時出教化天子布政之宫也黃帝曰合宫堯曰衢室舜曰總章夏后曰世)
(室殷人曰丨丨周人曰明堂)
陽祿(漢書外戚傳痛丨丨與柘館兮仍繦褓而離災儲义王莽傳壊徹城西苑中建章承光包陽大臺)
(元宫及平樂當路丨丨館凡十餘所取其材瓦以起九廟)
陽宅(雲笈七籖青靈陽安君曰青靈者真人之位號八氣者雲色之相沓元君者虚皇之司命三華者玉)
(清之房名乃丨丨元君之所處也)
陽室(柳宗元柳州東亭記見隂室下冰盧思道詩丨丨疑停燧隂軒類鑿)
陽砌(范梈詩莎雞振丨丨蠨蛸結隂池)
陽榮(劉攽鴻慶宫三聖殿賦闢丨丨之敞麗兮盖中夜而已旦)
陽扉(張協玄武館賦見隂軒下)
陽烏(舊唐書樂章見隂兔下蓬阮籍大人先生傳丨丨遊於塵外而鷦鷯戱於芰小大固不相及汝又)
(何以為帝張協七命丨丨為之頓羽夸父為之投策寺梁簡文大法頌序見隂兔下梁元帝郢川晉安)
(碑銘見隂兔下陽何遜七召丨丨騫其將動雲鳳矯而欲翔徐陵丹上庸路碑丨丨馭日寧懼武賁之弓)
(飛雨彌天無待期門之盖林庾信泰州天水郡麥積崖佛龕銘見隂兔下李德霸朝雜集序竊以丨丨垂)
(曜微藿傾心神龍騰舉飛雲觸石聖人在上幽顯冥符故稱比屋可封萬物斯覩李白明堂賦掩日道遏風)
(路丨丨轉景而翻飛大鵬横霄以側度之錢起朝元閣賦升丨丨於赤霄之表棲玉兔於翠微上孫翊仁)
(朝元閣賦丨丨乍轉以迴翼翔鵾不逮而空還之郭遵初日見朝元閣賦丨丨之翼兮若駐禁林羲和轡兮)
(若頓高岑請丁春澤日觀賦足踏聳峭手扶青冥陳白晝之苦短丨丨之暫停朱鄴扶桑賦丨丨豫擇木)
(之状晴虹作挂弓之勢樓陳漣歲寒軒賦丨丨轉影綠雲布隂何景明待曙賦羲馭乍臨火輪在東丨丨)
(出燧天雞應鐘張沈佺期早發平昌島詩丨丨出海樹雲雁下江烟說時樂鳥篇見隂鶴下李白上雲)
(樂府丨丨未出谷顧兔藏半身)
陽鴈(虞世南詩冬律初飛管丨丨正銜蘆峰宋之問詩沓障連夜猿平沙覆丨丨張翥詩秋丨丨斷)
(潭暮雨龍腥情戴叔倫登樓望月寄鳳翔李少尹詩心送人趨鳳闕月隨丨丨極烟霄)
陽鳥(書禹貢彭蠡既豬丨丨攸居傳彭蠡澤名隨丨之丨鴻鴈之屬冬月所居於此澤爾雅鳬雁醜疏)
(鴈丨丨也家宋書五行志魏明帝青龍三年戴鵀巢鉅鹿人張臶臶博學有高節不應袁紹高幹之命魏太)
(祖辟亦不至優游嘉遁門徒數百人太守王肅雅敬焉時年百餘歲謂門人曰戴鵀丨丨而巢于門隂此凶祥)
(也乃援琴歌咏作詩一首旬日而卒隂籟記鴈聲一曰丨丨相鶴經鶴者丨丨也而遊於因金氣乘火精)
(以自養金數九火數七故七年小變十六年大變百六十年變止千六百年形定盖羽族之宗長仙人之騏驥)
(也賦江總大莊嚴寺碑銘翠落隂虬珠填丨丨湖郭璞江丨丨爰翔江淹青苔賦其在水則鏡帶沼錦)
(匝池林春塘秀色丨丨好音載楊慎鴈來紅賦兹纖莖兮獨異候丨丨而敷芳張七哀詩丨丨收和響寒)
(蟬無餘音都晉子夜歌山林多竒采丨丨吐清音李張九齡使還湘東作倉庚昨歸候丨丨今去時商)
(隠寓懷詩丨丨西南下相思不及羣忙趙孟頫秋興詩繫書丨丨遠促織候蟲)
陽禽(張融海賦見隂鳥下代張說岳州九日宴道觀西閣詩北風嘶馬南浦宿丨丨)
陽馬(張協七命見隂虯下四何晏景福殿賦承以丨丨接以圓方注丨丨角引出以承短椽者)
陽獸(禮記月令仲冬之月麋角解疏麋為隂獸情淫而遊澤冬至隂方退故解角從隂退之象鹿是丨丨)
(情淫而遊山夏至得隂而解角從陽退之象)
陽魚(枚乘七發丨丨騰躍奮翼振鱗注魚鳥皆生于隂而属于陽故曰丨丨)
陽桂(李益入華山訪隠者詩見隂蘿下)
陽木(周禮山虞注鄭司農云丨丨春夏生者隂木秋冬生者若松柏之屬玄謂丨丨生山南者隂木生山)
(北者隂又柞氏見木下)
陽樹(謝莊侍東耕詩見隂臺下)
陽叢(謝靈運善哉行隂灌丨丨凋華墮萼白居易詩丨丨出茗芽)
陽柯(張協七命翦蕤賓之丨丨剖大吕之隂莖)
陽條(韋應物詩隂穎夕房斂丨丨夏花明)
陽華(吕覽何謂九藪吳之具區楚之雲夢秦之丨丨晉之大陸梁之圃田宋之孟諸齊之海隅趙之鉅鹿)
(燕之大昭英又丨丨之芸雲夢之芹具區之菁浸淵之草名曰土金丹大要採取妙用章見隂殼下謝)
(靈運相逢行見隂柯下孟儲光羲秋庭貽馬九詩稍稍寒木直彩彩丨丨新郊贈黔府王中丞楚詩見隂)
(草下)
陽葩(晉書庾闡傳蘭生而芳玉産而絜丨丨熙冰寒松負雪庾闡觀石鼓詩手澡春泉潔目翫丨丨新)
陽英(馬祖常詩露葵炫晝豔霞藥敷丨丨)
陽葉(張協七命見隂條下)
陽卉(謝靈運詩淒淒丨丨腓皎皎寒潭潔丨徐賁晉冀紀行詩秋日何淒其嚴風變丨)
陽草(晉書曹毗傳是以迷粗者循一往之智狷介者守一方之矯豈知火林之蔚炎柯冰津之擢丨丨故)
(大人達觀任化昏曉出不極勞處不巢皓)
陽閼(淮南子馮生丨丨陽閼生喬如喬如生幹木幹木生庶木注馮木之先也)
陽材(洞天清錄見隂材下)
陽燧(古作遂周禮司烜氏掌以夫遂取明火於日注夫遂丨丨也齊書輿服志四望車亦曰皂輪以加)
(禮貴臣晉武詔給魏舒丨丨四望小車水淮南子丨丨見日則燃而為火方諸見月則津而為又夫丨丨)
(取火於日方諸取露於月天地之間巧歴不能舉其數手徵忽怳不能覽其光然以掌握之中引類於太極之)
(上而水火可立致者隂陽同氣相動也之古今注丨丨以銅為之形如鏡向日則火生以艾承則得火也)
(新論丨丨在掌而太陽火方珠運握而少陽水有太平廣記崔煒居南海嘗入一洞中見四女曰皇帝勅令)
(與郎君國寳丨丨珠遂命侍女開玉函取珠授煒煒再拜捧受皇帝乃趙佗珠乃大食國丨丨珠梁簡文帝)
(謝勅賫銅供造善覺寺塔露盤啓丨丨含景還譬日輪甘露入盤足稱天酒江淹為蕭重讓揚州表不能青)
(蘋引風丨丨要景復降綸冊徽采兼明影迹交戰水烟相薄本草見隂符下楊方合歡詩磁石引長針丨)
(丨下炎烟隂張說太廟樂章見精下)
陽阿(宋書樂志丨丨奏竒舞京洛出名謳必淮南子欲學歌謳者必先徵羽樂風欲美和者先始於丨)
(丨采菱而又夫化生者不死而化物者不化神經於驪山太行不能難入於四海九江而不能濡處小隘而)
(不塞横扃天地之間而不窕不通此者雖目數千羊之羣耳分八風之調足蹀丨丨之舞手會綠水之趨智終)
(天地明照日月辯解連環澤潤玉石猶無益於治天下也曹植七啓揚北里之流聲紹丨丨之妙曲陳普)
(蓮花賦或凌波而觴酌或託聲於丨丨理張華游仙詩湘妃咏涉江漢女奏丨丨又漢書地志上黨郡縣)
(丨丨東水經沁水出上黨湼縣謁戾山南過榖遠縣又南過猗氏縣東又南過丨丨縣東)
陽管(禮記王制疏見隂管下賦牛弘詳定樂議見隂管下庾信華林園馬射丨丨既調春絃實撫)
陽局(宋史藝文志太一丨丨鈐一卷陽又遁甲丨丨鈐一卷又淮南子夫歌采菱發阿鄙人聽之不)
(若此延路丨丨非歌者拙也聽者異也)
陽鼎(拾遺記見隂鼎下有又金丹大要鼎器妙用章朱砂鼎者丨丨也中水銀之隂炁即龍之弦炁也)
(號曰懸胎以其不著於地而懸於竈中此鼎入爐八寸身腹通直是曰丨丨也)
陽符(本草見隂符下)
陽鑒(郭璞鮆魚讃丨丨動日土蛇致宵微哉鮆魚食則不驕物在所感其用無標)
陽旌(謝萬詩見隂旗下)
陽轡(曹植升天行日出登東幹既夕没西枝願得紆丨丨迴日使東馳)
陽劍(唐書南蠻傳南詔或曰鶴拓曰龍尾曰丨丨本烏蠻别種也又張協七命楚之丨丨歐冶所營邪)
(谿之鋌赤山之精)
陽鑪(梁簡文帝金錞賦見隂炭下)
陽琴(洞天清錄見隂材下)
陽鐘(庾信為晉陽公進玉律秤尺斗升表見隂管下)
陽娃(古琴疏見隂姬下)
陽律(齊書樂志見隂晷下談宋史律歷志見隂律下夢溪筆見隂吕下)
陽吕(夢溪筆談見隂吕下)
陽商(齊書五行志永明十年正月辛巳丨丨寬大之日時加寅風從西北上來暴疾浪津迅急揚沙折木)
(酉時止)
陽角(齊書五行志永明十一年七月己巳丨丨寬大之日時加未風從戌上來暴疾良久止為角動商及)
(宫)
陽徵(齊書五行志見隂賊下)
陽羽(齊書五行志永明九年七月甲寅丨丨廉貞之日時加亥風起迅急從東方暴疾彭勃浪津至乙卯)
(隂賊時漸微名羽動羽螢許敬宗謝勅書表精衛銜芻豈究靈鼇之境秋繼月安測丨丨之昇)
陽脈(史記扁鵲傳見隂脈下丨之丨也洩及便濃血)(素問數動一代者病在元稹病減逢春詩寒膚)
(漸舒展丨丨乍盈虚)
陽支(史記扁鵲傳見隂支下)
陽絡(素問見隂絡下又見陽經下)
陽維(素問刺丨丨之脈脈與太陽合腨下間去地一尺所)
陽竅(周禮疾醫注見隂竅下)
陽汗(素問丨之丨以天地之雨名之陽之氣以天地之疾風名之)
陽經(素問帝曰補寫奈何岐伯曰形有餘則寫其丨丨不足則補其陽絡)
陽蹻(史記倉公傳注見隂維下之脈令人目痛從内眥治)(素問邪客於足丨丨又病不知所痛注見)
(隂蹻下)
陽面(洞天清錄古琴隂陽材者盖桐木面陽日照者為陽不面日者為隂新舊桐木置水上丨丨浮隂必)
(沈雖反覆再三不易也凍羅鄴冬夕江上言事詩風柳欲生丨丨葉梅先綻嶺頭枝)
陽目(易林見隂蔽下)
陽文(史記春申君傳秦之留太子也欲以求利也今太子力未能有以利秦也歇憂之甚而丨丨君子二)
(人在中王若卒大命太子不在丨丨君子必立為後太子不得奉宗廟矣不如亡秦與使者俱出臣請止以死)
(當之可淮南子曼頬皓齒形夸骨佳不待脂粉芳澤而性悦者西施丨丨也張協七命見隂縵下)
陽識(洞天清錄見隂識下)
陽侯(戰國策謂公叔曰乘舟舟漏而弗塞則舟沉矣塞漏舟而輕丨丨之波則舟覆矣今公自以為辯於)
(薛公而輕秦是塞漏舟而輕丨丨之波也願公之察也魏書李諧傳乘虎口而獲濟凌丨丨而迅往淮南)
(子荆有佽非得寳劍於干隊還反渡江至于中流丨丨之波兩蛟夾繞其船佽非謂枻船者曰嘗有如此而得)
(活者乎對曰未嘗見也于是佽非瞑目㪍然攘臂拔劍曰武士可以仁義之禮說也不可劫而奪也此江中之)
(腐肉朽骨棄劍而已余有奚愛焉赴江刺蛟遂斷其頭船中人盡活風濤畢除荆爵為執圭博物志晉丨國)
(丨溺水因為大海之神丨又澹臺子羽渡河齎千金之璧於河河伯欲之至丨波起兩蛟挟船子羽左操璧)
(右操劍擊蛟皆死既渡三投璧于河伯河伯躍而歸之子羽毁而去水經注論衡曰武王伐紂升舟丨丨波)
(起疾風逆流武王操黃鉞而麾之風波畢除丨聖賢羣輔錄伏羲六佐六曰丨丨揚雄反離騷陵丨之素)
(波兮豈吾纍之獨見許注應劭曰丨丨古之諸侯也有罪自投江其神為大波張衡南都賦汰瀺灂兮船容)
(裔丨丨澆兮掩鳬鷖不泛丨丨乘蹻絶往)(木華海賦三光既清天地融朗郭璞南郊賦祝融穆以肅侍兮)
(丨丨淡以中停賦庾闡揚都賦丨丨鱗萃龍濤綺錯噀張養浩白雲樓初疑丨丨海底鞭出一老蜃噴雲)
(霧扶輿五色凝結而成形上阮瑀苦雨詩登臺望江沔丨丨沛洋洋夏侯湛江泛歌洪浪兮雲轉丨丨兮)
(奔起遭王裦詩廣陵候濤水荆峡望丨丨澤嶺洪水詩徒知懷趙景終是倦丨丨)(孔德紹王張正見公)
(無渡河樂府何言沈璧處千載偶丨丨詩駱賓王晚泊江鎮詩見隂律下張說岳州觀競渡齊歌迎孟姥)
(獨舞送丨丨又王轂苦熱行五岳翠乾雲彩滅丨丨海底愁波竭戰國策王破宜陽殘三川而使天下之)
(士不敢言雍天下之國徙兩周之彊而世主不敢交丨丨之塞取黃棘而韓楚之兵不敢進)
陽伯(群輔錄伯夷為丨丨羲仲之後為羲伯棄為夏伯羲叔之後為羲伯咎繇為秋伯和仲之後為和伯)
(垂為冬伯)
陽公(水經鮑丘水又南至雍奴縣注灅水又西南逕無終山山有陽翁伯玉田在縣西北有丨丨壇社即)
(丨丨之故居也)
陽子(司馬相如子虚賦丨丨驂乘&KR1021;阿為御注丨丨伯樂也秦穆公臣姓孫名陽)
陽蒲(唐書環傳環王本林邑也呼王為丨丨逋王妻為陀陽阿熊太子為阿長逋宰相為婆漫地)
陽宰(南唐近事嚴可永微時為陽邑吏丨丨器之待以賓禮每曰卿當自愛他日極人臣之位吾不復見)
(卿之貴幸以遺孤留意期年嚴函登公輔宰殁既久其子理遺命候謁嚴門嚴贈擔石束帛而已其子慊懷而)
(退嚴不甚顧密遣家人賫黃金數十斤伺于逆旅間謝之曰非丨丨之子乎相君使奉金以備行李又薦一官)
(地宅僕馬畢為之置)
陽父(三墳臣丨丨注父為臣陽以訓子也)
陽師(三墳君丨丨注君師賢聖以詢道也)
陽童(禮記雜記有父母之喪尚功衰而附兄弟之殤則練冠附于殤稱丨丨某甫不名神也)
陽夫(三墳民丨丨注女之從夫明有歸也)
陽民(周語見陽樊下)
陽兵(史記天官書見隂兵下)
陽神(黃庭内景經注見隂神下)
陽官(周語王曰史帥丨丨以命我司事曰距今九日土其俱動王其祇祓監農不易韋昭注丨丨春官)
(中黃真經心主南方其色赤伏之千息赤色出注南方丙丁赤龍居停隂神避位丨丨下迎)
陽甲(齊書明帝紀論若令壓鈕之徵必委天命盤庚之祀亦繼丨丨仗運推公夫何譏爾唐書禮樂志)
(古者兄弟不相為後殷之盤庚不序于丨丨漢之光武不嗣於孝成而晉懷帝亦繼世祖而不繼惠帝又王)
(昌齡公孫弘開東閣賦二氣相感萬物初蒙拆于丨丨化于隂風)
陽嘉(後漢書順帝紀帝臨辟雍饗射大教天下改元丨丨又朱子寄題宜春詩丨丨既滌蕩隂慝失封)
(閉)
陽歷(宋書歷志推入隂丨丨術置通實以會周去之不滿交數三十五萬八千八百八十八半與朔入丨)
(丨分各去之為朔入隂歷分各滿通法得一日不盡為日餘命算外天正十一月朔夜半入歷日也唐書歷)
(志日道表曰丨丨其裏曰隂歷)
陽算(馮子振十八公賦法丨丨之加倍重累臺之九層)
陽卜(吳語晉使董褐復命曰曩君之言周室既卑諸侯失禮於天子請貞於丨丨收文武之諸侯注貞正)
(也龜曰卜以火發兆故曰陽言吳欲正丨丨收復文王武王之諸侯以奉天子)
陽會(採蘭雜志九為陽數古人以二十九日為上九初九日為中九十九日為下九每月下九置酒為婦)
(女之歡名曰丨丨盖女子隂也待陽以成故女子於是夜為蔵鈎諸戲以待月明)
陽字(游宦紀聞見隂字下君又白居易道州民樂府仍恐兒孫忘使生男多以丨為丨)
陽歌(雲笈七籖八素經後有鈞天上曲丨丨九章)
陽祀(周禮牧人凡丨丨用騂牲毛之鄭齊書禮志牧人云凡丨丨用騂牲隂祀用黝牲玄云騂赤黝黑)
(也丨丨祭天南郊及宗廟隂祀祭地北郊及社稷)
陽吹(宋之問軍中人日登高詩幽郊昨夜隂風斷頓覺朝來丨丨暖)
陽卦(易繫辭見隂卦下)
陽爻(易乾初九潜龍勿用疏居第一之位故稱初以其丨丨故稱九又大壮彖大壮大者壮也注大者)
(謂丨丨小道將滅大者獲正故利貞也丨周易略例大壮未有違謙越禮能全其壮者也故丨皆以處隂位)
(為美用壮處謙壮乃全也用壮處壮則觸藩矣位宋書歷志夫丨丨初九氣始正北玄武七列虚當子若圓)
(儀辯方以日為主冬所舍當在玄枵而今之南極乃處東維違體失中其義何附謝偃高松賦見隂律下)
(路季登一箭射雙兔賦見隂獸下)
陽豫(公羊傳疏問曰春秋說云孔子欲作春秋卜得丨丨之卦宋氏云夏殷之卦名也孔子何故不用周)
(易占之乎答曰盖孔子見西狩獲麟知周將亡又見天命有改制作之意故用夏殷之易矣或言卜則是龜之)
(辭也不從宋氏之說若然應言丨丨之兆何言卦乎盖龜蓍通名故言卜矣)
陽九(漢書律歷志見隂九下邊又匈奴傳今天下遭丨丨之阸比年饑饉西北尤甚晉書王導傳於)
(時軍旅不息學校未修導上書曰殿下以命世之資属丨丨之運禮樂征伐翼成中興誠宜經綸稽古建明學)
(業以訓後生漸之教義使文武之道墜而復興俎豆之儀幽而更彰魏書高祜傳昔堯湯之運不能去丨丨)
(之會陛下道同前聖其如小旱何但當旌賢佐政敬授民時則災消穰至矣唐書歷志見隂八下宋史禮)
(志熙寧四年司天中官正周琮言太一經推算七年甲寅歲太一丨丨百六之數復元之初故經言太歲有丨)
(丨之災太一有百六之厄皆在入元之初終今丨丨百六當癸丑甲寅歲為災厄之會然五福太一移入中都)
(可以消異為祥申三洞宗元自承唐之後數四十六丁亥前後中間甲之年乃小劫之會人名應定在此之)
(際丨丨百六二氣離合吉凶交會得過者特為免哉也靈寳天地運度經靈寳自然運度有大丨丨大百六)
(小丨丨小百六也三千三百年為小丨丨小百六也九千九百年為大丨丨大百六也夫天戹謂之丨丨也地)
(虧謂之百六也兇悖搜採上真)(雲笈七籖承唐之世丨丨放災翦除陸雲吳丞相陸公誄時伏丨丨承乾)
(之衰王徐陵梁禪陳策文時属丨丨封豕薦食幾庾信謝滕集序啓建鄴丨丨劣免儒硎江陵百六從士)
(壠丨陸機吳趨行王迹隤丨帝功興四遐)
陽七(漢書律歷志見隂九下唐書歷志見隂八下)
陽六(宋書鄧琬傳丨丨數艱雲雷相襲高皇受歴時乘雲轡頓於促路文祖定祥係昭睿化翦於中年)
陽五(北史陽休之傳弟俊之多作六言歌世俗流傳名為丨丨伴侣寫而賣之在市不絶俊之常過市取)
(而改之言其字誤賣書者曰丨丨古之賢人作此伴侣君何所知輕敢議論俊之大喜五代史周德威傳小)
(字丨丨當梁晉之際周丨丨之勇聞天下)
陽中(禮記月令孟春之月其祀戶祭先脾注春陽氣出祀之于戶内陽也祀之先祭脾者春為丨丨于蔵)
(直脾脾為尊也公羊傳疏見隂中下五周語二間夾鍾出四隙之細注二月曰夾鍾坤六也隙間也夾鍾)
(助陽鍾聚也細微也四隙四時之間氣微細者春為丨丨萬物始生四時之微氣皆始于春春發而出之三時)
(奉而成之故夾鍾出四時之微氣也隂漢書律歷志春為丨丨萬物以生素問見中下)
陽左(素問見隂右下)
陽間(史記天官書見隂間下)
陽處(史記倉公傳見隂處下)
陽居(易乾疏見隂位下)
陽羣(新論見隂類下)
陽黑(太玄經隂白丨丨分行其職出入有飾)
陽分(淮南子見隂分下)
陽艷(李白贈韋侍御詩桃李賣丨丨路人行足迷有朱子觀刈早稻詩禾黍誰言不丨丨晚炊流咏餘)
(香敷王逢望江郎石詩雜英丨丨嘉木生午寂)
陽和(齊書武帝紀今履端肇運丨丨告始宜協時休覃兹黎庶宋史樂志削平侔肅殺涵煦極丨丨)
(庾信移留使文丨丨既動澤漸萬邦丨柳宗元為裴中丞賀克東平赦表肅殺之後每致丨雷霆既施必聞)
(膏澤柔皮日休桃花賦臺隸衆芳緣飾丨丨開破嫩萼壓低柯韓伯庸幽蘭賦丨丨布氣兮動植齊光惟)
(彼幽蘭兮偏含國香琰陳諷連理樹賦齊敷連萼之影共沐丨丨之精蔡胡笳十八拍東風應律兮暖氣)
(多知是漢家天子兮布丨丨四陳叔達州城西園入齋祠社詩農教先八政丨丨秩時陳子昂感遇詩仲)
(尼探元化幽鴻順丨丨清王維同盧拾遺過韋給事東山别業詩是時丨丨節晝猶未暄柳宗元詔追赴)
(都二月至灞亭上詩詔書許逐丨丨至驛路開花處處新劉禹錫苦雨行悠悠飛走情同樂在丨丨庾承)
(宣賦得冬日可愛詩豈假丨丨氣暫忘玄冬律使姚合早春山居寄城中知己詩丨丨潜發蕩寒隂便川原)
(景象深春錢可復鶯出谷詩玉律丨丨變時禽羽翮新滕邁色滿皇州詩丨丨如啓蟄從此事芳游盧)
(肇謫連州書春牛榜子詩丨丨未解逐民憂雪滿羣山對白頭方干除夜詩煦育誠非遠丨丨又欲昇司)
(空圖效陳拾遺感遇詩丨丨含煦潤卉木競紛華又李山甫柳詩長恨丨丨也世情把香和豔與紅英明)
(一統志丨丨衛在大同府城東北一百二十里)
陽順(易林見隂序下)
陽勝(漢書天文志見隂勝下詩晉書紀瞻傳見陽動下曾鞏喜晴見隂消下)
陽驕(宋史謝絳傳今丨丨莫解蟲孽漸熾河水妄行循故道之迹行尋常之政臣恐不足回靈意塞至戒)
陽動(晉書紀瞻傳盖聞隂陽升降山澤通氣初九純卦潜龍勿用泉源所託其温宜也若夫水潤下火炎)
(上剛柔燥濕自然之性故丨丨而外隂静而内内性柔弱以含容為質外動剛直以外接為用是以金水之明)
(内鑒日月之光外輝剛施柔受陽勝隂伏水之受温含容之性也宋史葉清臣傳京師地震上疏曰天以丨)
(丨君之道也地以隂静臣之道也天動地静主尊臣卑易此則亂地為之震越絶書見隂動下鬼谷子見)
(隂止下)
陽癉(周語丨丨憤盈土氣震發注癉厚也)
陽明(書堯典疏見隂闇下色後漢書五行志安帝延光三年二月戊子有五大鳥集濟南臺十月又集)
(新豐時以為鳳皇或以為鳳皇丨丨之應故非明主則隠不見凡五色大鳥似鳳者多羽蟲之孽束晳補亡)
(詩玉燭丨丨顯猷翼翼疾韓愈炭谷湫詩萬生都丨丨幽暗鬼所寰又周禮醫注脈之大候要在丨丨寸)
(口發史記倉公傳熱上則熏丨丨爛流終流絡動則脈結脈結發則爛解素問帝曰丨丨何謂也岐伯曰)
(兩丨合丨也注靈樞繫日月論曰辰者三月主左足之丨丨巳者四月主右足之丨丨兩陽合於前故曰丨丨)
(也經又見隂股下笈又宋史藝文志李宗諤丨丨洞天圖十五卷雲七籖夏禹於丨丨洞天感太上命)
(繡衣使者降授靈寳五符以理水檄召萬神後得道為太極紫庭真人白居易有和微之春日投簡丨丨洞)
(天詩)
陽盛(素問四支者諸陽之本也丨丨則四支實實則能登高也又隂盛則夢涉大水恐懼丨丨則夢大)
(火燔灼隂陽俱盛則夢相毁傷則金丹大要妙用章性定則情忘體虚則炁運心死神活丨丨則隂消)
陽饒(法言見隂乏下)
陽布(素問二之氣丨迺丨民迺舒物迺生榮厲大至)
陽親(戰國策見隂結下)
陽舒(素問見隂布下交論見隂慘下)(白虎通見隂急下詩劉峻廣絶韋應物贈丘員外久跼思游)
(曠窮慘遇丨丨)
陽來(易坤疏見隂去下下書洪範疏見隂往)
陽長(上聲易大壮利貞疏壮者盛強之名以陽稱大丨丨既多是大者盛壮故曰大壮又後漢書馬嚴)
(傳見隂侵下見又平聲禮記祭義疏隂短下)
陽短(禮記祭義見隂短下)
陽尊(漢書杜鄴傳見隂卑下肯新序見隂賤下入又漢書高祖紀羽怨懷王不令與沛公俱西關而)
(北救趙後天下約乃曰懷王者吾家所立耳非有功伐何以得專主約本定天下諸將與籍也春正月丨丨懷)
(王為義帝實不用其命二月羽自立為西楚霸王上又項籍傳羽丨丨義帝曰古之王者地方千里必居游)
(徙之長沙都郴迺分天下以王諸侯)
陽施(後漢書荀爽傳愚以為諸非禮聘未曾幸御者一皆遣出使成配合一曰通怨曠和隂陽二曰省財)
(用實府藏三曰修禮制綏眉夀四曰配丨丨祈螽斯五曰寬役賦安黎民此誠國家之弘利天人之大福也)
(宋書五行志蜀劉禪炎興元年蜀地震時宦人黃皓專權按司馬彪說奄宦無丨丨猶婦人也此皓見任之應)
(見又顧凱之傳見隂德下見大戴禮隂化下潘岳閒居賦隂謝下)
陽喜(大戴禮民有五性喜怒欲懼憂也喜氣内畜雖欲隐之丨丨必見怒氣内畜雖欲隠之陽怒必見欲)
(氣内畜雖欲隠之陽欲必見懼氣内畜雖欲隠之陽懼必見憂悲之氣内畜雖欲隠之陽憂必見五氣誠于中)
(發形于外民情不隠也)
陽怒(大戴禮見上)
陽欲(大戴禮見上)
陽懼(大戴禮見上)
陽憂(大戴禮見上)
陽生(素問見隂長下金神仙傳丨丨立於寅純木之精隂生立於申純之精黃庭外景經注見隂生)
(下)
陽殺(素問春三月之病曰丨丨隂陽皆絶期在草乾又見隂長下)
陽至(越語見隂至下)
陽復(宋書禮志太始中合二至之祀于二郊北郊之月古無明文或以夏至或同用丨丨宋史藝文志)
(竇塗廣古今丨丨五行記三十卷喜易林隂失丨丨桀失其室相餒不食高啓冬至夜逢徐七詩雪明窗)
(促曙丨丨座銷寒)
陽極(素問動復則静丨丨反隂新論見隂極下)
陽返(劉蛻憫禱辭見隂戾下)
陽貴(易歸妹彖无攸利柔乘剛也疏丨丨而隂賤以妾媵之賤進求殊寵即是以賤凌貴故无施而利也)
(隂新序見賤下)
陽竒(宋史輿服志見隂偶下)
陽衰(易臨彖見隂退下)
陽病(史記倉公傳診法曰二隂應外一陽接内者不可以剛藥剛藥入則動陽隂病益衰丨丨益著邪氣)
(流行為重困於俞忿發為疽下素問見隂病下又見隂勝)
陽察(越語范蠡曰古之善用兵者後則用隂先則用陽近則用柔遠則用剛後無隂蔽先無丨丨注後動)
(者泰舒静為隂蔽也先動者泰顯露為丨丨也)
陽伏(周語見隂遁下迫史記周本紀見隂下)
陽失(史記周本紀見隂迫下下後漢書盧植傳見隂侵)
陽疾(史記倉公傳丨丨處内隂形應外者不加悍藥及鑱石又易林隂住丨丨水離其室)
陽搏(素問陽加於隂謂之汗隂虚丨丨謂之崩)
陽孤(易林丨丨亢極多所恨惑)
陽軟(易林庭燎夜明追嗣日光丨丨不至隂雄生戾)
陽窮(大戴禮見隂窮下)
陽變(韓詩外傳見隂變下庾太極圖說丨丨隂合而生水火木金土信象戲賦見隂翻下)
陽出(道德指歸論當此之時主如天地民如嬰兒飲主之德食主之和丨丨隂入與道卷舒)
陽入(史記扁鵲傳見隂支下)
陽開(韓愈新修滕王閣記見隂閉下丨邵憲祖明堂賦見隂閉下包佶迎俎酌獻章丨幽蟄躬奉鬱)
(鬯庭梅堯臣夢與孺人在官謝恩詩見隂會下)
陽升(宋書樂志見隂降下詩歲華紀麗見隂化下丘冲三月三日應詔丨丨土潤冰渙川盈)(閭陳)
(通方春風扇微和詩丨丨知候改律應喜春歸)
陽報(魏志何夔傳見隂德下有魏書高允傳見隂德下說苑夫有隂德者必丨丨有隠行者必有昭)
(名知庾信孫叔敖逢蛇讃叔敖朝出容悴還家母氏顧訪埋怪蛇爾有隂德丨丨將加終為楚相卒有榮華)
(丨周曇咏孫叔敖詩是知丨由隂施天爵昭然契日彰)
陽進(白居易動静交相養賦見隂退下)
陽退(書洪範疏見隂往下賦京氏易傳見隂盪下白居易見隂退下)
陽仰(春秋繁露見隂俛下)
陽倡(唱同易坤彖疏見隂和下者公羊傳注禮尊者嫁女於卑者必持風旨為卑不敢先求亦不可斥)
(與之者申丨丨隂和之道以後漢書荀爽傳今漢承秦法設尚主之儀以妻制夫卑臨尊違乾坤之道失丨)
(丨之義)
陽育(魏明帝櫂歌行丨丨則隂殺晷景應度移)
陽顯(魏明帝短歌行見隂匿下丨錢起覆釜山詩縈迴必中路隂晦復丨)
陽遁(遯同宋史藝文志丨丨天元局法一卷京氏易傳見隂盪下)
陽旱(魏書崔光傳今春夏丨丨榖糴稍貴窮窘之家時有菜色易林丨丨炎炎傷害禾榖穡人無食耕)
(夫歎息汾水經注濕水又東北流左會桑乾水其水潜承太原陽縣北燕京山之大池池在山原之上世謂)
(之天池方里餘其水丨丨不耗隂霖不濫無能測其淵深也)
陽蝕(唐書歷志望而正於黃道是為臣干君明則丨斯丨之矣酉陽雜俎見陽孛下)
陽孛(酉陽雜俎天運三千六百周為丨丨地轉三千三百度為陽蝕)
陽脇(齊書五行志見隂脇下)
陽擾(素問見隂争下)
陽厥(素問帝曰有病怒狂者此病安生岐伯曰生于陽也帝曰陽何以使人狂岐伯曰陽氣者因暴折而)
(難決故善怒也病名曰丨丨)
陽厭(禮記曾子問凡殤與無後者祭于宗子之家當室之白尊于東房是謂丨丨)
陽微(漢書杜欽傳見隂盛下)
陽去(素問五之氣丨迺丨寒迺來雨迺降氣門迺閉)
陽止(詩曰歸曰歸歲亦丨丨傳陽歷陽月也遑又日月丨丨女心傷止征夫遑止箋十月為陽暇也婦)
(人思望其君子陽月之時已憂傷矣征夫如今閒暇且歸也而尚不得歸故序其男女之情以說之沈約詩)
(羣居既散歲云丨丨飭農分地民粒惟始陳子昂詩芳歲幾丨丨白日屢徂遷)
陽躁(素問故積陽為天積隂為地隂静丨丨陽生隂長陽殺隂蔵陽化氣隂化形寒極生熱熱極生寒寒)
(氣生濁熱氣生清清氣在下則生飱泄濁也氣在上則生䐜脹此隂陽反作病之逆從)
陽溢(漢書東方朔傳見隂損下)
陽凝(阮籍大人先生傳火冷丨丨寒傷懷陽和微弱隆隂竭)
陽浮(周禮考工記見隂沈下)
陽剝(朱子讀通鑑詩隂凝有戒竦皇鑒丨丨欲盡生玄泉)
陽煦(郭璞款冬贊見隂蒸下)
陽淫(左傳六氣曰隂陽風雨晦明也分為四時序為五節過則為菑隂淫寒疾丨丨熱疾風淫末疾雨淫)
(腹疾晦淫惑疾明淫心疾注熱過則喘渴)
陽剛(易乾用九見羣龍无首吉本義丨丨不可為物先故六爻皆變而吉宋史樂志見隂相下)
陽雄(宋書符瑞志元帝王皇后齊田氏之苗裔祖父翁孺自東平陵徙元城元城建公曰昔春秋沙鹿崩)
(晉史卜之隂為丨丨土火相乘故沙鹿崩後六百四十五年宜有聖女興其齊田乎今翁孺之徙正值其地日)
(月當之元城郭東有五鹿之墟即沙鹿地後八十年當有貴女興天下翁孺生禁禁妻李氏方妊身夢月入其)
(懷生女是為元后)
陽秀(周語五間南吕贊丨丨也注八月曰南吕坤六二也管長五寸三分律長五寸三分寸之一榮而不)
(實曰秀南任也隂任陽事助成萬物也分晉書律歷志八月律中南吕卯下生之律長五寸三寸之一仲秋)
(氣至則其律應所以贊丨丨也三分益一上生姑洗)
陽堅(嵇紹贈石季倫詩丨丨敗楚軍長夜傾宗國)
陽強(素問見隂平下)
陽祕(素問見隂平下)
陽迴(回同後漢書天文志見隂淳下額陳櫟春先亭賦尚此孤根丨丨凝閉偶點宫豈屑街髻)
陽受(素問見隂受下間開河記紫衣人曰上帝賜叔謀金三千兩於民叔謀性貪謂使者曰上帝賜金)
(此何言也使者曰有睢陽百姓獻與將軍此隂注丨丨也摭言見隂注下)
陽密(素問凡隂陽之要丨丨乃固)
陽散(達奚珣秦客相劍賦丨丨隂漫霜鍔雪脊)
陽陷(史記天官書見隂兵下)
陽竭(後漢書荀爽傳見隂隔下)
陽實(京房易傳丨丨隂虚明暗之象素問見隂虚下)
陽虚(素問見隂虚下又見隂實下)
陽專(齊書五行志見隂脇下)
陽薄(齊書五行志見隂脇下)
陽竟(宋書歷志見隂竟下)
陽言(戰國策楚圍雍氏韓令冷向借救于秦秦為發使公孫昧入韓公仲曰子以秦為將救韓乎其不乎)
(對曰今也其將丨丨救韓而隂善楚公恃秦而動必輕與楚戰楚隂得秦之不用也必易與公相支也漢書)
(原涉傳更始西屏將軍申屠建請涉與相見大重之故茂陵令尹公壊涉冢舍者為建主簿涉本不怨也涉從)
(建所出尹公故遮拜涉謂曰易世矣宜勿復相怨涉曰尹君何壹魚肉涉也涉用是怒使客刺殺主簿涉欲亡)
(去申屠建内恨耻之丨丨吾欲與原巨先共鎮三輔豈以一吏易之哉賓客通言令涉自繫獄謝建許之賓客)
(車數十乘共送涉至獄建遣兵道徼取涉於車上送車分散馳遂斬涉縣之長安市又素問見隂言下)
陽味(素問見隂味下)
陽驚(漢書陳平傳項王使使至漢漢為太牢之具舉進見楚使即丨丨曰以為亞夫使乃項王使也復持)
(去以惡草具進楚使中又張湯傳河東人李文故嘗與湯有隙已而為御史丞薦數從中文事有可以傷湯)
(者不能為地湯有所愛史魯謁居知湯弗平使人上飛變告文姦事事下湯湯治論殺文而湯心知謁居為之)
(上問變事從迹安起湯丨丨曰此殆文故人怨之陽晉書賈充傳謐字長深母賈午充少女也父韓壽南堵)
(陽人賈充辟為司空掾充每讌賓僚其女輒於青瑣窺之見壽而悦焉呼壽夕入家中莫知惟充覺其女悦暢)
(異於常日時西域有貢竒香一著人則經月不歇帝甚貴之惟以賜充其女密盜以遺壽充僚属聞其芬馥稱)
(之於充充意知女與壽通而其門閤嚴峻不知所由得入乃夜中丨丨有盜因使循牆以觀其變左右白曰無)
(餘異惟東北角如狐狸行處充乃考問女之左右具以状對充祕之遂以女妻壽徐陵與楊僕射書夫宫闈)
(祕事並若雲霄英俊訏謨寧非帷幄或丨丨以定策或焚稾而奏書朝廷之士猶難參預羈旅之人何階耳目)
陽擠(蘇軾莊子祠堂記見隂助下)
陽醉(漢書齊悼惠王肥傳孝惠二年入朝帝與齊王燕飲太后前置齊王上坐如家人禮太后怒迺令人)
(酌兩卮鴆酒置前令齊王為夀齊王起帝亦起欲俱為夀太后恐自起反卮齊王怪之因不敢飲丨丨去問知)
(其鴆迺憂自以為不得脱長安内史士曰太后獨有帝與魯元公主今王有七十餘城而公主迺食數城王誠)
(以一郡上太后為公主湯沐邑太后必喜王無患矣於是齊王獻城陽郡以尊公主為王太后吕太后喜而許)
(之迺置酒齊邸樂飲遣王歸國地吳志虞翻傳權既為吳王歡宴之末自起行酒翻伏丨丨不持權去翻起)
(坐權於是大怒手劍欲擊之侍坐者莫不遑遽惟大司農劉基起抱權諫曰大王以三爵之後手殺善士雖翻)
(有罪天下孰知之)
陽死(漢書李廣傳廣以衛尉為將軍出鴈門擊匈奴匈奴兵多破廣軍生得廣單于素聞廣賢令曰得李)
(廣必生致之胡騎得廣廣時傷置兩馬間絡而盛之卧行十餘里廣丨丨睨其傍有一兒騎善馬暫騰而上胡)
(兒馬因抱兒鞭馬南馳數十里得其餘軍匈奴騎數百追之廣行取兒弓射殺追騎以故得脱)
陽狂(後漢書丁鴻傳鴻初與九江人鮑駿同事桓榮甚相友善及鴻亡封與駿遇于東海丨丨不識駿駿)
(乃止而讓之曰昔伯夷吳札亂世權行故得申其志耳春秋之義不以家事廢王事今子以兄弟私恩而絶父)
(不滅之基可謂智乎鴻感悟垂涕歎息乃還就國以晉書賈充傳趙王之敗朝廷追述充勲議立其後欲充)
(從孫散騎侍郎衆為嗣衆丨丨自免又又王衍傳楊駿欲以女妻焉衍耻之遂丨丨自免趙至傳又將遠)
(學毋禁之至遂丨丨走三五里輒追得之為北史楊伯醜傳隠華山隋開皇初徵入朝見公卿不禮無貴賤)
(皆汝之文帝賜衣服至朝堂捨之而去於是披髮丨丨遊行市里)
陽瘖(喑同唐書薛元超傳政出武后因丨丨乞骸骨沆又王徽傳黃巢入關僖宗西狩冒夜出徽與崔)
(豆盧瑑僕射于琮詰朝乃知追帝不及墮崖樾間為賊所執迫還將汙以官徽丨丨不答以刃環脅卒不動賊)
(令歸第使醫護視久之守者懈乃奔河中裂縑書章遣人間走蜀詔拜兵部尚書京城四面宣慰催陣使韓)
(愈祭虞部張員外文廬親之墓終喪乃歸丨丨避職妻子不知)
陽眠(南史顔延之傳何尚之為侍中在直延之以醉詣焉尚之望見便丨丨延之發簾熟視曰朽木難雕)
(尚之謂左右曰此人醉甚可畏覺世說魏武嘗云我眠中不可妄近近便斫人亦不自後丨丨所幸一人竊)
(以被覆之因便斫殺自爾每眠左右莫敢近者)
陽謝(宋史章楶傳見隂具下)
陽託(唐書顔真卿傳出為平原太守安祿山逆状牙孽真卿度必反丨丨霖雨增陴濬隍料才壮儲廥廪)
(日與賓客泛舟飲酒以紓祿山之疑果以為書生不虞也)
陽議(唐書蕭詵傳諸將擅兵横恣恐寖不制乃丨丨休兵營農以黜其權)
陽譽(王向公默先生傳見隂憎下)
陽毁(後漢書黃瓊傳尚書周永昔為沛令素事梁冀幸其威勢坐事當罪越拜令職見冀將衰乃丨丨示)
(忠遂因奸計亦取封侯)
陽墮(後漢書光武紀時伯升拔宛已三日而光武尚未知乃偽使持書報城中云宛下兵到而丨丨其書)
(尋邑得之不憙)
陽愚(蜀志張裔傳諸葛亮遣鄧芝使吳亮令芝言次可從權請裔裔臨發權乃引見謂裔曰君還必用事)
(西朝終不作田父於閭里也將何以報我裔對曰裔負罪而歸將委命有司若蒙徼倖得全首領五十八以前)
(父母之年也自此已後大王之賜也權言笑歡悦有器裔之色裔出閤深悔不能丨丨即便就船倍道兼行權)
(果追之裔已入永安界數十里追者不能及直晉書范弘之傳每觀載籍志士仁人有發自中心任道而行)
(者有懷知丨丨負情曲從者所用雖異而並傳後世)
陽收(韓非說難所說實為厚利而顯為名高者也而說之以名高則丨丨其身而實疏之若說之以厚利)
(則隂用其言而顯棄其身此之不可不知也)
陽召(宋史鄭剛中傳不棄頗求剛中隂事言於檜檜丨丨不棄歸因召剛中剛中語人曰孤危之迹獨賴)
(上知之耳檜聞愈怒)
陽遷(唐書鄭覃傳李宗閔牛僧孺知政以覃與李德裕厚忌其親近為助力丨丨工部尚書罷侍講欲推)
(遠之)
陽應(漢書韓信傳令其禆將傳餐曰今日破趙會食諸將皆嘸然丨丨曰諾)
陽露(唐書李昭德傳人臣參奉機密獻可替否事或便利不豫咨謀而畫可已行方興駮異是丨丨擅命)
(以示于人歸美引咎誼不類此)
陽逐(宋史符昭夀傳神衛卒趙延順等八人謀欲害昭夀未敢發三年正旦中使自峨眉山還京昭夀戒)
(馭吏具鞍馬將送之延順等悉解廏中馬韁奔逸庭下丨丨諠呼登廳執昭夀殺之)
陽合(唐書封倫傳倫資險佞内挟數刺人主意隂導而丨丨之外謹慎居處衣服陋素而交宫府賄贈狼)
(籍然善矯飾居之自如人莫能探其膺肺)
陽孕(無名氏葭灰應律賦其入也柔順其出也剛勝或處陽而隂主或在隂而丨丨)
陽化(唐書高郢傳陛下之營作臣竊惑之若以為功則天覆地載隂施丨丨未曾有為也若以為名則至)
(德要道以順天下未曾有待也若以致福則通於神明光於四海不在費財若以禳禍則力務厥德罔有天災)
(不在勞人育又李叔明傳女子十四有為人母之道四十九絶生之理男子十六有為人父之道六十四絶)
(丨丨之理鑒素問見隂行下申見隂符下)
陽翹(許敬宗麥秋賦見隂吕下)
陽發(𫝊玄芙蕖詩見隂結下)
御定駢字類編卷三十五
