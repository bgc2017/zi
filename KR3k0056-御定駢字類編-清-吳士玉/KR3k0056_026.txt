欽定四庫全書
御定駢字類編卷二十六
時令門五
冬
冬日(詩丨丨烈烈箋烈烈猶栗烈也言王為慘毒之政如丨丨之烈烈矣左傳見夏日下孟子見夏)
(日下又史記河渠書吾山平兮鉅野溢魚沸鬱兮柏丨丨李斯傳堯之有天下也堂高三尺采椽不斵茅)
(茨不剪雖逆旅之宿不勤於此矣丨丨鹿裘夏日葛衣粢糲之食藜藿之羹飯土匭啜土鉶雖監門之養不觳)
(於此矣衆魏書源懷傳北方沙漠夏乏水草時有小泉不濟大脱有非意要待秋冬因雲而動若至丨丨冰)
(沙凝厲遊騎之寇終不敢攻城亦不敢越城南出如此北方無憂矣淮南子見夏日下又丨丨之不用翣)
(者非簡之也清有餘於適也薛又唐子短陳駢子於齊威王陳駢子與其屬出亡奔孟嘗君聞之使人以車)
(迎之至而養以芻豢黍粱五味之膳日三至丨丨被裘罽夏日服絺紵出則乘牢車駕良馬孟嘗君問之曰夫)
(子亦何思於齊對曰臣思夫唐子者孟嘗君曰子何為思之對曰臣之處於齊也糲粢之飯藜藿之羹丨丨則)
(寒凍夏日則暑傷自唐子之短臣也以身歸君食芻豢飯黍粢服輕暖乘牢良臣故思之滇行紀略滇行丨)
(丨不短王孫綽丞相王導碑柔暢協乎春風温煗侔於丨丨儉太宰文簡褚彥回碑文君垂丨丨之温臣)
(盡秋霜之戒柳李白上安州李長史書戢秋霜之威布丨丨之愛宗元鶻說有鷙曰鶻者穴於長安薦福)
(浮圖有年矣浮圖之人室宇於其下者伺之甚熟為余說之曰丨丨之夕是鶻也必取鳥之盈握者完而致之)
(以燠其爪掌左右而易之旦則執而上浮圖之跂焉縱之延其首以望極其所如往必背而去焉苟東矣則是)
(日也不東逐南北西亦然膠輟耕錄開元時高太素隱商山為丨丨初出銘曰折墮指夢想負背金鑼騰空)
(映簷白醉短元稹遣興詩莫厭夏日長莫愁丨丨欲識短與長君看寒又暖)
冬曦(無名氏黃人守日賦隨丨丨之煦嫗與夏日之恢炱)
冬愛(謝莊孝武宣貴妃誄躊躇丨丨怊悵秋暉)
冬月(禮記孟丨之丨日在尾昏危中旦七星中丨又仲丨之丨日在斗昏東壁中旦軫中又季之丨)
(日在婺女昏婁中旦氐中為史記王温舒傳遷為河内太守令郡具私馬五十匹驛自河内至長安捕郡中)
(豪猾郡中豪猾相連坐千餘家上書請大者至族小者乃死家盡没入償臧奏行不過二三日得可事論報至)
(流血十餘里河内皆怪其奏以為神速盡十二月郡中毋聲毋敢夜行野無犬吠之盗其頗不得失之旁郡國)
(棃來會春温舒頓足歎曰嗟乎令丨丨益展一月足吾事矣其好殺伐行威不愛人如此漢書杜延年傳緩)
(少為郎本始中㠯校尉從蒲類將軍擊匈奴還為諫大夫遷上谷都尉鴈門太守父延年薨徵視喪事拜為太)
(常治諸陵縣每丨丨封具獄日常去酒省食官屬稱其有恩又張敞傳敞使卒捕掾絮舜有所按驗舜㠯敞)
(劾奏當免不肻為敞竟事私歸其家人或諫舜舜曰吾為是公盡力多矣今五日京兆耳安能復按事敞聞舜)
(語即部吏收舜繫獄是時丨丨未盡數日案事吏晝夜驗治竟致其死事舜當出死敞使主簿持教告舜曰五)
(日京兆竟何如丨丨已盡延命乎廼棄舜市耗魏志杜畿傳是時天下郡縣皆殘破河東最先定少減畿治)
(之崇寬惠與民無為班下屬縣舉孝子貞婦順孫復其繇役隨時慰勉之漸課民畜牸牛草馬下逮雞豚犬豕)
(皆有章程百姓勤農家家豐實畿乃曰民富矣不可不教也於是丨丨修戎講武又開學宫親自執經教授郡)
(中化之自宋書朱百年傳百年家素貧母以丨丨亡衣竝無絮此不衣緜帛嘗寒時就凱宿衣悉裌布飲酒)
(醉眠凱以卧具覆之百年不覺也既覺引卧具去體謂凱曰緜定竒温因流涕悲慟凱亦為之傷感又沈道)
(虔傳丨丨無複衣戴融聞而迎之為作衣服并與錢一萬旣還分身上衣及錢悉供兄弟子無衣者齊書陳)
(皇后傳太祖雖從官而家業本貧為建康令時高宗等丨丨猶無縑纊而奉膳甚厚后每撤去兼肉曰於我過)
(足矣殂於縣舍年七十三者梁書蕭詧傳性不飲酒不好聲色又惡見人髮事之必方便避之擔輿者丨丨)
(必裹頭夏月則加蓮葉帽三南史梁昭明太子傳出主衣絹帛年常多作襦袴各千領丨丨以施寒者不令)
(人知聲又任昉傳子東里西華南容北叟竝無術業墜其家兄弟流離不能自振生平舊交莫有收䘏西華)
(丨丨著葛帔練裙丨又陸襄傳襄母常卒患心痛醫方須三升粟漿時丨日又逼暮求索無所忽有老人詣)
(門貨漿量如方劑始欲酬直無何失之時以襄孝感所致又沈瑀傳湖熟縣方山埭高峻丨丨公私行侣以)
(為艱明帝使瑀行修之瑀乃開四洪斷行客就作三日便辦北史成淹傳時獻文於仲丨丨欲廵漠北朝臣)
(以寒甚固諫竝不納淹上接輿釋遊論帝覽之詔尚書李訢曰卿諸人不如成淹論通釋人意乃敇停行唐)
(書歐陽詢傳子通儀鳳中累遷中書舍人居母喪詔奪哀每入朝徒跣及門夜直藉藳以寢非公事不語還家)
(則號慟年饑未克葬居廬四年不釋服丨丨家人以氊絮潛置席下通覺即撤去論衡盛夏之時當風而立)
(隆丨之丨向日而坐其夏欲得寒而冬欲得温至誠極矣大業雜記元年夏五月築西苑周二百里其内造)
(十六院庭植名花秋冬即剪綵為之色渝則改著新者其池沼之内丨丨亦剪綵為芰荷)
冬天(周禮大宗伯以禋祀祀昊天上帝疏異義天號等六今尚書歐陽說曰春曰昊天夏曰蒼天秋曰旻)
(天丨曰上丨總為皇天爾雅亦然光晉書天文志丨丨隂氣多陽氣少隂氣暗冥掩日之雖出猶隱不見故)
(冬日短也地周賀贈胡僧詩背經來漢袒膊過丨丨)
冬雨(齊書五行志永泰元年十二月二十九日雨至永元元年五月二十一日乃晴京房易曰丨丨天下)
(饑春雨有小兵丨李紳渡西陵詩下車占黍稷丨害粢盛)
冬風(詩魚麗于罶鱨鯊傳古者不風不暴不行火疏古者不風不暴不行火言風暴然後行火也風暴者)
(謂氣寒其風疾即北風謂之凉風北風箋云北風寒凉之風病害萬物是也北風丨丨之總名自十月始則暴)
(風謂十月也故王制云昆蟲未蟄不以火田羅氏云蜡則作羅繻鄭云謂建亥之月今俗放火張羅其遺教是)
(十月也草貫休冬末病中詩丨丨吹木亦吹我病根)
冬雷(史記秦始皇紀五年將軍驁攻魏定酸棗燕虚長平雍丘山陽城皆拔之取二十城初置東郡丨丨)
(惠漢書杜鄴傳漢興吕太后權私親屬又以外孫為孝后是時繼嗣不明凡事多晻晝昏丨丨之變不可勝)
(載暴淮南子見春肅下而說苑昔者高宗成王感於雊雉風之變修身自改享豐昌之福也逮秦皇帝即)
(位彗星四見蝗蟲蔽天丨丨夏凍石隕東郡大人出臨洮妖孽竝見熒惑守心星茀太角太角以亡終不能改)
(賦楊炯渾天見日暈下)
冬霜(後漢書獨行傳序或意嚴丨丨而甘心於小諒殺本草丨丨釋名時珍曰隂盛則露凝為霜霜能)
(物而露能滋物性隨時異也)
冬霰(魏書樓毅傳見雨沾下雲江總玄圃石室銘迎春花近避暑凉深秋卷闇丨丨停隂)
冬雪(許伯卿蘿補堂賦丨丨積而玉蛟結蟠秋風振而冰絃斷續)
冬隂(素問見夏陽下)
冬晴(丸經序秋朗氣清丨丨雪霽)
冬至(易復象註見夏至下昴書堯典日中星昴以正仲冬傳日短丨丨之日白虎之中星亦以七星並)
(見以正冬之三節丨禮記月令仲冬之月去聲色注易及樂春秋說云丨人主與羣臣從八能之士作樂五)
(日此言去聲色又相違朔周禮注見冬夏下今左傳僖公五年春王正月辛亥日南至注周正月之十一)
(月蓋十一月一日丨丨自秋分日行南陸至丨丨之日日南極史記天官書仲冬丨丨晨出郊東方與尾箕)
(斗牽牛俱西為中國五又太史公自序遷為太史令紬史記石室金匱之書年而當太初元年十一月甲子)
(朔旦丨丨天歷始改建於明堂諸神受紀而後漢書律歷志斗之二十一度去極至遠也日在焉丨丨羣物)
(於是乎生故律首黃鐘歷始丨丨月先建子時平夜半又蘇竟傳今年比卦部歲坤主立冬坎主丨丨水性)
(滅火南方之兵受歲禍也比宋書律志序志日丨丨音比林鍾&KR1171;以濁日夏至音黃鍾&KR1171;以清齊書禮志)
(禮唯有丨丨報天初無得雨賽帝今雖闕丨丨之祭而南郊兼祈報之禮理不容别有賽答之事也南史席)
(闡文傳出為東陽太守在郡有能名丨丨悉放獄中囚依期而至素問見夏至下吕覽見夏至下大戴)
(禮十有一月隕麋角隕墜也曰丨丨陽氣至始動諸向生皆蒙蒙符矣故麋角隕記時焉爾樂稽耀嘉丨丨)
(日祭天于圜丘用蒼璧牲同玉色樂用夾鍾為宫樂作六變五經通義丨丨寢兵鼓商旅不行君不聽政事)
(又曰丨丨陽氣萌隂陽交精始成萬物氣徵在下不可動泄王者承天理故率天下靜而不擾也博物志見)
(夏至下漠太玄經調律者度竹為管蘆莩為灰列之九閉之中然無動寂然無聲微風不起纖塵不形丨丨)
(夜半黃鍾以應所曹植丨丨獻襪履表伏見舊儀國家丨丨獻履貢襪以迎福踐長先帝或為之頌臣既玩)
(其嘉藻願述朝慶杜高適酬睢陽李太守詩丨丨招搖轉天寒螮蝀收甫小至詩天時人事日相催丨丨)
(陽生春又來日孟郊寒江吟丨丨日光白始知隂氣凝杜牧丨丨寄小姪阿宜詩去歲丨丨日拜我立我)
(旁祝爾願爾貴仍且夀命長)
冬序(王融詩疎酌候丨丨閒琴改秋律)
冬節(後漢書馬融傳今年五月以來雨露時澍祥應時至方涉丨丨農事閒隙宜幸廣成覽原隰觀宿麥)
(勸收藏因講武校獵上齊書武陵昭王曄傳丨丨問訊諸王皆出曄獨後來已還便殿聞曄至引見問之曄)
(稱牛羸不能取路上敇車府給副御牛一頭敇主客自今諸王來不隨例者不得復為通南史傅岐傳除如)
(新令縣人因鬭相敺而死死家訴郡郡錄其仇人考掠備至終不引咎郡乃移獄於縣岐即令脱械以和言問)
(之便即首服法當償死會丨丨至岐乃放其還家獄曹掾固爭曰古者有此今不可行岐曰其若負信縣令當)
(坐竟如期而反寒荆楚歲時紀去丨丨一百五日即有疾風甚雨謂之食禁火三日王羲之問慰諸帖吾)
(涉丨丨便覺風動日日增甚至去月十日便至委篤事事如去春但為輕微耳魏文帝柳賦四氣邁而代運)
(兮去丨丨而涉春島魏武帝却東西門行丨丨食南稻春日復北翔賈寄孟協律詩别後丨丨至離心北)
(風吹)
冬氣(禮記月令孟冬之月其音羽注三分商去一以生羽羽數四十八屬水者以為最清物之象也丨丨和)
(則羽聲調董素問見春氣下寒春秋繁露見春氣下其西京雜記仲舒曰丨丨多陽氣自上躋故人得)
(暖而上蒸成雪矣夏氣多暖隂氣自下昇故人得其凉而上蒸成雨矣)
冬令(禮記月令季春行丨丨則寒氣時發草木皆肅國有大恐淮南子孟冬之月天子衣黑衣乘玄驪)
(服元玉建元旗食黍與彘服八風水㸑松燧火北宫御女黑色衣黑采擊磬石其兵鎩其畜彘朝於元堂左个)
(以出丨丨)
冬時(周禮食醫飲齊眡丨丨注飲宜寒長公羊公狩于郎傳冬曰狩注猶獸也丨丨禽獸大遭獸可取)
(不以夏田者春秋制也德後漢書荀爽傳漢為火德火生於木木盛於火故其為孝其象在周易之離夫在)
(地為火在天為日在天者用其精在地者用其形夏則火王其精在天温暖之氣養生百木是其孝也丨丨則)
(廢其形在地酷烈之氣焚燒山林是其不孝也白虎通凡取龜用秋時攻龜用丨丨)
冬春(後漢書劉般傳先是時禁民二業般上言郡國以官禁二業至有田者不得漁捕今濱江湖郡率少)
(蠶桑民資漁採以助口實且以丨丨閑月不妨農事夫漁獵之利為田除害有助穀食無關二業也宋史河)
(渠志每歲丨丨之交重綱及使命往來多苦淺涸今啟閉以時足通舟楫後免車畝灌注之勞元史明帝紀)
(監察御史博迪約蘇言陜西等處饑饉洊臻餓殍枕藉加以丨丨之交雪雨愆期麥苖槁死秋田未種民庶遑)
(遑流移者衆臣伏思之此正國家節用之時也常水經注泗水又東南流丁溪水注之泗水丨丨淺澀排沙)
(通道是以行者多從此溪居杜預論水利疏今者水災東南特劇非但五稼不收業并損下田所在停汚高)
(地皆多磽塉此即百姓困窮方在來年當今秋夏蔬食之時而百姓已有不贍前至丨丨野無青草則必指仰)
(官穀以為生命此乃一方之大事不可不豫為思慮者也孟浩然還山貽湛法師詩禪房閉虚靜花藥連丨)
(丨無韋應物黿頭山神女歌蕙蘭瓊芳積煙露碧窗松月丨丨沈如筠寄張徵古詩綠蘿無丨丨彩雲竟)
(朝夕)
冬夏(書洪範日月之行則有丨有丨傳日月之行丨丨各有常度禮記王制樂正崇四術立四教順先)
(王詩書禮樂以造士春秋教以禮樂丨丨教以詩書疏丨丨教以詩書則冬教書夏教詩又儒行丨丨不爭)
(隂陽之和疏冬温夏凉是隂陽之和處冬日暖處則暄夏日隂處則凉此並為世人所競惟儒者讓而不爭也)
(冬周禮馮相氏丨丨致日春秋致月以辨四時之序注至日在牽牛景丈三尺夏至日在東井景尺五寸此)
(長短之極極則氣至冬無愆陽夏無伏隂中後漢書鍾離意傳注蔡質漢官儀曰尚書郎入直臺官供新青)
(縑白綾被或錦被晝夜更宿幃帳畫通中枕卧旃褥丨丨隨時改易太官供食五日一美食尚書郎伯使二人)
(女侍史二人皆選端正者伯使從至止車門還女侍史絜被服執香爐燒燻從入臺中給使護衣服也又東)
(夷倭傳氣温煗丨丨生菜茹奉南史孫瑒傳嘗於山齋設講肆集元儒之士丨丨資為學者所稱吕覽雲)
(氣西行云云然丨丨不輟水泉東流日夜不休上不竭下不滿小為大重為輕圜道也大戴禮其於信也如)
(四時春秋丨丨不水經注重泉水又逕七賢祠東左右筠篁列植丨丨變貞萋神仙傳李意期乞食得物)
(即度與貧人於城郭角上作土窟居之丨丨單衣飲少酒食脯及棗栗南方草木狀桂出合浦生必以高山)
(之巔丨丨常青其類自為林間無雜樹緣謝靈運辨宗論丨丨異性資春秋為始末晝夜殊用辰暮以往復)
(合柳宗元袁家渴記渴上與南館高嶂合下與百家瀨其中重洲小溪澄潭淺渚間厠曲折平者深黑峻者)
(沸白舟行若窮忽又無際有小山出水中山皆美石上生青叢丨丨常蔚然孟郊分水嶺别夜示從弟寂詩)
(潺湲丨丨冷光彩晝夜明)
冬正(宋史南唐李景傳每歲丨丨端午長春節皆以土産珍異金銀器用繪帛片茶為貢)
冬前(公羊傳注井田之義一曰無泄地氣二曰無費一家三曰同風俗四曰合巧拙五曰通財貨疏井田)
(之義一曰無泄地氣者謂其丨丨相助犁)
冬始(禮記鄉飲酒義疏見夏始下而管子以秋日至始數四十六日秋盡丨丨)
冬初(唐書唐皎傳貞觀中官吏部侍郎先是選集四時補擬不為限皎請以丨丨集盡季春止後遂為法)
(若王羲之報殷浩書漢末使太傅馬日磾安撫關東不以我輕微無所為疑宜及丨丨吾惟恭以俟命)
冬孟(韓愈岳陽樓别竇司直詩時當丨之丨隙竅縮寒漲)
冬來(杜甫重簡王明府詩甲子西南異丨丨只薄寒)
冬間(王獻之使君帖府君屬有和稀久滯行路同人絶得此心故當攜其長幼詣汝上下知彼駱驛有書)
(示不足以慰吾意邪丨丨必欲至足下所居承使君明諫不謂漸有勝也君數集聚然其大都可耳吾止於月)
(半間耶雨韓愈為宰相賀雪表伏以去歲丨丨雪頗少今年春首宿麥未滋)
冬淺(晉書宣帝紀先是吳遣將諸葛恪屯皖邊鄙苦之帝欲自擊恪議者多以賊據堅城積穀欲引致官)
(兵今懸軍遠攻其救必至進退不易未見其便帝曰賊之所長者水也今攻其城以觀其變若用其所長棄城)
(奔走此為廟勝也若敢固守湖水丨丨船不得行勢必棄水相救由其所短亦吾利也)
冬深(皇極經世書天行所以為晝夜日行所以為寒暑夏淺丨丨天地之交也左旋右行日月之交也)
冬半(張鼎江南遇雨詩江天寒意少丨丨雨仍飛)
冬分(素問春刺丨丨邪氣著藏令人脹病不愈又且欲言語)
冬中(後漢書周舉傳遷并州刺史太原一郡舊俗以介子推焚骸有龍忌之禁至其亡月咸言神靈不樂)
(舉火由是士民每丨丨輙一月寒食莫敢煙㸑老小不堪歲多死者舉旣到州乃作弔書以置子推之廟言盛)
(冬去火殘損民命非賢者之意以宣示愚民使還温食於是衆惑稍解風俗頗革宋史陳從信傳今三司欲)
(籍民舟若不許則無以責辦許之則丨丨京師薪炭殆絶矣不若募舟之堅者漕糧其損敗者任載薪炭則公)
(私俱濟詩王維晦日遊大理韋卿城南别業丨丨餘雪在墟上春流駛)
冬處(說苑莒穆公有臣曰朱厲附事穆公不見識焉丨丨於山林食柿栗夏處州澤食菱藕穆公以難死)
(朱厲附將往死之其友曰子事君而不見識焉今君難吾子死之意者其不可乎朱厲附曰始我以為君不我)
(知也今君死而我不死是果不知我也吾將死之以激天下不知其臣者遂往死之)
冬末(宋史高麗傳前歲丨丨女眞馳木契來告稱契丹興兵入其封境恐當道未知宜預為之備當道與)
(女真雖為鄰國而路途遐遠彼之情偽素知之矣今見而多詐未之信也鮑照擬行路難今年陽初花滿林)
(明年丨丨雪盈岑)
冬盡(江淹報袁叔明詩去歲廹名茂才丨丨不獲有報引領于邑情詎可及)
冬下(陸雲與兄平原書想丨丨體中佳)
冬杪(蔡珪詩借箸數歸日乃復見丨丨)
冬曉(庾肩吾有丨丨詩無皮日休丨丨章上人院詩山堂丨丨寂聞一句清言憶領軍)
冬宵(王維冬夜書懷詩丨丨寒且永夜漏宫中發蕭穎士有竹篇丨之丨霰雪斯瀌)
冬夜(詩夏之日丨之丨謠嵇康琴賦丨丨肅清朗月垂光夏侯湛寒苦惟立丨之初丨天慘懍以降)
(寒館曹毗詩丨丨清且永皓月照堂隂昌邢邵丨丨直史詩况乃丨之丨霜氣有餘酸王齡詩丨丨傷)
(離在五溪青魚雪落鱠橙&KR1085;坐李白詩丨丨夜寒覺夜長沉吟久坐北堂)
冬漏(禮記喪大記君喪虞人出木角狄人出壺雍人出鼎司馬縣之乃官代哭注木給㸑竈角以為㪺水)
(斗壺漏水之器也丨丨以火爨鼎沸而後沃之此挈壺氏所掌也屬司馬司馬涖縣其器竇翬漏賦見夏漏)
(下)
冬律(虞世南和幸江都應詔詩丨丨初飛琯陽鳥正銜蘆唐高宗守歲詩今宵丨丨盡來朝麗景新)
冬馭(杜甫詩羲和丨丨近愁畏日車翻)
冬寒(春秋無冰穀梁注周二月建丑之月夏之十二月也此月旣是常寒之月疏天有四時丨丨夏暑是)
(冬為常寒之月故偏虚為跛也)(素問所謂偏虚者丨丨頗有不足者新論秋之得雨雨不信則百穀不實)
(百穀不實則收成之德廢丨之得丨寒不信則水土不堅水土不堅則安靜之德廢)
冬冷(水經注見冬暖下廣明一統志丨丨山在江華縣南一百二十里接西賀縣界其山高廣隂寒故)
(名)
冬熱(水經注見夏暖下深杜甫又雪詩丨丨鴛鴦病峽豺虎驕)
冬温(易泰象見春殺下晨禮記曲禮凡為人子之禮丨丨而夏凊昏定而省春秋成公元年二月無)
(冰注周二月今之十二月而無冰書丨丨接舊唐書南蠻傳林邑國在交州南千餘里北與驩州地氣丨丨)
(不識冰雪流素問少陽不退位即熱生于春暑廼後化丨丨不凍水不冰神仙傳夫丨丨夏凉不失四時)
(之和所以適身也里水經注見夏冷下在杜甫通泉驛南去通泉縣十五山水作丨丨蚊蚋人遠鳬鴨亂)
冬旱(宋史劉摯傳摯因久旱上言洪範庶徵肅時雨若五行傳政緩則丨丨今廟堂大臣情志乖暌議政)
(之際依違排狠語播於外可謂不肅政令二三舒緩不振比日日青無光風霾昏曀上天警告皆非小變願進)
(忠良通壅塞以答天戒君又龔鼎臣傳歲丨丨將錫春宴鼎臣曰旱菑太甚非臣同樂之時請罷宴以答天)
(戒貧司空圖虞鄉北原詩澤北邨煙火獰稚田丨丨倩牛耕)
冬煗(吕覽秋早寒則丨必丨矣春多雨則夏必旱矣天地不能兩而况於人類乎水經注山隂縣西四)
(十里有二谿東谿廣一丈九尺丨丨夏冷西谿廣三丈五尺冬冷夏煗謝莊宋孝武帝哀策文雨零露湛丨)
(丨春暄遊韓愈進學解丨丨而兒號寒年豐而妻啼饑上官松柏有心賦葉離離而日來丨丨枝梢梢而)
(風至夏凉題杜甫䕫府書懷詩地蒸餘破扇丨丨更纖絺李賀趙生壁詩丨丨拾松枝日煙坐蒙滅鄭)
(谷借薛尚書集詩江天丨丨似花時上國音塵杳未知)
冬燠(王僧孺太常敬子任府君傳時乃高闢雪宫廣開雲殿秋窗春戶丨丨夏淸九醖斯浮百羞並薦)
冬南(魏書宗室傳初高祖遷洛而在位舊貴皆難於移徙時欲和合衆情遂許冬則居南夏便居北世宗)
(頗惑左右之言外人遂有還北之問至乃牓賣田宅不安其居暉乃請間言事世宗曰先皇遷都之日本期丨)
(丨夏北朕欲聿遵成詔故有外人之論暉曰先皇移都為百姓戀土故發冬夏二居之詔權寧物意耳乃是當)
(時之言實非先皇深意)
冬冰(晉書吐谷渾傳見夏蟲下淮南子見夏木下)
冬凌(東軒筆錄汴渠舊例十月關口則舟楫不行王介甫欲通冬運不令閉口水既淺澀舟不可行而流)
(冰頗損舟楫於是以船脚數千前設巨碓以搗流冰而役夫苦寒死者甚衆京師有諺曰昔有磨房磨漿水今)
(見巨碓搗丨丨被白居易詩自知清冷似丨丨每人呼作律僧)
冬水(春秋莊公二十有八年冬大無麥禾公羊傳冬旣見無麥禾矣曷為先言築微而後言無麥禾諱以)
(凶年造邑也注諱使若造邑而後無麥禾者惡愈也此蓋秋水所傷就築微下云大水則嫌丨丨惟秋無麥禾)
(使若丨丨所傷者但言無麥禾則嫌秋自不成不能起秋水因疾莊公行類同故加大明有秋水也此夫人淫)
(佚之所致)
冬澇(水經注漢水又東謂之澇灘冬則水淺而下多大石又東為淨灘夏水急盛川多湍洑行旅苦之故)
(諺曰丨丨夏淨斷官使命言二灘阻礙)
冬川(梁簡文帝移市教吾旅泊丨丨阻兹涸水日中總會交貿遷移雖樊無外取要得所求而旂亭舊體)
(自有常處不容近違孔奮遠逐曹參正恐舊肆盈虛或成彫廢)
冬潭(傳亮侍中王公碑識深丨丨文豔春榮)
冬澗(周權古琴上人詩泉冰丨丨澀山雨夜鐘沉)
冬沼(崔顥遊天竺寺詩靑翠滿寒山藤蘿覆丨丨)
冬陂(淮南子以火熯井以淮灌山此用已而背自然故謂之有為若夫水之用舟沙之用鳩泥之用輴山)
(之用蔂夏瀆而丨丨因高為田因下為池此非吾所謂為之)
冬山(畫鑒郭熙論畫山曰春山淡冶而如笑夏山蒼翠而如滴秋山明淨而如沐丨丨慘淡而如睡)
冬岫(江淹賦耀綠葉於丨丨)
冬穴(梁昭明太子文選序式觀元始眇覿玄風丨丨夏巢之時茹毛飲血之世世質民淳斯文未作)
冬路(魏書尉元傳夏水雖盛無津途可因丨丨雖通無高城可固如此淮北自舉暫勞永逸)
冬殿(羅蚪比紅兒詩逗玉濺盆丨丨開邀恩先賜夜明苔)
冬房(梁簡文帝六根懺文象簟清潤遨遊於夏室重衾狐白温煦於丨丨)
冬閨(梁簡文帝七勵丨丨温煦夏室含霜)
冬居(元史明帝紀帝遂西行至北邊金山西北諸王察噶台等聞帝至咸率衆來附帝至其部與定約束)
(每歲丨丨扎延夏居阿嚕噶察山春則謐命從者耕於伊納克十餘年間邊境寧)
冬窩(袁桷丨丨賦序濟南潘重德家商河治其田廬塊土累石以處左經右子刻意勵行順隂陽之理愼)
(居其中而名曰丨丨)
冬學(陸游詩俚儒朱墨開丨丨注農家十月乃遣子)
冬官(周禮丨丨考工第六疏鄭目錄云象丨所立丨也庾信紇干弘神道碑建德元年拜大司空二年)
(遷少保姬朝三列少保為前炎正五官丨丨為北紀又叚永神道碑夏官司武待白露而治兵丨丨考工玄)
(雲而授職誰岑參陪狄員外早秋登府西樓詩當共攜手賴有丨丨郎)
冬卿(劉禹錫送韋秀才道冲赴制舉詩憶昔玄宗朝丨丨冠鴛鸞)
冬伯(羣輔錄伯夷為陽伯羲仲之後為羲伯棄為夏伯羲叔之後為羲伯咎繇為秋伯和仲之後為和伯)
(垂為丨丨)
冬烘(因話錄鄭薰侍郎主文誤以顔標為顔魯公後取之後非是舉子賦詩曰主司頭腦太丨丨錯認顔)
(標作魯公說詩話總龜仁宗朝試山海天地之藏賦長沙進士陳同進士出身謁鄉人胥偃内翰因舉其賦)
(胥曰賦頗佳但其間貼故事少耳說歸作詩曰紫宸較藝集英聰作賦方知尚欠功事内少它些子鐵殿前贏)
(得一堆銅黃紬被下夫人煖青瑣窗中學士空寄語交朋須細認主司頭腦太丨丨)
冬脉(素問帝曰丨丨如營何為而營岐伯曰丨丨者腎也北方水也萬物之所以合藏也故其氣來沉以)
(搏故曰營)
冬心(崔國子夜冬歌寂寥抱丨丨裁羅又褧褧)
冬袒(茹草記事抱朴子曰韓終服菖蒲三十年身生毛日視書萬言皆誦之丨丨不寒)
冬𠻳(周禮疾醫四時皆有癘疾春時有痟首疾夏時有痒疥疾秋時有瘧寒疾丨時有丨上氣疾注𠻳咳)
(也上氣逆喘也)
冬恨(高蟾詩虞泉丨丨由來短楊葉春期分外長)
冬步(雲笈七籖春步七星名曰步三綱夏步七星名曰躡六紀秋步七星名曰行六害丨丨七星名曰登)
(六絶)
冬倮(嵇康答難養生論仲都丨丨而體温夏裘而身凉桓譚誚偶耐寒暑)
冬踊(公羊傳反袂拭面涕沾袍注夫子素按圖錄知庶姓劉季當代周見薪采者獲麟知為其出又先是)
(&KR0977;蟲丨丨彗金精埽旦置新之象夫子知其將有六國爭彊從横相滅之敗秦項驅除積骨流血之虐然后劉)
(氏乃帝深閔民之離害甚久故豫泣也)
冬炭(蘇軾詩櫟林斬丨丨竹塢收夏籜)
冬灰(唐本草丨丨本是藜灰又有青蒿灰柃灰力本草丨丨釋名宗奭曰諸灰一爇而成其體輕劣惟)
(丨丨則經三四月方撒爐其灰既曉夕燒灼其力全燥烈而體益重故也名醫别錄丨丨即今浣衣黃灰爾)
(燒諸藜蒿聚煉作之荻灰尤烈筩梁簡文帝梅賦寒圭變節丨丨徙)
冬綾(宋史職官志奉禄副使五十千注春綾二匹丨丨五匹春冬絹各十五匹自三師以下春各加羅一)
(匹各緜五十兩)
冬緜(宋史職官志奉禄宰相樞密使月三百千注春冬服各綾二十匹絹三十匹丨丨百兩)
冬服(南史顧協傳初為廷尉正丨丨單薄寺卿蔡法度欲解襦與之憚其清嚴不敢發口謂人曰我願解)
(身上襦與顧郎顧郎難衣食者竟不敢遺之百宋史職官志奉禄太師太傅太保少師少傅少保四干注春)
(服羅三匹小綾二十匹絹四十匹丨丨小綾三十匹絹四十匹緜二百兩曹植七啓温房則丨丨絺綌清室)
(則中夏含霜丨韋應物軍中冬燕詩是時丨成戎士氣益振)
冬衣(詩七月流火九月授衣傳九月霜始降婦功成可以授丨丨矣後漢書桓帝紀詔減虎賁羽林住)
(寺不任事者半奉勿與丨丨其公卿以下給丨丨之半唐書食貨志復有闕官俸料職田錢積戶部號戶部)
(别貯錢御史中丞專掌之皆以給京官歲費不及五十五萬緡京兆和糴度支給諸軍丨丨亦往往取之高)
(士傳善卷者古之賢人也堯聞得道乃北面師之及堯受終之後舜又以天下讓卷卷曰予立於宇宙之中丨)
(丨皮毛夏衣絺葛春耕種形足以勞動秋收斂身足以休養日出而作日入而息逍遥於天地之間而心意自)
(得吾何以天下為哉悲夫子之不知余也遂不受去入深山莫知其處雲仙雜記錢鏐封吳越王工役大興)
(士卒嗟怨或夜書府門曰没了期没了期修城纔了又開池鏐出見之命吏書曰没了期没了期春衣纔了又)
(丨丨嗟怨頓息)
冬裘(公羊桓公八年春正月己卯烝傳常事不書此何以書譏何譏爾譏亟也亟則黷黷則不敬君子之)
(祭也敬而不黷疏則怠怠則忘士不及茲四者則丨不丨夏不葛國語駟見而霣霜霣霜而丨丨具韓愈)
(原道夏葛而丨丨渴飲而饑食其事殊其所以為智一也)
冬箑(鮑照園葵賦彼圓行而方止固得之於天性伊丨丨而夏裘無䨇功而並盛)
冬盎(蘇轍詩朝畦甘瓠熟丨丨香醪美)
冬爐(宋史徐中行傳會福唐劉彜赴關得瑗所授經熟讀精思攻苦食淡夏不扇丨不丨夜不安枕者踰)
(年乃歸葺小室竟日危坐所造詣人莫測也袁桷餘閒齋賦見夏葛下)
冬架(詩維鵲有巢箋鵲之作巢丨至丨之至春乃成)
冬籠(孟郊濟源寒食詩君家甕甕今應滿五色丨丨甚可誇)
冬釀(周禮酒正辨三酒之物三曰淸酒注清酒今中山丨丨接夏而成)
冬清(素問太陽不遷正即丨丨反寒易令於春殺霜在前寒冰於後陽光復治凜洌不作雰雲待時民病)
(温癘至喉閉溢乾煩燥而渴喘息而有音也張華上已篇春醴踰九醖丨丨過十旬)
冬羽(梁元帝簡文帝法寶聯璧序古者所以出師入保丨丨秋籥)
冬箭(江淹燈賦冬膏既凝丨丨未度悁連冬心寂歴冬暮)
冬扈(左傳見春扈下扈晉書食貨志見春下)
冬狐(王融淨行頌丨丨理豐毳春蠶緒輕絲)
冬蝶(吳均吳城賦見春荷下)
冬蟄(庾信謝滕王集序啟即日金門細管未動春灰石壁輕雷尚藏丨丨)
冬樹(李賀洛陽城外别皇甫湜詩丨丨束生澁晩紫凝華天)
冬木(新論見春角下)
冬桃(爾雅楔荆桃旄丨丨榹桃山桃疏桃子冬熟者名旄桂海果志丨丨狀如棗深碧而光軟爛甘酸)
(春夏熟丨王羲之新栗帖此院丨不能得多送)
冬李(南史王僧孺傳有餽其父丨丨先以一與之僧孺不受曰大人未見不容先嘗)
冬杏(述異記杏園洲在南海中洲中多杏海上人云仙人種杏處漢時常有人舟行遇風泊此洲五六日)
(食杏故免死云洲中别有丨丨)
冬柰(曹植謝賜柰表見夏熟下)
冬桂(沈炯答張種書丨丨夏柏長蘿修竹)
冬青(南方草木狀榕樹南海桂林多植之葉如木麻實如丨丨本草女貞一名丨丨其樹以冬生可愛)
(仙方亦服食之其又丨丨一名凍青女貞别種也木肌白有文作象笏葉堪染緋李邕云丨丨出五臺山似)
(椿子赤如郁李微酸性熱與此小異當是兩種此聞見後錄萬年枝者丨丨也玉樹者槐也宫苑中多二木)
(特易以美名藏輟耕錄嘉木揚喇勒智發宋諸陵唐珏收遺骸蕝地而又掘宋常朝殿丨丨植於上作丨丨行)
(丨委巷叢談洪武中浙江都司徐司馬令郡城人家植丨樹於門數年後街市綠隂匝地張輿賦詩云比屋)
(丨丨樹人皆隱綺羅春風十年後惟恐綠隂多蘭張衡東京賦永安離宫修竹丨丨陳普蓮花賦蕙紛其)
(秋香竹松凌其丨丨陽劉禹錫贈樂天詩在人雖晚逹於樹似丨丨又歷書事詩場黃堆晩稻籬碧見丨)
(丨)
冬果(明一統志丨丨臨洮府各縣出)
冬實(禮記禮器疏見夏橘下不穀梁李梅實注京房易傳曰從叛者兹謂明厥妖木丨丨)
冬花(華同史記秦本紀獻公十六年桃丨丨墓南方草木狀見春華下王褒周太保尉遲綱碑危松)
(擢本且觀後彫之質貞桂挺生便體丨丨之秀李李紳逾嶺嶠止荒&KR1101;抵高要詩雲蒸地熱無霜霰桃丨丨)
(匪時變)
冬萼(易林秋花丨丨數被嚴霜)
冬秀(南方草木狀見春華下)
冬翠(朱景元雙櫧亭詩連簷對雙樹丨丨夏無塵)
冬葉(南方草木狀丨丨薑葉也苞苴物交廣皆用之南方地熱物易腐敗惟丨丨藏之乃可持久)
冬幹(庾信華林園馬射賦序見春膠下)
冬麥(杜甫旱說丨丨黃枯春種不入)
冬黍(小學紺珠月令五時食穀春麥夏菽季夏稷秋麻丨丨)
冬瓜(神異經寒瓜丨丨也江王禹偁詩丨丨堰下甘肥遯按丨丨堰在浙嘉興郡唐張祜所居)
冬筍(杜甫奉賀陽城郡王太夫人恩命加鄧國太夫人詩遠傳丨丨味更覺綵衣春又發秦州詩密竹)
(復丨丨清池可方舟)
冬茹(曾鞏趵突泉詩滋榮丨丨温常早潤澤春茶味更眞)
冬菜(陸游詩園丁種丨丨鄰女賣秋茶)
冬蔥(本草食品用丨丨漢蔥入藥用山蔥胡蔥)
冬葅(杜甫病後遇王倚飲贈歌長安丨丨酸且綠金城土酥淨如練)
冬葵(鹽鐵論古者穀物菜果不時不食鳥獸魚鼈不中殺不食故繳網不入於澤雜毛不取今富者遂驅)
(殲網罝掩捕麑鷇躭湎沈猶鋪百川鮮羔䍮&KR3490;胎扁皮黃口春鵝秋雛丨丨温韭浚芘蓼蘇豐奕耳菜毛果蟲)
(貉所博物志人食丨丨為狗齧瘡不差或致死)
冬藍(爾雅葴馬藍注今大葉丨丨也藍齊民要術九月種丨丨注丨丨木也)
冬蕪(孟郊立德新居詩陽崖洩春意井圃留丨丨)
冬草(蕭子暉有丨丨賦人元稹種竹詩瘴江丨丨綠何驚歲寒)
冬事(春秋桓公八年正月己卯烝穀梁傳烝丨丨也春興之志不時也大戴禮方冬三月草木落庶虞)
(藏五穀必入于倉于時有事蒸于皇祖皇考息國老六人以成丨丨)
冬德(吕覽春之德風風不信其華不盛華不盛則果實不生夏之德暑暑不信其土不肥土不肥則長遂)
(不精秋之德雨雨不信其穀不堅穀不堅則五種不成丨之丨寒寒不信其地不剛地不剛則凍閉不開)
冬法(禮記月令季秋司徒搢扑北面誓之疏鄭注司馬中冬大閱引此九月季秋之令將為大閱之誓而)
(云作月令者說季秋之政于周為中冬失之矣而今在此不非之者緣已非于彼不復重言于此也而注旌旗)
(不作丨丨而依秋禮言之者此文記者雖誤將作周中冬而文既在夏秋故因言秋禮也)
冬歌(史記樂書見春歌下)
冬字(春秋城莒父及霄注此年無冬史闕文疏無冬闕文自是常事特辯此者說公羊者以此城在冬故)
(去丨丨何休云是歲孔子由大司寇攝相事齊人饋女樂孔子去言去冬者貶之也或說無冬者坐受女樂令)
(聖人去冬隂臣之象言去冬見無臣也杜以此為妄說且明城實在秋是非時而城故特辯冬闕)
冬禮(楊炯遂州長江縣孔子廟堂碑丨丨春詩之化再造雙川淹中稷下之風一匡二蜀王昌齡夏月)
(花萼樓酺宴應制詩汾隂備丨丨長樂應和風)
冬書(陸倕為豫章王慶太子出宫表見春誦下夢江總建初寺瓊法師碑學非全朔無待丨丨師尹儒)
(自知秋駕)
冬課(蘇轍炙背讀書詩衰嬾今自由不復問丨丨)
冬告(春秋隱公六年冬宋人取長葛注秋取丨乃丨也疏經書冬傳言秋丘明為傳例不虚舉經文獨以)
(秋言此事明是以秋取丨乃丨也丨丨者告言冬始取耳故書之于冬若其使以冬至告言秋取亦當追書于)
(秋八年傳曰冬齊侯使來告成三國秋成丨丨書之于秋明此以冬取告故書于冬也)
冬幸(張說奉和聖製幸鳳陽泉詩温潤宜丨丨遊畋樂歲成)
冬遇(周禮大行人丨丨以協諸侯之慮注冬見諸侯則合其慮之異同疏冬物伏藏故合其慮之異同也)
(清春秋隱公四年夏公及宋公遇于清左傳疏遇者至亭遇者或未及會期或暫須相見各簡其禮若道路)
(相逢遇然此時宋魯特會欲尋舊盟未及會期衛來告亂故二國相遇周禮冬見曰遇則與此别劉賈以遇者)
(用丨丨之禮故杜難之釋例曰遇者倉卒簡儀若道路相逢遇者耳周禮諸侯冬見天子曰遇劉氏因此名以)
(說春秋自與傳違案禮春曰朝夏曰宗秋曰覲冬曰遇此四時之名今者春秋不皆同之於禮冬見天子當是)
(百官備物之時而云遇禮簡易經書季姬及鄫子遇于防此婦呼夫共朝豈當復用見天子之禮於理皆違是)
(言春秋之遇與周禮丨丨異也)
冬見(周禮大宗伯以賓禮親邦國春見曰朝夏見曰宗秋見曰覲丨丨曰遇時見曰會殷見曰同新語)
(虹蜺丨丨蟄蟲夏藏)
冬狩(左傳見春蒐下之春秋穀梁傳見春田下丨獵為丨疏丨謂丨何守地而取之也)(爾雅唐書)
(白居易傳穆宗好畋游獻續虞人箴以諷曰唐受天命十有二聖兢兢業業咸勤厥政鳥生深林獸在豐草春)
(蒐丨丨取之以道鳥獸蟲魚各遂其生民野君朝亦克用寧謝莊宋孝武帝哀策文瑶軒春藉翠華丨丨)
(張九齡詩我武因丨丨何言是即禽韋杜甫丨丨行春蒐丨丨侯得同使君五馬一馬驄應物白沙亭上)
(逢吳叟歌丨丨春祠無一事歡遊洽宴多頒賜)
冬田(周禮大司馬遂以狩田注丨丨為狩言守取之無所擇也漢書李尋傳設上農夫而欲丨丨肉袒)
(深耕汗出種之然猶不生者非人心不至天時不得也)
冬獵(禮記王制佐車止則百姓田獵疏佐車止則百姓田獵以此推之則天子殺然後諸侯殺諸侯殺然)
(後大夫士殺故詩傳云天子發然後諸侯發諸侯發然後大夫發是也此云佐車止則百姓田獵謂丨丨之時)
(禮爾雅丨丨為狩注得獵取之無所擇丨大戴十有一月王狩狩者言王之時田丨為狩)
冬祭(春秋桓公八年春正月己卯烝公羊傳烝者何丨丨也春曰祠夏曰礿秋曰嘗冬曰烝)
冬烝(禮記明堂位是故夏礿秋嘗丨丨春社秋省而遂大蜡天子之祭也周禮司尊彝秋嘗丨丨祼用)
(斝彝黃彝皆有舟其朝獻用兩著尊其饋獻用兩壺尊皆有罍諸臣之所昨也)
冬享(周禮大宗伯見春享下)
冬薦(說苑見春薦下因鄭谷贈宗人前公安宰君詩海上春耕亂廢年來丨丨得官遲)
冬獻(周禮獸人見夏獻下遊徐陵謝賚蛤啓纔變秋成已成丨丨梁宣帝七山寺賦綠橙丨丨紫芋)
(秋來)
冬賜(蜀志趙雲傳注雲有軍資餘絹亮使分賜將士雲曰軍事無利何為有賜其物請悉入赤岸府庫須)
(十月為丨丨亮大善之内筆錄文武陛朝官每歲誕節端午初各賜時服有差公服舊製雖丨丨亦止單製)
(今公卿大臣之有夾公服自太祖始也)
冬集(唐書選舉志五品以上不試上其名中書門下六品以下始集而試觀其書判已試而詮察其身言)
(已詮而注詢其便利而擬已注而唱不厭者得反通其辭三唱而不厭聽丨丨厭者為甲上於僕射乃上門下)
(省給事中讀之黃門侍郎省之侍中審之然後以聞司宋史劉温叟傳兼判吏部銓因上言曰伏見兩京百)
(漸乏舊人多隳故事雖檢閱具存於往冊而舉存須在於攸司蓋因年限得官歸司者例與減選丨丨赴調授)
(任者尋又出京兼有裁滿初官不還舊局但稱前資用圖免役)
冬藏(禮記樂記見春作下也周禮穴氏掌攻蟄獸注蟄獸熊羆之屬丨丨者齊書五行志水北方丨)
(丨萬物氣至隂也宗廟祭祀之象死者精神放越不反故為之廟以收其散為之貌以收其魂神而孝子得盡)
(禮焉敬之至則神歆之此則至隂之氣從則水氣從溝瀆隨而流去不為民害矣越絶書天道盈而不溢盛)
(而不驕者言天生萬物以養天下蠉飛蠕動各得其性春生夏長秋收丨丨不失其常故曰天道盈而不溢盛)
(而不驕者也)
冬閉(管子見夏忠下焉山海經南禺之山其上多金玉其下多水有穴水春輒入夏乃出丨則丨黃)
(滔寄羅浮山道者詩泉石暮含朱槿晝煙霞丨丨木緜温)
冬收(梁簡文帝臨雍州革貪惰教春蠶不暖寒肌丨丨不周夏飽)
冬斂(中說子曰杜如晦若逢其明王於萬民其猶天乎董常房玄齡賈瓊問曰何謂也子曰春生之夏長)
(之秋成之丨丨之父得其為父子得其為子君得其為君臣得其為臣萬類咸宜百姓日用而不知者杜氏之)
(任不謂其猶天乎吾察之久矣目光惚然心神忽然此其識時運者憂不逢眞主以然哉)
冬涸(宋史食貨志河丨丨舟卒亦還營至春復集名曰放凍卒得番休逃亡者少汴船不涉江路無風波)
(沉溺之患)
冬殺(左傳晉侯使太子申生伐東山臯落氏太子帥師公衣之偏衣佩之金玦狐&KR0691;歎曰時事之徵也衣)
(身之章也佩衷之旗也故敬其事則命以始服其身則衣之純用其衷則佩之度今命以時卒閟其事也衣之)
(尨服遠其躬也佩以金玦棄其衷也服以遠之時以閟之尨凉丨丨金寒玦離胡可恃也雖欲勉之狄可盡乎)
冬死(淮南子夫橘柚冬生而人曰丨丨死者衆薺麥夏死人曰夏生生者衆)
冬生(宋書符瑞志泰始四年三月庚戌太子西池丨丨樹連理南史孝義傳滕曇恭門外有丨丨樹二)
(株時忽有神光自樹而起俄見佛像及夾侍之儀容光顯著自門而入曇恭家人大小咸共禮拜久之乃滅)
(淮南子禹決江疏河以為天下興利而不能使水西流稷辟土墾草以為百姓力農然不能使禾丨丨豈其人)
(事不至哉其勢不可也善韓非子非天時雖十堯不能丨丨一穗新論后稷播植不能使禾稼丨丨逆天)
(時也隨述異記燕昭王種長春樹葉如蓮花樹身似桂樹花四時之色春生碧花春盡則落夏生紅花夏末)
(則凋秋生白花秋殘則萎丨丨紫花遇雪則謝故號為長春樹本草注女貞之樹一名丨丨負霜蔥翠振柯)
(凌風故清士欽其質而貞女慕其名丨䂬溪詩話張無盡題武昌陵竹寺云孟宗泣竹笋丨豈是青青竹有)
(情影響主張非别物人心但莫負幽明語雖淺直然當於理)
冬榮(宋玉高唐賦玄木丨丨煌煌熒熒奪人目精草班固西都賦靈草丨丨神木叢生江淹閩中木)
(頌序庭中有故池水常决雖無魚梁釣臺處處可坐而葉饒丨丨花有夏色兹赤縣之東南乎何其奇異也)
(王襃寄梁處士周弘讓書木皮春厚桂樹丨丨王融遊仙詩五芝多秀色八桂常丨丨)
冬積(許敬宗喜雪應制詩伏檻觀花瑞稱觴慶丨丨)
冬熟(南史虞愿傳祖賚給事中監利侯父望之早卒賚中庭橘樹丨丨子孫競來取之愿年數歲獨不取)
(賚及家人皆異之下道德指歸論見秋成)
冬茁(黃庭堅對青竹賦慈竹相守孝竹丨丨)
冬蒨(竹譜質雖丨丨性忌殊寒)
冬茂(潘岳橘賦已鬱鬱而丨丨亦離離而夏熟始李德裕柳柏賦條總翠兮丨轉丨實垂珠兮秋蕃)
冬凋(五燈會元僧問虎谿庵主在這裏多少年也師曰祗見丨丨夏長年代總不記得)
冬泄(越絶書越王問范子曰春肅夏寒秋榮丨丨人治使然乎將道也范子曰天道三千五百歲一治一)
(亂終而復始如環之無端此天之常道也)
冬索(潘岳秋興賦感丨丨而春敷兮嗟夏茂而秋落)
冬飄(古琴疏素女播都廣之琴温風丨丨素雪夏零鸞鳥自鳴鳳鳥自舞靈壽自花)
冬病(素問所以欲知隂中之隂陽中之陽者何也為丨丨在隂夏病在陽春病在隂秋病在陽皆視其所)
(在為施鍼石也胃又夏胃微鈎曰平鈎多胃少曰心病但鈎無胃曰死而有石曰丨丨石甚曰今病藏眞通)
(於心心藏血脉之氣也)
冬怒(素問萬物之外六合之内天地之變隂陽之應彼春之暖為夏之暑彼秋之忿為丨之丨四變之動)
(脉與之上下)
冬飼(宋史兵志羣牧司言諸監牧地間有水旱每監牧放外歲刈白草數萬束以備丨丨今悉賦民異時)
(監馬增多及有水旱無以轉徙牧放)
冬涉(家語子産以所乘之輿濟丨丨者景說苑景差相鄭鄭人有丨丨水者出而脛寒後差過之下陪)
(乘而載之覆以上袵丨崔釋不修橋判啟塞既關於日修揭厲徒哀其丨蘇軾詩丨丨水過臍)
冬化(素問見風温下)
冬馳(王獻之廿九帖獻之白承姊故常惡不審得春氣復何如丨丨情餘安和至寧此故耳獻之白)
冬征(金史楊雲翼傳時金倡議南伐雲翼曰今之事勢與泰和不同泰和以丨丨今我以夏往此天時之)
(不同也)
冬伐(吳越春秋天有四時春生丨丨人有盛衰泰終必否淮南子人君者上因天時下盡地財中用人)
(力是以羣生遂長五穀蕃殖教民養育六畜以時種樹務修田疇滋植桑麻肥磽高下各因其宜丘陵阪險不)
(生五穀者以樹竹木春伐枯槁夏取果蓏秋畜疏食丨丨薪蒸以為民資歲華記麗丨丨夏頒春開秋刷)
冬出(漢書陳湯傳東萊郡黑龍丨丨㠯問湯湯曰是所謂元門開微行數出出入不時故龍㠯非時出也)
(石水經江水又東逕右龍注水至博陽二村之間有盤廣四百丈長六里而復殆於阻塞江川夏没丨丨基)
(亘通渚)
冬决(陸倕為豫章王拜後赦教夫議獄緩死著在令圖疑罪惟輕聞之雅誥是以虞經惻隱流涕丨丨鍾)
(意垂仁哀矜寒送)
冬陳(陶潛自祭文簞瓢屢罄絺綌丨丨)
冬及(庾肩吾謝歷日啟初開卷始暫謂春留未覽篇終便傷丨丨)
冬在(曾鞏詩去年暖風日丨丨春已還)
冬啓(山海經熊山有穴焉熊之穴恒出神人夏啓冬閉丨丨乃必有兵)
冬儲(荆楚歲時記仲冬以鹽藏蘘荷以備丨丨又以防蠱)
冬聚(左傳五聲疏聲之清濁凡有五品自然之理也聖人配於五方宫居其中商角徵羽分配四方四時)
(之物春生夏長秋成丨丨取其事而為之名也食古三墳太古之人皆壽盈易始三男三女丨丨夏散鳥獸)
(蟲魚草木之實)
冬耕(陸游詩賴有東臯堪肆力北鄰相喚事丨丨)
寒
寒天(沈佺期隴頭水詩隴山飛落葉隴雁度丨丨丨岑參題三會寺蒼頡造字臺詩野寺荒臺晩丨古)
(木悲觀杜甫公安縣懷古詩丨丨催日短風浪與雲平又山水圖詩丨丨留遠客碧海挂新圖白居易)
(華城雉堞詩况是丨丨客樓空無主人坐周賀同朱慶餘宿翊西上人房詩溪僧還共謁相與丨丨又送)
(靈應禪師詩丨丨仍遠去離寺雪霏霏)
寒日(三輔黃圖元帝遠求方士漢中送道士王仲都詔問所能對曰能忍寒乃以隆冬盛丨丨令袒載駟)
(馬於上林昆明池上環以冰而御駟者厚之狐裘寒戰而仲都無變色卧於池上曛然自若陸龜蒙書帶草)
(賦幾臨丨丨幸到青春甫沈佺期被試出塞詩丨丨生戈劒隂雲拂旆旌杜寄杜位詩丨丨經檐短窮猨)
(失木悲八又早發射洪縣南詩丨丨出霧遲清江轉山急章元寄都官劉員外詩鳴騶馳道上丨丨直廬)
(中峰盧嗣立望九華山詩不遇隂霾孤岫隱正當丨丨衆呈羅鄴鴈詩早背胡霜過戍樓又隨丨丨下汀)
(洲歐張蠙邊庭送别詩暮煙傳戍起丨丨隔沙垂陽修荅梅聖俞詩丨丨照窮巷荆扉晨未開)
寒月(李綱梅花賦俯清溪而弄影耿丨丨而飄香韋李白望月有懷詩丨丨搖清波流光入窗戶應)
(物擬古詩丨丨野無綠寥寥天宇空澗盧綸詶李叔度秋夜喜相遇詩丨丨照秋城秋風泉鳴又冬夜寓)
(直詩九天韶樂飄丨丨萬戶香塵裛曉霜柳李端襄陽曲同居女伴正衣裳中庭丨丨白如霜宗元月上)
(詩丨丨上東嶺泠泠䟱竹根詩元稹畫松詩翠帚埽春風枯龍戞丨丨賈島翫月丨丨破東北賈生立西)
(南丨方干許員外新陽别業詩滿閣白雲隨雨去一池丨逐潮來羅隱長明燈詩曉似紅蓮開沼面夜如)
(丨丨鎮潭心衣韋莊覩軍廻戈詩御苑綠莎嘶戰馬禁城丨丨搗征皎然寒竹詩蒼翠搖動風嬋娟帶丨)
(丨)
寒蟾(劉禹錫和令狐相公到鎮改月偶書所懷詩管絃喧夜景燈燭掩丨丨李賀夢天詩老兔丨丨泣)
(天色雲樓半開壁斜白即鄭谷夕陽詩莫恨清光盡丨丨照空)
寒魄(劉得仁對月詩圓明丨丨上天地一光中方干中秋月詩泉澄丨丨瑩露滴冷光浮)
寒星(楊維楨麒麟閣賦吾將求亮天工于二十二人之目兮耿不没之丨丨孟郊石淙詩百尺明鏡流)
(千曲丨丨飛丨鄭谷送祠部曹郎中鄴出守洋州詩郡閣清吟夜丨識望郎羅隱送節度盧端公將命之)
(汴州詩醉離淮甸丨丨下吟指梁園密雪中流齊已送劉秀才南遊詩高鳥隨雲起丨丨向地)
寒風(魏書李騫傳丨丨率已厲秋水寂無聲狼唐書陸贄傳窮邊之地千里蕭條丨丨裂膚豺為鄰)
(素問四之氣畏火臨溽蒸化地氣騰天氣否隔丨丨曉暮蒸熱相薄吕覽北方曰丨丨梁元帝討侯景檄)
(信與江水同流氣與丨丨俱憤丨庾信哀江南賦序將軍一去大樹飄零壯士不還丨蕭瑟曹攄思友人)
(詩嚴霜彫翠草丨丨振纖枯阮陸機燕歌行四時代序逝不追丨丨習習落葉飛籍詠懷詩丨丨振山岡)
(玄雲起重隂飛李頎欲之新鄉荅崔顥綦毋潛詩丨丨卷葉度滹沱雪布地悲峨峨韋應物送孫微赴雲)
(中詩丨丨動地氣蒼茫横吹先悲出塞長山高適宋中詩九月桑葉盡丨丨鳴樹枝杜甫岳麓道林二寺)
(詩五月丨丨冷佛骨六時天樂朝香爐聽又刈稻了咏懷詩丨丨疎落木旭日散雞豚孟郊陸僧辯彈琴)
(詩胡為戞楚琴淅瀝起丨丨)
寒雲(宋史宋琪傳契丹主行部落萃至丨丨翳日朔雪迷空鞍馬相持氊褐之利所宜守陴坐甲以逸待)
(勞潛林泉高致冬有丨丨欲雪風又春有丨丨欲雨顔陶歲暮和張常侍詩向夕長起丨丨没西山)
(延之還至梁城詩故國多喬木空城凝丨丨鄭薛竒童塞下曲丨丨覆水重秋氣連海空杜甫陪廣文遊)
(何將軍山林詩棘樹丨丨色茵蔯春藕香送李嘉祐冬夜詩斜漢初過斗丨丨正護霜劉長卿薛承矩秩)
(滿北遊詩丨丨帶飛雪日暮鴈門關中盧綸李端公詩路出丨丨外人歸暮雪時吕温月聞磬聲詩泠泠)
(滿虚壑杳杳出丨丨上獨向丨丨試射聲)(令狐楚少年行等閒飛鞚秋原李商隱北青蘿詩落葉人何在)
(丨丨路幾層水馬戴宿陽臺觀詩醮壇圍古木石磬響丨丨方干墨松石詩見春雨下司空圖歌者詩)
(清回煩暑成瀟灑豔逐丨丨變慘悽莊杜荀鶴江岸秋思詩秋稼緣長道丨丨約古城韋上元縣詩君看)
(六幅南朝事老木丨丨滿故城雪慧淨冬日普光寺值雪簡諸舊遊詩丨丨舒復卷落斷還連梅堯臣王)
(氏昆仲歸寧詩落日人煙少丨丨驛路微)
寒雨(魏書元熙傳授相州刺史熙以七月入治其日大風丨丨凍死者二十餘人驢馬數十匹素問初)
(之氣地氣遷隂始凝氣始肅水乃冰丨丨化昌阮籍東平賦玄雲興而四周兮丨丨淪而下降王齡芙蓉)
(樓送辛漸詩丨丨連江夜入吳平明送客楚山弧色杜甫丨丨朝行視園樹詩江上今朝丨丨歇籬中秀畫)
(屏紆綸韋應物寺居獨宿詩丨丨暗深更流螢度高閣盧顔侍御廳叢篁詩拂簾丨丨響擁砌深溪色)
(李賀高平縣東私路詩侵侵槲葉香木花滯丨丨江賈島酬姚少府詩柴門掩丨丨蟲響出秋蔬杜牧上)
(逢友人詩村連三峽暮雲起潮送九江丨丨來途姚合早春閒居詩驚風起庭雪丨丨長檐澌崔塗中感)
(懷詩併聞丨丨多因夜不得鄉書又到秋行貫休秋末懷舊山詩丨丨雪兼落枯林虎獨)
寒露(禮記月令東風解凍疏九月節丨丨霜降中謂之丨丨者言露氣寒將欲凝結周語辰角見而雨)
(畢韋昭注辰角大辰蒼龍之角角星名也見者朝見東方建戍之初丨丨節也漢書律歷志大火初氐五度)
(丨丨中房五度霜降終於尾九度平後漢書律歷志註易緯丨丨晷長八尺二寸又東王蒼傳蒼上疏求)
(朝帝許之以蒼冒涉丨丨遣謁者賜貂裘及大官食物珍果唐書吐蕃傳居丨丨之野物産寡薄素問五)
(之氣慘令已行丨丨下霜迺早降草木黃落寒氣及體君子周密新論温風發春所以動萌花也丨丨降秋)
(所以殞茂葉也峻江淹拜正員外郎表皇緯如紐慙飛塵之效璿基方謝丨丨之勤韋昭秋風曲秋風揚)
(沙塵丨丨沾衣裳詩郭璞遊仙詩丨丨拂陵苕女蘿辭松柏杜甫解悶翠瓜碧李沉玉甃赤棃葡萄丨丨)
(成門又九月一日過孟倉曹主簿兄弟詩藜杖侵丨丨蓬啓曙烟柳宗元芙蓉亭詩清香晨風遠縟彩丨)
(丨濃高劉禹錫桃源翫月詩凝光悠悠丨丨墜此時立在最山李賀花遊曲春柳南陌態冷花丨丨姿)
(李咸用邊城聽角詩戍樓鳴畫角丨丨滴金槍期幸白虎觀應制詩聖藻垂丨丨仙杯落晩霞)(沈佺又韓)
(愈與袁相公書竊見朝議郎前太子舍人樊宗師孝友聰明家故饒財身居長嫡悉推與諸弟諸弟皆優贍有)
(餘而宗師妻子常丨丨饑餒宗師怡然處之無有難色)
寒霜(魏志管輅傳注輅别傳曰清河令徐季龍與輅相見共論龍動則景雲起虎嘯則谷風至以為火星)
(者龍參星者虎火出則雲應參出則風到此乃隂陽之為感化非龍虎之所致也輅言若以參星為虎則谷風更)
(丨丨之風丨丨之風非東風之名是以龍者陽精而潛為隂幽靈上通和氣感神二物相扶故能興雲楊炯青)
(苔賦歲崢嶸兮日云暮廹丨丨兮犯危露劉王裦和張侍中看獵詩嚴冬桑柘慘丨丨馬騎肥長卿寄靈)
(一上人初還雲夢詩丨丨白雲裏法侶自相攜綠姚合懷上都故人詩林疎曉日明紅葉塵靜丨丨覆苔)
(皮日休石榴歌蟬噪秋枝槐葉黃石榴香老愁丨丨)
寒霧(王勃秋日别王長史詩野色籠丨丨山光斂暮煙盧綸送樂平苖明府詩亭吏趨丨丨山城斂曙)
(光早李益曉霧詩月落丨丨起沈思浩通川修姚合春日朝詩九衢丨丨斂雙闕曙光分歐陽西園詩)
(平野見南山荒臺起丨丨)
寒靄(何遜贈王左丞詩長墟起丨丨曉樹没歸霞)
寒霰(江淹知已賦余結袂于山石君憑神于丨丨琦沈約郡縣名詩陽泉濯春藻隂丘聚丨丨韓廣)
(陵大雪詩幾縈丨丨不成絲驟集疎檐還挂瀑高啓聞霰詩丨丨夜聞時窗空人寂寞)
寒雪(晉書陶侃傳䕫妻有疾將迎醫於數百里時正丨丨諸綱紀皆難之侃獨曰資於事父以事君小君)
(猶母也安有父母之疾而不盡心乎乃請行衆咸服其義宋書戴明寶傳大明中又有奚顯度者南東海剡)
(人也官至員外散騎侍郎世祖嘗使主領人功而苛虐無道動加捶撲暑雨丨丨不聽暫休人不堪命或有自)
(經死者業又朱百年傳攜妻孔氏入會稽南山以伐樵採箬為以樵箬置道頭輒為行人所取明旦亦復如)
(此人稍怪之積久方知是朱隱士所賣須者隨其所堪多少留錢取樵箬而去或遇丨丨樵箬不售無以自資)
(輒自搒船送妻還孔氏天晴復迎之七齊書張冲傳永征彭城遇丨丨軍人足脛凍斷者十八冲足指皆墮)
(今魏書尉眷傳高宗北廵狩以丨丨方降議還眷諫曰動大衆以威北敵去都不遠而便旋駕虜必疑我有)
(内難雖方丨丨兵人勞苦以經略大體宜便前進高宗從之遂渡漠而還素問太陽所至為丨丨冰雹白埃)
(艷彦周詩話李氏女者字少雲病中作梅花詩云素明丨丨淸香任曉風可憐渾似我零落此山中)
寒煙(顔延之應詔觀北湖田收詩陽陸團精氣隂谷曳丨丨駱賓王秋日山行詩攢峰銜宿霧疉巘架)
(丨丨禁趙彦昭奉和幸長安故城未央宫應制詩丨丨收紫春色繞黃圖王昌齡潞府客亭詩蕭條郡城)
(閉旅館空丨丨桂李嘉祐送獨孤拾遺先輩先赴上都詩行春日已曉檝逐丨丨劉長卿登潤州萬歲樓)
(詩垂山古渡丨丨積瓜步空洲遠樹稀外柳宗元柳州寄丈人周韶州詩見秋水下元稹城回詩丨丨半)
(堂影燼火滿庭灰韋李咸用寄楚瓊上人詩鳥隔丨丨語泉和夕照流莊虢州澗東村居詩東南騎馬出)
(郊坰廻首丨丨隔郡城)
寒氣(禮記月令季秋是月也霜始降則百工休乃命有司曰丨丨總至民力不堪其皆入室又季冬之)
(月命有司大難旁磔出土牛以送丨丨五史記倉公傳隂氣入張則丨丨上而熱氣下漢書行志丨丨動)
(故有魚孽素宋史交趾傳地無丨丨十一月猶衣夾衣揮扇云問開闔不得丨丨從之乃生大僂淮南)
(子積隂之丨丨為水水氣之精者為月而鹽鐵論扁鵲撫息脉而知疾所由生陽氣盛則損乏調隂丨丨盛)
(則損乏而調陽是以氣脉調而邪氣無所留矣子五經通義丨丨凝以為霜霜從地升也梁昭明太黃鐘)
(十一月啓冷風盛而結鼻丨丨切而凝脣求柳宗元晉問晉之北山有異材梓匠工師之為宫室大木者天)
(下皆歸焉仲冬既至丨丨凝成外凋内貞瀋液不行乃堅乃良萬工舉斧以入必求諸巖崖之敧傾澗壑之紆)
(縈凌巑岏之杪顚漱泉源之淦瀯根絞怪石不土而植曹毗詠冬詩緜邈冬夕永凛厲丨丨升蕭至忠陪)
(遊上苑遇雪詩花光併在天文上丨丨行銷御酒中王杜甫茅堂檢校收稻詩御裌侵丨丨嘗新破旅顔)
(武陵秋暮登北樓詩丨丨急催遥塞雁夕風高送遠城砧張彙觀藏冰詩丨丨方窮律隂精正結冰李商)
(隱對雪詩丨丨先侵玉女扉清光旋透省郎闈)
寒飇(袁山松菊詩靈菊植幽崖擢穎陵丨丨)
寒氛(席預奉和聖製答張說南出雀鼠谷詩前林已暄景後壑尚丨丨岑參天山雪歌晻靄丨丨萬里)
(凝闌干隂崖千丈冰南孟郊報翰林張舍人詩自然蹈終滌暑凌丨丨)
寒冰(易說卦乾為丨為丨疏為丨為丨取其西北丨丨之地也又詩誕置之丨丨鳥覆翼之後漢書)
(張衡傳溽暑至而鶉火棲丨丨沍而黿鼉蟄喪又劉翊傳曾行于汝南界中有陳國張季禮遠赴師遇丨丨)
(車毁頓滯道路翊見而謂曰君愼終赴義行宜速逹即下車與之不告姓名自策馬而去素問太陽不遷正)
(冬淸反寒易令于春殺霜在前丨丨于後陽光復治凛冽不作雰雲待時民病瘟癘應璩與廣川岑文瑜書)
(處凉臺而有鬱蒸之煩浴丨丨而有灼爛之慘渠陳時中碧瀾堂賦見春漿下曹毗咏冬詩丨丨盈結素)
(霜竟檐凝倚陸機從軍行見夏條下物杜甫宿青草湖詩丨丨爭薄雲月遞微明韋應詠瑠璃詩有色)
(同丨丨無物隔纖塵𣲖盧綸帶冰流歌溪中鳥鳴春景旦一丨丨忽開散)
寒火(白虎通五行之性火熱水寒有温水無丨丨何明臣可以為君君不可更為臣本草陽火隂火集)
(解時珍曰有蕭丘之丨丨澤中之陽熖野外之鬼燐金銀之精氣此皆似火而不能焚物者也陸機策秀才)
(文今有温泉而無丨丨其故何也思問辨之以釋不同之理張喬甘露寺僧房詩遠岫明丨丨危樓響夜濤)
寒雰(素問其動漂泄沃涌其德凝慘丨丨澤又水鬱之發陽氣廼辟隂氣暴舉大寒廼至川嚴凝丨丨)
(結為霜雪陽又陽明所至為清勁太所至為丨丨)
寒曦(韓愈寄崔二十六立之詩舉頭庭樹豁狂飇卷丨丨)
寒律(黃滔遊南寓題詩天不當時命鄒衍亦將丨丨入南吹又翁洮冬詩寂寂棲心向杳冥苦吟丨丨)
(句偏淸變歐陽修寄梅聖俞詩窮隂丨丨急節慘驚飇)
寒凍(史記秦始皇紀九年四月丨丨書唐書錢徽傳徽中進士第觀察使樊澤表署掌記蔡賊方熾澤)
(多募武士于軍時大雨雪士丨丨徽先冬頒衣絮士乃大悦淮南子見冬日下眞君茅盈傳君丨丨林谷)
(味玄仰眞思激窮岫啓心精誠今故報盈以紫髦之節藕敷華冠使盈招驅萬靈封山召雲)
寒煖(禮記文王世子食上必在視丨丨之節注在察也宋書律志以六十律分一朞之日黃鐘自冬至)
(始及冬至而復隂陽丨丨風雨之占於是生焉韓詩外傳勞佚適乎筋骨丨丨適乎肌膚)
寒奥(通作燠漢書五行志雨旱丨丨以風為本四氣皆亂故其罰常風也後漢書張衡傳臣聞聖人明)
(審律歷以定吉凶重之以卜筮雜之以九宫經天驗道本盡于此或觀星辰逆順丨丨或察龜策之占巫覡之)
(言其所因者非一術也立言于前有徵于後故智者貴焉謂之讖書齊書樂志裁化徧丨丨布政司炎凉)
(淮南子人之所受于天者耳目之於聲色也口鼻之于芳臭也肌膚之於丨丨其情一也白居易短歌行少)
(壯與榮華相避如丨丨丨李紳逾嶺嶠止荒陬扺高要詩天將南北分丨北被羔裘南卉服)
寒温(漢書京房傳房字君明治易事梁人焦延壽延壽字贛贛常曰得我道以亡身者必京生也其說長)
(於災變分六十四卦更直日用事以雨風丨丨為候各有占騐房用之尤精後漢書仲長統傳苟目能辨色)
(耳能辨聲口能辨味體能辨丨丨者將皆以修潔為諱惡設智巧以避之焉况肻有安而樂之者邪魏志陳)
(思王植傳今臣與陛下踐冰履炭登山浮澗丨丨燥濕高下共之豈得離陛下哉宋書禮志晉武帝太康二)
(年有司奏春分依舊車駕朝日丨丨未適可不親出性吕覽樂之有情譬之若肌膚形體之有情性也有情)
(則必有性養矣丨丨勞佚饑飽此六者非適也凡養也者瞻非適而以之適者也能以久處其適則生長矣)
(明一統志丨丨泉在登州府招遠縣治東二泉並發一丨一丨好事者甃石為池引二泉注焉以便澡浴又寧)
(海州東四十里有龍泉文登縣西七里有湯泉東北六十里有温泉皆丨丨二泉並發李紳逾嶺嶠止荒陬)
(抵高要詩西日眼明看少長北風身醒辨丨丨蘇軾岐亭詩相逢未丨丨相勸此最急)
寒熱(詩何草不黃何日不行何人不將經營四方疏氣則時經丨丨物則革變死生日月長久征行不息)
(是其所以怨也丨周禮食醫魚宜苽疏魚宜苽者魚味寒魚族甚多丨酸苦兼有而云宜苽或同是水物相)
(宜故云魚宜苽皆史記倉公傳濟北王侍者韓女病腰背痛丨丨衆醫以為丨丨也臣意診脉曰内寒月事)
(不下也即竄以藥旋下病已病得之欲男子而不可得也後漢書荀爽傳夫丨丨晦明所以為歲尊卑奢儉)
(所以為禮故以晦明寒暑之氣尊卑侈約之禮為其節也魏書薛懷吉傳將勞賓客曲盡物情送去迎來不)
(避丨丨慄素問其寒也則衰食飲其熱也則消肌肉故使人怢而不能食名曰丨丨又風成為丨丨癉成)
(為消中淮黃庭内景經主適丨丨榮衛和丹錦飛裳披玉羅南子丨不能生寒丨不能生熱不丨不丨能)
(生丨丨隂蘇軾影答形詩雖云附精了不受丨丨)
寒暄(申鑒丨丨盈虚消息必得其中所以養神也雲徐陵與北齊宗室書徘徊河朔亟積丨丨孟卿)
(古别離丨丨有時謝顦顇難再好白李山甫風詩喜怒丨丨直不勻終無形狀始無因居易桐花詩地氣)
(反丨丨天時倒生殺明元好問九月讀書山用陶詩露凄暄風息氣清天曠為韻詩翁今為飛仙過眼幾丨)
(丨)
寒凉(後漢書黃瓊傳見時風下暖宋書禮志徐廣車服注曰北土丨丨本以貂皮額附施于冠因遂變)
(成首餙據史子玉枸杞賦混甘苦而爽口逼丨丨而液齒棗雜詩玄林結隂氣不風自丨丨李賀自昌)
(谷到洛後門詩丨丨十月末露霰濛曉昏)
寒暑(易恒象四時變化而能久成疏四時更代丨丨相變所以能生成萬物詩我征徂西至于艽野二)
(月初吉載離丨丨聲禮記祭法相近于坎壇祭丨丨也注相近當為禳祈之誤也&KR1241;猶卻也祈求也丨丨不)
(時則或禳之或祈之丨于坎丨于壇裘又禮器饗帝于郊而風雨節丨丨時公羊注見冬下漢書貢禹)
(傳農夫父子暴露中野不避丨丨捽草把土手足腁胝已奉穀租又出槀税鄉部私求不可勝供後漢書蔡)
(邕傳邕性篤孝母滯病三年邕非丨丨節變未嘗解襟帶不寢寐者七旬齊書褚伯玉傳性耐丨丨時人比)
(之王仲都魏南史徐陵傳有口辯太淸二年兼通直散騎常侍使魏人授館宴賓是日甚熱其主客魏收嘲)
(陵曰今日之熱當由徐常侍來陵即答曰昔王肅至此為魏始制禮儀今我來聘使卿復知丨丨收大慙齊文)
(襄為相以收失言囚之累日德莊子古之得道者窮亦樂通亦樂所樂非窮通也道于此則窮通為丨丨風)
(雨之序矣均以丨丨)(韓詩外傳動以雷電潤以風雨節以山川鹽鐵論古者采椽茅茨陶桴復穴足禦丨)
(丨蔽風雨而已成西京雜記淮南王好方士方士皆以術見遂有畫地江河撮土為山巖嘘吸為丨丨噴嗽)
(為雨霧利文心雕龍記編同時時同多詭雖定哀微辭而世情害勲榮之家雖庸夫而盡飾迍敗之士雖令)
(德而常嗤理欲吹霜噴露丨丨筆端此又同時之枉可歎息者也望氣經天無言以七曜垂文地無言以五)
(雲騰氣四時無言以丨丨變節六甲無言以孤虛定位嵇康答難養生論見夏裘下張協襍詩鷹化日夜)
(分雷動丨丨離松王讚三月三日詩招搖啓運丨丨代新劉希夷孤篇豈不罹丨丨為君留青青韋應)
(物相逢行邂逅兩相逢别來問丨丨瓴杜牧分司東都寓居履道詩丨丨逾流電光隂甚建羅隱贈漁翁)
(詩是非不問眼前起丨丨任從波上移古杜荀鶴别敬侍郎詩交道有丨丨在人無今)
寒冬(夏侯湛薺賦丨丨之日余登乎城跬步乎北園覩衆草之萎悴覽林果之零殘)
寒夏(元稹茅舍詩不使及僭差粗得禦丨丨)
寒歲(漢書五行志丨丨豕多死及為怪易宋書五行志周衰無丨丨秦滅無燠年白居村居臥病詩)
(葺廬蔽風雨補褐防丨丨)
寒年(南史劉訏傳族祖孝標與書稱之曰訏超超越俗如半天朱霞歊矯矯出羣如雲中白鶴皆儉歲之)
(粱稷丨丨之纖纊按歊訏族兄)
寒時(禮記月令孟冬之月食黍與彘注黍秀舒散屬火丨丨食之亦以安性也穀梁成公元年二月辛)
(酉無冰傳終時無冰則志此未終時而言無冰何也注言終丨丨無冰當志之耳今方建丑之月是丨丨未終)
(自宋書朱百年傳百年家素貧母以冬月亡衣並無絮此不衣緜帛嘗丨丨就凱宿衣悉裌布飲酒醉眠凱)
(以卧具覆之百年不覺也既覺引卧具去體謂凱曰綿定竒温因流涕悲慟凱亦為之傷感述異記南方有)
(灾火山四月生火十二月火滅火滅之後草木皆生枝條至火生草木葉落如中國丨丨也盧綸秋中過獨)
(孤郊居詩見秋山下丨羅隱秋居有寄詩魘處千般鬼丨百種風)
寒節(張華詩東壁正昏中固隂丨丨升李傅玄雜詩常恐丨丨至凝氣結為霜高適别八詩蒼茫眺)
(千里正値苦丨丨)
寒序(歐陽詹與鄭伯儀書常清宵月下丨丨火邊或醉或醒接以餘論楊素贈薛播州詩迎風含暑氣)
(飛雨淒丨丨)
寒食(後漢書周舉傳遷并州刺史太原一郡舊俗以介子推焚骸有龍忌之禁至其亡月咸言神靈不樂)
(舉火由是士民每冬中輙一月丨丨莫敢烟㸑東晉書石勒載記雹起西河介山大如雞子勒正服于堂以)
(問徐光曰歷代以來有此災幾也光對曰去年禁丨丨介推帝鄉之神歷代所尊或者以為未宜替也勒下書)
(曰丨丨既并州之舊風朕生其俗不能異也尚書其促檢舊典定議以聞有司奏以子推歴代攸尊請普復之)
(更為植嘉樹立祠堂給戶奉祀午宋史兵志凡三歲大祀有賜賚有優賜每歲丨丨端冬至有特支特支有)
(大小差亦有非時給者丨荆楚歲時記去冬節一百五日即有疾風甚雨謂之丨禁火三日魏武帝禁絶)
(火令聞太原上黨西河鴈門冬至後百五日皆絶火丨丨云為介子推且北方沍寒之地老少羸弱將有不堪)
(之患令到人不得丨丨驚徐陵報尹義尚書鳴蜩抱樹亟見藏冰歸鴈銜蘆多丨丨柳宗元寄許京兆孟)
(容詩近世禮重拜埽今已闕者四年矣每遇丨丨則北向長號以首頓地沈佺期嶺表逢丨丨詩嶺外無丨)
(丨春來不見餳村高適别崔少府詩見春風下虚杜甫丨丨詩丨丨江路風花高下飛又清明詩霑焦)
(舉為丨丨實藉嚴君賣卜錢花想諸弟杜陵丨丨草青青)(韋應物丨丨詩把酒看錢起下第題長安客舍)
(詩棃花度丨丨客子未春衣丨一百六店舍無煙宫樹綠)(元稹連昌宫詞初過丨王建春來曲可憐丨丨)
(街中郎早起著得單衣裳旗杜牧江上偶見詩楚江丨丨橘花時野渡臨風駐綵唐彥謙毘陵道中詩煙)
(火誰開丨丨禁簪裙那復麗人行武司空圖詩人家丨丨月花影午時天陸游遊諸葛侯書臺詩定軍山)
(前丨丨路至今人祠丞相墓經又南史張秀傳服丨丨散盛冬卧於石上舊唐書籍志丨丨散方二卷丨)
(丨散論二卷)
寒孟(梁簡文帝與湘東王論王規令去歲冬中已傷劉子今兹丨丨復悼王生)
寒晨(李賀自昌谷到洛後門詩石澗凍波聲雞叫清丨丨)
寒宵(杜甫閣夜詩歲暮隂陽催短景天涯霜雪霽丨丨戴叔倫酬盩厔耿少府湋詩遥聞相訪頻逢雪)
(一醉丨丨誰與同丨張蠙宿山驛詩驛在千峰裏丨獨此身)
寒晚(鄭谷卷末偶題詩如今丨丨無功業何以勝任國士知)
寒曉(趙抃過鐵山舖寄交代吳龍圖詩境上憑詩馳遠意青泥丨丨入雲燈)
寒隂(漢書郎顗傳三公上應台階下同元首政失其道則丨丨反節姚合早春山居寄城中知己詩陽)
(和潛發蕩丨丨便使川原景象深)
寒晴(韓愈詩海風吹丨丨波揚衆星輝)
寒光(滄浪詩話木蘭歌最古然朔氣傳金柝丨丨照鐵衣之類已似太白必非漢魏人詩也范成大望)
(海亭賦送萬壑之傾注豔丨丨之迸射宗陳樵月庭賦美清夜之虛明泛丨丨於遐眺唐中立春遊苑迎)
(春詩丨丨猶戀甘泉樹淑景偏臨建始花春駱賓王疇昔篇丨丨千里暮露氣二江秋劉長卿過宣峰寺)
(山房寄靈一上人詩丨丨生極浦暮雪映滄洲雲盧綸難綰刀子歌輕冰薄玉狀不分一尺丨丨堪决元)
(稹清都夜鏡詩纖埃悄不起玉砌丨丨淸元劉禹錫入潼關詩丨丨照旌節關路曉無塵柳宗再至界圍)
(岩水簾詩蔽空素彩列激浪丨丨聚月方干除夜詩曉韻侵春角丨丨隔歲燈秦韜玉八十五日夜看月)
(詩丨丨入水蛟龍起靜色當天鬼魅驚練杜荀鶴湘江秋夕詩三湘月色三湘水浸骨丨丨似鋪又宋史)
(高繼勲傳契丹聚兵五萬屯草城川繼勲登高望之謂軍使賈宗曰彼衆而陣不整將不才也我兵雖少可以)
(奇取勝先伏兵山下敵見我弱必急攻我我誘之南走爾起乘之當大潰轉戰至丨丨嶺伏起契丹果大敗)
寒夜(魏書李騫傳少昊為帝庚辛處躔視墟里之蕭蕭過丨丨之綿綿積霜靄于近援起泬寥於遠天)
(詩說有狐君子于丨丨見貧民與狐涉水而傷之賦也宋孝武帝夜聽妓詩丨丨起聲管促席引靈寄梁)
(武帝織婦詩調梭輟丨丨鳴機罷秋日和韋應物贈李儋詩誤觸龍鳳嘯靜聞丨丨泉元稹東川李相公)
(慈竹詩冰碧丨丨聳簫韶風畫羅宿劉禹錫詶樂天小亭丨丨有懷詩丨丨隂雲起疎林鳥驚杜牧懷紫)
(閣山詩雲軿載馭去丨丨看裁衣休皮日休夜會問答詩丨丨清簾外迢迢星斗明貫思匡山賈匡詩山)
(兄詩癖甚丨丨更何為)
寒漏(王維同崔員外秋宵寓直詩九門丨丨徹萬井曙鐘多皇甫曾和謝舍人詩建章丨丨起更助掖)
(垣深起鄭絪寒夜聞霜鐘詩淨兼丨丨徹閒畏曙更侵錢效古秋夜長詩含情紡織孤燈盡拭淚相思丨)
(丨長仁吕温早覺有感詩嚴冬丨丨長此夜如何其商劉得上丁學士詩直廬丨丨近秋燭白麻成李)
(隱夜思詩銀箭耿丨丨金釭凝夜光)
寒山(齊書孔稚圭傳宣帝撫納安靜朔馬不驚光武卑辭厚禮丨丨無靄南史蕭明傳武帝旣納侯景)
(大舉北侵使南康王會理總兵明乃拜表求行固請乃許之會理已至宿預詔使以明代為都督水陸諸軍趣)
(彭城大圖進取敕曰侯景志淸鄴洛以雪讐恥其先率大軍隨機撫定汝等衆軍可止于丨丨築堰引淸水以)
(灌彭城大水一沈孤城自殄愼勿妄動而新論丨丨有獸其名曰&KR2940;其角當心俯而磨之憒心死六一詩)
(話詩人貪求好句而理有不通亦語病也如唐人有云姑蘇臺下丨丨寺半夜鐘聲到客船說者亦云句則佳)
(矣其如三更不是打鐘時皮於秋塞握紫鷰於丨丨)(庾信謝趙王賚米啓剥榆楊炯酬虢州李司法詩丨)
(丨抵方伯秋水面鴻臚城王維和僕射晉公扈從温湯詩丨丨天仗外温谷幔中又輞川閒居詩見秋水)
(下樓杜甫客亭詩日出丨丨外江流宿霧中宿又白帝城詩江度丨丨閣城高絶塞樓劉長卿北山禪)
(寺蘭若詩青松臨古路白日滿丨丨丨柳宗元遊南亭詩見秋月下杜牧山行詩遠上丨石徑斜白雲生)
(處有人家張周賀出關後寄賈島詩歸人值落葉遠路入丨丨喬郢州即事詩孤城臨遠水千里見丨丨)
(鎖方干題應天寺上方詩晴卷風雷歸故壑夜和猿鳥丨丨鄭谷終南白鶴觀詩古木千尋雪丨丨萬丈)
(雲書丨丨詩丨丨頂上月輪孤照見晴空一物無唐又唐藝文志智昇對丨丨子詩七卷注丨丨子隱興)
(縣丨丨巖於國清寺與隱者拾得往還師宋史藝文志丨丨子大還心鑑一卷高僧傳豐干者本居天台)
(國清寺出雲遊適閭丘胤出守台州問彼有賢逹否曰見之不識識之不見若欲見之不得取相丨丨文殊拾)
(得普賢狀如貧子又似風狂在寺庫院走使厨中看火閭丘至任入寺於厨中見二人拜之二人曰豐干饒舌)
(便連臂走出閭丘復往寒岩謁問便縮入岩穴縫中乃令僧道翹尋其遺物唯於林間竝村墅屋壁所抄得三)
(百餘篇歴然雅體于土地堂壁見拾得偈詞附丨丨集中李山甫山中寄梁判官詩康樂公應頻結社丨丨)
(子亦患多才道拾得詩丨丨住丨丨拾得自拾得歐貫休寄赤松舒士詩子愛丨丨子歌惟樂道歌陽)
(修宿廣化寺詩曰落丨丨慘浮雲隨客衣)
寒同(明一統志丨丨山在萊州府城東三十五里一名神山)
寒嶺(宋史郝質傳與田胐行邊至柏谷敵塹道以阻官軍質禦之於丨丨下轉鬭逐北遂修復寧遠諸柵)
(以扼賊衝柳無殊也)(新論譬如鍾山之玉丨丨之松比瓀珉梓皇甫冉送閻判官還江州詩長江九𣲖人)
(歸少丨丨千重鴈度遲)
寒巖(高僧傳見寒山下四方干題龍泉寺絶頂詩古樹含風長帶雨丨丨月始知春寒山詩丨丨人)
(不到白雲常靉靆甘又棲遲丨丨下偏訝最幽竒碧歐陽修和丁寶臣遊泉寺詩空餘一𣲖丨丨側澄泓)
(渟涵玉色)
寒峰(鮑照望孤石詩江南多暖谷襍樹茂丨丨幾懷素寄衡嶽僧詩祝融高座對丨丨雲水昭丘萬重)
寒嶠(許棠詩雲移丨丨出燒夾夜江明)
寒嵐(皮日休懷茅山廣文南陽博士詩丨丨依約認華陽遥想高人卧草堂惟則登茅山天市壇詩東)
(來十日風霜路只在丨丨一抹中)
寒峽(宋書氐胡傳安西參軍魯尚期追難當出丨丨生禽建節將軍楊保熾安昌侯楊虎頭杜甫丨丨)
(詩丨丨不可度我實衣裳單)
寒岑(張均秋夜遊㴩湖詩灣潭幽思深杳靄涌丨丨)
寒崖(盧象竹里館詩臘月聞山鳥丨丨見蟄熊)
寒磧(于鵠出塞詩空山朱戟影丨丨鐵衣聲堡温庭筠邊笳曲嘶馬悲丨丨朝陽照霜)
寒石(道德指歸論陽之至也煎砂爛石飛鳥絶水蟲疾萬物枯槁江湖消竭當此之時入沈清泉出衣絺)
(綌燕高臺服丨丨猶不能任也危本草鹵鹹釋名鹵鹽丨丨石鹹杜甫前出塞詩逕抱丨丨指落曾冰間)
(里又明一統志丨丨山在天台縣西北七十一名寒巖上有仙人洞唐寒山子居之)
寒水(史記倉公傳菑川王病召臣意診脉曰蹶上為重頭痛身熱使人煩懣臣意即以丨丨拊其頭刺足)
(陽明脤左右各三所病旋已熱魏志華佗傳注佗别傳曰有婦人長病經年世謂寒注病者冬十一月佗令)
(坐石槽中平旦用丨丨汲灌云當滿百始七八灌會戰欲死灌者懼欲止佗令滿數將至八十灌熱氣乃蒸出)
(囂囂高二三尺滿百灌佗乃使然火温牀厚覆良久汗洽出著粉汗燥便愈素問丨丨勝火則為冰雹淮)
(南子北方幽晦不明天之所閉也丨丨之所積也蟄蟲之所伏也庾信小園賦荆軻有丨丨之悲蘇武有秋)
(風之别兮潘炎李樹連理賦花之發也霰每亂於青春實之繁珠更深於丨丨陸機尸鄉亭詩秋草漫長)
(柯丨丨入雲煙縈陸雲為顧彦先贈婦往返詩翩翩飛蓬征郁郁丨丨魏璀湘靈鼓瑟詩柱間丨丨碧曲)
(裏暮山青霞杜甫熱詩乞為丨丨玉願作冷秋菰清又冬深詩早隨類隱丨丨各依痕元稹解秋詩晨)
(頮丨丨動搖襟袖輕穠柳宗元湘岸移木芙蓉植龍興精舍詩麗影别丨丨芳委前軒白居易履信池櫻)
(桃島上醉後走筆詩今朝一酌臨丨丨此地三回别故人杜牧泊秦淮詩煙籠丨丨月籠沙夜泊秦淮近酒)
(家司胡曾荆山詩抱玉巖前桂葉稠碧溪丨丨至今流空圖歌者詩風霜丨丨旅人心幾處笙歌繡戶深)
(下護國訪雲母山僧詩松濾丨丨佛前挑夜燈)
寒海(許敬宗奉和秋日即目應制詩辭燕歸丨丨來鴻出遠天)
寒江(杜甫送鮮于萬州遷巴州詩祖帳維舟數丨丨觸石喧又月圓詩孤月當樓滿丨丨動夜扉包)
(佶酬顧况見寄詩丨丨鸂鶒思儔侣歲歲臨流刷羽毛孟郊丨丨吟丨丨波浪凍千里無平冰又有所思)
(詩古鎮刀攢萬片霜丨丨浪起千堆雪步柳宗元江雪詩孤舟蓑笠翁獨釣丨丨雪劉禹鍚出武陵東亭)
(臨江寓望詩孤帆帶日來丨丨轉沙曲上鄭巢楚城秋夕詩丨丨浸霧月曉角滿城霜羅隱江州陳員外)
(詩丨丨九派轉城樓東下鍾陵第一州菩齊已酬微上人詩晚檜清蟬咽丨丨白鳥飛朱子薩蠻迴文詞)
(暮江寒碧縈長路路長縈碧丨丨暮)
寒澗(鮑照擬古詩束薪幽篁裏刈黍丨丨隂春魚亭山詩陽林花已紅丨丨苔未綠)(薛稷早韋應物)
(春月觀省屬城始憩東西林精舍詩東西竹林寺灌注丨丨泉李益合源溪期張計不至詩暗溪遲仙侶丨)
(丨聞松禽林花委地)(白居易謫居詩火燒丨丨松為燼霜降春李賀仙人詩鹿飲丨丨下魚歸清海濱)
(張喬寄中岳顓頊先生詩夜窗峰頂曙丨丨洞中春陸游秋思詩丨丨挹泉供試墨墮巢篝火喚煎茶)
寒洲(王昌齡萬歲樓詩猿狖何曾離葛嶺鸕鷀空自泛丨丨)
寒湖(周賀送石協律歸吳詩夜隨淨渚離蛩語早過丨丨背井行馬戴江行留别詩返照開嵐翠丨丨)
(蕩浦沙)
寒塘(王維寄韋太守陟詩丨丨映衰草高館落疎桐丨丘為尋廬山崔徵君詩日高雞犬靜門掩向丨)
(三杜甫新津寺詩蟬聲集古寺鳥影度丨丨寄韋應物臺詩冰泮丨丨始綠雨餘百草皆生又盧陟詩)
(柳葉變丨丨曉霜凝高閣月李商隱贈從兄閬之詩幽徑定擕僧共入丨丨好與相依薛榮宿東巖寺曉)
(起詩野寺丨丨曉遊人一夢分陳趙嘏丨丨詩曉髮梳臨水丨丨坐見秋李咸用題正字山居詩花光籠)
(晚雨樹影浸丨丨暮背丨丨戴月回)(秦韜玉釣翁詩朝攜輕棹穿雲去朱子苧溪道中詩更有丨丨水應)
(將此處同)
寒池(庾肩吾侍宴詩秋樹翻黃葉丨丨墮黑蓮顧韋應物題石橋詩方愁暮雲滑始照丨丨碧非熊)
(與無可宿輝公院詩丨丨清月彩危閣聽林聲)
寒沼(薛逢九華觀廢月池詩曾發簫聲水檻前夜蟾丨丨兩嬋娟李洞畢郎中詩高門丨丨水連雲鷺)
(識朱衣傍主人)
寒溪(鄭剛中山齋賦或無餌而釣丨丨或帶經而鋤晚日盧綸送萬巨詩人愁荒村路細馬怯丨丨水)
(深顔孟郊丨丨詩霜洗水色盡丨丨見纖鱗許詩門近丨丨窗近山枕山流水日潺潺)(杜牧訪李羣玉)
(池州封員外郡齋雙鶴詩丨丨侶雲水朱閣伴琴笙休鄭谷松詩春砌花飄僧旋埽丨丨子落鶴先聞貫)
(夏日晚望詩陶侃丨丨寺如今何處看出歐陽修菱溪大石詩新霜夜落秋水淺有石露丨丨垠)
寒渚(鮑照野鵝賦立菰蒲之丨丨託隻影而為雙蒼謝脁夜發新林至京邑詩秋河曙耿耿丨丨夜蒼)
(劉長卿秋抄江亭有作詩丨丨一孤鴈夕陽千萬山戴叔倫婺州路别錄事詩春雲猶伴雪丨丨未通潮)
(蒲盧綸詶陳翃郎中冬至見寄詩終期買丨丨同此利魚杜牧陵陽送客詩鳬鵠下丨丨牛羊歸遠村)
(杜荀鶴感秋詩冷煙黏柳蟬聲老丨丨澄星鴈叫新花皎然冬日天井西峯張鍊師所居詩零葉聚敗籬幽)
(積丨丨下陸游春晚詩丨丨鴈新壞橋蛩夜吟)
寒潭(王勃滕王閣序潦水盡而丨丨清煙光凝而暮山紫吕巖說靈茅賦見春澗下劉希夷洛中晴)
(月詩晴看石瀨光無數曉入丨丨浸不流咸皇甫曾贈鑒上人詩深竹風開合丨丨月動摇李用送别詩)
(棹入丨丨急帆當落照遲清吳晃魚上冰詩見春水下唐彥謙詠葡萄詩神蛟夜蟄丨丨萬片濕雲飛不)
(起處方干贈處士段郎中詩丨丨是清連底賓席何心望食魚)
寒浦(李嶠旅次淮口詩夕吹生丨丨清淮上暝潮時杜荀鶴秋日泊浦江詩丨丨更無船竝宿暮山見)
(鳥雙歸鴻無可暮秋宿友人居詩丨丨相叫風窗月欲沈)
寒川(高似孫水仙花後賦蹇悠悠而何之指丨丨而薄憩皇甫曾晚至華隂詩野渡冰生岸丨丨燒隔)
(林晏柳宗元遊石角過小嶺至長烏村詩磴廻茂樹斷景丨丨明許彬經李翰林廬山屏風疉所居詩疉)
(巘晴舒障丨丨暗動雷)
寒谷(文心雕龍見春藻下相劉峻廣絶交論見春叢下柳宗元謝李吉甫公示手札啓藻鏡洞開而)
(秋毫在照文津傍暢而丨丨生輝南公詩丨丨棃應重秋林栗更肥)(庾信謹贈司寇淮宋之問遊法華寺)
(詩丨丨梅猶淺温庭橘未華漢王昌齡秋興詩或問余所營刈黍就丨丨孟郊獻南樊尚書詩自公理斯)
(郡丨丨皆變春吕王涯遊春詞曲江綠柳變煙條丨丨冰隨暖氣銷温寄晉州李六協律詩巨川望汔濟)
(丨丨待潛吹)
寒澤(淮南子北方曰大冥曰丨丨)
寒源(新論雕文刻鏤傷於農事錦繢綦組害於女工農事傷則飢之本也女工害則丨之丨也按漢書作)
(原)
寒溝(李賀崇義里滯雨詩瘦馬抺敗草雨沫飄丨丨)
寒渭(鄭谷華山詩氣中丨丨闊影外白樓微)
寒瀨(段成式猿詩影沉巴峽夜巖色蹤絶石塘丨丨聲歐陽修水谷夜行寄子美聖俞詩梅翁事清切)
(石齒漱丨丨)
寒汀(駱賓王在江南贈宋五之問詩秋江無綠芷丨丨有白蘋杜牧齊安城樓詩嗚咽江樓角一聲微)
(陽瀲瀲落丨丨跡門徑入丨丨)(齊已和鄭谷郎中幽棲詩誰知閑退梅堯臣䨇野鳬詩暖日浮還沒丨丨)
(去復來)
寒井(周書明帝紀丁未幸同州過故宅賦詩曰玉燭調秋氣金輿歷舊宫還如過白水更似入新豐霜潭)
(漬晚菊丨丨落疎桐舉杯延故老令聞歌大風文帝謝敕賚貂坐褥席啓隂炭既重丨丨猶冰)(梁簡盧綸)
(送吉中孚歸楚州舊山詩露色凝古壇泉聲落丨丨丨白居易晚秋夜詩花開殘菊傍疎籬葉下衰桐落丨)
(丨劉禹錫楚州開元寺北院枸杞臨井詩僧房藥樹依丨井有香泉樹有靈温庭筠題望苑驛詩景陽丨)
(丨人難到長樂晨鐘鳥自知丨方干題懸溜巖隱者居詩却用水荷包綠李兼將丨浸甘瓜子蘭水陸寺)
(會宿詩柿凋紅葉鋪丨丨鵠墜霜毛著定僧)
寒泉(易井九五井冽丨丨食注冽潔也居中得正體剛不撓不食不義中正高潔故井冽丨丨然後乃食)
(也器詩爰有丨丨在浚之下水漢書五行志沸湯之在閉而湛於丨丨則為冰經注時水又北逕西安)
(城西又北京水系水注之水出齊城西南世謂丨丨也陸雲榮啓期贊見春蕤下庾肩吾團扇銘清逾蘋)
(末瑩等丨丨欽沈約愍衰草賦布綿密於丨丨吐纖疏於危石繁蕙詠丨丨浸我根凄風常徘徊左思)
(招隱詩前有丨丨井聊可瑩心神襃劉孝孫遊清都觀詩横琴對危石酌醴臨丨丨王和從弟祐山家詩)
(滴瀝丨丨溜叫嘯秋猿啼又杜甫赤霄行孔雀未知牛有角渴飲丨丨逢觝觸廻櫂詩篙師煩爾送朱夏)
(及丨丨華韋應物上方僧詩空林無宿火獨夜汲丨丨李益隂東泉詣藏律師詩蒼崖抱丨丨淪照洞金)
(碧滋)(柳宗元茅檐下始栽竹詩貞根期永固貽爾丨丨白居易題報恩寺詩淨石堪敷坐丨丨可濯巾)
(李紳臯橋詩故橋秋月無家照古井丨丨見底清皮莫宣卿答問讀書居詩井汲洌丨丨桂花香玉露日)
(休紫石硯詩石墨一研為鳳尾丨丨半勺是龍睛目又孤園寺詩丨丨飛碧螭古木鬭蒼兕皎然飲天山)
(茶詩文火香偏勝丨丨味轉嘉丨陸游閉戶詩地爐枯葉夜煨芋竹筧丨晨灌蔬)
寒潮(宋之問夜渡吳松江詩丨丨頓覺滿暗浦稍將分劉長卿送張十八歸桐廬詩正落丨丨水相隨)
(夜到門鄭祖詠晚泊金陵水亭詩夕照明殘壘丨丨漲古濠巢題崔中丞北齋詩丨丨添井味遠漏帶松)
(聲丨)(馬戴送僧歸閩中舊寺詩鐘聲催野飯秋色落丨唐彥謙過三山寺詩一僧歸晚日羣鷺宿丨丨)
(方干思桐廬舊居詩綠樹繞村含細雨丨丨背郭卷平沙歐陽修别後寄聖俞詩長河秋雨多夜插丨丨入)
寒浪(劉長卿奉使新安自桐廬縣經嚴陵釣臺宿七里灘詩夕陽留古木水鳥拂丨丨杜甫登東山最)
(高頂宴姚通泉晚攜酒泛江詩三更風起丨丨湧取樂喧呼覺船重盧綸送惟良上人歸江南詩注瓶丨丨)
(靜讀律夜船香)
寒波(宋之問秋蓮賦宫槐疎兮井梧變摇丨丨兮風颯然眞德秀魚計亭後賦炯儵魚之成羣闖丨丨)
(而游泳錫李白登新平樓詩天長落日遠水淨丨丨流劉禹採菱行屈平祠下沅江水日照丨丨白煙起)
(外杜牧後池泛舟送王十詩相送西郊暮景和青蒼竹遶丨丨李咸用和人湘中詩一棹丨丨思范蠡滿)
(尊醇酒憶陶唐洗曹唐三年冬大禮詩華山秋草多歸馬滄海丨丨絶兵元好問潁亭留别詩丨丨淡淡)
(起白鳥悠悠下)
寒濤(李益送諸曁王主簿之任詩落日望丨丨公門閉清晝齊已瀟湘詩暮氣藏鄰寺丨丨聒近村)
寒渡(水經注巨梁水又西逕土垠縣故城西左會丨丨水賈島送周判官元範赴越詩城上秋山生菊)
(早驛西丨丨落潮遲沙栖白邊思詩亂鴈鳴丨丨飛入廢樓)
寒瀑(若虚懷廬山舊隱詩九疉嵯峨倚著天悔隨丨丨下岩煙朱子聞諸友人入山觀瀑布詩不因丨)
(丨響肻到老僧家)
寒灣(方干自縉雲赴郡詩仰瞻靑壁開天罅斗轉丨丨避石稜葉夢得徐敦立相過詩茆齋一曲傍丨)
(丨邂逅中年伴我閒漁陸游詩眞有巖居臨絶壁但無艇繫丨丨)
寒泓(文同謝惠端溪紫石硯詩貴價市珍煤風前試丨丨)
寒溜(高似孫秋蘭賦擷微芳而薦嘉兮叫湘臯而丨丨戴叔倫留别道州李使君圻詩漁滬擁丨丨畬)
(田落遠燒埽權德輿與沈拾遺同遊棲霞寺詩巖花點丨丨石磴春雲陸龜蒙二遺詩萬古清風吹作籟)
(一條丨丨滴成穿珠郝經登泰山太平頂詩泓澄丨丨浸太古翠壁細瀉璣圓葉顒東籬詩圖彩寫晴嵐)
(琴音漱丨丨元陸游自詠詩夜踏亂雲過略彴曉分丨丨注軍持好問赤石谷詩林罅隂崖霧杳冥石根)
(丨丨玉玎玲)
寒漲(韓愈詩時當冬之孟隙罅縮丨丨坐陳勲山居詩數聲漁櫓鳴丨丨一酌村沽晚晴)
寒瀉(無可官池上詩廻疏城闕内丨丨出雲波)
寒凘(王融沈冥地獄篇頌炎山翻烈火冰澗匝丨丨結鄭巢題崔行先石室别墅詩桂隂生野菌石縫)
(丨丨)
寒流(庾信王祥扣冰魚躍讚水連豹浦涷塞丨丨精誠有感無假沉鈎虞世南奉和出潁至淮應令詩)
(丨丨泛鷁首霜吹響哀吟蒼王維答裴廸輞口遇雨憶終南山詩淼淼丨丨廣蒼秋雨晦李白江上秋懷)
(詩黃雲結暮色白水揚丨丨門韋應物休暇日訪王侍御不遇詩怪來詩思清人骨對丨丨雪滿山常建)
(白湖寺後溪宿雲門詩入溪復登嶺草淺丨丨速梅皎然送劉司法之越詩雨後丨丨急秋來朔吹高堯)
(臣得高樹早凉歸詩清梵隔丨丨辭蟬鳴古樹朱子試院雜詩曲沼丨丨滿空庭凉葉飄)
寒淤(杜甫贈李八秘書别詩杜陵斜晚照潏水帶丨丨)
寒涸(齊書顧憲之傳親屬里伍流離道路時轉丨丨事方未已)
寒原(宋書鄧琬傳雲羅四掩霜鋒交集猶勁飇之拂細草烈火之埽丨丨燋卷之形昭然已著王維酬)
(虞部蘇員外過藍田别業不見留之作漁舟膠凍浦獵火燒丨丨張喬青鳥泉詩靜瀨烟霞古丨丨草木凋)
(送齊已原上晚望詩倚杖聊攄望丨丨遠近分盧孟明還上都詩征驂嘶别館落日隱丨丨)(皎然梅堯)
(臣依韻和載陽郊外詩路遶丨丨古煙横遠戍迷)
寒郊(沈佺期扈從出長安應制詩是節嚴隂始丨丨散野蓬岑參早春陪崔中丞同泛浣花溪宴詩旌)
(節臨谿口丨丨陡覺暄庾戴叔倫勸陸三飲酒詩丨丨好天氣勸酒莫辭頻承宣冬日可愛詩宿霧開天)
(霽丨丨見初日少劉禹鍚壯士行隂風振丨丨猛虎正咆哮李商隱年行灞陵夜獵隨田竇不識丨丨自)
(轉蓬登崔塗江行晩望詩木落曙江晴丨丨極望平數羅隱宛陵條風樓詩溪喧晚棹千聲浪雲護丨丨)
(丈隂)
寒下(穆天子傳天子大服冕褘帗帶搢笏奉璧南面立于丨丨又素問少隂大羽陽明丙子歲會丙午)
(其運寒其化凝慘凓洌其變冰雪霜雹其病丨丨)
寒野(畫鑒道士牛一畿信筆作丨丨鵲雉佳甚鮑朱異田飲引屬風林之蕭瑟値丨丨之蒼茫照學)
(劉公幹體詩曀曀丨丨霧蒼蒼隂山栢感唐太宗出獵詩丨丨霜氛白平原燒火紅柳宗元遇詩旭日照)
(丨丨鸒斯起蒿萊)
寒荒(新論丨丨之地風雪之所積慷慨之懷忠義之所聚)
寒丘(卞伯玉菊賦佇丨丨以彌望覿中霜之嫩菊)
寒陵(儲光羲秋次霸亭寄申大詩橘柚植丨丨芙蓉蔕修坂)
寒壟(李德裕柳柏賦或森森於丨丨或蕭蕭於神祠王建塞上逢故人詩走馬登丨丨驅羊入廢城)
寒堆(齊已東林雨後望香爐峯詩翠溼僧窗裏丨丨鳥道邊)
寒埆(吳志薛綜傳令遼東戎貊小國無城池之固備禦之術器械銖鈍犬羊無政往必禽克誠如明詔然)
(其方土丨丨榖稼不殖民習鞍馬卒聞大軍之至自度不敵鳥驚獸駭長驅奔竄一人匹馬不可得見雖獲空)
(地守之無益)
寒坼(劉禹錫遊桃源詩清猨伺曉發瑶草凌丨丨)
寒仞(齊已遊道林寺四絶亭觀宋杜詩版詩見春松下)
寒坑(戴復古歲暮書懷寄林玉溪詩人皆居燠館我獨墮丨丨)
寒鄙(唐書劉栖楚傳其出丨丨為鎮州小史王承宗竒之薦于李逢吉繇鄧州司倉參軍擢右拾遺劉)
(詵遊沙山詩風流益自愧丨丨謔調未覺須娉婷)
寒城(范榮測景臺賦高阜荒凉丨丨蕪翳盧氏琯詩秋山一何淨蒼翠臨丨丨)(王維贈房高適宋中)
(詩落日鴻鴈度丨丨砧杵愁校杜甫遣懷詩愁眼看霜露丨丨菊自花李益送賈書東歸詩山隨匹馬行)
(看暮路入丨丨獨去遲月杜牧秋夜與友人宿詩丨丨欲曉聞吹笛猶卧東軒滿牀周賀寄姚合郎中詩)
(晚柳蟬和角丨丨燭照濤司晨早更咽丨丨報點遲)(殷堯藩寒夜詩雞催夢枕羅隱竹下殘雪詩夜來解)
(凍風雖急不向丨丨減一分瀝皎然送别詩聞說情人怨别情霜天淅在丨丨)
寒郭(徐鉉詩陳鐘丨丨晩密雪水亭深)
寒關(華陽國志汶山郡闡縣故卭人邑卭都接丨丨秋庾信周車騎將軍賀婁公神道碑銘丨丨樹直)
(塞雲平王又竹杖賦丨丨悽愴羈旅悲凉臣李嘉祐送諫議詩衰柳丨丨道高車左掖)
寒國(洞冥記帝舒闇海元落之席散明天發日之香香出胥池丨丨地有發日樹言日從雲出雲來掩日)
(風吹樹枝拂雲開日光也)
寒驛(岑參送劉判官詩丨丨遠如點邊烽互相望)
寒營(蔣吉出塞詩北風吹起丨丨角直至榆關人盡聞)
寒塞(皎然塞下曲丨丨無因見落梅胡人吹入笛聲來)
寒鄉(宋書張暢傳太尉以北土丨丨皮袴褶脫是所須今致魏主螺杯雜粽南土所珍鎮軍今以相致)
(唐書宋若昭傳性素潔鄙薰澤靚妝不願歸人欲以學名家家亦不欲與丨丨凡裔為姻對聽其學趙秉文)
(拙軒賦將之暘谷反走丨丨鏡元好問送樊順之詩丨丨况味眞雞肋清功名屬虎頭)
寒村(盧綸送李緗詩波翻遠水蒹葭動路入丨丨機杼鳴唐彥謙韋曲詩窮郊二月初離别獨傍丨丨)
(嗅野梅)
寒道(蕭子暉冬草賦挺秀色於冰塗厲貞心於丨丨)
寒路(皇甫曾送和西蕃使詩丨丨隨河水關城見柳條盧綸早秋望華清宫中樹詩交映凝丨丨相和)
(起夜風)
寒徑(李百藥謁漢高祖廟詩竹皮聚丨丨枌社落霜叢徐仲雅贈江處士詩薄霧籠丨丨殘風戀綠蘿)
寒沙(宋史樂志波神先為捲丨丨來往護靈槎一庾信上益州上柱國趙王詩丨丨兩岸白獵火燈紅)
(陳唐太宗飲馬長城窟行丨丨連騎跡朔吹斷邊聲賓叔逹後渚置酒詩丨丨滿曲浦夕霧上邪溪駱)
(王從軍中行路難詩陣雲朝結晦天山丨丨夕漲迷疎勒張說遊洞庭湖湘詩丨丨際水平霜樹籠烟直)
(鄭愔塞外詩斷蓬飛古戍連鴈聚丨丨秋戴叔倫昭君詞漢宫若遠近路在丨丨上元稹早述情詩秋草)
(古膠庠丨丨廢宫苑似劉禹錫出鄂州界懷表臣詩不見黃鶴樓丨丨雪相皇甫松浪淘沙詞浪起鵁鶄)
(眠不得丨丨細細入江流無杜牧秋浦途中詩為問丨丨新到鴈來時還下杜陵李咸用隴頭行丨丨戰)
(鬼愁白骨風霜切旦蘇轍息壤詩江上丨丨薄如席一墳起成高丘)
寒塵(項斯古扇詩丨丨妬盡秦王女凉殿恩隨漢主妃)
寒灰(魏志劉廙傳起煙於丨丨之上生華於已枯之木蒲紹簡登瀛洲賦嘘文燄於丨丨闢儒館於神)
(京頭)(劉言史長門怨手持金箸垂紅淚亂撥丨丨不舉胡皓寒食題臨江驛詩流水翻催淚丨丨更伴人)
(逹韋應物秋夜詩歲晏仰空宇心事若丨丨稹杜甫喜行在所詩眼穿當落日心死著丨丨元春詩節)
(應丨丨下春生返照中雪畫丨丨殘燈復明滅)(白居易送兄弟回雪夜詩對羅隱所思詩劃盡丨丨始堪)
(歎滿庭霜葉一窗風已方干題寶林山禪院詩我來可要歸禪老一寸丨丨逹玄貫休山居詩慵甚嵇康)
(竟不迴何妨方寸似丨丨)
寒庭(雲笈七籖華蓋徘徊輪轉丨丨寶光燿燿七曜纏嬰)
寒殿(司空曙經廢寶慶寺詩黃葉前朝寺無僧丨丨開許渾題峽山寺詩山風丨丨磬溪雨夜船燈)
寒樓(賈島夏夜登南樓詩見夏林下)
寒臺(皇甫曾玉山嶺詩晚翠深雲竇丨丨淨石梁)
寒堂(劉義恭華林清暑殿賦丨丨凉結清觀風臻)
寒廳(蘇軾次韻錢穆父王仲至同賞田曹梅花詩丨丨不知春獨立耿玉雪)
寒院(張籍詩竹樹晴深丨丨靜長懸石磬在虛廊)
寒寺(耿湋詩野路接丨丨閉門當古林稀鄭谷題無本上人小齋詩丨丨唯應我訪師人境靜雪銷遲)
寒菴(鄭谷宿澄泉蘭若詩雲集丨丨宿猿先曉磬啼)
寒齋(杜牧醉眠詩秋醪雨中熟丨丨落葉中爐梅堯臣尹陽尉耿傳惠新栗詩野人丨丨會山夜火炮)
寒署(許棠寄盩厔薛少府詩曉庭禽集慣丨丨吏衙稀)
寒房(杜甫夜詩絶岸風威動丨丨燭影微竹無可題青龍寺縱公房詩夕磬城霜下丨丨月圓)
寒閨(馮子振十八公賦征夫遠而疲薾糗糒丨丨嬾而凋殘脯盝虞世南中婦織流黃詩丨丨織素錦)
(含怨斂雙蛾)
寒屋(姚合洛下夜會寄賈島詩夜觴歡稍靜丨丨坐多深梅堯臣聞雨詩丨丨猛添響濕窗愁打穿)
寒室(宋書孔靈符傳富戶温房無假遷業窮身丨丨必應徙居)
寒亭(元結丨丨記大暑登之疑天時將寒炎蒸之地而清凉可安不合命之曰丨丨歟又左傳寒浞注)
(寒國北海平壽縣東有丨丨後水經注地理志北海有斟縣京相璠曰故斟尋國禹西北去灌亭九十里漑)
(水又北逕丨丨西)
寒園(皎然勞勞山居寄呈吳處士詩丨丨埽綻栗秋浪拾乾薪)
寒圃(方岳寄姪詩丨丨應肥菜秋霖怕損租寮陸游病思詩光景正如丨丨蝶情懷却羡病僧)
寒階(庾信晚秋詩凄清臨晚景疎索望丨丨)
寒砌(温庭筠經舊遊詩屏倚故窗山六扇柳垂丨丨露千條)
寒墀(沈約長歌行春隰荑綠柳丨丨積皓雪)
寒檐(白居易早寒詩半掩丨丨幔斜開暖閣門)
寒扉(周賀宿開元寺樓詩丨卜關雨氣風葉隱鐘音棲歐陽修張主簿東齋詩官舍掩丨丨聊同隱者)
寒窗(元稹述夢詩暮竹丨丨影衰楊古郡濠丨又過王十一館居詩過君未起房門掩深映丨一盞燈)
(杜殷堯藩過友人幽居詩陋巷誰為俗丨丨不染塵劉牧題劉秀才新竹詩聲破丨丨夢根穿綠蘚紋)
(威冬夜旅懷詩丨丨危竹枕月過半牀隂羅薛能寄河南鄭侍郎詩丨丨不可寐風地葉蕭騷隱詠白菊)
(詩尋思閉戶中宵見應認丨丨雪一堆圖又雪詩丨丨呵筆尋詩句一片飛來紙上銷司空偶詩中宵茶)
(鼎沸時驚正是丨丨竹雪明丨元好問眼中詩眼中時事益紛然擁被丨夜不眠)
寒牖(杜甫寄内兄和州崔員外詩雨侵丨丨夢梅引凍醪傾)
寒店(李洞宿葉公棋閣詩挑燈雪客棲丨丨供茗溪僧爇廢巢)
寒庖(史子玉枸把賦憫丨丨之屢空笑盛饌之莫知)
寒門(漢書郊祀志黃帝接萬靈明庭明庭者甘泉也所謂丨丨者谷口也又司馬相如傳遺屯騎於七)
(闕兮軼先驅於丨丨注應劭曰丨丨北極之門也曰淮南子北方曰北極之山曰丨丨籟記廣莫風一寒)
(風又曰凉風起自玄天之丨丨從北方來平庾信周儀同松滋公夫人尉遲氏墓誌銘渭水北原陵故園纔)
(通谷口即望丨丨進又晉書郗超傳凡超所交友皆一時美秀雖丨丨後亦拔而友之又李含傳二郡竝)
(舉孝廉異行尚書郭奕臨州含丨丨少年而奕超為别駕太保衛瓘辟含為掾宋書王僧逹傳蘇寶者名寶)
(生本丨丨有文義之美元嘉中立國子學為毛詩助教齊書倖臣傳宋文世秋當周糾竝出丨丨杜荀鶴)
(清溪來明府出二子請詩因遺詩珠明玉潤盡驚人不稱丨丨不稱貧鄭谷投時相詩故舊丨丨少文章外)
(族衰丨羅隱寄酬鄴王羅令公詩良時難得吾宗少應念丨更寂寥又魏博羅令公附卷有題詩丨丨雖)
(得在諸宗棲北巢南恨不同弄又琴曲譜錄丨丨積雪下古琴名)
寒棲(黃庭内景經注諸經中信用金龍玉魚之例多是寶貴非丨丨能辨陸機猛虎行飢食猛虎窟丨)
(丨野雀林貫來鵠曉雞詩黯黯嚴城罷鼓鼙數聲相續出丨丨休商山道者詩五千言外得元音石屋丨)
(丨隔雪林)
寒窟(劉刪詩獨飲臨丨丨離羣思北風)
寒穴(唐書太平公主傳主每奏事漏數徙乃得退所言皆從有所論薦或自丨丨躐進至侍從旋踵將相)
(矣又十洲記臣自少及今周流六天廣陟天光極於是未若凌虚之子飛真之官上下九天洞視百萬北極)
(勾陳而并華蓋南翔太丹而棲大夏東之通陽之霞西薄丨丨之野日月所不逮星漢所不與其上無復物其)
(下無復底臣所識乃及於是愧不足以酬廣訪矣山明一統志丨丨泉在金山山居海中鹹水浸灌泉出頂)
(味獨甘洌朝夕流注不竭)
寒突(文同西岡僦居詩猶勝比鄰者丨丨無晨煙)
寒居(韓愈燕喜亭記洞曰丨丨之洞志其入時也丨竇洵直鳥散餘花落詩微臣一何幸吟賞對丨)
寒瓦(元稹八駿圖詩見春雷下墮李頻夏日宿秘書姚監宅詩露色浮丨丨螢光暗叢張祜觀宋州)
(田大夫打毬詩曉冰蹄下裂丨丨杖頭鳴)
寒金(鄭損泛香亭詩聲交鳴玉歌沉板色幌丨丨酒滿船)
寒玉(桐江詩話女冠暢道姑姿色妍麗神仙中人也少游挑之不得乃作詩云瞳人剪水腰如束一幅烏)
(紗裹丨丨超然自有姑射姿回看粉黛皆塵俗霧閣雲窗人莫窺門前車馬任東西禮罷曉壇春日淨落紅滿)
(地乳鴉啼斷落丨丨)(韋應物五絃行古刀幽磬初相觸千珠貫白居易苦熱中寄舒員外詩藤牀鋪晚雪)
(角枕截丨丨盧李賀江南弄吳歈越吟未終曲江上團團帖丨丨仝酬徐公以新文見招詩便欲走相和)
(愁聞丨丨聲碧劉禹錫謝柳子厚寄疊石硯詩清越敲丨丨參差疉雲雍陶韋處士郊居詩門外晚晴秋)
(色老萬條丨丨一溪煙秋泉引出深蘿洞口煙)(李羣玉引水行一條丨丨走李玖白衣叟噴玉泉感舊遊)
(詩傷心谷口東流水猶噴當時丨丨聲笙朱慶餘看濤詩風雨驅丨丨魚龍迸上波王轂吹引水泉迸瀉)
(急相續一束宫商裂丨丨丨貫休題淮南惠照寺律師院詩儀冠凝丨端居似沃州)
寒瓊(唐珏夢中詩親拾丨丨出幽草四山風雨鬼神驚)
寒璫(袁桷紅梅賦棄明月之丨丨綴飛瓊以為琲)
寒珍(齊民要術見寒蠶下)
寒圭(袁桷紅梅賦候丨丨之微影察衆芳之榮枯)
寒璧(陸游大醉梅花下詩酒闌江月上珠樹挂丨丨細又秋夜觀月詩乍圓素月升丨丨欲散微雲蹙)
(鱗)
寒晶(陳造延綠亭賦妥丨丨之如玉湛蔚藍之無涯)
寒鐵(劉子翬汴京紀事詩河漢如雲埽泬寥登東丨丨響清宵)
寒衣(素問病在肺愈在冬冬不愈甚於夏夏不死持於長夏起於秋禁寒飲食丨丨梁洽金剪賦春服)
(旣裁丨丨欲替送庾信咏畫屏風詩丨丨須及早將寄霍嫖姚王維崔九興宗遊蜀詩出門當旅食中路)
(援丨丨泉崔顥遼西作丨丨著已盡春服與誰成丨岑參過酒憶杜陵别業詩凉州三月半猶未脫丨)
(李白秋夕旅懷詩芳草歇柔豔白露催丨丨王杜甫秋興詩丨丨處處催刀尺白帝城高急暮砧建别李)
(贊侍御詩薦書自入無消息賣盡丨丨却出城景包何江上田家詩黍苖期臘酒霜葉是丨丨元稹申秋)
(詩啼兒冷秋簟思婦問丨丨閑賈島客喜詩鬚邊雖有絲不堪織丨丨姚合秋日居詩愛詩看古集憶酒)
(典丨丨丨朱慶餘鏡湖西島言事詩偶因藥酒欺梅雨却著丨過麥秋杜牧越中詩猶自保郎心似石綾)
(梭夜夜織丨丨貧劉駕送征夫詩丨丨縱攜去應向歸時著皮日休居秋日詩盡室未丨丨機聲羡鄰女)
(中皎然遊溪待月詩可纔望見撩亂擣丨丨)
寒裘(白居易永崇里觀居詩朝饑有蔬食夜丨有布丨)
寒服(後漢書耿恭傳恭遣軍吏范羌至敦煌迎兵士丨丨羌因隨王蒙軍俱出塞羌固請迎恭諸將不敢)
(前乃合兵二千人與羌從山北迎恭衣唐國史補德宗幸金鑾院問學士鄭餘慶曰近日有作否餘慶對曰)
(無之乃賜縑令作丨丨墅劉長卿宿嚴維宅送包佶詩歲儲無别丨丨羡鄰機)
寒衲(寒山詩不學白雲巖下客一條丨丨是生涯)
寒袂(謝脁移病還園示親屬詩折荷葺丨丨開鏡眄衰容)
寒袖(趙嘏下第後歸永樂里詩玄髮侵愁忽似翁暖塵丨丨共東風)
寒牀(雍陶宿無可上人院詩靜境惟聞鐸丨丨但枕肱)
寒帳(楊炯詩晩庭催玉樹丨丨透金蓮)
寒衾(唐彥謙夜蟬詩羇人此夕如三歲不整丨丨待曙雞)
寒簟(司空曙早夏寄元校書詩珠荷薦果香丨丨玉柄搖風滿夏衣)
寒席(來鵠鄂渚除夜書懷詩筯撥冷灰書悶字枕陪丨丨帶愁眠)
寒練(陸游桃源詩翠峽束成丨丨靜蒼崖濺落青鮫飛王禹偁送黃紀事濟詩一水瀉丨丨斷雲引歸)
(鴻)
寒綵(謝莊侍東耕詩隂臺承丨丨陽樹迎初熏)
寒緯(鮑照詩愴愴秋風生戚戚丨丨作)
寒絲(溫庭筠水仙謠露魄冠輕見雲髮丨丨七炷香泉咽李洞曲江漁父詩數尺丨丨一竿竹豈知浮)
(世有猜嫌隂羅隱鷺鷥詩斜陽澹澹柳隂風褭丨丨映水深)
寒絮(筆記夫生民晨作夜寢早起晡食丨丨暑絺常忽而不為之節)
寒紙(無可寄姚諫議詩危坐開丨丨燈前起草頻)
寒硯(鄭谷寄李郎中昌符詩靜燈微落燼丨丨旋生凘曾鞏安州遣興詩青燈鬭鼠窺丨丨落月啼鳥)
(送迥笳)
寒香(李賀石城曉詩細露濕團紅丨丨解夜醉一杜牧早春寄岳州李使君詩返照三聲角丨丨樹梅)
寒扇(富嘉謨明冰篇安知採斵備嘉薦隂房涸沍掩丨丨)
寒鏡(張仲素宫中樂翠匣開丨丨珠釵挂步摇濛劉禹錫洞庭秋月行孤輪徐轉光不定遊氣濛隔丨)
(丨生白居易晚起詩暖爐火早丨丨裹頭遲)
寒鑑(歐陽修送胡學士知湖州詩吳興水精宫樓閣在丨丨又西齋手植菊花過節始開偶書呈聖俞)
(詩豈知丨丨中兩鬢甚秋草)
寒爐(李益雜曲愛如丨丨火棄若秋風扇死劉禹錫秋扇辭當時初入君懷袖豈念丨丨有灰羅鄴)
(冬夕江上言事詩僻居多與嬾相宜吟擁丨丨過臘時)
寒鐺(周權試九江餅茶詩團香小餅分僧供折足丨丨對客烹)
寒樽(蘇轍次韻子瞻杜介供奉送魚詩丨丨獨酌偶逢客佳句相酬不用書)
寒杯(白居易初冬即事詩欲尋聮句卷先飲暖丨丨)
寒檠(庾信對燭賦蓮帳丨丨窗拂曙筠籠薰火香盈絮蘇軾詩索居半載留帝城坐聽夜雨哦丨丨)
(劉克莊詩何日斷原荒澗畔一間茅屋對丨丨)
寒缸(李咸用和友人喜相遇詩愁成旅鬢千絲亂吟得丨丨短焰終)
寒燈(六一詩話呂文穆公未第時薄遊一縣胡大監方隨其父宰是邑遇吕甚薄客有譽吕曰呂君工於)
(詩宜少加禮胡問詩之警句客舉一篇其卒章云挑盡丨丨夢不成胡笑曰乃是一渴睡漢爾吕聞之甚恨而)
(去明年首中甲科使人寄聲語胡曰渴睡漢狀元及第矣胡曰待我明年第二人及第輸君一籌旣而次榜亦)
(中首選姬謝脁冬緒羇懷詩丨丨耿宵夢清鏡悲曉髮江總人怨詩丨丨作花羞夜短霜鴈多情恒結伴)
(劉希夷夜集張諲所居詩隱室丨丨淨空階落葉飄王維黎拾遺昕裴秀才廸見過秋夜對雨詩丨丨坐)
(高館秋雨聞疎鐘牖劉長卿歲夜喜魏萬成郭夏雪中相尋詩丨丨映虛暮雪掩閑扉高適除夜詩旅館)
(丨丨獨不眠客心何事轉凄然寺杜甫晚詩歸翼飛棲定丨丨亦閉門盧綸宿石瓮詩殿有丨丨草有螢)
(千林萬壑寂無聲白戴叔倫曉燈暗離室詩丨丨揚曉焰重屋驚春雨居易代書詩一點丨丨滅三聲畫)
(角吹襄賈島贈莊上人詩暮雪餘春冷丨丨續晝明李杜牧陽雪夜感懷詩前灘急夜響密雪映丨丨)
(商隱憶住一師詩爐煙消盡丨丨晦童子開門雪滿松周賀山居秋思詩夜靜溪聲徹丨丨尚獨吟張蠙)
(題紫閣院詩古巖雕素像喬木挂丨丨神羅隱書淮隂傳詩丨丨桃盡見遺塵試瀝椒漿合有高蟾旅夕)
(詩不堪吟到無人見時復丨丨落一花燒張喬贈頭陀僧詩如今竹院藏衰老一點丨丨弟子方干除夜)
(詩丨丨短燼方燒臘畫角殘聲已報春)
寒燭(劉長卿秋夜雨中諸公過靈光寺所居詩向人丨丨靜帶雨夜鐘沈韋應物答釋子良史送酒瓢)
(詩忽羡後生連榻話獨依丨丨一齋空)
寒旌(張佖邊上詩戍樓吹角起征鴻獵獵丨丨背晚風)
寒旆(杜牧送牛相出鎮襄州詩危幢侵碧露丨丨獵紅旓)
寒箭(陸龜蒙江城夜泊詩漏移丨丨丁丁急月挂虚弓藹藹明)
寒鞘(元稹五絃彈樂府嗚嗚暗溜咽冰泉殺殺霜刃澀丨丨)
寒轡(范成大觀雪詩丨丨摇冬瓏)
寒鼙(鄭谷搖落詩日暮丨丨急邊軍在雍岐)
寒鞞(皎然春夜期裴都曹濟集心上人院不至詩漸聽丨丨發淵淵在郡城)
寒鋒(韋應物寇季膺古刀歌古刀丨丨青槭槭少年交結平陵客)
寒鋩(曹唐望九華寄池陽杜員外詩差差玉劒丨丨利褭褭青蓮翠葉重)
寒砧(沈佺期古意詩九月丨丨催木葉十年征戍憶遼陽李頎寄陳十六樓詩四鄰見疎木萬井度丨)
(丨秋杜甫客舊館詩風幔何時卷丨丨昨夜聲子皇甫曾興詩返照城中盡丨丨雨外聞顧况遊吟苔)
(衣上閑階蜻蛚催丨丨前戴叔倫寄萬德躬故居詩呂仙祠下丨丨急帝子閣秋水多李商隱獨居有懷)
(詩只聞凉葉院露井近丨丨何司空圖洛中詩繡鳳不教金縷暗青樓處有丨丨)
寒杵(岑參宿關西客舍詩孤燈然客夢丨丨擣鄉愁杜甫尋范十隱居詩落景聞丨丨屯雲對古城)
(又官亭夕坐詩南國調丨丨西江浸日車還皇甫曾尋陸處士詩隔城丨丨急帶月早鴻)
寒杼(張何授衣賦促機上之丨丨發桑閒之懿筐)
寒機(鮑照和王義興七夕詩丨丨思孀婦秋堂泣征客薛瑩錦詩軋軋弄丨丨功多力漸微)
寒梭(侍兒小名錄寇萊公有妾曰蒨桃公因會贈歌姬以束綾蒨桃作二詩呈公曰一曲清歌一束綾美)
(人猶自意嫌輕不知織女螢窗下幾度抛梭織得成風勁衣單手屢呵幽窗軋軋度丨丨臘天日短不盈尺何)
(似妖姬一曲歌)
寒鐘(杜牧暝投雲智寺溪不得却取沿江路往詩古廟隂風地丨丨暮雨天劉得仁秋晚與友人遊靑)
(龍寺詩暮鳥投嬴木丨丨送夕陽白方干登龍瑞觀北巖詩促韻丨丨催落照斜行鳥入遥空)
寒磬(劉長卿秋日登吳公臺上寺詩夕陽依舊壘丨丨滿空林皇甫曾奉和陪韋中丞使君遊鶴林寺)
(詩丨丨虚空裏孤雲起滅間幾楊巨源題清凉寺詩一聲丨丨空山曉花雨知從第天許渾送無夢上人)
(詩夜燈江北見丨丨水西聞晚劉滄題龍門僧房詩禹門山色度丨丨蕭寺竹聲來風司空圖贈圓昉公)
(詩曉香延宿火丨丨度高枝丨齊已寄當陽張明府詩玉泉神運寺丨徹琴堂)
寒笛(方干過朱協律故山詩難收故交意丨丨一聲聲杜荀鶴登石壁禪師水閣詩漁父晚船分浦釣)
(牧童丨丨倚牛吹)
寒籟(宋祁擬杜子美峽中意詩驚風借壑為丨丨落日容雲作暝隂梅堯臣偃蓋亭詩五里入山時憩)
(此得丨丨崖周權九日偕友登東巖定香寺詩壁鑿靈境洞壑槖丨丨)
寒竽(蘇軾將往終南和子由見寄詩我今廢學如丨丨久不吹之澀欲無)
寒笳(劉長卿送裴使君赴荆南充行軍司馬詩故節辭江郡丨丨發渚宫方干贈功成將詩深雪移軍)
(夜丨丨出塞情梅皎然送李判官使廻詩馳陽照古堞遥思凝丨丨堯臣送謝舍人奉使北朝詩丨丨隨)
(宿堡衛甲出孤城)
寒角(韋應物廣陵行嚴城動丨丨晚騎踏霜橋横方干上杭州杜中丞詩丨丨細吹孤嶠月秋濤卷半)
(江雲晚清江夕次襄邑詩古戍鳴丨丨疎林振夕風法子蘭景詩滿目暮雲風卷盡郡樓丨丨數聲長)
(振送常大夫赴朔方詩高旌天外駐丨丨月中吹)
寒柝(顧况上節度使啓邊烽息熖丨丨沈聲照歐陽詹除夜長安客舍詩虚牖傳丨丨孤燈絶編)
寒槮(謝翺賦得建業水詩武昌魚勞聚丨丨太白入月魚腦減)
寒粥(周禮漿人掌共王之六飲水漿醴凉醫酏入于酒府注鄭司農云凉似水和酒也玄謂凉今丨丨若)
(糗飯雜水也成楚語昔鬭子文三舍令尹無一日之積䘏民之故也王知子文之朝不及夕也于是乎每朝)
(設脯一束糗一筐以羞子文注糗丨丨也筐器名暖許渾陪少師李相國崔賓客宴居守狄僕射池亭詩醅)
(松葉嫩丨丨杏花香)
寒漿(爾雅葴丨丨注今酸漿草江東呼曰苦葴丨又宋書樂志後園鑿井銀作牀金瓶素綆汲丨)
寒酒(白居易酬夢得窮秋夜坐即事見寄詩今冬暖丨丨先擬共君嘗)
寒醅(歐陽修秋晚凝翠亭詩嘉客曰可攜丨丨美新醡)
寒餌(張丰敘十五日事詩平明原廟煥金碧飢投敗幕餐丨丨)
寒虀(梅堯臣冬夕會飲聯句詩乾果硬迸齒丨丨酸滿胸)
寒汁(素問岐伯曰喜怒不適食飲不節寒温不時則丨丨流于腸中則蟲寒)
寒俎(新序楚惠王食丨丨而得蛭因遂吞之腹有疾而不能食令尹入問曰王安得有此疾也王曰我食)
(丨丨而得蛭念譴之而不行其罪乎是法廢而威不立也非所以使國聞也譴而行其誅乎則庖宰食監法皆)
(當死心又不忍也故吾恐蛭之見也因遂吞之)
寒甃(杜甫銅缾詩側想美人意應非丨丨沈未梅堯臣新井詩淺淺清泉自鑑開鱗鱗丨丨生苔)
寒橐(秦觀惠茶詩丨丨遽收諸品玉午甌初試一團花黃庭堅即席歌霜葉剥丨丨晚菘煑青蔬)
寒煤(蘇轍子瞻見許驪山澄泥硯詩丨丨舒卷開雲葉清露霑流發涕澘)
寒炭(鮑照拜侍郎疏鎩羽暴鱗復見翻躍枯楊丨丨遂起煙華)
寒物(鮑照還都口號鉦歌首丨丨歸吹踐開冬先孟郊聽藍溪僧說維摩經詩洗然水溪晝丨丨光輝)
寒備(詩二之日鑿冰冲冲三之日納于凌隂四之日其蚤獻羔祭韭疏豳公教民二之日之時使人鑿冰)
(冲冲然三之日之時納于凌隂之中四之日其蚤朝獻黑羔于神祭用韭菜而開之所以禦署言先公之教丨)
(暑有丨也不蘇轍詩海民慢丨丨設衾與裯)
寒具(周禮籩人朝事之籩注朝事謂清朝未食先進丨丨口實之籩法書要錄桓玄愛重書法每讌集)
(輒出法書示賓客客有食丨丨者仍以手捉書大點汚後出法書輒令客洗手兼除丨丨)
寒青(洞冥記翕韓國獻飛骹獸狀如鹿青色以丨丨之絲為繩繫之蘇軾和子由園中草木詩我常攜)
(枕簟來此蔭丨丨)
寒翠(蕭子雲玄圃園講賦長卿丨丨簡子秋紅王范雲園橘詩芳條結丨丨圓實變霜朱駱賓初秋)
(宴於竇六郎宅詩草帶銷丨丨花枝發夜紅筠張仲素宫中樂詩竒樹留丨丨神池結夕波温庭曉仙謠)
(宫花有露如新淚小院叢叢入丨丨寒李中詩丨丨入檐嵐岫曉冷聲縈枕野泉秋皎然山詩衆山摇落)
(後丨丨更重重壬林逋山村冬暮詩雪竹低丨丨風梅落曉香許有水木清華亭詩晴紅迷菡蓞丨丨接)
(蒹葭)
寒綠(湘山野錄六快活詩長沙王屯田揆譏六君子而作也其詩曰湖外風物竒長沙信難續衡峯排古)
(青湖水湛丨丨詞張問瓊花賦見春歸下幽李賀河南府試十二月樂薄薄淡靄弄野姿丨丨風生短絲)
(山歐陽修送王公慥判官詩色經丨丨雲隂入暮重)
寒碧(方回石峽書院賦挹丨丨以濯纓兮睨空青而停漿蘇軾食柑詩露葉霜枝翦丨丨金盤玉指破)
(芳辛人周權焦山寺詩鐘聲不許到間自送潮音落丨丨)
寒更(冷齋夜話唐僧多佳句如無可上人詩曰聽雨丨丨盡開門落葉深是以落葉比雨聲也駱賓王)
(别李嶠詩丨丨承夜永凉景向秋澄玉張喬尋陽村舍詩夜火隨船遠丨丨出郡疎秦韜長安書懷詩凉)
(風吹雨滴丨丨鄉思欺人撥不平腸羅隱長安秋夜詩燈攲短焰燒離鬢漏轉丨丨滴旅黃滔鴈詩洞庭)
(雲水瀟湘雨好把丨丨一一知還皎然聽丨丨寄朱兵曹巨川詩欹枕聽丨丨寒更發住蘇軾病中大雪)
(數日未嘗起觀虢令趙薦以詩相屬戲用其韻答之詩丨丨報新霽皎月懸半破)
寒空(張說奉和聖製途經華嶽應制詩霽日懸高掌丨丨類削成高適信安王幕府詩夜壁冲高斗丨)
(丨駐彩旃杜李賀湘妃詩蠻娘吟弄滿丨丨九山靜綠淚花紅牧秋夢詩丨丨動高吹月色滿清砧張)
(喬經九華山費徵君故居詩數溪分大野九子立丨丨方干題仙巖瀑布詩遠壑流來多石脉丨丨撲碎作)
(凌凘)
御定駢字類編卷二十六
