欽定四庫全書
御定駢字類編卷一百十六
方隅門四
西
西朝(晉書羊祜傳表曰故太尉廣陵公準黨翼賊倫禍加淮南因逆為利竊饗大邦值丨丨政刑失裁中)
(興因而不奪今王道維新豈可不大判臧否之又郭璞傳論見南夏下又劉波傳遠觀漢魏衰滅由近覽)
(丨丨傾覆之際超然易慮為於未有則靈根永固社稷無虞宋書百官志晉丨丨則直事殿中祠部儀曹吏)
(部三公比部金部倉部度支都官二千石左民右民虞曹屯田起部水部左主客右主客駕部車部庫部左中)
(兵右中兵左外兵右外兵别兵都兵騎兵左士右士北主客南主客為三十四曹郎後又置運曹凡三十五曹)
(事齊書豫章王嶷傳臣在丨丨拜王儀飾悉依宋武陵例有二鄣扇仍此下都脱不為疑小兒奴子並青布)
(袴衫臣齋中亦有一人意謂外庶所服不疑與羊車相類曲荷慈旨今悉改易)
西廟(唐書睿宗紀開元四年十一月丁亥遷中宗于丨丨獨斷後漢時丨丨五主高帝文帝武帝宣帝)
(元帝也)
西殿(宋書良吏傳序孝武末年清暑方搆高祖受命無所改作所居唯稱丨丨不制嘉名又謝晦傳禀)
(顧命于丨丨受遺寄于御牀祖齊書茹法亮傳延興元年為前軍將軍延昌殿為世隂室藏諸御服二少帝)
(並居丨丨高宗即位往東齋開隂室出世祖白紗帽防身刀法亮歔欷流涕王昌齡殿前曲胡部笙歌丨丨)
(頭棃園子弟和凉州東賈島贈弘泉上人詩丨丨宵燈磬林曙雨風)
西清(史記司馬相如傳青虯蚴蟉於東箱象輿婉蟬於丨丨注郭璞曰丨丨西箱清淨地也漢書揚雄)
(傳覽樛流於高光兮溶方皇於丨丨菊宋史樂志言旋北極永燕丨丨徐鉉茱萸詩長和花酒高宴奉丨)
(丨丨陳傅良送辛卿幼安帥閩詩澘然北顧關河水簡在丨日月邊張翥題長孫皇后諫獵圖詩黃門曉)
(出丨丨仗秋色滿天鷹犬王又水經注見東濁下)
西闕(唐書憲宗紀元和三年四月壬申大風壊含元殿丨丨檻宋史劉温叟傳一日晚歸由闕前太祖)
(方與中黃門數人偶登明德門丨丨前騶者潛知之以白温叟温叟令傳呼如常過闕翌日請對具言人主非)
(時登樓則近制咸望恩宥輦下諸軍亦希賞給臣所以呵道而過者欲示衆以陛下非時不登樓也太祖善之)
西内(唐書睿宗紀至德二載十二月丁未至自蜀郡居于興慶宫上元元年徙居于丨丨甘露殿又黃)
(巢傳自禄山陷長安宫闕完雄吐蕃所燔唯衢衖廬舍朱泚亂定百餘年治繕神麗如開元時至巢敗方鎮兵)
(互入虜掠火大内惟含元殿獨存火所不及者止丨丨南内及光啟宫而已宋史徽宗紀以丨丨成曲赦京)
(西典周伯琦立秋日書事詩大駕留丨丨兹辰祀揚楊維楨詩下馬宴瓊林宫花出丨丨)
西禁(沈佺期和中書侍郎楊再思春夜宿直詩丨丨青春滿南端皓月微)
西庫(唐書李絳傳帝以戸部故有獻而絳獨無有何哉答曰凡方鎮有地則有賦或嗇用度易羡餘以為)
(獻臣乃為陛下謹出納烏有羡贏哉若以為獻是徙東庫物實丨丨進官物結私恩帝瞿然悟宋史食貨志)
(措置陜西阬冶蒋彝奏本路阬冶收金千六百兩他物有差詔諭大觀丨丨彝增秩又藝文志隆安丨丨書)
(目二卷)
西倉(唐書裴耀卿傳河南租船候水始進吳工不便河漕處處停留易生隠盗請置倉河口以納東租然)
(後官自顧載分入河洛度三門東西各築敖倉自東至者東倉受之三門迫險則旁河鑿山以開車道運數十)
(里丨丨受之度宜徐運抵太原倉趨河入渭更無留阻可減費鉅萬元史百官志秦家渡倉尖塜丨丨尖塚)
(東倉長蘆倉武強倉夾馬營倉已上各置監支納一員從八品大使一員從九品)
西寺(南史何胤傳居虎丘山丨丨講經論學僧復隨之東境守宰經途者莫不畢至明一統志丨丨在)
(鳳陽府定遠縣治西舊名西祥寺宋咸淳間建永樂七年重修元稹遣行詩南堤衰柳意丨丨晚鐘聲歐)
(陽詹和嚴長官西山童子上方玩月詩見東溟下陸游閉閣詩雲收忽見北山雪月落正聞丨丨鐘)
西省(後漢書董皇后紀何進與三公及弟車騎將軍苗等奏孝仁皇后使故中常侍夏惲永樂太僕封諝)
(等交通州郡辜較在所珍寳貨賂悉入丨丨藩后故事不得留京師請永樂后遷宫本國奏可注丨丨即謂永)
(樂宫之司雖晉書徐邈傳年四十四始補中書舍人在丨丨侍帝不口傳章句然開釋文義標明指趣撰正)
(五經音訓學者宗之恪齊書竟陵王子昭胄傳先是王敬則事起南康侯子在吳郡高宗慮有同異召諸王)
(侯入宫晉安王寳義及江陵公寳覽等住中書省高武諸孫住丨丨敕人各兩左右自隨過此依軍法陳書)
(武帝紀詔依前代置丨丨學士兼以伎術者預焉休魏書劉義隆附傳義恭單馬奔駿勸即位劭大怒遣明)
(就丨丨殺義恭子南豐王朗等十二人好隋書李德林傳授殿中將軍既是丨丨散員非其所又以天保季)
(世乃謝病還鄉闔門守道樂郭頒魏晉世語徐邈字景山烈宗始覽典籍招延禮之士後將軍謝安舉邈應)
(選補中書舍人專在丨丨撰正五經音訓劉舍人古意詩浩歌在丨丨經傳恣潛心)(徐彥伯贈蘇軾再次)
(韻答完夫穆父詩豈知丨丨深嚴地也著東坡病瘦身沈遘詶余少卿詩賜環已許歸丨丨擁檝方來絶大)
(江)
西臺(晉書祖逖傳逖率衆伐陳川石季龍領兵五萬救川逖設竒以擊之季龍大敗收兵掠豫州徙陳川)
(還襄國留桃豹等守川故城住丨丨逖遣將韓潛等鎮東臺同一大城賊從南門出入放牧逖軍開東門相守)
(空齊書巴陵隠王寳義列傳和帝丨丨建以為侍中司使持節都督刺史如故陳書姚察傳元帝於荆州)
(即位父隨朝士例往赴丨丨元帝授察原鄉令季北史奚康生傳以勲除太子三校丨丨直隋書庾才傳)
(湘東王繹重其藝術引授外兵參軍丨丨建累遷中書郎領太史封宜昌縣伯唐書高宗紀龍朔二年十月)
(庚戌丨丨侍郎上官儀同東丨丨三品少宋史陶榖傳嘗上言頃涖丨丨每見臺司詳斷刑獄有即時决者)
(言元史多爾濟巴勒傳拜中書平章政事階光祿大夫首治國之道綱常為重前丨丨御史張桓伏節死義不)
(汚於寇宜首旌之以勸來者人顔氏家訓兄弟篇江陵王元紹弟孝英子敏兄弟三特相友愛及丨丨陷没)
(元紹以形體魁梧為兵所圍二弟爭共抱持各求代死終不得解遂并命耳明一統志丨丨在歸德府虞城)
(縣西二里世傳漢高祖將臺丨王建送吳郎中赴忠州詩見南省下施肩吾寄丨李侍御詩唯有繡衣周)
(柱史獨將珠玉挂丨丨韻蘇軾金門寺中見李留臺與二錢唱和絶句戲用其跋之丨丨妙迹繼楊風無限)
(龍蛇洛寺中占得夕陽偏)(趙秉文上方詩山近丨丨易夕煙東臺元好問送希顔赴召丨丨詩昨日遊崧)
(丘今日丨丨行)
西府(晉書忠王尚之傳苻下丨丨令出勇力二千人尚之不與曰西藩濱接荒餘寇虜無常兵止數千不)
(足戍衛無復可分徹者出又庾楷傳時會稽王道子憚王恭殷仲堪等擅兵故王愉為江州督豫州四郡以)
(為形援楷上疏以江州非險塞之地而丨丨北帶寇戎不應使愉分督詔不許宋書序傳亮啟太祖陳府事)
(曰伏見丨丨兵士或年幾八十而猶伏隸或年始七歲而已從役衰耗之體氣用湮微兒弱之軀肌膚未實而)
(使伏勤昏稚鶩苦傾晚於理既薄為益實輕朓南史謝朓傳長史王秀之以朓年少相動欲以啟聞知之因)
(事求還道中為詩寄丨丨曰常恐鷹隼擊時菊委嚴霜寄言罻羅者寥廊已高翔唐書高宗紀總章元年四)
(月庚申以太原元從丨丨功臣為二等質又藝文志蕭淑丨丨新文十卷宋史胡憲傳折彥入丨丨又言)
(于上趣召愈急憲力辭乃賜進士出身授左廸功郎添差建州教授憲猶不屈司空曙送史澤之長沙詩謝)
(朓懷丨丨單車觸火雲長耿湋南亭詩丨丨軍城暮南城吏事稀吕渭經湛史草堂詩誰同丨丨僚幾謝)
(南平客)
西宅(五代史王處直傳契丹之舉小吏和昭訓勸都舉事都因執處直囚之丨丨自為留後凡王氏子孫)
(及處直將校殺戮殆盡明年正月朔旦都拜處直於丨丨處直奮起揕其胸而呼曰逆賊吾何負爾然左右無)
(兵遂欲囓其鼻都掣袖而走處直遂見殺)
西閣(漢書楊敞傳惲上觀丨丨上畫人指桀紂畫謂樂昌侯王武曰天子過此一二問其過可以得師矣)
(酒晉書衛玠傳辟命屢至皆不就久之為太傅丨丨祭拜太子洗馬宋書五行志晉武帝太康八年三月)
(乙丑震災丨丨楚王所止坊及臨商觀窗酒又百官志晉初凡位從公以上置長史丨丨東閣祭西曹東曹)
(掾戸曹倉曹賊曹屬各一人崇又禮志世祖武皇帝聖德欽明應運登禪受終于魏儒興學致治升平經始)
(明堂營建辟雍告朔班政鄉飲大射丨丨東序圖禁籍臺省有宗廟太廟金墉故事太學有石經古文先儒典)
(訓唐南史孔琳之傳桓元輔政為太尉以為丨丨祭酒書任敬臣傳授越王府丨丨祭酒當代王再表留)
(不宋史樂志自彼丨丨聿來殿中宵杜甫不離丨丨詩知丨丨意肯别定何人又中詩丨丨百尋餘中)
(宵步綺疏窮鄭谷寄獻湖州從叔員外詩丨丨歸何晚東吳興未蘇軾九日舟中望見有美堂上魯少卿)
(飲處以詩戲之詩丨丨珠簾卷落暉水沉煙斷佩聲微方䕫沃祥卿和前韻見寄再和答之詩丨丨梅林迷)
(雨浦畫橋松韻接寒灘律又閤同宋史禮志皇太子冠儀皇帝出丨丨乘輦協郎俯伏跪舉麾興工鼓祝奏)
(乾安之樂)
西園(後漢書靈帝紀中平五年八月初置丨丨八校尉又馬融傳遂棲鳳凰于高梧宿麒麟於丨丨)
(晉書山濤等傳論自東京喪亂吏曹湮滅丨丨有三公之錢蒱陶有一州之任貪饕方駕寺署斯滿宋書樂)
(志曹植鞞舞歌序曰漢靈帝丨丨故事有李堅者能鞞舞遭亂西隨叚煨先帝聞其舊有技召之堅既中廢兼)
(古曲多謬誤異代之文未必相襲故依前曲改作新歌五篇不敢充之黃門近以成下國之陋樂焉又符瑞)
(志元嘉二十四年五月辛未白燕集司徒府丨丨百北史元景安傳孝昭嘗與功臣丨丨宴射侯去堂一三)
(十步中的者賜以良馬及金玉錦綵有一人射中獸頭去鼻寸餘唯景安最後有矢未發帝令景安解之景安)
(引滿正中獸鼻帝嗟異稱善特賞馬二匹玉帛雜物又加常等尚書故實清夜遊丨丨圖顧長康畫有梁朝)
(諸王跋尾處云圖上若干人並食天廚今明一統志丨丨在彰德府鄴縣舊治魏曹操所作古題詠甚多)
(又丨丨在開封府陳州城西宋知州張詠創中有七亭曰流芳中燕流杯香隂環翠洗心望京有閣曰冷風堂)
(曰清思晏殊以故相守此于此得隙地有莎叢生殊愛護之為莎場既成作庭莎記又丨丨在鎮江府丹徒)
(縣治西宋韓世忠所創中有飛蓋堂傳觴亭凌雲臺留仙洞李獻民雲齋廣錄陳文惠堯佐退居鄭下張退)
(傅知西京以姚黃魏紫及酒惠文惠答詩曰有花無酒頭慵舉有酒無花眼倦開正向丨丨念蕭索洛陽花酒)
(一時來鴻任昉為范尚書讓吏部封侯表齊季陵遲官方淆亂都不綱丨丨成市朱瑒與徐陵書比肩東)
(閣之吏繼踵丨丨之賓秋米芾有李伯時畫丨丨雅集圖記揚雄羽獵賦秋蹌蹌入丨丨切神光張衡)
(東京賦歲惟仲冬大閱丨丨虞人掌焉先期戒事堂蕭子雲元圃園講賦輕輦丨丨齊宫北囿謝觀中遠)
(千里賦東閣苔滿丨丨草平列天孫集賢東閣追宴丨丨)(平列舞賦榮分帝子寵魏文帝芙蓉池作乘輦)
(夜行遊逍遥步丨丨日曹植公讌詩清夜遊丨丨飛蓋相追隨王粲雜詩暮遊丨丨冀寫憂思情又吉)
(日簡清時從君出丨丨葵陶潜和胡西曹示顧賊曹詩流目視丨丨曄曄榮紫王融永明樂丨丨抽蕙草)
(北沼掇芳蓮帝梁簡文帝望月詩空聞丨丨彈未舉丨丨觴梁元去丹陽尹荆州詩終朝陪北閣清夜侍)
(丨丨才沈約應王中丞思遠詠月詩高樓切思婦丨丨遊上又解佩去朝市詩遊丨丨兮登銅雀攀青璅)
(兮眺重陽綽劉孝儀和昭明太子鍾山講解詩見東序下劉孝侍宴集賢堂應令詩北閣特既啟丨丨又)
(已闢暮庾肩吾侍宴應令詩北陸冰方壯丨丨春欲周又遊山水應令詩餘春屬清夜丨丨恣遊歷陳)
(後主上已宣猷堂褉飲詩樂是丨丨日歡兹南館情丨又同管記陸瑜九日觀馬射詩連翻北幽騎馳射丨)
(傍丨孫萬夀遠戍江南寄京邑親友詩旅食南館中飛蓋丨裏又和張丞奉詔於江都望京口詩尚想丨)
(丨夕猶懷北固時江張正見薄帷鑒明月詩豈及丨丨夜長隨飛蓋遊總宴樂修堂應令詩北宫降恩賞)
(丨丨度羽觴亮唐太宗賜房元齡詩太液仙舟迥丨丨隠上才褚和望月應教詩所欣東觀裏預奉丨丨)
(篇賦董思恭詠月詩北堂未安寝丨丨聊騁望偃李百藥得魏都詩南館招竒士丨丨引上才謝樂府)
(新歌應教詩上客莫畏斜光晚自有丨丨明月輪晚駱賓王秋月詩丨丨徒自賞南飛終未安李嶠夏九)
(成宫詩願以丨丨柳長間北巖松田居詩暫弭丨丨蓋言事東臯粟)(又和李祭酒休沐張說賜食于麗正)
(殿書院宴賦得林字詩見東壁下春李白長干行八月蝴蝶黃䨇飛丨丨草李紳滁陽日果園閒宴詩丨)
(丨到日栽桃李紅白低枝拂酒杯詩李德裕丨丨詩丨丨最多趣永日自忘歸温庭筠丨丨一曲豔陽歌)
(擾擾車塵負薜蘿胡韓偓春盡詩慚媿流鶯相厚意清晨猶為到丨丨曾丨丨詩月滿丨丨夜未央金風)
(不動鄴天凉蘇韋莊憶昔詩丨丨公子名無忌南國佳人字莫愁軾三月二十日開園詩丨丨牡籥夜沈)
(沈尚有遊人卧柳隂秉又答田國博部夫還詩風流别乘多才思歸趁丨丨燭遊孔平仲寄鄒蹇叔詩丨)
(丨春深百草長殘花紛紛綠葉光我楊萬里新晴丨丨散步詩久雨令人不出門新晴喚到丨丨陸游飲)
(張功父園戲題扇上詩寒食清明數日中丨丨春事又匆匆許楨睡起偶成詩乞得丨丨作醉鄕浮生俗務)
(總相忘俊任洵雪詩歡聲一曲借春謠半夜丨丨滿花柳李民戲書詩春風何處有佳期花滿丨丨月滿)
(池絛)(周霆震戲筆詩丨丨蹴踘醉蒲萄北里琵琶紫錦元好問丨丨詩皇州春色濃于酒醉殺丨丨歌舞)
(人春又題劉才卿湖石扇頭詩扇頭喚起丨丨夢好似熙閣下看又汴梁除夜詩數日丨丨看車馬一番)
(桃李又春風郭周昂即事詩誰人與話丨丨路梅竹而今似畫圖鈺和宋五别後見寄詩從此丨丨蹤跡)
(少萬絲煙柳鎻春晴清貢奎荼䕷架詩丨丨檢春事積雨斷餘紅馮延巳平樂詞丨丨春早夾徑抽新草)
西苑(北史魏明元帝紀泰常三年冬十月戊辰築宫於丨丨又劉延明傳蒙遜平酒泉拜祕書郎專管)
(注記築陸沈觀於丨丨躬往禮焉百隋書煬帝紀大業元年三月辛亥發河南諸郡男女餘萬開通濟渠自)
(丨丨引榖洛水逹于河自板渚引河通于淮三唐書李希烈傳見西首下五代史梁太祖紀開平年閏月)
(己卯閱稼于丨丨圍明一統志丨丨在皇城内中有太液池瓊華島池周深廣波光澄澈綠荷芳藻含香吐)
(秀游魚浮鳥競戲羣集島皆竒石巉巖磊砢下瞰池水上有廣寒殿棟宇翬飛金碧交暎複閣危榭左右拱向)
(喬松古檜煙雲繚繞隠然蓬萊仙府也京師八景有曰太液清波曰瓊島春雲謂此又苑之東北有萬歲山高)
(聳明秀蜿蜒磅礴上插霄漢隠暎宫闕皆禁中勝境也又丨丨在河南府洛陽縣隋煬帝築周迴二百里臺)
(觀宫殿窮極華麗贈張率舞馬賦種北堂之絶䫫嗣丨丨之鴻胄劉楨徐幹詩步出北寺門遥望丨丨園)
(鳥李孝貞聽百舌鳥詩好從丨丨流響入南宫)
西宫(春秋僖公二十年五月乙巳丨丨災注丨丨公别宫也左傳尉止司臣侯晉堵女父子師僕帥賊)
(以入晨攻執政于丨丨之朝殺子國子駟子耳劫鄭伯以如北宫子孔知之故不死書曰盜言無大夫焉又)
(齊東宫得臣之姊也疏正義曰太子常處東宫者四時東為春萬物生長在東西為秋萬物成就在西以此君)
(在丨丨太子常東宫也索史記天官書丨丨咸池曰天五潢五潢五帝車舍注隠曰文耀鉤云丨丨白帝其)
(精白虎為漢書五行志釐公二十年五月己酉丨丨災榖梁以愍公宫也以謚言之則若疏故謂之丨丨劉)
(向以為釐立妾母為夫人以入宗廟故天災愍宫若曰去其卑而親者將害宗廟之正禮董仲舒以為釐娶于)
(楚而齊媵之脅公使立以為夫人丨丨者小寝夫人之居也若曰妾何為此宫誅去之意也以天災之故大之)
(曰丨丨也左氏以為丨丨者公宫也言西知有東東宫太子所居言宫舉區皆災也後漢書陳蕃傳傾宫嫁)
(而天下化楚女悲而丨丨災丨北史魏太祖紀天賜元年冬十月辛巳大赦改元築丨又鐵弗劉武傳屈)
(丐死昌僭立太武聞屈丐死諸子相攻關中大亂於是西伐乃以輕騎一萬八千濟河襲昌車駕次於黑水去)
(其城三十餘里昌乃出戰太武馳往擊之昌退走入城未閉門軍士乘勝入其丨丨焚其西門唐書顔真卿)
(傳李輔國遷上皇丨丨真卿率百官問起居輔國惡之貶蓬州長史五代史唐明宗紀天成元年四月丙午)
(始奠于丨丨神宋史徽宗紀元符三年八月庚子作景靈丨丨奉安宗神御建哲宗神御殿於其西又樂)
(志慶深恩寳歷正乾坤前帝子後聖孫援立兩儀軒丨傳丨大母朝寝門望椒闥常温元史巴延呼圖克皇后)
(后性節儉不妬忌動以禮法自持第三皇后竒氏素有寵居興聖丨丨帝希幸東内后左右以為言后無幾微)
(怨望意七越絶書外傳記吳地傳見東宫下籖九聖真齊靈瓊堂上刺元簡結錄丨丨)(雲笈七王襃長)
(安道詩槐衢回北第馳道度丨丨懸宋之問麟趾殿侍宴應制詩北闕層城峻丨丨複道王昌齡詩丨丨)
(夜靜百花香欲捲珠簾春恨長南苑多秋草落葉滿階紅不掃)(白居易長恨歌丨丨楊允孚灤京雜咏君)
(王不幸丨丨去齊向花隂鬭草歸)
西雝(詩振鷺于飛于彼丨丨西詩地理攷朱氏曰先儒多謂辟雝在故曰丨丨)
西學(漢書賈誼傳帝入丨丨上賢而貴德則聖智在位而功不遺矣北史齊上黨王渙傳文襄之遇賊)
(渙年尚幼在丨丨聞宫中讙驚曰大兄必遭難矣彎弓而出賀知章奉和聖製送張說上集賢學士賜宴詩)
(丨丨垂元覽東堂發聖謨南張籍送楊少尹赴鳳翔詩丨丨已行秦博士宫新拜漢郎官)
西曹(漢書丙吉傳吉馭吏嗜酒數逋蕩嘗從吉出醉歐丞相車上丨丨主吏白欲斥之吉曰以醉飽之失)
(去士使此人將復何所容丨丨地忍之此不過汙丞相車茵耳遂不去也又鮑宣傳哀帝初大司空何武除)
(宣為丨丨掾甚敬重焉獨又陳遵傳公府掾史率皆羸車小馬不上鮮明而遵極輿馬衣服之好外車騎交)
(錯又日出醉歸曹事數廢丨丨以故事適之侍曹輒詣寺舍白遵曰陳卿今日以某事適遵曰滿百乃相聞故)
(事有百適者斥滿百丨丨白請斥大司徒馬宫大儒優士又重遵謂丨丨此人大度士柰何以小文責之廼舉)
(遵能治三輔劇縣補郁夷令王後漢書吳良傳初為郡吏歲旦與掾吏入賀門下掾望舉觴上夀謟稱太守)
(功德良于下座勃然進曰望佞邪之人欺謟無状願勿受其觴太守斂容而止讌罷轉良為功曹恥以言受進)
(終不肯謁時驃騎將軍東平王蒼聞而辟之署為丨丨蒼甚相敬愛晉書郭舒傳始為領軍校尉坐擅放司)
(馬彪繫廷尉世多義之刺史夏侯含辟為丨丨轉主簿含坐事舒自繫理含事得釋宋書百官志江左初晉)
(元帝鎮東丞相府有錄事記室東曹丨丨度支戸曹法曹金曹倉曹理曹中兵外兵騎兵典兵兵曹賊曹運曹)
(禁防典賓鎧曹田曹士曹騎士車曹參軍曹又太尉府置掾屬二十四人丨丨主府吏署用事東主二千石)
(長吏遷除事復齊書王秀之傳第五之號既無易於驃騎丨丨之名何推於長史元稹送復夢赴韋令幕)
(詩丨丨舊事多持法慎莫吐他丞相茵治又唐書西域康傳丨丨者隋時曹也南接史及波覽瑟底痕城東)
(北越于底城有得悉神祠國人事之)
西邸(後漢書靈帝紀光和元年初開丨丨賣官自關内侯虎賁羽林入錢各有差齊書竟陵王子良傳)
(後於丨丨起古齋多聚古人器服以充之其又陸慧曉傳竟陵王子良於丨丨鈔書令慧曉參知事南史)
(梁武帝紀竟陵王子良開丨丨招文學帝與沈約謝朓王融蕭琛范雲任昉陸倕等並遊焉號曰八友又宗)
(夬傳時竟陵王子良集學士于丨丨並見圖畫夬亦預焉皎然送李喻之洪州謁曹王詩丨丨延嘉士遺才)
(得正平見又青陽上人院說金陵故事詩千年秋色古池館誰齊王丨丨春楊維楨宫詞丨丨阿環方病)
(齒金籠分賜雪衣娘)
西膠(陳書徐陵傳廵省方化咸問年高東序丨丨皆尊耆耋)
西門(儀禮覲禮禮山川丘陵於丨丨外罷左傳宋華元克合晉楚之成晉士燮會楚公子許偃盟於宋)
(丨丨之外魯又叔孫曰葬鮮者自丨丨注不以夀終為鮮丨丨非朝正門疏正義曰叔孫餓死而帶言葬鮮)
(知不以夀終者名之為鮮又又春宋災祝宗用馬于四墉祀盤庚于丨丨之外夏五月公遊于申池注齊)
(南城丨丨名申門齊城無池惟此門有池疑此即是之周語古者先王既有天下又崇立上帝明神而敬事)
(於是乎有朝日夕月以教民事君注禮天子以春分朝日以秋分夕月拜日于東門之外則夕月在丨丨之外)
(必矣被史記高祖紀漢軍絶食乃夜出女子東門二千餘人甲楚因四面擊之將軍紀信乃乘王駕詐為漢)
(王誑楚楚皆呼萬歲之城東觀以故漢王得與數十騎出丨丨遁後漢書李固傳昔秦欲謀楚王孫圉設壇)
(丨丨陳列名臣秦使戄然遂為寝兵城宋書王鎮惡傳蒯恩入東門便北回擊射堂前攻金東門鎮惡入東)
(門便直擊金城丨丨軍分攻金城内東從舊將猶有六隊千餘人西將及能細直吏快手復有二千餘人食時)
(就鬭至中晡西人退散及歸降略盡攜又蕭惠開傳先劉瑀為益州張說代之瑀去任凡所將佐有不樂反)
(者必逼制將還語人曰隨我上豈可為張說作丨丨客邪又五行志晉孝武帝太元十六年正月鵲巢太極)
(東頭䲭尾又巢國子學堂西頭十八年東宫始成十九年正月鵲又巢其丨丨學堂風教所聚丨丨金行之祥)
(也癸北史齊幼主紀承光元年正月己丑周師至紫陌橋巳燒城丨丨又鄭羲傳見東門下唐書楊行)
(密傳李承嗣曰公能潜師趨清口破其衆則從周不擊而潰行密出車丨丨繇北門去以銳士萬二千齕雪馳)
(迫清口不進壅淮上流灌師古軍不說苑楚伐陳陳丨丨燔因使其降民修之孔子過之軾子路曰禮過三)
(人則下車過二人則軾今陳修門者人數衆矣夫子何為不軾孔子曰丘聞之國亡而不知不智知而不爭不)
(忠忠而不死不廉今陳修門者不行一于此丘故不為軾也明一統志黎州安撫司形勝蜀之丨丨宋王已)
(盤陀寨記南范仲淹明堂賦丨丨之外則有蒙汜大秦六戎之屬上而東向張耒吳故城賦登武昌之故)
(墟弔丨丨之衰柳陽谷既虚崦嵫盈)(陸機順東丨丨行出丨丨望天庭謝靈運順東丨丨行出丨丨眺雲)
(間揮斤扶木墜虞泉秦左延年秦女休行步出上丨丨遥望秦氏廬李白女休行丨丨秦氏女秀色如瓊)
(花吾白居易履道丨丨詩履道丨丨有敝居池塘竹樹繞廬施肩吾途中逢少女詩身倚丨丨笑向東牡)
(丹初折一枝紅外䨇旌出漢陵)(李洞冬日送涼州刺史詩寵餞丨丨曹鄴送進士李殷下第遊汾河詩丨)
(丨未歸者下馬如到京雲陸游大寒出江陵丨丨詩平明羸馬出丨丨淡日寒久吐吞揭傒斯憶昨詩日)
(斜共出丨丨道既醉猶能散馬蹄往又戰國策丨丨豹為鄴令而辭乎魏文侯文侯曰子矣必就子之功而)
(成子之名丨丨豹曰敢問就功成名亦有術乎文侯曰有之矣鄉邑老者而先受坐之士子入而問其賢良之)
(士而師事之求其好掩人之美而揚人之醜者而參騐之史記河渠書丨丨豹引漳水溉鄴以富魏之河内)
(漢又滑稽傳丨丨豹為鄴令名聞天下澤流後世水後書安帝紀元初二年正月修理丨丨豹所分漳為)
(支渠以溉民田一易林東風解凍河川流通丨丨子産陞擢有功明統志丨丨渠在彰德府臨漳縣丨丨)
(豹為鄴令時所鑿引漳水以溉田溉房密毁濯龍泉判伍其田疇初結怨於東里遵彼灌終見美于丨丨)
(李瀚蒙求丨丨投巫何謙焚祠阜左思魏都賦腜腜坰野奕奕菑畝甘荼伊蠢芒種斯丨丨溉其前史起灌)
(其後竇元稹賽神詩邑中神明宰有意效丨丨智又後漢書融傳融等召豪傑及諸太守計議其中者皆)
(曰漢承堯運歷數延長今皇帝姓號見於圖書自前世博物道術之士谷子雲夏賀良等建明漢有再受命之)
(符言之久矣故劉子駿改易名字冀應其占及莽末道士丨丨君惠言劉秀當為天子遂謀立子駿事覺被殺)
(出謂百姓觀者曰劉秀真汝主也丨舊漢書柳公權傳宣宗召昇殿御前書三紙軍容使丨季元捧研樞密)
(使崔巨源過筆門鬻子湯之治天下也得慶輔伊尹湟里且東門虚南蝡丨丨疵北門側得七大夫佐以治)
(天下而天下治又晉書天文志見中華下)
西明(晉書宣帝紀景初二年帥牛金胡遵等步騎四萬發自京都車駕送出丨丨門弟孚子師送過温賜)
(以榖帛牛酒敕郡守典農以下皆往會焉活又齊王冋傳冋敗長沙王乂擒冋至殿前帝惻然欲之乂叱左)
(右促牽出冋猶再顧遂斬于閶闔門外徇首六軍諸黨屬皆夷三族幽其子淮陵王超樂安王冰濟陽王英于)
(金墉暴冋尸於丨丨亭三日而莫敢收斂冋故掾屬荀顗等表乞殯葬許之宋書武帝紀見西州下南史)
(陳武帝紀齊遣兵五千度據姑孰帝乃遣侯安都領水軍夜襲胡墅燒齊船周鐵武率舟師斷齊運輸帝領鐵)
(騎自丨丨門襲之齊人大潰夏神異經西北裔外丨丨山以白石為牆酉陽雜俎啟為東明公文王為丨)
(丨公邵公為南明公季札為北明公僧廣異記則天時西域獻青泥珠一枚后以施丨丨寺布金剛額中)
(賈島送于總持歸京詩出家初隸何方寺上國丨丨御水東元稹有尋丨丨寺僧不在詩李洞贈入内供)
(奉僧詩因逢夏日丨丨講不覺宫人拔鳳釵)
西圉(吳萊觀孫太古周天二十八宿星君像圖詩東垣青龍崛丨丨白虎獰)
西屋(雲笈七籖洞生太帝君鎮生五藏訣於九月九日先築土起基高二尺作竈屋屋成作好竈以竈口)
(向丨丨亦用西戸當得新大鐵釡安竈上是九月九日申酉時向竈口跪東向内五石子於釡中梅堯臣裴)
(如晦自河陽至詩辦作大呼卿稍應丨丨際簸惠洪夏日西園詩歸來丨丨斜陽晚原舍尚聞春聲)
西廡(五代史郭允明傳允明手殺邠等諸子於朝堂丨丨宋史選舉志熙寧四年盡以錫慶院及朝集)
(院丨丨建講書堂四諸生齋舍掌事者直廬始僅足用)
西窗(戎昱長安秋夕詩昨宵丨丨夢夢入荆南道清白居易聽彈古淥水詩丨丨竹隂下竟日有餘)
(温庭筠舞衣曲廻嚬笑語丨丨客星斗寥寥波脉脉又夏中病痁作丨丨一夕悲人事團扇無情不待秋)
(李頻吳門别主人詩早晚更看吳苑月小齋長憶落丨丨秦韜玉亭臺詩為向丨丨添月色豈辭南海取花)
(栽檉陸龜蒙襲美留振文宴詩幽人獨自丨丨晚閑凭香反照明黃滔商山贈隠者詩丨丨昨夜鳴蛩盡)
(知夢芝翁赴扣扉不歐陽修宿雲夢館詩井桐葉落池荷盡一夜丨丨雨聞蘇軾雜詩丨丨半明月散亂)
(梧楸影與又春日詩鳴鳩乳燕寂無聲日射丨丨潑眼明陳義縱步至董氏園亭詩自移一榻丨丨下要)
(近叢篁聽雨聲秋范成大擬古詩丨丨迴紋機織徧錦字春楊萬里熱詩一生最怕丨丨日長是酴醿架)
(子疎丨又之官毘陵舟行阻風宿椆陂江口詩東窗水影丨月併照船中不睡人陸游歲晚書懷詩如山)
(吏牘何時了惆悵丨丨晚照明有戴復古林伯仁話别詩醉來一枕丨丨下酒醒方知别離張翰金郊驛)
(詩丨丨大好吟詩處聽了松聲又雨聲好李俊民元夜有感詩歸去丨丨月無情照不眠元問鎮平縣齋)
(詩丨丨一夕無人語挑盡寒燈坐不明盧劉因平昔詩人間萬事思空徧依舊丨丨理斷編琦送吳元珍)
(詩幾年不剪丨丨燭此日相逢如别何馮許謙春夜詩玉琴聲斷尋幽夢回首丨丨月未斜延已憶江南)
(詞去歲迎春樓上月正是丨丨夜凉時節丨尹鶚臨江仙詞深秋寒夜銀河靜月明深院中庭丨幽夢等閑)
(成逡廵覺後特地恨難平)
西掖(晉書景帝紀帝與羣公卿士共奏太后請依漢霍光故事收皇帝璽綬以齊王歸藩奏可於是有司)
(以太牢策告宗廟王就乘輿副車羣臣從至丨丨門帝泣曰先臣受歷世殊遇先帝臨崩托以遺詔臣復忝重)
(任不能獻可替否羣公卿士遠惟舊典為社稷深計寧負聖躬使宗廟血食於是使使者持節衛送舍河内之)
(重門門又裴頠傳楊駿將誅也駿黨左軍將軍劉豫陳兵在遇頠問太𫝊所在頠紿之曰向於丨丨門遇公)
(乘素車從二人西出矣豫曰吾何之頠曰宜至廷尉豫從頠言遂委而去尋而詔頠代豫領左軍將軍屯萬春)
(門司宋書武帝紀見西州下京宋史温益傳京一日除監郡守十人益稍不謂然知中書舍人鄭居中與)
(益厚使居中自從其所問之居中以告益曰君在丨丨每見所論事舍人得舉職侍郎顧不許耶今丞相所擬)
(錢龢而下十人皆其姻黨耳欲不逆其意得乎京聞而頗憚焉漢官儀左右曹受尚書事前世文士以中書)
(在右因謂中書為右曹又稱丨丨幹陳栩丨丨瑞柳賦柳變丨丨瑞彰聖時劉楨贈徐詩誰能相去遠隔)
(此丨丨垣梁謝靈運晚出西射堂詩步出丨丨門遥望城西岑簡文帝大同八年秋九月詩時余守丨丨)
(脂車歸北宫鳳張九齡詶周判官詩既起南宫草復掌丨丨制又樓尋勝地詩丨丨持醇酒東山就白雲)
(寄崔顥和許給事夜直簡諸公詩見東曹下杜韋應物令狐侍郎詩丨丨方掌誥南宫復司春甫送賈)
(閤老出汝州詩丨丨梧桐樹空留一院隂夜皇甫曾寄中書王舍人詩丨丨幾年綸綍貴東山遥薜蘿情)
(包何婺州留别鄧使君詩丨丨馳名久東陽出守時日孫逖送趙大夫護邊詩見北凉下李咸用詠柳詩)
(近煙饒還有意東垣丨丨幾千株時武元衡甲午歲相國李公有北園寄贈之作吟翫歷屢促詶答機務不)
(暇未及報章今古遽分電波增感留墓劒而心許感鄰笛而意傷寓哀冥寞以廣遺韻詩機事勞丨丨幽懷寄)
(北園横温庭筠經故祕書崔監揚州南塘舊居詩丨丨曙河漏響北山秋月照江聲趙驊送晁補闕歸日)
(本國詩丨丨承休澣東隅返故林王鄭畋中秋月直禁苑詩暫來丨丨路還整上清槎禹偁寄昭慶寺華)
(嚴社主省常上人詩任誇丨丨吟紅藥何似東林種白蓮梅堯臣次韻和長文社日禖祀出城詩北扉丨丨)
(多才思相與飄飄任泬寥事蘇軾次韻劉貢父西省種竹詩要知丨丨承平記取劉郎種竹初)
西齋(南齊書五行志永明二年八月宫内火燒丨丨璿儀殿及昭陽顯陽等殿北至華林牆西及祕閣北)
(屋三千餘間隊主直丨丨)(又曹虎傳太祖為領軍虎訴勲補防殿陳書蔡凝傳凝年位未高而才地為時)
(所重常端坐丨丨自非素貴名流罕所交接趣時者多譏焉唐書藝文志孫玉汝唐列聖實錄目二十五卷)
(吳氏丨丨書目一卷冋法苑珠林秦沙門釋道冋記臨川康王作鎮廣陵請供養其年九月於丨丨中作十)
(日觀世音齋同許文瑩玉壺清話李翰及第於和凝牓下后與座主任學士會凝作相翰為承旨適當批召)
(次日于玉堂輒開和相舊閤悉取圖書器玩留一詩於榻攜之盡去詩曰座主登庸歸鳳閣門生批詔立鼇頭)
(玉堂舊閤多珍玩可作丨丨潤筆不切孫樵文樵謂陸長源唐春秋乃編年雜錄因掇其體峭獨可以示懲)
(勸者自為十八通書號孫氏丨丨錄起高祖之初洎武皇之終韋莊又元集序但掇其清詞麗句錄在丨丨)
(莫窮其巨派洪瀾任歸東海子韋應物復理丨丨寄丘員外詩前歲理丨丨得與君同顧况和翰林吳舍)
(人兄弟丨丨詩丨丨何其高上與星漢通寄賈島寄劉侍御詩琴月丨丨集如今豈復言趙嘏劉員外詩)
(休向丨丨久閑卧滿朝傾蓋是依劉徧李郢題李隠居丨丨詩小隠丨丨為客開翠蘿深處青苔劉滄題)
(馬太尉華山莊詩自是功成閑劒履丨丨長卧對瑶琴陸龜蒙以竹夾膝寄襲美詩添君野具教多著為著)
(丨丨譜一通風竹撼疎籬)(齊已次韻詶鄭谷郎中詩丨丨坐來久蘇軾丨丨詩丨丨深且明中有六尺牀)
(寄又雪齋詩人間熱惱無處洗故向丨丨作雪峰尚又題郭明父府推穎州丨丨詩莫嗟平輿空神物有)
(丨丨接勝流難楊萬里丨丨睡起詩小睡丨丨聽雨凉竹雞聲裏夢長方䕫秋晚雜興詩蟲壁話秋闌丨)
(丨日已寒丨吳師道送許益之之金陵赴趙侍御招詩校書燈火丨靜聽講衣冠北府深揭傒斯和張太)
(一秋興詩遥想丨丨清似水吟詩聽到漏聲殘)
西堂(書顧命一人冕執鉞立于丨丨棄晉書會稽王道子傳桓元奏道子酣縱不孝當市詔徙安成郡)
(使御史杜竹林防衛竟承元旨酖殺之時年三十九帝三日哭於丨丨宋書孝武帝紀孝建三年二月丁丑)
(始制朔望臨丨丨接羣下受奏事桃又符瑞志晉成帝咸康元年四月癸卯甘露降丨丨樹南史謝惠連)
(傳嘗于永嘉丨丨思詩竟日不就忽夢見惠連即得池塘生春草大以為工嘗云此語有神助非吾意也宋)
(玉九辯澹容與而獨倚兮蟋蟀鳴此丨丨蟋公孫乘月賦鵾雞舞于蘭渚蟋蟀鳴于丨丨張隨蟀鳴丨丨)
(賦丨丨寂聽之時蟋蟀寒吟之始陌崔湜送梁卿王郎中使東蕃弔冊詩丨丨禮樂送南軒車别黃庭堅)
(題林戸曹寒齋詩直須喚起丨丨老來向齋中伴石塘元好問少林雨中詩丨丨三日雨氣節變蕭森楊)
(維禎題柳風芙月亭詩卷詩草池夢落丨丨客吟詩一夜東方白)
西墉(齊書戴僧靜傳詔曰僧靜志懷貞果誠著艱難尅殄丨丨勲彰運始奄致殞喪惻愴傷懷班固西)
(都賦見外屬下曹任士林寳鹿賦斸華頂之右股兮乃益崇其丨丨植應詔詩爰暨帝室税此丨丨蘇)
(頲廣逹樓下夜侍酺宴應制詩東嶽封迴宴洛京丨丨通晚會公卿)
西序(書顧命丨丨東嚮敷重底席綴純文貝仍几傳東西廂謂之序周禮酒正凡祭祀共酒以往賓客)
(之陳酒亦如之疏案聘禮云卿韋弁歸饔餼牲牢及芻薪米禾等並歸于客館彼八壺設于丨丨北上天子致)
(禮于諸侯亦當陳于丨丨故云賓客之陳酒亦如之者亦以酒從使人往禮記王制夏后氏養國老於東序)
(養庶老於丨丨注丨丨虞庠亦小學也丨丨在西郊回晉書潘尼傳埽壇為殿懸幕為宫夫子位于丨丨顔)
(侍于北牖殿齊書東昏侯紀二年元會食後方出朝賀裁竟便還丨丨寝自已至申百僚倍位皆僵仆菜色)
(比起就會忽遽而罷盛陳書沈不害傳東膠丨丨事隆乎三代環林壁水業於兩京王勃九成宫頌序見)
(東廂下丘許堯臣五經閣賦東膠丨丨取乎游焉息焉八索九俾其是則是傚陳樵東陽縣學暉映樓賦)
(東膠丨丨右學下庠夏牛弘樂府東膠丨丨春誦絃)
西館(明一統志丨丨在雷州府平湖書院西宋寇準所居有丨丨書懷詩李商隠代魏宫私贈詩來時)
(丨丨阻佳期去後漳河隔夢思)
西軒(明一統志丨丨在瑞州府治南蘇欒城寓居之所陳子昂遇冀侍御珪崔司儀泰之二使詩序北)
(堂夜永丨丨月微日又月下有懷詩美人挾趙瑟微月在丨丨杜甫九寄岑參詩沉吟坐丨丨飲食錯昏)
(晝深白居易禁中寓直夢遊仙遊寺詩丨丨草詔暇松竹寂寂張瓚遊棲巖寺詩惠從水墨丨丨景煙帶)
(平蕪水帶城丨曹伯啟夢酒詩會詩流鶯喚覺丨底箕踞分明指二豪)
西樓(金史地理志臨潢府下總管府地名丨丨遼為上京國初因稱之鶴林玉露近時趙紫芝詩云一)
(甌茶外無祗待同上丨丨看晚山世以為佳然杜少陵云莫嫌野外無供給乘興還來看藥欄即此意也明)
(一統志丨丨在遼東都司境内遼主阿保機所建遼之先無城郭宫室阿保機穪制始建此樓又丨丨在河)
(南府陜州歐又丨丨在重慶府忠州入又丨丨在敘州府治西陽詹玩月詩序昇東林丨丨庾肩吾)
(奉和春夏應令詩天禽下北閣織女入丨丨庭崔湜唐都尉山池詩幽尋惜未已清月半丨丨康芝詠月)
(詩天使下丨丨光含萬里秋都張說岳州山城詩見東曠下孫逖山隂縣丨丨詩邑丨丨芳樹間逶迤霽)
(色遶江山又李白長門怨天回北斗挂丨丨金屋無人螢火流送儲邕之武昌詩黃鶴丨丨月長江萬里)
(情情張南史和崔中丞中秋月詩秋夜月偏明丨丨獨有韋應物寄别李儋詩遠郡卧殘雨凉風滿丨丨)
(圓又寄李儋元錫詩聞道欲來相問訊丨丨望月幾回戎昱中秋夜登樓望月寄人詩丨丨見月似江城)
(脉脉悠悠倚檻情丨白居易城上夜宴詩風月萬家河兩岸笙歌一曲郡丨又江樓偶宴贈同坐詩南浦)
(閒行罷丨丨小宴時張劉禹錫八月十五日詩斜暉猶可翫移宴上丨丨籍登樓詩獨上丨丨盡日閒林)
(煙演漾鳥蠻蠻丨賈島寄韓潮州愈詩一夕瘴煙風卷盡月明初上浪丨王建從元太守夏讌丨丨詩丨)
(丨臨方塘嘉木當華軒條夷陵女郎空館夜歌丨丨美人春夢長繡簾斜捲千入李商隠風雨詩黃葉仍)
(風雨丨丨自管絃送于賁燒金曲南陌試腰褭丨丨歌嬋娟許渾謝亭别詩日暮酒醒人已遠滿天風雨)
(下丨丨遠又送盧先輩自衡岳赴復州嘉禮詩醉倚丨丨人已柳溪無浪月澄澄李羣玉江樓獨酌懷從)
(叔詩楚色忽滿目灘聲落丨丨更薛能塞上蒙汝州任中丞寄書詩丨丨一望知無極與何人把酒杯韓)
(偓六言詩那裏朝日初出還應先照丨丨夤又春恨詩平明未捲丨丨幕院靜時聞響轆轤徐螢詩月墜)
(丨丨夜影空透簾穿幕逹房櫳人歐陽修奉使契丹初至雄州詩猶去丨丨二千里行到此莫思家范成)
(大冬至銅壺閣落成詩三年北戸梅邊暖萬里丨丨雪外寒又玉麟堂會諸司觀牡丹酴醿吟憶得遨頭八)
(年夢彭州花楹滿丨丨陸又寳相花詩為君也著詩收拾題作丨丨錦被堆游曉出東城詩丨丨落日徑)
(三尺北嶺亂雲生半峰秋又暮春詩難續丨丨夢空存北陌身戴復古客中晚詩獨坐丨丨對風雨天寒)
(猶自著輕紗雁許月卿答柴主簿詩銅槃消息無人問寂寞丨丨待音元好問丨丨曲游絲落絮春漫漫)
(丨丨曉晴花作團興來乘月登丨丨)(朱德潤觱栗詩高堂風露生凉秋劉因渡白溝詩黃雲白草丨丨莫)
(木葉山頭幾風雨黃薩都拉燈夕觀梅詩不似海棠春睡去丨丨月落已昏張昱七夕詩如何鍼線月容)
(易下丨丨丨月色凉)(楊維楨無題詩卷衣甲帳春容曉吹笛丨又内人吹&KR1055;詞丨丨今夜月色午内人思)
(仙望河鼓院李煜相見歡詞無言獨上丨丨月如鉤寂寞梧桐深鎻清秋又史記杞世家東樓公生丨丨)
(公)
西亭(明一統志丨丨在蘇州府一名西齋唐建容又丨丨在寧波府鄞縣治宋慶歷中建張子送孟)
(浩然歸襄陽詩見東越下於杜甫得房公池鵝詩房相丨丨鵝一羣眠沙泛浦白雲白居易題丨丨詩我)
(今幸作丨丨主已見池塘五度春李張籍霅溪丨丨晚望詩霅水碧悠悠丨丨柳岸頭商隠丨丨詩此夜)
(丨丨月正圓疎簾相伴宿風煙姚張蠙雨詩半夜丨丨雨離人獨啟關無可金州别合詩日日丨丨上春)
(留到夏殘檥王安石觀明州圖詩明州城郭畫中傳尚記丨丨一船馬祖常挽何得之先生詩北市行歌)
(花爛漫丨丨坐嘯月嬋娟)
西寢(顔延之拜陵廟詩束紳入丨丨伏軫出東坰)
西庭(張籍和李僕射西園詩遇午歸閒處丨丨敞四簷)
西第(後漢書馬融傳融懲于鄧氏不敢違悞勢家遂為梁冀草奏李固又作大將軍丨丨頌以此頗為正)
(直所羞嘗陳書鄱陽王伯山傳丁所生母憂居喪以孝聞後主幸吏部尚書蔡徵宅因往弔之伯山號慟殆)
(絶因起為鎮衛將軍仍謂羣臣曰鄱陽王至性可矜又是丨丨之長豫章已兼司空其亦須遷太尉盧照鄰)
(明月引横桂枝于丨丨繞菱花于北堂裵杜審言春日京中有懷詩見南橋下杜甫暮秋枉道州手札率)
(爾遣興寄近呈蘇侍御詩無數將軍丨丨成早作丞相東山起吳越王錢俶宫中詩丨丨晚宜供露茗小池)
(寒欲結冰花閣蘇軾韓康公挽辭丨丨開東初筵點後塵)
西院(隋書煬帝紀大業五年二月己未上御崇德殿之丨丨愀然不怡顧謂左右曰此先帝之所居實用)
(增感情所未安宜于此院之西别營一殿院宋史神宗紀熙寧三年五月丁巳詔以審官院為東别置丨丨)
(次徐鉉右省僕射相公垂覽和詩復貽長句輒來韻詩丨丨春歸道思深披衣閒聽暝猿吟)
西闥(唐書許敬宗傳王后廢敬宗請削后家官爵廢太子忠而立代王遂兼太子賓客帝得所欲故詔敬)
(宗待詔武德殿丨丨)
西閶(陳植綠水曲綠水丨丨道送君江上行)
西塾(周禮大卜凡國大貞卜立君卜大封則眡高作龜疏云則眡高作龜者凡卜法在禰廟廟門閾外闑)
(西南北面有席先陳龜于廟門外之丨丨上)
西室(唐書陳京傳嘗禘郊社無二尊瘞毁遷藏各以義斷景皇帝已東向一日改易不可謂禮宜復藏獻)
(懿二主於丨丨以本祭法遠廟為祧去祧而壇去壇而墠壇墠有禱祭無禱止之義太祖得正無所屈)
西廬(陶潜和劉柴桑詩良辰入竒懷挈杖還丨丨)
西坊(徐鉉宣威苖將軍貶官後重經故宅詩蒋山南望近丨丨亭館依然鎖院牆)
西扃(韋肇欹器賦左鄰東序右界丨丨)
西楹(儀禮鄉射禮司射適堂西命弟子設豐弟子奉豐升設于丨丨之西注豐形蓋似豆而卑唐書禮)
(儀志天子射禮司馬奉弓自西階升當丨丨前南面揮弓)
西檻(許渾疾後與郡中羣公讌李秀才詩莫引劉安倚丨丨夜来紅葉下江村)
西廳(言行錄見東廳下海皇甫冉有韋中丞丨丨榴詩)
西夾(書顧命丨丨南嚮敷重筍席元紛純漆仍几傳丨廂丨室之前)
西廂(箱同書顧命傳見西夾下子史記司馬相如傳注見西清下晉書愍懷太傳九年六月有桑生)
(于宫丨丨日長尺餘數日而枯岐宋書禮志修封泰山瘞玉岱趾延喬松於東序詔韓於丨丨又符瑞志)
(至和所感靡况弗彰鴛出丹穴鸚起丨丨室元史祭祀志上都分省參議速速以都堂旨太廟灰未有制度)
(再約臺院等官議定博士議曰按爾雅曰室有東丨丨曰廟注夾室前堂同禮曰西夾南向注曰丨丨夾室此)
(東西夾室之正文也賈公彦曰室有東丨丨曰廟其夾皆在序是則夾者猶今耳房之類也陳鴻白居易長)
(恨歌傳旁求四虚上下東極大海跨蓬壺見最高仙山上多樓闕丨丨下有洞戸東向闔其門曰玉妃太真院)
(夀班固覽海賦松喬坐于東序王母處于丨丨奥王延魯靈光殿賦丨丨踟蹰以閒宴東序重深而秘)
(白居易長恨歌金闕丨丨叩玉扃轉教小玉報雙成丨胡宿趙邢州奉詔歸闕詩一區東第趨晨近數刻丨)
(接晝榮丨蘇軾再和楊公濟梅花詩斬新一朵含風露恰似丨待月來又送王敏仲北使詩幸子遇明主)
(陳經入丨丨舊陸游記九月二十六夜夢詩丨丨恍記遊處素壁好在尋春詩)
西儲(晉書禮志永和二年有司奏十月殷祭京兆府君當遷祧室昔征西豫章穎川三府君毁主中興之)
(初權居天府在廟門之西咸康中太常馮懷表續太廟奉還于丨丨夾室謂之為祧疑亦非禮宋書禮志于)
(時續廣太廟故三遷主並還丨丨名之曰祧以準遠廟元史祭祀志東晉太廟正室一十六間東丨丨各一)
(間共十有八所謂儲者非夾室與)
西廊(韋應物寄璨師詩林院生夜色丨丨上紗燈月白居易嘉陵夜有懷詩露溼牆花春意深丨丨夜)
(半牀隂濃李遠聞明上人逝寄友人詩蕭寺曾過最上方碧桐葉覆丨丨蘇軾佛日山榮長老方丈詩日)
(射丨丨午枕明水沉燒盡碧煙横却楊萬里積雨小霽暮立捲書亭前詩看山偶忘歸來月到丨丨第二間)
(定薩都拉送約上人歸宜興湖洑寺詩回却憶潜龍地曾住丨丨第幾房)
西房(書顧命胤之舞衣大貝□鼓在丨丨傳丨丨西夾坐東詩西南其戸箋天子之寢有左右房西其)
(戸者異于一房之室戸也疏天子路寢既制如明堂自然燕寢之制當如諸侯路寢故知天子之燕寢有左右)
(房也既有左右則室當在中故西其戸者異于一房之室戸也大夫以下無丨丨唯有一東房故室戸偏東與)
(房相近此戸正中比之為西其戸矣門北史李謐傳明堂制度論尚書顧命篇曰迎子釗南之外延入翼室)
(此之翼室即路寢矣其下曰大貝賁鼓在丨丨垂之竹矢在東房此則路寢有左右房見於經史者也荀子)
(正論五祀執薦者百人侍丨丨注丨丨西廂前張翥予京居廿稔始置屋靈椿坊詩五槐濃綠蔭門東宇丨)
(丨數十椽)
西戸(詩見上垂明一統志見南府下易謝朓秋夜詩北窗輕幔丨丨月光入白居寄楊六侍郎詩)
(丨丨最榮君去好左馮雖穏我慵來)
西牖(柳泌玉清行丨丨日門開南衢星宿疎)
西櫺(曹植五遊篇上帝休丨丨羣后集東廂)
西簷(李白答裴侍御以書見招期月滿泛洞庭詩憶昨新月生丨丨若瓊鉤韓偓春盡日詩樹頭初日)
(照丨丨樹底蔫花夜雨霑)
西闌(楊維楨元霜臺為吕希顔賦愛我丨丨吹鐵笛碧雲千里雁飛長)
西榮(陳樵八詠樓賦丨丨隠乎琳房東榮照其梁麗徐彦伯擬古詩見北沼下)
西霤(謝靈運山居賦見東檐下)
西陛(元史祭祀志祝史各奉毛血豆立於西神門外俟奠玉帛畢樂止祝史奉正位毛血入自中門配位)
(毛血入自偏門至壇下正位者升自北陛配位升自丨丨諸太祝迎取於壇上各進奠於神位前)
西除(唐書陳京傳東晉以征西等祖遷入丨丨同謂之祧曹植大魏篇白虎戲丨丨舍利從辟邪)
西肆(儀禮通解續俎皆設于鼎西丨丨肵俎在羊俎之北亦丨丨)
西垣(史記天官書匡衛十二星藩臣注其丨丨右執法上相間名曰右掖門上將間名曰西華門次將次)
(相間名曰中華門次相兩星間名曰太隂門各依其名是其職也占與紫宫垣同也南史齊高帝紀加帝使)
(持節都督征討諸軍事平南將軍築新亭城壘未畢賊前軍已至帝方解衣高卧以安衆心乃索白虎幡登丨)
(丨使寧朔將軍高道慶羽林監陳顯逹員外郎王敬則浮舸與賊水戰大破之元史天文志世祖至元二十)
(三年五月己巳熒惑犯太微丨丨上將無易林獨登丨丨莫與笑言秋風多哀使我心悲高際大明丨丨)
(竹賦雜金絲于北掖對雲嵩于丨丨賀張說右丞相蘇公挽歌丨丨紫泥綍東嶽白雲篇知章奉和御製)
(春臺望詩旗回五丈殿千門連綿南磴出丨丨草韋應物和張舍人夜直中書寄吏部劉員外詩丨丨詔罷)
(南宫憶上才思竇羣送内弟袁德師詩南渡登舟即水仙丨丨有客悠然薛能送福建李大夫詩洛州良)
(牧帥甌閩曾是丨丨作諫臣使羅隠送陸郎中赴闕詩少瑜㻲管丘遲錦從此丨丨鳳凰徐鉉早春假獨)
(直寄江舍人詩省署皆歸沐丨丨公事稀水又秋日雨中訪殷舍人作野出丨丨步步遲秋光如雨如絲)
(劉因遂城道中詩鐵城秋色接丨丨遠客還鄉易斷魂梅堯臣次韻和景彝對月詩我媿丨丨侍臣比影寒)
(霜鬢兩三莖月范梈秋日集詠奉和潘李二使君浦編修諸公詩月丨丨更夜直還應共我惜居諸又送)
(菊詩憶我初客天子都丨丨植此常千株)
西柱(宋書五行志太元十四年七月甲寅震宣陽門丨丨錄異記金州之北乾元之南六十餘里地名)
(東柱丨丨衆山連接峰巒秀異鄉人云有山自南而來其北有巨石而柱山穿柱過因以為名)
西壁(唐書顔真卿傳其黨周曾康秀林等謀襲希烈奉真卿為帥事洩曾死乃拘送真卿蔡州真度必死)
(乃作遺表墓誌祭文指寝室丨丨下曰此吾殯所也南元史祭祀志唐貞觀故事遷廟之主藏于夾室丨丨)
(北三間也錄異記綿州昌明縣豆圌山真人豆子明修道之所西接長岡猶通車馬東臨峭壁陡絶一隅自)
(丨丨至東峰石筍如圌兩崖中斷相去百餘丈躋攀險絶人所不到王僧孺秋閨怨詩見南枝下暢當宿)
(報恩寺精舍詩擁褐依丨丨紗燈靄中央故施肩吾對月憶嵩陽故人詩團團月光照丨丨嵩陽人千里隔)
(不鮑溶贈真公影堂詩舊房丨丨畫支公昨暮今晨色同陸游歲暮詩一燈挂丨丨耿耿青無光范成)
(大納凉詩畫檐分月下丨丨絡緯飛來庭樹鳴)
西牆(唐書常山愍王承乾傳貞觀十七年齊王祜反齊州承乾謂承基等我宫丨丨去大内正可二十步)
(棘耳豈與齊州等丨吕覽見南鄉下秋元稹曉將别詩風露曉淒淒月下丨西白居易居書懷詩見東)
(屋下此柳公權題朱審寺壁山水畫詩與君一顧丨丨畫從看山不向南韓偓夕陽詩不管相思人老盡)
(朝朝容易下丨丨丨羅隠螢詩空庭夜未央點點度丨丨于濆宫怨丨鄰宋玉窺見妾眉宇韋莊夏夜)
(詩正吟秋興賦桐景下丨丨丨薛濤贈楊藴中詩玉漏聲長燈耿耿東牆丨時見影)
西階(禮記曲禮主人入門而右客入門而左主人就東階客就丨丨客若降等則就主人之階主人固辭)
(然後客復就丨丨歌周禮大師大祭祀帥瞽登歌令奏擊拊疏言帥瞽登者謂下神合樂皆升歌清廟故將)
(作樂時大師帥取瞽人登堂於丨丨之東北面坐而歌者與瑟以歌詩也漢書蓋寬饒傳平恩侯許伯入第)
(丞相御史將軍中二千石皆賀寬饒不行許伯請之廼往從丨丨上東鄉特坐許伯自酌曰蓋君後至寬饒曰)
(無多酌我我廼酒狂丞相魏侯笑曰次公醒而狂何必酒也晉書康帝紀咸康八年秋七月景辰葬成皇帝)
(於興平陵帝親奉奠于丨丨文北史許善心傳禎明二年加通直散騎常侍聘隋遇帝伐陳禮成而不獲反)
(命累表請辭上不許留贄賓館及陳亡上遣使告之善心素服號哭於丨丨下藉草東向經三日敕書唁焉)
西圃(左傳哀公十六年六月衛侯飲孔悝於平陽重詶之大夫皆有納焉醉而送之夜半而遣之載伯姬)
(於平陽而行及西門使貳車反祏於丨丨注使副車還取廟主丨丨孔氏廟所在祏藏主石函徐晉卿春秋)
(經傳類對賦楚王宥罪而舉職孔悝反祏於丨丨戴良次韻答王敬助詩丨丨餘薑蔗東臯足稻粱)
西囿(王褒九懷忽反顧兮丨丨覩軫丘兮﨑傾)
西莊(武平一景龍館記神龍中安樂公主丨丨在延平門外二十里司農卿趙履温種殖將作大匠楊務)
(廉引流鑿沼延袤十數里時號定昆池崔李質艮嶽賦開丨丨以務本信農事之匪閒杜甫氏東山草堂)
(詩何為丨丨王給事柴門空閉鏁松筠)
西墅(王邁上曾大參啟丨丨十年著述之書并歸國史楊維楨嬉春體詩走向南鄰覓酒伴還從丨丨)
(買花枝)
西籬(搜神記新興劉殷七歲喪父哀毁過禮未嘗見齒事曾祖母王氏嘗夜夢人謂之曰丨丨下有粟寤)
(而掘之得粟十五鍾銘曰七年粟百石以賜孝子劉殷自是食之七歲方盡)
西街(張籍詶韓庶子詩丨丨幽僻處正與嬾相宜)
西巷(陸游書村落閒事詩見東巷下)
西社(北史劉芳傳尚書逸篇曰太社惟松東社惟柏南社惟梓丨丨惟栗北社惟槐貫休桐江閒居詩)
(何須結丨丨大道本無生丨又題淮南惠照寺律師院詩還須結丨來往悉諸侯)
西窰(元史百官志丨丨場大使副使各一員至正四年置)
西厰(弇州史料成化十二年命御馬監太監立丨丨領敕刺事按此立丨丨之始也雖與東厰侔而勢出)
(其上矣十三年革丨丨以御史戴縉言仍復之)
西居(穆天子傳壬辰祭公飲天子酒乃歌□天子之詩天子命歌南山有□乃紿宴樂丁酉天子作臺以)
(為丨丨)
西廨(宋書禮志宋文帝元嘉十七年七月壬子元皇后崩兼司徒給事中劉温持節監喪神虎門設凶門)
(柏歷至西土閤皇太子於東宫崇正殿及永福省並設廬諸皇子未有府第者於丨丨設廬)
西罨(金奎送劉道夫詩丨丨松篁路雪消沙水清)
西壇(曹唐小遊仙詩夜降丨丨宴已終花殘月榭霧朦朧)
西祠(明一統志丨丨在池州府城西五里祀梁昭明太子舊祠在秀山唐建宋永泰初始祀于此宋賜額)
(曰文孝又封英濟忠顯靈佑王今仍曰梁昭明太子之神以中秋日有司致祭)
西藍(周昂宿丨丨詩聞道丨丨好能來定有緣李俊民有丨丨夜雨詩)
西菴(蘇軾自普照遊二菴詩見東菴下江又杭州故人信至齊安詩更將丨丨茶勸我洗瘴徐積和)
(路朝奉新居詩更吟整斗論頭句勝却丨丨詩一車)
西禪(明一統志丨丨寺在順慶府南充縣治西宋賜額真如)
西塔(明一統志丨丨寺在邵武府城西唐建)
西龕(謝朓和伏武昌登孫權故城詩北拒溺驂鑣丨丨收組練張祐題蘇州益思寺詩鑿石丨丨小穿)
(松北塢深)
西家(齊書武帝紀祭敬之典本在因心東鄰殺牛不如丨丨禴祭我靈上慎勿以牲為祭吕覽見南家)
(下淑淮南子見東家下東易林丨丨嫁女借鄰送女喜我姬賓主俱喜又鄰丨丨來即我謀中告吉誠)
(使君安寧君邴原别傳原遠遊學詣安丘孫崧崧辭曰君鄉里鄭學者之師模也君乃舍之躡屣千里所謂)
(以鄭為東家丘者也原曰人各有志所規不同君謂僕以鄭為東家丘君以僕為丨丨愚夫耶崧辭焉韓非)
(子見東家下東王鞏續聞見近錄仁宗將修東華門太史言太歲在不可犯也上批太史狀曰東家之西即)
(丨丨之東丨丨之東即東家之西太歲果安在即日修之蕭子顯日出東南隅行女本丨丨宿君自上宫要)
(丨鮑照擬行路難詩陽春妖冶二三月從風簸蕩落丨王維雜詩見東舍下杜甫夏日李公見訪詩隔)
(屋喚丨丨借問有酒不李王建春讌詞新燕新燕何不定東家綠池丨丨井賀蝴蝶飛詩東家蝴蝶丨丨)
(飛白騎少年今日歸陸于濆古離别詩郎本東家兒妾本丨丨女皎然尋鴻漸不遇詩扣門無犬吠欲去)
(問丨丨東家疑)(梅堯臣缺月詩缺月來照屋角時丨丨狗吠陸游吳娘曲閒尋女伴過丨丨鬭草歸來日)
(已斜丨楊載寓長春道院春雨即事詩多謝丨賢太守相招樂飲費千金)
西鄰(易既濟九五見東鄰下占左傳晉獻公筮嫁伯姬于秦遇歸妹之暌史蘇之曰不吉其繇曰士刲)
(羊亦無&KR0954;也女承筐亦無貺也丨丨責言不可償也鄰後漢書盧植傳注琴操曰魯漆室女倚柱悲吟而嘯)
(人見其心之不樂也進而問之曰有滛心欲嫁之念耶何吟之悲漆室女曰嗟乎嗟乎子無志不知人之甚也)
(昔者楚人得罪于其君走匿吾東家馬逸蹈吾園葵使吾終年不懕菜吾丨丨人失羊不還請吾兄追之霧濁)
(水出使吾兄以溺死終身無兄政之所致也吾憂國傷人心悲而嘯豈欲嫁哉晉書束晢傳翟璜不能迴丨)
(丨之寇平勃不能正如意之立以北史齊帝紀總論神武以雄傑之姿始基霸業文襄英明之略伐叛柔遠)
(于時喪君有君師出以律河隂之役摧宇文如反掌渦陽之戰掃侯景如拉枯故能氣懾丨丨威加南服唐)
(書顔真卿傳見北庫下接又大勃律傳大勃律或曰布露直吐蕃西與小勃律丨丨北天竺宋史李綱傳)
(見南陽下丨易林遊居石門禄安身全受福丨丨歸飲玉泉又丨孤媪欲寄我室主母罵詈求子不得)
(又丨丨小女未有所許志如委衣不出房戸心無所處傅母何咎金丹大要金翁本是東家子送向丨丨寄)
(體生認得喚來歸舍養配將姹女作親情以馬融樗蒱賦枰則素旃紫罽出乎丨丨緣以繢繡紩綺文王)
(粲贈文叔良詩君子于征爰聘丨丨廸陸雲失題詩我悴丨丨子沈東土王維春日與裴過新昌里訪吕)
(逸人不遇詩城上青山如屋裏東家流水入丨丨人杜甫又呈吳郎詩堂前樸棗任丨丨無食無兒一婦)
(元結漫問相里黃州詩見東鄰下送權德輿玉臺體詩莫作經時别丨丨是宋家包佶日本國聘賀使晁)
(巨卿東歸詩上才生下國東海是丨丨居元稹代曲江老人詩軒車隘南陌鐘磬滿丨丨白易松聲詩見)
(南陌下于薛能送李殷游京西詩歸京稍作意充斥犯丨丨濆富農詩丨丨有原憲蓬蒿繞環堵周曇)
(再吟詩東鄰不事事丨丨御物卑和物自親蓮吕巖洞庭湖君山詩午夜君山翫月回丨丨小圃碧開梅)
(堯臣黃鶯詩丨丨少年今出遊東家兒女未識羞虞陸游述懷詩是凡是聖誰能識試問丨丨織屨翁集)
(次韻國子監同官詩乞米丨丨晨有粥留家南國暑無綃宋无牆頭杏花詩紅杏丨丨樹過牆無數花楊)
(維楨和楊孟載春愁曲東家蝴蝶飛無數丨丨燕子來兩個)
西舍(宋史劉温叟傳太宗在晉邸聞其清介遣吏遺錢五百千温叟受之貯廳丨丨中令府吏封署而去)
(明年重午又送角黍䊵扇所遣吏即遺錢者視丨丨封識宛然還以白太宗太宗曰我錢尚不用况他人乎昔)
(日納之是不欲拒我也今周歲不啟封其苦節愈見命吏輦歸邸劉向九歎日暾暾其丨丨兮陽焱焱而復)
(顧孫崔顥邯鄲宫人怨父母愍我曾富貴嫁與丨丨金王李白江夏行東家丨丨同時發北去南來不逾)
(月能白居易效陶潜體詩丨丨有貧者匹婦配匹夫都薛彭門偶題詩淮王丨丨固非夫柳惲偏州未是)
(丨貫休春晚書山家屋壁詩前村後壟桑柘深東鄰丨無相侵寒山詩東家春霧合丨丨秋風起又我)
(見東家女年可有十八丨丨競來問願姻夫妻活俊民卜居詩東鄰丨丨兩三家&KR0609;&KR0609;牆頭落棗花)(李范)
(成大歸州竹枝歌東鄰男兒得湘纍丨丨女兒生漢妃)
西人(詩丨丨之子職勞不來晦宋書謝晦傳道濟既至與彦之軍合牽盤緣岸始見艦數不多輕之不)
(即出戰至晚因風帆上前後連咽丨丨離阻無復鬭心陳書周弘正傳見東人下北史齊高祖紀天平四)
(年十一月壬辰神武西討自蒲津濟衆二十萬周文軍於沙苑神武以地阨少却丨丨鼓噪而進軍大亂棄器)
(甲十有八萬南又徒河慕容廆傳關中謠曰長鞘馬鞭擊左股太歲行當復虜丨丨呼徒河為白虜冲果據)
(長安樂之忘歸以元史世祖紀壬辰敕亡安倉及靖州預儲糧五萬石備鴻吉哩新徙部民及丨丨内附者)
(廩給三又阿爾哈雅傳汴在南北之交使丨丨得至則江南省之道不通于畿甸軍旅應接何日息乎獨)
(孤申叔資州獻白龜賦皇帝在位十五載丨丨獻異龜于王庭匪青黑以飾體特潔白而成形張九齡奉和)
(聖製初出洛陽城詩東土淹龍駕丨丨望翠華山崔道融歸燕詩海燕頻來去丨丨獨滯留韓翃送隂姚)
(丞攜妓之任詩他日如尋始寧墅題詩早晚寄丨丨越元稹蠻子朝樂府見南人下張繼詶李書記校書)
(城秋夜見贈詩見東越下東道思才子丨丨望客卿)(皎然送潘秀才之舒州詩楊維楨崔小燕嫁辭東人)
(丨丨相合離為君歡樂為君悲)
西母(宋史樂志帝家來慶東皇夀丨丨共長生之傅元正都賦見東父下李白大獵賦哂穆王荒誕)
(歌白雲于丨丨王元稹詩齋心謁丨丨暝拜朝東君來李賀馬詩見東下鮑溶懷仙詩丨丨持地圖東)
(獻虞舜來往勞)(李咸用輕薄怨丨丨青禽輕飄飄分環破璧林寬寓興詩丨丨一杯酒空言浩劫春邊)
(元鼎閱見詩為報阿環休調戲雙成丨丨總相猜吳萊詩東公丨丨權迴旌)
西帝(戰國策蘇代遺燕昭王書曰王何不使布衣之人以窮齊之說說秦謂秦王曰秦為丨丨趙為中帝)
(燕為北帝立為三帝而令諸侯韓魏不聽則秦伐之齊不聽則燕趙伐之天下孰敢不聽天下服聽因驅韓魏)
(以攻齊曰必反宋地而歸楚之淮北秦王聞若說也必如刺心史記秦本紀十九年王為丨丨齊為東帝皆)
(復去之温又魏世家見東帝下刮唐書李軌傳見東帝下又庭筠蒋侯神歌商風水報丨丨廟前古樹)
(蟠白蛇)
西王(左傳見東王下郡宋書氐胡傳定自罷征西將軍進平天水略陽遂有秦州之地自號丨丨隋)
(書虞綽傳類仙人之騏骥冠羽族之宗長丨丨青鳥東海赤雁豈可同年而語哉梁簡文帝大法頌觀玉伯)
(友訪道丨丨東任昉詠池邊桃詩已謝丨丨苑復揖綏山枝陸瑜飛伯勞歌丨丨青鳥秦女鸞姮娥婺女)
(慣相看率薛能桃花詩丨丨潛愛惜東朔盜過從碧王逢和張性推官小遊仙詞丨丨春宴百娉婷玉桃)
(花滿洞扃)
西皇(屈原離騷麾蛟龍使梁津兮詔丨丨使涉予注丨丨少皥也又遠遊鳳凰翼其承旂兮遇蓐收乎)
(丨丨見李嶠寳劒篇東皇下)
西妃(曹唐小遊仙詩丨丨少女多春思斜倚彤雲盡日吟)
西伯(詩周南召南譜周之先公曰大王者避狄難自豳始遷焉而修德建王業商王帝乙之初命其子王)
(季為丨丨至紂又命文王典治南國江漢汝旁之諸侯又小序見西國下又疏謂武王之時召公為丨丨)
(行政于南土決訟于甘棠之下其教著明于南國愛結于民心故作是詩以美之又采薇遣戍役也文王之)
(時南有昆夷之患北有玁狁之難以天子之命命將率遣戍役以守衛中國故歌采薇以遣之箋文王為丨丨)
(服事殷之時也女史記殷本紀以丨丨昌九侯鄂侯為三公九侯有好入之紂九侯女不喜滛紂怒殺之而)
(醢九侯鄂侯爭之彊辨之疾并脯鄂侯丨丨昌聞之竊歎崇侯虎知之以告紂紂囚丨丨羑里又周本紀公)
(季卒子昌立是為丨丨西伯曰文王丨丨伯也拘牖里李斯相也具五刑)(漢書司馬遷傳又匈奴傳周丨)
(丨昌伐畎夷注師古曰丨丨昌即文王也丨齊書張敬兒傳桂陽之難坐觀成敗自以雍容漢南丨可擬賴)
(原即夭世非望亦消祭吕覽文王處岐事紂冤侮雅遜朝夕必時上貢必適祀必敬紂喜命文王稱丨丨賜)
(之千里之地文王載拜稽首而辭曰願為民請炮烙之刑又武王至鮪水殷使膠鬲候周師武王見之膠鬲)
(曰丨丨將何之無欺我也武王曰不子欺將之殷也膠鬲曰朅去武王曰將以甲子至殷郊子以是報矣膠鬲)
(行天雨日夜不休武王疾行不輟軍師皆諫曰卒病請休之武王曰吾已令膠鬲以甲子之期報其主矣今甲)
(子不至是令膠鬲不信也膠鬲不信也其主必殺之吾疾行以救膠鬲之死也竹書紀年帝辛二十三年囚)
(丨丨于羑里昭又帝辛二十九年釋丨丨諸侯逆丨丨歸于程韋博奕論以丨丨之聖姬公之才猶有日)
(昃待旦之勞故能隆興周道垂名億載丨施肩吾太羹賦禮因羹而克舉羹因禮而允脩乍同丨之禴寧比)
(東鄰之牛丨陳襄學問至芻蕘賦高宗求巖野之賢命而納誨丨舉屠釣之老立以為師梁武帝短歌行)
(周丨丨昌懷此聖德三分天下而有其二詩邯鄲淳答贈詩既庇丨丨永誓没齒杜甫鳳凰臺亭亭鳳凰)
(臺北對西康州丨丨今寂寞鳳聲亦悠悠兵李咸用依韻脩睦上人山居詩丨丨縱逢頭已白步如在眼應)
(青丨貫休大蜀皇帝潜龍日述聖德詩丨最憐耕讓畔曹參空愛酒盈樽)
西火(左傳炎帝以火紀故為火師而火名疏春官為大火夏官為鶉火秋官為丨丨冬官為北火中官為)
(中火)
西祖(唐書宰相世系表李楷字雄方晉司農丞治書侍御史避趙王倫之難徙居常山五子輯晃芬勁叡)
(叡子勖兄弟居巷東勁子盛兄弟居巷西故叡為東祖芬與弟勁共稱丨丨輯與弟晃共稱南祖自楷徙居平)
(棘南通號平棘李氏輯字護宗高密太守子慎敦居柏仁子孫甚微與晃南徙故壘故輯晃皆稱南祖又崔)
(殷七子雙邯㝢金虎蕃固雙為東祖邯為丨丨㝢為南祖亦號中祖又薛懿字元伯一名奉北地太守襲鄢)
(陵侯三子恢雕興一名開河東太守號北祖雕號南祖興號丨丨)
西神(鄭元祐錢道士遊仙詩丨丨峰頂飛霞觀小駐鸞笙五百年)
西將(史記天官書見東相下攻宋書王鎮惡傳蒯恩入東門便北回擊射堂前金城東門鎮惡入東門)
(便直擊金城西門軍分改金城内東從舊將猶有六隊千餘人丨丨及能細直吏快手復有二千餘人食時就)
(鬭至中晡西人退散及歸降略盡)
西帥(五代史康義誠傳丨丨驚潰主將怯耳今京師兵尚多臣請盡將以西扼關而守招集亡散以為後)
(圖愚宋史光宗紀紹熙五年二月乙未趙汝余端禮以奏除丨丨不行居家待罪)
西籓(藩同亦作蕃戰國策秦假道韓魏以攻齊齊威王使章子將而應之與秦交和而舍使者數相往來)
(章子為變其徽章以雜秦軍候者言章子以齊入秦威王不應頃之間候者復言章子以齊兵降秦威王不應)
(而此者三有司請曰言章子之叛者異人而同辭王何不廢將而擊之王曰此不叛寡人明矣曷為而擊之頃)
(間言齊兵大勝秦兵大敗于是秦王稱丨丨之臣而謝于齊晉書桓伊傳表曰臣過蒙殊寵受任丨丨宋)
(書五行志晉孝武帝太元十四年十二月乙巳雨木冰明年二月王恭為北蕃八月庾楷為丨丨九月王國寶)
(為中書令尋加領軍將軍十七年殷仲堪為荆州雖邪正異規而終同摧滅是其應也又謝晦傳朝襃功以)
(疏爵祗命服於丨丨宗齊書周盤龍傳師不淹晨丨丨尅定魏書司馬德傳兗州刺史王恭惡國寶王緒)
(之亂政也乃要殷仲堪尅期同舉王恭表德宗曰前荆州刺史王悦國寳同産弟也受任丨丨不幸致喪國寳)
(求假奔彼遂不即路慮臺糾察懼於黜免乃毁冠改服變為婦人與婢同載入請相王北史薛辯傳長安失)
(守辯遂歸魏仍立功於河際位平西將軍東雍州刺史賜爵汾隂侯其年詣闕明元深加器重明年方得旋鎮)
(帝謂之曰朕委卿丨丨志在闕右宜克終良算與朕為長安主人又晉書天文志紫宫垣十五星其丨丨七)
(東蕃八在北斗北丨宋書天文志永和十年九月戊寅熒惑入太微犯丨上將星齊書天文志永元八年)
(十一月丁丑月行在太微丨丨上將星南五寸為犯)
西師(左傳君命大事將有丨丨過軼我擊之必大克焉戰國策蘇厲為齊上書說趙王曰五國之王嘗)
(合横而謀伐趙三分趙國壤地著之盤盂屬之讐柞五國之兵有日矣齊韓乃丨丨以禁秦國使秦發令素服)
(而聽反温軹高平于魏反三公什清于趙此王之明知也北史齊高祖紀西魏靈州刺史曹泥與其壻凉州)
(刺史劉豐遣使請内屬周文圍泥水灌其城不没者四尺神武命阿至羅發騎三萬徑度靈州繞出西軍後獲)
(馬五十匹丨丨乃退近元史阿爾哈雅傳十一月六日丨丨逼城將百里而阿爾哈雅為行院將帥憲司與)
(凡在官者而告之曰吾荷國厚恩惟有一死以報上耳行院之出唯敵是圖而退保吾城不亦怯乎)
西兵(史記趙世家齊倍五國之約而徇王之患丨丨以禁彊秦又陳餘傳見南收下宋史光宗紀紹)
(興三年六月丁未罷四川諸軍歲起丨丨西元史阿爾哈雅傳是月丨丨逼河南行院使來報曰人北行者)
(度河中以趨懷孟磁南行者特默格過武關掠鄧州而殘之直趨襄陽攻破郡邑三十餘横絶數千里所過殺)
(官吏焚廬舍擄民人婦女財物賊虐殄盡西結囊嘉特以蜀兵至矣)
西旅(書旅獒惟克商遂通道于九夷八蠻丨丨底貢厥獒疏有丨戎丨國致貢其大犬名獒晉書文帝)
(紀海隅幽裔無思不服雖丨丨遠貢越裳九譯義無以喻李德裕黠戞斯朝貢圖序越裳貢雉薦于宗廟丨)
(丨貢獒陳以典訓亭牡牧鴉詩祗如丨丨樣頭白豈無緣柳宗元遊南夜還序志七十韻詩重來越裳雉)
(再返丨丨獒)
西僧(元史世祖紀壬子東平太原平陽旱分遣丨丨祈雨李材解酲語僧嗣占妙高上言欲毁宋會稽)
(諸陵丨丨楊璉真伽又請乃如所請發陵取寶器以諸帝遺骨建浮屠於杭之故宫又國初起圓殿於西宫)
(中以居丨丨僧官皆著茜帽宿曹松題廿露寺詩北固一何峭丨丨多此逢陳陶天竺寺詩丨丨示我高)
(隠心月在中峰葛洪井門皎然寄題雲門寺梵月無側房詩越山千萬雲絶丨丨貌古還名月)
西老(唐書范傳正傳范傳正字丨丨鄧州順陽人奉郭璞崑崙丘贊惟帝下都丨丨之宇薛道衡和)
(臨渭源應詔詩丨丨陪遊宴南風起詠歌)
西童(雲笈七籖雲英夫人㖟楊真人許長史詩鳳籟和千鐘丨丨歌晨朝)
西傖(宋書樂志又有丨丨羌胡諸雜舞)
西女(唐書西域傳有丨丨種皆女子多珍貨附拂菻)
西姓(唐書突厥傳行儉請毋發兵可以計取即詔行儉冊送波斯王子并安撫大食若道兩蕃者都支果)
(不疑率子弟上謁遂禽之召執諸部渠長降别帥李遮匐以歸調露元年也丨丨自是益衰)
西殺(唐書突厥傳登利從父分掌東西兵號左右殺士之精勁皆屬可汗與母誘斬丨丨奪其兵左殺懼)
(即攻登利可汗殺之左殺者判闕特勒也遂立毘伽可汗子)
西姥(淮南子丨丨折勝黃神嘯吟飛鳥鎩翼走獸廢脚郭璞不死樹贊不死之樹夀蔽天地請藥丨丨)
(烏得如羿)
西氏(易林三桃三口莫適所與為孺子牛丨丨生咎)
西黎(北史蠻傳天和元年詔開府陸騰督王亮司馬裔等討之騰水陸俱進次于湯口先遣喻之而令賢)
(方增浚城池嚴設扞禦遣其長子丨丨次子南王領其支屬於江南險要之地置立土城遠結涔陽蠻為其聲)
(援)
西賓(後漢書班固傳時京師修起宫室濬繕城隍而關中耆老猶望朝廷西顧感前世相如夀王東方之)
(徒造構文辭終以諷勸乃上兩都賦盛稱洛邑制度之美以折丨丨滛佚之論晉書李矩傳郭誦弟元為賊)
(所執賊遣元以書說矩曰去年東平曹嶷丨丨猗盧矩如牛角何不歸命雲笈七籖軒轅本紀軒轅黃帝姓)
(公孫有熊國君少典之次子也其母丨丨氏女名附寳暝見大電光繞北斗樞星照于郊野附寳感之而有娠)
(以樞星降又名曰天樞懷之二十四月生軒轅于夀丘潘岳西江賦見東主下沈佺期扈從出長安應制)
(詩見東主下弟柳宗元重贈詩若道柳家無子往年何事乞丨丨)
西賊(北史薛琡傳神武大舉西伐將度蒲津琡諫曰丨丨連年饑饉故冒死來入陜州但宜置兵諸道勿)
(與野戰比及來年麥秋人應餓死寳炬黑獺自然歸降願無渡河陳書周廸傳于時北寇侵軼丨丨憑陵扉)
(屨糇糧悉以資寇爵號軍容一遵偽黨中宋史范仲淹傳與韓琦俱有威名軍中為之語曰軍有一韓丨丨)
(聞知心膽寒軍中有一范丨丨聞知驚破膽)
西匠(張衡東京賦丨丨營宫目翫阿房規摹踰溢不度不臧損之又損然尚過乎周堂觀者狹而謂之陋)
(帝已譏其泰而弗康)
西局(宋書武帝紀荆雝二州丨丨蠻府吏及軍人年十二以還六十以上及扶養孤幼單丁大艱悉仰遣)
(之)
西軍(晉書王渾傳見上赴下在陳書周弘正傳京城䧟弘直為衡陽内史元帝江陵遺弘直書曰適有)
(都信賢兄博士平安但京師搢紳無不附逆王克己為家臣陸𬗟身充卒伍唯有周生確乎不拔言及丨丨潺)
(湲掩淚恒思吾至如望歲焉松柏後凋一人而已鑒北史齊高祖紀見西師下又平鑒傳遷懷州刺史奏)
(請於州西故軹關道築城以防丨丨從之丨唐書康承訓傳勛欲乘勝攻承訓或曰今北兵敗丨搖不足虞)
(也方蠶月宜息衆力農至秋士馬彊決可以取勝都元史阿爾哈雅傳有使者自京師還言齊王已克上奉)
(天子寳璽來歸刻日至京矣阿爾哈雅乃置酒高會於省堂以賀發書告屬郡報諸江南三省而募士得拉珠)
(者齎書諭之西人猶搒掠拉珠訊以其實而朝廷亦遣都護伊埒特穆爾從十餘人奉詔放散丨丨之在虎牢)
(者西人殺其從者之半械都護以送諸荆王所又塔海傳丨丨犯南陽督諸衛兵往平之)
西卒(杜甫草堂詩丨丨却倒戈賊臣互相誅)
西錄(晉書會稽王道子傳見東錄下)
西朋(武平一景龍館記四年清明中宗幸棃園命侍臣為拔河之戲以大麻絙兩頭繫十餘小索每索數)
(人執之以挽力弱為輸時七宰相二駙馬為東朋三相五將為丨丨)
西使(後漢書馬援傳援奉詔丨丨鎮慰邊衆乃括集豪傑曉誘羌戎謀如涓泉執如轉規王鞏聞見近)
(錄孫威敏治平中起自謫官以觀文殿學士知慶州至鄭州會丨丨至時威敏已授館驛中州將白威敏徙居)
(曰我大臣可為陪臣避耶已而使至威敏大啟其門設矮榻偃卧堂上鼓笛自若丨丨至門望而問之左右曰)
(慶州孫經略也西人俛首而過)
西賈(史記貨殖傳楊平陽陳丨丨秦翟北賈種代温軹丨丨上黨北賈趙中山易林丨丨巴蜀寒雪已)
(没欲前不得還反空室)
西高(漢書嚴延年傳見東高下)
西楊(翰林記正統間名臣稱三楊二王文貞為丨丨文敏為東楊蓋以姓同因居第以别之文貞因出江)
(西而文定郡望每書南郡乃因以南楊號文定焉東王則抑菴西王則泉坡)
西施(孟子疏見西子下子戰國策魯仲連謂孟嘗君曰君好士未也雍門養椒亦陽得子養飲食衣裘)
(與之同皆得其死今君之家富于二公而士未有為君盡遊者也君曰文不得是二人故也對曰君之廏馬百)
(乘無不被繡衣而食椒粟者豈有麒麟騄耳哉後宫十妃皆縞紵食粱肉豈有毛廧丨丨哉色與馬取于今之)
(世士何必待古哉曰晉書周顗傳庾亮嘗謂顗曰諸人咸以君方樂廣顗何乃刻畫無鹽唐突丨丨也管)
(子毛嬙丨丨天下之美人也盛怨氣於面不能以為可好莊子丨丨病心而矉其里其里之醜人見而美之)
(歸亦捧心而矉其里目淮南子說山訓畫丨丨之面美而不可說規孟賁之大而不可畏又說林訓丨丨)
(毛嬙状貌不可同世稱其好美鈞也丨又齊俗訓夫待騕褭飛兔而駕之則世莫乘車待丨毛嬙而為配則)
(終身不家矣羅吳越春秋越得苧蘿山鬻薪之女曰丨丨鄭旦飾以縠教以容步三年學服而獻於吳抱)
(朴子粉黛至則丨丨以加麗而宿瘤以藏醜經術深則高才者洞逸鹵鈍者惺悟枚乘七發使先施徵舒之)
(徒注先施即丨丨也黻曹植七啟見南威下遺吳質答東阿王書思投印釋朝夕侍坐鑚仲父之訓覽老)
(氏之要言對清酤而不酌抑嘉肴而不享使丨丨出帷嫫母侍側斯盛德之所蹈明哲之所保也陸機演連)
(珠都人冶容不悦丨丨之影丨宋玉神女賦丨丨掩面比之無色張衡思玄賦斥丨而弗御兮縶騕褭以)
(服箱棲梁武帝戲作燕趙羞容止丨丨慙芬芳帝烏曲復值丨丨新浣紗共向江干眺月華)(梁元庾肩)
(吾詠美人詩絳樹及丨丨俱是好容儀華萬楚五日觀妓詩丨丨謾道浣春紗碧玉今時鬭麗王維丨丨)
(詠豔色天下重丨丨寧久微姑李白丨丨詩丨丨越溪女出自苧蘿山又烏棲曲蘇臺上烏棲時吳王宫)
(裏醉丨丨隘又夏歌鏡湖三百里菡蓞發荷花五月丨丨採人看若耶又吳王美人半醉詩丨丨醉舞嬌)
(無力笑倚東窗白玉牀更張繼會稽郡樓雪霽詩夏禹壇前仍聚玉丨丨浦上飛沙樓穎丨丨石詩丨丨)
(昔日浣紗津石上青苔思殺人丨白居易和微之春日投簡陽明洞天詩句踐遺風霸丨舊俗姝元稹獨)
(遊詩花當丨丨面泉勝衛玠清劉又冬白紵歌丨丨自舞王自管雪紵翩翩鶴翎散禹錫詶白舍人曹長)
(寄新詩詩若共吳王鬭百草不知應是欠丨丨檀李賀美人梳頭歌丨丨曉夢綃帳寒香鬟墮髻半沈李)
(商隠失題詩莫將越客千絲網網得丨丨别贈人鄴徒相逢詩丨丨本是越溪女承恩不薦越溪人)(曹韓)
(偓哭花詩若是有情争不哭夜來風雨葬丨丨蘇羅隠丨丨詩丨丨若解傾吳國越國亡來又是誰軾戲)
(書吳江三賢畫像詩却遣姑蘇有麋鹿更憐夫子得丨丨又趙郎中見和戲而答之詩奈何效我欲尋醫恰)
(似丨丨藏白地妝陸游湖中微雨詩莫言老子無人顧猶得丨丨作淡虞集水芙蓉詩長洲宫沼醉丨丨)
(蕩漾蘭舟不自持丨馬祖常趙中丞折枝圖詩館娃宫裏醉丨不覺秋生水殿時)
西子(孟子丨丨蒙不潔則人皆掩鼻而過之疏西施越之美女吳王夫差大幸之每入市人願見者先輸)
(金錢一文採崔鷃姑蘇臺賦北望靈巖舘娃之宫廊曰響屧徑曰香者吳之别館丨丨之遺蹤也程俱松)
(江賦鴟夷子皮既棄越相乘扁舟攜丨丨泝東流方將家五湖以長邁屣萬鍾而不留放若巨魚縱大壑脱若)
(六骥馳坦道而挾輕輈之王十朋會稽風俗賦梅山乃隠吏之窟苧蘿蓋丨丨閨高似孫幽蘭賦懿丨丨)
(之孤靚兮豈嫫母之並歡轤梁簡文帝䨇桐生空井樂府還看丨丨照銀牀繫轆白居易杏園棗枝詩二)
(月曲江頭雜英紅旖旎棗亦在其間如嫫對丨丨梁王起花詩既見東園成徑何殊丨丨同車王建故國)
(公主池亭詩素柰花開丨丨面綠榆枝散沈郎錢丨李商隠判春詩誰言丨丨短惟覺宓妃長又蝶詩丨)
(尋遺殿昭君覓故村丨劉商姑蘇懷古詩銀河倒瀉君王醉灧酒峩冠眄丨韋莊歎落花詩丨丨去時遺)
(笑靨謝娥行處落金鈿妝殷文圭白牡丹詩翦裁偏得東風意淡薄似矜丨丨韓琦畫錦堂同賞牡丹詩)
(料得東君私此老且留丨丨久當筵為蘇軾㳄韻答馬忠玉詩祗有西湖似丨丨故應宛轉君容又次韻)
(劉景文登介亭詩西湖真丨丨煙樹點眉目姑許月卿西湖詩風物矉丨丨笙歌醉北人岑安卿蘇臺詩)
(千金不買丨丨笑一舫竟逐陶朱歸來吳師道姑蘇臺詩半空畫燭丨丨醉三更鐵甲東門楊載悼鄰妓)
(詩丨丨湖邊楊柳花隨風飄泊到天涯兵陳深雪後遊石湖詩山色可堪丨丨笑溪聲曾送粤來楊維楨)
(嬉春體詩丨丨湖頭春色濃望湖樓下水連空基又紅酒歌相呼丨丨湖上船蓮花博士飲中仙陳戲和)
(玉山韻詩丨丨湖邊蘇小宅錦官城裏薛濤家蝕又齊書天文志論日正在交中者則虧於西故不嘗東也)
(若日中有虧名為丨丨不名為蝕也)
西班(白獺髓環衛官趙逢知泰州蔡闢作教官每過廳一揖而已衆官問闢教授何故待使長之薄闢云)
(丨丨不足道逢聞之置之不問若彼此小人萬一對衆官問闢開基太祖是東班是丨丨闢有何說羅隠寄)
(金吾李蓀常侍詩丨丨常禁兵蘭錡最分明蠻范成大詩侍臣槖筆舊丨丨大將麾幢入百)
西歴(杜甫作俳諧體遣悶詩丨丨青羌板南留白帝城)
西防(後漢書劉永傳大司馬吳漢等圍蘇茂於廣樂周建率衆救茂茂建戰敗棄城復還湖陵而睢陽人)
(反城迎永吳漢與蓋延等合兵圍之城中食盡永與茂建走鄼諸將追急永將慶吾斬永首降封吾為列侯蘇)
(茂周建奔垂惠共立永子紆為梁王佼彊還保丨丨)
西任(宋書劉敬宣傳毅出為荆州謂敬宣曰吾忝丨丨欲屈卿為長史南蠻豈有見輔意乎敬宣懼禍及)
(以告高祖高祖笑曰但令老兄平安必無過慮)
西職(樓鑰送孫子祥赴新昌主簿詩丨丨去民近亨途此權輿)
西柄(詩維北有斗丨丨之揭)
西面(禮記曲禮見東面下射周禮司士孤東面北上卿大夫丨丨北上又人掌國之三公孤卿大夫)
(之位三公北面孤東面卿大夫丨丨以又小司寇見南鄉下戰國策蘇秦說齊宣王曰夫大王之賢與齊)
(之強天下不能當今乃丨丨事秦竊為大王羞之賢又蘇秦為趙合從說楚威王曰夫以楚之強大王之天)
(下莫能當也今乃欲丨丨而事秦則諸侯莫不南面而朝於章臺之下矣漢書吳王濞傳發使遺諸侯書曰)
(楚王淮南三王與寡人丨丨室北史牛弘傳若以明堂論之總享之時五帝各於其設青帝之位須於室内)
(少北丨丨太昊從食坐於其西近南北面丨唐書僖宗紀中和二年二月丙戌李昌言為京城丨都統邠寧)
(節度使朱玫為河南都統諸谷防遏使武又渾瑊傳賊韓旻拒武功瑊率吐蕃論莽羅兵破之亭川斬首萬)
(級遂屯奉天以抗丨丨使又突厥傳是時逹頭為丨丨可汗即授阿波兵十萬與東突厥戰而阿波竟為沙)
(鉢略所擒署五代史康福傳徙鎮彰義歷靜難雄武充丨丨都部元史太宗紀五年癸巳春正月庚申金)
(主奔歸德戊辰金丨丨元帥崔立殺留守完顔努色爾完顔薩尼雅布以南京降法苑珠林大海之北一大樹)
(名曰居吒奢摩離樹東面有卵生龍及卵生金翅鳥樹南面有胎生龍及胎生金翅鳥樹丨丨有溼生龍及溼)
(生金翅鳥樹北面有化生龍及化生金翅鳥指雲笈七籖造劒尸解法欲知劒之左右内外以劒正南使劒)
(背在上劒刃在下也於是乃以東面為右丨丨為左東為内面西為外面所謂迴巔黃赤縱到五行步斗含隂)
(斬電割風也詩李斯諫逐客書見東據下評事歸華隂三峰丨丨住出見世人稀)(張籍送韋許渾送郭)
(秀才遊天台詩曾約共遊今獨去赤城丨丨水溶溶看殷堯藩和趙相公登鸛雀樓詩雲路何人見高志醉)
(丨丨赤闌前松韋莊夜雪泛舟遊南溪詩大江丨丨小溪斜入竹穿似若邪又荷葉杯詞記得那年花下)
(深夜初識謝娘時水堂丨丨畫簾垂攜手暗相期)
西頭(宋書天文志高貴鄉公正元二年二月戊午熒惑犯東井北轅丨丨第一星占曰羣臣有家坐罪者)
(丨又五行志宋文帝元嘉十七年劉斌為吳郡郡堂屋丨鴟尾無故落地治之未畢東頭鴟尾復落頃之斌)
(誅梗齊書天文志見北轅下丨又永明七年十月辛未有雲蒼黑色東頭至寅丨指酉廣三尺貫紫宫久)
(久消漫恣唐書高元裕傳敬宗視朝不時稍稍決事禁中宦豎放大臣不得進見元裕諫曰今丨丨勢乃重)
(南衙樞密之權過宰相帝頗寤而不能有所檢制龍宋史神宗紀熙寧五年五月庚寅以青唐大首領俞珂)
(為丨丨供奉官賜姓名包順上三輔黃圖長安城北出丨丨第一門曰横門漢書虒小女陳持弓走入光門)
(即此門也薛杜甫卜居詩浣花流水水丨丨主人為卜林塘幽能并州詩坊號偃松人在否餅爐南畔曲)
(丨丨月殷文圭貽李南平詩紫殿丨丨欲斜曾草臨淮上相麻)
西首(左傳鶉之賁賁天策焞焞疏南方七宿皆為朱鳥之宿其鳥丨丨東尾故未為鶉首午為鶉火已為)
(鶉尾漢又去聲唐書李希烈傳詔諸節度以兵掎角攻討唐臣高秉哲以兵萬人屯汝州未至賊將乘霧進)
(王師還賊取汝州執李元平兵丨丨東都大震士皆走河陽崤澠留守鄭叔則壁西苑賊按兵不進)
西足(星經輦道五星屬織女丨丨主天子遊宫嬉樂之道)
西背(宋書樂志兼塗星邁□兹行阻行行日遠丨丨京許)
西指(後漢書和帝紀論偏師出塞則漠北地定都護丨丨則通譯四萬廣異記元奘將往西域於靈巖)
(寺見一松樹以手摩其枝曰吾西去求佛教汝可西長吾歸即東向及去枝丨丨約長數丈一年忽東向弟子)
(迎之果還賦潘岳相風賦見東移下李顒秋招搖丨丨天高氣清)
西骨(江淹横吹賦丨丨秦氣悲憾如懟北質燕聲酸極無已)
西體(沈周七星檜詩丨丨裂多槁豁然列三判東體活亦裂筋骸互續斷)
西魂(齊書衡陽王道度等贊安陸稱美事表丨丨)
西音(宋書樂志齊倡發東舞秦箏奏丨丨見唐書蘇頲傳願稍遷延以須丨丨李白古風東吟下)
西笑(桓子新論人聞長安樂則出門向丨而丨知肉味美對屠門而大嚼李白留别曹南羣官之江南)
(詩十年罷丨丨覽鏡如秋霜送王邕嵩山望幸詩東都歌盛事丨丨佇皇風薛能許棠東歸詩長安那不)
(住丨丨又東行為長安有鳳池)(温庭筠洛陽詩桓譚未便忘丨丨豈王貞白送友人南歸詩若教吟興足)
(丨丨是何年丨齊已寄李洞秀才詩秋風幾丨抱玉但傷心)
西樂(明一統志丨丨城在漢中府舊西縣西南城甚險固諸葛亮所築西縣以此得名又丨丨堡在陜)
(西行都指揮司鎮番衛城西)
西嬉(張衡思玄賦顧金天而歎息兮吾欲往乎丨丨)
西歌(封彦卿和李尚書命妓餞崔侍御詩為君唱作丨丨調日暮偏傷去住人)
西餞(吳澄八駿圖詩風馳雲合暗中州蹂盡東賓丨丨日)
西酌(禮記禮器君丨丨犧象夫人東酌罍尊疏君于阼階丨鄉丨犧尊夫人于西房之前東嚮酌罍尊)
西拜(劉禹錫送源中丞充新羅冊立使詩想見扶桑受恩處一時丨丨盡傾心貫休上荆南府主三讓)
(德碑詩君侯捧碑丨丨泣臣且何人恩洊及)
西事(晉書宣帝紀見東事下魏又石鑒傳坐討吳賊虚張首級詔曰昔雲中守尚以斬首不實受刑武)
(牙將軍田順以詐增虜獲自殺誣㒺敗法鑒備大臣吾所取信往者丨丨公欺朝廷以敗為得竟不推究中間)
(黜免未久尋復授用冀能補過而乃與下同詐所謂大臣義得爾乎南史樂藹傳永明八年荆州刺史巴東)
(王子響反焚燒府舍官曹文書一時蕩盡齊武帝見藹問以丨丨藹專對詳敏帝悦用為荆州從事宋史劉)
(昌祚傳夏人寇劉溝堡昌祚領騎二千出援虜伏萬騎於黑山而偽遁卒遇之戰不解薄暮大酋突而前昌祚)
(抽矢一發殪之餘衆悉遁帥李師中上其功曰丨丨以來以寡抗衆未有如昌祚者元史阿爾哈雅傳是時)
(朝廷置行樞密院以總丨丨襄漢荆湖河南郡縣皆缺官阿爾哈雅便宜擇材以處之朝廷皆從其請楊維)
(楨和盧養元書事詩北征解賦盧才子丨丨時談劇霸都)
西思(屈原九章背夏浦而丨丨兮哀故都之日遠)
西意(史記項羽本紀漢使張良徇韓乃遺項王書曰漢王失職欲得關中如約即止不敢東又以齊梁反)
(書遺項王曰齊欲與趙并滅楚楚以此故無丨丨而北擊齊唐書田令孜傳令孜請帝幸興元帝不從令孜)
(以兵入寝殿逼帝夜出羣臣無知者宰相蕭遘等皆不及從孜勸興元節度使石君涉焚闔道絶帝丨丨又)
(沙陀傳時劉仁恭據幽州貳於克用數召兵不應克用以書讓之仁恭得書抵於地遂顯絶故克用内憂幽州)
(以好辭謝王不復有丨丨)
西規(雲笈七籖老君明照法敘事丨丨當見西王母玉女侍之)
西影(法苑珠林禪定部信心虚東想遇聖藻丨丨司空曙雜言詩伏餘丨丨移風雨灑輕絺)
西光(吳均送柳吳興竹亭集詩王孫猶未歸且聽丨丨匿虞騫遊潮山悲古塜詩丨丨長檟落促爾膝)
(前尊)
西氣(詩紀歷樞兼葭秋水其思凉猶秦丨丨之變乎曹庾信代齊王進白兔表瑞以素質彌雄丨丨)
(植贈丁翼詩秦箏發丨丨齊瑟揚東謳)
西字(貴耳錄有一川官得郡陛辭有宦者奏知來日有川知州上殿官家莫要笑夀皇問如何不要笑外)
(面有一語云裹上撲頭丨丨臉恐官家見了笑只得先奏所謂川知州者面大而横闊故有此語來日上殿夀)
(皇見憶得先語便笑卿所奏不必宣讀容朕宫中自看愈笑不已其人在外曰早來天顔甚悦以其奏劄稱旨)
(殊不知丨丨臉先入之言所以動夀皇之笑也)
西銘(近思錄見東銘下丨性理大全程子曰丨丨明理一而分殊又丨原道之宗祖也又朱子曰)
(丨丨前一叚如棋盤後一叚如人下棋)
西譯(宋書夷蠻傳論漢世丨丨遐通兼途累萬跨頭痛之山越繩度之險生行死徑身往魂歸)
西梵(李嶠九月九日幸總持寺登浮圖應制詩還將丨丨曲助入南薰弦)
西詔(南史梁武帝紀中興二年四月辛酉宣德皇后令曰丨丨至帝憲章前代敬禪神器於梁)
西禮(書舜典十有一月朔廵守至於北嶽如丨丨)
西信(南齊書蕭景先傳詔曰丨丨適至景先奄至喪逝悲懷切割自不勝任今便舉哀賻錢十萬布二百)
(匹)
西會(左傳見東略下)
西勢(唐書哥舒翰等傳贊仙芝棄陜守關遏賊丨丨以喪地被誅)
西德(戰國策見南見下)
西戍(元史按竺邇傳按扎爾命侯和尚南戍沔州之石門宋魯丨丨階州之兩水謹斥候嚴廵邏西南諸)
(州不敢犯之)
西牧(齊書柳世隆傳詔曰故侍中左光禄大夫貞陽公世隆秉德居業才兼經緯少播清徽長弘美譽入)
(參内禁出贊丨丨專寄郢郊尅挫巨猾超越前勲功著一代)
西武(齊書丘巨源傳仰觀天緯則右將而左相俯察人序則丨丨而東文)
西穆(魏書禮志懌又議云古者七廟廟堂皆别光武已來異室同堂故先朝祀堂令云廟皆四栿五架北)
(廂設座東昭丨丨是以相國搆堂唯制一室同祭祖考比來諸王立廟者自任私造不依公令或五或一參差)
(無準要須議行新令然後定其法制相國之廟已造一室實合朝令宜即依此展其享祀詔依懌議)
西金(明一統志丨丨城在懷慶府東北四十里咨黃滔知白守黑賦吐耀含輝禀丨丨而成)
西琛(蘇軾九月二十日微雪懷子由弟詩近買貂裘堪出塞忽思乘傳問丨丨陸游長歌行見東戍下)
西船(張憲投贈周元帥詩左廣初傳駕丨丨已畏燒)
西舫(白居易琵琶行見東舟下)
西笮(吳萊樓彦珍北遊京師歲晚有懷并寄彦昭浚常詩東航扶桑隂丨丨崑崙陬)
西廣(左傳楚子使子玉去宋子玉使伯棼請戰曰非敢必有功也願以間執讒慝之口王怒少與之師唯)
(丨丨東宫與若敖之六卒實從之招又宋史孫覽傳荆湖開疆命往相其便覽言沅州所溪洞百三十宜從)
(本郡隨事要束勿建官置戍以為民困自誠州至融江口可通丨丨鹽以省北道餉餽悉從之)
西轅(杜甫桔柏渡詩丨丨自兹異東逝不可要日羅隠送光禄崔卿赴闕詩一年極目望丨丨此殷勤)
(聖主恩)
西轡(馮子振十八公賦丨丨瓜凉南颿甌閩)
西旌(晉書穆帝紀贊丨丨玉壘北旆金墉遷殷舊僰莫不來從)
西旆(宋書武帝紀今當奉辭丨丨有事關河弱嗣叨蒙復忝今授情事纏綿可謂深矣禇遂良冊文東)
(旌若木丨丨條枝)
西鋒(唐書顔杲卿傳李憕等死賊使叚子光傳首徇諸郡真卿斬子光遣甥盧逖至常山約起兵斷賊北)
(道杲卿大喜以為兵犄角可挫賊丨丨乃矯賊命召欽凑計事欽凑夜還杲卿辭城門不可夜開舍之外郵使)
(履謙及參軍馮虔郡豪翟萬德等數人飲勞既醉斬之)
西幕(程鉅夫送扎法經歴赴山西幕詩歘起佐丨丨激烈孝與忠)
西劒(陸機要覽東弓南矛丨丨北戟北中鼓亦曰四兵)
西錦(元史世祖紀平陽縣尹馬欽發私粟六百石贍飢民又給民粟種四百餘石詔奬諭特賜丨丨六端)
(以旌其義)
西織(玉海見東織下)
西簾(李商隠房中曲薔薇泣幽素翠帶花錢小嬌郎癡若雲抱日丨丨曉)
西賮(庾信哀江南賦丨丨浮土南琛没羽)
西皮(因話錄髹器稱丨丨者世人誤以為犀角之犀非也乃西方馬韀自黑而丹自丹而黃時復改易五)
(色相疉馬鐙磨擦有凹處粲然成文遂以髹器倣為之)
西俎(儀禮有司徹阼俎羊肺一祭肺一載于一俎注阼俎主人俎司士所設豕俎丨丨也)
西缶(梁元帝全德志論酌升酒而歌南山烹羊豚而擊丨丨潘岳西征賦見東瑟下盧諶覽古詩見)
(東瑟下)
西盬(元史食貨志解盬結之於風韋紅之盬産之於池赤盬味苦丨丨味甘豈肯舍其美而就其惡乎陜)
(西百姓一槩均攤解盬之課令食韋紅之盬則盬吏免廵禁之勞而民亦受惠矣)
西漆(梁簡文帝燈賦南油俱滿丨丨爭然)
西装(宋書二凶傳劭遣人焚燒都水丨丨及左尚方决破柏岡方山埭以絶東軍)
西埽(元史河渠志作丨丨者夏人水工徵自靈武作東埽者漢人水工徵自近畿其法以竹絡實以小石)
(每埽不等以蒲葦綿腰索徑寸許者從鋪廣可一二十步長二三十步)
西鍾(後漢書孫程傳北鄉侯薨閻顯白太后徵諸王子簡為帝嗣未及至十一月二日程遂與王康等十)
(八人聚謀於丨丨下&KR0914;單衣為誓四日夜程等共會崇德殿上因入章臺門時江京劉安及李閏陳逹等俱坐)
(省門下程與王康共就斬京安逹以李閏權執積為省内所服欲引為主因舉刃脅閏曰今當立濟隂王無得)
(搖動閏曰諾於是扶閏起俱於丨丨下迎濟隂王立之是為順帝晉書賈充傳趙王倫廢后以詔召謐於殿)
(前將戮之走入丨丨下呼曰阿后救我乃就斬之)
西裘(沈約九日侍宴樂遊苑詩丨丨委袵南風在絃)
西牀(賈島朝饑詩坐聞丨丨琴凍折兩三絃)
西榻(搜神記隴西辛道度遊學至雍州城四五里比見一大宅有青衣女子在門度詣門下求飱女子入)
(告秦女女命召入度趨入閣中秦女于丨丨而坐度稱姓名叙起居既畢東榻而坐即治飲饌)
西席(唐書突厥傳遣首領葉支阿布思來朝元宗召見饗之會東突厥使者亦來與爭長曰突騎施國小)
(且突厥臣不宜居上蘇禄使者曰宴乃為我不可下遂設東西幄而蘇使者丨丨乃克宴)
西林(齊書州郡志新陽郡縣丨丨丨魏書宣武靈皇后傳后親覽萬幾手筆斷決幸丨園法流堂命侍)
(臣射不能者罰之丨北史奚康生傳正光二年二月明帝朝靈太后于丨園文武侍坐酒酣迭舞次至康生)
(乃為力士儛及於折旋每顧視太后舉手蹈足嗔目頷首為殺縛之勢太后解其意而不敢言金史禮志見)
(西嶽下熙間建)(明一統志丨丨寺在瀘州江安縣治西宋紹又丨丨寺在九江府與東林寺相對又丨)
(丨寺在延平府城東南五代梁時建朱子謁李侗受教嘗寓此寺阮籍首陽山賦蟋蟀鳴乎東房兮鶗鴂號)
(乎丨丨儲陳子昂征東至淇門詩丨丨改微月征旆空自持光羲山居詩丨丨有明月夜久空微微王)
(維崔濮陽兄季重前山興詩悠悠丨丨下自識門前山李頎送劉十一詩丨丨獨鶴引閑步南澗飛泉清角)
(巾人韋應物期盧嵩枉書稱日暮無馬不赴以詩答南陌猶度丨丨日未昏白居易宿丨丨寺詩心知不)
(及柴桑令一宿丨丨便却回睡雲無心衲衣笻杖來丨丨)(李商隠華師詩孤鶴不又同崔八詣藥山訪融)
(禪師詩巖花澗草丨丨路未見高僧只見猿思馬戴幽土留别令狐侍郎詩北闕虚延望丨丨久見劉滄)
(晚歸山居詩娟娟惟有丨丨月不惜春光照竹扉高又夏日登丨丨白上人樓詩幾到丨丨清淨境層臺視)
(有無間然李羣玉火爐前坐詩孤燈照不寐風雨滿丨丨皎懷舊山詩一坐丨丨寺從來不下山齊已)
(移居西湖詩爭似出塵地行止東林苔徑入丨丨元貫休寒夜有懷同志詩南省鴈孤下丨丨鶴屢招好)
(問龍門雜詩溪寒不可涉倚杖丨丨晚丨戴復古訪慧林寺僧詩故人有約訪鄉僧少坐丨待晚晴)
西樹(蕭綜聽鐘鳴詩丨丨隠落月東窗見曉星)
西枝(魏文帝彈棋賦棋則圓木北幹素樹丨丨洪纖若一修短無差曹植昇天行日出登東幹既夕没)
(丨丨甫謝朓詠牆北梔子詩幸賴夕陽下餘景及丨丨杜白帝城最高樓詩扶桑丨丨對斷石弱水東影)
(隨長流稠又寄贊上人詩近聞丨丨西有谷杉黍李頎題合歡詩見東幹下)
西叢(白居易畫竹歌丨丨七莖勁而健省向天竺寺前石上見)
西桃(宇文昶陪駕幸終南山詩見東棗下)
西榆(任昉厲吏人講學詩暮燭迫丨丨將落誡南畝)
西柳(梁武帝擬明月照高樓詩君如東扶景妾似丨丨煙)
西蓮(沈約棲禪精舍銘委組東園化景丨丨)
西蔗(洪邁糖霜譜蔗有四色曰杜蔗曰丨丨曰艻蔗本草所謂荻蔗也曰紅蔗本草謂崑崙蔗也)
西瓜(明一統志丨丨山在寧夏衛城東北二百八十里以形似名趙秉文解朝酲賦剖丨丨之蜃卵烹)
(北蔡之蛟涎詩方䕫有食丨丨)
西麟(唐書李高遷傳遷左武衛大將軍江夏郡公檢校丨丨州刺史)
西虎(金丹參同契解白虎在下為發火之樞機青龍居上起騰雲之風浪其間真汞變化流珠是則東龍)
(與丨丨相交隂魄與陽魂相制運神功於金鼎煆聖藥於玉爐李商隠元結文集序南斗北斗東龍丨丨方)
(嚮物色歘何從生獰黃滔秋色賦魚美東鱸獸丨丨)
西馬(元史色爾勒部傳勒部率敢死二十人攝雲梯先登衆蟻附而上遂拔之賜丨丨西錦錫名巴圖爾)
(明一統志祖法兒國土産丨丨)
西兔(韓偓蹤跡詩見東烏下)
西龍(明一統志丨丨山在滁州來安縣東二十里與六合界東龍山對峙勢頗高峻上有龍王廟又丨)
(丨門在汝寧府光定城廢縣西南二百三十里雨楊維楨鴻門會詩天迷關地迷戸東龍白日丨丨)
西龜(周禮龜人掌六龜之屬各有名物天龜曰靈屬地龜曰繹屬東龜曰果屬丨丨曰靁屬南龜曰獵屬)
(北龜曰若屬各以其方之色與其體辨之注色謂天龜元地龜黃東龜青丨丨白南龜赤北龜黑東龜南龜長)
(前後在陽象經也丨丨北龜長左右在隂象緯也天龜俯地龜仰東龜前南龜卻丨丨左北龜右各從其耦也)
(篇又雲笈七籖三景垂映七精翼軒五雲交帶四司結丨丨定錄名題高晨故位登南極上元之君此道高)
(妙非庸夫狹學所可言論吳又八素真經元文生於大空之内見於丨丨之山筠遊仙詩丨丨初定籙東)
(華已校名)
西烏(宋書樂志隨王誕在襄陽造襄陽樂南平穆王為豫州造夀陽樂荆州刺史沈攸之又造丨丨飛哥)
(曲並列於樂官)
西爵(鮑照河清頌序見内府下)
西鶼(謝莊為八座江夏王請封禪表江淮鄙上之使結軌于壁門丨丨北采之譯相望于道路)
西抑(漢書馮唐傳見南支下)
西據(宋史王彦傳初桑仲既敗還襄陽乃鳩集散亡陷鄧州凶焰復熾南攻德安丨丨均陽元史地理)
(志應理州與闌州接境東阻大河丨丨沙山考之圖志乃唐靈武郡地)
西輯(北史周太祖紀帝謂岳曰高歡豈人臣邪逆謀未發者憚公兄弟耳今若移軍近隴扼其要害示之)
(以威懷之以德即可收其士馬以資吾軍丨丨氐羌北撫沙塞還軍長安匡輔魏室此桓文之舉也)
西屠(後漢書馬援傳贊見南靜下滸左思吳都賦命官帥而擁鐸將校獵乎具區烏狼㬻夫南丨丨儋)
(耳黑齒之酋金鄰象郡之渠驫&KR2973;飍矞靸霅驚捷先驅前途俞騎騁路指南司方出車□□被練鏘鏘)
西收(王粲從軍詩丨丨邊地賊忽若俯拾遺)
西擒(于寳晉紀總論見東舉下)
西駕(北史李孝貞傳冋字道度太和二十一年孝文幸長安冋以咸陽山河險固秦漢舊都勸帝去洛陽)
(都之後孝文引見冋笑謂曰昔婁敬一說漢祖即日丨丨尚書今以西京說朕使朕不廢東轅當是獻可理殊)
(所以今古相反耳未綦毋潛題靈隠寺山頂禪院詩且駐丨來丨人天日曛韋應物經函谷關詩炎靈詎)
(丨丨婁子非經國)
西狩(亦作守書舜典八月丨巡丨至于西岳王春秋哀公十四年春丨丨獲麟史記秦紀穆丨廵丨)
(樂而忘歸期又儒林傳仲尼于七十餘君無所遇曰苟有用我者月而已矣丨丨獲麟曰吾道窮矣後漢)
(書何敞傳夫瑞應依德而至災異緣政而生故鸜鵒來巢昭公有乾侯之戹丨丨獲麟孔子有兩楹之殯晉)
(書摯虞傳思游賦曰孔揮涕於丨丨兮臧考祥於婁句北史周太祖紀天統十一年十月大閱於白水遂丨)
(丨岐陽顔唐書藝文志張讀建中丨丨錄十卷贈班固答賓戲潛樂于簞瓢孔終篇于丨丨劉琨盧諶)
(詩宣尼悲獲麟丨丨涕孔丘嶠唐明皇幸鳳泉湯詩丨丨觀周俗南山歷漢宫李麟詩漢祀應祥開魯郊)
(丨丨回詩劉禹錫和李侍御文宣王廟釋奠丨丨非其應中都安足施)
西幸(晉書河間王顒傳論見北廵下度唐書肅宗廢后張氏傳元宗丨丨娣與太子從渭民鄣道乞留)
(復長安太子不聽中人李輔國密啟娣又贊其謀遂定計北趣靈武李白上皇西廵南京歌誰道君王行路)
(難六龍丨丨萬人歡木羅鄴駕蜀回詩上皇丨丨却歸秦花依然滿禁春)
西出(隋書李密傳柴孝和曰大軍既未可丨丨請間行觀隙密從之岑參樂府凱歌官軍丨丨過樓蘭)
(營幕傍臨月窟寒雲外東懷白浪遥)(許棠五原書事詩丨丨黃又文獻通考見西涼下)
西入(隋書李密傳關中四塞天府之國有衛文昇不足為意今宜率衆經城勿攻輕齎鼓行務早丨丨)
(雲笈七籖黃庭内景經瓊室章注言鼻中之氣丨丨下與腎連周繞藏府心居赤城存想内外袁瓘鴻門行)
(學劍丨丨秦結交北遊魏丨劉滄秋日寓懷詩如何未盡此行役丨潼關雲木秋)
西包(北史齊帝紀總論見東盡下浪張衡東京賦丨丨大秦東過樂)
西卷(周邦彦汴都賦東包蟠木丨丨流沙北繞幽陵南裹交趾)
西吞(宋書索虜傳論丨丨河右東舉龍碣總括戎荒地兼萬里)
西踐(盧諶贈劉琨詩見東顧下)
西擊(元史穆呼哩傳渡河拔同州下蒲城徑趍長安金京兆行省完顔哈逹擁兵二十萬固守不下乃分)
(麾下烏爾呼納台哈布哈兵六千屯守之遣阿齊將兵三千斷潼關遂丨丨鳳翔月餘不下)
西圖(隋書楊元感傳會華隂諸楊請為鄉導元感遂釋洛陽丨丨關中宣言曰我已破東都取關西矣)
西取(五伏史郭崇韜傳康延孝自梁奔唐言梁方召諸鎮兵欲大舉唐諸將皆憂惑以謂成敗未可知莊)
(宗患之以問諸將諸將皆曰唐得鄆州隔河難守不若棄鄆與梁而丨丨衛州黎陽以河為界與梁約罷兵毋)
(相攻庶幾以為後圖莊宗不悦)
西伐(齊語桓公曰吾欲丨丨何主管子對曰以衛為主反其㑴地臺原姑與漆里戰國策五國約而攻)
(秦楚王為從長不能傷秦兵罷而留于成臯魏順南見楚王曰王約五國而丨丨秦不能傷秦天下且以是輕)
(王而重秦故王何不卜交乎故史記齊太公世家齊為中國會盟而桓公能宣其德諸侯賓會於是齊桓公)
(稱曰寡人南伐至召陵望熊山北伐山戎離枝孤竹丨丨大夏涉流沙束馬懸車登太行至卑耳山而還諸侯)
(莫違寡人寡人兵車之會三乘車之會六九合諸侯一匡天下昔三代受命有何以異於此乎又越王句踐)
(世家王無彊時越興師北伐齊丨丨楚與中國爭彊丨後漢書公孫述傳自更始敗後光武方事山東未遑)
(丨關中豪傑吕鮪等往往擁衆以萬數莫知所屬多往歸述皆拜為將軍宋書王鎮惡傳王師丨丨有事中)
(原長驅洛陽肅清湖陜入渭之捷指麾無前丨北史魏大武帝紀始光四年春正月乙酉車駕至自丨賜留)
(臺文武各有差廬吕覽吳闔廬與荆戰五戰五勝遂有郢東征至于庳丨丨至于巴蜀北迫齊晉令行中國)
西討(禮記檀弓邾婁考公之喪徐君使容居來弔含曰寡君使容居坐含進侯玉其使容居以含有司曰)
(諸侯之來辱敝邑者易則易于則于易于雜者未之有也容居對曰事君不敢忘其君亦不敢遺其祖昔我先)
(君駒王丨丨濟于河無所不用斯言也容居魯人也不敢忘其祖宋書武帝紀義熙十一年正月率衆軍丨)
(丨復加黃鉞領荆州刺史司又謝晦傳詔道濟入朝授之以衆委之丨丨魏書馬德宗附傳庾楷密使自)
(結於元顯說朝廷用兵已當内應元顯得書大喜遣張法順謀於劉牢之牢之同許焉於是徵兵装艦將謀丨)
(丨執又以尚之為豫州刺史率弟恢之允之丨丨楷等皆白虎幡居前五代史王珂傳珙瑶連兵攻珂河)
(中珂求援於晉晉兵丨丨三鎮行下絳州斬瑶而過至于渭北擊破行瑜昭宗卒以珂為河中節度使元史)
(穆呼哩傳三月渡河還聞喜縣疾篤召其弟岱遜曰我為國家助成大業擐甲執銳垂四十年東征丨丨無復)
(遺恨苐恨汴京未下耳汝其勉之還李白豫章行吳兵照海雪丨丨何時)
西定(宋書索虜傳燾丨丨隴右東滅黃龍海東諸國並遣朝貢唐書李靖傳帝將伐遼召靖入謂曰公)
(南平吳北破突厥丨丨吐谷渾惟高麗未服亦有意乎對曰往憑天威得效尺寸功今疾雖衰陛下誠不棄病)
(且瘳矣帝憫其老不許)
西焚(胡曾赤壁詩烈火丨丨魏帝旗周郎開國虎爭時)
西撫(晉書宣帝紀見東事下海石崇楚妃歌丨丨巴蜀東被涘)
西破(陳書傅縡傳昔高祖南平百越北誅逆虜世祖東定吳會丨丨王琳高宗克復淮南辟地千里)
西增(北史伊婁謙傳武帝將伐齊使謙與小司寇拓跋偉先濟觀釁帝尋發兵齊王知之令其僕射陽休)
(之責謙曰貴朝盛夏徵兵馬首何向答曰僕拭玉之始未聞興師設復丨丨白帝之城東益巴丘之戍豈足怪)
(哉)
西拂(崔櫓華清宫詩障掩金雞蓄禍機翠華丨丨蜀雲飛)
西獻(丘遲與陳伯之書見東來下)
西嗕(漢書匈奴傳其秋匈奴前所得丨丨居左地者其君長以下數千人皆驅畜産行與甌脱戰)
西劋(宋書孟懷玉傳故龍驤將軍廣川太守孟龍符投袂義初前驅效命摧鋒三捷每為衆先及丨丨桓)
(歆北殄索虜朝議爵賞未及施行)
西禦(唐書郭子儀傳朔方國北門丨丨犬戎北虞獫狁五城相去三千里胡曾咏史詩何事三千珠履)
(客不能丨丨武安君)
西支(宋書大且渠蒙遜傳歆伐蒙遜至建康蒙遜拒之歆退走追到丨丨間蒙遜大敗死者四千餘人)
西降(唐書歷志僖公五年晉侯伐虢卜偃曰克之童謠云丙之辰龍尾伏辰袀服振振取虢之旂鶉之賁)
(賁天策焞焞火中成軍其九月十月之交乎丙子旦日在尾月在策鶉火中必是時策入尾十二度新歷是歲)
(十月丙子定朔日月合尾十四度于黃道日在古歷尾而月在策故曰龍尾伏辰于古距張中而曙直鶉火之)
(末始將丨丨故曰賁賁丨李覯詩簟卷麟絞帳繫紗六龍丨樹隂斜)
西陷(元史察罕特穆爾傳繼而賊丨丨陜州斷殽函勢欲趍秦晉知樞密院事達實巴圖嚕方節制河南)
(軍調察罕特穆爾與李思齊往攻之察罕特穆爾即鼓行而西夜拔殽陵交口)
西蕩(王惲御驃出廐圖詩東封與丨丨歲用不可勝)
西敵(崔融寒垣行見東拒下)
西寇(陳書武帝紀詔丨丨自王琳以下並許返迷一無所問)
西圍(戰國策蘇子說齊閔王曰昔智伯瑶攻范中行氏殺其君滅其國又丨丨晉陽吞併二國而憂一主)
(此用兵之盛也然而智伯卒身死國亡為天下笑者何謂也兵先戰攻而滅二子之患也北史姚萇傳興從)
(汾西北下憑壑為壘以自固興又將數千騎乘西橋官軍鉤取以為薪蒸興還壘道武度其必攻丨丨乃命修)
(塹增廣之至夜興果來攻梯短不及棄之壍中而還)
西救(唐書李泌傳隨禄山者獨阿史那承慶耳使子儀毋取華令賊得通關中則北守范陽丨丨長安奔)
(命數千里其精卒勁騎不逾年而敝)
西抗(明一統志成都府形勝丨丨吐蕃南撫蠻獠)
西匿(沈佺期和杜麟臺元志春情詩青春坐南移白日忽丨丨)
西叛(北史齊高祖紀武定元年二月壬申北豫州刺史高慎據武牢丨丨)
西結(宋書索虜傳彼往日北通芮芮丨丨赫連蒙遜吐谷渾東連馮弘高麗凡此數國我皆滅之以此而)
(觀彼豈能獨立通陳書周廸傳日者王琳始貳蕭勃未夷丨丨三湘南五嶺衡廣勘定既安反側江郢紛梗)
(復生攜背見元史阿爾哈雅傳西兵下)
西附(戰國策見南附下孫宋書鮮卑吐谷渾傳渾謂其部落曰我兄弟子並應昌盛廆當傳子及曾孫)
(元孫其間可百餘年我乃元孫間始當顯耳於是遂丨丨隂山遭晉亂遂得上隴)
西約(史記荆軻傳見南連下)
西憂(唐書哥舒翰傳見東慮下)
西講(戰國策見東解下國又秦韓戰于濁澤韓氏急公仲朋謂韓王曰與不可恃今秦之心欲伐楚王)
(不如因張儀為和于秦賂之以一名都與之伐楚韓王曰善乃儆公仲之行將丨丨于秦楚王聞之大恐)
西說(史記李斯傳斯將丨丨秦至秦會莊襄王卒李斯乃求為秦相文信侯吕不韋舍人不韋賢之任以)
(為郎李斯因以得說乞宋史夏國李乾順傳開封尹宗澤奏疏請北伐且言遣辯士丨丨夏國東說高麗俾)
(出助兵)
西謁(羅隠寄前宣州竇常侍詩往年丨丨謝元暉罇酒留歡醉始歸)
西督(五代史趙思綰傳隠帝遣郭威丨丨諸將兵先圍守貞於河中居數月思綰城中食盡殺人而食)
西藏(張衡思玄賦淹棲遲以恣欲兮耀靈忽其丨丨曹植妾薄命詞日月既逝丨丨更會蘭室洞房)
西次(宋書鮮卑吐谷渾傳赫連定於長安為索虜拓跋燾所攻擁戸口十餘萬丨丨罕升欲向涼州北)
(史周太祖紀魏帝加帝武衛將軍還令報岳岳遂引軍丨丨平涼山海經丨丨三經之首曰崇吾之山在河)
(之南丨馬戴别家後次飛狐西即事詩丨桑乾曲洲中見荻花)
西遷(後漢書朱雋傳卓雖惡雋異已然貪其名重乃表遷太僕以為已副使者拜雋辭不肯受因曰國家)
(丨丨必孤天下之望以成山東之釁臣不見其可也既晉書張方傳初方見帝將拜帝下車自止之方在洛)
(久軍人喧喧無復留意議欲丨丨尚匿其跡欲須天子出因劫移都乃請帝謁廟帝不許方遂悉引兵入殿迎)
(帝逼北史万俟普等傳論尒朱殘逆遠效誠欵知神武陵隨帝丨丨去就之途未為失節班固西都賦見)
(東都下壮庾肩吾第二賦韻南城門老詩心欲何在餘日乃丨丨)
西至(左傳見東至下戎詩秦譜疏秦仲之孫襄公平王之初興兵討西以救周平王東遷王城乃以岐)
(豐之地賜之其封域東至迤山在荆岐終南惇物之野不言丨丨獨言東至者以秦居隴西東拓土境上已云)
(近鳥鼠之山不須復言其西故直言東至而已曰戰國策聶政母死既葬除服遂丨丨濮陽見嚴仲子前日)
(所以不許仲子者徒以親在今親不幸而死仲子所欲報仇者請得從事焉漢書賈誼傳見北界下又司)
(馬相如傳使略定西南夷邛莋冉駹斯榆之君皆請為臣妾除邊關益厈丨丨沫若水南至牂柯為徼通靈山)
(道橋孫水以通邛莋還報天子大悦東又東方朔傳見南獵下後漢書梁冀傳丨丨弘農界滎陽南極魯)
(陽北逹河淇包含山藪遠帶丘荒周旋封域殆將千里宋史張望之傳嘗北遊齊趙南汎湖湘丨丨汧隴東)
(極吳會山水勝處無所不歷卒元史兵志見南暨下海吕覽齊桓公良車三百乘教萬人以為兵首横行)
(内天下莫之能禁南至石梁丨丨酆郭北至令支詠明一統志淮安府形勝丨丨淮畔東屆海隅胡曾史)
(詩行行丨丨一荒陂因笑唐公不見機)
西屯(後漢書樊準傳今雖有丨丨之役宜先東州之急齊書劉懷珍傳加散騎常侍虜寇淮肥以本官)
(加平西將軍假節丨丨巢湖為夀春勢援虜退乃還勝隋書劉元進傳元進丨丨茅浦以抗官軍頻戰互有)
(負)
西射(山海經軒轅國在窮山際其不夀者八百歲人面蛇身尾交首不敢丨丨畏軒轅之丘)
西怨(荀子故周公南征而北國怨曰何獨不來也東征而丨國丨曰何獨後我也庾信代人乞致仕表)
(悦丨丨之羣黎逮東封之從者而謝靈運撰征賦昔丨丨於東徂今北伐南悲)
西暢(揚雄羽獵賦於是禽殫中衰相與集于靖冥之館以臨珍池灌以岐梁溢以江河東瞰目盡丨丨亡)
(涯)
西近(唐書姚南仲傳見南迫下)
西上(周禮司士王族故士虎士在路門之右南面東上大僕大右大僕從者在路門之左南面丨丨齊)
(書高帝紀黃回頓新亭聞石頭鼓噪率兵來赴之朱雀&KR2008;有戎軍受節度不聽夜過會石頭已平因稱救援太)
(祖知而不言撫之愈厚遣回丨丨流涕告别篾又張敬兒傳晉熙殿下以皇弟代鎮而斷割候迎㒺宗子驅)
(略士馬志以丨丨郢中所遺示餘劣弱中又樂頤傳父在郢州病亡頤忽思父涕泣因請假還路果得父凶)
(問頤便徒跣號咷出陶家後渚遇商人附載丨丨水漿不入口數日又戴僧靜傳巴東王子響殺僚佐世祖)
(召僧静使領軍向江陵僧靜面啟上曰巴東王年少長史捉之太急忿不思難故耳今忽遣軍丨丨人情惶懼)
(無所不至僧靜不敢奉敕上不答而心善之容又曹虎傳隨郡王子隆伐巴東王子響為荆州備軍丨丨以)
(虎為輔國將軍鎮西司馬南平内史史北史魏收傳侯景既陷梁梁鄱陽王範時為合州刺文襄敕收以書)
(喻之範得書率部伍丨丨州刺史崔聖念入據其城水又邢巒傳揚州成都相去萬里陸途既絶唯資水路)
(軍丨丨非周年不逹外無軍援一可圖也至又勿吉國傳乙力支稱初發其國乘船溯難河丨丨太□河沈)
(船於水南出陸行度洛孤水從契丹西界逹和龍自云其國先破高句麗十落密共百濟謀從水道并力取高)
(麗遣乙力支奉使大國謀其可否範元史巴延傳乙台卯分遣右丞阿爾哈雅督萬戸張弘和斯哈雅哲爾默)
(色等先以步騎攻陽羅堡夏貴來援遂俾阿珠出其不意率萬戸揚恰爾蒙固岱史格賈文備四翼軍泝流丨)
(丨四十里對青山磯而泊酬沈約隴頭流水歌丨丨隴阪羊腸九回高適途中李少府贈别詩見東征下)
(知白居易送常秀才下第東歸詩東歸多旅恨丨丨少音劉滄望未央宫詩丨丨秦原見未央山嵐川色)
(晚蒼蒼水李羣玉送蕭綰之桂林詩桂秋更碧寄書丨丨鱗)
西陟(宋書宗炳傳好山水愛遠遊丨丨荆巫南登衡岳因而結宇衡山欲懷尚平之志)
西過(齊書張欣泰傳令魏主以萬乘之尊攻此小城攻而不拔誰之恥邪假令能拔子守之我將連舟千)
(里舳艫相屬丨丨夀陽東接滄海仗子再請釋不更取士卒偃卧起而接戰乃魚鼈不通飛鳥斷絶偏師淮左)
(其不能守交可知矣求北史崔宏傳太常元年晉劉裕伐姚泓欲泝河西上假道詔羣臣議之外朝公卿咸)
(曰函谷天險裕何能西入揚言伐魏意或難測宜先發軍斷河上流勿令丨丨)
西下(宋史李筠傳從事閭丘仲卿獻策于筠曰公以孤軍舉事其勢甚危雖倚河東之援亦恐不得其力)
(大梁兵甲精銳難與爭鋒不如丨丨太行直抵懷孟塞虎牢據洛邑東向而爭天下計之上也儲光羲過新)
(豐道中詩丨丨長樂坂東入新豐道元李端荆州泊詩南樓丨丨時月裏聞來棹章碣上夜建元寺觀燈)
(詩無限喧闐留不得月華丨丨露華凝月來鵠山中避難作唯有碧天無一事日還丨丨還明)
西邁(齊書張敬兒傳賢子元琰獲免虎口及凌波丨丨吾所發遣猶推素懷不畏嗤嗤足下尚復滅君臣)
(之紀况吾布衣之交乎藝隋書虞綽傳見南轅下顧向秀思舊賦序嵇博綜技于絲竹特妙臨當就命視)
(日影索琴而彈之余逝將丨丨經其舊廬于時日薄虞淵寒冰凄然鄰人有吹笛者發聲寥亮追思曩昔遊宴)
(之好感音而歎故作賦云詩魏文帝孟津詩曜靈忽丨丨炎燭繼望舒王粲雜白日已丨丨歡樂忽忘歸)
(還蘇軾發洪澤中途遇大風復詩挂帆郤丨丨此計未為非)
西走(漢書張騫傳騫以郎應募使月氏與堂邑氏奴甘父俱出隴西徑匈奴匈奴得之留騫十餘歲予妻)
(有子然騫持漢節不失居匈奴西騫因與其屬亡鄉月氏丨丨數十日至大宛晉書孝武帝紀太元六年七)
(月苻丕自枋頭丨丨龍驤將軍檀元追之為丕所敗文宋書武帝紀元棄衆復挾天子還復江陵元党殷仲)
(奉晉二皇后還京師元至江陵因丨丨南郡太守王騰之荆州别駕王康産奉天子入南郡府魏書昭成帝)
(紀帝征衛辰時河冰未成帝乃以葦絙約澌俄然冰合猶未能堅乃散葦於上冰草相結如浮橋焉衆軍利涉)
(出其不意衛辰與宗族丨丨收其部落而還俘獲生口及馬牛羊數十萬頭北史魏大武帝紀神䴥二年夏)
(四月庚寅車駕北伐五月丁未次于沙漠舍輜重輕騎兼冀馬至栗水蠕蠕震怖焚廬舍絶跡丨丨唐書郭)
(子儀傳贊天寳末盜發幽陵外阻内訌子儀自朔方提孤軍轉逐北誼不還顧當是時天子丨丨唐祚若贅斿)
(而能輔太子再造王室至乎夕則日在其前矣)(吕覽驥驁綠耳背日而丨丨易林東行丨丨喪其犬馬南)
(求驊騮失車林下身杜甫述懷詩今夏草木長脱得丨丨)
西馳(戰國策蘇代為韓說秦王曰中國白頭游敖之士皆積智欲離秦韓之交伏軾結靷丨丨者未有一)
(人言善韓者也伏軾結靷東馳者未有一人言善秦者也皆不欲韓秦之合者何也則晉楚智而韓秦愚也)
(漢書爰盎傳上從霸陵上欲丨丨下峻阪盎攬轡上曰將軍怯耶盎言曰臣聞千金之子不垂堂百金之子不)
(騎衡聖主不乘危不徼幸今陛下騁六飛馳不測山有如馬驚車敗陛下縱自輕奈高廟太后何上乃止許)
(棠秦中遇友人詩見南走下丨金車美人與謝翺贈答詩雙輪暫與王孫駐明日丨又向東楊維楨書錢)
(塘七月廿三日事詩火鰍東掣千尋鎖鐵馬丨丨半段槍)
西還(陳書徐陵傳太建二年遷尚書左僕射陵抗表推周弘正王勱等高宗召陵入内殿曰卿何為固辭)
(此職而舉人乎陵曰周弘正從陛下丨丨舊藩長史王勱太平相府長史張種帝鄉賢戚若選賢與舊臣宜居)
(後唐北史魏大武帝紀延和元年九月乙卯車駕丨丨書盧奐傳為陜州刺史開元二十四年帝丨丨次)
(陜嘉其美政題贊于聽事軍宋史徐處仁傳童貫部勝捷軍衛徽宗東廵貫既貶士有惡言徽宗將還都人)
(洶懼或請為備處仁曰陛下仁孝思奉晨昏屬車丨丨天下大慶宜郊迎稱賀軍士妄言臣請身任之元史)
(阿哩衮薩里傳祖阿勒台薩里當太祖定西域還時因從至燕會輝和爾國王伊都呼請于朝盡歸其民詔許之遂)
(復丨丨甫祖詠夕次圃田店詩丨丨不遑宿中夜渡涇水杜嚴氏溪放歌行見東遊下劉長卿使還至)
(菱陂驛渡溮水詩清川已再涉疲馬共丨丨詩劉禹錫罷郡歸洛陽閒居詩見東武下汪遵夷門晉鄙兵)
(回為重難秦師收旆亦丨丨)
西遯(後漢書宋意傳今北虜丨丨請求和親宜因其歸附以為外扞巍巍之業無以過此隋書宇文述)
(傳時鐵勒契弊歌稜攻敗吐谷渾其部攜散遂遣使請降求救帝令述以兵屯西平之臨羌城撫納降附吐谷)
(渾見述擁強兵懼不敢降遂丨丨駐元史雅克特穆爾傳癸未王憚集散卒成列出山我師白浮西堅壁不動)
(是夜命薩敦潜軍繞其後部曲巴圖爾壓其前夾營吹銅角以震盪之敵不悟而亂自相撾擊三鼓後乃丨丨)
西驅(隋書王胄傳招搖正東指天駟迺丨丨裴胡曾詠史詩蜀相丨丨十萬來秋風原下久回)
西徂(劉孝綽還渡浙江詩見東越下)
西保(唐書阿史那社尒傳貞觀元年鐵勒回紇薛延陀等叛敗欲谷設於馬獵山社尒助擊之弗勝明年)
(將餘衆丨丨可汗浮圖城)
西别(錢起送李四擢第歸覲省詩馬蹄丨丨輕樹色東看好元積華嶽寺詩雙燕營巢始丨丨百花成)
(子又東還近蔡希寂陜中詩丨丨秦關東行陜服長)
西奔(左傳齊侯執陽虎將東之陽虎願東注陽虎欲丨丨晉知齊必反已故宋書毛脩之傳桓元克荆)
(州仍為元佐歷後軍太尉相國參軍解音律能騎射元甚遇之及簒位以為屯騎校尉隨元丨丨元史太祖)
(紀帝遣阿里海致責於汪罕曰君為乃蠻所攻丨丨日没處君弟札阿紺孛在金境我遣人召還比至又為蔑)
(里乞部人所逼我請我兄薛徹别及及我弟大丑往殺之此大有功於君二也法苑珠林偷盗部夫類日影)
(而丨丨婦似川流而東逝)
西迫(崔融塞垣行雨雪雁南飛風塵景丨丨)
西逼(晉書温嶠傳嶠與陶侃書曰社稷之難惟僕偏當一州州之文武莫不翹企假令此州不守約峻樹)
(置官長於此荆楚丨丨疆胡東接逆賊因之以饑饉將來之危乃當甚於此州之今日也)
西趨(唐書吕諲傳翰敗潼關諲丨丨靈武由中人尉薦肅宗才之拜御史中丞五代史杜重威傳契丹)
(寇鎮定重威丨丨中渡橋與虜夾滹沱河而軍必宋史陶節夫傳方議城銀州諜告夏人已東節夫料丨丨)
(涇原官屬不肯從節夫曰吾計之熟矣乃遣禆將耿端彦疾驅至銀州五日城成夏人果從涇原至則城備已)
(固遂遁去)
西之(後漢書隂皇后紀更始元年六月遂納后於宛當盛里時年十九及光武為司隸校尉方丨丨洛陽)
(令后歸新野走駱賓王久戍邊城有懷京邑詩北非通趙丨丨似化胡)
西往(李白詶韓侍御見招隠黃山詩韓衆騎白鹿丨丨華山中元好問鄧州城樓詩隆中布衣不復用)
(浮雲丨丨空悠悠)
西到(蜀志蔣琬傳鍾會與蔣斌書曰巴蜀賢智文武之士多矣至于足下諸葛思遠譬諸草木吾氣類也)
(桑梓之敬古今所敦丨丨欲奉贍尊大君公侯墓願告其所在)
西詣(清盧真人王君内傳乃越鬱絶濟弱河丨丨龜臺謁九靈太真上清夫人)
西倚(羅隠泊平望驛寄裴郎中詩蘇州重到杳難期丨丨郵亭憶往時)
西看(王粲雜詩北臨清漳水丨丨柏楊山)
西眺(曹植驅車篇東北望吳野丨丨觀日精西王僧孺𢷬衣詩見東旭下朱長文春眺揚州上岡詩)
(荒城丨丨極蒼流漠漠春煙間曙樓)
西視(關朗易傳天左旋丨丨之來東視之往日月右行東視之來丨丨之往)
西睠(李益寄懷大理齊司直詩振儀自丨丨東夏復分釐)
西步(易林東行丨丨失其次舍乾侯野井昭君喪居南盧僎寄上族父江夏令詩仙臺適丨丨蠻徼忽)
(浮)
西觀(吕覽孟嘗君為從公孫弘謂孟嘗君曰君不若使人丨丨秦王意者秦王帝王之主也君恐不得為)
(臣何暇從以難之意者秦王不肖主也君從以難之未晚也孟嘗君曰善願因請公往矣周捨上雲樂丨丨)
(濛汜東戲扶桑綺又去聲梁元帝和劉尚書侍五明集詩錢蔽丨丨緹幔卷南榮)
西瞻(史記河渠書贊上姑蘇望五湖東窺洛汭大邳迎河行淮泗濟漯洛渠丨丨蜀之岷山及離碓北自)
(龍門至于朔方詩謝惠連西陵遇風獻康樂見東睇下)
西送(胡曾詠史詩不覺錢塘江上月一宵丨丨越兵來)
西迎(五代史徐懷玉傳天復四年以州兵丨丨昭宗都洛陽)
西望(左傳及君即位我君景公引領丨丨曰庶撫我乎史記司馬相如傳丨丨崑崙之軋沕洸忽兮直)
(徑馳乎三危騎北史尉景傳子世辯嗣周師將入鄴令世辯率千餘覘候出滏口登高阜丨丨遥見羣鳥飛)
(起是西軍旗幟即馳還比至紫陌橋不敢顧失唐書崔郾傳自山以東百城地千里昨日得之今日之丨丨)
(戎壘距宗廟十舍百姓憔悴蓄積無有皆吕覽夫私視使目盲私聽使耳聾私慮使心狂三者私没精則智)
(無由公智不公則福日衰災日隆以日倪而丨丨知之蘇軾超然臺記丨丨穆陵隠然如城郭師尚父齊威)
(公之遺烈猶有存者此又赤壁賦丨丨夏口東望武昌山川相繆鬱乎蒼蒼非孟德之困於周郎者乎沈)
(約遊鍾山應西陽王教詩見南瞻下道何遜擬輕薄篇走狗通丨丨牽牛亘南直李白蜀難蜀道之難難)
(於上青天側身丨丨長咨嗟山又鳴臯歌奉餞從翁清歸五厓山居覺時枕席非碧側身丨丨阻秦關杜)
(甫光禄坂行山行落日下絶壁丨丨千山萬山赤秔又秋興詩見東來下韋應物襄武館遊眺詩是時稻)
(熟丨丨盡田疇王劉禹錫和令狐相公入潼關詩見東瞻下張籍寄祕書建詩聞君鶴嶺住丨丨日依依)
(人劉庭琦銅雀臺詩即今丨丨猶堪思况復當時歌舞盧肇别宜春赴舉詩秋天草木正蕭疎丨丨秦關)
(别舊居别家難)(李咸用投知詩丨丨長安路幾千遲回不為趙嘏代人贈杜牧侍御詩郎作東臺御史時)
(妾長丨丨斂雙眉戴李羣玉洞庭遇秋詩未減遥客情丨丨杳何極馬鸛雀樓晴望詩堯女樓丨丨人懷)
(太古時西王炎葬西施挽歌丨丨吳王國雲書鳳字牌韓琮京即事詩候騎北來驚有說戍樓丨丨悔為)
(文青朱德潤題淮隂梅鼎畫蜀山圖詩丨丨巴江隔錦官泥黃棧細盤盤曹伯啟夜宿太湖岸詩太湖丨)
(丨如滄溟木落霜寒波更清)
西登(史記武帝紀拜齊人公孫卿為郎東使候神于太室上遂郊雍至隴西丨丨空桐幸甘泉曹植飛)
(龍篇丨丨玉臺金樓複道)
西臨(沈約三月三日率爾成章詩東出千金堰丨丨雁鶩陂虞世基秋日贈王中舍詩見南注下)
西躋(曹植應詔詩丨丨關谷或降或昇)
西昇(雲笈七籖洞元靈寳定觀經注通身合道即身得道真心證身亡不離生死丨丨經云是故失生本)
(焉能知道源内又黃庭内景經仙人章注老君視圖丨丨八吏圖)
西嚮(一作鄉又作向書顧命東序丨丨敷重豐席畫純雕玉仍几禮記曲禮見東鄉下又疏東鄉丨)
(丨以南方為上者謂北設席皆以南方為上者坐在東方丨丨是在陽以南方為上坐若在西方東鄉是在隂)
(亦以南方為上人又檀弓國昭子之母死問於子張曰葬及墓男女婦安位子張曰司徒敬子之喪夫子相)
(男子丨丨婦人東鄉地史記項羽紀見東嚮下於又蘇秦傳臣竊以天下之圖案之諸侯之地五倍秦料)
(度諸侯之卒十倍於秦六國為一并力丨丨而攻秦秦必破矣今西面而事之見臣於秦夫破人之與見破於)
(人也臣人之與見臣於人也豈可同日而論哉上又淮隂侯傳漢兵夾擊大破虜趙軍斬成安君泜水禽趙)
(王歇信乃令軍中毋殺廣武君有能生得者購千金於是有縛廣武君而致戲下者信乃解其縛東鄉坐丨丨)
(對師事之不漢書賈誼傳見東帝下之又枚乘傳轉粟丨丨陸行絶水行滿河不如海陵倉又爰盎傳)
(陛下至代邸丨丨讓天子者三南鄉讓天子者再夫許由一讓陛下五以天下讓過許由四矣又王尊傳見)
(南鄉下夕晉書禮志漢武帝郊泰畤平旦出行宫東鄉揖日其丨丨揖月既郊日月又不在東西郊也後遂)
(旦夕常拜丨宋書天文志永和五年十一月乙卯慧星見于亢芒丨白長一丈齊書禮志見南向下又)
(先皇於武皇倫則第為季義則經為臣設配饗之坐應在世祖之下並列俱丨丨孫逖送越州裴參軍詩客)
(愁丨丨盡鄉夢北歸難)
西睨(張協登北邙山賦前瞻狼山却闚大坯東眺虎牢丨丨熊耳)
西歸(詩誰將丨丨懷之好音之史記周紀命召公釋箕子之囚命畢公釋百姓囚表商容之閭命南宫)
(括散鹿臺之財發鉅橋之粟以賑貧弱萌隸命南宫括史佚展九鼎保玉命閎夭封比干之墓命宗祝享祠于)
(軍乃罷兵丨丨行狩記政事作武成封諸侯班賜宗彝作分殷之器物又高祖紀漢王欲丨丨張良陳平諫)
(曰漢有天下大半而諸侯皆附之楚兵罷食盡此天亡楚之時也不如因其饑而遂取之今釋勿擊此所謂養)
(虎自遺患也漢王聽之通後漢書馮衍傳丨丨故郡閉門自保不敢復與親故又趙岐傳舉理劇為皮氏)
(長會河東太守劉祐去郡而中常侍左悺兄勝代之岐恥疾宦官即日丨丨又王渙傳渙喪丨丨道經弘農)
(民庶皆設槃案於路吏問其故咸言平常持米到洛為卒司所鈔恒忘其半自王君在事不見侵枉故來報恩)
(其政化懷物如此君晉書温嶠傳義軍屢戰失利嶠軍食盡陶侃怒曰使前云不憂無將士惟得老僕為主)
(耳今數戰皆北良將安在荆州接胡蜀二虜倉庫當備若復無食僕便欲丨丨更思良算宋書大且渠蒙遜)
(傳永初元年七月蒙遜東略浩亹李歆乘虚攻張掖蒙遜回軍丨丨歆退走追至臨澤斬歆兄弟三人又豫)
(州蠻傳西陽有巴水蘄水希水赤亭水丨丨水謂之五水蠻北史齊帝紀總論土崩瓦解衆叛親離顧瞻周)
(道咸有丨丨之志笈易林東行失旅不知所處丨丨無配莫與笑語雲七籖上清真人總仙大司馬長生)
(法臨主三天君姓柏成諱歘生字芝高乃中皇時人年九歲求長生之道至十四與丨丨公子巨靈伯尹俱師)
(事黃谷先生洛又許宣平歸吟詩負薪朝出賣沽酒日丨丨何劭水祖王公應詔詩嘉宴既終白日丨丨)
(黃王融寒晚詩如何將暮天復值丨丨日丨鮑照吳興浦亭庾中郎别詩旅雁方南過浮客未丨沈約)
(歲暮愍衰草詩願逐晨征鳥薄暮共丨丨劉李白白頭吟東流不作丨丨水落花辭條差故林禹錫送宗)
(密上人歸南山草堂寺詩見東泛下丨楊知至和李尚書命妓歌餞崔侍御詩聲隨御史丨去誰伴文翁怨)
(九春丨趙嘏送韋中丞詩泣盡楚人多少淚滿船唯載酒丨薛能監郡犍為將歸使府登樓寓題詩江樓)
(一望丨丨去不負嘉州只負身使者騎金虎嚲鞚垂鞭唱步虚)(曹唐小遊仙詩丨丨陸龜蒙送浙東德師)
(侍御罷府丨丨詩芙蓉散盡丨丨去唯有山隂九萬牋吕巖七言詩當年詩價滿皇都掉臂丨丨是丈夫)
(王安石送程給事知越州詩丨丨定有詩千首想肯重來賁一丘又重登寳公塔詩應身東返知何國瑞像)
(丨丨自本朝)
西游(戰國策孟嘗君予車五十乘金五百斤丨丨於梁謂梁王曰齊放其大臣孟嘗君于諸侯諸侯先迎)
(之者富而兵強人史記吕不韋傳吕不韋曰竊聞安國君愛幸華陽夫華陽夫人無子能立嫡嗣者獨華陽)
(夫人耳請以千金為子丨丨事安國君及華陽夫人立子為嫡嗣漢書終軍傳初軍從濟南當詣博士步入)
(關關吏予軍繻軍問以此何為吏曰為復傳還當以合符軍曰大丈夫丨丨終不復傳還棄繻而去軍為謁者)
(使行郡國建節東出關關吏識之曰此使者乃前棄繻生也莊子天運篇孔子丨丨於衛顔淵問師金曰以)
(夫子之行為奚如矣吕覽魏公叔痤疾惠王往問之曰公叔之疾嗟疾甚將奈社稷何公叔對曰臣之御庶)
(子鞅願王以國聽之也為不能聽勿使出境王不應出而謂左右曰豈不悲哉以公叔之賢而今謂寡人必以)
(國聽鞅悖也夫公叔死公孫鞅丨丨秦秦孝公聽之秦果用彊魏果用弱雲笈七籖葛仙公五千文經序曰)
(大道不行丨丨天下嶔明一統志丨丨洞在保寧府巴州北一百八十里嵌竒怪摯虞思遊賦聞碧雞之)
(長晨兮吾將往乎丨丨助阮籍詠懷詩丨丨咸陽中趙李相經過何遜與沈教同宿湓口夜别詩我為潯)
(陽客戒旦乃丨丨夜儲光羲雜詩丨丨崑崙墟可與世人違李頻長安懷詩匹馬丨丨日從吳又轉荆)
(許渾送惟上人歸新安詩寧憶丨丨客勞勞歌路難崔道融秋夕詩自憐三十未丨丨傍水尋山過却秋)
(馬戴答太原從軍楊員外送别詩丨丨還獻賦應許托平生劉滄送友人遊蜀詩北去丨丨春未半蜀山雲)
(雪入詩情雨韋莊題吉澗盧拾遺莊詩主人丨丨去不歸滿溪春長春薇陳存穆陵路詩丨丨匣長劒日)
(暮湘楚間曾元好問京兆漕司官居詩丨丨有約到日更題詩)
西行(後漢書賈彪傳黨事起彪謂同志曰吾不丨丨大禍不解宋書天文志序月生三日日入而月見)
(西方至十五日日入而月見東方將晦日未出乃見東方以此明月行之遲於日而皆丨丨也又天文志嘉)
(平三年十一月癸未有星孛于營室丨丨積九十日滅又歷志夏歷七曜丨丨特違衆法劉向以為後人所)
(造永齊書明帝紀見南出下存又王元載傳明帝使隨張討薛安都寬辭以母猶在西為賊所執請得丨)
(丨遂襲破隨郡斬偽太守劉師念拔其母事平明帝嘉之北史庾季才傳大定元年正月季才上言今月戊)
(戌平旦青氣如樓闕見國城上俄而變紫逆風丨丨氣經云天不能無雲而雨皇王不能無氣而立今王氣已)
(見須即應之怒又齊文宣帝紀嘗於東山游宴以關隴未平投杯震召魏收於前立為詔書宣示遠近將事)
(丨丨度又西域傳其出西域本有二道後更為四出自玉門流沙丨丨二千里至鄯善為一道自玉門度流)
(沙北行二千二百里至車師為一道從莎車丨丨一百里至蔥嶺蔥嶺西一千三百里至伽倍為一道自莎車)
(西南五百里蔥嶺西南一千三百里至波路為一道焉列子湯問篇朕東行至營人民猶是也問營之東復)
(猶營也丨丨至豳人民猶是也問豳之西復猶豳也休吕覽雲氣丨丨云云然冬夏不輟水泉東流日夜不)
(上不竭下不滿小為大重為輕圜道也不易林門燒屋燔為下所殘丨丨出戸順其道理虎卧起牛羊歡喜)
(凶又雷車不藏隠隠丨丨霖雨三旬流為河江使我憂又丨丨求玉莫得卞璞反得凶惡使我驚惑雲)
(笈七籖太上大道君次乘三景之輿駕六素紅雲攝紫微白帝名渠淵石俱丨丨詣碧空歌飲黎天受總晨九)
(極隠符懷王褒九懷畢休息兮遠逝發玉軔兮丨丨安阮籍詠詩北臨乾昧谿丨丨遊少任儲光羲長)
(道詩丨丨一千里暝色生寒樹長又秦中歲晏馬舍人宅宴集詩冬暮久無樂丨丨至安張子容自樂城)
(赴永嘉枉路泛白湖詩丨丨礙淺石北轉入谿橋鼓李白秦女休行丨丨秦氏女秀色如瓊花韓愈石歌)
(孔子丨丨不到秦掎摭星宿遺羲娥羹沈亞之酒令伐木丁丁鳥鳴嚶嚶東行丨丨遇飯遇寒山詩渠若)
(向丨丨我便東邊走向歐陽修奉使契丹回出上京馬上作笑語同來公子馬頭今日向丨丨)
西引(劉向九歎回朕車俾丨丨兮褰紅旗于玉門東虞集游岡子原呈王學士詩丨丨峰巒來座上瞻)
(樓閣起天中)
西征(漢書司馬相如傳漢興七十有八載德茂存乎六世威武紛云湛恩汪濊羣生霑濡洋溢乎方外於)
(是乃命使丨丨隨流而攘風之所被㒺不披靡武又揚雄傳靡節丨丨羌僰東馳後漢書郭憲傳建八年)
(車駕丨丨隗囂憲諫曰天下初定車駕未可以動憲乃當車拔佩刀以斷車靷帝不從遂上隴其後穎川兵起)
(乃回駕而還帝歎曰恨不用子横之言下又第五倫傳伏聞馬防今當丨丨臣以太后恩仁陛至孝恐卒有)
(纖介難為意愛安又趙岐傳車騎將軍張温丨丨關中請補長史别屯定晉書宗室休之傳以子文思事)
(怨望遂結雍州魯宗之將共誅執政劉裕親自征之密使遺休之治中韓延之書曰吾受命丨丨止其父子而)
(已彼土僑舊為之驅逼一無所問文又武帝紀公自表討毅又假黃鉞率諸軍丨丨又帝紀遣中領軍到)
(彦之征北將軍檀道濟討荆州刺史謝晦上親率六師丨丨又天竺迦毗黎國傳見北行下齊書東昏侯)
(紀丁未南康王寳融即皇帝位於江陵癸丑遣平西將軍陳伯之丨丨陳書武帝紀東伐丨丨晻映川陸)
(唐書藝文志戴祚丨丨記二卷度元史天文志元起朔漠方太祖丨丨角端見于東印為人語云汝主宜早)
(還意者天告之以止殺也遊穆天子傳甲午天子丨丨乃絶隃之關隥屈原遠恐天時之代序兮耀靈曅)
(而丨丨轡又天問阻窮丨丨巖何越焉丨張衡羽獵賦羲和捧弭節丨丨崔駰大將軍丨賦襲孟秋而)
(丨丨跨雍梁而遠蹤丨潘岳丨丨賦憑軾丨丨自京徂秦徐悱白馬篇丨馘小月北去腦烏丸辛常伯)
(軍中行路難見東伐下詩杜甫秦州雜詩丨丨問烽火心折此淹留又東樓萬里流沙道丨丨過北門)
(又送楊六判官使西蕃詩送遠秋風落丨丨海氣寒向曹鄴送進士李殷下第遊汾河詩上國花照地遣君)
(丨丨花韋莊宿泊孟津寄三堂友人詩解纜丨丨未有期槐又逼桂花時孟貫早秋吟眺詩從有丨丨思)
(園林懶閉關寒山詩見東守下)
西廵(書舜典見西岳下夏四月己卯丨丨)(北史魏明元帝紀永興五年李林甫奉和聖製次瓊岳應)
(制詩東幸從人望丨丨順物回蜀李白上皇丨丨南京歌胡塵輕拂建章臺聖主丨丨道來高駢蜀路感)
(懷詩蜀山蒼翠隴雲愁鑾駕丨丨幾陷州符康駢廣謫仙怨鑾輅丨丨蜀國龍顔東望秦川乾六年童謠)
(漢家天子丨丨狩猶向江東更索兵輿張道古上蜀王詩丨丨鳳府非為固東播鑾卒未安)
西顧(詩乃眷丨丨此維與宅尉晉書賈充傳見西夏下宋書氐胡傳近者校仇池公表虜縱逸寇竊)
(仇池將士挫傷民萌塗炭眷言丨丨矜慨在懷伐南史齊高帝紀乃眷丨丨緬同異域而經綸惟始九未申)
(咸北史隋滕穆王瓚傳武帝甚親愛之平齊之役諸王從留瓚居守謂曰六府事殷一以相付朕無丨丨之)
(憂矣任唐書房元齡傳會伐遼留守京師詔曰公當蕭何之朕無丨丨之憂矣又王世充傳高祖詔秦王)
(率兵攻之敗世充於慈澗城世充隔澗言曰隋失其國天下分崩長安洛陽各有分地吾常自守不敢丨丨熊)
(榖二州在度内不取敦鄰好也今王遠涉吾地越三崤饋糧千里勤師遠出將何求宋書樂志乃眷嘗丨丨)
(偏師暫首征靈旗方直指獷俗自忘精廷魏武帝與鍾繇書得所送馬甚應其急關右平定朝無丨丨之憂)
(足下之勲也道謝靈運擬魏太子鄴中集詩丨丨太行山北眺邯鄲沈約解佩去朝市詩見南徂下竇)
(元妻古怨歌煢煢白兔東走丨丨詩元稹代曲江老人詩見東廵下許棠隗囂宫晚望丨丨伊蘭近方驚)
(滯極邊里又明一統志丨丨山在湖州府長興縣西北四十九亦名吳望山昔吳王闔閭嘗登姑蘇望五湖)
(見山因名)
西來(宋書五行志見南來下入北史周太祖紀歡若丨丨王羆足為抗拒知其洛寇洛即襲汾晉吾便)
(速駕直赴京邑使其進有内顧之憂退有被躡之勢一舉大定此為上策唐書安禄山傳肅宗治兵靈武天)
(下日跂首待長安相傳太子丨丨矣人聞輒東走闤里至空元史地理志寳山川在雪山之東麗江丨丨環)
(帶三面昔麽些蠻居之見陶潜與殷晉安别詩見東去下李白梁甫吟君不朝歌屠叟辭棘津八十丨丨)
(釣渭濱南杜甫山寺詩使君騎紫馬捧擁從丨丨籍又晚晴詩天三旬苦霧開赤日照耀從丨丨張登)
(咸陽北寺樓詩渭水丨丨直秦山南向深士王建宫詞殿前傳點各依班召對丨丨八詔蠻郎元和杜相)
(公益昌路作南去猨聲傍雙節丨丨江色遶千家綦胡曾詠史詩漢祖丨丨秉白旄子嬰宗廟委波濤毋)
(潛題靈隠寺山頂禪院詩且駐丨丨駕人天日未曛氣韓琮穎亭詩見北下下李羣玉秋怨詩瑟瑟凉海)
(丨丨送愁容)
西去(漢書五行志見南逝下聲唐書劉悟傳谷納邯鄲人李嚴女為侍人號新當從諫潜圖窺脅新聲)
(諫谷曰從諫擢自兒女手中苟不以法得亦宜以不法終君當脱族丨丨大丈夫勿顧一飯恩以骨肉腥健兒)
(食下)(廣異記見西指下行張均流合浦嶺外詩見南窮錢起送少微師西詩隨緣忽丨丨何日進東林)
(能賈島處州李使君改任遂州因寄贈詩仙都山水誰憶丨丨風濤書滿船趙嘏山陽韋中丞罷郡因獻)
(詩盡將魂夢隨丨丨猶望旌旗暫一過送許棠過湍溝谷詩丨丨窮胡處嵓崖境不常劉駕李殷遊邊詩)
(行装不及備丨丨偶然訣流沈彬題蘇仙山詩千古是非無處問夕陽丨丨水東曹唐小遊仙詩頻著金)
(鞭打龍角為嗔丨丨上天遲江吕巖七言詩不寒不熱神蕩蕩東來丨丨氣綿綿上書生吟丨丨長沙東)
(上船思量此事已千年和馮道句視草北來唐學士擁旄丨丨漢將軍徐鉉州酬江中丞見寄詩北來空)
(見雁丨丨不如潮去宋无南峰歸雲菴詩杖藜丨丨雲東日暮僧歸雲亦歸)
西連(漢書賈捐之傳至孝武皇帝元狩六年太倉之粟紅腐而不可食都内之錢貫朽而不可校廼探平)
(城之事緣冒頓以來數為邊害籍兵厲馬因富民以攘服之丨丨諸國至于安息東過碣石以元菟樂浪為郡)
(北郤匈奴萬里更起營塞制南海以為八郡則天下斷獄萬數民賦數百造鹽鐵酒𣙜之利以佐用度猶不能)
(足帶元史伊蘇傳見南禦下中明一統志懷慶府形勝東沁河丨丨沇水又漢府形勝丨丨梁洋北控)
(商虢)
西發(謝朓三日侍宴曲水代人應詔詩龜象南薦環裘丨丨黃滔送韋侍御赴闕詩樹色川光入暮秋)
(使車丨丨不勝愁)
西通(漢書匈奴傳是時漢東拔濊貉朝鮮以為郡而西置酒泉郡以隔絶胡與羌通之路又丨丨月氏大)
(夏以翁主妻烏孫王㠯分匈奴西方之援國下後漢書趙歧傳見南說下蜀志諸葛亮傳見東連北史)
(隋越王侗傳世祖明皇帝則天法地混一華戎東暨蟠木丨丨細柳前踰丹徼後越幽都日月之所臨風雨之)
(所至圓首方足禀氣食毛莫不盡入提封皆為臣妾府明一統志徐州形勝南通江淮丨丨梁楚又南陽)
(形勝丨丨武關東受淮海下杜甫江陵望幸詩見北照)
西斜(齊書蘇侃傳青關望斷白日丨丨恬源靚霧壟首暉霞王僧孺忽不任愁聊示固遠詩淚逐東歸)
(水心挂丨丨月復張若虚春江花月夜詩江水流春去欲盡江潭落月丨丨劉禹錫和微之深春詩旌旗)
(暖風裏獵獵向丨丨丨薛能曲江醉題詩狂遍曲江還醉卧覺來人静日丨韋莊送人歸上國詩送君江)
(上日丨丨泣向江邊滿樹花又貫休古塞上曲不堪登隴望白日丨丨)
西迴(錢起喜元上人夕至詩前峰曙更好斜漢欲丨丨)
西暗(王訓奉和同泰寺浮圖詩月落簷丨丨日去東柱侵寒山詩東明又丨丨花落復花開)
西銜(韋莊李氏小池亭詩訪僧舟北渡貰酒日丨丨)
西曜(揚雄甘泉賦東燭滄海丨丨流沙北熿幽都南煬丹厓)
西曛(王貞白雨後從陶郎中登庾樓詩庾樓逢霽色夏日欲丨丨)
西頓(陸機演連珠飛轡丨丨則離朱與矇瞍收察懸景東秀則夜光與碔砆匿耀)
西硯(黃溍有丨丨峰詩)
西成(書堯典寅餞納日平秩丨丨傳秋丨方萬物丨平序其政助成物史記五帝紀敬道日入便程丨)
(丨注孔安國曰秋丨方萬物丨也南宋史樂志經界正東作丨丨農務軫皇情又異標畝瑞應丨丨又)
(劉紹能傳元豐西討召詣闕神宗訪以計對曰師旅遠征儲偫不繼為大患若俟丨丨後因糧深入乃可以得)
(志帝以為然命統兩軍進討筆魏知古奉和春日途中喜雨應詔詩微臣忝東觀載竚丨丨杜甫南池詩)
(高田失丨丨此物頗豐熟龜白居易秋遊原上詩見此令人飽何必待丨丨陸蒙彼農詩去年丨丨野有)
(遺穗徐又憶白菊詩稚子書傳白菊開丨丨相滯未容迴鉉茱萸詩萬物慶丨丨茱萸獨擅名陸游秋)
(雨排悶詩浮雲會消散鼓笛賽丨丨)
西候(王勃秋日别王長史詩正悲丨丨日更動北梁篇杜甫秋日荆南送石首薛明府詩南征為客久)
(丨丨别君初濟崔國輔送韓十四被魯王推遞往南府詩見南冠下)
西抵(唐書李抱玉傳廣德中吐蕃入寇帝次陜羣盗徧南山五谷間東距虢丨丨岐椎剽不勝計詔太子)
(賓客薛景仙為南山五谿谷防禦使引兵招捕久不克宋史吕公弼傳議欲併環慶鄜延為一路公弼曰自)
(白草丨丨定遠中間相去千里若合為一路猝有緩急將何以應)
西竝(明一統志岷州衛形勝東連熙鞏丨丨洮疊)
西峙(王維華嶽詩遂為丨丨嶽雄雄鎮秦京踞王惲宿仙山廟元通觀題示詩仙山丨丨如虎石嶺東)
(抱猶龍奔一雷淵洛陽同裕之欽叔賦日上煙華片紅崧邙丨丨洛川東)
西距(書禹貢華陽黑水惟梁州傳東據華山之南丨丨黑水庾信段永碑玉門丨丨久勞亭障謝朓)
(和王著作融八公山詩見東限下)
西接(元史博勒呼傳見南接下望梁元帝長安道詩丨丨長楸道南小平津)
西壓(明一統志衞輝府形勝南濱大河丨丨上黨)
西縈(明一統志興化府形勝東薄蘭溪丨丨寧海)
西控(馮璧河山形勝圖詩地形丨丨三秦遠河勢南吞二華秋)
西繞(李德裕上巳憶江南禊事詩黃河丨丨郡城流上巳應無祓禊遊)
西帶(晉書地理志見東縈下恒吳質在元城與魏太子牋觀地形察土宜丨丨山連岡平代北鄰柏人)
(乃高帝之所忌也映歐陽詢三十六法見東下)
西流(書禹貢導弱水至于合黎餘波入于流沙疏正義曰此下所導凡有九水大意亦自北為始以弱水)
(最在西北水又丨丨故先言之中詩七月流火疏先公教民周備民奉上命于七月之有丨丨者是火之星)
(知是將寒之漸至九月之中云可相授以冬衣矣伏左傳冬十二月螽季孫問諸仲尼仲尼曰丘聞之火而)
(後蟄者畢今火猶丨丨司歷過也注猶丨丨言未盡没知是九月史記大宛傳見東流下晉書律歷志周)
(室既衰戰國横騖告朔之羊廢而不紹登臺之禮滅而不遵閠分乖次而不識孟陬失紀而不悟大火猶丨丨)
(而怪蟄蟲之不藏也夕又劉琨傳為五言詩贈其别駕盧諶曰功業未及建陽忽丨丨時哉不我與去矣如)
(雲浮之又苻健載記時衆星夾河丨丨占者以為百姓還西象健遂進軍宋書天文志太始四年七月星)
(隕如雨皆丨丨占曰星隕為民叛丨丨吳民歸晉之象也又樂志星漢丨丨夜未央牽牛織女遥相望爾獨)
(何辜限河梁播陳書徐陵傳又聞本朝公主都人士女風行雨散東丨丨京邑丘墟葌蓬蕭瑟偃師還望咸)
(為草萊霸陵回首俱霑霜露大北史吐呼羅國傳薄提城周匝六十里城南有丨丨水名漢樓河易林兩)
(狗圍室相咬爭食枉矢丨丨射我暴國高宗伐鬼三年乃服法苑珠林貝葉真文丨丨為始佛光背日東照)
(為初之雲笈七籤造劒尸解法土人皆陶昆吾之石冶丨丨金鑄而作之準其成範也駱賓王秋日送尹)
(大赴京詩序兔苑東上龍火丨丨迎王棨凉風至賦龍火丨丨凉風報秋張秀明西郊秋賦凉風以厲大)
(火丨丨引魏文帝雜詩天漢回丨丨三五正縱横士曹植箜篌驚風飄白日光景馳丨丨陸機贈弟龍)
(詩見東峙下崔傅元兩儀詩日月丨丨景東征悠悠萬物殊品名國輔渭水西别李崙詩不知嗚咽水何)
(事向丨丨延高適同敬八盧五汎河間清河詩東流逹滄海丨丨滹池杜甫立秋雨詩山雲行絶塞大火)
(復丨丨聲丨丨)(又同諸公登慈恩寺塔詩七星在北戸河漢劉禹錫早秋集賢院即事詩金數已三伏火)
(星正丨丨去繞龍城)(王建隴頭水詩謂是丨丨入蒲海還聞北李羣玉古詞碧波如會意却與向丨丨)
(唐彦謙秋霽夜吟詩槐柳蕭疎溽暑收金商頻伏水丨丨彭伉青雲干吕詩東起隨風暖丨丨共日曛李)
(洞上昭國水部從叔郎中詩極南極北遊東泛復丨丨蘇軾寓居合江樓詩我今身世兩相違丨丨白日東)
(流水今元好問鎮州與文舉百一飲詩日月盡隨天北轉古誰見海丨丨丁鶴年登北固山多景樓詩城)
(隨山北固潮蹴海丨丨)
西注(隋書薛胄傳先是兖州城東沂泗二水合而南流汎濫大澤中胄遂積石堰之使決令丨丨陂澤盡)
(為良田蠡袁皓重歸宜春經過萍川題梵林寺詩瀘水東奔彭浪萍川丨丨洞庭波皎然隴頭水詩丨丨)
(悲窮漠東分憶故鄉)
西折(元史河渠志見南轉下覆杜牧阿房宫賦六王畢四海一蜀山兀阿房出壓三百餘里隔離天日)
(驪山北構而丨丨直走咸陽二川溶溶流入宫牆)
西溢(書禹貢餘波入于流沙傳弱水餘波丨丨入流沙)
西汎(白珽西湖賦男羣女袿東游丨丨)
西渡(魏志管寧傳自寧之東也度康恭前後所資遺皆受而藏諸既已丨丨盡封還之晉書馬隆傳隆)
(丨丨温水虜樹機能等以衆萬計或乘險以遏隆前或設伏以截隆後隆依八陣圖作偏箱車地廣則廣角車)
(營路狹則為木屋施于車上且戰且前弓矢所及應弦而倒齊書魚復侯子響傳子響遣所養數十人收集)
(府州器仗令二千人從靈溪丨丨克明旦與臺軍對陣南岸元史阿爾哈雅傳十二月師出沙蕪口宋制置)
(夏貴守諸隘甚固阿爾哈雅麾兵攻武磯堡貴趨援之阿珠遂以兵丨丨青山磯宋都統程鵬飛來迎戰敗之)
(江中)
西濟(左傳見西郊下)
西浮(齊書謝朓傳捨耒場圃奉筆菟園東泛三江丨丨七澤契闊戎旃從容讌語隋書孫萬夀傳失路)
(乃丨丨非狂亦東走華屈原九章過夏首而丨丨兮顧龍門而不見李程清宫望幸賦想恩波之東注俯)
(瞰渭流愛佳氣之丨丨空瞻秦樹建盧照鄰晚度渭橋寄示京邑遊好詩見東逝下常白龍窟汎舟寄天)
(台學道者詩丨丨入天色南望對雲闕彭李羣玉送蕭綰之桂林詩我亦縱煙櫂丨丨蠡津)
西涉(史記秦始皇紀六合之内皇帝之土丨丨流沙南盡北戸東有東海北過大夏後漢書班固傳遂)
(風舉雲搖浮游普覽前乘秦領後越九嵕東薄河華丨丨岐雍宫館所歷百有餘區行所朝夕儲不改供隋)
(書逹奚長儒等傳論子幹丨丨清海北臨元塞胡夷懾憚烽候無警亦有可稱)
西導(元史博勒呼傳二十八年都水使者請鑿渠丨丨白浮諸水經都城中東入潞河則江淮之舟既逹)
(廣濟渠可直泊於都城之匯)
西瞰(盧照鄰中和樂章歌明堂南通夏火丨丨秋霜)
西落(竹書紀年武乙三十五年周公季歷伐丨丨鬼戎李白江上寄巴東故人詩東風吹客夢丨丨此)
(中時籍孟浩然夏日南亭懷辛大詩見東上下張隠月岫詩每嫌丨丨疾不得到明看)
西淡(乾鑿度東上西下北黑南輕中殷甘滋厥土厚&KR2124;東鹹丨丨南汚北荒)
西翼(劉琨答盧諶詩見東羽下)
西翥(唐太宗威鳳賦見東飛下)
西嫁(李白王昭君詩漢月還從東海出明妃丨丨無來日胡曾青冢詩玉貌元期漢帝招誰知丨丨怨)
(天驕)
西謁(杜甫送高司直尋封閬州詩丨丨巴中侯艱險如跬步)
西幽(阮籍詠懷詩朝陽不再盛白日忽丨丨)
西没(晉書天文志周髀家云天員如張蓋地方如棋局天旁轉如推磨而左行日月右行隨天左轉故日)
(月實東行而天牽之以丨丨譬之於蟻行磨石之上磨左旋而蟻右去磨疾而蟻遲故不得不隨磨而左廻焉)
(史王逸九思目瞥瞥兮丨丨道遐迥兮阻歎齊胡曾詠詩陸機丨丨洛陽城吳國春風草又青已日日)
(曲日日日東上日日日丨丨蒼蘇軾夜泛西湖詩明朝人事誰能料看到龍丨丨時)
西頽(晉書皇甫謐傳羲和促轡大火丨丨臨川恨晚將復何階一作隤劉向九歎日杳杳以丨丨兮路)
(長遠而窘迫折阮籍詠懷詩灼灼丨丨日餘光照我衣陸機楊柳詩豐隆豈久響華光但丨丨)
西映(鮑照河清頌黃旗丨丨紫蓋東輝)
西沈(陳子昂登薊丘樓送賈兵曹入都詩擊劒起歎息白日忽丨丨)
西被(書禹貢見東漸下也又疏此言丨丨於流沙流沙當是西境最遠者宋書武帝紀絶域獻琛遐)
(夷納貢王略所宣九服率從雖文命之東漸丨丨咎繇之邁于種德何以尚兹隋書李德林傳東漸日谷丨)
(丨月川教暨北溟之表聲加南海之外雷張說奉和聖製喜雨賦東漸出日之表丨丨無之外)
西振(王屮頭陀寺碑文勝幡丨丨貞石南刊)
西窮(雲笈七籖神仙傳見南遊下)
西擬(魏書蕭衍傳二方候隙企其移踵加以獨孤如願擁衆秦中治兵劫愶黑獺北備丨丨内營腹心救)
(首救尾疲於奔命)
西移(宋書天文志序劉向五祀說夏歷以為列宿日月皆丨丨列宿疾而日次之月宿遲故日與列宿昏)
(俱入西方後九十一日是宿在北方又九十一日是宿在東方九十一日在南方此明日行遲於列宿也又)
(歷志詩稱流火蓋略舉丨丨之中以為驚寒之候流之為言非始動之辭也汲冢周書見東流下傅元白)
(楊行日欲丨丨既來歸君)
西摧(魏書長孫肥傳南平中原丨丨羌寇肥功居多)
西拒(北史楊元感傳元感為兩軍丨丨衛元東拒屈突通謝朓和王著作融八公山詩東限瑯琊臺丨)
(丨孟諸陸)
西盪(後漢書班固傳見南趯下摧魏書高允傳徵士頌序見南下)
西徙(北史魏明元帝紀前軍奚斤等破越勒倍泥部落於跋那山丨丨二萬餘家而旋又烏孫國傳烏)
(孫國居赤谷城在龜兹西北去代一萬八千里其國數為蠕蠕所侵丨丨蔥嶺山中易林丨丨無家破其新)
(事王孫失利不如止居)
西赴(晉書郄隆傳齊王同檄至中州人在軍者皆欲赴義隆猶豫未决停檄六日時寧遠將軍陳留王邃)
(領東海都尉鎮石頭隆軍人丨丨邃甚衆隆遣從事於牛渚禁之不得止將士憤怒夜扶邃為主而攻之隆父)
(子皆死見宋書毛脩之傳西路下)
西進(魏書叔孫建傳軍之初舉將以重幣假途會彼邊鎮棄守而去故晉前軍得以丨丨非敢憑陵魏境)
西從(沈佺期從崇山向越常詩丨丨杉谷度北上竹溪深)
西貢(唐書南詔傳贊普以舅攘鄀羅為都統遣尚乞力欺徐濫鑠屯丨丨川)
西釣(穆天子傳癸酉天子舍于漆□乃丨丨于河)
西拄(傳燈錄見東拄下)
西謝(摯虞觀魚賦惟修名之求立戀景曜之丨丨)
西揖(漢書揚雄傳蔡澤山東之匹夫也頷頤折頞涕涶流沫丨丨彊秦之相搤其咽炕其氣拊其背而奪)
(其位時也)
西讓(陳書文帝紀詔龍圖寳歷眇屬朕躬運鍾擾攘事切機務南面須主丨丨禮輕今便式膺景命光宅)
(四海)
西祀(宋史樂志祥符盛際二鄙正休兵瑞應滿寰瀛東封丨丨鳴鑾輅幸見升平)
西舞(梁簡文帝箏賦逐東趨于鄭女和丨丨于荆妃)
西奏(許渾拜起居表回詩一章丨丨拜仙曹回馬天津北望勞)
西慮(北史突厥傳往者周齊抗衡分割諸夏突厥之虜俱通二國周人東慮恐齊好之深齊氏丨丨懼周)
(交之厚各謂虜意輕重國遂安危非徒並有大敵之憂思減一邊之防)
西憶(北史隋越王侗傳賊擁此人徒皆有離德京都侍衛丨丨鄉家江左淳人南思邦邑比來表書絡驛)
(人信相尋若王師一臨舊章暫覩自應解甲倒戈冰銷葉散杜甫喜逹行在所詩丨丨岐陽信無人遂却回)
西悲(詩我東曰歸我心丨丨)
西患(阮瑀為曹公與孫權書自謂策得長無丨丨重以此故不肯迴情)
西恧(柳宗元南府君碑寇力東盡兇威丨丨)
西解(南史梁武帝紀詔凡後宫樂府丨丨暴室諸如此例被幽逼者一皆放遣)
西冓(史記韓世家秦敗我修魚韓氏急公仲謂韓王曰秦之欲伐楚久矣王不如因張儀為和於秦賂以)
(名都具甲與之南伐楚此以一易二之計也韓王曰善乃警公仲之行將丨丨於秦)
西勞(宋書氐胡傳楊氏世祖丨丨方忠累葉宜紹先緒膺受寵榮)
西摩(皇甫湜出世篇見東弄下)
西臮(隋書虞世基傳講武賦禮暢樂和刑清政肅丨丨析支東漸蟠木罄圖諜而效祉漏川泉而禔福)
西費(李商隠詩南資竭吳越丨丨失河源)
西限(沈約均聖論唐虞三代不容未有事獨丨丨道未東流)
西縮(儀禮有司徹二俎設於羊鼎西丨丨二俎皆設於二鼎西亦丨丨)
西運(王褒漏刻銘元儀丨丨逝水東流)
西轉(易訟象天與水違行疏天道丨丨水流東注是天與水相違而行宋書五行志吳孫休永安元年)
(十一月甲午風丨丨五復蒙霧連日是時孫綝一門五侯權傾之災與漢五侯丁傅同應也隋書天文志天)
(常丨丨一日一夜過周一度元杜顔㶚橋賦連山疊翠而丨丨羣樹分形而北疎稹春六十韻詩南廵曖)
(珠樹丨丨麗崆峒分李頻淮南送友人歸滄州詩風色忽丨丨坐為千里虞集次韻杜德常秋日西山有)
(感詩每進文章出殿遲日華丨丨萬年枝四薩都剌趙郡崔好德求輿地圖詩月輪丨丨日生東海車書總)
(會同)
西贏(唐書龜兹傳丨丨百里至咀邏私城亦比國商胡雜居有小城三百)
西度(雲笈七籖老君生於殷末長自周初平王三十三年十二月二十五日去周丨丨青牛薄軬紫氣浮)
(關遂付道德真經於關令尹喜亦何遜夕望江橋詩夕鳥已丨丨殘霞半消)
西并(史記李斯傳見東據下)
西略(史記趙世家二十年王略中山地至寧葭丨丨胡地至榆中唐書史思明傳乾元二年正月朔築)
(壇僭稱大聖周王建元應天以周贄為司馬救相州却王師殺慶緒并其衆欲遂丨丨虞根本未固即留朝義)
(守相州自引還)
西阻(鮑照苦熱行赤坂横丨丨火山赫南威)
西隔(唐書秋仁傑傳見南阻下)
西返(沈炯經漢武通天臺表見東歸下)
西逝(李尤函谷關賦文馳齊而懼追譎雞鳴于狗偷睢背魏而丨丨託衾衣以免搜宋濂詩俛仰感微)
(衷蛇行復丨丨)
西逐(易林丨丨凶惡北逃福生)
西潰(范成大大暑舟行含山道中雨驟至霆奔龍挂可駭詩東枯駭丨丨寸涸驚尺澱)
西靡(皇覽東平王冢在東平傳言王思歸京師其冢上松柏皆丨丨宋玉笛賦天旋少隂白月丨丨)
(王維故西河杜太守挽歌墳樹應丨丨長思魏闕恩盡蘇軾次韻范純父涵星硯月石風林屏詩簸搖桑榆)
(丨丨影落蘇子硯與屏)
西攀(陳陶贈别詩以君丨丨桂贈此金蓮枝)
西攘(漢書徐樂傳七國謀為大逆號皆稱萬乘之君帶甲數十萬威足㠯嚴其境内財足以勸其士民然)
(不能丨丨尺寸之地而身為禽於中原者此其故何也非權輕於匹夫而兵弱於陳涉也當是之時先帝之德)
(未衰而安土樂俗之民衆故諸侯無竟外之助此之謂瓦解)
西保(唐書奚傳每溽夏丨丨貣勃次對二山)
西滅(唐書南蠻傳贊唐北禽頡利丨丨高昌焉耆東破高麗百濟威制夷狄方策所未有也)
西誅(易林丨丨不服恃強負力倍道趨敵師走敗覆)
西畏(宋史孫何傳今契丹丨丨大兵北無歸路獸窮則搏物不可輕餘孽尚或稽誅奔突亦宜預備)
西襲(漢書匈奴傳其明年呼韓邪單于遣其弟右谷蠡王等丨丨屠耆單于屯兵殺略萬餘人)
西敗(高適贈别王七十管記詩見東捷下)
西扼(杜甫送韋十六評事充同谷郡防禦判官詩丨丨弱水道南鎮枹罕陬)
西尅(北史齊高祖紀神武尋至弘農遂丨丨潼關執毛洪賓進軍長城)
西務(宋史食貨志熙寧五年七月以𣙜貨務為市易丨丨下界市易務為東務上界以在京商税院雜買)
(務雜賣場隸焉)
西霸(史記秦本紀周室微諸侯力政爭相併秦僻在雍州不與中國之會盟夷翟遇之孝公於是布惠振)
(孤寡招戰士明功賞下令國中曰昔我穆公自岐雍之間修德行武東平晉亂以河為界丨丨戎翟廣地千里)
(天子致伯諸侯畢賀為後世開業甚光美)
西飛(梁武帝東飛伯勞歌見東飛下秦梁簡文帝東飛伯勞歌丨丨迷雀東羈雉倡樓女乍相值劉)
(繪餞謝文學離夜詩不見一佳人徒望丨丨翼伯贈劉舍人古意詩或言鳳池樂撫翼更丨丨)(徐彦杜甫)
(春日戲題惱郝使君兄詩東流江水丨丨燕可惜春光不相見又破船詩見東逝下顧况悲歌紫燕丨丨)
(欲寄書白雲何處逢來客沈曹唐三年冬大禮詩海日丨丨度禁林太清宫殿月沈吕巖贈曹先生詩鶴)
(不丨丨龍不行露乾雲破洞簫清丨楊萬里春盡旅懷詩最是楊花欺客子向人一一作丨黃溍瑶池春)
(宴圖詩丨丨青雀幾時還貝闕珠宫縹緲間)
西聘(陳書姚察傳除散騎侍郎左通直尋兼通直散騎常侍報聘于周江左耆舊先在關右者咸相傾慕)
(沛國劉臻竊于公館訪漢書疑事十餘條並為剖析皆有經據臻謂所親曰名下定無虛士著丨丨道里記所)
(敘事甚詳)
西見(五代史范延光傳明宗破鄆州梁兵方扼楊劉其先鋒將康延孝隂送欵於明宗明宗求可以通延)
(孝欵於莊宗者延光輒自請行乃懷延孝蠟丸書丨丨莊宗致之宋史律歷志冬至南出赤道二十四度夏)
(至北入赤道二十四度春秋二分黃赤道交而出卯入酉月行十三度有餘生明于西其形如鉤下環丨丨半)
(規及望而圓既望西缺下環東見半規及晦而隠丨法苑珠林漢明帝内記云永平七年甲子九月晝星丨)
(帝夢神人身長丈六面作真金色頂有日月光明飛行自在出没無礙劉眘虚越中問海客詩冥茫漸丨丨)
(山色越中微)
西緣(吳少微和崔侍御日用遊開化寺閣詩丨丨十里餘北上開化閣)
御定駢字類編卷一百十六
