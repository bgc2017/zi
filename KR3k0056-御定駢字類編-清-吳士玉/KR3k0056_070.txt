欽定四庫全書
御定駢字類編卷七十
珍寶門五
璿(璇同)
璿璣(書舜典見玉衡下倫魏志管寧傳上正丨丨協和皇極下阜羣生彝攸敘周髀算經欲知北極)
(樞璿周四極注極中不動丨丨也言北極丨丨周旋四至極至也星經見玉衡下陸雲九愍結丹款于丨)
(丨協朱誠于四時賦庾信爲把公讓宗師驃騎表見王燭下楊雄甘泉攀丨丨而下視兮行游目虖三危)
(宗張衡天象賦肅天理於丨丨執威權而是預許唐太執契靜三邊詩無爲宇宙清有美丨丨正敬宗)
(奉和初春登樓詩丨丨體寬政隆棟象端衡)
璿玉(書舜典見玉衡下丨韓詩外傳見瑶珠下桂顔延之陶徵士誄夫丨致美不爲池隍之寶椒信)
(芳而非園林之實)
璿瑰(穆天子傳見琅玕下)
璿璧(文心雕龍二班兩劉奕葉繼采舊說以爲固文優彪歆學精向然王命清辯新序該練丨丨産於崑)
(岡亦難得而踰本矣)
璿珠(穆天子傳見玉果下)
璿霄(鄧文原賀聖節表見玉署下流沈一貫日方升賦碧落展蒼茫之景丨丨沆瀣之精)
璇穹(李維禎日方升賦見玉鑑下)
璇㝢(江淹雜詞綱紫宙兮洽萬品冠丨丨兮濟群生)
璇日(江淹被黜爲吳興令辭建平王牋淹本遷徙之徒非有儒墨之能亦以轉命溝間待殯巖下誤得步)
(修榥循高軒伏層檻坐曲池承翠河之潤䧏丨丨之光載筆奉后盛飾立朝於山東百姓亦已殊甚)
璇曜(燿同王儉褚彦回碑文天鑒丨丨踵式前王盧照隣七日詩四序周緹籥三正紀丨丨)
璇星(春秋運斗樞丨丨散爲橘治又明一統志丨丨樓在嘉興府東)
璇宿(庾肩吾謝賚橘啓光分丨丨影接銅峰)
璇衡(書舜典見玉衡下軫拾遺記軒轅吹玉律正丨丨湘中記宿當翼度應丨丨故曰衡山崔駰)
(車左銘虞夏作車取象丨丨苞徐陵歐陽頠德政碑一恭寶祚開定江沔三改丨丨羅湘峽無名氏日載)
(中賦懸金鏡於天衢提丨丨於掌握日臨朝詩七政丨丨始三元寶歷新)(顔師古奉和正崔日用和立春)
(游苑迎春應制詩乘時迎氣正丨丨灞滻烟氛向晚清劉禹錫送李策秀才還湖南詩晝憩命金罍宵談轉)
(丨丨)
璿柄(范成大夜行上沙見梅記東坡作詩招魂之句詩丨丨忽傾墮曉嵐愁翠昏)
璿政(謝莊讓中書令表登取震維臨齊丨丨)
璿緯(王勃乾元殿頌序月軒宵佇虞谿降丨丨之精震帳晨披姜水洞金韜之色廖道南詩森羅丨丨)
(環瑶穹璀璨銀潢含璧月)
璿基(江淹拜正員外郎表皇緯如紐慙飛塵之效丨丨方峻謝寒露之勤)
璿樞(淮南子事欲鮮者執柄持術得要以應衆執約以治廣處靜持中運于丨丨以一合萬若合符者也)
(摧劉允濟天賦見玉管下馬白行簡斗爲帝居賦輪不兮展雲鋒而㒺懼駕非也歴天險而無虞所以取)
(轅轂喻丨丨見維北之運矣豈指南而已乎)
璿紐(江淹爲蕭驃騎讓豫司二州表臣聞國歷惟燿則藩伯緝其才朝緯伊序則方率司其度用能丨丨)
(弗虧民教可變者也)
璿籥(梁簡文帝謝賜新歷表丨丨環璣鳳司肇律)
璿淵(鮑照蕪城賦藻扃黼帳歌臺舞閣之基丨丨碧樹弋林釣渚之館陳旅西山詩窈窕紺園文珠林)
(映丨丨縣又明一統志丨丨館在廬州府舒城南七里宋元符間李公麟建)
璇源(顔延之贈王太常詩見玉水下)
璿渚(王勃乾元殿頌浪分丨丨景峻瑶枝)
璿圃(江淹建平王慶安城王拜封表麗采繩河映萼丨丨)
璿宫(奚囊橘柚少昊母皇娥丨丨之側有井曰盤靈白帝之子與皇娥宴於宫帝子命江妃歌沖景旋歸)
(之曲盤靈之神吹簫以和之故至今號井神曰吹簫女子王勃採蓮賦金室麗妃丨丨佚女傷鳳臺之寂寞)
(厭鸞扃之閑處萬白帝子歌丨丨夜靜當軒織桐峰文梓千尋直元頃奉和太子納妃太平公主出降詩)
(象輅初乘雁丨丨早結褵)
璇閨(沈佺期古歌詩丨丨窈窕秋夜長繡戸徘徊明月光鮑溶李夫人歌丨丨羽帳華燭陳方士下降)
(夫人神)
璇室(淮南子隠世之時帝有桀紂爲丨丨瑶臺象廊玉牀潘尼乘輿箴見瑶臺下揚雄甘泉賦襲丨)
(丨與傾宫兮若登高妙遠肅虖臨淵注桀作丨丨紂作傾宫)
璇庭(齊書樂志見玉殿下)
璿臺(竹書紀年帝啓元年癸亥帝即位于夏邑大饗諸侯于鈞臺諸侯從帝歸于冀都大饗諸侯于丨丨)
(之陳樵月庭賦邀我乎丨丨之上期我乎鶴寢中郭璞游仙詩丨丨冠崑嶺西海濱招摇)
璿墀(沈約侍宴樂游苑詩見玉陛下)
璇階(李華含元殿賦見玉宇下題李康成玉華仙子歌丨丨霓綺閣碧霜羅幕)
璿闥(王勃乾元殿頌序黃軒瞰月樵門頽九洛之功丨丨排烟牧野構三河之酷)
璿牓(宋史樂志西宫瑶殿指坤元丨丨聳飛鸞稜梅堯臣會聖宫詩宸蹤耀丨丨瑞羽集觚)
璿題(梁昭明太子七契丨丨昭晰珠簾彪煥梁簡文帝七勵見玉箱下)
璇輿(上官儀和過舊宅應制詩石關清曉夏丨丨御早秋)
璇篚(禇亮明堂樂章霧凝丨丨風清金縣)
璇蓋(顔延之車駕幸京口侍游曲阿後湖詩彤雲麗丨丨祥飇被綵斿王履玉女殿詩玉漿含羽翰丨)
(丨蕩雲烟雲馬汝驥詩日朱合丨丨綵揚丹旌)
璇蕤(謝莊和元日雪花應詔詩委霰下丨丨叠雪翻瓊藻)
璿扆(江淹為蕭太傅三讓揚州牧表無使匹槪血誠不諒於丨丨宏芬英猷遂蕪於里聽)
璿燭(吳均碎珠賦豈照車與丨丨但黃塵及寒烟)
璇樹(淮南子見玉樹下)
璇枝(沈炯爲王僧辯重答貞陽侯啓今丨丨令戚播越秦虜明公儻能入朝同奬王室伊吕之任僉曰仰)
(歸)
璿萼(晉書庾亮等傳論丨丨見誅物議稱其拔本牙尺垂訓帝念深於負芒)
璿英(戴良咏雪三十二韻贈友詩枉煩歌玉樹寧許嫓丨丨)
璿虯(王勃益州夫子廟碑見玉贙下)
璿圖(江淹爲蕭驃騎慶平賊表狂賊沈攸之棄天犯紀毁禮滅緯外陵南畿内奰西夏稟血含氣咸百讎)
(憤賴皇威遐制丨丨廣馭四海競順其會如林唐武后大饗拜洛樂章長貽寶貺兮贊丨丨)
璿式(謝莊殷貴妃誄皇胤丨丨帝女金相)
璿極(江淹爲建平王慶少帝登祚章肇嗣天震雲飛丨丨戎夏歸服民靈以戴)
璿度(梁元帝下四方令丨丨亟移玉律屢徙)
璿儀(魏徵五郊樂章見玉吕下)
璿命(江淹爲蕭驃騎讓太尉增封第二表臣官逢昌世運漸時明頻煩紫渥綢繆丨丨身薄施厚感厲愈)
(深)
圭(珪同)
圭璽(中說邳公好古物丨丨鍾鼎什物錢貝不具子聞之曰古之好古者聚道今之好古者聚財)
圭玉(左傳工尹路請曰君王命剥圭以爲鏚柲敢請命王入視之注鏚斧也柲柄也破丨丨以飾斧柄)
(拾遺記軒轅詔使百辟群臣受德教者先列丨丨於蘭蒲席上燃沈榆之香舂雜寶爲屑以沈榆之膠和之爲)
(泥以塗地分别尊卑戎華之位也)
圭璋(詩顒顒卬卬如丨如丨箋王有賢臣與之以禮義相切磋體貎則顒顒然敬應志氣則卬卬然高朗)
(如玉之丨丨也用禮記禮器丨丨特疏丨丨特者玉中之貴也特謂不他物嫓之也諸侯朝王以丨朝后執)
(丨表德特達不加物也八又聘義丨丨特達德也家周禮考工記玉人瑑丨丨寸璧琮八寸以頫聘語)
(丨丨璧琮不鬻於市常後漢書劉儒傳劉儒字叔林東郡陽平人也郭林宗謂儒口訥心辨有丨丨之質)
(蜀志郤正傳吾子以高朗之才丨丨之質兼覽博闚留心道術無遠不致無幽不悉南史朱异傳明山賓表)
(薦异曰丨丨新琢錦組初構禮淮南子錦繡登廟貴文也丨丨在前尚質也大戴以丨丨聘重禮也已聘)
(而還丨丨輕財重禮之義也共體並文明以健丨丨乃騁)(文心雕龍情與氣偕辭王儉褚彦回碑文稟川)
(嶽之靈暉含丨丨而挺曜昇劉峻與宋玉山元思書心貞筠箭德潤丨丨温子印山寺碑直置與蘭桂齊)
(芳自然共丨丨比潔玉中山王文木賦青緺紫綬環璧丨丨歐陽詹石韞賦内抱貞明蓄丨丨而自異外)
(封磽确與砮礪而攸同傅楊諫丨丨特逹賦偉丨丨之挺異同君子之不諼元文皇統百揆曲洪澤所漸)
(潤礫石爲丨丨合郭璞游仙詩丨丨雖特達明月難闇投張說送蘇宫頲詩疇昔丨丨友雍容文雅多)
(李竦長至日上公獻壽詩日行臨觀闕帝錫洽丨丨袍杜牧長安雜題詩觚稜金碧照山高萬國丨丨捧赭)
(蕤皎然答鄭方回詩萎鸞鳳彩特達丨丨性)
圭瑁(韓愈薦士詩幸當擇珉玉寧有棄丨丨王令答束徽之索詩詩見珉砆下)
圭玠(爾雅丨大尺二寸之謂丨注大長也豈韓愈雨中寄孟刑部幾道聯句詩惟當騎款段望覿丨丨)
圭瓚(書序平王錫晉文侯秬鬯丨丨作文侯之命諸詩釐爾丨丨秬鬯一卣告於文人禮記王制侯)
(賜弓矢然後征賜鈇鉞然後殺賜丨丨然後爲鬯未賜丨丨則資鬯於天子白虎通丨丨秬鬯宗廟之盛禮)
(副博物志上公備物九錫九秬鬯一卣丨丨之皮日休九夏歌王有虎臣錫之丨丨)
圭璧(書舜典輯五瑞旣月乃日覲四岳羣牧班瑞於羣后傳舜斂公侯伯子男之瑞丨丨盡以正月中乃)
(日日見四岳及九州牧監還五瑞於諸侯與之正始丨詩有斐君子如金如錫如丨如丨傳金錫鍊而精丨)
(性有質曲又靡神不舉靡愛斯牲丨丨旣卒寧莫我聽禮記禮執主器操丨丨則尚左手行不舉足車輪)
(曳踵是又王制有丨丨金璋不粥於市幣又月令仲春之月月也祀不用犧牲用丨丨更皮周禮典瑞)
(丨丨以祀日月星辰注丨其邸爲丨取殺於上帝書又考工記玉人丨丨五寸以祀日月星辰史記禮情)
(好珍善爲之琢磨丨丨以通其意老漢書王尊傳遷東郡太守河水盛溢泛浸瓠子金隄弱奔走恐水大決)
(爲害尊躬率吏民投沈白馬祀水神河伯尊親執丨丨使巫策祝請以身填金隄後漢書明帝紀朕以闇陋)
(奉承大業親執丨丨恭祀天地盈又蔡邕傳譬猶鍾山之玉泗濱之石累丨丨不爲之採浮磬不爲之索)
(唐書禮樂志日以丨丨幣以青月以丨丨幣以白手管子犧牲丨丨不足以饗鬼神阮籍大人先生傳執)
(丨丨足履繩墨行欲爲目前檢言欲爲無窮則新何遜七召珠璣産於蚌蛤丨丨出於山淵庾信賀樂表)
(衣裳以朝萬國丨丨而會諸侯赤又趙國公集序方之丨丨塗山之會萬重譬似雲霞城之巖千丈柳宗)
(元答貢士沈起書見琳琅下咸韋應物追舊書情詩朝廷重英彦時輩分丨丨李用送人詩未聞丨丨爲)
(人棄莫倦江山去路長芳李羣玉龍山人惠石廩方及團茶詩丨丨相壓叠積莫能加貫休擬君子有所)
(思詩陋巷蕭蕭風淅淅緬想斯人勝丨丨)
圭碧(江淹陰長生讃陰君惜靈骨丨丨詎爲寶)
圭寶(公羊傳山川有能潤於百里者天子秩而祭之注此皆助天宣氣布功故祭天及之秩者隨其大小)
(尊卑高下所宜禮祭天牲角繭栗社稷宗廟角握六宗五嶽四瀆角尺其餘山川視卿大夫天燎地瘞日月星)
(辰布山縣水沈風磔雨升燎者取俎上七體與其丨丨在辨中置于柴上燒之)
圭金(江淹爲蕭太傅謝追贈父祖表自謬藉丨丨空貽組紱爵侈於公禄盈於私何嘗不靜欷其結默慕)
(交深)
圭植(無名氏測景臺賦丨丨於臺日生於海當呈象以委照必澄霞而賦彩)
圭幣(史記封禪書歲之所始皆各用一牢具祠而巫祝所損益丨丨雜異焉又武帝紀贊余從巡祭天)
(地諸神名山川而封禪焉入壽宫侍祠神語究觀方士祠官之言於是退而論次自古以來用事於鬼神者具)
(見其表裏後有君子得以覽焉至若俎豆丨丨之詳獻酬之禮則有司存焉漢書文帝紀十四年詔曰朕獲)
(執犧牲丨丨以事上帝宗廟十四年於今以不敏不明而久撫臨天下朕甚自愧其廣增諸祀壇場丨丨魏)
(徵五郊樂章誠備祝嘏禮殫丨丨列周墀詶李常侍立秋日奉詔祭嶽詩蓮掌月高丨丨金天雨露鬼神陪)
圭衮(王廷揚登瀛洲賦布衣而丨丨其儔篳竇而承明其廬)
圭冕(陶安大成殿賦丨丨秩於東西兮挹道德之遺芳)
圭符(裴耀卿詶張九齡當塗界留贈詩丨丨肅有命江國遠徂征)
圭爵(邵憲祖明堂賦進鳩玉於更老析丨丨於侯璧)
圭組(晉書張軌傳論綰累葉之丨丨賦絶域之琛寳淹王融與隠士劉虬書迹塵丨丨心逸江湖江)
(爲蕭太傅謝侍中敦勸表臣不能遵烟洲而謝支伯迎雲山而揖許由激昂榮華之間沈潛丨丨之内光飾旣)
(超寵靈亦遠紈徐陵爲始興王讓瑯琊二郡守表甫離懷袖裁脫綺適荷隆私使膺丨丨執玉不起摳衣未)
(勝牛李嶠爲崔神基讓司賓卿表被服丨丨周旋階闥弘元會大饗歌羽旗照耀丨丨陸離孟浩然宴)
(張别駕新齋詩世業傳丨丨江城佐股肱空李白荅杜秀才五松見贈詩骯髒不能就丨丨至今揚高蹈名)
(嘲柳宗元游朝陽巖登西亭詩會有丨丨戀遂貽山林杜牧題白蘋洲詩無多丨丨累終不負烟霞皮)
(日休游毛壇詩三諫却歸來廻頭唾丨丨皎然覽史詩不愛丨丨紲却思林壑還)
圭鬯(史記周本紀初惠后欲立王子帶故以黨開翟人翟人遂入周襄王出犇鄭鄭居王於汜子帶立爲)
(王取襄王所絀翟后與居温十七年襄王告急于晉晉文公納王而誅叔帶襄王乃賜晉文公丨丨弓矢爲伯)
(以河内地與晉)
圭策(江淹爲建平王拜右衞將軍章丨丨停徽車騎寫曜)
圭贄(說苑見玉贄下成謝朓元會曲丨丨紛序)
圭宇(江淹爲蕭驃騎讓封表丨丨方啓劍衞增肅)
圭蓽(儲光羲雜詩寂寞掩丨丨夢寐游蓬萊)
圭竇(禮記儒行蓽門丨丨蓬戶甕牖疏丨丨門旁竇也穿墻爲之如圭矣故云丨丨按丨丨家語作圭)
(窬音義俱同丨皮日休吳中苦雨詩低摧在丨索漠抛偏裻)
圭臬(黃佐乾清宫賦揆日晷騐星文陳丨丨絜廣輪丨杜甫哀著作郎貶台州司戶滎陽鄭公虔詩丨)
(星經奥蟲篆丹青廣)
圭合(西京雜記曹元理常從其友人陳廣漢廣漢曰吾有二囷米忘其石數子爲計之元理以食筷十餘)
(轉曰東囷七百四十九石二升七合又十餘轉曰西囷六百九十七石八㪷遂大署囷門後出米西囷六百九)
(十七石七㪷九升中有一鼠大堪一升東囷不差丨丨)
圭表(新論二儀之大可以章程測也三綱之動可以丨丨度也)
圭撮(柳宗元右散騎常侍柳公行狀夫器宏者耻效以丨丨之任足逸者難局以尋常之地公遂滅迹藏)
(用遁隠於武寧山羣公交書諸侯走幣皆謝絶不就)
圭月(歲華紀麗丨丨初生珠露方滴錢王起秋潭賦寫星火兮初流涵丨丨兮始上惟演詩丨丨上)
(金塘烟容帶水光)
圭緯(江淹還故園詩竊值寰海闕仄見丨丨昌)
圭露(江淹爲始安王拜南兖州刺史章璧緯裁復丨丨詎淹)
圭宿(宋書歷志三精數微五緯會始自非深通推測窮識晷變豈能刊古革今轉正丨丨)
圭漏(江淹爲蕭驃騎讓封第三表臣再抽慊情辭爲理屈側守丨丨伏望衷鑑)
圭峰(錄異記金星之精墜於中南丨丨之西因號爲太白山明一統志丨丨在連州西北一千里衆山)
(環繞惟此峰端立如執圭琮賈島送無可上人詩丨丨霽色新送此草堂人韓題丨丨下長孫家林亭詩)
(出樹丨丨寒壓坐入籬沙瀨碧流天)
圭田(禮記王制夫丨丨無征疏夫猶治也畿内無公田故有丨丨卿大夫皆以治此丨丨公家不稅其物)
(故云無征必云圭者圭潔白也言卿大夫德行潔白乃與之田此殷禮也孟子卿以下必有丨丨圭田五十)
(畞)
圭壌(蔡襄制誥嚮以椒蘭之貴襲疏丨丨之封)
圭社(江淹封江冠軍等詔宜各分丨丨以酬厥勞謐)
圭茅(柳宗元祭從兄文我姓嬋嫣由古而蕃鍾鼎世紹丨丨並分至於有國爵列加尊聮事尚書十有八)
(人)
圭馬(書康王之誥一二臣衞敢執壤奠疏諸侯享天子其物甚衆非徒丨丨而已皆是土物所有故云敢)
(執壤地所出而奠贄也)
圭虫(雲仙雜記桂林風俗日日食蛙有來中朝爲御史者朝士戲之曰汝之居非烏臺乃蛙臺也御史荅)
(曰此非蛙名丨丨而已然較丨丨之奉養豈不勝於黑面郎哉黑面郎乃豬也朝士赧而退)
圭角(禮記毁方而瓦合疏丨丨謂圭之鋒鋩有楞角中輟耕錄画有三病皆繫用筆一曰刻刻者運筆)
(疑心手相戾勾畫之際妄生丨丨也龍鮑照飛白書勢銘丨丨星芒明麗爛逸韓愈游青寺詩南山逼冬)
(轉清瘦刻畫丨丨出崖窾詩又石鼎聮句磨礱去丨丨浸潤著光精元稹紀懷語到磨丨丨疑消破弩癥)
(吳融綿竹山詩方者露丨丨尖者攅箭鏃蘇軾夢雪詩雖時出丨丨固自絶瑕竅)
圭首(南唐近事鍾謨見一丨丨豐碑制度甚廣約其詞旨不下數千餘字卧諸荒壍之中半爲水潦所淹)
(無由披讀謨欣然解衣游泳壍中以手捫揣默記其文志諸紙墨他日徵還重經是路天久不雨無復沈碑之)
(泉乃發笥得舊錄本就壍較之無一字差誤)
圭末(周禮典瑞四圭有邸以祀天旅上帝注爾雅曰邸本也圭本箸於璧故四圭有邸丨丨四出故也)
圭本(周禮典瑞注見上)
圭瑞(禮記諸侯以龜爲寶以丨爲丨以儀禮聘禮賓襲執圭注執圭盛禮疏以其丨丨行禮故爲盛禮)
(也垂蘇頲唐璿神道碑操斧鉞班丨丨者耀洪烈於四世餘風於百里盧士開五色土賦等乎丨丨叶以)
(元吉)
珪陰(駱賓王秋夜送閻五還潤州序見璧采下)
圭影(獨孤鉉日南長至詩輪輝猶惜短丨丨此偏長)
圭白(李程破鏡飛上天賦比孤光於丨丨喻片影之銅青)
圭破(姚康早春殘雪詩銀鋪光漸濕丨丨色仍寒)
圭銳(周禮大宗伯以青圭禮東方注丨丨象春物初生疏丨丨象春物初生者雜記贊大行云圭剡上左)
(右各寸半是丨丨也)
璧
璧琮(禮記聘義已聘而還圭璋此輕財而重禮之義也注財謂丨丨享幣也凡行聘禮之後享君用丨享)
(夫人用丨以享天子)(周禮考工記玉人丨丨九寸諸侯又見圭璋下家語見圭璋下)
璧璫(三輔黃圖見玉戶下雨司馬相如上林賦華榱丨丨輦道纚屬蘇頲後望終南山詩晴壑照金)
(戺秋雲含丨丨掌白居易渭村退居詩宿露凝仙晨輝上丨丨)
璧圭(書金縢爾之許我我其以丨與丨歸俟爾命爾不許我我乃屏丨與丨)
璧玉(新語丨丨珠璣不御於上則玩好之物棄於下相新序王大悦士慶之問而拜之以爲令尹授之)
(印中庶子聞之跪而泣曰臣尚衣冠御郎十三年矣王賜士慶相印而不賜臣臣死將有日矣王曰寡人居泥)
(途中子所與寡人言者内不及國家外不及諸侯如子者可富而不可貴也於是乃出其國寶丨丨以賜之曰)
(忠信者士之行也言語者士之道路也道路不修治士無所行矣又明一統志丨丨山在鞏昌府文縣東二)
(百里)
璧瑗(淮南子丨丨成器礛諸之功鏌邪斷割砥礪之力)
璧碧(急就篇丨丨珠璣玫瑰罋注丨玉璧也肉倍好謂之璧丨縹玉也)
璧質(江淹雲山秦女贊見瓊光下)
璧英(王延壽魯靈光殿賦見玉璫下月汪克寬宣文閣賦玉璫丨丨瀖濩凌亂隨珠明照耀怳惚皮)
(日休詩礪缺知矛利磨瑕見丨丨)
璧暉(虞世南奉和咏日午詩再中良表瑞共仰丨丨賖)
璧采(駱賓王秋夜送閻五還潤州序丨丨澄空漏輕光于雲葉珪陰散迥摇碎影于風梧陸贄月臨鏡)
(湖賦沉丨丨而爲鏡碎金輝以成波萼李林甫秋夜望月詩桂華澄遠近丨丨散林塘李翫初月聮句丨)
(丨寒仍潔金波夜轉清射李商隠賦得月照冰池詩金波雙激丨丨兩參差)
璧潤(世說注衞玠娶樂廣女裴叔道曰妻父有冰清之姿壻有丨丨之望)
璧圓(白虎通天子立辟雍何所以行禮樂宣教化也辟者璧也象丨丨又以法天於雍水側象教化流行)
(也)
璧美(蘇軾詩貌妍容有矉丨丨何妨橢)
璧一(戰國策智伯欲伐衞遺衞君野馬四百丨丨衞君大悅羣臣皆賀南文子有憂色衞君曰一國大懽)
(而子有憂色何文子曰野馬四百丨丨此小國之禮而大國致之君其圖之)
璧氣(庾信祀圜丘歌瑞形成象丨丨含春)
璧日(南史陳武帝紀長彗横天已徵布新之兆丨丨斯旣實表更姓之符梁簡文帝大法頌序鏘鏘旰)
(旰瓌譎雜錯邈乎其不可名於是丨丨揚精景雲麗色又菩提樹頌序丨丨垂彩玉帶生烟)
璧月(陳書張貴妃傳見瓊樹下極王筠開善寺碑丨丨珠星聮華颺葉沈炯太殿銘丨丨宵懸卿雲)
(晝聚瑞曹組艮嶽賦如丨丨之環坐復晴羲之騰光垣楊宗辟雍賦丨丨印海洄風舞漪汪克寬紫微)
(賦丨丨皎兮朗明銀浦爛兮晶熒盧王轂玉樹曲丨丨夜滿樓風輕蓮舌泠泠詞調新藏用奉和幸安樂)
(公主山莊應制詩瑶池駐蹕恩方久丨丨無文興轉深裴夷直同樂天中秋夜洛河翫月詩清洛半秋懸丨)
(丨綵船當夕泛銀河闌元好問西園詩丨丨瓊枝春色裏画桂樹雨聲中)
璧緯(江淹爲蕭驃騎讓太尉增封第三表臣局志久戰淺槩已領具煩寸管備黷尺史曠旬浹景祈指遂)
(宜猶謂設品分職實以仰詮丨丨列寵縣榮故乃俯酌瑶陛迹聮盈缺道協興降又爲始安王拜南兖州刺)
(史章見圭露下)
璧水(梁簡文帝南郊頌序五典三墨旣葳蕤于丨丨九流八索亦繽紛于石渠又大法頌廣修丨丨洞)
(啓膠庠僧何遜七召丨丨道庠序之風石渠啓珪璋之盛王孺中寺碑斜出旗亭事非湫隘傍超丨丨望)
(異狹斜丨宋之問早秋上陽宫侍宴序慶延八室享配於明祇丨三雍講論乎道義楊炯詩金泥封日觀)
(丨丨匝明堂丨楊師道咏研詩圓池類丨輕翰染烟華)
璧海(陳傅良送宋國博參議江東詩憶昔翠華臨丨丨儒先一日爭聲價)
璧池(唐書歸崇敬傳皇太子欲臨國學行齒胄禮崇敬建議古天子學曰辟雍以制言之壅水環繚如璧)
(然以誼言之以禮樂明和天下云爾在禮爲澤宫故前世或曰丨丨或曰璧沼亦言學省隋大業中更名國子)
(監今聲名之盛辟雍獨闕請以國子監爲辟雍燕羅隠暇日感懷因寄同院吳蛻拾遺詩丨丨清秋訪臺曾)
(捧瀛洲札翰來)
璧沼(唐書歸崇敬傳見上玉吕令問雲中古城賦開儒士于丨丨貯美人于房李元紘奉和聖製送)
(張說上集賢學士賜宴詩廣庭臨丨丨多士侍金閨)
璧泉(庾信象戲賦模羽林之華蓋寫明堂之丨丨)
璧流(江淹齊太祖誄胄業旣樹丨丨方啓)
璧宮(殷堯藩漢宫詞成帝夫人淚滿懷丨丨相趁落空階)
璧殿(駱賓王邊城懷京邑詩丨丨規宸象金隄法斗樞)
璧堂(文心雕龍明帝叠耀崇愛儒術肄禮丨丨講文虎觀孟堅珥筆于國史賈逵給札于瑞頌東平擅其)
(懿文沛王振其通論帝則藩儀輝光相照矣)
璧臺(宋書始平王子鸞傳巡靈周之殘冊略鴻漢之遺篆弔新宮之奄映喭丨丨之蕪踐穆天子傳天)
(子西至於重丨之丨盛姬告病天子哀之是曰哀次陳徐陵玉臺新咏序周王丨丨之上漢帝金屋之中)
(樵月庭賦若盛姬之丨丨兮極椒風之麗猗丨上官儀八咏應制詩雪花飄玉輦雲光上丨)
璧廱(三輔黃圖周文王辟廱在長安西北四十里亦曰丨丨如璧之圓雍之以水象教化之流行也)
璧府(歐陽元辟雍賦在天則應丨丨圖書之祥在地則産孔廟金芝之瑞)
璧砌(迷樓記丨丨生光瑣窗射日)
璧房(王勃臨高臺樂府紫閣丹樓相照耀丨丨錦殿相玲瓏)
璧門(三輔黃圖見玉堂下西又帝于未央宫營造日廣以城中爲小乃于宫跨城池作飛閣通建章宫)
(構輦道以上下宫之正門曰閶闔高二十五丈亦曰丨丨謝莊爲江夏王請封禪表江淮鄗上之使結軌于)
(丨丨西鶼北采之譯相望于道路陽拊背穿馳道銅雀分香下丨丨)(杜牧出宫人詩平温庭筠元日詩見)
(瑶簴下)
璧礎(徐顯卿皇極殿賦丨丨玉磶文璫金楹)
璧除(宋之問秋蓮賦飛閣兮周廬金鋪兮丨丨)
璧帛(禮記曲禮使從俗注牲幣之屬則當從俗所出疏牲幣之屬當從俗所出者謂若郊特牲及聘禮朝)
(聘皆有皮馬龜金竹箭丨丨之等有則致之無則已書周禮太史大會同朝覲以書協禮事及將幣之日執)
(以詔王注幣謂丨丨之等大史記留侯世家上欲廢太子立戚夫人子趙王如意臣多諫爭未能得堅決者)
(也吕后恐不知所爲人或謂吕后曰留侯善畫計筴上信用之吕后乃使建成侯吕澤劫留侯曰君常爲上謀)
(臣今上欲易太子君安得高枕而卧乎留侯曰此難以口舌爭也顧上有不能致者天下有四人四人者年老)
(矣皆以爲上慢侮人故逃匿山中義不爲漢臣然上高此四人今公誠能無愛金玉丨丨令太子爲書卑辭安)
(車因使辯士固請宜來來以爲客時時從入朝令上見則必異而問之問之上知此四人賢則一助也郭璞)
(山海經序按汲郡竹書及穆天子傳穆王西征見西王母執丨丨之好獻錦組之屬穆王享王母于瑶池之上)
(賦詩往來辭義可觀)
璧幣(魏志陳留王奐紀咸熙元年春正月壬申以丨丨祀華山)
璧組(李尤陽德殿賦連丨丨之潤漫雜虯文之蜿蜒)
璧鏡(梁簡文帝七勵丨丨鈕懸抽荷并出)
璧笥(鄭俠歲寒堂詩文章有神力丨丨光彩錯)
璧甃(羅隠仿玉臺體詩青樓枕路隅丨丨復椒塗)
璧翣(禮記明堂位夏后氏之龍簨簴殷之崇牙周之丨丨注畫繒爲翣載以璧垂五采羽于其下樹于簨)
(之角上柱續文獻通考元樹鼓制每樹三鼓中植以柱曰建鼓末爲翔鷺下施小圓輪又爲重斗方蓋並繚)
(以綵繪四角有竿各垂丨丨流蘇下以青狻猊四爲趺)
璧輪(梁簡文帝謝賜新歷表琯叶丨丨慶休寶歷)
璧散(禮記明堂位季夏六月以禘禮祀周公于太廟爵用玉琖仍雕加以丨丨璧角注散角皆以璧飾其)
(口也)
璧角(禮記明堂位見上)
璧羽(王粲太廟頌建崇牙設丨丨六佾奏八音舉)
璧人(衞玠别傳玠髫齔時乘白羊車于市上咸曰誰家丨丨)
璧馬(穀梁傳晉獻公欲伐虢荀息曰君何不以屈産之乘垂棘之璧而假道于虞也後獻公亡虢五年而)
(後舉虞荀息牽馬操璧而前曰丨則猶是也而丨齒加長矣又此小國之所以事大國也注此謂丨丨之屬)
(解戰國策齊欲伐魏魏使人謂淳于髠曰齊欲伐魏能魏患唯先生也敝邑有寶璧二雙文馬二駟請致之)
(先生淳于髠曰諾入說齊王乃不伐魏客謂齊王曰淳于髠言不伐魏者受魏之丨丨也王以謂淳于髠曰聞)
(先生受魏之丨丨有諸曰有之然則先生之爲寡人計之何如淳于髠曰伐魏之事不便魏雖刺髠于王何益)
(若誠不便魏雖封髠于王何損大史記秦本紀繆公五年晉獻公滅虞虢虜虞君與其夫百里傒以丨丨賂)
(于虞故也王後漢書馮衍傳世祖即位遣宗正劉延攻天井關與邑連戰十餘合延不得進邑迎母弟妻子)
(爲延所獲後邑聞更始敗乃遣使詣洛陽獻丨丨即拜爲上黨太守淮南子虞君好寶而晉獻公以丨丨釣)
(之誰李商隠擬意詩丨丨能帶金蟲不復收)
璧品(宋書禮志珪璋之用實均丨丨采豹之彰義齊虎文熊羆表祥繁衍攸寄)
璧州(蜀檮杌二年正月僖宗再幸興元以建爲清道使負玉璽以從至當塗驛而邠寧李昌符朱孜等遣)
(人焚棧道建翼僖宗過于烟焰中夜宿坂下僖宗枕建膝而寢賜以金劵至褒中以建遥領丨丨刺史)
璧誥(江淹爲蕭上銅鐘芝草衆瑞表威書丨丨旣信其綵綠鱗丹字彌騐其文)
璧留(史記藺相如傳王召見問藺相如曰秦王以十五城請易寡人之璧可予否相如曰秦彊而趙弱不)
(可不許王曰取吾璧不予我城奈何相如曰秦以城求璧而趙不許曲在趙趙予璧而秦不予趙城曲在秦均)
(之二策寧許以負秦曲王曰誰可使者相如曰王必無人臣願奉璧往使城入趙而丨丨秦城不入臣請完璧)
(歸趙)
璧假(春秋桓公元年三月鄭伯以丨丨許田注魯不宜聽鄭祀周公又不宜易取祊田犯二不宜以動故)
(隠其實不言祊稱丨丨言若進璧以假田非久易也爲公羊傳其言以丨丨之何易之也易之則言假之何)
(恭也曷爲恭有天子存則諸侯不得專地也)
璧成(魏收喜雨詩滴下如珠落波迴類丨丨)
璧授(左傳僖公二十四年春王正月秦伯納之不書不告入也及河子犯以丨丨公子曰臣負羈絏從君)
(巡于天下臣之罪甚多矣臣猶知之而况君乎請由此亡公子曰所不與舅氏同心者有如白水投其璧于河)
璧轉(薛道衡和許給事善心戲場轉韻詩雲間丨獨丨空裏鏡孤懸)
璧勞(儀禮覲禮至于郊王使人皮弁用丨丨侯氏亦丨丨迎于帷門之外再拜)
璧毁(梁簡文帝啓峰摧丨丨一朝云及)
璧碎(史記藺相如傳趙王遣相如奉璧西入秦秦王大喜相如視秦王無意償趙城乃前曰璧有瑕請指)
(視王王授璧相如因持璧却立倚柱謂秦王曰臣觀大王無意償趙城邑故臣復取璧大王必欲急臣臣頭今)
(與丨俱丨於柱矣雪阮瑀文質論華丨易丨金鐡難陶李商隠殘詩珠還猶照魏丨丨尚留秦)
璧侑(楚語湫舉娶于申公子牟子牟有辠而亡康王以湫舉爲遣之湫舉奔鄭將遂奔晉蔡聲子將如晉)
(遇之于鄭郊饗之以丨丨曰子尚良食二先子其皆相子尚能事晉君以爲諸侯主)
璧聮(王僧孺謝歷表丨丨珠燦輪映階平詩又作連黃滔南海幕和段先輩送韋侍御赴闕丨丨標格)
(驚分散雪課篇章互倡酬)
璧合(庾信鄭常神道碑發源纂胄葉派枝分開國承家珠聮丨丨)
璧儀(梁簡文帝七勵見玉井下)
璋
璋圭(詩天之牖民如壎如篪如丨如丨疏言天之道民也如壎然如篪然言民必應君命如壎篪之相和)
(也如丨然如丨然言民必同君心如丨丨之相合也)
璋瓚(詩濟濟辟王左右奉璋箋璋丨丨也祭祀之禮王祼以圭瓚諸臣助之亞祼以丨丨禮記王制賜)
(圭瓚然後爲鬯未賜圭瓚則資鬯于天子疏賜圭瓚者亦謂上公九命者若未賜圭瓚者則用丨丨故周禮小)
(宗伯注云天子圭瓚諸侯丨丨旣不得鬯則用薰故王度記天子以鬯諸侯以薰謝朓齊敬皇后哀策文丨)
(丨奚獻褘褕罔設器謝一魯荆山璞賦若乃瑚璉丨丨之蒼璧黃琮之類)
璋幣(宋書禮志參議景先議爲允令以兼太常持節奉使牲用太牢加以丨丨器用陶匏時不復用脹宜)
(同郊祀以爵獻凡肴饌種數一依社祭爲允)
璋邸(周禮典瑞丨丨射以祀山川以造贈賓客注丨有丨而射取殺于四望鄭司農云射剡也)
琮
琮璧(劉禹錫和令狐相公九日對黃白二菊花詩丨丨交輝映衣裳雜彩章梅堯臣還吳舍人詩卷詩)
(葺書成大軸許我觀丨丨)
琮璜(周郊祀樂章黼黻龍衣備丨丨寶器完)
琮琤(潘存實賦得玉聲如樂詩后夔如爲聽從此振丨丨韓愈城南聮句竹影金瑣碎泉音玉丨丨)
(王履水簾洞詩飛濺隨風遠丨丨上谷遲)
珩
珩璧(吳均碎珠賦又聞丨丨之獨照不見掌上之明珠)
珩珮(西京雜記漢諸陵寢以竹爲簾皆爲水紋及龍鳳之像昭陽殿織珠爲簾風至則鳴如丨丨之聲)
(文心雕龍見玉潤下乎顔延之宋文帝元后哀策文飾遺儀於組旒淪徂音丨丨梁簡文帝大法頌序維)
(冠冕於已頽綴丨丨於旣毁)
珩瑀(王佐乾清宫賦丨丨戞乎珊珊爰設六尚以掌九室)
珩璜(庾信安昌公夫人鄭氏墓誌銘丨丨節步藻火文衣陶安孔廟賦登其堂者怳聞金石絲竹之音)
(踰其閾者洞見黼黻丨丨之飾)
珩組(梁簡文帝南郊頌序屠羊釣壑之士厭洗耳而襲簪佩版築藏巖之逸去燥穀而紆丨丨)
琚
琚玉(傅毅七激珥隨珠佩丨丨)
琚瑀(詩將翺將翔佩玉瓊琚傳佩有丨丨所以納問有大戴禮上車以和鸞爲節下車以佩玉爲度上)
(雙衡下有雙璜衝牙玭珠以納其間丨丨以雜之行以采茨趨以肆夏步環中規折還中矩進則抑之退則揚)
(之然後玉鏘鳴也)
琚一(元史輿服志玉珮珩一丨丨瑀一衝牙一璜二)
璁
璁珩(許善心冬至乾陽殿受朝賀詩森森羅陛衞噦噦鏘丨丨)
璁瓏(蘇軾詩仇池玉色自丨丨)
璁琤(晏殊詩重頭歌咏響丨丨入破舞山紅亂旋)
璁瑀(陳植金馬門賦佩繽紛乎丨丨冠葳𬎼兮蟬貂)
璜
璜珩(元史輿服志玉佩珩一琚一瑀一衝牙一璜二衝牙以繫丨丨下有銀獸面塗以黃金雙璜夾之)
璜佩(郭璞夏后啓贊雲融是揮玉丨是丨下韓愈赴江陵途中寄王補闕詩見琅璆)
璜鼎(鼎錄太公於渭水得玉璜鑄一鼎刻其文曰丨丨)
璜符(呂覽墨者鉅子孟勝善荆之陽城君陽城君令守於國毁丨以爲丨約曰符合聽之荆王薨羣臣攻)
(吳起兵於喪所陽城君與焉荆罪之陽城君走荆收其國孟勝曰受人之國與之有符今不見符而力不能禁)
(不能死不可)
璜溪(蘇頲韋嗣立山莊應制詩石徑喧朝履丨丨擁釣舟杜甫贈太常張卿詩幾時陪羽獵應指釣丨)
(丨)
璜聲(張衡賦見琱琢下)
瑚
瑚璉(論語子貢問曰賜也何如子曰女器也曰何器也曰丨丨也徐陵司空章昭逹墓誌台輔之量便)
(著綺紈丨丨之資無待雕琢瓊柳宗元代人進瓷器狀器慙丨丨貢異砮丹張問花賦如黃琮丨丨璀璨)
(乎禋壇而文佩環琚玲瓏乎衣鞫蘇杜甫哀鄭國公嚴武詩鄭公丨丨器華岳金天晶軾次韻和劉貢父)
(登黃樓見寄幷寄子由詩世俗輕丨丨巾箱襲武夫又送程之邵僉判赴闕詩念君丨丨質當今臺閣宜)
瑚簋(宋史樂志尊彝獻祼丨丨陳薦之潛夫論夫丨丨之器朝祭之服其始也乃山野木蠶繭之絲耳)
(伴郝經冬至後在儀真館賦贈三使詩剷薙撤藩垣羅列倒丨丨)
瑚器(晉書魏舒等傳贊舒言不矜憙對千乘子真宣茂雅志難陵進忠能舉退讓攸興皎皎丨丨來光玉)
(繩飶宋史樂志桂簋芬丨丨華晶)
琥
琥珀(易乾文言則各從其類也疏造化之性陶甄之器非唯同類相感亦有異類相感者若磁石引針丨)
(丨拾芥蠶吐絲而商弦絶銅山崩而洛鐘應其類煩多難一一言也後漢書大秦國傳見琅玕下宋史禮)
(志諸王定禮頭&KR1326;巾段綾絹三十匹黃金釵釧四雙條脫一副真珠丨丨瓔珞真珠翠毛玉釵朵各二副西)
(京雜記宣帝被收繫郡邸獄臂上猶帶史良娣合綵婉轉絲繩繫身毒國寶鏡一枚大如八銖錢及即大位每)
(持此鏡感咽移辰常以丨丨笥盛之冥又趙飛燕爲皇后其女弟在昭陽殿遺丨丨枕洞記麗娟以丨丨)
(爲佩置衣裾裏不使人知覺乃言骨節自鳴地博物志神農本草云雞卵可作丨丨又松柏脂入千年化)
(爲茯苓茯苓化爲丨丨今泰山出茯苓而無丨丨益州永昌出丨丨而無茯苓歴代名画記小軸白玉爲上)
(水精為次丨丨爲下瑪觥記注宋乾德間高昌國進丨丨盞明一統志賽爾堪土産丨丨又日本國土)
(産丨丨乎何據丨丨拾芥賦丨丨拾芥鳳形精蕞物之冥會出意外獨孤授碎丨丨枕賦丨丨爲枕兮可)
(保而持欲加首兮金瘡是資取仲子陵珊瑚樹賦厥價伊何有逾于丨丨其色則爾類於雞冠常建古意)
(詩見玉冰下斗帳丨丨光)(李頎鄭櫻桃歌赤花雙簟珊瑚牀龍盤李白客中作見玉椀下杜甫鄭駙馬)
(宅宴洞中詩春酒杯濃丨丨薄冰漿椀碧瑪瑙寒簾劉禹錫劉駙馬水亭避暑詩丨丨盞紅疑漏酒水晶瑩)
(更通風埽皮日休冬曉章上人院詩丨丨珠黏行處雪椶櫚帚卧來雲蘇軾與正輔游香積寺詩茯苓無)
(人採千年化丨丨)
琥璜(禮記禮器丨丨爵疏丨丨是玉劣于圭璋者也天子饗諸侯或諸侯自相饗行禮至酬酒時則有幣)
(將送酬爵又有丨丨之玉將幣故云丨丨爵也丨丨旣賤不能特逹故附爵乃通也周禮小行人琥以繡注)
(子男於諸侯則享用丨丨下其瑞也疏覲禮子男已入侯氏用壁琮中則此丨丨不知何用二王後自相享退)
(入璧琮則子男自相享退用丨丨可知且子男朝時用璧自相享降一等故用丨丨)
琥繡(周禮小行人合六幣圭以馬璋以皮璧以帛琮以錦丨以丨璜以黼此六物以和諸侯之好故)
琥猛(周禮大宗伯以白琥禮西方注丨丨象秋嚴)
珍
珍寶(戰國策臣竊計君宫中積丨丨狗馬入外廏美人充下陳君家所寡有者以義耳竊以爲君市義)
(漢書高帝紀項羽帥諸侯兵欲西入關關門閉聞沛公已定關中羽大怒使黥布等攻破函谷關遂至戲下沛)
(公左司馬曹毋傷聞羽怒欲攻沛公使人言羽曰沛公欲王開中令子嬰相丨丨盡有之欲㠯求封亞父范增)
(說羽曰沛公居山東時貪財好色今聞其入關珍物無所取婦女無所幸此其志不小吾使人望其氣皆爲龍)
(成五色此天子氣急擊之勿失賢又宣帝紀置酒建章宫饗賜單于觀㠯丨丨又董傳詔將作大匠爲賢)
(起大第北闕下重殿洞門木土之工窮極技巧柱檻衣以綈錦下至賢家僮僕皆受上賜及武庫禁兵上方丨)
(丨其選物上第盡在董氏而乘輿所服廼其副也布後漢書東平王蒼傳蒼歸國特賜宫人奴婢五百人二)
(十五萬匹及丨丨服御器物冨又李恂傳徵拜謁者使持節領西域副校尉西域殷多丨丨諸國侍子及督)
(使賈胡數遺恂奴婢宛馬金銀香罽之屬一無所受喪又王符傳今京師貴戚郡縣豪家生不極養死乃崇)
(或至金鏤玉匣檽梓楩柟多埋丨丨偶人車馬造起大冢廣種松柏廬舍祠堂務崇華侈魏志馬韓傳無他)
(丨丨禽獸草木略與中國同出大栗大如梨方吳志虞翻傳注會稽典錄曰玉出崑山珠生南海遠異域各)
(生丨丨使晉書杜預傳預先爲遺令曰吾往爲臺郎嘗以公事過密縣之邢山山上有冢問耕父云是鄭大)
(夫祭仲或云子産之冢也遂率從者祭而觀焉其造冢居山之頂四望周達連山體南北之正而邪東北向新)
(鄭城意不忘本也其隧道唯塞其後而空其前不填之示藏無丨丨不取於重深也又石勒載記晉荆州牧)
(陶侃遣兼長史王敷聘於勒致江南之丨丨奇獸西南史庾黔婁傳爲益州刺史鄧元起表爲府長史巴梓)
(潼二郡太守及成都平城中丨丨山積元起悉分與僚佐惟黔婁一無所取元起惡其異衆厲聲曰長史何獨)
(爲高黔婁示不違之請書數篋在道德指歸論奇怪丨丨金玉珠璧星經織女三星天市東維天女主苽)
(果絲帛收藏丨丨及女變田新論衣食足知榮辱倉廩實知禮節故建國者必務蠶之實棄美麗之華以穀)
(帛爲丨丨比珠玉於糞土而又珤同後漢書光武帝紀旣至郾定陵悉發諸營兵諸將貪惜財貨欲分留守)
(之光武曰今若破敵丨丨萬倍大功可成如爲所敗首領無餘何財物之有衆乃從)
珍玉(史記孔子世家先王欲昭其令德以肅慎矢分大姬配虞胡公而封諸陳分同姓以丨丨展親分異)
(姓以遠方職使無忘服故分陳以肅慎矢張衡西京賦爰有藍田丨丨是之自出)
珍珠(元史輿服志見玉滴下上洛陽伽藍記西域塔初成用丨丨爲羅網覆其明一統志廉州府土)
(産丨丨咸李商隠詩何須琥珀方爲枕豈得丨丨始是車李用冨貴曲丨丨索得龍宫鬚膏腴刮下蒼生)
(背鐵又明一統志丨丨泉有二南丨丨泉在濟南府城内佛巷街東今淤塞北丨丨泉在都司西北白雲樓)
(前泉右有劉氏泉左有溪亭泉流又丨丨河在漢中府石泉縣西二里與縣北紅河俱入漢江又丨丨橋)
(在江寧府洪武門大街仙又酒小史潞州丨丨紅又本草鳳一名旱丨丨)
珍圭(周禮典瑞丨丨以徵守以卹凶荒注杜子春云珍當為鎮書亦或爲鎮元謂丨丨王使之瑞節制大)
(小當與琬琰相依)
珍璧(盧柟水亭賦奠丨丨於清壇薦馨香以攄誠)
珍瑰(穆天子傳見玉石下)
珍賄(唐書蕭倣傳自集賢學士拜嶺南節度使南方丨丨叢夥不以入門家人病取槁梅于廚以和劑倣)
(知趣市還之)
珍貝(唐書韓愈傳憲宗遣使者往鳳翔迎佛骨入禁中王公士人奔走膜唄灼體膚委丨丨騰沓係路愈)
(聞惡之)
珍貲(唐書柏耆傳宦人馬國亮譛耆受同捷先所得王稷女及奴婢丨丨)
珍鋌(劉潛謝賜玉鐶刀啓苗密丨丨利極鉤鋩)
珍帛(南史梁蕭藻傳鄧元起之在蜀也崇于聚斂財貨山積金玉丨丨爲一室名曰内藏綺縠錦罽爲一)
(室號曰外府藻以外府賜將帥内藏歸王府不有私焉)
珍裘(魏志文帝紀注王母未獻白環渠搜未見丨丨靈瑞未效又如彼也陸雲吳故丞相陸公誄鞶帶)
(翩紛丨丨阿那)
珍縟(李尤陽德殿銘華蟲脆異密采丨丨)
珍席(王勃採蓮賦承好賜之丨丨奉嬉游之彩斿)
珍簟(許敬宗麥秋賦却冰紈于寶笥屏丨丨于披香動謝朓在郡卧病呈沈尚書詩丨丨清夏室輕扇)
(涼颸芳李德林夏日詩輕扇摇明月丨丨拂流黃晚徐彦伯樹樂府玉花丨丨上金縷画屏開王維春)
(歸思詩鑪氣清丨丨牆陰上玉墀栗蕭穎士有竹詩夏之日炎景斯鬱我有丨丨淒其以李益寫情詩水)
(紋丨丨思悠悠千里佳期一夕休大皇甫冉對雨詩溽暑銷丨丨浮涼入綺疏楊巨源堤曲丨丨華燈夕)
(陽後當壚理瑟矜纖手庭李商隠街西池館詩疎簾留月魄丨丨接烟波温筠夏中病痁詩山鬼揚威正)
(氣愁便辭丨丨襲狐裘卷姚合和李舍人秋日卧疾言懷詩虚窗通曉景丨丨秋戶孔武仲館中夏日詩)
(丨丨舒明玉涼窗納碧天雪陸游夏日晚興詩含風丨丨閒眠處叠輕衫新浴時)
珍箧(張何蜀江濯錦賦近深沈傍清泚朱顔始映丨丨方啓)
珍箑(李德裕画桐花鳳扇賦繪兹鳥于丨丨動涼風于羅薦徐寅就陳常侍請白簟扇詩難求丨丨過)
(炎天遠就金貂乞月圓)
珍墨(李白詩蘭麝凝丨丨精光乃堪掇)
珍香(豐道生真賞齋賦藝旃檀之丨丨俯汝官之陶皿)
珍符(史記司馬相如傳或謂且天爲質閽示丨丨固不可辭若然辭之是泰山靡記而梁父靡幾也亦各並)
(時而榮咸濟厥世而闕說者尚何稱於後而云七十二君乎崔護日五色賦見土行之善應識帝載之丨丨)
珍甕(李嶠咏銀詩靈山有丨丨仙闕薦君王)
珍駕(後漢書張衡傳御六藝之丨丨兮遊道德之平林)
珍食(書洪範惟辟玉食疏惟君玉食得備丨丨也)
珍肴(辛延年羽林郎詩就我求丨丨金盤鱠鯉魚傅元宴詩華樽享清酤丨丨自盈溢)
珍饌(趙麟玉山草堂賦於是尚陶匏徹氍毹醴酒設丨丨俱)
珍膳(後漢書和熹鄧皇后紀減大官導官尚方内者服御丨丨靡麗難成之物自非供陵廟稻粱米不得)
(導擇寶又百官志少府卿一人本注曰掌中服御諸物衣服貨丨丨之屬魏志中山恭王衮傳衮得疾病)
(詔遣太醫視疾殿中虎賁齎手詔賜丨丨相屬之吳志孫登傳願陛下棄忘臣身割下流之恩修黃老術篤)
(養神光加羞丨丨廣開神明之慮以定無窮之業則率土幸頼臣死無恨也)
珍饔(唐書韋縚傳元宗曰朕承祖宗休德享祀粢盛實貴豐潔有如不應於法亦不敢用乃詔太常擇品)
(味可增者稍加焉縚又請室加籩豆各六每四時以新果丨丨實之制可)
珍餌(唐書許法慎傳甫三歲已有知時母病不飲乳慘慘有憂色或以丨丨詭悅之輒不食還以進母)
珍劑(朱子藥圃詩丨丨未湏論)
珍酒(張載酃酒賦未聞丨丨出於湘東)
珍釅(陸游詩瓮醬芬香盤畢兔臼虀丨丨膾寒魚)
珍羞(後漢書和帝紀舊南海獻龍眼荔支十里一置五里一候奔騰阻險死者繼路時臨武長汝南唐羌)
(縣接南海乃上書陳狀帝下詔曰遠國丨丨本以薦奉宗廟苟有傷害豈愛民之本其勅太官勿復受獻由是)
(遂省焉太又張酺傳代尹睦爲太尉數上疏以疾乞身薦魏郡守徐防自代帝不許使中黃門問病加以丨)
(丨賜錢三十萬藥魏書高允傳先卒旬外微有不適猶不寢卧呼醫請出入行止吟咏如常高祖文明太后)
(聞而遣醫李修往脈視之告以無恙修入密陳允榮衞有異懼其不久于是遣使備賜御膳丨丨自酒米至于)
(鹽醢百有餘品皆盡時味及牀帳衣服茵被几杖羅列于庭王官往還慰問相屬允喜形于色語人曰天恩以)
(我篤老大有所賚得以贍客矣琛南史陸襄傳昭明太子敬耆老襄母年將八十與蕭傳昭陸杲每月常遣)
(存問加賜丨丨衣服駕又甄恬傳家貧養母常得丨丨北史游明根傳車幸鄴明根朝于行宫敕大官備)
(送丨丨丨唐書百官志光禄寺總大官丨丨良醖胥淮南子丨百種而堯糲飯菜粥中黃眞經注華國)
(内人無少長衣食自然所思甘腝隨意自生百味丨丨盈滿堂殿潘岳陽城劉氏妹哀辭丨丨罕御器服靡)
(華金張衡南都賦丨丨琅玕充溢圓方詩樽清酒斗十千玉盤丨丨直萬錢)(李白行路難姚合宴光禄)
(田卿宅詩竹裏開華館丨丨次第嘗)
珍味(後漢書列女傳姜詩事母至孝母好生魚及江水妻龐氏嘗泝流而汲值風浪不得而還母渴詩責)
(妻遣之妻乃寄止鄰舍晝夜紡績市丨丨使鄰母以意自遺其姑久之姑怪問鄰母告以故姑感慚呼龐氏還)
(有魏志衞覬傳天子之器必有金玉之飾飲食之肴必八丨之丨至于凶荒則徹膳降服然則奢儉之節必)
(視世之豐約也有唐書穆員傳兄弟皆和粹世以丨丨目之贊少俗然格爲酪質美而多入爲酥員爲醍醐)
(賞爲乳腐云者博物志東南之人食水産西北之人食陸畜食水産龜蛤螺蚌以爲丨丨不覺其腥臊也食)
(陸畜者狸兔鼠雀以爲丨丨不覺其膻也根司馬光枇杷洲詩周官斂丨丨漢苑結芳)
珍甘(後漢書馬武傳帝雖制御功臣而每能回容宥其小失遠方貢丨丨必先徧賜列侯而太官無餘)
(唐書劉晏傳任職久勢軋宰相要官華使多出其門自江淮茗橘丨丨常與本道分貢競欲先至雖封山斷道)
(以禁前發晏厚貲致之常冠諸府)
珍旨(隋書盧思道傳耳倦絲桐口飫丨丨)
珍嫩(陸游飯罷詩箭茁脆甘欺雪菌蕨芽丨丨壓春蔬)
珍肥(韋應物詶元偉過洛陽夜燕詩清觴雖云酌所愧乏丨丨)
珍露(謝莊表雕氣降氛于宫榭丨丨呈味于禁林)
珍島(元史世祖紀高麗安撫阿海略地丨丨與逆黨遇多所亡失中書省臣言諜知丨丨餘糧將竭宜乘)
(弱攻之詔不許令巡視險要常爲之備)
珍池(揚雄羽獵賦於是禽殫中衰相與集于靖冥之館㠯臨丨丨灌㠯岐梁溢㠯江河注丨丨山下之流)
(也)
珍壤(李賀昌谷詩丨丨割繡段里俗祖風義)
珍殿(江淹爲建平王慶少帝登祚章伏惟陛下騫英駕聖涵靈縱睿矩心明裁繩道喆時遥裔雒符雜沓)
(河紀是以膺符寶宫輯命丨丨誼洗雲密德徽嬀夏)
珍臺(揚雄甘泉賦見玉英下)
珍府(後漢書邊讓傳章華賦作章華之臺築乾谿之室窮土木之技單丨丨之實舉國營之數年乃成)
珍宇(蘇頲晦日昆明池應制詩霽色清丨丨年芳入錦陂)
珍囿(韓維城西詩千重翠木開丨丨百尺朱樓壓寶津)
珍題(曹組艮嶽賦斯號林華之苑見鏤玉之丨丨)
珍構(蘇頲敬和崔尚書大明朝堂雨後望終南山詩權宜丨丨絶聖作寶圖昌)
珍庖(虞集獨石墜馬卧病蒙恩予告先至上京寄漑之學士敬仲參書詩見玉筆下)
珍樹(王曾矮松賦序省閭里訪故舊則曩之耆耊悉淪逝童冠皆壯老邑居風物觸目遷變惟彼丨丨依)
(然故態明傅元柳賦何兹柳之丨丨兮稟二儀之清純李白堂賦丨丨翠草含華揚𬎼韋應物西亭詩)
(小山初構石丨丨正然紅)
珍木(落陽伽藍記高陽王寺芳草如積丨丨連陰越江淹自序傳爲建安吳興令地在東南嶠外閩之)
(舊境也爰有碧水丹山丨丨靈草皆淹生平所至愛不覺行路之遠矣李德裕金松賦美丨丨之在庭得嘉)
(名於樵客公李質艮嶽賦有排牙之巨石閒丨丨之敷榮劉楨讌詩月出照園中丨丨鬱蒼蒼鮑照喜)
(雨詩丨丨抽翠條炎卉擢朱芳葉賀知章望人家桃李花詩苑中丨丨元自奇黃金作白銀枝李白古風)
(鳳凰鳴西海欲集無丨丨巢元稹感石榴詩初到標丨丨多來比亂麻孟郊覆行靈枝丨丨滿上林鳳巢)
(阿閣重且深)
珍林(陳樵八咏樓賦丨丨建木蔚蔚漫漫)
珍叢(曹組艮嶽賦丨丨幽芳古木長藤)
珍枝(洞冥記元光中帝起壽靈壇壇上列植垂龍之木似青梧高十丈有朱露色如丹汁灑其葉地皆成)
(珠其枝似龍之倒垂亦曰丨丨樹)
珍柯(江淹爲蕭上銅鐘芝草衆瑞表朱鬐素毳之至史不絶書奇葉丨丨之獻府無虚月又齊太祖高)
(皇帝誄瑞芝麗草丨丨爛樹遘李夢陽觀禁中落葉賦辭丨丨而永絶兮回風而吹舉)
珍草(王粲迷迭香賦惟遐方之丨丨兮産崑崙之極幽獨孤授江淮獻三脊茅賦獨標丨丨之狀悉皆)
(兄弟之體河虞繁蜀葵賦惟兹丨丨懷芬吐榮挺渭之膏壤吸昴井之元精)
珍果(後漢書東平王蒼傳六年冬蒼上疏求朝明年正月帝許之帝以蒼冒涉寒露遣謁者賜貂裘及大)
(官食物丨丨使大鴻臚實固持節郊迎帝乃親自巡行邸第豫設帷牀其錢帛器物無不充備南史徐孝克)
(傳孝克每侍宴無所食噉至席散當其前膳羞損減帝密記簡中書舍人管斌斌自是伺之見孝克取丨丨納)
(紳帶中斌當時莫識其意後尋訪方知其以遺母敢北史房彦謙傳事伯父豹竭盡心力每四時丨丨弗先)
(嘗許傅元桃賦有東園之丨丨兮永陰陽之靈和幼卞蘭昌宫賦丨丨敷華蘭芷垂榮李白答從弟成)
(過西園見贈詩山童薦丨丨野老開芳尊缾元稹和浙西大夫李德裕述夢詩冰井分丨丨金貯御醪)
珍實(朱子食梨詩丨丨渾凝露結成香葩况是雪儲精)
珍卉(李翰尉遲長史草堂記後有小山曲池窈窕幽徑枕倚於高墉前有芳樹丨丨嬋娟修竹隔閡於中)
(屏)
珍蔬(柳宗元述舊言懷感時書事詩香飯炊菰米丨丨折五加)
珍篁(吳筠竹賦俾伶倫於嶰谷伐修竹之丨丨)
珍藕(孫楚蓮花賦潛緗房之奥密兮含丨丨之甘腴)
珍藥(後漢書延篤傳時皇子有疾下郡縣出丨丨而大將軍梁冀遣客齎書詣京兆並貨牛黃篤發書收)
(客遂殺之冀慚而不得言)
珍禽(書旅&KR0729;犬馬非其土性不畜丨丨奇獸不育于國宋之問太平公主山池賦羅八風之奇獸聚六)
(合之丨丨岑又放白鷴篇我心河海白雲垂憐此丨丨空自知參送史司馬赴崔相公幕詩丨丨在羅網)
(微命若游絲識司空圖喜山鵲初歸詩山中只是惜丨丨語不分明爾心蘇軾泗州南山監倉蕭淵東軒)
(詩丨丨聲好猶思越野橘香濃未過淮)
珍獸(史記三王世家遠方殊俗重譯而朝澤及方外故丨丨至嘉穀興天應甚彰山海經林氏國有丨)
(丨大如虎五采畢具尾長於身名曰騶虞)
珍駿(謝靈運賦卞貴珍於連城孫别駿於千里彼丨丨以昭愛此陋容其敢擬)
珍騎(蔡襄和張唐公約游名園遇雪輒止詩翩翩丨丨曾來否種種名花更在無)
珍鳳(李義府在嶲州遥敘封禪詩瑞策開丨丨禎圖薦寶龜)
珍繭(李君房獻繭賦奉兹丨丨盈彼懿筐)
珍羣(史記司馬相如傳囿騶虞之丨丨徼麋鹿之怪獸)
珍羽(馬融廣成頌納焦僥之丨丨受王母之白環)
珍髢(漢書揚雄傳反離騷資娵娃之丨丨兮鬻九戎而索賴注娵娃皆美女也賴利也言屈原以高行仕)
(楚亦猶資美女之髢賣於九戎而求其利必不得也)
珍魄(劉義恭游子移詩丨丨暉素脆玉迹滿襟抱)
珍肺(陳旅西山詩圓荷薦丨丨洗琖行芳泉)
珍匠(曾鞏山水屏詩摉羅得丨丨徙倚思先屬)
珍産(後漢書賈琮傳交趾土多丨丨明璣翠羽犀象瑇瑁異香美木之屬莫不自出白居易太湖石記)
(治家無丨丨奉身無長物丨李頎龍門送裴侍御監五嶺選詩夷俗冨丨土風資宦游)
珍貨(後漢書陳禪傳北匈奴入遼東追拜禪遼東太守胡憚其威彊退還數百里禪不加兵但使吏卒往)
(曉慰之單于隨使還郡禪于學行禮爲說道義以感化之單于懷服遺以胡中丨丨而去唐書高崇文傳入)
(成都也師屯大逵市井不移丨丨如山無秋毫之犯銀又金史食貨志序易交鈔爲寶劵未久更作通寶準)
(并用通寶未久復作寶泉寶泉未久織綾印鈔名曰丨丨珍貨未久復作寶會)
珍器(戰國策齊王逃遁走莒僅以身免珠玉財寶車甲丨丨盡收入燕唐書李光顔傳見玉帶下又)
(賈耽傳耽嗜觀書老益勤尤悉地理方吐蕃盛彊盜有隴西異時州縣遠近有司不復傳耽乃繪布隴右山南)
(九州且載河所經受爲圖又以洮湟甘涼屯鎮頟籍道里廣狹山險水原爲别錄六篇河西戎之錄四篇上之)
(詔賜幣馬丨丨子宋史孫奭傳羣臣即席賦詩太后出丨丨勸酒楊囊失括泄丨丨玉壺清話董儼給)
(事知揚州延留胡太監旦歡宴出上方丨丨旦曰能枉駕舟中數杯否因假借丨丨明日不告而去復乃還之)
(寶賈誼過秦論諸侯恐懼會盟而謀弱秦不愛丨丨重肥饒之地以致天下之士合從締交相與爲一令)
(狐楚謝端午衣物表更加丨丨曲被深恩芳錢起瑪瑙杯歌良工雕飾明且鮮得成丨丨入筵)
珍杯(吳均登鍾山燕集望西靜壇詩寶椀泛蓮花丨丨食竹實)
珍物(周禮内饔王舉則陳其鼎俎以牲體實之選百羞醬物丨丨以俟饋疏丨丨者諸八珍之類周語)
(場協人注場人掌場圃委積之丨丨歛而藏之出漢書高帝紀見珍寶下後漢書西域傳天竺國土象犀)
(瑇瑁金銀銅鐵鉛錫西與大秦通有大秦丨丨餘魏志梁習傳習以别部司馬領并州刺史在州二十年而)
(居處貧窮無方面丨丨明帝異之禮賜甚厚五晉書苟晞傳晞每得丨丨即貽都下親貴兖州去洛百里恐)
(不鮮美募得千里牛每遣信旦發暮還見南史廬陵王續傳次子應嗣應不慧至内庫閱丨丨金鋌問左右)
(曰此可食否答曰不可應曰旣不可食並特乞汝他皆此類北史李景傳漢王諒作亂景發兵拒之大破之)
(尋被徵進柱國拜右武衞大將軍賜女樂一部加以丨丨唐書王世充傳性機巧飾臺沼陰奏遠方丨丨以)
(媚帝帝愛昵之丨遼史蕭惠傳惠性寬厚自奉儉薄興宗使惠恣取丨惠曰臣以戚屬據要地禄足養廉奴)
(婢千餘不爲闕乏陛下猶有所賜貧於臣者何以待之帝以爲然白虎通丨丨以助祭張衡西京賦丨丨)
(羅生煥若崐崘)
珍材(蘇軾和晁叔美詩丨丨尚空谷疲馬正長途)
珍事(高敭庭瑞麥賦夫瑞也百王之丨丨其生也二儀之大德)
珍色(李白古風丨丨不足道詎惜飛光沈)
珍怪(史記高祖紀諸父老皆曰平生所聞劉季諸丨丨當貴且卜筮之莫如劉季最吉於是劉季數讓衆)
(莫敢爲乃立季爲沛公使乂范雎傳秦王拜范雎爲相收穰侯之印使歸陶因縣官給車牛以徙千乘有餘)
(到關關閱其寶器寶器丨丨多于王室運漢書枚乘傳夫漢并二十四郡十七諸侯方輸錯出行數千里不)
(絶于道其丨丨不如東山之府文又東方朔傳宫人簪瑇瑁垂珠璣設戲車教馳逐飾采叢丨丨撞萬石之)
(鐘擊雷霆之鼔討又李廣利傳詔曰匈奴爲害久矣貳師將軍廣利征厥罪伐勝大宛賴天之靈從□河山)
(涉流沙通西海山雪不積士大夫徑度獲王首虜丨丨之物畢陳於闕其封廣利爲海西侯後漢書馬援傳)
(初援在交阯常餌薏苡實用能輕身省慾以勝瘴氣南方薏苡實大援欲以爲種軍還載之一車時人以爲南)
(土丨丨權貴皆望之欲又吳祐傳父恢爲南海太守祐年十二隨從到官恢殺青簡以寫經書祐諫曰今大)
(人踰越五嶺遠在海濱其俗誠陋然舊多丨丨上爲國家所疑下為權戚所望此書若成則載之兼兩昔馬援)
(以薏苡興謗王陽以衣囊徼名嫌疑之間誠先賢所慎也恢乃止撫其首曰吳氏世不乏季子矣又西域傳)
(班超遣掾甘英窮臨西海而還皆前世所不至山經所未詳莫不備其風土傳其丨丨焉齊書州郡志交州)
(鎮交阯在海漲島中寶貨所出山海丨丨莫與爲比之管子農以勞矣而天下飢者其悅在丨丨新語宫)
(奇爲虞公畫計欲辭晉獻公璧馬之賂而不假之夏陽之道豈非金石之計哉然虞公不聽者惑于丨丨之寶)
(也而淮南子文王砥德修政三年而天下二分歸之紂聞患之乃拘文王于羑里於是散宜生乃以千金求)
(天下之丨丨以獻于紂其又設規慮施蔚伏見用水火出丨丨鼓譟軍所以營耳也鹽鐡論夫上好丨丨)
(則滛服下流貴遠方之物則貨財外充樸又今世俗壞而競于滛靡女極纖微工極技巧雕素而尚丨丨鑚)
(山石而求金銀七拾遺記地節二年含塗國貢其丨丨其使云去王都萬里述異記闔閭構水精宫尤極)
(丨丨皆出自水府以宋玉招魂室中之觀多丨丨些覽梁簡文帝七勵圖丨丨畫以禎祥張衡温泉賦)
(中域之丨丨兮無斯水之神靈隠鮑照從登香爐峰詩殊物藏丨丨奇心仙籍)
珍奇(晉書陶侃傳媵妾數十家僮千餘丨丨寶貨冨于天府又石季龍載記又起靈風臺九殿于顯陽)
(殿後選士庶之女以充之後庭服綺縠玩丨丨者萬餘人唐書張柬之傳今鹽布之稅不供丨丨之貢不入)
(戈戟之用不實於戎行賨貨之資不輸於大國而空竭府庫驅率平人受役蠻夷肝腦塗地臣竊爲陛下惜之)
(康明一統志詔州府風俗丨丨不售物杜篤論都賦燔居灰丨丨椎鳴鏑釘鹿蠡韋應驪山行時豐賦)
(斂未告勞海闊丨丨亦來獻)
珍異(書肇牽車牛遠服賈用孝養厥父母傳農功旣畢始牽車牛載其所有求易所無遠行賈賣因其所)
(丨丨孝養其父母使周禮司市凡治市之貨賄六畜丨丨亡者使有利者阜害者使亡靡者使微又場人)
(掌國之場圃而樹之果蓏丨丨之物以時斂而藏之注丨丨謂嘉果也又㕓人凡丨丨之有滯者斂而入於)
(膳府宋又考工記通四方之丨丨以資之謂之商旅七左傳公子鮑禮于國人宋饑竭其粟而貸之年自)
(十以上無不饋詒也時加羞丨丨樂又夫差一日之行取欲必成玩好必從丨丨是聚觀是務楚語屈到)
(嗜芰有疾召其宗老而屬之曰祭我必以芰及祥宗老將薦芰屈建命去之宗老曰夫子屬之子木曰不然祭)
(典有之曰國君有牛享大夫有羊饋士有豚犬之奠庶人有魚炙之薦籩豆脯醢則上下共之不羞丨丨不陳)
(庶侈夫子不以其私欲干國之典遂不用幸吳志孫和傳注吳書曰和少岐嶷有智意故權尢愛常在左右)
(衣服禮秩雕玩丨丨之賜諸子莫得比焉供晉書何邵傳劭驕奢簡貴食必盡四方丨丨一日之以錢二萬)
(爲限時論以爲太官御膳無以加之錄又吳隠之傳廣州包帶山海丨丨所出後凉呂光秦以光爲使持)
(節散騎常侍都督玉門已西諸軍事安西將軍西域校尉進封順鄉侯二十一年正月大饗文武博議進止衆)
(咸請還光從之三月引還以駞二萬餘頭致外國丨丨千餘品駿馬萬餘匹而還南方草木狀交阯有密香)
(樹幹似拒柳其花白而繁其葉如橘欲取香伐之經年其根幹枝節各有别色也木心與節堅黑沉水者爲沉)
(香與水面平者爲雞骨香其根爲黃熟香其幹爲棧香細枝緊實未爛者爲靑桂香其根節輕而大者爲馬蹄)
(香其花不香成實乃香爲雞舌香丨丨之木也腴劉鳳登樓賦博兹丨丨之盈溢兮信碩盛而奥)
珍華(劉潛謝女出門賜絹燭等啓殊澤未臨丨丨兼重)
珍美(儀禮聘禮禽羞俶獻注俶獻四時丨丨新物也)
珍貴(魏志荀彧傳諸所進達皆稱職唯嚴象爲揚州韋康爲涼州後敗亡注康字元將亦京兆人孔融與)
(康父端書曰前日元將來淵才亮茂雅度弘毅偉世之器也昨日仲將又來懿性貞實文愍篤誠保家之主也)
(不意雙珠近出老蚌甚丨丨之塔急就篇注見琅玕下東坡詩話舊讀蘇子美六和詩松橋待金鯽竟日)
(獨遲留初不喻此語及倅錢塘乃知寺後池中有此魚如金色也昨日復游池上投餅餌乃復出不食復入則)
(此魚自丨丨久矣便郭登楸子樹詩初生遭遇即丨丨應壓盡諸般花)
珍愛(韓愈答劉正夫書足下家中百物皆賴而用也然其所丨丨者必非常物陸游村舍詩輪囷瓜瓠)
(熟丨丨敵豚羔)
珍玩(後漢書五行志中平二年己酉南宫雲臺災夫雲臺者乃周家之所造也圖書術籍丨丨寶怪皆所)
(藏者也丨又包咸傳顯宗以咸有師傅恩而素清苦常特賞賜丨束帛奉禄增于諸卿又楊厚傳時大將)
(軍梁冀威權傾朝遣弟侍中不疑以車馬丨丨致遺於厚欲與相見厚不答固稱病求退吳志孫權傳注江)
(表傳羣臣奏曰荆揚二州貢有常典魏所求丨丨之物非禮也宜勿與權曰彼所求者於我瓦石耳孤何惜焉)
(丨晉書范粲傳郡壤冨實丨充積粲檢制之息其華侈)
珍惜(吳志諸葛恪傳方今人物彫盡守德業者不能復幾宜相左右更爲輔車上熙國事下相丨丨宣)
(和書譜唐人類多工書然亦頗自丨丨如歐陽通初仿父詢書非貍毛爲筆犀象爲管未嘗輒書景審于内景)
(經必粉金而寫之蓋亦非率爾而作也可耶律楚材和裴子法見寄詩天上玉麒麟英才丨丨)
珍祕(春明退朝錄王祁公家有晉諸賢墨蹟唐相王廣津所寶有永存丨丨圖刻雲笈七籤舊云道德)
(經有三卷玉緯云其中經丨丨部入太清亦未詳此解蘇軾與楊元素書奇方承錄示感戴不可言固當丨)
(丨也六鄧文原題王晉卿蜀道寒雲圖詩君家丨丨在雲房時展對忘離索又作閟劉克莊斷石本跋此)
(帖與余家所藏斷石本點畫無毫髮異竹溪其丨丨之十五城勿輕換)
珍藏(後漢書董卓傳塢中丨丨有金二三萬斤銀八九萬斤錦綺繢縠紈素奇玩積如丘山班固西都)
(賦其陽則崇山隠天幽林穹谷陸海丨丨藍田美玉城王翰奉和聖製樂游園宴詩陸海披丨丨天河直斗)
珍畜(馬祖常鸚鵡聮句同繼學賦金眸肖鞲隼丨丨異巢鵠)
珍重(王獻之餘杭帖願復盡丨丨理張王僧孺與何炯書握手戀戀難别丨丨杜甫舍人遺褥段詩)
(領客丨丨意顧我非公卿丨劉禹錫劉駙馬水亭避暑詩盡日逍遥避煩暑再三丨主人翁元稹酬竇校)
(書次本韻詩粗酬丨丨意工拙定相懸各徐鉉以端溪硯詶張員外水精珠兼和來篇詩巾箱丨丨所貴在)
(交情幾朱子送謝周輔入廣詩蒼茫嶺海三年别丨丨親朋日留又再用韻題翠壁詩丨丨詩翁莫相惱)
(枯腸攪斷髩絲垂)
珍望(謝朓高松賦巡汜林之丨丨識斯松之最靈)
珍善(史記禮書見圭璧下)
珍淑(徐陵咏柑詩朱實挺江南苞品擅丨丨)
珍滋(唐書太平公主傳天下丨丨譎怪充于家供帳聲伎與天子等)
珍冶(何遜七召信耳目之丨丨乃古今之佳麗)
珍榮(湯惠休楚明妃曲香芬幽靄珠彩丨丨)
珍秀(陸雲九愍見瑶林下)
珍麗(後漢書和熹鄧皇后紀是時方國貢獻競求丨丨之物自后即位悉令禁絶歲時但供紙墨而已)
(又西域傳贊逷矣西胡天之外區土物丨丨人性滛虚晉書賈充傳謐旣爲充嗣繼佐命之後室宇崇僭器)
(服丨丨歌童舞女選極一時于傅亮芙蓉賦考庶卉之丨丨實總美芙蕖)
珍粹(陳子昂申州司馬王府君墓誌炳靈丨丨輝采幽黃愿而能恭寬而能栗)
珍祥(漢書吾丘壽王傅漢自高祖繼周亦昭德顯行布恩施惠六合和同至于陛下恢廓祖業功德愈盛)
(天瑞並至丨丨畢見合舊唐書張廷珪傳和氣上通于天雖五星連珠雨曜璧未足多也丨丨下降于地雖)
(鳳凰巢閣麒麟在郊未足奇也)
珍瑞(詩於皇來牟將受厥明箋將大也於美乎赤烏以牟麥俱來故我周家大受其光明謂爲丨丨天下)
(所休慶也於無名氏慶雲抱日賦太陽淳精兮德表君德感丨丨兮應天垂文)
珍文(李質艮嶽賦備上台之丨丨若星燦而霞章)
珍耦(張雨題烟梅睡雀六言詩丨丨偏林瓊樹寒香漠漠紛紛黃庭堅鼓笛令詞翡翠金籠思丨丨忽)
(拚與山雞僝僽)
珍名(王粲七釋見瓊晶下樹無名氏七召艷草奇色臺丨丨)
珍景(陸雲寒蟬賦丨丨曜爛暐曄華豐)
珍象(梁昭明太子殿賦内備雜藻外設丨丨延脰觀之欣然俯仰)
珍具(禮記適饌省醴養老之丨丨遂發咏焉等唐書張建封傳建封賦朝天行以獻帝眷遇異賜名馬)
(丨丨)
珍感(蘇軾與參寥子書承惠家園新茗丨丨之至)
珍荷(盧延讓謝楊尚書惠櫻桃詩春來老病无丨丨併食中腸似火燒)
珍勗(陸景答兄書川塗修廣炎涼方改願加丨丨)
珍從(禮記王制九十者天子欲有問焉則就其室以丨丨)
珍御(後漢書李業傳朝廷貪慕名德曠官缺位于今七年四時丨丨不以忘君宜上奉知已下爲子孫身)
(名俱全不亦優乎)
珍貢(玉海禎祥神寶史不絶書殊方丨丨府無虚日)
珍獻(羅讓才識兼茂明於體用策徭山役海詭求無狀奇貢丨丨希冀無怠)
珍供(柳貫送澄講主詩尚食來丨丨司農輟禁錢)
珍賞(鄧文原題小薛王画鹿詩宗藩翰墨留丨丨憑㐲相如賦子虚)
珍賜(唐書張垍傳垍尚寧親公主榮盛冠時即禁中置内宅侍爲文章丨丨不可數)
珍錫(劉孝威謝晉安王賜婚錢啓曲降隆慈俯垂丨丨便使禽贄獲舉纁幣有資)
珍費(後漢書和熹鄧皇后紀舊大官湯官經用歲且二萬萬太后勅止曰殺省丨丨自是裁數十萬)
珍侈(唐書胡証傳証厚殖財自奉養奴數百人營第修行里彌亘閭陌車服器用丨丨遂號京師高訾)
珍勁(無名氏竹賦惟兹竹之丨丨獨懷貞而守一)
珍積(後漢書度尚傳申令軍中恣聽射獵兵士喜悅大小皆相與從禽尚乃密使所親各潛焚其營丨丨)
(皆盡獵者來還莫不涕泣尚人人慰勞深自咎責因曰卜陽等財寶足冨數世諸卿但不并力耳所亡少少何)
(足介意衆聞咸憤踊)
珍畢(宋褧洗車雨樂府見玉媵下)
珍移(蘇軾送陳之邵僉判赴闕詩林深伏猛在岸改潛丨丨)
珍之(韓詩外傳孔子曰夫談說之術齋莊以立之端誠以處之堅強以待之辟稱以喻之分以明之勸忻)
(芬芳以送之寶之丨丨貴之神之如是則說無不行矣夫是之謂能貴其所貴也)
瑇(玳同)
瑇瑁(史記春申君傳趙平原君使人于春申君春申君舍之于上舍趙使欲夸楚爲丨丨簪刀劍室以珠)
(玉飾之請命春申君客春申君客三千餘人其上客皆躡珠履以見趙使趙使大慙漢書東方朔傳今陛下)
(以城中小圖起建章左鳳闕右神明號稱千門萬戶木土衣綺繡狗馬被繢罽宫人簪丨丨垂珠璣設戲車教)
(馳逐飾文采叢珍怪撞萬石之鐘擊雷霆之鼓作俳優舞鄭女又賈捐之傳非獨珠厓有珠犀丨丨也棄之)
(不足惜不擊不損威鐵南史中天竺國傳土出犀象貂鼠丨丨火齊金銀銅金縷織成金罽細靡白疉好裘)
(毾㲪物宋史謝絳傳後苑作製丨丨器索龜筒于市龜筒禁也民間不得有而索不已絳論罷之元史百)
(官志温犀丨丨局秩從八品至元十五年置碧淮南子天地所包陰陽所嘔雨露所濡化生萬物瑶玉珠翡)
(翠丨丨文彩明朗潤澤若濡摩而不玩久而不渝奚仲不能旅魯般不能造此之謂大巧西京雜記韓嫣以)
(丨丨爲牀寺東宫舊事太子納妃有丨丨鈿鏤鏡臺一寺塔記内有郭令丨丨鞭及郭令王夫人七寶帳)
(軸法書要錄梁中書侍郎虞龢論書表二王紙書丨丨五帙五十卷觥記注南昌國獻敬宗丨丨盤明)
(一統志安南國土産丨丨治又廣州府土産丨丨上又丨丨樓在彰德府臨漳縣西南鄴中記鄴城之有)
(丨丨樓純用金銀裝飾懸五色珠簾白玉鈎帶内有䃋石牀以丨丨爲龜甲文鋪以十色錦繡褥故名徐陵)
(玉臺新咏序見玉樹下犀柳宗元送詩人廖有方序交州多南金珠璣丨丨象其産皆奇怪至于草木亦殊)
(異奇揚雄長楊賦見玉衡下棨潘尼丨丨椀賦有丨丨之寶亦同旅于介蟲王瑠璃窗賦不羨石崇之)
(館樹列珊瑚豈慙韓嫣之家牀施丨丨江唐太宗帝京篇羅綺昭陽殿芬芳丨丨筵宋之問南曲嬾結茱)
(萸帶愁安丨丨篸海燕雙棲丨丨梁)(沈佺期古意詩盧家少婦鬱金香又春閨詩池水琉璃淨園花丨丨)
(斑劉李白對酒詩丨丨筵中懷裏醉芙蓉帳底奈君何禹錫送陸侍御歸淮南使府詩歸路芙蓉府離堂)
(丨丨筵一又吳興敬郎中見惠斑竹杖兼示一絶聊以謝之詩莖炯炯琅玕色數節重重丨丨文元稹六)
(年春遣懷詩見玉梳下丨施肩吾代征婦怨詩畫裙多淚鴛鴦濕雲鬢慵梳丨垂杜牧送杜顗潤州幕詩)
(還須整理韋弦佩莫獨吟誇丨丨簪丨羅隠咏史詩徐陵筆硯珊瑚架趙勝賓朋丨簪)
瑇筵(李敬元别魯王詩别念凝神扆崇恩洽丨丨觀崔珪孤寢怨征戍動經年含情拂丨丨杜甫公)
(孫大娘弟子舞劍器行丨丨急管曲復終樂極哀來月東出王維奉和聖製重陽節宰臣及羣官上壽應制)
(詩芍藥和金鼎茱萸插丨丨紅温庭筠題李羽處士寄新醖走筆戲詶詩所恨丨丨燭夜草元寥落近迴塘)
瑇簪(李嶠劉侍讀見和山邸十篇重申此贈詩顧已慙鉛鍔叨名齒丨丨温庭筠寄河南杜少府詩十)
(載歸來髩未彫丨丨珠履見常僚)
瑇檢(王勃益州夫子廟碑見金箱下)
瑇席(梁元帝秋風搖落詞見金扉下陳唐高宗太子納妃太平公主出降詩環階鳳樂丨丨珍羞薦)
玳匣(楊炯少室山少姨廟碑見金柱下)
瑇鱗(梁元帝簡文帝法寶聮璧序採彼丨丨拾兹翠羽)
瑇梁(何景明画鶴賦見玉輪下金宋之問宴安樂公主宅詩丨丨翻賀燕埒倚晴虹)
瑇暈(王惲番禺杖詩花藤昏丨丨斑點慘湘娥)
琉
琉璃(後漢書大秦國傳見琥珀下貯晉書王濟傳性豪侈帝嘗幸其宅供饌甚豐悉丨丨器中齊書)
(張融傳珊瑚開繢丨丨竦華丹文錦色雜照冰霞法宋史外國傳乾德三年十一月西州回鶻可汗遣僧淵)
(獻佛牙丨丨器琥珀盞各元史百官志大都四窰場秩從六品提領大使副使一員領匠夫三百餘戶營造)
(素白丨丨磚瓦隸少府監至元十三年置方十洲記方丈洲在東海中心西南東北岸正等方丈面各五千)
(里上專是羣龍所聚有金玉丨丨之宫一洞冥記太初三年起甘泉望風臺臺上得白珠如花枝帝以錦蓋)
(覆之如照月矣因名照月珠以賜董偃盛以丨丨之篋西京雜記趙飛燕爲皇后其女弟在昭陽殿遺丨丨)
(屏風於文士傳潘尼與同僚飲主人有丨丨椀使客賦之尼坐立成九域志唐李德裕築丨丨城於漢源)
(多圖繪寶鑑董祥工画花木有丨丨瓶中雜花折枝人愛之雲笈七籖輔星天尊玉帝之星也星圍九百)
(九十里中有青華之樹自有九音之字上有青鳥三足鳥自然丨丨芝映食之一口得與玉帝同真明一統)
(志順天府土産丨丨志又丨丨河在良鄉縣西南四十里金史作劉李河舊又謂即古聖水自房山龍泉峪)
(流至霸州入拒馬河浴又丨丨井在河南府城外發祥寺側宋太祖汲此井後甃以丨丨至今石壓其上)
(又丨丨寺在濟南府章丘縣治西丨又丨丨泉在平涼府崆峒山又賽瑪爾堪土産丨徐陵諫仁山深)
(法師罷道書開織成之帙見過去之因摛丨丨之卷騐當來之果又玉臺新咏序丨丨硯匣終日隨身翡翠)
(筆牀無時離手沈庾信謝趙王示新詩啓丨丨彫管鵲顧鸞迴婉轉綠猿驚雁落又哀江南賦飲其丨丨)
(之酒賞其虎豹之皮時王棨丨丨窗賦彼窗牖之麗者有丨丨之製焉陳中碧瀾堂賦濯錦鱗兮丨丨之)
(影點雪鷺兮雲母之屏丨江淹遂古篇丨丨瑪瑙來雜陳兮李嶠屏詩洞徹丨蔽威紆屈膝回沈佺期)
(春閨詩見瑇瑁下新元稹紅芍藥詩煙輕丨丨葉風亞珊瑚朵又寺院竹詩見琅玕下施肩吾夜宴曲)
(見玉軟下丨鮑溶懷惠明禪師詩雪山世界此涼夜寶月獨照丨宫張喬題上元許棠所任王昌齡廳詩)
(丨丨堂裏當時客久絶吟聲繼後塵卧梅堯臣題滿公僧錄西明軒詩飛光斜入了不隔坐一榻丨丨平)
(蘇軾次韻周長官壽星院同餞李少卿詩丨丨百頃水仙家風靜湖平響釣車)
琉精(李時勉北京賦丨丨之闕瓊華之室墉城岧嶤金臺崒嵂)
玫
玫瑰(急就篇璧碧珠璣丨丨罋注丨丨美玉名也以美玉爲罋罋汲瓶也述異記凡珠有龍珠龍所吐)
(者蛇珠蛇所吐者南海諺云蛇珠千枚不及丨丨言蛇珠賤也夢溪筆譚予在漢東得一玉琥美玉而微紅)
(溫潤明潔或云即丨丨也其司馬相如上林賦丨丨碧林珊瑚叢生又子虚賦石則赤玉丨丨琳珉昆吾)
(瑊玏元厲礝石武夫璞王佐乾清宫賦元厲黃碝間以丨丨謝一魯荆山賦於是琅玕厚顔丨丨懷媿夜)
(光明月南金火齊皆立下風而不可與並議也隠河陽詩龍頭瀉酒客壽杯主人淺笑紅丨丨)(李商温庭)
(筠織錦詞丨丨作柱朱絃琴爲君裁破合懽被大又握柘詞楊柳縈橋綠丨丨拂地紅沈與求董罙有詩)
(紀吳江豁然閣舊游索僕繼和詩遥想經行斷岸曲野花漂盡雪丨丨鄭氏允端詩半朵斷雲擎翡翠一江)
(甘露瀉丨丨)
玫㻁(西京雜記武帝時得貳師天馬帝以丨丨石爲鞍鏤以金銀瑜石以綠地五色錦爲蔽泥後稍以熊)
(羆皮爲之)
瑰
瑰玉(韓非子燕人賣珠于鄭爲木蘭之櫃薰以桂椒飾以丨丨緝以翡翠鄭人買其櫃還其珠)
瑰珮(唐書崔郾傳五子瑤瑰瑾珮璆瑶任禮部侍郎浙西鄂岳觀察使瑾禮部侍郎湖南觀察使丨丨俱)
(達官)
瑰寶(杜預舉賢良方正表見玉陛下瓊陸雲贈鄭曼季詩底之丨丨有餐瓌)
瑰燭(王鑒七夕觀織女詩火丹秉丨丨素女執瓊華)
瑰栗(西京雜記初修上林苑羣臣遠方各獻名果異樹栗四侯栗榛栗丨丨嶧陽栗)
瑰木(陸機七徵仰綏丨丨俯積瓊石差司馬相如長門賦施丨丨之欂櫨兮委參以槺梁)
瑰壯(西京雜記廣川王去疾掘晉靈公冢甚丨丨四角皆以石爲玃犬捧燭石人男女四十餘皆立侍棺)
(器無復形兆屍猶不壞孔竅中皆有金玉)
瑰偉(史記司馬相如傳若乃俶儻丨丨異方殊類珍怪鳥獸萬端鱗萃充仞其中者不可勝旣禹不能名)
(契不能計按漢書作瑋)
瑰岸(冊府元龜唐程千里骨相丨丨後至上黨郡長史)
瑰異(淮南子聖人無屈奇之服無丨丨之行臺拾遺記魏明帝起靈雲臺廣求丨丨珍賂衆飾榭累年)
(而畢尢梅譜重葉梅盛開如小白蓮花房獨出而結實多雙爲丨丨張衡西京賦丨丨日新殫所未見)
(又東京賦丨丨譎詭燦爛炳煥)
瑰意(新序夫聖人丨丨奇行超然獨處世俗之民又安知臣之所爲哉)
瑰邁(唐書李商隠傳商隠爲文丨丨奇古)
瑰儒(郭璞山海經序左傳曰穆王欲肆其心使天下皆有車轍馬跡焉竹書所載則是其事也而譙周之)
(徒足爲通識丨丨而雅不及此驗之史考以著其妄)
御定駢字類編卷七十
