欽定四庫全書
御定駢字類編卷二百二十八補遺
人事門四
美
美德(史記禮書洋洋丨丨乎宰制萬物役使羣衆豈人力也哉漢書敘傳彪知隗囂終不寤廼避墜於)
(河西河西大將軍竇融嘉其丨丨訪問焉之後漢書孔奮傳見有丨丨愛之如親其無行者忿若仇)
美政(書乃命羲和疏堯之聖德丨丨不必獨理必須賢輔唐書韓愈傳父仲卿為武昌令有丨丨既去)
(縣人刻石頌德陳王襃四子講德論若乃丨丨所施洪恩所潤不可究杜甫陪王侍御同登東山最高頂)
(宴姚通泉晚攜酒泛江詩姚公丨丨誰與儔不減昔時陳太丘)
美業(書汝惟冲子惟終注惟當終其丨丨廖後漢書馬廖傳時皇太后躬履節儉事從簡約慮丨丨難)
(終上疏長樂宫以勸成德政兹又陳忠傳聖功丨丨靡以尚)
美事(詩魯頌譜僖公新作南門意在修復古制但不從啟塞之時于禮為小失故春秋舉以為譏論其復)
(舊之情實為丨丨丨隋書劉炫傳史子文集嘉言丨咸誦於心)
美祥(漢書郊祀志上始幸甘泉郊見泰畤數有丨丨春秋繁露帝王之將興也其丨丨亦先見)
美瑞(宋書鮑照傳元嘉中河濟俱清當時以為丨丨照為河清頌韓愈與崔羣書鳳凰芝草賢愚皆以)
(為丨丨青天白日奴隸亦知其清明)
美徵(晉書載記沮渠蒙遜時木連理生於永安永安令張披上書曰異枝同幹遐方有濟化之應殊本共)
(心上下有莫二之固蓋至道之嘉祥大同之丨丨)
美光(漢書郊祀志公卿言皇帝始郊見泰一雲陽有司奉瑄玉嘉牲薦饗是夜有丨丨及晝黃氣上屬天)
美盛(詩葛覃箋葉萋然喻其容色丨丨也喻左傳原田每每舍其舊而新是謀注高平曰原晉君丨丨)
(若原田之草每每然可以謀立新功不足念舊惡禁董仲舒賢良策對上下和睦習俗丨丨不令而行不而)
(止)
美茂(衛瓘左思三都賦略解序安平張載濟南劉逵並以經學洽博才章丨丨咸皆悦玩為之訓詁盧)
(思遠勞生論地胄高華既致嫌於管庫才識丨丨亦受嫉於愚庸)
美具(韓愈進撰平淮西碑文表辭事相稱善并丨丨)
美厚(列子為丨丨爾為聲色爾而丨丨復不可常厭足聲色不可常翫聞)
美成(莊子法言曰無遷令無勸成過度益也遷令勸成殆事丨丨在久惡成不及改可不慎與埤雅羹)
(從美從羔羊大而丨丨羔未成也丨丨為下和羹是也未成為上太羹是也)
美大(公羊傳公曷為遠而觀魚登來之也百金之魚公張之登來之者何丨丨之之辭也)
美好(詩叔于狩巷無飲酒豈無飲酒不如叔也洵丨且丨論衡妖氣生丨丨故丨丨之人多邪惡王)
(安石張良詩留侯丨丨如婦人三世相韓韓入秦)
美稱(榖梁傳父猶傅也男子之丨丨也羨晉書王洽傳洽字敬和導諸子中最知名與荀俱有丨丨)
(崔元翰為文武百官請復尊號第四表叶紀年之嘉名遵舊號之丨丨)
美譽(晉書景帝紀雅有風采沈毅多大略少流丨丨字又劉隗傳隗伯父訥字令言有人倫鑒識子疇)
(王喬少有丨丨青陳陶題僧院紫竹詩丨丨動丹瓌姿艷秦蜀)
美善(論衡丨丨不空才高知深之騐也)
美則(梁昭明太子七契解網垂仁殷王丨丨聞聲不食孔聖淑音)
美淑(劉鳳清暑賦彼丨丨之明艷飄素雪之秀領)
美樂(詩序般疏般樂也為天下所丨丨)
美懋(江淹宋安成王右常侍劉喬墓銘芳菲一逝丨丨徒鐫)
美隆(魏書尉元傳歷奉五朝丨丨四葉)
美富(魏書尉元傳詔曰元至行寬純仁風丨丨内秉越羣之武外挺温懿之容)
美實(吳志吳主傳注江表傳載權詔曰將軍肇建大計為天下先元勲巨績侔於古人雖昔竇融背棄隴)
(右卒占西河以定光武休名丨丨豈復是過按將軍謂公孫淵唐書五行志動植之類各得其氣之偏者其)
(發為英華丨丨氣臭滋味羽毛鱗介文采剛柔亦皆得其一時之盛)
美禄(南史孔奐傳曲阿富人殷綺見奐居處儉素乃餉以衣氊一具奐曰太守身居丨丨何為不能辦此)
(但百姓未周不容獨享温飽自權德輿醉後詩丨丨與賢人相逢可親)
美爵(唐書蕭至忠傳宰相要官子弟多居丨丨並罕才藝而更相諉託杜牧守論今之議者咸曰夫倔)
(強之徒吾以良將勁兵以為銜策高位丨丨充飽其腸安而不撓外而不拘亦猶養擾虎狼而不拂其心則忿)
(氣不萌此大歷貞元所以守邦也)
美秩(賈至授李光進鴻臚卿制允文允武宜加丨丨)
美官(詩話總龜宋蘇庠以詩名東坡見其清江曲云長占烟波弄明月坡謂置之太白集中誰疑其非自)
(此清名籍甚時當國者誘以丨丨庠笑曰官自美也庠亦自美也)
美仕(韓愈答崔立之書聞吏部有以博學宏詞選者人尤謂之才且得丨丨)
美績(南史何敬容傳梁天監中為建安内史清公有丨丨吏人稱之李嶠授河内高平王等大將軍制)
(勤誠著於文武丨丨宣於内外)
美闕(捫蝨新話世傳蔡相當國日有二人求堂除適有丨丨二人競欲得之且皆有薦拔也蔡莫適所與)
(即謂曰能誦盧仝月蝕詩乎内一耆年者應聲朗念如注瓶水音吐鴻暢一坐盡傾蔡喜遂與美除)
美除(捫蝨新話見上)
美見(公羊傳桓公之享國也長丨丨于天下)
美榮(易林啟蟄始生萬物丨丨)
美選(晉書孔休源傳梁臺建與南陽劉之遴同為太學博士當時以為丨丨南史張緒傳時帝欲用緒)
(為右僕射以問王儉儉曰緒少有清望誠丨丨也南士由來少居此職)
美志(宋書何偃傳世祖與顔竣詔曰何偃遂成異世丨丨長往冥通記周子良見茅山府丞問即善何)
(人子良答家在永嘉依蔭陶先生又曰陶有丨丨為人所歸投)
美意(荀子得衆動天丨丨延年欲應璩與從弟君苖君胄書前者邑人念弟無已令州郡崇禮官師授)
(邑誠丨丨也山韓愈答吕毉山人書以吾子始自出有朴茂之丨丨)
美行(班固奏記東平王蒼京兆祭酒晉馮結髮修身白首無違好古樂道淵默自守古人之丨丨時侶所)
(莫及之阮籍大人先生傳此誠士君子高致古今不易之丨丨也)
美壯(漢書王商傳建始三年秋京師無故相驚言大水至大將軍鳳㠯為太后與上及後宫可御船令吏)
(民上長安城㠯避水羣臣皆從鳳議左將軍商獨曰此必訛言也不宜令上城重驚百姓上廼止有頃長安中)
(稍定問之果訛言上於是丨丨商之固守)
美授(北齊書皮景和傳景和於武職之中兼長吏事又性識均平故頻有丨丨)
美策(謝承後漢書唐約拜尚書自典樞機數有直言丨丨)
美論(崔融報三原李少府書超超丨丨上陵於八十五篇婉婉成章下該於五十六字)
美談(公羊傳桓公使高子將南陽之甲立僖公而城魯或曰自鹿門至于爭門者是也或曰自爭門至于)
(吏門者是也魯人至今以為丨丨曰猶望高子也載陳書馬樞傳支父有讓王之介嚴子有傲帝之規千丨)
(丨所不廢也)
美辭(晉書荀崧傳孔子既没微言將絶於是丘明退撰所聞而為之傳其膏腴丨丨張本繼末以發明經)
(意信多竒偉學者好之以曹植辨道論温顔以誘之丨丨導之)
美言(漢書蕭望之傳烏孫絶域信其丨丨萬里結婚非長策也老子丨丨可以市揚子良玉不彫丨)
(丨不文)
美語(杜牧江西觀察使武陽公韋公遺愛碑銘不督不程誘以丨丨元稹陽城驛詩上知不可遏命以)
(丨丨酬)
美頌(顔氏家訓詩人之作刺箴丨丨各有源流就李白明堂賦序蓋天皇先天中宗奉天累聖纂鴻勲)
(克宣臣白丨丨恭惟述焉)
美讚(嵇康酒會詩坐中發丨丨異氣同音軌)
美詠(晉書苻堅載記苻堅時大宛獻天馬千里駒皆汗血朱鬛五色鳳膺麟身及諸珍異五百餘種堅曰)
(吾思漢文之返千里馬咨嗟丨丨今所獻馬其悉返之江淹為蕭太傅三讓揚州牧表深乃裂組遠故分珪)
(前人以為稱首昔賢以為丨丨)
美書(蜀志郤正傳性淡於榮利而尤耽意文章自司馬王揚班傅張蔡之儔遺文篇賦及當世丨丨善論)
(益部有者則鑚鑿推求略皆寓目)
美義(後漢書申屠蟠傳至行丨丨人所鮮能安貧樂潛味道守真)
美句(南史江淹傳嘗宿於冶亭夢一丈夫自稱郭璞謂淹曰吾有筆在卿處多年可以見還淹乃探囊中)
(得五色筆一以授之爾後為詩絶無丨丨時人謂之才盡)
美字(老學庵筆記慈聖曹太后工飛白盖習觀昭陵落筆也先人舊藏一丨丨徑二尺許筆勢飛動用慈)
(夀宫寳今不知何在矣)
美命(書疇敢不祗若王之休命傳言王如此誰敢不敬順王之丨丨而諫者乎)
美令(南史齊鄱陽王鏘傳鏘和悌丨丨性謙慎好文章陸雲與戴季甫書風姿丨丨心神烈暢)
美述(梅堯臣别後寄永叔詩荷公知我詩數數形丨丨)
美表(文心雕龍劉琨勸進張駿自序文致耿介並陳事之丨丨也)
美詩(詩疏頌者丨丨之名)
美諡(論衡臣子累諡不失實也由斯以論堯堯亦丨丨也張說惠文太子詩碣館英靈在瑶山丨丨尊)
美號(禮記已孤暴貴不為父作諡疏諡者列生平德行而為作丨丨白虎通春秋傳曰王者受命而王)
(必擇天下之丨丨以自號也聞鄭谷詠錦詩文君手裏曙霞生丨丨仍借蜀城)
美報(禮記地載萬物天垂象取材於地取法於天是以尊天而親地也故教民丨丨焉)
美妙(元史釋老傳有曰多爾濟埒克多爾華言丨丨金剛迴遮施食也人物志微忽必識妙也丨丨不昧)
(疎也)
美迹(隋書高祖紀芳風丨丨歌頌獨存丨王勃字文德陽宅秋夜山亭宴序星馳一介留丨於芳亭雲)
(委八行抒勞思於彩筆)
美課(馬懷素餞唐州高使君赴任詩何年昇丨丨迴看北城隅)
美芳(漢書禮樂志丨丨磑磑即即師象山則注磑磑崇積也即即充實也竇臮述書賦芝蘭滿室兮遺)
(丨丨朋友忘言兮古人會)
美秀(左傳子太叔丨丨而文後晉書郄超傳凡超所交友皆一時丨丨雖寒門進亦拔而友之李商)
(隠驕兒詩衮師我驕兒丨丨乃無匹)
美節(梁昭明太子七契實秋收之丨丨將校獵以娛情)
美氣(梁元帝元覽賦蔭丨丨之蔥蔥浮卿雲之藹藹虞世南賦得吳都詩玉牒宏圖表黃旗丨丨浮)
美夜(張說同趙侍御巴陵早春作佩勝芳辰日漸暖然燈丨丨月初圓)
美靜(獨孤及右金吾衛將軍閻公墓誌銘郁郁金吾洵丨且丨)
美寢(徐夤自詠詩寒益衾裯饒丨丨出乘車馬免徒行)
美睡(續仙傳夏侯隠登山渡水亦閉目丨丨同行聞其鼾聲而不蹉跌人稱睡仙韓偓傷春詩中酒向)
(陽成丨丨惜花衝雨覺傷寒)
美刺(歐陽修詩譜補亡後序風俗善惡方言訓故盛衰治亂丨丨之由無所不載謝靈運山居賦篇章)
(以陳丨丨論難以覈有無)
美惡(禮記丨丨皆在其心不見其色也欲一以窮之舍禮何以哉史記天官書凡候歲丨丨謹候歲始)
(丨董仲舒賢良策對以此見人之所為其丨之極乃與天地流通而往來相應)
美疢(左傳丨丨不如惡石匪任昉答劉孝綽詩九折多丨丨報庶良藥)
美否(詩攘其左右嘗其旨否箋成王親為嘗其饋之丨丨示親之也)
美音(七佛經護僧伽藍神斯有十八神一名丨丨)
美響(胡宗仁黃鳥日來啼詩黃鳥弄丨丨日啼檐間樹)
美聲(張衡西京賦妖蠱艷夫夏姬丨丨暢於虞氏)
美名(國語其有丨丨也唯其施令德于遠近而小大安之也杜甫舟中苦熱遣懷奉呈楊中丞通簡臺)
(省諸公詩丨丨光史臣長策何壯觀法又寄高三十五書記詩丨丨人不及佳句如何)
美功(家語丨丨不伐貴位不喜易林虞夏丨丨要荒賓服)
美才(唐書文藝傳序唐興已百年諸儒爭自名家大歷貞元間丨丨輩出擩嚌道真涵泳聖涯抵轢晉魏)
(上軋漢周唐之文完然為一王法)
美贍(晉書歐陽建傳歐陽建字堅石世為冀方右族雅有理思才藻丨丨擅名北州)
美玩(梁昭明太子七契瑶俎既已麗竒雕盤復為丨丨)
美多(管子春仁夏忠秋急冬閉順天之時約地之宜忠人之和故風雨時五榖實草木丨丨六畜蕃息)
美觀(謝靈運山居賦自注喬木茂竹緣畛彌阜横波疎石側道飛流以為寓目之丨丨王騰辨蜀都賦)
(序以煥文采之丨丨悦誦讀之利口而已)
美周(趙驊詩慚無丨丨頌徒上祝堯篇)
美宣(玉海車攻丨丨羽獵箴漢)
美唐(謔名錄丨丨博士唐楊燝也)
美族(北史崔㥄傳㥄一門婚嫁皆衣冠丨丨)
美士(詩邦之彥兮傳彥士之美稱正義曰釋訓云丨丨為彥舍人曰國有丨丨為人所言道禮記人之)
(彥聖注彥丨丨也)
美子(楚辭九歌夫人自有兮丨丨蓀何為兮愁苦)
美男(汲冢周書丨丨破老美女破舌)
美彥(北史崔宏傳諸公主皆嫁於賓附之國朝臣子弟良族丨丨不得尚焉)
美身(荀子君子之學也以丨其丨)
美人(詩云誰之思西方丨丨箋思周室之賢者南楚辭九歌滿堂兮丨丨忽獨與余兮目成淮子秦)
(雲如丨丨惠蘇軾赤壁賦渺渺兮余懷望丨丨兮天一方謝連𢷬衣詩丨丨戒裳服端飾相招攜)
美地(漢書趙充國傳充國上狀曰今虜亡其丨丨薦草愁于寄託遠遁列子孫叔敖死王以丨丨封其)
(子子辭而不受請寝丘與之至今不失)
美縣(後漢書丁鴻傳鴻父琳建武元年拜河南太守及封功臣帝令各言所樂諸將皆占豐邑丨丨惟琳)
(願封本鄉或謂琳曰人皆欲縣子獨求鄉何也琳曰昔孫叔敖勅其子受封必求墝埆之地今琳能薄功微得)
(鄉亭厚矣)
美山(山海經丨丨其獸多兕牛多閭麈多豕鹿其上多金其下多青䨼)
美莊(獨異志崔羣夫人李氏常勸樹莊田羣曰予有三十所丨丨前歲放春榜三十人豈非良田耶夫人)
(曰君非陸贄相門生乎往年君掌文柄使人約其子簡禮不令就試如以君為良田即陸氏一莊荒矣)
美俗(魏志管寧傳若寧固執匪石守志箕山追跡洪崖參蹤巢許斯亦聖朝同符唐虞優賢揚歷垂聲千)
(載雖出處殊塗俯仰異體至於興治丨丨其揆一也荀子無國而不有丨丨無國而不有惡俗)
美化(南史宋武帝紀晉帝策曰淳風丨丨盈塞區㝢廣梁簡文帝南郊頌序欽明丨丨跨萬古於兹日)
(運愉樂表千載於當今效呂温河出榮光賦致丨丨於陶唐復靈於我皇)
美風(宋玉笛賦丨丨洋洋而暢茂)
美露(白虎通甘露者丨丨也降則物無不盛者也者崔融為百官賀斷獄甘露降表臣等謹案甘露丨)
(丨也一名膏露一名天酒其凝如脂其甘如飴蓋神靈之精仁瑞之澤李德裕畫桐花鳳扇賦有喬松而不)
(適獨丨丨而愛桐)
美陽(漢書郊祀志宣帝時丨丨得鼎獻之水又地理志右扶風縣丨丨禹貢岐山在西北中鄉周太王)
(所邑三後漢書安帝紀永初五年月詔安定徙丨丨)
美原(唐書昭宗帝紀楊崇本會鳳翔涇原鄜延秦隴兵以討朱全忠戰於丨丨)
美國(荀子欲修政丨丨則莫若求其人)
美城(左傳陳轅宣仲怨鄭申侯之反已于召陵故勸之城其賜邑曰丨丨之大名也子孫不忘吾助子請)
(乃為之請于諸侯而城之美遂譖諸鄭伯曰丨丨其賜邑將以叛也申侯由是得罪蔡邕述行賦勤諸侯之)
(遠戍兮侈申子之丨丨)
美室(詩今夕何夕見此良人傳良人丨丨也丨左傳宋向戌見孟獻子尤其室曰子有令聞而其丨非)
(所望也曰又齊侯與晏子坐于路寝公歎丨哉丨其誰有此乎)
美第(陸長源詶孟十二新居見寄詩去歲登丨丨榮名在公車)
美堊(山海經視山多丨丨金玉又朝歌之山谷多丨丨)
美赭(山海經賈超之山其陽多黃堊其隂多丨丨)
美鐵(新論飛鼯甘烟走貊丨丨)
美田(周禮載師疏其授民田家所養者多與之丨丨所養者少則與之薄田齊民要術丨丨欲稠薄田)
(欲稀)
美糞(齊民要術區種粟二十粒丨丨一升合土和之)
美苖(鹽鐵論茂林之下無豐草大塊之間無丨丨)
美禾(呂氏春秋五耕五耨必審以盡其深殖之度隂土必得大草不生又無螟蜮今兹丨丨來兹美麥)
美麥(呂氏春秋見上)
美榖(宋史樂志道著開闢惠周動植國崇丨丨民資力穡)
美稷(漢書地理志西河郡縣丨丨屬國都尉治丨後漢書郭伋傳伋為并州牧始至行部到西河丨有)
(童兒數百各騎竹馬道次迎拜學庾信周大將軍義興公蕭太尉墓誌銘南陽風俗文更多丨丨相迎兒童)
(逾遠)
美米(亢倉子凡苖之患不俱生而俱死是以先生者丨丨後生者為秕)
美芒(吕氏春秋麥後時者弱苖而穗蒼狼薄色而丨丨)
美苕(詩防有鵲巢卭有旨苕箋防之有鵲巢卭之有丨丨處勢自然)
美木(後漢書賈琮傳舊交阯土多珍産明璣翠羽犀象瑇瑁異香丨丨之屬莫不自出唐書牛僧孺傳)
(僧孺治第洛之歸仁里多致嘉石丨丨與賓客相娛樂山海經風伯之山其東有林焉名曰莽浮之林多丨)
(丨鳥獸)
美樹(魏文帝槐賦有大邦之丨丨惟令質之可嘉託靈根於豐壤被日月之光華)
美桑(山海經雅山灃水出焉其上多丨丨)
美竹(筍譜箘簵丨丨也母既曰丨丨厥萌可曰美筍薄郭璞西山經圖桃枝贊嶓冢丨丨厥號桃枝叢)
(幽藹從容鬱猗簟以寧寝杖以扶危裴杜甫橋陵詩三十韻因呈縣内諸官王劉丨丨潤李春蘭馨)
美筍(筍譜見上)
美梨(神仙傳介象為吳主所徵在武昌連求去不許象言病帝以丨丨一奩賜之象以日中時死其晡時)
(到建業以主所賜梨付守苑吏種之)
美棗(山海經驪山其上有丨丨棘古詩甘瓜抱苦蒂丨丨生荆)
美材(何晏景福殿賦綴以萬年綷以紫榛或以嘉名取寵或以丨丨見珍)
美幹(益部方物記略楠在土所宜亭擢而上枝枝相避葉葉相讓繁隂可託丨丨斯仰注蜀地最宜者生)
(童童若幢蓋然枝葉不相礙茂葉美隂人多植之)
美隂(益部方物略記注見上)
美蔭(莊子周遊乎雕陵之樊覩一蟬方得丨丨而忘其身)
美蔓(宋史樂志森森喬木丨丨榮之我有旨酒嘉賓式燕宜之)
美荈(洪适詩東鄰丨丨久成塢)
美松(水經注鄒山記云徂徠山在梁父界有丨丨)
美檟(左傳初穆姜使擇丨丨)
美梓(山海經堇理之山其上多丨丨並張華瓌材枕賦丨丨逡廵不敢與)
美樅(尸子松柏之鼠不知堂密之有丨丨)
美草(易林鹿得丨丨鳴呼其友丨鹽鐵論内無室宇之守外無田疇之積隨丨甘水而驅牧)
美卉(柳宗元零陵三亭記嘉木丨丨垂水叢峰)
美花(杜甫奉陪鄭駙馬韋曲詩丨丨多映竹好鳥不歸山)
美瓜(漢書地理志敦煌注杜林以為古瓜州地生丨丨師古曰即春秋左氏傳所云允姓之戎居于瓜州)
(者也其地今猶出大瓜長者狐入瓜中食之首尾不出後漢書郡國志敦煌郡古瓜州出丨丨)
美芹(嵇康與山巨源絶交書野人有快炙背而丨丨子者欲獻之至尊雖有區區之意亦已疏矣杜甫)
(赤甲詩丨丨由來知野人)
美蔬(陸游詩犬吠船丁歸小市得丨丨又香粳薦丨丨)
美泉(白虎通醴泉者丨丨也状若醴酒可以養老)
美園(論衡地性生草山性生木如地種葵韭山樹棗栗名曰丨丨茂林不復與一恒地庸山比矣)
美池(陶潜桃花源記有良田丨丨桑竹之屬)
美溝(水經注馬溝水出朝歌城北東流南屈至其城東又東流與丨丨合)
美藴(湯顯祖豫章覽秀樓賦尚物力之膏華識山淵之丨丨)
美鯽(庾信謝趙王賚乾魚啟洞庭鮮鮒温湖丨丨)
美鷮(詩有集維鷮陸璣疏鷮微小于翟也走而且鳴曰鷮鷮其尾長肉甚美故林麓山下人語曰四足之)
(美有麃兩足之丨有丨)
美麃(詩疏見上)
美毛(博物志山雞有丨丨自愛其色終日映水目眩則溺死)
美翼(李子卿紅觜鳥賦凌丨丨之鵷雛掩能言之鸚鵡)
美羽(韓詩外傳鳥之丨丨勾啄者鳥畏之魚之侈口垂腴者魚畏之人之利口贍辭者人畏之張華鷦)
(鷯賦咸丨丨而豐肌)
美物(禮記三牲之俎八簋之實丨丨備矣堪周語夫粲丨之丨也衆以丨丨歸女而何德以之謝惠)
(連猛虎行丨丨標貴用志士勵竒蹤宜又左思三都賦序丨丨者貴依其本讃事者本其實)
美尾(物類相感志冰鼠有丨丨可以來鼠此尾所在鼠輒聚也)
美鮮(徐幹七喻㪷膾丨丨)
美腴(徐爰食箴潔爨豐盛滋分丨丨)
美罛(宋史樂志洋洋嘉魚佇以丨丨君子有道嘉賓式燕以娛)
美價(張仲素玉磬賦較隍池之寳丨丨斯騰李白古風清輝照海月丨丨傾皇都)
美致(晉書吳隠之傳元興初詔曰夫家行篤於閨門清節厲乎風霜實立人之所難而君子之丨丨也)
美藉(梁昭明太子七契金盤薦丨丨之珍玉杯沉縹清之酒)
美滿(李俊民雨詩一犁雖丨丨猶恨不當春)
美之(榖梁傳桓盟不日此何以日丨丨也)
美者(莊子丨丨自美吾不知其美也惡者自惡吾不知其惡也)
美矣(左傳子晳洵丨丨茂孟子道則高矣丨丨宋玉神女賦矣丨丨諸好備矣)
美哉(禮記晉獻文子成室晉大夫發焉張老曰丨丨輪焉丨丨奐焉左傳吳公子札來聘請觀于周樂)
(為之歌周南召南曰丨丨始基之矣)
美終(國語彼將惡始而丨丨以晚蓋者也)
美利(易乾始能以丨丨利天下不言所利大矣哉至史記張儀傳屈原曰前大王見欺於張儀張儀臣)
(以為大王烹之今縱弗忍殺之又聽其邪說不可懷王曰許儀而得黔中丨丨也後而倍之不可故卒許張儀)
(與秦親意杜甫南池詩皇天不無丨丨戒止足)
美用(後漢書孟嘗傳嘗單身謝病躬耕壟次匿景藏采不揚華藻實羽翮之丨丨非徒腹背之毛也宋)
(書蔡興宗傳朝士有此人不多物議謂應丨丨)
美食(漢書鮑宣傳陛下擢臣巖穴誠冀有益毫毛豈徒欲使臣丨丨大官重高門之地哉𫝊咸禁奢書)
(昔毛玠為吏部尚書時無敢好衣丨丨者)
美饌(吳志華覈傳飢者不待丨丨而後飽寒者不待狐貉而後温)
美飯(後漢書和熹鄧皇后紀今末世貴戚食禄之家温衣丨丨乘堅驅良而面牆術學不識臧否斯故禍)
(敗所從來也)
美味(揚雄解難客難揚子曰凡著書者為衆人之所好也丨丨期乎合口工聲調于比耳梁簡文帝七)
(勵陳晨鳬之丨丨薦雋燕之肥甜入杜甫撥悶詩已辦青錢防雇直當令丨丨吾脣)
美啖(筍譜會稽箭筍乾法多將小筍烝後以鹽酢焙乾凡筍宜烝味全今越筍乾為丨丨也)
美醬(唐書許欽明傳出為凉州都督嘗輕騎按部會突厥默啜兵奄至被執與皆至靈州使說之降欽明)
(至城下呼曰我乏食有丨丨乎有粱米乎并乞墨一枝時賊營四面阻水惟一路得入欽明欲選將柬兵乘夜)
(襲賊也而城中無寤其廋者遂見害)
美醖(宋史文苑傳郭忠恕善畫多遊王侯公卿家或待以丨丨豫張紈素倚於壁乘興即畫之白居易)
(詩丨丨香醪嫰時新異果鮮)
美酒(北史盧元明傳少時嘗從鄉還洛途遇相州刺史中山王熙熙博識之士見而歎曰盧郎有如此風)
(神惟須頌離騷飲丨丨自為佳器丨古詩不如飲丨丨被服紈與素蘇軾詩十千丨渭城歌)
美釀(瑯環記試鶯家多丨丨試鶯不善飲時為宋遷索取試鶯恒曰此豈為某設哉秪當索與郎耳因名)
(酒曰索郎)
美釅(齊民要術粟米麯作酢法大率笨麯末一斗井花水一石粟米飯一石明旦作酢今夜炊飯薄攤使)
(冷日未出前汲井花水斗量著甕中量飯著盆中然後瀉飯著甕中量麯末著飯上慎勿撓攪綿幕甕口三七)
(日熟丨丨少澱久停彌好)
美醑(戴良詩丨丨溢流霞妍談粲餘絢)
美醪(蘇頲命姚崇等北伐制丨丨以信之芳餌以賞之)
美膾(畫鑒五代袁義宋徐白善畫魚及觀其迹不過刀几間物耳使人徒起丨丨之興)
美鮓(南史王藻傳藻弟懋懋子瑩累遷義興太守代謝超宗去郡與瑩交惡懋後往超宗處設精白䱒丨)
(丨麞&KR2477;懋問那得佳味超宗詭言義興始見餉佯驚曰丈人豈應不得耶懋大忿言於朝廷稱瑩供養不足坐)
(失郡)
美饎(馬祖常壮遊詩四十得俸禄僅可給丨丨)
美餌(柳宗元送辛殆庶下第遊南鄭序方之於釣者絲綸不屬鈎喙甚直嗜有丨丨者而觖望獲魚之暮)
(則善取者皆指而笑之羌吳寬吳越弔古賦貪丨丨而不寤兮自以為得計)
美裘(公羊傳蔡昭公朝乎楚有丨丨焉囊瓦求之昭公不與為是拘昭公于南郢數年然後歸之)
美服(莊子甘其食丨其丨有此四者何求於外)(列子豐屋丨丨厚味姣色張衡週天大象賦嘉殷巫)
(之丨丨登周史之雅號)
美飾(蔡邕衣箴今人務在奢嚴志好丨丨帛必薄細衣必輕煖梁昭明太子七契連乾麗靡輕蘇燦爛)
(逸氣既為勝矚丨丨重成壮觀)
美襟(司空圖詩品金尊酒滿伴客彈琴取之自足良殫丨丨)
美錦(左傳子皮欲使尹何為邑子産曰子有丨丨不使人學製焉大官大邑身之所庇也而使學者製焉)
(其為丨丨不亦多乎賢徐夤醉題邑宰南塘屋壁詩閩王丨丨求製未許陶公解印還)
美器(南史羊欣傳義熙中弟徽被知於武帝帝謂諮議參軍鄭鮮之曰羊徽一時丨丨世論猶在兄後)
(貴耳錄种放見陳圖南曰名者古人之丨丨造物者深忌於天地間無全名子名將起物必敗之)
美箭(温子昇為安豐王延明讓國子祭酒表臣聞寳劒未砥猶乏切玉之功丨丨闕羽尚無衡石之勢)
(杜甫石龕詩為官採丨丨五歲供梁齊)
美貝(山海經東始之山泚水出焉而東北流注于海其中多丨丨)
美質(禮記禮釋回增丨丨措則正施則行包漢書張山拊傳關内侯鄭寬中有顔子之丨丨商偃之文)
(學成韓詩外傳雖有良玉不刻鏤則不器雖有丨丨不學則不成君子)
美形(世說王敬豫有丨丨問訊王公王公撫其背曰阿奴恨才不稱)
美貌(方言秦晉之間丨丨謂之娥美状為窕美色為艷美心為窈宋玉神女賦須臾之間丨丨横生)
美狀(方言見上)
美色(晉書阮籍傳鄰家少婦有丨丨當罏沽酒籍嘗詣飲醉便卧其側籍既不自嫌其夫察之亦不疑也)
(深方言見美貌下知鮑照園葵賦魚沉而鳥高飛孰丨丨之為正)
美心(方言見美貌下)
美容(楚辭九章雖有西施之丨丨兮讒妬入以自代)
美姿(王粲神女賦丨丨巧笑靨輔竒牙張敏神女賦丨丨天挺盛飾表德)
美目(詩巧笑倩兮丨丨盼兮丨揚玉澤蛾眉象翠翰)(陸機日出東南隅行丨張華感婚詩素顔發紅)
(花丨丨流清揚)
美眉(雲笈七籖老君生於殷末長自周初其相也丨丨黃色日月角縣蹈五把十耳有三門鼻有雙柱)
美口(張翰周小史詩和顔善笑丨丨善言)
美髯(金史温德亨傳布爾德魁梧丨丨有謀略以智勇聞元史張起巖傳起巖面如紫瓊丨丨方頤而)
(眉目清揚可觀望而知為雅量君子列子丨丨長大)
美偲(詩其人丨且丨惟蘇頲蜀城哭台州安樂少府詩其道正直其人信丨丨)
美髮(左傳昔有仍氏生女黰黑而甚美光可以鑑注丨丨為黰後漢書明德馬皇后紀后身長七尺二)
(寸方口丨丨能誦易好讀春秋楚辭尤善周官董仲舒書)
美長(詩鬒髮如雲傳鬒黑髮也如雲言丨丨也)
美鬛(孔叢子堯舜禹湯文武周公不以䰅眉丨丨為稱也)
美脊(易坎為水其于馬也為丨丨)
美手(南史柳惲傳子良嘗置酒後園有晉太傅謝安鳴琴在側援以授惲惲彈為雅弄子良曰卿巧越嵇)
(心妙臻羊體良質丨丨信在今夜)
美媛(傅休奕豔歌行有女篇妙哉丨丨德宜配侯與王)
美姬(史記項羽本紀范增說項羽曰沛公居山東時貪於財貨好丨丨今入關財物無所取婦女無所幸)
(此其志不在小)
美妾(後漢書仲長統傳妖童丨丨填乎綺室五晉書載記王猛以功進封清河郡侯賜以丨丨人上女)
(妓十二人中妓三十八人馬百匹車十乘猛上疏固辭不受)
美妓(舊唐書李光顔傳討吳元濟韓弘求得一美婦遺光顔光顔曰令公憐光顔離家室久捨丨丨見贈)
(誠有以荷德也然今戰卒數萬皆有妻子蹈白刃光顔奈何以女色為樂)
美婦(舊唐書李光顔傳見上)
美女(爾雅丨丨為媛注所以結好媛植史記外戚世家詩曰丨丨入室惡女之仇曹丨丨篇丨丨妖)
(且閑採桑岐路間連又唐書沙陀傳中和二年蔚州刺史蘇祐會赫鐸兵將攻代州屯丨丨谷)
美御(拾遺記漢成帝悦於闇行憎燈燭宫中丨丨皆服皂衣)
美媵(詩序江有汜丨丨也勤而無怨嫡能悔過也疏此本為丨丨之不怨因言嫡之能自悔故丨丨而後)
(兼嫡也自蕭子範傷往賦詠丨丨而箴歌忠妾而為式)
美奴(苕溪漁隠陸藻有侍兒名丨丨善綴詞出侑樽俎每乞韻於坐客頃刻成章)
美娃(陳高詩丨丨載後乘銷金燦裳衣)
美艷(左傳宋華父督見孔父之妻于路目逆而送之曰丨而丨)
美麗(漢書董賢傳賢傳漏在殿下為人丨丨自喜哀帝望見說其儀貌識而問之曰是舍人董賢耶因引)
(上與語拜為黃門郎司論衡天文人文文豈徒調墨弄筆為丨丨之觀哉馬相如美人賦司馬相如丨丨)
(閑都遊于梁王梁王說之)
美映(晉書武悼楊皇后傳以咸寧二年立為皇后婉嫕有婦德丨丨椒房甚有寵)
美矉(莊子西施病心而矉其里其里之醜人見而美之歸亦捧心而矉其里其里之富人見之堅閉門而)
(不出貧人見之挈妻子而去之走彼知丨丨而不知矉之所以美亦作顰陳造詩正恐效西子丨丨得嘲劇)
美盼(瑯環記姚氏女月華與楊子名達者相愛月華少失母隨父寓於揚子江江上端午有龍舟之戲月)
(華出看逹見其素腕褰簾結五色絲跳脱鬒髮如漆玉鳳斜簪巧笑丨丨容色豔異逹神魂飛蕩然非敢望也)
美曼(皮日休祝瘧癘文丨丨之色媚於君側)
美金(國語丨丨以鑄劒戟試諸狗馬惡金以鑄鋤夷斤欘試諸壤土)
美玉(論語有丨丨於斯精山海經即谷之山多丨丨西捫蝨新話文章如金丨丨自有定價張衡)
(京賦翡翠火齊絡以丨丨)
美石(山海經秦室之山上多丨丨)
美璞(歐陽修詩丨丨思善價浮雲有夷路虹蘇舜欽永叔石月屏圖詩彤霞爍石變靈砂白貫巖生丨)
(丨)
美珥(戰國策齊王夫人死有七孺子者皆近薛公欲知王所欲立乃獻七珥美其一明日視丨丨所在勸)
(王立為夫人)
美瑾(文同詩公家兄弟何磊落一一光華如丨丨)
美玦(魏志鍾繇傳注太子與繇書曰近見南陽宗惠叔稱君侯昔有丨丨聞之驚喜笑與忭俱)
美珠(左傳太叔疾臣向魋納丨丨焉與之城鉏淮南子白玉不琢丨丨不文質有餘也)
美璧(何景明憂旱賦沈丨丨兮不受牲降甘澍兮敷永寧)
美寶(詩貽我佩玖傳玖石次玉者言能遺我丨丨而鹽鐵論和氏之璞天下之丨丨也待鑑試之工後)
(明以何璩琥珀拾芥賦丨丨擢色臨矣飛芒乘虚而附焉)
美香(司空圖詩丨丨聞夜合清景見寅朝)
美境(宋書舒璘傳朱子吕祖謙講學於婺璘徒步往謁之以書告其家曰敝床疏席總是佳趣櫛風沐雨)
(反為丨丨)
美澤(左傳齊慶封來奔獻車于季武子丨丨可以鑑蕭子範七誘驅丨丨之車策千里之馬)
美類(春秋繁露美事召丨丨惡事召惡類熊阮籍元父賦崇陵崔巍深溪崢嶸丨丨不處虎是生)
美蹤(後漢書楊賜傳追慕五宗之丨丨)
美新(揚雄劇秦丨丨序敢竭肝膽寫腹心作劇秦丨丨一篇雖未究萬分之一亦臣之極思也)
美劭(晉書車胤傳風姿丨丨機悟敏速教潘尼釋奠頌序謙光之丨彌丨闕里之克崇)
美景(陳書孫瑒傳及出鎮郢州乃合十餘船為大舫於中立亭池植荷芰每良辰丨丨賓僚並集泛長江)
(而置酒亦一時之勝賞焉樂謝靈運擬魏太子鄴中集詩序天下良辰丨丨賞心事四者難并今昆弟友朋)
(二三諸彦共盡之矣終陸倕以詩代書别後寄贈京邑僚友娱談丨丨敷文永清夜)
美果(山海經注月支國多好馬丨丨)
美賞(抱朴子臨之以斧鉞之威誘之以傾城之寳猶不能奮鉛鋒於犀兕騁駑蹇以追風非不忌重誅也)
(非不悦丨丨也體不可力無自奈何)
美優(會稽典錄丁子賤塞淵好德堂構克舉野無遺薪斯之為懿其丨丨矣)
康
康寧(書九五福一曰夀二曰富三曰丨丨比宋史張齊賢傳以三公就第丨丨福夀時罕其易林寇)
(帶垂衣天下丨丨江孔平仲熙寧口號萬戸丨丨五榖豐淮相接至山東)
康榮(易林生長太平仁政流行四方歸德社稷丨丨)
康泰(王勃拜南郊頌序天下黎人知四海之安樂寰中殊域奉三靈之丨丨)
康彊(書身其丨丨子孫其逢吉黃後漢書和帝紀太尉鄧彪聰明丨丨可謂老成耉矣杜牧春日言)
(懷寄虢州李常侍詩願公如衛武百歲尚丨丨)
康樂(禮記嘽諧慢易繁文簡節之音作而民丨丨愷周禮小行人其丨丨和親安平為一書爾雅樂)
(也疏愷者丨丨也又又南史謝靈運傳從叔琨特加愛之襲封丨丨公音岳史記孔子世家孔子由大司)
(寇攝行相事齊人聞而懼於是選齊國中女子好者八十人皆衣文衣而舞丨丨文馬三十駟遺魯君)
康功(書文王卑服即丨丨田功孔傳丨丨安人之功)
康濟(書以蕃王室以和兄弟丨丨小民)
康護(符載九日陪劉中丞賈常侍宴合江亭序非常侍無以丨丨全蜀非中丞無以恢建盛烈)
康健(金史張行信傳初至汴父暐以御史大夫致仕猶丨丨兄行簡為翰林學士承旨行言為禮部尚書)
(諸子姪多中第居官當世未之有也)
康乂(書用丨丨民作求)
康勝(徐陵與王吳郡僧智書比青葽已戒白露方溥體中何如願聞丨丨)
康保(書别求聞由古先哲王用丨丨民)
康共(書承汝卑汝惟喜丨丨疏惟歡喜安樂皆與汝共之)
康娛(離騷日丨丨而自忘兮丨韓愈復志賦竟歲年以丨)
康逸(李百藥登葉縣故城謁沈諸梁廟詩館宇肅而靜神心丨且丨)
康愈(大唐西域記其二窣堵波今猶現在有嬰疾病欲祈丨丨者塗香散華至誠歸命多蒙瘳差)
康茂(包佶祀兩師樂章動植求聲飛沉允望時丨氣丨惟神之貺)
康事(書王曰我惟無斁其丨丨公勿替刑四方其世享)
康務(謝莊摉才表必欲崇本丨丨庇民濟俗非更惉懘奚取九成)
康哉(書庶事丨丨九唐太宗元日詩穆矣薰風茂丨丨帝道昌張齡奉和聖製早度蒲津關詩還聞)
(股肱郡元首詠丨丨)
康侯(易丨丨用錫馬蕃庶)
康民(汲冢周書丨丨以桴苡者其實如李食之宜子)
康韶(隋書音樂志元會儀注帝出黃門侍郎舉麾於殿上掌故應之舉於階下奏丨丨之樂)
康歌(北齊書崔伯謙傳世宗以為京畿司馬勞之曰卿騁足瀛部已著丨丨督府務殷是用相授隋書)
(食貨志禹制九等而丨丨興周人十一而頌聲作梁簡文帝菩提樹頌禀識丨丨昆蟲得性)
康會(王勃四分律宗記序價隆丨丨譽重摩騰)
康年(詩明昭上帝迄用丨丨有傅休奕郊祀歌撫寧四海保丨丨)
康日(李頻府試老人星見詩海内逢丨丨天邊見夀星)
康時(文獻通考西漢舉賢良文學令其對策取其忠言嘉謨足以佐國崇論弘議足以丨丨顔延之請)
(立渾天儀表七晷運變無匪丨丨)
康俗(任昉為武帝初封功臣詔草昧權輿事深締搆丨丨成務義在庇民)
康邸(宋史宗室師&KR0759;傳伯驌少從高宗於丨丨以文藝侍左右師&KR0759;伯驌之子也)
康途(天禄閣外史優游於樂歲恬淡於丨丨)
康衢(後漢書馬融傳目矖鼎俎耳聽丨丨趙晉書戴若思傳若思舉孝廉入洛陸機薦之於王倫曰若)
(得托迹丨丨則能結軌驥騄立列子堯治天下五十年微服遊於丨丨聞童兒謠云我烝民莫匪爾極不識)
(不知順帝之則功唐明皇過晉陽宫詩永言念成頌德臨丨丨)
康逵(周邦彦汴都賦正南面而負扆舉天下於丨丨)
康莊(爾雅五達謂之丨六達謂之丨衍史記孟子荀卿傳騶奭者齊諸騶子亦頗采騶之術以紀文於)
(是齊王嘉之自如淳于髠以下皆命曰列大夫為開第丨丨之衢高門大屋尊寵之沈約郊居賦固無情於)
(輪奐非有欲於丨丨市李嶠旌詩告善丨丨側求賢肆中)
康國(舊唐書音樂志丨丨樂舞旋轉如風俗謂之胡旋樂開元遺事明皇與親王棋令賀懷智獨奏琵)
(琶妃子立於局前觀之上欲輸次妃子將丨丨猧子放之令於局上亂其輸贏上甚悦焉)
康居(漢書西域傳丨丨國王冬治樂越匿地到卑闐城去長安萬二千三百里)
康郎(寰宇記丨丨山在餘干即鄱陽湖之南涯山昔姓康者居之故名)
康義(水經注泗水又逕宿預城之西又逕其城南故下邳之宿留縣也王莽更名之曰丨丨矣)
康晉(齊書州郡志益州始康郡丨丨縣)
康干(六帖回紇拔野古有丨丨河斷松投之三年化為石色蒼節理猶在號丨丨石)
康沂(王勃上綘州上官司馬書藩維克振既參來暮之歌邦國不空自有丨丨之相)
康圭(禮記山節藻梲復廟重檐刮楹達鄉反玷出尊崇玷丨丨疏屏天子之廟飾也)
康爵(詩酌彼丨丨以奏爾時)
康瓠(爾雅丨丨謂之甈寳賈誼弔屈原文斡棄周鼎丨丨兮)
康叔(書傳成王既伐管叔蔡叔以殷餘民封丨丨作康誥酒誥梓材史記衛丨丨世家衛丨丨名封武)
(王同母少弟也)
康獻(晉書后妃傳論明穆丨丨仍世臨朝時屬委裘躬行負扆各免華陽之釁竟躡和熹之蹤按明穆晉)
(明帝后丨丨晉康帝后)
康回(楚辭天問丨丨憑怒地何故以東南傾注丨丨共工名也)
康和(王羲之夫人帖夫人涉道丨丨足下小大皆佳)
康阜(宋史樂志何以錫之貽爾眉夀何以格之永爾丨丨)
康平(漢書宣帝紀上下和洽海内丨丨)
康順(五代史樂志周郊祀皇帝食舉用丨丨之樂)
寧
寧定(淮南子天下丨丨百姓和集丨又唐書地理志松州都督府丨州)
寧一(史記曹相國世家載其清淨民以丨丨隋書高祖紀區宇丨丨隂陽順序)
寧康(易林千柱百梁終不傾僵周家丨丨)
寧泰(荀子大參乎天精微而無形行義以正事業以成可以禁暴足窮百姓待之而後丨丨)
寧和(齊書武帝紀贊市朝宴逸中外丨丨)
寧樂(易不寧方來疏不寧方來者此是丨丨之時若能與人親比則不寧之方皆悉歸來)
寧止(詩百室盈止婦子丨丨)
寧固(後漢書王充傳論百家之言政者尚矣大略歸乎丨丨根柢革易時敝也)
寧靜(易以言乎邇則靜而正疏言易之變化在于邇近之處則丨丨而得正諸葛亮誡子書非澹泊無)
(以明志非丨丨無以致遠芳束晳元居釋大晉熙隆六合丨丨又唐書地理志池州都督府領丨丨州)
寧靖(蜀志先主傳先主上言漢帝曰若應權通變以丨丨聖朝雖赴水火所不得辭)
寧謐(周書文帝紀魏帝報曰朕所以垂拱九載實資元輔之力俾九服丨丨誠賴翊贊之功唐書褚遂)
(良傳内外丨丨丨顧况從軍行天山坐丨)
寧肅(魏志田豫傳正始初豫遷使持節護匈奴中郎將加振威將軍領并州刺史外胡聞其威名相率來)
(獻州界丨丨百姓懷之)
寧極(莊子不當時命而大窮乎天下則深根丨丨而待此存身之道也又唐書盧鴻傳鴻范陽人徙洛)
(陽博學善書籀廬嵩山所居室自號丨丨)
寧業(晉書載記馮跋下書曰今疆宇無虞百姓丨丨而田畝荒穢有司不隨時督察而欲令家給人足不)
(亦難乎)
寧濟(魏志高貴鄉公紀聖德光隆丨丨六合用吳志陸遜傳乞垂聖恩丨丨百姓數年之間國少豐然)
(後更圖維曹植上責躬應詔詩於穆顯考時武皇受命于天丨丨四方)
寧方(北史高閭傳為國之道其要有五一曰文德二曰武功三曰法度四曰防固五曰刑賞故遠人不服)
(則修文德以來之荒狡放命則播武功以威之人未知戰則制法度以齊之暴敵輕侵則設防固以禦之臨事)
(制勝則明賞罰以勸之用能闢國丨丨征伐四剋)
寧予(書伻來毖殷乃命丨丨)
寧后(張衡思元賦文斷袪而忌伯兮閹謁賊而丨丨)
寧考(書無毖于恤不可不成乃丨丨圖功)
寧王(書丨丨唯卜用克綏受兹命常又唐書禮樂志明皇命丨丨主藩邸樂以亢太分兩朋以角優劣)
(中温庭筠彈箏人詩天寳年事玉皇曾將新曲教丨丨)
寧侯(周禮梓人祭侯之禮以酒脯醢其辭曰惟若丨丨母或若女不丨丨不屬于王所故抗而射女注若)
(猶女也寧安也)
寧民(周禮小宰二曰教職以安邦國以丨萬丨以懷賓客)
寧人(書天棐忱辭其考我民予曷其不于前丨丨圖功攸終後漢書左雄傳臣聞柔遠和邇莫大丨丨)
(寧人之務莫重用賢)
寧哥(酉陽雜俎帝呼寧王為丨丨丨張祜丨丨來詞黃幡綽指向西樹不信丨回馬來)
寧親(法言孝莫大於丨丨寧親莫大於寧神)
寧神(法言見上)
寧體(宋玉風賦清清泠泠愈病析酲發明耳目丨丨便人)
寧晏(南史宋武帝紀晉帝加宋公九錫策曰劉毅叛換負釁西夏公禦軌以刑消之不日罪人斯得荆衡)
(丨丨有陸雲祖考頌長驅致屆九有判咸黜凶醜區域丨丨)
寧息(史記秦始皇帝紀始皇曰天下共苦戰鬭不休以有侯王賴宗廟天下初定又復立國是樹兵也而)
(求其丨丨豈不難哉盛蔡邕濟北相崔君夫人誄雖則崇猶匪丨丨)
寧寢(郭璞西山經圖桃枝贊見美竹下)
寧役(謝靈運撰征賦穆京甸以清晏撤多壘而丨丨)
寧俗(晉書華譚傳五帝殊禮三王異教至於興禮樂以和人流清風以丨丨其歸一也)
寧周(左傳會于首止會王太子鄭謀丨丨也)
寧蜀(周書尉遲迥傳以迥有平蜀之功同霍去病冠軍之義封丨丨公)
寧蠻(宋書百官志丨丨校尉晉武帝置治襄陽以授魯宗之)
寧彌(漢書西域傳扞彌國王治扞彌城去長安九千二百八十里今名丨丨)
寧陵(春秋邾人牟人葛人來朝注葛國在梁國丨丨縣東北史記功臣侯表丨丨侯注縣名屬陳留)
寧葭(史記趙世家王略中山地至丨丨)
寧秦(漢書曹參傳參將兵守景陵二十三日三秦使章平等攻參參出擊大破之賜食邑於丨丨注丨丨)
(今華隂)
寧陽(漢書地理志泰山郡縣丨丨和又宋史地理志京城後苑東門曰丨丨即宣門明道元年改)
寧平(漢書地理志淮陽國縣丨丨)
寧國(晉書景帝紀詔曰公有濟世丨丨之勲剋定禍亂之功又唐書地理志宣州宣城郡丨丨縣)
寧海(晉書地理志明帝咸康四年分廣陵郡之建陵臨江如臯丨丨蒲桃五縣置山陽郡屬南兖州)
寧浦(齊書州郡志廣州丨丨郡唐書地理志横州丨丨郡)
寧邊(北齊書魏蘭根傳靜境丨丨事之大者金史地理志丨丨州下縣一丨丨)
寧嶮(水經滱水又東逕安喜縣南注縣故安險也其地臨嶮有井塗之難漢武帝元朔五年封中山靖王)
(子劉應為侯國王莽更名丨丨漢章帝改曰安喜)
寧晉(唐書地理志趙州趙郡縣丨丨)
寧化(唐書地理志汀州臨汀郡縣丨丨)
寧夷(唐書地理志夷州義泉郡縣丨丨)
寧遠(唐書地理志振州延德郡下本臨振郡又曰丨丨郡天寳元年更名宋史田敏傳真宗幸天雄軍)
(詔敏隸高瓊使追賊至丨丨軍以功領涿州刺史)
寧趙(唐書地理志欽州丨丨郡)
寧風(唐書地理志藤州感義郡縣丨丨)
寧仁(唐書地理志黨州丨丨郡縣丨丨)
寧保(唐書地理志黨項州丨丨郡督府)
寧州(唐書地理志丨丨彭原郡昔本北地郡天寳元年更名)
寧淮(宋史兵志熙寧以後之制淮南路騎軍之額自威邊而下六步軍之額自左衙而下二十有七並改)
(曰丨丨)
寧洮(宋史地理志樂州丨丨砦故瓦吹砦元符二年收復三年賜名丨丨)
寧夏(元史地理志至元二十五年置丨丨路總管府)
寧境(冊府元龜郡國守相剖符丨丨)
寧處(左傳辛苦墊隘不遑丨丨)
寧宇(國語其餘以均分公侯伯子男使各有丨丨)
寧居(左傳子産曰以敝邑褊小介于大國誅求無時是以不敢丨丨悉索敝賦以來會時事史記五帝)
(紀披山通道未嘗丨丨)
寧臺(戰國策齊器設于丨丨西括地志燕元英磨室二宫在幽州薊縣四里丨丨之下)
寧近(新語附遠丨丨懷來萬邦)
寧内(宋書武帝紀丨丨拓外迄用有成)
寧輯(宋史陳韡傳韡忠勤體國身任討捕之責江閩東廣訖底丨丨)
寧便(韓愈故相權公墓碑治以和簡人以丨丨)
寧亂(國語自后稷以來丨丨及文武成康而僅克安民吳志陸遜傳克敵丨丨非衆不濟蘇頲奉和)
(聖製過晉陽宫應制詩聖期在丨丨士馬興太原)
寧帖(王安石寄蔡天啟詩扶痾歸未久吾見喜丨丨)
寧令(宋史龐籍傳遣籍報書使呼旺榮為太尉籍曰太尉三公非陪臣所得稱使旺榮當之則元昊不得)
(臣矣今其書自稱丨丨或謨丨丨皆其官名也於義無嫌朝廷從之)
寧媚(論語王孫賈問曰與其媚於奥丨丨於竈何謂也唐無名氏象樽賦憤季氏之將旅恥王孫之丨)
(丨)
寧論(江淹恨賦人生到此天道丨丨)
寧吉(晉書載記秃髮傉檀將親率衆伐蒙遜趙晁及太史令景保諫曰惟修德責躬可丨丨)
寧念(管子精想思之丨丨治之)
寧馨(晉書王衍傳衍神情明秀風姿詳雅總角嘗造山濤濤嗟歎良久既去目而送之曰何物老嫗生丨)
(丨兒華劉禹錫贈日本僧智藏詩為問中學道者幾人雄猛得丨丨)
寧柢(元載故相國杜鴻漸神道碑公有濟世勘難之才遺物離人之政自深根以丨丨每乘流而汨波)
寧枝(林景熙詩風撓無丨丨)
寧敉(揭傒斯詩乃知自古守邊鄙大忌邀功貴丨丨)
寧岐(柳宗元李侍郎墓誌天寳中詔李氏由凉武昭王以下皆得籍宗正故沂州刺史福以姑臧人附屬)
(於丨丨為族注丨王丨王也)
寧嘉(韓愈河中府連理木頌舉政宣和人則丨丨)
寧順(韓愈潮州刺史謝上表天戈所麾莫不丨丨)
崇
崇高(易丨丨莫大乎富貴室又史記封禪書三月遂東幸緱氏禮登中岳太從官在山下聞若有言萬)
(歲云問上上不言問下下不言於是以三百戸封太室奉祠命曰丨丨邑漢書地理志潁川郡縣崈高武帝)
(置以奉太室山是為中岳有太室少室山廟古文㠯丨丨為外方山也注師古曰崈古崇字)
崇尊(宋史樂志三宫燕胥四海丨丨)
崇安(宋史樂志乾德元年陶榖等奉詔撰定祀感生帝之樂章曲名降神用大安太尉行用保安奠玉幣)
(用慶安司徒奉俎用咸安酌獻用丨丨飲福用廣安亞獻用文安送神用普安)
崇慶(鮑令暉宋章德凱容樂歌翊戴徽文敷光丨丨)
崇熙(李尤漏刻銘懸象著明序以丨丨)
崇謨(梁德裕寳鼎賦昔軒皇之有天下也鑠至範恢丨丨用建皇極永康帝圖)
崇烈(夏侯湛雷賦恢文德以經化兮耀武義以丨丨)
崇禮(禮記敦厚以丨丨宗後漢書江革傳舉賢良方正再遷司空長史肅甚丨丨之北史万俟洛傳)
(初神武以其父普尊老特丨丨之嘗親扶上馬洛免冠稽首願出萬死力以報深恩又南史陸澄傳王儉嘗)
(問澄曰丨丨門有鼓而未嘗鳴其義安在答曰江左草創丨丨闥皆是茅茨故設鼓有火則扣以集衆相傳至)
(今闥左思蜀都賦宣化之闥丨丨之闈注宣化丨丨皆闈之名也潘尼贈侍御史王元貺詩王侯厭丨丨)
(迴迹清憲臺)
崇樂(拾遺記成王制禮丨丨姬德方盛營洛邑而居九鼎)
崇典(顧况樂府親祀先丨丨躬推示勸耕)
崇則(後漢書朱穆傳世士誠躬師孔聖之丨丨嘉楚嚴之美行)
崇仁(晉書文帝紀敦五品以丨丨恢六典以敷訓書阮瑀公讌詩陽春和氣動賢主以丨丨又唐地)
(理志撫州臨川郡縣丨丨)
崇恩(論衡凡祭祀之義有二一曰報功二曰修先報功以勉力修先以丨丨陳子昂洛城觀酺應制詩)
(丨丨踰五日惠澤暢三才)
崇德(易雷出地奮豫先王以作樂丨丨殷薦之上帝以配祖考又夫易聖人所以丨丨而廣業也書)
(惇信明義丨丨報功賢禮記宗廟之中以爵為位丨丨也宗人授事以官尊也又後漢書安帝紀注洛陽)
(南宫有丨丨殿)
崇善(袁宏三國名臣贊士元弘長雅性内融丨丨愛物觀始知終)
崇孝(禮記顯揚先祖所以丨丨也)
崇福(金史河渠志大定十三年三月以尚書省請修孟津滎澤丨丨埽堤以備水患上乃命雄武以下八)
(埽並以類從事)
崇軌(潘尼乘輿箴序希企前賢髣髴丨丨前張華正旦大會行禮詩式固丨丨光紹蹤)
崇敬(漢書刑法志愛待敬而不敗德須威而久立故制禮㠯丨丨作刑㠯明威也魏志賈逵傳注車駕)
(東征屯項復入逵祠下詔曰禮賢之義或掃其墳墓或修其門閭所以丨丨也其掃除祀堂有穿漏者補治之)
(之又白居易代書詩一百韻寄微丨丨牡丹期自注丨丨寺牡丹)
崇信(後漢書陽球傳球舉孝廉補尚書侍郎閑達故事其章奏處議常為臺閣所丨丨梁書昭明太子)
(傳高祖大弘佛教親自講說太子亦丨丨三寳遍覽衆經張協露陌刀銘遵養時晦曜德丨丨)
崇和(左傳楚許伯御樂伯攝叔為右以致晉師注單車挑戰又示不欲丨丨以疑晉之羣帥宋史地理)
(志龍圖閣下有資政丨丨宣德述古四殿德阮瑀為曹公與孫權書樂欲丨丨庶幾明)
崇謙(吳連叔謙受益賦先王所以戒慎往哲所以丨丨)
崇讓(晉書劉寔傳寔以世多進趣廉遜道缺乃著丨丨論以矯之又宣室志丨丨里在東郡西谿叢)
(語李義山丨丨宅讌詩風過迴塘萬竹悲洛陽有丨丨坊有河陽節度使王茂元宅李即茂元之壻)
崇儉(隋書柳昂傳戒奢丨丨率先百辟)
崇雅(唐書文藝傳序明皇好經術羣臣稍厭雕琢索理致丨丨黜浮氣益雄渾則燕許擅其宗)
崇政(貴耳集伊川濂溪一世道統之宗用大臣薦為丨丨殿說書)
崇教(漢書薛宣傳谷永上疏曰竊見少府宣為左馮翊丨丨養善威德並行陶弘景授陸敬游十賚文)
(爾丨丨惟善法無偏執)
崇化(漢書儒林傳序太常臧博士平等議曰今陛下勸學興禮丨丨厲賢㠯風四方太平之原也後漢)
(書劉愷傳詔書所以為制服之科者蓋丨丨厲俗以弘孝道也又晉書文明王皇后傳武帝受禪尊為皇太)
(后宫曰丨丨)
崇訓(晉書孝武帝紀太元十九年八月尊皇太妃李氏為皇太后宫曰丨丨又唐明皇遊興慶宫詩務)
(本方丨丨相輝保羽儀)
崇學(晉書范甯傳甯解褐為餘杭令在縣興學校養生徒朞年之後風化大行自中興以來丨丨敦教未)
(有如甯者也雅文心雕龍暨明帝丨丨詔間出)
崇術(禮記樂正丨四丨立四教順先王詩書禮樂以造士)
崇賢(張衡東京賦昭神惠於丨丨抗義聲於金商注丨丨東門名庾信賦始含香於建禮仍矯翼於丨)
(丨恢又崔駰逹旨臨雍泮以儒疏軒冕以丨丨)
崇儒(舊唐書陽嶠傳景龍末累轉國子司業奏修先聖廟及講堂因建碑前庭以紀丨丨之事元稹論)
(教本書有國之君議教化者莫不以興廉舉孝設學丨丨為意王惲送王子初北上詩聖代丨丨意匪輕徵)
(車相望半書生)
崇能(王褒四子講德論舉孝以篤行丨丨以招賢)
崇正(晉書孝武文李太后傳會稽王道子啟母以子貴皇太妃純德光大休祐攸鍾宜丨丨名號帝尊為)
(皇太后丹又潘岳為賈謐作贈陸機詩曜藻丨丨元冕裳注謂為洗馬也丨丨太子之宫也)
崇文(魏志明帝紀青龍四年夏四月置丨丨觀徵善屬文者以充之北史儒林傳序内有丨丨之觀外)
(重成均之職務唐太宗帝京篇巖廊罷機丨丨聊駐輦)
崇武(春秋桓公六年秋八月壬午大閱榖梁傳大閱者何閱兵車也其日以為丨丨故謹而日之北史)
(韋閬傳閬族弟珍珍子彧遷平遠將軍東豫州刺史於城北置丨丨館以習武焉)
崇威(陸機豪士賦序申宫警守以丨不蓄之丨丨王勃拜南郊頌體剛柔而立本法震曜以丨)
崇禋(范成大重遊南嶽詩丨丨竣事曉壇空)
崇祀(柳宗元箕子碑大明宣昭丨丨式孚牛弘圜丘歌肇禋丨丨式奉尊靈)
崇饗(隋書音樂志選辰丨丨飾禮嚴敬)
崇本(魏志司馬芝傳王者之治丨丨抑末務農重榖丨晉書刑法志或彰善以激其情或除惡以丨其)
(曰雲笈七籖老君指歸略例丨丨以息末守母以存子)
崇效(易知崇禮卑丨丨天卑法地)
崇卑(元明善跋南岳夀寧觀碑後恒嵩泰華孰丨丨)
崇壇(謝靈運泰山吟登封瘞丨丨降禪藏肅然)
崇天(舊唐書禮儀志設壇場於山下受羣方之助祭躬封燎於山上冀一獻之通神斯亦因高丨丨就廣)
(增地之義也司宋史律歷志丨丨歷行至於嘉祐之末英宗即位命天歷周悰作新歷三年而成遂賜名明)
(天歷)
崇日(荀子皇皇穆穆周流四海曾不丨丨)
崇雲(陸機猛虎行丨丨臨岸駭鳴條隨風吟)
崇霞(拾遺記燕昭王即位二年廣延國獻善舞者二人一名旋娟一名提嫫王登丨丨之臺乃召二人徘)
(回翔舞其舞一名縈塵次曰集羽末曲曰旋懷)
崇靄(陸雲大將軍宴會被命作元暉峻朗翠雲丨丨)
崇陽(申鑒養性者丨其丨而絀其隂陽極則亢隂極則凝亢則有悔凝則有凶)
崇朝(詩朝隮于西丨丨其雨而又誰謂宋遠曾不丨丨文心雕龍淮南丨丨賦騷蔡邕釋誨或畫)
(一策而綰萬金或談丨丨而錫瑞珪齡陸機白雲賦豈假期於遷晷遇丨丨而倏忽張九和崔尚書喜雨)
(詩直頌皇恩浹丨丨遍九垓)
崇晨(李白潁陽别元丹丘之淮揚詩萬事難並立百年猶丨丨)
崇一(管子無德無怨無好無惡萬物丨丨隂陽同度曰道何承天重答顔永嘉書所以神致太上丨丨)
(元首)
崇之(詩無封靡于爾邦維王其丨丨)
崇虚(北史魏高祖紀太和十五年移道壇於桑乾之隂改曰丨丨寺又虞集送易用昭詩莫向墨池成)
(久别鵝羣還欲謝丨丨)
崇象(梁元帝簡文帝法寳聯璧序二乘始闢譬馬傅兔一體同歸棄犀丨丨)
崇圉(張衡週天大象賦爾乃天牢丨丨設禁暴之提防太尊明位擬聖公之寵章)
崇殿(應瑒征賦丨丨鬱其嵯峨華宇爛而舒光)
崇顯(隋書五行志國門之丨丨號令之所由出也張傅休奕華嶽銘序天以高明丨丨而嶽配焉協)
(賦伊洛混以東流帝居赫以丨丨)
崇位(晉書文帝紀天子命曰疇咨古訓稽諸典籍命公丨丨相國加於羣后啟土參墟封以晉域)
崇號(後漢書竇憲傳論當青病奴僕之時竇將軍念咎之日乃庸力之不暇思鳴之無晨何意裂膏腴享)
(丨丨乎)
崇大(左傳宫室卑庳無觀臺榭以丨丨諸侯之館王杜甫送高司直尋封閬州詩拔為天軍佐丨丨法)
(度)
崇厚(後漢書朱穆傳嘗感時澆薄慕尚敦篤乃作丨丨論)
崇奉(趙蕃衆星環北極賦先哲之臣是丨是丨臯陶所以邁德虞舜所以垂拱)
崇望(南史庾杲之傳杲之幼有孝行宋司空劉勔見而竒之謂曰見卿足使江漢丨丨杞梓發聲)
崇盛(北史魏北海王詳傳貴寵丨丨不復言有禍敗之理鮑照侍宴覆舟山詩神居既丨丨嵓嶮信環)
(周)
崇憲(後漢書左雄傳今之墨綬猶古之諸侯拜爵王庭輿服有庸而齊于匹豎叛命避負非所以丨丨明)
(理惠育元元也皇又宋書文帝路淑媛傳生孝武帝上即位奉尊號曰太后宫曰丨丨居顯陽殿謝莊孝)
(武宣貴妃誄敬懃顯陽肅恭丨丨)
崇寵(春秋莊公二十四年八月丁丑夫人姜氏入疏莊公顧割臂之盟丨丨孟任故即位二十四年乃娶)
(元妃)
崇簡(郭璞南郊賦事丨其丨服尚其素)
崇選(張華祖道趙王應詔詩丨丨穆穆利見明德)
崇秩(北史申徽傳明帝以御正任總絲綸更丨其丨為上大夫員四人號大御正薛廷珪翟州刺史張)
(績加官制邦教夏卿國之丨丨)
崇表(桓温薦譙秀表丨丨殊節聖喆之上務沈約枳園寺刹下石記抗丨丨於蒼雲)
崇用(唐書孫伏伽傳高祖武德初上言三事有二百戲散樂本非正聲隋末始見丨丨此謂滛風不得不)
(變)
崇榮(王勃九成宫頌序棲翠藹於丨丨列朱霞於複榭)
崇情(王僧達答顔延年詩丨丨符遠迹清氣溢素襟)
崇貴(江淹為蕭驃騎讓太尉增封表鉉司丨丨衮位淵嚴)
崇拜(齊書百官志左僕射領殿中主客二曹事諸吉慶瑞應臨軒丨丨左僕射主右僕射次)
崇讚(宋書符瑞志愧不足式昭皇慶丨丨盛美蓋率輿誦備之篇末文心雕龍序丨丨於時序褒貶於)
(才略怊悵於知音耿介於程器)
崇奬(宋史理宗紀詔曰我朝周惇頤張載程顥程頤真見實踐深探聖域千載絶學始有指歸中興以來)
(又得朱熹精思明辨表裏混融使大學論孟中庸之書本末洞徹孔子之道益以大明於世其令學官列諸崇)
(祀以示丨丨之意舊元稹贈陳憲忠衡州刺史制敬承先志丨丨勲爰命有司用申常典)
崇遇(晉書賀循傳循有羸疾而恭於接對詔斷賓客其丨丨如此)
崇建(後漢書章帝紀論割裂名都以丨丨周親)
崇授(晉書桓温傳温上疏曰謝安王坦之才識智能皆簡在聖鑒陛下便宜丨丨使羣下知所寄而安等)
(奉命陳力公私為宜)
崇殖(宋書孝武帝紀自靈命初基聖圖重遠參正樂職感神明之應丨丨禮囿奮至德之光)
崇錫(魏志陳留王奐紀景元二年復命大將軍進爵晉公加位相國備禮丨丨一如前詔晉書鄭默傳)
(齊王攸當之國下禮官議丨丨典制博士祭酒曹志等並立異議默容過其事坐免)
崇徽(王勃上明員外啟丨丨啟緒盛德傳家)
崇班(唐中宗授蘇㺾右臺大夫制烏臺峻秩望總鐵冠蒼佩丨丨威高石室盧懷慎奉和九日幸臨渭)
(亭登高應制得還字詩無因酬大德空此愧丨丨)
崇論(司馬相如難蜀父老必將丨丨閎議創業垂統為萬世規)
崇議(揚雄解難若夫閎言丨丨幽微之塗蓋難與覽者同也陳子昂感遇詩西方金仙子丨丨乃無明)
(按議一作義)
崇義(陳子昂感遇詩見上)
崇特(吳志孫霸傳霸字子威和同母弟也和為太子霸為魯王寵愛丨丨與和無殊)
崇光(北史齊宣帝紀天保九年營三臺於鄴改銅雀曰金鳳金武曰聖德冰井曰丨丨又蘇軾海棠詩)
(東風裊裊泛丨丨香霧霏霏月轉廊)
崇有(晉書裴頠傳頠深患時俗放蕩不遵儒術乃著丨丨之論以釋其蔽)
崇熾(吳錄沈友謂華歆曰先生銜命整齊風俗而輕脱威儀猶負薪救火更丨其丨)
崇竦(諸葛亮正議有若丨丨稱莽之功亦將偪於元禍苟免者耶)
崇嚴(班固典引於穆猗那翕純皦繹以丨丨祖考殷薦宗配帝李嶠文𤨏闥丨丨玉堂祕近)
崇弘(後漢書曹褒傳丨丨祖宗仁濟元元)
崇超(傳若金夀陳景讓都事詩兵曹多暇豫郎位益丨丨)
崇麗(晉書陸雲傳雲上書曰殿下先敦素朴而後可以訓正四方凡在丨丨一宜節之以制又紀瞻傳)
(瞻厚自奉養立宅於烏衣巷館宇丨丨園池竹木有足賞玩焉)
崇滿(後漢書竇融傳論及其爵位丨丨至乃放遠權寵恂恂似若不能己者又何智也)
崇吾(山海經丨丨之山在河之南)
崇禹(汲冢周書乙卯籥人奏丨丨生開注丨丨生開皆篇名)
崇牙(詩設業設虡丨丨樹羽飾又虡業維樅傳樅丨丨也疏大版謂之業所以栒刻版捷業如鋸齒其)
(懸鐘磬之處又以采色為丨丨其状隆然謂之丨丨東禮記夏后氏之龍簨虡殷之丨丨周之璧翣張衡)
(京賦九賓重臚人列丨丨張鏞鼓設)
崇鼎(禮記丨丨貫鼎大璜封父龜天子之器也)
崇事(禮記明君在上則諸臣服從丨丨宗廟社稷則子孫順孝)
崇成(荀子蹞步不休跛鼈千里累土不輟丘山丨丨)
崇立(國語古者先王既有天下又丨丨上帝明神而敬事之)
崇業(張衡東京賦進明德而丨丨注丨猶興也丨射業也)
崇緒(鹽鐵論二世充大阿房以丨丨趙高累秦法以廣威而未可謂忠臣孝子也)
崇物(晉書劉波傳波上疏曰宣帝開拓洪圖始基成命爰及文武歷數在躬而猶虚心側席卑已丨丨然)
(後知積累之功重勤王之業艱)
崇嶽(揚雄劇秦美新丨丨渟海通瀆之神咸設壇場望受命之臻焉韋孝寬檄陳文偽齊竊處中州綿)
(歴世祀帶之以巨海長淮鎮之以峻岱丨丨)
崇山(書放驩兜于丨丨傳丨丨南裔疏禹貢無丨丨不知其處蓋在衡嶺之南也又周語昔夏之興也)
(融降于丨丨注融祝融也丨丨高山也賦司馬相如上林賦丨丨矗矗巃嵸崔嵬班固西都其陽則丨丨)
(隠天幽林穹谷丨又李善上文選注表孰可撮壤丨導涓宗海)
崇陵(王建早登西禪寺閣詩煙霧開時分遠寺山川晴處見丨丨)
崇嶺(潘岳西征賦登崤坂之威夷仰丨丨之嵯峨)
崇巔(宋濂自題畫像自今以始日載惕而載厲有如升嶽者當極於丨丨辟若改火者便資夫新燧)
崇峰(陳沂遊廬山記丨丨峻嶺飛泉絶壑)
崇巒(何承天樂府攜童幼升丨丨望南城闕鬱盤桓)
崇岡(嵇康琴賦唯椅桐之所生兮託峻嶽之丨丨杜傅亮從武帝平關中詩弭節洪河總轡丨丨甫)
(病柏詩有柏生丨丨童童状車蓋)
崇巖(晉書曹毗傳虞公潛丨丨以頤神梁生適南越以保慎又張忠傳其居依丨丨幽谷鑿池為窟室)
(丨惠遠廬山東林雜詩丨吐清氣幽岫棲神迹)
崇巘(周邦彦汴都賦曳輦可以陟丨丨設柎可以濟深水)
崇崖(謝朓和王長史卧病詩崥岫欵丨丨派别朝洪河)
崇岑(沈佺期從崇山向越當詩竹谿道明水杉谷古丨丨)
崇岌(葛澧錢塘賦移跗近觀低坡丨丨)
崇崒(沈約郊居賦其為状也則巍峩丨丨喬枝拂日)
崇丘(詩丨丨序丨丨萬物得極其高大也亡儀禮鄉飲酒禮歌南有嘉魚笙丨丨束晳補詩瞻彼丨)
(丨其林藹藹愈陸機赴洛道中作振策陟丨丨安轡遵平莽韓南山詩嘗昇丨丨望戢戢見相湊)
崇隈(王勃散關晨度詩重門臨巨壑連棟起丨丨)
崇阿(王勃滕王閣詩序儼驂騑於上路訪風景於丨丨)
崇峻(唐書劉祥道傳掖省丨丨王言秘密尚書政本人物所歸薛道衡隋高祖頌序帝系靈長神基丨)
(丨不王勃上劉右相書嵩衡拒細壤故能丨其丨)
崇阻(魏文帝浮淮賦仰巖岡之丨丨兮經東山之曲阿)
崇岫(謝莊月賦臨濬壑而怨遥登丨丨而傷遠)
崇垓(李庾東都賦太行枕甸發址丨丨覃懷鎮封上干昭回)
崇墳(潘岳射雉賦或乃丨丨夷靡農不易壠注墳大防今呼為塘也)
崇壤(何遜七召凌沼開源延石丨丨)
崇陸(夏侯湛春可樂賦春可樂兮樂丨丨之可娛)
崇堀(黃庭堅贈别李端叔詩成山更丨丨顧我醜丘林)
崇途(蔡邕釋誨騁馳乎典籍之丨丨休息乎仁義之淵藪)
崇期(爾雅達謂之丨丨注四道交出日李義府在嶲州遥敘封禪詩天齊標巨鎮觀啟丨丨)
崇樹(南史齊高帝紀疇庸表德前王盛典丨丨侯伯有國攸同韓維答曼叔見謝潁橋相過之什讀書)
(下筆知所趣丨丨蘭茝遺蒿莪)
崇薈(陸雲南征賦儼山立以丨丨燦烟駭而興紛)
崇條(陸機桑賦綠葉興而盈尺丨丨蔓而層尋)
崇花(徐陵詠雪詩三農喜盈尺六出儛丨丨)
崇芳(漢武内傳孝武未生時景帝夢一赤彘從雲中下直入丨丨閣景帝覺而坐閣下果有赤龍如霧來)
(蔽戸牖召占者問之曰吉祥也此閣必生命世之人帝使王夫人移居之)
崇藪(國語古之長民者不墮山不丨丨不防川不竇澤)
崇柯(王勃遊廟山賦啟松崖之密蔭扳桂岊之丨丨風唐無名氏慈竹賦丨丨振而烟靄生繁葉動而)
(飇起)
崇蘭(楚辭光風轉蕙汎丨丨些山陸龜蒙懷楊台文鼎文二秀才詩丨丨清露小雲自注丨丨小山郡)
(中二堂坐楊萬里題劉直卿丨丨軒詩政香通國端令佩滿襟)
崇芬(宋書禮志章皇太后神誕啟聖禮備中興慶流胙胤德光義遠宜長代丨丨奕葉垂則)
崇茝(陸龜蒙戰秋辭欺荒庭凌壊砌掇丨丨披宿蕙)
崇桃(老學菴筆記楊廷秀在高安有小詩云近紅暮看失燕支遠白宵明雪色竒花不見桃唯見李一生)
(不曉退之詩予語之曰此意古人已道荆公所謂積李兮縞夜丨丨兮炫晝是也袁桷謝王參議送練春紅)
(二枝詩化工有意卑凡卉積李丨丨空炫目)
崇根(任士林庭椿賦丨丨碩本挺柯稠葉)
崇榴(范梈四月八日訪閩粤王無諸古城遂至蓮花峰下僧寺詩肥苧膚隠白丨丨葉張紅)
崇城(初學記白虎通曰天子曰丨丨言崇高也諸侯曰干城言不敢自專禦於天子也又孫楚為石苞)
(與孫皓書愛民治國道家所尚丨丨遂卑文王退舍)
崇隅(崔損北斗城賦堞霧縈林岸風柔草暖懸竇以彌藹飾丨丨之增好)
崇墉(詩以伐丨丨址又其丨如丨輕水經注居庸關絶谷累石為關丨丨峻壁非功可舉左思魏)
(都賦丨丨濬洫嬰堞帶涘)
崇杠(晉書石季龍載記左校令成公段造庭燎於丨丨之末高十餘丈上盤置燎下盤置人絙繳上下季)
(龍試而悦之)
崇闕(冥通記周子良八月五日夢從朱門丨丨入見司命君見授夜光芝繁欽建章鳳闕賦築雙鳳之)
(丨丨表大路以遐達)
崇基(潘岳籍田賦結丨丨之靈址兮啟四塗之廣阼注丨丨謂壇也沈約鍾山應教詩君王挺逸趣羽)
(旆臨丨丨)
崇絶(江淹為蕭讓太傅揚州牧表丨丨之寵降自白日殊甚之禮墜於青雲鮑照舞鶴賦仰天居之丨)
(丨更惆悵以驚思)
崇門(南史隠逸傳論雖復丨丨八襲高城萬雉莫不蓄壤開泉彷彿林澤)
崇臺(班固西都賦徇以離宫别寝承以丨丨閒館)
崇闥(王勃寳莊嚴寺舍利塔碑出平原而袪甲擁丨丨以鳴鐘)
崇閥(李羣玉將之京國贈薛員外詩圭衮照丨丨文儒嗣箕裘)
崇掖(通典隋左右監門率各置一人掌諸門禁龍朔二年改為左右丨丨衛)
崇軒(王勃别宴序綠縢朱紱且混以蘿裳列榭丨丨坐均於蓬戸)
崇厦(應瑒正情賦仰丨丨而長息動哀響而餘歎)
崇垣(張衡週天大象賦中有丨丨厥名天市車肆中衢以連屬市樓臨箕而鬱起王逢次鰕妾岸詩誰)
(家繚丨丨轆轤卧井幹)
崇觀(何晏景福殿賦碣以高昌丨丨表以建城峻廬注高昌建城二觀名)
崇樓(李濯廣達樓賦建丨丨於闕下聳飛閣於城隅)
崇構(韋處厚上宰相書丨丨棟榦則杪忽方輕琢飾圭璋則蒙昧未曜徐彦伯南郊賦睨三蠻之丨丨)
(御六氣之遥辨)
崇壇(左傳闔廬室不丨丨器不雕鏤)
崇房(應貞安石榴賦大厦丨丨重廊高廡)
崇棟(張衡賦奕奕將將丨丨廣宇)
崇廥(馬祖常都門一百韻詩漕粟大庾盈賦秸丨丨錯)
崇庳(韓愈進學解商財賄之有無計班資之丨丨)
崇楹(子華子丨丨繢栱猱狖逃焉)
崇標(陳子昂潘尊師碑丨丨曠迹遐情遠思)
崇館(謝莊自尋陽至都集道里名為詩丨丨非陳宇茂苑豈舊林)
崇扃(鮑照贈故人馬子喬詩吳江深無底楚關有丨丨)
崇龕(唐書地理志普州安岳郡縣丨丨)
崇幽(陳子昂春臺引何雲木之美麗而池館之丨丨)
崇壯(蔡邕郭有道碑丨丨幽峻如山如淵高摯虞遊思賦望雲階之丨丨兮願輕舉而翔)
崇曠(韋應物莊嚴精舍遊集詩精舍何丨丨煩跼一泓舒)
崇興(李尤太學銘漢遵禮典丨丨六藝)
崇好(北史陸昕之傳從兄子子彰丨丨道術會嬰重病藥中須桑螵蛸子彰不忍害物遂不服焉其仁如)
(此)
崇緬(韓休梁宣帝明帝二陵碑慶緒丨丨哲源浩濬)
崇篤(孔融與曹操論盛孝章書凡所稱引自公所知而復有云者欲公丨丨斯義也)
崇約(蔡邕宗廟迭毁議丨丨尚省不復改作)
崇新(魏書皮喜傳今軍威既振羣愚懾服革弊丨丨有易因之勢)
崇怨(唐書常衮傳先是百官俸寡狹議增給之衮惡太子少詹事趙惎少給之太子文學為洗馬副衮姻)
(家任文學者其給乃在洗馬上其騁私丨丨類此)
崇遠(晉書苻堅妾張氏傳妾聞人君有伐國之志者必上觀乾象下採衆祥天道丨丨非妾所知以人事)
(言之未見其可)
崇名(說苑學者丨丨立身之本也)
崇秀(陳子昂營山陵書今景山丨丨北對嵩邙右眄汝海祝融太昊之故墟在焉)
崇華(陸雲贈汲郡太守詩入贊丨丨遂登幃幄)
崇檢(晉書江惇傳性好學儒元並綜著通道丨丨論世咸稱之)
崇替(張華雜詩永思慮丨丨慨然獨拊膺)
崇梵(王維寄丨丨僧詩丨丨僧丨丨僧秋歸覆釜春不還注丨丨寺近東阿覆釜村)
崇聚(司馬光上吳給事書夫肝膈之所丨丨而欲舒展於左右者固不可立談而盡也)
崇委(晉書𫝊咸傳詔曰戎職在論道吾所丨丨)
崇邈(張華列文先生鮑元泰誄抗行丨丨游心大順丨陸機贈馮文羆遷斥丘令詩邁心元曠矯志丨)
崇肩(唐書楊元琰𫝊琰秀眉美䰅髯丨丨博頤)
崇彊(史記太史公自序丨丨禄産諸侯謀之)
崇妙(雲笈七籖三十六小洞天第二十七金庭山洞名曰金庭丨丨天在越州剡縣屬趙仙伯治之)
崇要(宋書劉穆之傳神州治本宰輔丨丨)
崇劇(唐書趙宗儒傳宗儒以文學歷將相位任丨丨)
崇尺(周禮旊人為簋實一觳丨丨厚半寸脣寸)
崇雉(謝靈運會吟行層臺指中天高墉積丨丨)
崇年(潘岳閒居賦祗聖敬以明順養更老以丨丨)
崇巾(後漢書輿服志幘者賾也頭首嚴賾也至孝文乃高顔題續之為耳丨其丨為屋合後施收上下羣)
(臣貴賤皆服之)
崇冠(司馬相如封禪文業隆於襁褓而丨丨於二后)
崇坫(禮記山節藻梲復廟重檐刮楹達鄉反坫出尊丨丨康圭疏屏天子之廟飾也)
崇筵(黃溍鍾山詩碧潭隠光怪華雨漂丨丨)
崇飲(書矧曰其敢丨丨)
崇酒(儀禮鄉飲酒禮主人坐奠爵于序端阼階上再拜丨丨賓西階上答再拜柳宗元送薛存義之任)
(序河東薛存義將行柳子載肉於俎丨丨於觴追而送之江滸飲食之)
崇蓋(李邕日賦倚丨丨而西轉駭流光之未晰)
崇伯(書伯禹作司空傳禹代鯀為丨丨入為天子司空史記夏本紀注連山易云鯀封于崇故國語謂)
(之丨丨鯀)
崇侯(史記周本紀西伯伐丨丨虎而作豐邑猿又徐夤西塞寓居詩丨丨入輔嚴陵退堪憶啼萬仞峰)
崇姬(虞通之頌肅肅明堂唯德之光儀天矩地丨丨潤黃)
崇唐(唐書隠逸傳潘師正居逍遥谷高祖幸東都召見問所須對曰茂松清泉臣所須也既不乏矣帝尊)
(異之詔即其廬作丨丨觀)
崇吳(吳越春秋子胥曰大哉越王之丨丨吳將為所擒也)
崇弟(管子桓公問于管子曰丨丨蒋弟丁惠之功臣吾歲罔寡人不得籍斗升焉)
崇嫡(晉書庾皇后傳冊曰羣公卿士稽之往代僉以丨丨明統載在典謨宜建長秋以奉宗廟)
崇凌(張皓藏冰賦丨丨既啟隂井方渫)
崇平(唐書地理志愛州九真郡縣丨丨)
崇躅(謝莊舞馬賦既秣苞以均性又佩蘅以丨丨)
崇芒(潘岳河陽縣作大厦緬無覿丨丨鬱嵯峨邑張正見從永陽王遊虎丘山詩滄波壮鬱島洛鎮丨)
(丨)
崇著(後漢書荀彧傳董昭等欲共進操爵國公九錫備物彧曰曹公本興義兵以匡振漢朝雖勲庸丨丨)
(猶秉忠貞之節君子愛人以德不宜如此事乃寝)
崇倣(法書要錄齊末王融圖古今雜體有六十四書少年丨丨家藏紙貴)
崇利(鹽鐵論商鞅丨丨而簡義高力而尚功)
崇卒(左傳晉中行穆子敗無終及羣狄于太原丨丨也注崇聚也)
崇藴(張說徐氏子墓誌下筆成章而倫要發言為論而卓詭識者咸謂增世構之丨丨益源流之洪潤)
(崔湜野潦賦爾其薙棘丨丨縮茅始吹殘芳未爇短炬猶羸)
崇飾(孫楚為石苞與孫皓書不復廣引譬類丨丨浮辭蘇軾安國寺大悲閣記齋戒持律講誦其書而)
(丨丨塔廟此佛之所以日夜教人者也威蔡邕協和婚賦良辰既至昏禮已舉二族丨丨儀有序)
崇習(北史魏宣武帝紀延昌二年以貴族豪門丨丨奢侈詔尚書嚴立限級節其流宕)
崇縟(唐書郭子儀傳子儀至自涇陽恩賚丨丨)
崇節(吕温凌烟閣勲臣贊堂堂魏公丨丨大志)
崇式(李嶠自序表聽歌採頌以觀四方之風講藝掄才以丨三代之丨)
雍
雍熙(魏志高堂隆傳至德丨丨光於四海京晉書樂志宇宙清且泰黎庶咸丨丨張衡東賦百姓同)
(於饒衍上下共其丨丨紀何晏景福殿賦六合元亨九有丨丨又宋史太宗丨丨元年十一月丁巳大赦)
(改元魏又雍通作邕晉書樂志改芳樹為丨丨言氏臨其國君臣邕穆庶績咸熙也)
雍肅(焦氏易林被服文德升入大麓四門丨丨登受大福)
雍穆(魏志陳矯傳陳登曰閨門丨丨有德有行吾敬陳元方兄弟南史顧覬之傳覬之家門丨丨為州)
(郡所重丨孔融與韋甫休書萬里丨如樂之和)
雍和(後漢書明德馬皇后紀太后常與帝旦夕言道政事及教授諸小王論語經書述敘平生丨丨終日)
(夤又魏霸傳霸兄弟同居州里慕其丨丨丨北史蕭寳傳尚南陽長公主公主有婦德寳夤盡丨之禮雖)
(好合而敬事不替丨又舊唐書宣宗紀神策軍奏脩百福殿成名其殿曰丨殿樓曰親親樓凡廊舍屋宇七)
(百間以會諸王子孫赤又山海經豐山有獸焉其状如猨赤目喙黃身名曰丨丨)
雍順(唐書李知本傳知本涉經術事親篤至與弟知隠丨丨子孫百餘至貲用僮僕無間也)
雍平(唐書劉洎傳太宗好持論洎諫曰今之丨丨陛下力行所致耳欲其長久匪由辨博)
雍睦(南史到溉傳溉家門丨丨兄弟特相友愛為徐陵晉陵太守王勵德政碑家門丨丨孝友風)
雍容(史記貨殖傳南陽行賈盡法孔氏之丨丨甚又司馬相如傳相如之臨邛從車騎丨丨閒雅都)
(晉書夏侯湛傳丨丨藝文駘蕩儒林不傅毅舞賦其始興也若俯若仰若來若往丨丨惆悵可為象又北)
(魏李波小妹歌李波小妹字丨丨褰裙逐馬如卷蓬左射右射必疊雙婦女尚如此男子安可逢)
雍嫺(唐書裴休傳休為人醖藉進止丨丨)
雍俗(陸機七徵盪流風於丨丨洽天民於齊泰)
雍安(宋史樂志紹興祭雨師雷神酌獻丨丨)
雍雅(沈約梁三朝雅樂歌序徹饌奏丨丨取禮記大饗客出以雍徹也三朝用之)
雍歌(宋史樂志丨丨既徹熙事備成)
雍徹(論語三家者以丨丨佾漢書禮樂志陪臣管仲季氏之屬三歸丨丨八舞庭班固東都賦爾乃)
(食舉丨丨太師奏樂)
雍離(晉書樂志漢時有短簫鐃歌之樂其曲有丨丨)
雍宫(蔡邕司空袁逢碑峩峩丨丨禮樂備舉)
雍臺(古今樂錄梁時胡吹舊曲有丨丨㩉臺曲均梁武帝丨丨曲日落登丨丨佳人殊未來吳丨丨)
(詩丨丨十二樓樓樓鬱相望觀又揚雄劇秦美新明堂丨丨壮也)
雍端(陶潛責子詩丨丨年十三不識六與七)
雍羌(唐書南蠻傳驃古朱波也貞元中王丨丨聞南詔歸唐有内附心白居易驃國樂樂府驃國樂驃)
(國樂出自大海西南角丨丨之子舒難陁來獻南音奉正朔)
雍狐(管子丨丨之山發而出水孤魏文帝建安諸序周魯寳丨丨之戟屈盧之矛父之戈徐氏匕首凡)
(斯皆上世名器)
雍沛(釋名水從河出曰丨丨)
雍奴(漢書地理志漁陽郡縣丨丨曰廣韻丨丨縣名在幽州水經云四方有水丨不流曰丨)
雍雞(漢書地理志鬱林郡縣丨丨)
雍酥(黃庭堅有謝景叔惠丨丨詩)
熙
熙隆(晉書樂志德光大道丨丨被四表格皇穹)
熙雍(何承天社頌稱物平賦百姓丨丨)
熙阜(薛道衡隋高祖頌納民軌物驅時仁夀神化隆平生靈丨丨)
熙洽(周必大題侍講吕希哲歲時雜記後上而朝廷次而郡國下逮民庶驩娛丨丨未嘗虚度張耒大)
(禮慶成賦丨丨富盛符瑞委積)
熙育(魏志棧潛傳天生蒸民而樹之君所以覆燾羣生丨丨兆庶)
熙穆(王僧孺懺悔禮佛文願六氣氛氲四序丨丨至治光萬宇元化洞九幽)
熙安(宋史樂志熙寧蜡祭東西郊降神丨丨)
熙怡(蔡邕太尉橋公廟碑凡見公容貌聞公聲音莫不丨丨悦懌思樂模則王凝之蘭亭集詩煙煴柔)
(風扇丨丨和氣淳悒鮑照擬行路難樂府為此令人多悲君當縱意自丨丨)
熙光(吳志華覈傳丨丨紫闥青璅是憑)
熙朝(曾肇賀明堂禮成肆赦表講兹鉅典屬在丨丨榮陳師道賀翰林曾學士啟兄弟相望乃平世之)
(光魯衛同升亦丨丨之故事)
熙載(書有能奮庸丨帝之丨乃後漢書班固傳稷契丨丨陸倕新刻漏銘置挈壺是惟丨丨)
熙事(漢書禮樂志忽乘青元丨丨備成宋史樂志丨丨既成嘉籩告徹)
熙績(謝靈運撰征賦始丨丨於武關率敷功於皇胤)
熙政(宋史竇儼傳儼上疏曰歷代致理六綱為首一曰明禮二曰崇樂三曰丨丨四曰正刑五曰勸農六)
(曰經武之蔡邕太尉橋公碑尹尉清宸丨帝丨終始為貞典章以定)
熙典(宋祁賀南郊大赦表靈心合答丨丨備成)
熙茂(陸雲丞相陸公誄沉輝丨丨清塵熠鑠含章在淵發揮龍躍)
熙盛(潘岳南陽長公主誄於穆獻后奕代丨丨重作大司黎牧火正)
熙泰(陶融妻陳氏箏賦總八風而丨丨)
熙柔(晉書夏侯湛傳惟我后府君侯祗服哲命欽明文思以丨丨我家道丕隆我先緒)
熙天(曹植七啟綠葉朱榮丨丨矅日巨北堂書鈔傅咸羽扇賦熱丨丨而灼地沸海而成湯)
熙春(潘岳閒居賦凜秋暑退丨丨寒往微雨新晴六合清朗)
熙殷(晉書康獻褚皇后傳昔塗山光夏簡狄丨丨實由宣哲以隆休祚)
熙寧(齊書州郡志廣州晉康郡縣丨丨詔又宋史神宗紀丨丨元年正月甲戌朔改元)
熙河(宋史神宗紀熙寧五年升鎮洮軍為熙州鎮洮軍節度置丨丨路又王安石傳王韶開丨丨奏功)
(帝以安石主議解所服玉帶賜之)
熙州(宋史神宗紀見上)
熙豐(陳傅良夷門歌送脩德還闕相過話離合歷歷由丨丨按謂丨寧元丨)
熙神(後漢書梁冀傳袁著上書曰大將軍位極功成宜遵懸車之禮高枕丨丨)
熙心(真誥從幽淨以丨丨綏所託以棲息)
熙顔(陸雲大安二年夏四月大將軍出祖王羊二公於城南堂皇被命作此詩昌雲垂天凱風丨丨王臣)
(在此貽宴于懽)
熙蒸(成公綏嘯賦發徵則隆冬丨丨騁羽則嚴霜夏凋)
熙冰(晉書郭璞傳窟泉之潛不思雲翬丨丨之采不美旭晞)
熙葩(郭璞桂贊桂生南裔拔萃岑嶺廣莫丨丨凌霜津穎氣王百藥森然雲挺)
熙壇(宋史樂志神之至止丨丨為春)
熙辰(宋史樂志丨丨禮備濟濟雍雍)
御定駢字類編卷二百二十八
