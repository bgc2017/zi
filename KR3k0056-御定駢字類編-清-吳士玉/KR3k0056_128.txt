欽定四庫全書
御定駢字類編卷一百二十八
方隅門十六
後
後天(易乾文言先天而天弗違丨丨而奉天時丨宋書歴志古之六術並同四分四分之法久則丨以)
(食檢之經三百年輒差一日古歴課今其甚疎者朔丨丨過二日有餘以此推之古術之作皆在漢初周末理)
(不得遠皆丨丨)(唐書歴志古歷冬至皆起建星兩漢冬至日宋史律歷志司天監周琮言舊歴氣節加時)
(丨丨半日五星之行差半次日食之候差十刻載又王栢傳見上偶下李商隠賀老人星見表皇心裕靈)
(鑒孔昭凡居率土之濱皆慶丨丨之壽藥李白飛龍引載玉女過紫皇紫皇乃賜白兔所擣之方丨丨而老)
(彫三光泊吳筠步虚詞令我洞金色丨丨耀瓊姿丨齊已浣口舟曉望天柱峰詩誰見扶持力峩峩出丨)
後星(史記天官書前丨丨注索隱曰鴻範五行傳曰心之大星天王也前星太子丨丨庶子宋書天文)
(志大明六年六月月犯心丨丨占曰庶子惡之)
後霆(李覯長江賦見前雷下)
後月(左傳僖公五年春王正月辛亥朔日南至疏見中氣下宋書禮志案晉世及皇代以來閏月亡者)
(以閏之丨丨祥宜以來七月為祥忌亡隋書禮儀志梁天監四年掌凶禮嚴植之定儀注以月遇閏後年中)
(祥疑所附月帝曰閏蓋餘分月節則各有所隸若節屬前月則宜以前月為忌節屬丨丨則宜以丨丨為忌祥)
(閏則宜取遠日晦唐書歴志賈逵曰春秋書朔晦日朔必有朔晦必有晦朔必在其月前也先大則一月再)
(朔丨丨無朔是朔不可必也期丘為湖中寄王侍御詩每有南浦信仍丨丨遊)
後日(周禮太宰前期十日注前期前所&KR1258;之日也十日容散齊七日致齊三日疏凡祭祀謂于祭前之日)
(為期今言前期十日者明祭前十一日卜卜之丨丨遂戒使散齊致齊故云十日容散齊七日致齊三日宋)
(史葉清臣傳見前日下萬韋應物三臺詩一年一年老去明日丨丨花間楊里病中夜坐詩丨丨老衰知)
(健否只今六九已推隤未劉因除夕詩履端思丨丨四鼓成眠)
後朔(宋史律歷志推定朔弦望日辰七直以天正所盈之日加定積日滿七十六去之不滿者命從金星)
(甲子算外即得定朔弦望日辰星直也視朔于名與丨丨同者大不同者小其月無中氣者為閏元史歴志)
(置中朔弦望小餘朓減朒加入氣入轉朓朒定數滿與不足進退大餘命壬戌算外各得定朔弦望日辰及餘)
(定朔干名與丨丨同者其月大不同者其月小月内無中氣者為閏)
後歲(齊書禮志見前朞下)
後夜(詩夙夜在公傳夙早也箋公事也早夜在事謂視濯溉饎爨之事疏早謂祭日之晨夜謂祭祀之先)
(夕之期也先夙後夜便文耳受楞伽經復次大慧若菩薩摩訶薩欲知自心現量攝及攝受者妄想境界當)
(離羣聚習俗睡眠初中丨丨常自覺悟修行方便當離惡見經論言說及諸聲聞緣覺乘相當通達自心現妄)
(想之相流劉長卿喜鮑禅師自龍山至詩猨聲知丨丨花發見年戴叔倫送别錢起詩丨丨同明月山窗)
(定憶君公包佶雙山過信公所居詩見前朝下兄馬戴贈别空詩見中峰下齊已寄雙泉大師師詩丨)
(丨禪初入前溪樹折冰夜又小松詩丨丨蕭騷動空階蟋蟀聽又中秋十五寄人詩今宵盡向圓時望丨)
(丨誰當缺處看寺又春寄尚顔詩見前旬下素皎然兵後經永安法空寄悟禅師詩丨丨池心生月春天)
(樹色起悲風詩楊萬里中秋前两日别劉彦純彭仲壯於白馬山下長亭更放金荷淺丨丨誰同璧月圓)
(杜本中秋寄高混樸詩今宵相對還青眼丨丨相逢又白頭黃溍過謝皋羽墓詩滄海他年夢青天丨丨心)
(遥又余山詩丨丨清風滿念夢游空指上方燈)
後時(晉書羊祜傳會秦涼屢敗祜復表曰吳平則胡自定但當速濟大功耳而議者多不同祜歎曰天下)
(不如意恒十居七八故有當斷不斷天與不取豈非更事者恨於丨丨哉魏書禮志古之祭法時祫並行天)
(子先祫丨丨諸侯先時後祫此於古為當在今則煩誼易林踝踵足傷右指病癰失旅丨丨利不走歸賈)
(惜誓黃鵠丨丨而寄處兮鴟梟羣而制之中陸機園葵詩被蒙覆露惠微軀丨丨殘劉長卿廨見桃花南)
(枝已開北枝未發詩何意同根本開花每丨丨)
後度(宋史律歴志見前度下)
後象(五代史司天考見前減下)
後舍(楊炯渾天賦見前舍下)
後限(宋書歴志求次月加二日日餘一千三百三十一微分一千五百九十八如法成日日滿十三去之)
(除日餘如分日陰陽歴竟平入端入歷在前限餘前丨丨餘後者月行中道)
後歴(宋史律歴志求晨昏月置丨丨七日下離分與其日離分相比較取多者乘朔望定分取少者乘晨)
(昏分皆滿元法為分百除為度分仍相減之各得晨昏前後度分前加後減朔望九道月度為晨昏月)
後元(宋書歴志景初所以紀首置差元嘉兼又各設丨丨者其並省功於實用不虚推以為煩也又禮)
(志魏明帝初司空王朗議古者有年數無年號漢初猶然或有世而改有中元丨丨元改彌數中後之號不足)
(故更假取美名非古也)
後春(齊書禮志景平元年正月三日辛丑南郊其月十一日立春元嘉十六年正月六日辛未南郊其月)
(八日立春此復是近世明例不以先郊丨丨為嫌)
後夏(歐陽詹玩月詩序秋之于時丨丨先冬八月于秋季始孟終十五于夜又月之中稽于天道則寒暑)
(均取于月數則蟾兔圓前潘述清晝尋山迴相遇聯句見書下)
後伏(元史歴志見前伏下秋元稹觧秋詩丨丨火猶在先蟬已多)
後秋(陸機園蔡詩豐條並春盛落葉丨丨衰)
後甲(易蠱彖辭先甲三日丨丨三日周李邕日賦既中時而必彗亦丨丨而見陽又禮龜人見前甲)
(下)
後辛(齊書禮志太常顧和秉議親奉康皇之世已經遵用宋氏因循未遑釐革今宜親祠北郊明年正月)
(上辛祀昊天次辛瘞后土丨丨祀明堂御並親奉車服之儀率遵漢制南郊大駕北郊明堂降為法駕衮冕之)
(服諸祠咸用)
後辰(張衡思玄賦見前良下)
後閏(易繫辭傳五歲再閏疏見前閏下)
後山(貢師泰題山水圖詩見前山下溼柳貫為蔣英仲作顔輝畫青山夜行圖歌前山霧方濡濡丨丨)
(蒸雲如鬼驅)
後嶺(李適安樂公主山莊詩前池錦石蓮花豓丨丨香爐桂蕊秋杜牧郡齋獨酌詩丨丨翠撲撲前溪)
(碧泱泱變蘇軾江上看山詩前山槎牙忽態丨丨雜遝如驚奔)
後峰(韋莊潁陽縣詩何處留詩客茆檐倚丨丨)
後嵒(巖同方干鏡湖西島言事詩見前壑下)
後崦(蘇軾詩徑蟠趨丨丨水會赴前溪)
後壟(貫休春晚書山家屋壁詩見西舍下)
後岡(葬經見前案下前韋莊山墅閑題詩見岡下)
後洞(王安石遊褒禅山記見前洞下)
後壖(宋史王欽若傳欽若居第在太廟丨丨自言出入訶導不自安因易賜官第于定安坊)
後水(李白古風見前水下)
後海(禮記學記三王之祭川也皆先河而丨丨)
後湖(宋史河渠志天禧元年知昇州丁謂言城北有丨丨往時歲旱水竭給為民田凡七十六頃出租錢)
(數百萬蔭溉之利遂廢令欲改田除租迹舊制復治岸畔疏為塘陂以畜水使負郭無旱歲廣植蒲芡養魚鼈)
(縱貧民漁采繞建康實錄吳孫皓寶鼎元年開城北渠引丨丨水巡殿堂窮極伎巧晉元帝大興三年創丨)
(丨長堤以遏北山之水東自覆舟山西至宣武城環南唐近事金陵北有湖周迴數十里幕府雞籠二山其)
(西鍾阜諸峰聳其左右名山大川掩映如畫六朝舊跡多出其間一日諸閣老待漏朝堂語及林泉之事馮謐)
(舉明皇賜賀監三百里鏡湖信為盛事又曰余非敢望此但賜得丨丨亦暢得平生徐鉉曰主上豈惜一丨丨)
(所乏者知章耳馮大有慚色如孟珠曲人言春復著我言未渠央暫出丨丨看蒲菰許長元稹丨丨詩荆)
(有泥濘水在荆之邑郛郛前水在後謂之為丨丨)
後沔(王維林園即事詩丨丨通河渭前山包鄢郢)
後河(鄭語見前莘下)
後浪(柳貫宿大浪灘詩丨丨蹙亦舒前山過如失)
後派(元好問觀浙江漲詩見前浪下)
後灣(徐照何所歸詩見前浦下)
後渚(齊書崔慧景傳太祖欲北渡廣陵使慧景具船於陶家丨丨事雖不遂以此見親又張融傳出為)
(封溪令從叔永出丨丨送之曰似聞朝旨汝尋當還融曰不患不還政恐還而復去陳書武帝紀初侯景之)
(平也火焚太極殿承聖中議欲營之獨闕一柱至是有樟木大十八圍長四丈五尺流泊陶家丨丨監軍鄒子)
(度以聞前房篆金樂歌見溪下)
後沼(范成大次韻袁起巖送示郡沼雙蓮圖詩壓倒小湖三級草增光丨丨兩重蓮)
後溪(劉長卿謫仙怨見前溪下憶山月前溪丨丨清復絶)(皮日休夜會問答詩梅堯臣會勝院沃州)
(亭詩見前溪下)
後池(南史昭明太子統傳游丨丨乘彫文舸摘芙蓉姬人蕩舟没溺而得出因動股恐貽帝憂深誡不言)
(為北史齊南陽王綽傳左轉定州汲井水丨丨鄭谷題典善寺詩見前跡下)
後壑(席豫和聖製答張說南出雀鼠谷詩前林已暄景丨丨尚寒氛)
後浦(李白月夜江行詩見前洲下)
後澗(王勃上已浮江宴詩見前橋下一白居易渭村退居寄禮部崔侍郎翰林錢舍人百韻引泉來丨)
(丨移竹下前岡書王安石招約之職方并示正甫記詩見前瀆下)
後波(劉禹錫浪淘沙詞見前波下)
後連(明一統志瓊州府形勝前瞰清河丨丨碧海)
後帶(明一統志邵武府形勝前據重岡丨丨鹿水)
後建(高允徵士頌仰緣朝恩俯因德友功雖丨丨禄實先受)
後路(北史崔浩傳晉齊郡太守王㦤來降陳計稱劉裕在洛勸以軍絶其丨丨則裕軍不戰而可克書奏)
(帝善之見謝靈運嶺表賦前磴下)
後途(雲笈七籖先生吳興㦤族陸氏之子諱修靜門徒得道者孫遊嶽李果之最著後孔德璋與果之書)
(論先生云微言既絶大法將謝法師稟神定之資居入室之品學悟之美門徒所歸宜其整緝遺蹤提綱振紀)
(光先師之餘化纂妙道之遺風可以導引末俗開曉丨丨者矣夏侯湛離親詠見前路下)
後塵(摯虞思遊賦見前軌下丨梁簡文帝傷離新體詩胡香翼還幰清笳送丨蕭子顯奉和昭明太)
(子鍾山講觧詩見前笳下鄰杜甫戲為六絶句不薄今人愛古人清詞麗句必為竊攀屈宋宜方駕恐與齊)
(梁作丨丨丨白居易贈江州李十員外詩昔去曾同日今來即丨崔郊贈去婢詩公子王孫逐丨丨綠珠)
(垂淚滴羅巾無能繼丨丨)(寒山詩為官治化超先輩直為吳萊寄柳博士詩見前席下)
後村(隱巒牧童詩見前村下案黃庭堅病後訪梅九絶句後來誰判梅公斷自孤山迄丨丨)
後市(周禮天官體國經野注鄭司農云營國方九里國中九經九緯左祖右社面朝丨丨野則九夫為井)
(四井為邑之屬是也經又考工記匠人營國方九里旁三門國中九經九緯涂九軌左祖右社面朝丨丨)
(潘岳閑居賦退而閑居於洛之涘身齊逸民名綴下士陪京泝伊面郊丨丨陳㐮咸陽宫賦分左宗右社之)
(規矱正面朝丨丨之紀綱)
後秦(晉書地理志姚萇滅苻氏是為丨丨建十六國春秋有丨丨錄刀劍錄丨丨姚萇以初元年造)
(一刀銘曰中山長三尺七寸隸書)
後鄭(左傳北戎伐齊鄭太子忽率師救齊於是諸侯之大夫戍齊齊人饋之餼使魯為其班丨丨鄭忽以)
(其有功也怒故有郎之師)
後漢(春秋正義序見前漢下補後漢書蔡邕傳邕前在東觀與盧植韓說等撰丨丨記會遭事流離不)
(及得成因上書自陳奏其所著十意惑宋書樂志見前漢下魏書釋老志昔丨丨荒君信邪偽妄假睡夢)
(事胡妖鬼以亂天常自古九州之中無此也歌水經注河水南對首陽山春秋所謂首戴也夷齊之所矣曰)
(登彼西山上有夷齊之廟前有二碑並是丨丨河南尹廣陵陳導洛陽令徐循與處士平蘇騰南陽何進等立)
(事見其碑氏顔氏家訓見前漢下曰文獻通考丨丨紀三十卷晁曰袁宏彦伯撰陳氏宏以丨丨書煩穢)
(雜亂撰集為此記潛又續丨丨書四十卷周平園序略曰廬陵貢士蕭常心史學謂古以班固史為漢書范)
(曄史為丨丨書乃起昭烈章武元年辛丑盡少帝炎興元年癸未為續丨丨書又羅鄂州東觀漢記序曰丨)
(丨成書自劉珍謝承薛瑩司馬彪華嶠謝忱袁松劉義慶蕭子顯凡九家惟華嶠專述漢記逮范曄總載諸家)
(而成書亦以華嶠為主籖續文獻通考續丨丨書七十三卷張樞著雲笈七見前漢下諸葛亮出師表)
(親賢臣遠小人此先漢所以興隆也親小人遠賢臣此丨丨所以傾頽也杜甫洗兵馬詩青袍白馬更何有)
(丨丨今周喜再昌遺民丨丨更列帝)(又送樊侍御漢中判官詩陶唐歌又文獻通考丨丨二帝共四年首)
(丁未盡庚戌)
後趙(唐書宰相世系表孫武遂生輝字光休丨丨射聲校尉十六國春秋有丨丨錄班固西都賦配)
(前秦與丨丨固異代而殊擬)
後燕(晉書地理志惠帝之後幽州没於石勒及穆帝永和五年慕容雋僭號於薊是為前燕七年雋移都)
(于鄴雋死子暐為苻堅所滅堅敗地復入慕容垂是為丨丨垂死寶遷於和龍唐書宰相世系表孫周字季)
(治丨丨高陽王文學錄十六國春秋有丨丨)
後蜀(十六國春秋有丨丨錄十又五代史有丨丨世家文獻通考丨丨記事卷陳氏曰直史館太常)
(博士董淳撰惟記孟昶事吳又九國志五十一卷晁氏曰皇朝路振子發撰雜記越唐前丨丨東漢南漢閩)
(楚凡十國)
後魏(隋書經籍志自永嘉之亂皇綱失馭九州君長據有中原者甚衆而當時臣子亦各記錄丨丨克平)
(諸國據有嵩華始命司徒崔浩博采舊聞綴述國史諸國紀注盡集秘閣尒朱之亂並皆散亡文獻通考丨)
(丨書一百三十卷晁氏曰北齊魏收撰相又丨丨書紀一百卷崇文總目魏澹撰白居易元公挽歌丨丨)
(帝孫唐宰相六年七月葬咸陽)
後凉(魏書西域龜兹國傳龜兹國在尉犁西北白山之南一百七十里都延城漢時舊國也去代一萬二)
(百八十里其王姓白即丨丨呂光所立白震之後十六國春秋有丨丨錄)
後梁(文獻通考丨丨二帝共十七年首丁卯盡癸未)
後唐(綱目起庚辰盡丙戌考異提要起庚辰下有晉王存勖稱唐天祐十七年梁主瑱貞明六年盡丙戌)
(下有丨丨莊宗存勖同光四年明宗嗣源天成元年文獻通考丨丨四帝共十四年首癸未盡丙申)
後晉(文獻通考丨丨二帝共十一年首丙申盡丙午)
後周(宋史律歴志蔡邕銅龠尺同丨丨玉尺比晉前尺為一尺一寸五分八釐文獻通考丨丨太祖聖)
(神恭肅文武孝皇帝邢州堯山人姓郭氏名威)
後成(漢書匈奴傳狐蘭支與匈奴共入寇擊車師殺丨丨長注師古曰丨丨車師小國名也長其長帥也)
後宜(遼史天祚紀見前宜下)
後錦(遼史天祚紀見前宜下)
後張(唐書張仁愿傳見前賈下又宋史兵志見前利下)
後蔡(蘇軾荔支歎君不見武夷溪邊粟粒芽前丁丨丨相籠加注大小籠茶始于丁晉公而成于蔡君謨)
後楊(宋史楊泰之傳知果州疏零錢病民泰之以一年經費儲其贏為諸邑對減上尚書省按為定式民)
(歌之曰前張丨丨惠我無疆張謂張義實自發其端而泰之踵行之)
後殿(後漢書馬皇后紀時新平主家御者失火延及北閣丨丨太后以為己過起居不歡崔元翰和聖)
(製中元日題奉敬寺詩見前庭下上元萬頃奉和春日詩見中堂下王建宫詞未明東閣門開排仗聲從)
(丨丨來軍又都甸切陳書陳寳應傳使持節散騎常侍鎮南將開府儀同三司江州刺史新建縣開國侯法)
(氍戒嚴中流以為丨丨甸隋書虞世基傳講武賦命司馬以示法帥掌固而清導旬始以前驅伏鉤陳而丨)
(丨朝梁獻出師賦丨丨未出於庭前驅已羅乎郊國)
後宮(史記周本紀昔自夏后氏之衰也有二神龍止于夏帝庭而言曰余襃之二君夏帝卜殺之與去之)
(與止之莫吉卜請其漦而藏之乃吉於是布幣而策告之龍亡而漦在櫝而去之夏亡傳此器殷殷亡又傳此)
(器周比三代莫敢發之至厲王之末發而觀之漦流於庭不可除厲王使婦人裸而譟之漦化為元黿以入王)
(丨丨星又天官書中宮天極星後句四星末大星正妃餘三丨丨之屬也又尾為九子注索隱曰宋均云)
(屬丨丨場故得兼子子必九者取尾有九星也元命苞云尾九星其四星為丨丨之場也又權軒轅軒轅黃)
(龍體前大星女主象旁小星御者丨丨屬行又平原君傳平原君家樓臨民家民家有躄者槃散汲平原君)
(美人居樓上臨見大笑之明日躄者至平原君門請曰臣聞君之喜士士不遠千里而至者以君能貴士而賤)
(妾也臣不幸有罷癃之病而君之丨丨臨而笑臣臣願得笑臣者頭平原君笑應曰諾躄者去平原君笑曰觀)
(此豎子乃欲以一笑之故殺吾美人不亦甚乎終不殺又吕不韋傳華陽夫人承太子間從容言子楚質於)
(趙者絶賢來往者皆稱譽之乃因涕泣曰妾幸得充丨丨不幸無子願得子楚立以為適嗣以托妾身安國君)
(許之橪漢書司馬相如傳於是乎盧橘夏熟黃甘橙楱枇杷柿亭柰厚朴梬棗楊梅櫻桃蒲陶隱夫奠棣荅)
(遝離支羅乎丨丨列乎北園鼓又史丹傳天子自臨軒檻上隤銅丸以撾鼓聲中嚴之節丨丨及左右習知)
(音者莫能為而定陶王亦能之上數稱其材圈又王嘉傳孝元皇帝嘗幸上林丨丨馮貴人從臨獸猛獸驚)
(出貴人前當之元帝嘉美其義賜錢五萬卒又馮野王傳遷為大鴻臚數年御史大夫李延夀病在位多舉)
(野王上使尚書選第中二千石而野王行能第一上曰吾用野王為三公後世必謂我私丨丨親屬以野王為)
(比乃下詔曰剛強堅固確然亡欲大鴻臚野王是也心辨善辭可使四方少府五鹿充宗是也廉絜節儉太子)
(少傅張譚是也其以少傅為御史大夫上繇下第而用譚越次避嫌不用野王以昭儀兄故也後漢書靈帝)
(紀光和四年帝作列肆於丨丨使諸采女販賣若又馬皇后紀后常以皇嗣未廣每懷憂歎薦逹左右恐不)
(及丨丨有進見者每加慰納若數所寵引輒增隆遇永平三年春有師奏立長秋宫帝未有所言皇太后曰馬)
(貴人德冠丨丨即其人也遂立為皇后丨又陳蕃傳鄙諺云盜不過五女門以女貧家也今丨之女豈不貧)
(國乎居晉書天文志鈎陳丨丨也大帝之正妃也大帝之帝也北四星曰女御宫八十一御妻之象也陳)
(書沈皇后傳後主遇后既薄而張貴妃寵傾丨丨後宫之政並歸之后澹然未嘗有所忌怨而居處儉約衣服)
(無錦繡之飾左右近侍纔百許人惟尋閱圖史誦佛經為事魏書羅斤傳以斤機辯敇與王俊使蠕蠕迎女)
(備丨丨閫又司馬昌明傳以嬖姬張氏為貴人寵冠丨丨威行内梁武帝放遣丨丨詔凡丨丨樂府西解)
(暴室諸如此例一皆放遣若衰老不能自存官給廩食宋玉登徒子好色賦大夫登徒子侍于楚襄王短宋)
(玉曰玉為人體貌閑麗口多微辭又性好色願王勿與出入丨丨班固西都賦丨丨則有掖庭椒房后妃之)
(室合歡增成安處常寧茝若椒風披香發越蘭林蕙草鴛鸞飛翔之列楊炯渾天賦丨丨掌於蕃息太子承)
(於冢社江劉孝威行幸甘泉宫歌鳴鐘休衛士披圖召丨丨總秋日新寵美人應令詩丨丨唯聞莫瓊樹)
(絶世復有宋容華飛又雜曲丨丨不愜苿萸芳夜夜爭開蘇合房李白龍引丨丨嬋娟多花顔乘鸞飛煙)
(亦不還騎龍攀天造天關詞劉長卿長□怨月移深殿早春向丨丨遲王建宫丨丨宫女無多少盡向園)
(中笑一團丨顧非熊天津撟晚望詩見中岳下宿陸龜蒙婕妤怨丨多窈窕日日學新聲楊維楨瘤詞)
(服后服正丨丨卑宫室親蠶桑)
後庭(戰國策鄭公孫穆好色丨丨數十皆擇稚齒事漢書蕭望之傳見中書下又王商傳丨丨之皆)
(受命皇太后于後漢書劉元傳更始納趙萌女為夫人有寵遂委政萌日夜與婦人飲讌丨丨羣臣欲言事)
(輒醉不能見高陳書皇后傳於光照殿前起臨春結綺望仙三閣閣數丈並數十間其窗牖壁帶懸楣欄檻)
(之類並以沈檀香木為之又飾以金玉間以珠翠外施珠簾内有寳牀寳帳其服玩之屬瑰竒珍麗近古所未)
(有每微風暫至香聞數里朝日初照光暎丨丨學又後主每引賓客對貴妃等遊宴則使諸貴人及女士與)
(狎客共賦新詩互相贈荅採其尤艷麗者以為曲詞被以新聲選宫女有容色者以千百數令習而歌之分部)
(迭進持以相樂其曲有玉樹丨丨花臨春樂等大指所歸皆美張貴嬪孔貴嬪之容色也又江總傳後主之)
(世總當權宰不持政務但日與後主遊宴丨丨共陳暄孔範王瑗等十餘人當時謂之狎客魏書皇后傳太)
(祖追尊祖妣皆從帝謚為皇后始立中宫餘妾或稱夫人多少無限然皆有品次世祖稍增左右昭儀及貴人)
(椒房中式數等丨丨漸已多矣氏北史周高祖紀弘贊丨丨事從簡約唐書庶人韋傳國子祭酒葉静能)
(善禁架常侍馬秦客高醫光禄少卿楊均善烹調皆引入丨丨李斯上秦始皇書趙衛之女不充丨丨駿馬)
(駃騠不實外廏寂班婕妤自悼賦見下陳下主劉孝綽班婕妤怨應門已閉非復丨丨時陳後玉樹丨)
(丨花詩妖姬臉似花含露玉樹流光照丨丨闕題詩羊車詎謂青門閉兔月今宵照丨丨)(楊師道李乂奉)
(和人日清暉閣宴羣臣遇雪應制詩見前席下易李白宫中行樂詞丨丨朝未入輕輦夜相過白居和春)
(深詩馬為中路鳥妓作丨丨花杜李商隠柳詩丨丨玉樹承恩澤不信年華有斷腸牧泊秦淮詩商女不)
(知亡國恨隔江猶唱丨丨花又薛能柳枝詞西園高樹丨丨根處處尋芳有折痕吳姬詩嬌淚半垂珠不)
(破恨君瞋折丨丨花名捧劍僕題牡丹詩一種芳菲出丨丨却輸桃李得佳李珣中興樂詞丨丨寂寂日)
(初長翩翩蝶舞紅芳)
後閤(漢書陳遵傳遵耆酒每大飲賓客滿堂輙關門取客車轄投井中雖有急終不得去嘗有部刺史奏)
(事過遵值其方飲刺史大窮候遵霑醉時突入見遵母叩頭自曰當對尚書有期會狀母迺令從丨丨出去注)
(師古曰以其前門關閉故從丨丨出之也良魏書蕭昭業傳昭業生而為其叔子良所養既與子同居未得)
(肆意子良移西邸昭業獨住西州每至昏夜輒開丨丨與諸小人共至諸營署恣滛宴唐書蘇頲傳元宗平)
(内難書詔填委獨頲在太極丨丨口所占授功狀百緒輕重無所差世說王處仲世許高尚之目嘗荒恣于)
(色體為之弊左右諫之處仲曰吾乃不覺爾如此者甚易耳乃開丨丨驅諸婢妾數十人出路任其所之時人)
(歎焉朝李商隐曉坐詩丨丨罷眠前墀思黯然)
後堂(漢書張禹傳禹成就弟子尤著者淮陽彭宣至大司空沛郡戴崇至少府九卿宣為人恭儉有法度)
(而崇愷弟多智二人異行禹心親愛崇敬宣而疏之崇每候禹常責師宜置酒設樂與弟子相娛禹將崇入丨)
(丨飲食婦女相對優人筦弦鏗鏘極樂昏夜乃罷而宣之來也禹見之於便坐講論經義日宴賜食不過一肉)
(巵酒相對宣未嘗得至丨丨及兩人皆聞知各自得也後漢書明德馬皇后紀后入太子宫時年十三禮則)
(修備上下安之遂見寵異常居丨丨薦又周景傳遷豫州刺史河内太守好賢愛士其拔才善常恐不及每)
(至歲時延請舉吏入上丨丨與共宴會如此數四乃遣之贈送什物無不充備齊書豫章王嶷傳丨丨樓可)
(安佛供養外國二僧餘皆如舊章又沈文季傳司徒褚淵當世貴望文季不為之屈豫王北宅丨丨集會文)
(季與淵並善琵琶酒闌淵取樂器為明君曲文季便下席大唱曰沈文季不能作伎兒又劉瓛傳瓛晉丹陽)
(尹惔六世孫也博通五經丹陽尹袁粲於丨丨夜集指庭中柳樹謂瓛曰人謂此是劉尹時樹每想高風今復)
(見卿清德可謂不衰矣謐雲笈七籖許先生者名映丹陽句容人也第五弟名謐有三子其第三子名玉斧)
(道德淳瑩絶世無倫玉斧子黃民黃民子名豫之終剡之白山臨去世之時以上清寳經三洞妙文寄郯縣馬)
(度生家語之曰今且暫行不久當還勿開此經安康有道士婁化者苦求開看馬氏固執竟不從命是時宋明)
(皇帝崇敬大法招集道士供養丨丨婁化乃因丨丨道士殳季眞密啓之帝即命使逼取至京乃拜禮開之元)
(徽元年馬氏啓請詔敕聽還於是天藏眞書復歸馬氏劉向九歎見下祑下李乂奉和幸禮部尚書竇希)
(玠宅應制詩見中谷下不崔顥盧姬篇見南窗下梁李商隐春詩前閣雨簾愁卷丨丨芳樹隂陰見鍠)
(狷氏子詩杏梁初照日碧玉丨丨開外院池亭聞動鎖丨丨闌檻見垂簾)(韓偓春盡日詩蘇軾白牡丹詩)
(何似丨丨冰玉潔遊蜂非意不相干迴袁易戲調月心詩祇恐彭宣驚女樂丨丨絲竹一時鄭元祐楊鐵)
(崖新居書畫船亭詩想見丨丨凉月夜彭宣腸斷雪兒歌)
後寢(元史祭祀志見前廟下)
後亭(吕温道州奉寄㐮陽裴相公詩最憶過時留宴處豓歌催酒丨丨深白居易睡起晏坐詩丨丨晝)
(眠足起坐春景暮)
後臺(白居易寄韜光禪師詩見前臺下)
後閣(劉禹錫廟庭偃松詩序侍中丨丨前有小松不待年而偃丞相晉公為賦詩美其猶龍蛇然植于高)
(檐喬木間上嵌旁軋盤蹙傾亞似不得天和者)
後院(宋史五行志雍熙三年四月庚子甘露降丨丨草木李白題東谿公幽居詩見前擔下白居易)
(和汴州令狐相公詩選幽開丨丨占勝坐前擔)
後齋(韓翃贈兖州孟都督詩丨丨草色連高閣事簡人稀獨行樂)
後省(宋史職官志建中靖國元年言者謂諫官論事惟憑詢訪而百司之事六曹所報外皆不得其詳遂)
(詔諫官案計關臺察給事中四人分治六房掌讀中外出納及判丨丨之事)
後園(漢書司馬相如傳僕下車對曰臣楚國之鄙人也幸得宿衞十有餘年時從出遊遊於丨丨覽於有)
(無然猶未能徧覩也又烏足以言其外澤乎因晉書惠帝紀永興元年冬十一月乙未方請帝謁廟劫帝幸)
(長安方以所乘車入殿中帝馳避丨丨竹中方逼帝升車隋書高祖紀開皇二年冬十二月辛未上講武于)
(丨丨夏宋史太祖紀幸太清觀遂幸開封尹丨丨宴射又國李彜興傳至道初遣左都押衙張浦以槖駝)
(及良馬來獻太宗令衞士翹開超乘引彊奪槊于丨丨俾浦等觀且令兵士皆拓兩石弓帝笑問浦曰羌人敢)
(敵否浦曰羌部弓弱矢短但見此長大人則已遁矣况敢敵乎說苑吳王欲伐荆告其左右曰敢有諫者死)
(舍人有少孺子者欲諫不敢則懷丸操彈遊於丨丨露沾其衣如是者三旦魏文帝與朝歌令吳質書白日)
(既匿繼以朗月同乘並載以遊丨丨丨丨鑿井銀作牀金瓶素綆汲寒漿)(樂府淮南王篇潘岳金谷集作)
(見前庭下帝謝朓詠落梅詩逢君丨丨燕相隨巧笑歸梁簡文怨歌行早知長信别不避丨丨輿何遜)
(閨怨詩誰能北窗下獨坐丨丨花聞岑參潼關鎮國軍勾覆使院早春寄王同州詩昨夜春風戴勝過丨丨)
(城杜甫有上丨丨山脚詩壺權德輿奉和于司空新卜南郊居詩材俊依東閤觴接丨丨吕温道州夏)
(日早訪荀參軍林圈敬酬見贈詩高眠日出始聞門竹徑旁通到丨丨白居易立春後五日詩見前檐下)
(韓偓詠手詩丨丨笑向同行道摘得蘼蕪又折花晝又閨怨詩初坼鞦韆人寂寞丨丨青草任他長清春)
(日會韓武康章後亭聫句丨丨堪寄賞日日對春風李後主時童謠索得娘來忘却家丨丨桃李不生花)
(林逋春日懷歴陽丨丨遊兼寄宣城天使詩昔年行樂伴王孫事盡清狂是丨丨蘇舜欽游洛中内詩别殿)
(秋高風浙瀝丨丨春老樹婆娑)
後圃(隋書王貞傳見前園下眼范成大題夫差廟詩夢見梧桐生丨丨看麇鹿上高臺)
後苑(宋史神宗紀熙寧元年十一月丙戌廢青城丨丨又兵志牛馬司御輦院軍器庫丨丨造作所丨)
(丨工匠文思院内弓箭庫南作坊北作坊弓弩院法酒庫西染院□錦院轉補分隷三司提舉司白獺髓禁)
(中丨丨官有丨丨使主綱領本苑事有權幹辦丨丨官監施苑内事有大主管使臣謂之暖盪官)
後廡(宋史禮志禮官議諸神位未決帝諭文彦博等曰郊壇第一龕者在堂第二第三龕設於左右夾廡)
(及龍墀上在壝内外者列於堂東西廂及丨丨以象壇壝之制)
後屋(白居易郭虛舟相訪詩朝暖就南軒暮寒歸丨丨)
後房(史記武安侯傳見前堂下奢漢書史丹傳僮奴以百數丨丨妻妾數十人内滛好飲酒極滋味聲)
(色之樂之晉書李太后傳諸姬絶孕將十年帝令卜者扈謙筮曰丨丨中有一女當育二貴男其一終盛晉)
(室繡又石崇傳崇財産豐積室宇宏麗丨丨百數皆曳紈珥金翠梁書夏侯夔傳夔性奢豪丨丨伎妾曳)
(羅縠飾金翠者亦有百數内北史魏溥妻房氏傳子緝生未十旬鞠育於丨丨之未嘗出門遂終身不聽絲)
(竹不預座席籍唐書河間王孝恭傳性奢豪丨丨歌舞伎百餘阮清思賦太陰潛乎丨丨明月耀乎前庭)
(夕張衡同聲歌邂逅承際會得充君丨丨院白居易閑詩見前軒下鄭巢和姚郎中題凝公詩丨丨寒)
(竹連白晝坐冥然)
後闈(張淵觀象賦見前階下)
後門(齊書褚伯玉傳見前門下素南史張纉傳大同二年徵為吏部尚書丨丨寒一介者皆見引拔不)
(為貴門屈意人士翕然稱之竟又何點傳豫章王嶷命駕造點點從丨丨遁去司徒陵王子良聞之曰豫章)
(王尚望塵不及吾當望岫息心老易林缺破不完殘際側偏公孫幽遏跛倚丨丨國談苑王嗣宗為御史)
(中丞眞宗一日幸相國寺回自北門嗣宗上言曰天子行黃道豈可由丨丨臣任當風憲詎敢廢職上悦其直)
(給内帑三千緡以自罰北門由是不常開焉蜂李白贈從弟南平太守之遥詩見前門下李商隐詩小苑)
(華池爛漫通丨丨前檻思無窮書又少將詩煙波别墅醉花月丨丨歸陳高山中讀圖詩見前門下又)
(呂覽戎夷違齊如魯天大寒而丨丨與弟子一人宿于郭外寒愈甚謂其弟子曰子與我衣我活也我與子衣)
(子活也我國士也為天下惜死子不肖人也不足愛也子與我子之衣弟子曰夫不肖人也又惡能與國士之)
(衣哉戎夷太息歎曰嗟乎道其不濟夫觧衣與弟子夜半而死弟子遂活)
後戶(齊書輿服志晉制尚書令施黑耳丨丨皂輪僕射中書監令直施丨丨皂輪尚書無丨丨皆漆輪轂)
(幡隋書禮儀志天監二年令三公開府尚書令則給鹿軺施耳丨丨皂輞尚書僕射左右光禄大夫侍中中)
(書監令祕書監則給鳳轄軺丨丨皂輞或獨斷永安七年建金根耕根諸御車皆一轅或四馬六馬金根箱)
(輪皆以金鎛正黃兩臂前後刻金以作龍虎烏龜形上但以青縑為蓋羽毛無丨丨華陽國志杜宇號曰望)
(帝自以功德高諸王乃以褒斜為前門熊耳靈關為丨丨玉壘峩眉為城郭江潛綿洛為池澤黃度曲籠車)
(度蹋衍故人求寄載催牛閉丨丨無預故人事)
後簷(江淹麗色賦見前軒下)
後窗(李百藥雨後詩丨丨臨岸竹前階枕浦沙)
後礎(蘇轍毛君山房詩白雲生丨丨孤鶩伴殘霞)
後逕(薛能聖岡詩見前岡下覽王安石望九華山詩尋奇出丨丨勝倚前檐)
後巷(范成大曉枕詩陸續滿城鐘動湏臾丨丨雞鳴)
後衕(樓鑰小谿道中詩丨丨環村儘遡遊鳳山寺下换行舟)
後壁(宋書禮志宋孝武大明五年閏月皇太子妃薨樟木為櫬號曰樟宫載以龍輴造陵於龍山祔文元)
(皇后廟之隂室在正堂丨丨之外北向)
後塔(張祜題杭州靈隐寺詩見前山下)
後人(書君奭我不以丨丨迷又又其汝克敬德明我俊民在譲丨丨于丕時康王之誥乃命建侯樹)
(屏在我丨之丨所宋書歴志夏歴七曜西行特違衆法劉向以為丨丨造此可疑之二據也又阮長之傳)
(時郡縣田禄芒種為斷此前去官者則一年秩禄皆入前人此後去官者則一年秩禄皆入丨丨始以元嘉末)
(改此科計月分禄南水經注山海經曰懸雍之山晉水出焉今在縣之西昔智伯之遏晉以水灌晉陽其川)
(上源丨丨踵其遺跡畜以為沼莊王僧虔誡子書設令袁令命汝言易謝中書挑汝言張吳興叩汝老端可)
(復言未嘗看邪談故如射前人得破丨丨應解不觧即輸賭矣杜甫上白帝城詩丨丨將酒肉虚殿日塵埃)
(前齊已寄金陵知己詩見前事下前黃庭堅開壕行見人下楊萬里迓新守值雨詩人失脚丨丨笑丨)
(丨失脚那可料受又史記李廣傳見中人下舍又孫子凡用兵之法將命於君合軍聚衆交和而莫難於)
(軍争軍争之難者以迂為直以患為利故迂其途而誘之以利丨丨發先人至此知迂直之計者也)
後帝(北史隋文帝紀詔自古哲王因人作法前帝丨丨沿革隨時郝經泰山賦見後王下又唐書安)
(禄山傳見後父下)
後主(公羊傳大一統也疏見前代下世史記杜周傳見前主下後漢書鄧禹傳論漢外戚自東西京)
(十有餘族非徒豪横盈極自取災故必扵貽釁丨丨以至顚敗者其數有可言焉注丨丨謂嗣君也蜀志丨)
(丨傳丨丨諱禪字公嗣先主子也長陳書丨丨紀丨丨諱叔寳字元秀小字黃奴高宗嫡子也北齊書丨)
(丨紀丨丨諱緯字仁綱武成皇帝之長子也唐書丨丨紀丨丨名煜字重光元宗第六子)(陸游南杜甫武)
(侯廟詩猶聞辭丨丨不復卧南陽下若逢陳丨丨豈宜重問後庭花)(李商隐隋宫詩地温庭筠和道溪君)
(别業詩屏上樓臺陳丨丨鏡中金翠李夫人妝韓偓北齊詩丨丨獵迴初按樂胡姬酒醒更新)
後王(漢書董仲舒傳五百年之間守文之君當塗之士欲則先王之法以戴翼其世者甚衆然猶不能反)
(日以仆滅至丨丨而後止豈其所持操或誖謬而失其統與固天䧏命不可復反必推之扵大衰而後息與)
(又匈奴傳西域車師丨丨湏置離謀降匈奴都護但欽誅斬之置離兄狐蘭支將人衆二千餘人敺畜産舉國)
(亡降匈奴欲又是時漢平帝幼太皇太后稱制新都侯王莽秉政說太后以威德至盛異扵前廼風單于令)
(遣王昭君女湏卜居次云入侍太后所以賞賜之甚厚會西域車師丨丨句姑去胡來王唐兜皆怨恨都護校)
(尉將妻子人民亡降匈奴語在西域傳先隋書高祖紀見前帝下謝晦悲人道詩荷隆遇扵主欲報之扵)
(丨丨秩郝經泰山賦宜乎唐虞盛典周漢極制巍巍堂堂殷縟事丨丨後帝崇德報施繼繼承承垂於萬世)
(傳又宋史王曙見前張下)
後聖(書洛誥考朕昭子刑乃單文祖德疏見前聖下百孟子先聖丨丨其揆一也漢書司馬遷傳凡)
(三十篇五十二萬六千五百字為太史公書序略以拾遺補蓺成一家言協六經異傳齊百家雜語藏之名山)
(副在京師以竢丨丨君子太隋書王貞傳見前賢下君雲笈七籖七轉七變之道微天帝君傳丨丨金闕)
(丨丨金闕君傳上相青童君考父贊銘書金鼎祚及丨丨)(又見上景下彈王粲正薛勝之孔子文王操)
(賦見前聖下鑿陸龜蒙江湖散人歌無端丨丨穿破一派前導千流隨)
後賢(杜預春秋左傳序有疑錯則備論而闕之以俟丨丨大學君子賢其賢而親其親朱注君子謂其)
(丨丨後王記越絶書賜見春秋改文尚質譏二名興素王亦發憤吳越章句其篇以喻丨丨孟郊弔盧殷)
(詩前賢多哭酒哭酒免哭心丨丨試銜之哀至無不深黃庭堅過建陽詩愚公老矣癡如故長把心燈望丨)
(丨)
後知(孟子天之生斯民也使先知覺丨丨使先覺覺後覺予天民之先覺者也予將以此道覺此民也)
(呂覽豫譲欲殺趙㐮子滅䰅去眉自刑以變其容為乞人而往乞於其妻之所其妻曰狀貌無似吾夫者其音)
(何類吾夫之甚也又吞炭以變其音其友謂之曰子之所道甚難而無功謂子有志則然矣謂子智則不然以)
(子之才而索事㐮子㐮子必近子子得近而行所欲此甚易而功必成豫譲笑而應之曰是先知報丨丨也為)
(故君賊新君矣大亂君臣之義者無此矣吾所為為之矣凡吾所為為此者所以明君臣之義也非從易也)
後覺(孟子見上)
後學(漢書董仲舒贊仲舒遭漢承秦滅學之後六經離析下帷發憤潛心大業令丨丨者有所統壹為羣)
(儒首然考其師友淵原所漸猶未及虖游夏而曰筦晏弗及伊呂不加過矣宋書禮志禮無天王服嫡婦之)
(文直丨丨推貴嫡之義耳監雲笈七籖陽明星天之太尉司政上總九天上真中五嶽飛仙下領丨丨眞人)
(天地神靈功過輕重莫不隸焉暢又開皇已後上皇元年元始下教大法流行衆聖演修集雜要以備十部)
(三十六帙引導丨丨救度天人真又後事貞一先生雲篆寳書傾嚢相付既而目之曰玉清之客也抱虚無)
(而行功者扵道不窮託幽阜而滅跡者扵德亦淺承之自遠宜且救人是引丨丨升堂禀元訓也李德裕尊)
(師是桃源黃先生傳法弟子常見尊師稱先師靈迹今重賦此詩兼寄題黃先生舊館丨丨方成市吾師又上)
(賓不方千處州獻盧員外詩直緣丨丨無功業不慮文翁至公蘇軾答周循州詩前生自足盧行者丨丨)
(過呼韓退之謙黃庭堅聖賢詩聖賢自牧極卑丨丨才高膽力兼)
後哲(吳仲舒南風之薰賦見前烈下)
後傑(唐書藩鎮傳見前英下)
後儒(黃庭堅答惠州曾使君韻詩若使丨丨穿鑿說古人字字總堪疑)
後佛(隋煬帝寳臺經藏願文見前佛下)
後祖(左傳鄭公子忽如陳逆婦媯辛亥以媯氏歸甲寅入於鄭陳鍼送女先配而丨丨鍼子曰是不為夫)
(婦誣其祖矣非禮也何以能肓僖公羊大事扵太廟躋僖公傳躋者何升也何言乎升公譏何譏爾逆祀也)
(其逆祀奈何先禰而丨丨也注傳曰丨丨者僖公以臣繼閔公猶子繼父故閔公于文公亦猶祖也徐晉卿)
(春秋經傳類對賦婦姜貴聘而賤逆鄭忽先配而丨丨)
後父(唐書安禄山傳時楊貴妃有寵禄山請為妃養兒帝許之其拜必先妃後帝帝怪之答曰蕃人先母)
(丨丨帝大悦)
後母(史記平津侯傳公孫弘年四十餘乃學春秋雜說養丨丨孝謹後漢書鮑永傳永少有志操習歐)
(陽尚書事丨丨至孝妻嘗于母前叱狗而永即去之詩詩說小弁尹伯竒為丨丨所譖而出其鄰大夫作此)
(以諷其父吉甫也殁阮瑀駕出北郭門行親母舍我丨丨憎孤兒)
後夫(顔氏家訓見前夫下其又易比彖不寧方來丨丨凶又彖傳丨丨凶道窮也何承天鼓吹鐃)
(歌歸德戒丨丨賈勇尚先嗚見吳萊題袁子仁所藏巴船出峽圖詩前夫下)
後妻(顔氏家訓後漢書曰安帝時汝南薛包字孟嘗好學篤行喪母以至孝聞及父娶丨丨而憎包分出)
(之包日夜號泣不能去至被毆杖不得已廬於舍外旦入而灑掃父怒又逐之乃廬扵里門昏晨不廢積歲餘)
(父母慙而還之亦雲笈七籖馬敬宣者懷州武陟人妻亡有二男一女皆幼小丨丨姓謝前室兒女多被抑)
(挫衣食不足鞭楚異常因夜作煎餅前室女方七歲饑甚竊而食之謝氏候敬宣不在以熱火筯刺其手掌不)
(經旬女乃致死數日謝亦無疾而卒三日却活敬宣問其所見之事曰汝前妻訴我為火筯之事冥司罰受爛)
(足之報敬宣遂看之足已爛矣)
後婦(襄陽耆舊傳漢末諸蔡最盛蔡諷姊適太尉張温長女為黃承彦妻小女為劉景升丨丨)
後娶(顔氏家訓有丨丨篇)
後兄(晉書賀循傳見上繼下)
後弟(夏侯歌見前兄下)
後兒(後漢書華佗傳有李將軍者妻病呼佗視脉佗曰傷身而胎不去將軍言間實傷身胎已去矣佗曰)
(按脉胎未去也將軍以為不然妻稍差百餘日復動更呼佗佗曰脉理如前是两胎先生者去血多故丨丨不)
(得出也胎既已死血脉不復歸必燥著母眷乃為下針并令進湯婦因欲産而不通佗曰使胎枯燥勢不自生)
(使人探之果得死胎人形可識但其色已黑)
後照(山海經太皥生咸鳥咸鳥生乘釐生丨丨後照是始為巴人)
後壻(宋書五行志晉惠帝世梁國女子許嫁已受禮聘尋而其夫戍長安經年不歸女家更以適人女不)
(樂行其父母逼強不得已而去尋得病亡後其夫還問女所在其家具說之其夫經至女墓不勝哀情更發冡)
(開棺女遂活因與俱歸丨丨聞之詣官争之所在不能決袐書郎王導議曰此是非常事不得以常理斷之宜)
(還前夫朝廷從其議)
後生(詩夀考且寧以保我丨丨王論語丨丨可畏焉知來者之不如今也晉書導傳時軍旅不息學)
(校未修導上書曰先進忘揖譲之容丨丨惟金鼓是聞干戈日尋爼豆不設先王之道彌遠華偽之俗遂滋非)
(所以端本靖末之謂也惠宋書禮志見前美下作南史顔延之傳延之每輕湯休謂人曰休上人制委巷)
(間歌謠耳方當誤丨丨業唐書韋嗣立傳貴閥丨丨以&KR1522;倖升寒族平流以替去又李邕傳始邕早有名)
(重義愛士久斥外不與士大夫接既入朝人間傳其眉目瓌異至阡陌聚觀丨丨望風内謁門巷填隘書品)
(施吴鄴下丨丨同年拔萃按謂施方泰吴休尚臨陸機歎逝賦託末契扵丨丨余將老而為客智愷終詩)
(遺文空滿笥徒然昧丨丨上竺僧度答苕華詩今世雖云樂當奈丨丨何李白李邕詩尼父猶能畏丨丨)
(丈夫未可輕年少上杜甫絶句今人嗤點流傳賦不覺前賢畏丨丨又水遣懷詩丨丨血氣豪舉動見老)
(醜三又同元使君舂陵行見前聖下燭韋應物簡陟巡建甥詩忽羨丨丨連榻話獨依寒一齋空錢起)
(送鄭巨及第後歸覲詩别贈難為此衰年畏丨丨䰅劉禹錫與歌者米嘉榮詩近來時世輕先輩好染髭事)
(丨丨川高駢寄鄠杜李遂良處士詩見前輩下訥齊已詶西楚巒上人卷詩見前習下蘇軾送賈倅眉)
(詩我老不堪歌樂職丨丨試覓子淵才注又公羊紀季以酅入于齊傳請後五廟以存姑姊妹男謂女先生)
(為姊丨丨為妹父之姊妹為姑隂又易繫辭傳生生之謂易疏正義曰生生不絶之辭陽變轉丨丨次扵前)
(生是萬物恒生謂之易也前後之生變化改易生必有死易主勸戒奬人為善故云生不云死也又孫子若)
(交軍扵斥澤之中必依水草而背衆樹此處斥澤之軍也平陸處易右背高前死丨丨此處平陸之軍也)
後來(易比彖辭後夫凶疏後夫凶者夫語辭也親比貴速若及早而來人皆親已故在先者吉若在後而)
(至者人或疎已親比不成故後夫凶或以夫為丈夫謂丨丨之人也漢書汲黯傳陛下用羣臣如積薪耳丨)
(丨者居上識晉書郭舒傳舒字雅行幼請其母從師歲餘便歸粗大義咸稱舒當為丨丨之秀終成國器)
(又王忱傳嘗造其舅范寗與張元相遇寗使與元語元正坐歛袵待其所發忱竟不與言元失望便去寗譲忱)
(曰張元吴中之秀何不與語忱笑曰張祖希欲相識自可見詣寗謂曰卿風流雋望真丨丨之秀齊書杜栖)
(傳中書郎周顒與京産書曰賢子學業清標丨丨之秀宋史河渠志建中靖國元年春尚書省言自去夏蘇)
(村漲水丨丨全河漫流今已&KR0782;高三四尺宜立西堤異楚辭路險難兮獨丨丨劉三吾野莊賦邈高風扵)
(鄉之丨丨慨廢興扵崇岡之一睇杜江總宛轉歌不惜獨眠前下釣欲許便作丨丨薪甫麗人行丨丨鞍)
(馬何逡巡當軒下馬入錦茵園又泥功山詩寄語北來人丨丨莫悤悤綦母潜祗寺詩見前願下陳陶)
(贈福建桂常侍詩丨丨台席更何人都護朝天拜近臣拾得詩丨丨出家者多緣無業次歐陽修贈王介)
(甫詩老去自憐心尚在丨丨誰與子争先其楊萬里分宜逆旅逢同郡客子詩未問丨丨相憶否如臨别不)
(勝情容又作徠漢書杜欽傳男子五十好色未衰婦人四十貌改前以改前之容侍扵未衰之年而不以禮)
(為制則其原不可救而丨丨異態丨丨異態則正后自疑而支庶有閒適之心)
後進(論語丨丨扵禮樂君子也疏丨丨扵禮樂君子也者丨丨謂丨輩仕丨之人也準於禮樂能因時損)
(益與禮樂俱得時之中故曰君子之人也多漢書何武傳九江太守戴聖禮經號小戴者也行治不法前刺)
(史以其大儒優容之及武為刺史行部錄囚徒有所舉以屬郡聖曰丨丨生何知乃欲亂人治皆無所決武使)
(從事廉得其罪聖懼自免注師古曰言武仕學未久故謂之丨丨生也又陳遵傳遵少孤與張竦伯松俱為)
(京兆史竦博學通逹以廉儉自守而遵放縱不拘操行雖異然相親友哀帝之末俱著名字為丨丨冠注如淳)
(曰為丨丨人士之冠者也書後漢書孔融傳性寬容少忌好士喜誘益丨丨晉裴秀傳秀少好學有風操)
(時人為之語曰丨丨領袖有裴秀之又山簡傳疏曰陛下初臨萬國人思盡誠每扵聽政日命公卿大臣先)
(議選舉各言所言丨丨儁才鄉邑尤異才堪任用者皆以名奏主者隨缺先叙是爵人扵朝與衆共之之義也)
(朝廷從之丨丨之秀)(宋書張暢傳暢少與從兄敷演敬齊名為南史梁武帝紀見中間下又劉孝綽傳)
(孝綽辭藻為丨丨所宗借宋史李沆傳沆弟維博學少以文章知名性寬厚奬丨丨世說李元禮高自標)
(特丨丨之士有升其堂者皆以為登龍門丨應璩與侍郎曹長思書王肅以宿德顯授何曾以丨見拔沈)
(約報王筠書含咀之間倏焉疲暮不及丨丨誠非一人任昉為蕭揚州作薦士表輝映先達領袖丨丨梁)
(武帝賜謝覽王暕詩雙文既丨丨二少實名家顔駱賓王久戍邊城有懷京邑詩見前驅下皎然和使君)
(真卿修韻海畢會諸文士東堂重校詩外學宗碩儒游焉從丨丨王禹偁前賦村居雜興長男嘉祐讀杜工)
(部集見語意頗有相類者予喜而作聊以自賀詩見前身下)
後軰(論語疏見上進舊唐書劉禹錫傳王叔文扵東宮用事丨丨務多附麗之禹錫尤為叔文知奬)
(又盧鈞傳鈞踐歴中外事功益荗丨丨子弟多至台司至是急徵謂當輔弼雖居端揆心殊失望潛夫論俗)
(士淺短急扵目前見赴有益則先至顧無用則丨丨事全唐詩話使前賢失步丨丨却立蔡邕陳政要七)
(疏前至得拜丨丨被遺丨晁補之亳州上李中書啟以主張吾道之公有識拔丨之譽孟浩然陪盧明府)
(泛舟迴作文章推丨丨風雅激頽波明杜甫詩詞華傾丨丨風雅藹孤騫許渾贈桐廬房府先輩詩闕下)
(書功無丨丨卷中文字掩前賢名韓翃送夏侯校書歸上都詩丨丨傳佳句高流愛美曹松贈鏡湖處士)
(方干詩丨丨難為措機杼先生織字得龍梭丨章孝標初及第歸酬孟元詡見贈詩未有片言驚丨不無慙)
(色見同人李歐陽修詩作詩三十年視我猶丨丨貴王庭珪次韻宜仲見懷朱崖夜郎二逐客詩不因賤)
(識交情此叚當令丨丨傾)
後世(易繫辭傳上古穴居而野處丨丨聖人易之以宮室上棟下宇以待風雨盖取諸大壯中庸索隱)
(行怪丨丨有述焉吾弗為之矣孟孝經立身行道揚名扵丨丨以顯父母孝之終也子苟為善丨丨子孫)
(必有王者矣是又舜為法扵天下可傳扵丨丨我猶未免為鄉人也則可憂也憂之如何如舜而已矣史)
(記秦始皇紀大義休明垂扵丨丨順承勿革周又管蔡世家伯邑考其後不知所封武王發其後為有本紀)
(言管叔鮮作亂誅死無後周公旦其後為魯有世家言蔡叔度其後為蔡有世家言曺叔振鐸其後為曺有世)
(家言成叔武其丨丨無所見霍叔處其後晉獻公時滅霍康叔其後為衛有世家言冉季載其丨丨無所見)
(又陳杞世家贊太史公曰舜之德可謂至矣禪位扵夏而丨丨血食者歴三代及楚滅陳而田常得政扵齊卒)
(為建國百世不絶苗裔兹兹有土者不乏焉丨漢書鼂錯傳百姓和親國家安寕名位不失施及丨又董)
(仲舒傳至扵宣王思昔先王之德興滯補弊明文武之功業周道粲然復興詩人美之而作上天佑之為生賢)
(佐丨丨稱誦至今不絶此夙夜不觧行善之所致也滯又司馬遷傳是歲天子始建漢家之封而太史公畱)
(周南不得與從事發憤且卒而子遷適反見父於河雒之間太史公執遷手而泣曰予先周室之太史也自上)
(世嘗顯功名虞夏典天官事丨丨中棄絶於予乎汝復為太史則續吾祖矣唐書符令奇傳令奇密語子璘)
(曰吾閱世事多矣自安史干紀無噍類吾觀田氏覆亡無時汝能委質朝廷為唐忠臣吾亦名揚丨丨矣宋)
(史林逋傳逋喜為詩多竒句既就藁輒隨棄之或謂何不錄以示丨丨逋曰吾方晦迹林壑且不欲以詩名一)
(時况丨丨乎丨法言或問孔子知道之不用也則載而惡之乎曰之丨君子水經注孔廟即夫子之故宅)
(也宅大一頃所居之堂丨丨以為廟咏南土謠丨丨無叛由杜翁孰識智名與勇功陶潜荆軻詩心知去)
(不歸且有丨丨名秉陸龜蒙早春書事詩積此風流事争無丨丨名趙文抹里湛酒詩見中州下方夔)
(和府尹虚谷先生詩丨丨豈無青史筆浮生那欠赤泉侯)
後朝(隋書李德林傳唯可二代相涉兩史並書必不得以丨丨創業之迹斷入前史)
後代(周禮大司樂乃分樂而序之疏見前代下親又正義序初堯天官為稷又云帝曰契百姓不汝作)
(司徒又云帝曰咎繇汝作士此三官是堯時事舜因禹譲述其前功下文云舜命伯夷為秩宗舜時官也以先)
(後參之唯無夏官之名以餘官紀之夏傳云司馬在前又丨丨况之則羲叔為夏官是司馬也故分命仲叔注)
(云官名盖春為秩宗夏為司馬秋為士冬為共工通稷與司徒是六官之名見也晉書宣帝紀制雖自隱當)
(年而終見嗤丨丨上又元帝紀前世之不忘丨丨之元龜也宋書禮志古聖王采椽不斲斲之則懼刻桷)
(彫楹莫知其限也哲人縣鑑微遠杜漸防萌知采椽不愜丨丨之心不斲不為將來之用故加朱施漆以傳厥)
(後散木凡材皆可入用宋南史陶潛傳自以曾祖晉世宰輔耻復屈身丨丨自武帝王業漸隆不復肯仕)
(梁武帝荅陶弘景論書書正足見嗤於當今貽笑扵丨丨韓愈論佛骨表乞以此骨付之有司投之水火永)
(絶根本斷天下之疑絶丨丨之惑石李德裕幽州紀聖功碑巍乎成功輝煌丨丨宜刻金以揚鴻休杜甫)
(送盧侍御護韋尚書靈櫬歸上都詩見前王下日杜牧商山富水驛詩當時物議朱雲小丨丨聲華白懸)
(陸龜蒙對酒詩見前賢下奪齊已謝荆幕孫郎中見示樂府詩誰言丨丨無高手得秦皇鞭鬼鞭又螢詩)
(丨丨儒生嬾收拾夜深飛過讀書帷知曾鞏過高士坊詩斯文未喪如由我丨丨當李仲元)
後裔(書微子之命功加于時德垂丨丨二詩小序斯千宣王考室也疏首章言天下親富章乃作之三)
(章言作之攻堅四章言得其形制五章言庭室寬明六章乃言考之也既考之後居而寢宿下至九章言其夢)
(得吉祥生育男女貴為王公慶流丨丨因考室而得然故考室可以兼之也晉書劉頌傳伏見詔書開唘土)
(宇以支百世封建戚屬咸出之藩豈夫不懷公理然也樹國全制始成扵今超秦漢魏氏之局節紹五帝三王)
(之絶跡功被無外光流丨丨巍巍盛美三五之君殆有慙德又慕容德載記昔竇融以河西歸漢榮被于丨)
(丨彭寵盜逆漁陽身死于奴僕公魏書禮志昔司馬懿立功扵魏為晉太祖及至子晉昭乃立五廟亦祀四)
(世止扵高祖太祖之位虛俟宣文待其丨丨數滿乃止郭璞山海經序疏其壅閡闢其茀蕪夏后之迹靡刊)
(于將來八荒之事有聞於丨丨不亦可乎丨封演魏州開元寺新建三門樓碑且長享百禄慶流丨周必)
(大跋皇祐朝賢送張肅詩卷蓄其餘澤敷遺丨丨丨張九齡酬周判官見貽詩隂慶荷先德素風慙丨)
後祀(杜甫别張十三建封詩宗臣則廟食丨丨何疎蕪)
後葉(晉書劉波傳臣聞天地以弘濟為仁君道以惠下為德是以禹湯有身勤之績唐虞有在予之誥用)
(能惠被蒼生勲流丨丨)
後嗣(左傳會而列姦何以示丨丨父周語宣王既喪南國之師乃料民扵大原仲山諫曰民不可料也)
(且無故而料天之所惡也害扵政而妨於丨丨人宋書禮志丨丨萬一有由諸侯入奉大統則當明為後之)
(義敢為佞邪導䛕君上妄建非正之號謂考為皇稱妣為后則股肱大臣誅之無赦雲笈七籖許先生者名)
(映丹陽句容人也七世祖許子阿生有陰德福潤流灑鍾於丨丨陸機五等諸侯論國憂賴其釋位主弱憑)
(其翼戴及承微積敝王室遂卑猶保名位祚垂丨丨)
後昆(書仲虺之誥王懋昭大德建中于民以義制事以禮制心垂裕丨丨詩周南召南譜疏麟趾言公)
(子之信厚騶虞歎國君之仁心自取獸名别為興喻非歎瑞應與前篇共相終始但君子之道作事可法垂憲)
(丨丨大師比之于末序者申明其意因言關睢之應鵲巢之應耳後漢書周舉傳昔在前世求賢如渴封墓)
(軾閭以光賢哲故公叔見誄翁歸蒙述所以昭忠厲俗作範丨丨晉書宗室傳論譙閔沈雄壯勇作鎮南服)
(屬奸回肆亂稱兵内侮懷忠憤發建義湘川荆沔響應羣才致力雖元勲不立而誠節克彰垂裕丨丨奕世貞)
(烈豈不休哉足宋書樂志以正德為宣化之舞大豫為興和之舞庶以光表世烈悦被丨丨又謝靈運傳)
(論見前秀下雲齊書高帝紀勛華弘風於上葉漢魏垂式於丨丨笈七籖其次以軒冕為得意功名為不)
(朽悦色躭聲豐衣厚味自謂封植為長策貽丨丨為遠圖焉知盛必衰高必危得必喪成必虧守此用為深固)
(置清虛於度外肯以恬知交養中和率性通眞為意乎遠扵仙道四也傅亮為宋公修楚元王墓教素風道)
(業作範丨丨錫傅元征西將軍登歌假哉皇祖綏予孫子燕及丨丨兹繁祉任昉為王嫡子侍皇太子釋)
(奠宴詩樂正雅頌咸被丨丨吳王維同盧拾遺過韋給事東山别業詩見前烈下筠覽古詩霍孟翼三后)
(伊戚及丨丨)
後子(史記蘇秦傳初蘇秦之燕貸百錢為資及得富貴以百金償之徧報諸所嘗見德者其從者有一人)
(獨未得報乃前自言蘇秦曰我非忘子子之與我之燕再三欲去我易水之上方是時我困故望子深是以丨)
(丨子今亦得矣)
後已(易謙亨君子有終疏正義曰謙者屈躬下物光人丨丨以此待物則所在皆通故曰亨也漢書文)
(帝紀昔先王遠施不求其報望祀不祈其福右賢左戚先民丨丨至明之極也宋書索虜傳提吳楚之勁卒)
(總八州之銳士紅旗綘天素甲奪日虎步中原龍超河渚興雲散雨慰大旱之思弔民伐罪積丨丨之情易)
(林先人丨丨所願必得)
後予(書仲虺之誥乃葛伯仇餉初征自葛東征西夷怨南征北狄怨曰奚獨丨丨)
後我(孟子南面而征北狄怨東面而征西夷怨曰奚為丨丨)
後曹(漢書蕭育傳後為茂陵令會課育第六而漆令郭舜殿見責問育為之請扶風怒曰君課第六裁自)
(脫何暇欲為左右言及罷出傳召茂陵令詣丨丨注如淳曰賊曹決曹皆丨丨)
後丞(潘尼乘輿賦見左輔下)
後尹(唐書李叔明傳見前尹下)
後使(漢書張騫傳諸丨丨往者皆稱博望侯以為質於外國外國由是信之)
後諫(宋史胡舜陟傳祖宗法上殿班先臺丨丨今臺臣在諫官下有乖舊制自今臺諫必同上殿以雜壓)
(為先後)
後侍(隋書禮儀志左右丨丨掌御寢北門之左右並銀甲左執犀环右執兕环長刀左右騎侍立於寢之)
(東西階)
後從(通典隋與北齊及唐三師三少不必備唯其人太子出則乘輅備儀以為丨丨王褒九懷騰蛇兮)
(丨丨飛駏兮步旁下白石郎曲見前導)
後任(南史王華傳文帝將入奉大統乃留華總丨丨元史選舉志見前任下)
後位(淮南子刃犯難而錞無患者何也以其託扵丨丨也崔融代宰相上尊號表冕旒端拱既不獲接)
(景前行玉帛來朝又不獲趨風丨丨)
後鎮(蜀志黃權𫝊先主將伐吴權諫曰吳人悍戰又水軍順流進易退難臣請為先驅陛下宜為丨丨)
(晉書宣帝紀諸葛亮寇天水圍將軍賈嗣魏平扵祁山天子曰西方有事非君莫可付者乃使帝西屯長安都)
(督雍梁二州諸軍事統車騎將軍張郃等討亮張郃勸帝分軍住雍郿為丨丨帝曰料前軍獨能當之者將軍)
(言是也若不能當而分為前後此楚之三軍所以為黥布禽也遂進軍渝麋)
後吏(尉繚子見前吏下)
後兵(梁簡文帝泛舟遊大江詩減竈驅前馬銜枚進丨丨)
後脅(夢溪筆談見前竿下)
後軍(宋書文帝紀以丨丨參軍徐遵之為兖州刺史張又前廢帝紀永光元年三月丙午以丨丨司馬)
(牧為交州刺史丨又禮志見中堅下史魏書蕭道成傳駿死子業以為丨將軍直閣北薛琳附𫝊侯景)
(曰今舉兵極大萬不一捷卒難收歛不如分為二軍相繼而進前軍若勝丨丨合力前軍若敗丨丨承之神武)
(弗納遂有沙苑之敗出皮日休練瀆詩艅艎六宮閙艨衝丨丨肅張翥前軍詩丨丨細鎧甲白羽攢鞲靫)
後部(後漢書西域傳自伊吾北通車師前部高昌壁千二百里自高昌壁北通丨丨金滿城五百里又)
(見前部下部又永元三年復置戊巳校尉領兵五百人居車師前高昌壁又置戊部候居車師丨丨候城相)
(去五百里見西部下)(北史百濟國傳見上部下乘唐書高麗傳水經注地里風俗記曰千縣西北五十)
(里有大河河北有漯沃城故縣也魏改為丨丨亭今俗遂名之曰右輔城又魏書孝明帝紀以太師高陽王)
(雍為丞相加丨丨羽葆鼔吹班劍四十人)
後衞(元史百官志丨丨秩正三品至元十六年以侍衛親軍剏置掌宿衛扈從兼營屯田國有大事則調)
(度之)
後勁(左傳中權丨丨注中軍制謀後以精兵為殿提王僧孺與何炯書不得奉板中涓預衣裳之會戈)
(丨丨厠龍豹之謀丨徐陵司空章昭遠墓誌公奉詔崇朝飲冰將力前茅丨步驟奔馳仍向甌閩殄其巢窟)
(鼔又牛上士獅子賦朝哺未食髯奮力丨丨雙瞚前張闊臆)
後拒(漢書西域傳漢軍正任文將兵屯玉門關為貳師丨丨後漢書張宗𫝊為偏將軍赤眉且至宗不)
(憚為丨丨諸將服其勇良宋史吳璘𫝊見前陣下丨又折克行𫝊大酋咩保吴以萬騎來躡克行為丨度)
(賊半度隘縱擊大破之丨駱賓王奏姚州破賊露布先登陷敵惟標大樹之功丨亂行必致曲梁之罰梁)
(簡文帝和武帝宴詩見前師下)
後屏(元史輿服志左前列建天下太平旗第一牙門旗第二每旗執者一人護者四人皆五色緋巾五色)
(絁生色寳相花袍勒帛雲頭靴執人佩劍護人加弓矢丨丨五人執稍朱兜鍪朱甲雲頭靴)
後隊(後漢書光武帝紀注見前隊下識魏書明帝紀見前驅下唐書魏元忠傳凡人不經遠皆言土)
(蕃戰前隊盡丨丨方進甲堅騎多而山有氛瘴官軍遠入前無所獲不積榖數百萬無大舉之資元史輿服)
(志殳仗丨丨領軍將軍二人騎帥步士凡五十人殳二十有五又二十有五錯分左右服佩同前隊又二十)
(八宿丨丨舍人二人四品服騎導領軍將軍二人騎分左右帥步士百十有二人又諸衛馬丨丨舍人二人)
(四品服騎導左右衞果毅都尉二人騎分左右帥衞士百五十有六人李嶠扈從還洛詩見前驅下)
後衝(握奇經以天地前衝為虎翼天地丨丨為飛龍風為蛇蟠雲為翔鳥)
後援(唐書高宗紀乾封元年六月壬寅高麗泉南生請内附右驍衞大將軍契苾何力為遼東安撫大使)
(率兵援之左金吾衞將軍龐同善營州都督高偘為遼東道行軍總管左武衞將軍薛仁貴左監門衞將軍李)
(謹行為丨丨)
後係(晉書新蔡王騰傳惠帝討成都王穎六軍敗績騰與安北將軍王復共殺穎所署幽州刺史和演率)
(衆討穎穎遣北中郎將王斌距戰浚率鮮卑騎擊斌騰為丨丨大破之宋書索虜𫝊德祖於城内穴城入七)
(丈二道出城外又分作六道出虜陣後募敢死之士四百人參軍范道基率二百人為前驅參軍郭王符劉規)
(等以二百人為丨丨出賊圍外掩襲其後)
後伍(左傳曼伯為右拒祭仲足為左拒原繁高渠彌以中軍奉公為魚麗之陳先偏丨丨伍承彌縫注司)
(馬法車戰二十五乘為偏以車居前以伍次之承偏之隙而彌縫闕漏也五人為伍此盖魚麗陳法李衞公)
(問對唐太宗曰伍法有數家孰者為要李靖曰左氏云先偏丨丨司馬法曰五人為伍尉繚子有束伍漢制有)
(尺籍伍符諸家兵法惟伍法為要師徐晉卿春秋經傳類對賦楚軍右轅而左蓐鄭先偏而丨丨)
後陣(陳同齊書孔稚珪傳見前鋒下雍唐書吳武陵傳見前鋒下宋史慕容德豐𫝊熙四年使登萊)
(閱強壯及還拜西上閤門使是冬出為定遠軍鈐轄命領丨丨中隊别將萬騎以禦適害張衡東京賦總輕)
(武扵丨丨奏嚴鼓之嘈囐下又後漢書崔駰傳見上賢)
後旅(易林轅折輪破馬倚僕臥丨丨失宿右足跌踒)
後侶(陸龜蒙舴艋詩倚石遲丨丨徐撓供遠山)
後役(元史河渠志見前工下)
後徒(齊已弔雙泉大師真塔詩丨丨遊禮者猶認指迷津)
後民(大學小人樂其樂而利其利朱注小人謂丨丨也)
後裾(顔氏家訓見前襟下)
後裙(沈約捉搦歌誰家女子能行步反著裌禅丨丨露天生男女共一處願得两個成翁嫗)
後幅(晉書輿服志見前幅下)
後巾(程俱太湖㳂檄西原道即事詩見上崖下)
後幄(宋史儀衛志紹興十五年正月朔旦以二殿經塗與東都異乃以常御殿為垂拱殿免駐輦設簾帷)
(設椅子稱賀畢過大慶殿丨丨)
後杵(劉駕築臺詞見前杵下)
後尺(宋史律歴志晉丨丨晉江東用之比晉前尺為一尺六分二釐)
後表(周禮大司馬虞人萊所田之野為表百步則一為三表又五十步為一表田之日司馬建旗於丨丨)
(之中羣吏以旗物鼓鐸鐲鐃各帥其民而致質明旗弊誅後至者)
後旆(李紳到宣武詩躍魚連丨丨騰虎耀前旌)
後旌(劉孝威行幸甘泉宫歌見前笳下)
後鉦(石延年曹太尉西師詩士喜擊中鼔虜疑聞丨丨)
後劒(無名氏燕山八景賦見前旌下)
後戟(韓翃寄哥舒僕射詩見前把下)
後刃(禮記曲禮進戈者前其鐏丨其丨丨柳宗元平淮夷雅既礪既攻以丨厥)
後矢(列子見前矢下)
後鏃(列子見前矢下)
後糧(史記彭越傳漢王三年彭越常往來為漢游兵擊楚絶其丨丨於梁地)
後薪(劉孝威怨詩見前魚下)
後棹(程俱借居毘陵東門詩前車接來軫丨丨紛相摩)
後舟(戴暠釣竿詩聊載前魚童還看丨丨妾)
後䑸(宋旡出火詩見前船下)
後船(盧綸渡浙江詩前船丨丨未相及五兩頭平北風急楊萬里郡中上元減舊例三之二詩見南使)
(下)
後車(詩命彼丨丨謂之載之箋丨丨倅車也驅孟子丨丨數十乘從者數百人又般樂飲酒騁田獵)
(丨丨千乘我得志弗為也出戰國策㐮王立田單相之過菑水有老人涉菑而寒不能行坐于河中田單見)
(其寒欲使丨丨分衣無可以分者單觧裘而衣之車賈誼陳政事疏鄙諺曰不習為吏視已成事又曰前覆)
(丨丨戒夫三代之所以長久者其已事可知也然而不能從者是不法聖智也秦氏之所以亟絶者其轍迹可)
(見也然而不避是丨丨又將覆也與又惜誓建日月以為蓋兮載玉女扵丨丨魏文帝朝歌令吳質書景)
(風扇物天氣和暖衆果具繁時駕而游北遵河曲從者鳴笳以啓路文學託乘於丨丨節同時異物是人非我)
(勞如何獵鞠志元蒲輪車賦聘幣起莘野之耕丨丨載非熊之梁簡文帝上之回樂府前旆拂回中丨丨)
(臨桂宮清沈約解佩去朝市詩託丨丨兮侍華幄游渤海兮泛漳虞世南奉和至夀春應令詩見前旌下)
(韻拾得詩前車既落阬丨丨湏改轍答蘇軾游盧山次章𫝊道詩見前馬下黃溍次韻陳君采詩此士)
(湏前席何人屬丨丨下陳基潼關詩見前車)
後重(漢書陳湯傳康居副王抱闐將數千騎寇赤谷城東殺略大昆彌千餘人毆畜産甚多從後與漢軍)
(相及頗寇盜丨丨湯縱兵擊之得其所略民四百七十人注重謂輜重)
後轅(元史輿服志見前轅下)
後輿(謝惠連長安有狹邪行見前軾下)
後軫(詩小戎俴收注俴淺也收軫也兵車比大車之軫為淺故曰淺軫疏兵車當輿之内從前軫至丨丨)
(唯深四尺四寸)
後鞦(宋史儀衛志見前膺下)
後駕(陸厥山中王孺子妾歌子瑕矯丨丨安陵泣前魚)
後騎(晉書元帝紀帝微行至於湖隂察王敦營壘敦使五騎物色追帝帝見逆旅賣食嫗以七寳鞭與之)
(曰丨有丨來可以此示也俄而追者至問嫗嫗因以鞭示之宋書孟懷玉傳賊退走龍符乘勝奔逐丨丨不)
(及賊數千騎圍繞攻之龍符奮矟接戰每一合輙殺數人衆寡不敵遂見害周書侯莫陳崇傳時万俟醜奴)
(率餘衆奔高平崇與輕騎逐北至涇州長坑及之賊未成列崇單騎入賊中于馬上生擒醜奴丨丨益集賊徒)
(悉逃散遂英雄記郭氾呂布獨共對戰布以矛刺中氾氾丨丨前救氾氾布遂各兩罷王勃春思賦丨丨)
(猶兮長樂館前旌已映洛陽宫都梁簡文帝傷離新體詩見前驅下韋嗣立自湯還經龍門北溪詩見前)
(驅下延李白上之回樂府前車細柳北丨丨甘泉東翃張諤平門高齋亭子應岐王教詩見前谿下韓)
(詩主人蒼玉佩丨丨黃金絡錫李紳詩弓開丨丨低初月鶚駐前旌拂暮鴉劉禹深春詩見前旌下徐)
(夤筍鞭詩寧同晉帝還營日抛賺中途丨丨來)
後勒(元史輿服志見前引下)
後乘(齊書謝朓傳長裾日曳丨丨載脂榮立府廷恩加顔色沐髮睎陽未測涯涘東方朔從公孫弘借)
(車馬書朔當從甘泉願借外厩之丨丨促王僧虔誡子書見前車下應瑒慜驥賦瞻前軌而節兮顧丨丨)
(而踟蹰侯陸雲羊腸賦陪俊臣于彫路列名僚于丨丨閻隨西嶽望幸賦見前旌下劉孝綽春日從駕)
(新亭應制詩前驅掩蘭徑丨丨歴芳洲道孔燾往虎窟山寺詩見前驅下儲光羲鞏城東莊中詩南軒草)
(間去丨丨林中出台皮日休陪江西裵公遊襄州㢟慶吳寺詩見前驅下哈布哈陪幸西湖詩見前行下)
(萊樓彦珍北遊京師詩前驅鸞鳳旗丨丨貂鼠裘)
後虎(高邁濟河焚舟賦哮闞兮前貔丨丨威稜兮左霜右雪)
後兔(郝經虎文龍馬賦見前鳳下)
後鶴(葛長庚麻姑賦先鸞丨丨彈壓天鈴)
後鴈(白居易送敏中新授戶部員外郎西歸詩見前鴻下)
後龜(晁補之安南罪言見前鳥下)
後蟬(吳融送僧南遊詩丨丨抛鄠杜先雁下瀟湘)
後麥(後漢書朱浮傳浮上疏詔報曰今軍資未克故湏丨丨耳注湏待也)
後竹(白居易玩松竹詩見前松下)
後枝(葉顒重九後菊詩情知不少争先輩故遣遲開殿丨丨)
後卓(雲笈七籖南燭草本一名猴藥一名男續一名丨丨一名惟那木一名草木之王)
後首(儀禮鄉飲酒禮工四人二瑟瑟先相者二人皆左何瑟丨丨挎越内弦右手相注二人鼔瑟則二人)
(歌也何戶可反)
後面(金闕帝君三元真一歌訣見前面下更揚萬里舟過桐廬詩丨丨山無數南頭柳多)
後額(元史輿服志見前額下)
後項(隋書禮儀志今准尚書予欲觀古人之服日月星辰山龍華蟲作會宗彝藻火粉米黼黻絺繡具依)
(此于左右髆上為日月各一當丨丨下而為星辰)
後齒(南史謝靈運傳見前齒下)
後身(老子聖人丨其丨而身先歎又魏書劉予業傳遣使殺其新安王子鸞臨死曰惟願丨丨不復生)
(天王家人商芸小說張衡死日蔡邕始懷孕二人才貌甚相類云邕是張衡丨丨宣和書譜李陽冰篆迹)
(殊絶自謂蒼頡丨丨俞詩林廣記郭祥正母夢李太白而生少有詩名梅聖曰天才如此眞太白丨丨也)
(李白答湖州迦葉司馬問白是何人詩湖州司馬何湏問金粟如來是丨丨温庭筠蔡中郎墳詩古墳零落)
(野花春聞說中郎有丨丨丨鄭谷西蜀□衆寺忍公小軒詩一念一爐香火裏丨唯願似師身徐鉉謝文)
(靖墓詩豈憚尋荒壟猶思認丨丨溍蘇軾次韻魯直書伯時畫王摩詰詩見前身下黃送韶父先生游京)
(口詩也知往事如流水祇想重來是丨丨)
後心(雲笈七籖見前色下)
後背(劉因渡江賦環壘跨塹麾城下邑灌以流潦礮以巨石前㗋丨丨左排右掖一日之間一方之地開)
(拓千里)
後指(相鶴經軒于前故丨丨短)
後脚(水經注三齊略記曰始皇於海中作石橋海神為之竪柱始皇求為相見神云我形醜莫圖我形當)
(與帝相見乃入海四十里見海神左右莫動手工人潛以脚畫其状神怒曰帝負約速去始皇轉馬還前脚猶)
(立丨丨隨崩僅得登岸畫者溺死海中)
後足(易說卦傳為馵足疏為馵足馬丨丨白為馵取其動而見也韓詩外傳見前足下)
後距(淮南子見前爪下)
後溲(史記太倉公傳注見前溲下)
後骨(唐書袁天罡傳天罡見馬周曰馬君伏犀貫腦背若有負貴騐也近古君臣相遇未有及公者然面)
(澤赤而耳無根丨丨不隆夀不長也)
後肉(管子凡置彼食鳥獸首魚鼈必先菜羹先菜丨丨食之次也)
後綠(晉書張協傳雰雪寫其根霏霜封其條木既繁而丨丨草未素而先彫)
後黑(淮南子染者先青而丨丨則可先黑而後青則不可)
後青(淮南子見上)
後白(宋書天文志見前赤下)
後素(論語繪事丨丨事周禮考工記凡畫繢之事丨丨功張仲素繪丨丨賦表其能故散采而設雜)
(其暈故丨丨而分裕又迴文錦賦披黃流之渥彩等丨丨于繪事李德紅桂樹詩丨丨合餘絢如丹見本)
(心)
後一(論衡商鞅三說秦孝公前二說不聽丨丨說用者前二帝王之論丨丨霸者之議也)
後二(宋書禮志見前三下)
後三(宋書禮志見前三下)
後四(晉書輿服志見前幅下)
後五(尚書盤庚序見前八下歸周禮寺人王之正内五人疏見前一下唐書崇敬傳東都太廟夲武)
(后所建以祀諸武中宗去主存廟以備行幸遷都之置且商遷都前八丨丨不必每都别立神主也張衡西)
(京賦此何異扵殷人屢遷前八而丨丨居相圯耿不常厥土盤庚作誥帥人以苦李善注自契至成湯八遷盤)
(庚五遷)
後前(高允徵士頌序在朝者皆丨丨之士居里者非疇昔之人韓愈雜詩古史散左右詩書置丨丨)
(耶律楚材和冀先生韻詩輔弼規左右丞疑贊丨丨)
後左(周禮太卜注見前左下)
後右(周禮太卜注見前左下)
後外(管子先愼于己而後彼官亦愼内而丨丨民亦務夲而去末說苑伯禽來朝周公曰何治之難曰)
(親親者先内丨丨先仁後義)
後中(五代史司天考見前次下)
後下(詩旄丘之葛兮傳前高丨丨曰旄丘正史記吳王濞傳初吴王首反并將楚兵連齊趙月起兵三)
(月皆破獨趙丨丨仰黃庭外景經注見前下)
後末(吕氏春秋凡為天下治國家必務夲而丨丨)
後聲(張說山夜聞鐘詩見前聲下猶韋應物聽鶯曲前聲丨丨不相及秦女學筝指澀白居易竹枝)
(詞見前聲下)
後貌(白居易寫真詩見前形下)
後名(後漢書崔駰傳駰年十三能通詩易春秋博學有偉才盡通古今訓詁百家之言善屬文少游太學)
(與班固傅毅同時齊名常以典籍為業未遑仕進之事時人或譏其太元静將以丨丨失實駰擬揚雄觧嘲作)
(逹旨以答焉秦宋書州郡志丹徒令夲屬晉陵古名朱方丨丨谷陽改曰丹徒孫權嘉禾三年改曰武進晉)
(武帝太康三年復曰丹徒)
後實(史記淮陰侯傳兵固有先聲而丨丨者此之謂也齊書丘巨源傳先聲丨丨軍國舊章七德九功)
(將名當世敕唐書蘇頲傳兵法先聲丨丨陛下如班親征之詔而虓將謀夫投會濟師則吐蕃不日崩破亦)
(無待躬致天討也短庾信慕容寧神道碑銘運長擊丨丨先聲)
後燄(新論停燈于缸先燄非丨丨而明者不能見迸唐無名氏縱火牛攻圍賦喧聲震乎厚地列炬乎)
(崇墉風敲丨丨血灑前鋒初梁昭明太子講席將訖詩丨丨難堅明心易驚縮)
後色(雲笈七籖見前色下)
後數(榖梁傳隕石于宋五先隕而後石何也隕而後石也于宋四竟之内曰宋丨丨𣪚辭也耳治也六鷁)
(退飛過宋都先數聚辭也目治也疏石散在宋竟之内故丨言其丨以散辭言之鷁則聚在宋都之上故先言)
(其數以聚辭言之)
後志(榖梁公及諸侯盟于臯鼬傳後而再會公志于後會也丨丨疑也又宋史儀衛志見下垂下)
後念(洞元靈寳定觀經唯念定心之上豁然無覆定心之下曠然無基注前念不生故云無覆丨丨不起)
(故曰無基)
後情(陸雲與兄平原書往日論文先詞而丨丨尚潔而不敢悦澤)
後言(易繫辭傳擬之而丨丨少書益稷汝無面從退有丨丨晉書崔洪傳洪以清厲顯名骨鯁不同)
(于物人之有過輒面折之而退無丨丨地元史憲宗紀元年夏六月復大會于闊帖兀阿闌之共推帝即皇)
(帝位于鄂諾河實勒們及諸弟納呼等心不能平有丨丨帝遣諸王實喇與蒙克薩勒帥兵覘之諸王伊蘇蒙)
(克布琳和卓等後期不至遣布拉吉達率兵備之梁昭明太子飲馬長城窟行見前言下)
後動(易繫辭傳議之而丨丨池北史樊子蓋𫝊子盖與蘇威宇文述陪宴積翠帝親以金杯屬子盖酒)
(曰良算嘉謀俟公丨丨即以此杯賜公用為永年之瑞淮南子先唱者窮之路也丨丨者逹之原也)
後令(史記趙奢傳軍士許歴請以軍事諫趙奢曰内之許歴曰秦人不意趙師至此其來氣盛將軍必厚)
(集其陣以待之不然必敗趙奢曰請受令許歴曰請就鈇質之誅趙奢曰胥丨丨)
後命(左傳王使宰孔賜齊侯胙曰天子有事于文武使孔賜伯舅胙齊侯將下拜孔曰且有丨丨天子使)
(孔曰以伯舅耊老加勞賜一級無下拜南陳書武帝紀封陳公策又加公九鍚其敬聽丨丨史梁武帝紀)
(齊代王侯封爵悉皆降省其效著艱難者别有丨丨丨陸機吳王郎中時從梁陳作契闊踰三年薄言肅丨)
後試(莊子臣有三劍惟王所用請先言而丨丨)
後旨(魏書釋老志見前制下)
後奏(五代史安重誨傳重誨嘗出過御史臺門殿直馬延誤衝其前導重誨怒即臺門斬延而丨丨宋)
(史瀛國公紀詔似道都督諸路軍馬以步軍指揮使孫虎臣總統諸軍所辟官屬皆先命丨丨又賈似道傳)
(初似道在漢陽時丞相吴潛移之黃州似道銜之且聞潛事急時每事先發丨丨似道令沈炎劾潛貶循州)
(唐堯臣大梁行見前彈下)
後經(杜預春秋左傳序或丨丨以終義疏見前經下)
後傳(後漢書班彪傳彪乃繼採前史遺事傍貫異聞作丨丨數十篇因斟酌前史而譏正得失宋史藝)
(文志陳傅良春秋丨丨十二卷)
後錄(文獻通考邵氏聞見錄二十卷邵伯温子文撰又有丨丨三十卷其子傳所作又上庠丨丨十二卷)
(三山周士貴撰記中具太學事)
後論(韓非子舅犯前有善言後有戰勝故舅犯有二功而丨丨雍季無一言而先賞)
後撰(宋書徐爰傳餘分紫色滔天泯夏親所芟夷而不序扵始傳涉聖卓紹煙起雲騰非所誅滅而顯冠)
(乎首述豈不以事先歸之前錄功偕著之丨丨)
後牘(謝靈運山居賦山川澗石洲岸草木既標異于前章亦列同于丨丨)
後銘(袁淑禦虜議高闕再勒燕然丨丨)
後敘(晉書陳頵傳頵與王導書曰中華所以傾弊四海所以土崩者正以取才失所先白望而後實事浮)
(競驅馳互相貢薦言重者先顯言輕者丨丨遂相波扇乃至凌遲)
後說(詩序哀窈窕思賢才而無傷善之心焉箋哀盖字之誤也當為衷衷謂中心恕之疏論語云關雎樂)
(而不滛哀而不傷即此序之義也論語注云哀世夫婦不得此人不為減傷其爱此以哀為衷彼仍以哀為義)
(者鄭荅劉琰云論語注人間行久義或宜然故不復定丨丨鄭以為疑故兩觧之也雲笈七籖西昇須說以)
(無欲為體故云當持上慧源妙真一丨丨既盛明真一故以眞一為體又音脱易睽上九暌孤見豖負塗載)
(鬼一車先張之弧丨丨之弧匪寇婚媾往遇雨則吉)
後篇(後漢書班彪傳司馬遷序司馬相如舉郡縣著其字至蕭曹陳平之屬及董仲舒並時之人不記其)
(字或縣而不郡者盖不暇也今此丨丨愼覈其事整齊其文不為世家惟紀傳而已)
後章(陸機文賦或仰偪于先條或俯侵于丨丨)
後文(春秋繁露春秋之序道也先質而丨丨右志而左物屈原大招先威丨丨善美明只)
後事(左傳范獻子謂魏獻子曰與其戍周不如城之天子實云雖有丨丨晉勿與知可也史記序班固)
(有言曰司馬遷據左氏國語采世夲戰國策述楚漢春秋接其丨丨訖于天漢漢書夏侯勝傳勝少孤好學)
(從始昌受尚書及洪範五行傳說災異丨丨蕳卿數晉書閻纉傳愍懷太子之廢也纘上書曰漢高皇帝置)
(酒于庭欲廢太子後四皓為師子房為傅竟復成就前事不忘丨丨之戒宋書序傳紹死讃統丨丨鳩集餘)
(衆復襲林子林子率師禦之旗鼓未交一時披潰讃輕騎遁走魏書司馬紹傳紹恭憚于敦拜敦丞相武昌)
(郡公敦乃轉王導為司徒自領揚州刺史以兄含子應為武衞將軍以自副貳敦無子養應為後敦疾踰年故)
(召含還欲屬以丨丨西南史張譏傳後主嘗幸鍾山開善寺召從臣坐于寺南松林下敕譏竪義時索塵尾)
(未至後主敕取松枝手以屬譏曰可代麈尾顧羣臣曰此即張譏丨丨唐書魏元忠傳見前事下謝靈運)
(種桑詩見前修下日白居易自江陵之徐州路上寄兄弟詩家貧憂丨丨短念前程又初貶官過望秦嶺)
(詩見前途下愁薛能詩敢歎臨行殊舊境唯丨丨劣今時)
後率(宋史天文志見前率下)
後紀(宋書歴志遲疾紀差三萬一百八十求其數之所生者置一紀積月以通數乘之通周元之餘以減)
(通周所減之餘紀差之數也以之轉減前紀則得丨丨不足減者如通周)
後交(宋書歴志見前會下)
後軌(唐太宗元日詩繼文遵丨丨循古鑒前王)
後躅(王孝友豐水賦見前聞下)
後鏡(北史李彪傳竊謂天文之官太史之職如有其人宜其世矣是以談遷世事而功立彪固世事而名)
(成此乃前鑒之軌轍丨丨之蓍龜也)
後矩(北史崔光傳陛下遵酌前王貽厥丨丨天下為公億兆已從專薦郊廟止決大政輔神養和簡息游)
(幸則率土屬賴含生仰悦矣)
後段(五代史司天考初末行分相減為差率累計其段初行昏後夜半距丨丨初行昏後夜半日數除之)
(為日差半日差以減多加少為其段初末定行分置初定行分用日差末多則累加末少則累減為每日行分)
(以每日行分順加退減初行昏後夜半宿度為每日昏後夜半星所至宿度也宋史律歴志見前叚下)
後條(沈約内典序見前覽下)
後行(漢書李陵傳見前行下則隋書禮儀志凡為陣少者在前長者在後其還長者在前少者在後長)
(者持弓矢短者持旌旗勇者持鉦鼓刀楯為前行戰士次之槊者次之弓箭為丨丨宋史選舉志其為臺省)
(官則正言監察比太常博士殿中司諫比丨丨員外郎起居侍御史比中行員外郎起居轉兵部吏部員外郎)
(侍御史轉職方員外郎優者為兵部司封知制誥)
後羣(梁元帝晚棲烏詩見前鳥下丨顧非熊雁詩聲急奔前侶低行續丨)
後機(晉書何攀傳詔攀參濬軍事及孫皓降于濬而王渾恚於丨丨欲攻濬攀勸濬送皓與渾由是事觧)
後緣(蘇軾悼朝雲詩見前債下)
後因(雲笈七籖見前色下)
後果(齊書褚伯玉等傳論見前因下感宋之問遊法華寺詩丨丨纏三足前因六牙)
後報(宋史高宗紀詔中書舍人給事中凡制敕非軍期機速必先書押而丨丨)
後感(嵇康荅難養生論夫不慮而欲性之動也識而丨丨智之用也潘岳夏侯常侍誄見前思下)
後計(隋書豆盧毓傳煬帝即位徵諒入朝諒納諮議王頍之謀發兵作亂毓苦諫不從因謂弟懿曰吾匹)
(馬歸朝自得免祸此乃身計非為國也今且偽從以思丨丨)
後約(史記高祖本紀項羽怨懷王不肯令與沛公俱西入關而北救趙丨天下丨乃曰懷王吾家項梁所)
(立爾非有功伐何以得主約梁簡文帝孌童詩見前車下)
後期(左傳僖公二十六年楚人陳侯蔡侯鄭伯許男圍宋十有二月甲戍公會諸侯盟于宋注諸侯伐宋)
(公與楚有好而往會之非丨丨也疏正義曰文七年扈之盟為公丨丨不序其國而總曰諸侯此亦總曰諸侯)
(有丨丨之嫌故明之非為丨丨而總稱諸侯即上圍宋之諸侯也史記司馬穰苴傳穰苴先馳至軍立表下)
(漏待賈賈素驕貴以為將己之軍而己為監不甚急親戚左右送之留飲日中而賈不至穰苴則仆表決漏入)
(行軍勒兵申明約束約束既定夕時莊賈乃至穰苴曰何丨丨為賈謝曰不佞大夫親戚送之故留穰苴召軍)
(正問曰軍法期而後至者云何對曰當斬于是遂斬莊賈以徇三軍三軍之士皆振慄漢書李廣傳漢法博)
(望侯丨丨當死贖為庶人廣軍自當亡賞罷宋書索虜傳懷德貴蚤無或丨丨宗史包拯傳請河北屯兵)
(分之河南兖鄆齊濮曹濟諸郡設有警無丨丨之憂借曰戍兵不可遽減請訓練義勇少給糇糧每歲之費不)
(當屯兵一月之用一州之賦則所給者多矣悲徐夤别詩酒盡歌終問丨丨泛萍浮梗不勝)
後會(宋書歷志見前交下侮齊書竟陵王子良傳叔獻所請不宜聽從取亂亡更俟丨丨陸機文賦)
(猶開流以納泉如失機而丨丨贈謝惠連雪賦怨年歲之易暮傷丨丨之無因潘尼汲郡太守李茂彦詩)
(離索何惆悵丨丨未可希共見前途促何知丨丨同)(張說送崔日知赴潞州詩杜甫送韋十六評事詩中)
(原正格鬭丨丨何緣由是又送路六侍御入朝詩更為丨丨知何地忽慢相逢别筵朱放江上送别詩惆)
(悵空知思丨丨艱難不敢料前期詞齊已寄玉泉實仁上人詩見前峰下和凝江城子臨上馬時期丨丨)
(待梅綻月初生)
後遇(鮑照懷遠人詩屬期眇起遠丨丨邈無辰)
後舉(晉書陶侃傳侃之佐史辭詣王敦曰侃以孤軍一隊力不能禦量宜取全以俟丨丨而主者責侃重)
(加黜削侃性謙冲功成身退今奉還所受惟恐稽遲封魏書高句麗傳馮文通率衆奔之世祖遣散騎常侍)
(撥詔璉令送文通璉上書稱當與文通俱奉王化竟不送世祖怒欲往討之樂平王丕等議待丨丨世祖乃止)
(而文通亦尋為璉所殺令又馮文通傳文通太常陽崏復勸文通請罪乞降速王仁入侍文通曰吾未忍為)
(此若事不幸且欲東次高麗以圖丨丨入隋書禮儀志皇帝武弁乘革輅大司馬介胄乘奉引行殿百司陪)
(列位定二軍迭為客主先舉為客丨丨為主從五行相勝法為陣以應之)
後圖(左傳楚武王侵隨使薳章求成焉軍於瑕以待之隨人使少師董成鬭伯比言於楚子曰少師侈請)
(羸師以張之熊率且比曰季梁在何益鬭伯比曰以為丨丨少師得其君疏正義曰言此計今雖無益以為在)
(丨丨謀也北晉書賈充傳見下溼下與魏書李順傳見前計下史周宗室護傳護母閻皇第四姑及諸)
(戚屬並沒齊皆被幽繫護居宰相後每遣間使尋求莫知音息至是並許還朝且請和好四年皇姑先至齊主)
(以護權重乃留其母以為丨丨)
後業(吳志韋曜傳韋曜憂懼自陳衰老求去侍史二官乞欲成所造書以丨丨别有所付陸機五等諸)
(侯論創制垂基思登丨丨提沈約謝齊竟陵王示華嚴瓔珞啓因果悟其初心菩證其丨丨蘇頲淨信變)
(譛道之元尊洞照前劫身也淨信終成丨丨)
後功(晉書馬隆傳朝議將加隆將士勲賞有司奏隆將士皆先加顯爵不應更授衛將軍楊珧駁曰前精)
(募將士少加爵命者此適所以為誘引今隆全軍獨尅西土獲安不得便以前授塞此丨丨宜皆聽許以明要)
(信乃從珧議)
後勲(後漢書張衡傳見前吝下)
後烈(揚雄元后誄内則純備丨丨丕光丨江淹傷友人賦百年一盡兮貴揚蕤於丨)
後科(宋史高宗紀革正前舉登第秦塤曹冠等九人出身以淮南提舉常平朱冠卿言秦檜挾私廢法塤)
(等皆其子孫親戚門下憸人于是有官應試者所授階官易左為右白身者駁放占用省額復還丨丨)
後式(晉書江統傳伏惟殿下天授逸才聰鑒特達臣謂猶宜時發聖旨宣揚德音諮詢保傅訪逮侍臣覲)
(見賓客得令接盡壅否之情沛然交泰殿下之美煥然光明如此則高朗之風扇於前人弘範令軌永為丨丨)
後監(吳仲舒南風之薰賦承長養則芳氣襲于一人闡煦嫗則膏露霑于萬物斯以發號施令前規丨丨)
(三農以之協洽兆人以之無咸)
後法(漢書張山拊傳昔周公薨成王葬以變禮而當天心公叔文子卒衛使加以美諡著為丨丨)
後效(後漢書安帝紀詔曰設張法禁懇惻分明而有司惰任訖不奉行且復重申以觀丨丨魏書明帝)
(紀見前驅下)
後盟(春秋公及邾儀父盟于蔑疏劉炫云策書之例先會丨丨上言會下言盟惟盟不會者直言及此為)
(不行會禮故言及也)
後拜(隋書禮儀志皇帝服衮冕出升御座皇后入門大鹵簿住門外小鹵簿入到東上閤施步鄣降車席)
(道以入昭陽殿前至席位姆去幜皇后先拜後起皇帝丨丨先起帝升自西階詣同牢坐與皇后俱坐各三飯)
(訖又各酳二爵一巹)
後賓(齊書竟陵王子良傳如聞南師未能挫戮百姓齊民積年塗炭疽食侵滛邊虞方重交州夐絶一垂)
(實惟荒服恃遠丨丨固亦恒事自青德啓運欵關受職置之度外不足絓言)
後授(齊書劉瓛傳上欲用瓛為中書郎使吏部尚書何戢喻旨戢謂瓛曰上意欲以鳳池相處恨君資輕)
(可且就前除少日當轉國子博士便即丨丨瓛曰平生無榮進意今聞得中書郎而拜豈本心哉)
後作(詩國風疏欲以采得為次則雞鳴之作遠在緇衣之前鄭國之風必處檜詩之後何當丨丨先采先)
(作後采乎)
後采(詩國風疏見上)
後道(詩小序汝墳道化行也疏上云德廣所及先德丨丨事之次也)
後善(阮瑀為曹公與孫權書更與從事取其丨丨梁武帝成佛義記丨丨雖生暗心莫改)
後仁(蘇頲奉和聖製春臺望應制詩暴嬴國此嘗圖霸霸業丨丨先以詐東破諸侯西入秦咸陽北阪南)
(渭津)
後義(孟子苟為丨丨而先利不奪不饜下春秋繁露見前枉下說苑見後外)
後智(劉峻辯命論寧前愚而丨丨先非而終是按言主父偃公孫弘也)
後信(晉書劉喬傳喬以范陽王虓非天子命不受代發兵距之劉弘與喬牋曰春秋之時諸侯相伐為和)
(親者多矣願明使君廻既往之恨追不二之蹤解連環之結修如初之好范陽亦將悔前之失思崇丨丨矣)
(薛能蜀州鄭使君寄鳥觜茶詩見前甌下)
後敬(齊書禮志見前虔下下王子先笏賦見上圓)
後恭(史記蘇秦傳蘇秦為從約長并相六國北報趙王乃行過雒陽車騎輜重諸侯各發使送之甚衆擬)
(于王者周顯王聞之恐懼除道使人郊勞蘇秦之昆弟妻嫂側目不敢仰視俯伏侍取食蘇秦笑謂其嫂曰何)
(前倨而丨丨也嫂委蛇蒲服以面掩地而謝曰見季子位高多金也)
後榮(何遜七召嗟向有而今無歎丨丨而前謝)
後喜(易林初憂丨丨與福為市八佾列陳飲御嘉友未戴叔倫别鄭諫議雲逵盧拾遺景亮詩前悲涕)
(乾丨丨心已蹙)
後慶(後漢書鮑永傳贊鮑永沈吟晚乃歸正志達義全先號丨丨)
後笑(易同人九五同人先號咷而丨丨大師克相遇)
後富(元史于文傅傳婺源之俗男女婚聘丨丨則踰其約有育其女至老不嫁者)
後財(禮記鄉飲酒義祭薦祭酒敬禮也嚌肺嘗禮也啐酒成禮也于席末言是席之正非專為飲食也為)
(行禮也此所以貴禮而賤財也卒觶致實于西階上言是席之上非專為飲食也此先禮而丨丨之義也先禮)
(而丨丨則民作敬讓而不争矣)
後福(後漢書蔡邕傳論資同人之先號得北叟之丨丨又左雄傳尚書僕射虞詡以雄有忠公節上疏)
(薦之曰臣見方今公卿以下類多拱默以樹恩為賢盡忠為愚至相戒曰白璧不可為容容多丨丨伏見議郎)
(左雄數上封事至引陛下身遭難戹以為警戒實有王臣蹇蹇之節周公謨成王之風宜擢在喉舌之官必有)
(匡弼之益由是拜雄尚書要潘岳西征賦志極遠以極武良無于丨丨)
後禮(禮記表記殷人尊神率民以事神先鬼而丨丨先罰而後賞又坊記先財而丨丨則民利)
後賞(禮記表記見上)
後刑(春秋繁露見前德下丨鹽鐵論王者南面而聽天下背隂向陽前德而丨也荀悅漢治迹論或)
(言先教而丨丨或言先刑而後教常衮大赦制至理之代先德丨丨)
後罰(禮記表記見後威下以齊書竟陵王子良傳小人之心罔思前恩董之威反怨丨丨獸窮則觸事)
(在匪輕)
後利(漢書韓安國傳今將卷甲輕舉深入長敺難以為功從行則迫脅衡行則中絶疾則糧乏徐則丨丨)
(不至千里人馬乏食兵法曰遺人獲也注師古曰丨丨謂不及于利唐書張說傳見前歡下)
後珍(無名氏昆田化為金賦見前珍下)
後禄(禮記坊記子曰禮之先幣帛也欲民之先事而丨丨也)
後貴(拾遺記先主甘后沛人也生于賤微里中相者云此女丨丨位極宫掖班固荅賓戲先賤而丨丨)
(者和隨之珍也)
後威(禮記表記子曰夏道尊命事鬼敬神而遠之近人而忠焉先禄而丨丨先賞而後罰)
後武(吕覽周明堂金在其後有以見之先德丨丨也)
後倨(五代史趙犨傳見前恭下)
後罪(禮記哀公問公曰寡人既聞此言也無如丨丨何孔子對曰君之及此言也是臣之福也注丨丨後)
(日過于事之罪)
後惡(周禮校人辨六馬之屬疏此六者先善丨丨次第而言也)
後誨(嵇康明膽論若未反三隅猶復有疑思承丨丨得一騁辭)
後教(荀悅漢治迹論見後刑下)
後修(晉書劉毅傳疏曰人才異能備體者寡器有大小達有早晚前鄙丨丨宜受日新之報抱正違時宜)
(有質直之稱)
後勉(詩小序汝墳道化行也文王之化行乎汝墳之國婦人能閔其君子猶勉之以正也疏閔者情所憂)
(念勉者勸之盡誠欲見情雖憂念猶能勸勉故先閔而丨丨也)
後悟(魏書慕容白曜傳見前惑下歡慧琳均善論敘地獄則民懼其罪敷天堂則物其福指泥洹以長)
(歸乘法身以遐覽神變無不周靈澤靡不覃先覺翻翔於上世丨丨騰翥而不紹坎井之局何以識大方之家)
(乎)
後疑(蔡邕朱公叔鼎銘見前惑下)
後顧(魏書李冲傳高祖得留臺啓知冲患狀謂右衛宋弁曰僕射執我樞衡總理朝務清儉居躬知寵已)
(久朕以仁明忠雅委以台司之寄使我出境無丨丨之憂一朝忽有此患朕甚懷愴慨其相痛惜如此宋史)
(柳開傳多命人使西入甘凉厚結其心為我聲援如有動静使其掩襲令彼有丨丨之憂乃可制其輕動)
後眺(潘岳懷舊賦前瞻大室丨丨嵩丘)
後睇(江總大莊嚴寺碑前望則紅塵四合見三市之盈虚丨丨則紫閣九重連雙闕之聳峭)
後聞(元史世祖紀辛丑以月直元辰命五祖真人李居壽作醮事奏赤章凡五晝夜畢事居壽請間言皇)
(太子春秋鼎盛宜預國政帝喜曰尋將及之明日下詔皇太子燕王參決朝政凡中書省樞密院御史臺及百)
(司之事皆先啓丨丨)
後應(歐陽修醉翁亭記見前唱下)
後舞(晉書樂志見前舞下曰宋書樂志宋武帝永初元年十二月改正德舞前舞大豫舞曰丨丨齊)
(書樂志前舞丨丨晉泰始九年造正德大豫舞傅元張華各為歌辭隋書音樂志永初元年改正德舞曰前)
(舞大武舞曰丨丨二通典宋永初元年改正德曰前舞大豫曰丨丨孝建年改前舞為凱容丨丨為宣烈)
後畫(元史輿服志見上層下)
後食(論語子曰事君敬其事而丨其丨衣晉書潘尼傳著安身論曰用天時分地利甘布安藪澤沾體)
(塗足耕而丨丨苟崇乎德非不進也)
後啗(韓非子孔子御坐於哀公公賜之桃與黍仲尼先飯黍而丨丨桃左右皆笑哀公曰黍者非飯之也)
(以雪桃也對曰丘知之矣黍五榖之長也祭先王為上乘果蓏有六而桃為下祭先王不得入廟丘聞之也君)
(子以賤雪貴不以貴雪賤)
後爨(史記淮陰侯傳見左車下)
後際(持世經見前際下)
後彈(然藜餘筆見前彈下)
後嘿(戰國策見後息下)
後鳴(雲笈七籖見前嘯下)
後吟(鄭巢送袁肇歸山陰詩南渡久誰語丨丨今獨歸)
後唱(無名氏七夕賦仙娥侍轂玉女乘騑嬴簫丨丨洛鼔前揮)
後叱(白居易鹽商婦樂府見前呼下)
後卜(周禮簭人凡國之大事先簭而丨丨疏此大事者即大卜之八命及大貞大祭祀之事大卜所掌者)
(皆是大事皆先筮而丨丨)
後諱(公羊宋公慈父卒傳何以不書葬盈乎諱也注襄公本以背殯不書其父葬至襄公身書葬則嫌霸)
(業不成所覆者薄故復使身不書葬明當以前諱除背殯以丨丨加微封)
後祫(齊書禮志右僕射王儉議案禮記王制天子先祫後時祭諸侯先時祭丨丨魏書禮志見後時下)
後灌(宋書禮志殷人先求諸陽樂三闋然後迎牲則殷人丨丨也)
後祭(禮記玉藻若賜之食而君客之則命之祭然丨丨又侍食于先生異爵者丨丨先飯)
後郊(齊書禮志經記所論禘祫與時祭其言詳矣初不以先殷丨丨為嫌)
後饗(淮南子先祭而丨丨則可先饗而後祭則不可)
後餕(禮記祭統臣餕君之餘也疏君上先餕臣下丨丨示恩則從上起也)
後筵(陳書傅縡傳明道論必欲且考真偽暫觀得失無過依賢聖之言檢行藏之理始終研究表裏綜覈)
(使浮辭無所用詐道自然消請待丨丨以觀其妙矣)
後獻(周禮籩人凡祭祀共其籩薦羞之實注未食未飲曰薦既食既飲曰羞疏云未食未飲曰薦者先薦)
(丨丨祭祀也)
後扱(儀禮聘禮祭醴再扱始扱一祭卒再祭注卒謂丨丨)
後燭(晉書后妃傳丨丨流景所以裁其宴私房樂希聲是用節其容止潛夫論見前燭下)
後種(詩黍稷重穋傳後熟曰重先熟曰穋疏正義曰後熟者先種之先熟者丨丨之周禮内宰注見後)
(熟下)
後熟(詩傳見上之周禮内宰上春詔皇后帥六宫之人而生穜稑種而獻之于王注鄭司農云先種丨)
(丨謂之穜後種先熟謂之稑)
後穫(易无妄六二象曰不耕穫未富也疏不敢前耕但守丨丨者未敢以耕與穫俱為己事唯為丨丨不)
(敢先耕事既關初不擅其美故云未富也)
後釣(梁簡文帝孌童詩懷猜非丨丨密愛似前車)
後醒(晉書顧榮傳見前醉下)
後賄(左傳先事丨丨禮也注小國事大國當先從其政事而後陳其貢獻)
後旱(唐書魏知古傳見前水下)
後戰(魏志賈詡傳用兵之道先勝丨丨量敵論將故舉無遺策孫武子勝兵先勝而丨求丨敗兵先戰)
(而後求勝丨又舊唐書李勣傳為行軍總管前丨所得金帛皆散之將士)
後鬭(隋書王劭傳謹按龍君象也前鬭於亳州周村者蓋象至尊以龍鬭之歲為亳州總管遂代周有天)
(下丨丨於熒陽者熒字三火明火德之盛也)
後擊(史記高祖紀略南陽郡南陽守齮走保城守宛沛公引兵過而西張良諫曰沛公雖欲急入關秦兵)
(尚衆距險今不下宛宛從丨丨強秦在前此危道也)
後躡(蘇轍次韻孔平仲著作見寄詩前瞻意不遠丨丨愈難逐)
後掎(何遜七召鳥不及飛獸不遑伏既前躪而丨丨亦左排而右蹴)
後敵(摭言見前衝下)
後克(應瑒奕勢見可而進先負丨丨)
後勝(孫武子見後戰下)
後突(宋史路振傳見前遮下)
後驅(唐書南詔傳見中壓下)
後救(漢書李陵傳是時陵軍益急匈奴騎多戰一日數十合復殺傷虜二千餘人虜不利欲去會陵軍候)
(管敢為校尉所辱亡降匈奴具言陵軍無丨丨射矢且盡獨將軍麾下及成安侯校各八百人為前行以黃與)
(白為幟當使精騎射之即破矣)
後愷(俞允文蟋蟀賦聲砰磕以先鳴騁丨丨而彌厲)
後悔(詩不我以其丨也丨而史記高祖紀秦二世元年秋陳勝等起蘄至陳王號為張楚諸郡縣皆多)
(殺其長吏以應陳涉沛令恐欲以沛應涉掾主吏蕭何曹參乃曰君為秦吏今欲背之率沛子弟恐不聽願君)
(召諸亡在外者可得數百人因劫衆衆不敢不聽乃令樊噲召劉季劉季之衆已數十百人矣於是樊噲從劉)
(季來沛令丨丨恐其有變乃閉城城守欲誅蕭曹蕭曹恐踰城保劉季又張儀傳鄭袖日夜言懷王曰人臣)
(各為其主用今地未入秦秦使張儀來至重王王未有禮而殺張儀秦必大怒攻楚妾請子母俱遷江南毋為)
(秦所魚肉也懷王丨丨赦張儀厚禮之如故謂漢書疏廣傳廣與兄子受並為師傅朝廷以為榮廣受曰今)
(仕宦至二千石宦成名立如此不去懼有丨丨受叩頭曰從大人議即日父子俱移病梁書武帝紀勉求多)
(福無貽丨丨準宋史李沆傳寇準與丁謂善屢以謂才薦於沆不用問之沆曰顧其為人可使之在人上乎)
(準曰如謂者相公終能抑之使在人下乎沆笑曰他日丨丨當思吾言也後為謂所傾始伏沆言元史世祖)
(紀戊午詔遣使招諭宋四川制置趙定應比者畢再興青陽夢炎赴闕面陳蜀閫事宜奏請緩師令自納欵姑)
(從所請今遣再興宣布大信若能順時達變可保富貴毋為塗炭生靈自貽丨丨韓偓妬媒詩多為過房成)
(丨丨偶因翻語得深猜詩元好問送欽叔内翰并寄劉達卿郎中白文舉編修泛愛豈不可丨丨終自貽)
後怨(漢書陳湯傳中國于夷狄有羈縻不絶之義今既養全其子德澤甚厚空絶而不送近徙塞還示棄)
(捐不畜使無鄉從之心棄前恩立丨丨不便)
後辱(史記吳王濞傳贊鼂錯為國遠慮禍反近身袁盎權說初寵丨丨)
後禍(唐書辛替否傳見前悔下)
後變(隋書梁士彦傳帝執其手曰余之有晉州為平齊之基若不固守則事不諧矣朕無前慮惟恐丨丨)
(善為我守之琛唐書韋陟傳初季廣琛從永王亂非其本謀陟表廣為歷陽太守尉安之至是恐廣琛有丨)
(丨乃馳往諭詔恩釋其疑而後趨召)
後咎(戰國策公今言破趙太易恐有丨丨寸漢書趙充國傳臣奉詔出塞引軍遠擊雖亡尺之功媮得)
(避嫌之便而亡丨丨餘責此人臣不忠之利非明主社稷之福也宋史劉子羽傳見前愆下)
後憂(張華門有車馬客行見前悲下)
後慮(晉書王渾傳朝臣議齊王攸當之藩渾諫曰若以攸望重于事宜出者今以汝南王亮代攸亮宣皇)
(帝子文皇帝弟伷駿各處方任有内外之資論以丨丨亦不為輕攸今之國適足以長異同之論以損仁慈之)
(美耳)
後患(孟子言人之不善當如丨丨何河史記春申君傳齊南以泗水為境東負海北倚而無丨丨晉)
(書傅元傳疏曰胡夷獸心不與華同鮮卑最甚本鄧艾苟欲取一時之利不慮丨丨使鮮卑數萬散居人間此)
(必為害之勢也朝齊書豫章王嶷傳棺器及墓中勿用餘物為丨丨也服之外唯下鐵鐶刀一口作冡勿令)
(深一一依格莫過度也之宋史李綱傳今疆場未有警急之報兵將初無不利失朝廷正可懲往事修軍政)
(審號令明賞刑益務固守而遽為此擾擾棄前功挑丨丨以自趨于禍敗豈不重可惜哉雲笈七籖見前彦)
(下)
後恨(荀子不知戒丨必有丨後遂過不肯悔丨徐陵諫仁山深法師罷道書悔之在前無勞丨)
後艱(詩公尸燕飲無有丨丨)
後順(易坤彖傳先迷失道丨丨得常)
後巧(齊書顧憲之傳見前檢下)
後絶(齊書丘靈鞠等傳論陳思代馬羣章王粲飛鸞諸製四言云美前超丨丨)
後斷(韓愈南山詩見前横下)
後服(公羊楚屈完來盟于師盟于召陵傳楚有王者則丨丨楚無王者則先叛史記張儀傳張儀既出)
(未去聞蘇秦死乃說楚王曰秦地半天下兵敵四國被險帶河四塞以為固虎賁之士百餘萬車千乘騎萬匹)
(積粟如丘山法令既明士卒安難樂死主明以嚴將智以武雖無出甲席卷常山之險必折天下之脊天下有)
(丨丨者先亡津漢書酈食其傳據敖倉之粟塞成臯之險守白馬之杜太行之阨距飛狐之口天下丨丨者)
(先亡矣鄭後漢書西域傳論丨丨則繫頭顙而釁北闕魏書道昭傳伏惟陛下欽明文思元鑒洞遠越位)
(未欵務修道以來之遐方丨丨敷文教而懷之遊揚雄荆州牧箴有道丨丨無道先強沈約侍宴樂苑餞)
(呂僧珍詩見前禽下)
後挽(柳貫過閘行見南檣下)
後拓(雲笈七籖經云元牡門天地根綿綿若存用之不勤言鼻是天之門戸可以出納陰陽生死之炁也)
(良久徐徐乃以手左拓右拓上拓下拓前拓丨丨瞋目張口叩齒摩眼抱頭拔耳挽䰅挽腰咳𠻳發揚振動也)
後挂(梁簡文帝鏡象詩見前發下)
後偃(射經見前凸下)
後却(熊曜琅琊臺觀日賦驚濤連山前拒丨丨丨柳貫和袁裒聯句巨敵無前勍偏師當丨)
後折(俞安期衡岳賦既前征而丨丨亦步隆而降卑畢歷夫磍碬之□䃡始逮乎厜㕒而上躋)
後踣(孫樵祭梓童神君文會昌五年夜躋此山凍雨如泣滑不可涉滿眼漆黑索途不得跛馬愠僕前仆)
(丨丨)
後遮(法苑珠林見前絡下)
後介(漢書翼奉傳見東厭下)
後臨(王褒甘泉頌見北極下)
後息(戰國策先趨而丨丨先問而後默則什已者至而司馬光與范景仁書今若喋喋為報乃是求勝)
(強相加争言而競丨丨非素志也)
後獲(論語仁者先難而丨丨可謂仁矣)
後遣(詩小大雅譜皇皇者華言遣使臣也使臣之聘出即遣之反乃勞之則遣先勞後矣此所以先勞丨)
(丨者人之勞役苦於上所不知則己勞而怨有勞而見知則雖勞而不怨其事重故先之也吕巖七言詩先)
(差玉子開南殿丨丨青龍入紫微)
後至(周禮大司馬見後表下不左傳楚子將圍宋使子文治兵于暌終朝而畢戮一人子玉復治兵于)
(蒍鞭七人貫三人耳國老皆賀子文子文飲之酒蒍賈尚幼丨丨不賀戰國策幾瑟亡之楚楚將收秦而復)
(之謂芊戎曰廢公叔而相幾瑟者楚也今幾瑟亡之楚楚又收秦而復之幾瑟入鄭之日韓楚之縣邑公不如)
(令秦王賀伯嬰之立也韓絶于楚其事秦必疾秦挾韓親魏齊楚丨丨者先亡此王業也)
後徙(史記韓安國傳御史大夫韓安國者梁城安人也丨丨睢陽)
後入(易明夷上六象曰丨丨于地失則也彼晉書王垣之傳大禹咎繇稱功言惠而成功于孟反范燮)
(殿軍丨丨而全身于此微宋書天文志黃初六年五月十六日壬戌熒惑入太至二十六日壬申與歲星相)
(及俱犯右執法至二十七日癸酉乃出占曰從丨丨三十日以上主有大憂)
後起(戰國策蘇子說齊閔王曰臣聞用兵而喜先天下者憂約結而喜主怨者孤夫丨丨者藉也而遠怨)
(者時也是以聖人從事必藉于權而務興于時灼漢書谷永傳建始河平之際許班之貴傾動前朝熏四方)
(賞賜無量空虚内藏女寵至極不可上矣今之丨丨天所不饗什倍於前隋書禮儀志見後拜下)
後出(左傳僖公六年春晉侯使賈華伐屈夷吾不能守盟而行將奔狄郤苪曰丨丨同走罪也不如之梁)
(梁近秦而幸焉乃之梁咸齊書丘靈鞠等傳論顔謝並起乃各擅奇休鮑丨丨亦標世唐書張九齡傳時)
(張說為宰相親重之與通譜系常曰丨丨詞人之冠也周弘讓賦得長笛吐清氣詩見前吐下韓愈送僧)
(澄觀詩僧伽丨丨淮泗上勢到衆佛尤恢奇發元好問墨竹詩遼江一派最丨丨運斤成風刃硎)
後遲(五代史司天考置中日中星各以先後定數先加後減之留用前叚先後數太白順伏見及前順疾)
(次疾後次遲次疾辰星順伏見及前疾丨丨並先減後加之即各為其叚常日定星置定星以其年天正中氣)
(日躔黃道宿次加而命之得逐叚末日加時宿度也宋史律歷志見前遲下又歲星入叚丨丨三百一)
(元史歷志前遲者置前叚末日行分倍其日差減之為初日行分丨丨者置後叚初日行分倍其日差減之為)
(末日行分以遲叚平行分減之餘為增減差)
後疾(宋史律歷志歲星入叚丨丨三百八十一)
後留(宋史律歷志歲星入叚丨丨二百六十七半)
後減(五代史司天考見前加下宋史律歷志見前象下)
後加(五代史司天考見前減下宋史律歷志見前象下)
後聚(史記天官書丨丨一十五星蔚然曰郎位傍一大星將位也宋書天文志建安二十二年四星又)
(聚二十五年而魏文受禪此為四星三聚而易行矣蜀臣亦引丨丨為劉備之應案太元十九年義熙三年九)
(月四星各一聚而宋有天下與魏同也)
後合(元史歷志見前合下)
後退(宋史律歷志歲星入叚丨丨二百四十陽又定星以合用盈縮定差加減平度分又以陰定分陽)
(加陰減其金水夕見晨疾返用為定星求宿度加平合入之熒惑前遲丨丨差度以二百三十六度加前遲定)
(星二百五十七度加丨丨定星如半周天以下為陽度以上者去之餘為陰度在一百一十度以上者返減半)
(周天餘以五因之丨丨入陰陽度在七十四度以下者亦五因之皆滿百為度分陽減陰加定星為前遲丨丨)
(定星求宿度加平合入之元史歷志見前退下)
後長(爾雅疏見後弇下)
後曲(易林見前屈下)
後易(易繫辭傳損先難而丨丨注刻損以修身故先難也身修而无患故丨丨也管子法者先難而丨)
(丨久而不勝其福)
後高(宋書禮志見前高下儒隋書禮儀志進賢冠古緇布冠遺象也斯蓋文者之服前高七寸丨丨三)
(寸長八寸)
後老(唐書吐蕃傳貴壯賤弱出入前少而丨丨重兵死以累世戰殁為甲門)
後直(禮記玉藻天子搢珽方正于天下也諸侯抒前屈丨丨讓于天子也唐書輿服志五品以上執象)
(笏三品以下前挫丨丨五品以上前挫後屈)
後屈(唐書輿服志見上)
後方(隋書禮儀志見前圓下)
後先(宋玉招魂與王趨夢兮課丨丨隨貢師泰為郭宗道題韓滉移居圖詩一童鬅鬙左右兩髯傴僂)
(隨丨丨音李祁御賜恩榮宴詩堂吏喧呼擁丨丨綵簾微動八宣王逢寄婁上俞士平提學陸良貴秦文)
(仲二教授詩朱袚青袍映丨丨邇來愁過買臣年)
後卑(詩序上以風化下下以風刺上疏詩皆人臣作之以諫君然後人君用之以化下此先云上以風化)
(下者以其教從君來上下俱用故先尊丨丨尊周禮小宰以官府之六叙正羣吏注叙秩次也謂先丨丨也)
(疏釋曰凡言叙者皆是次叙先尊丨丨各依秩次則羣吏得正故云正羣吏也黃庭内景經前昂丨丨高下)
(陳執劍百丈舞錦幡又外景經見前仰下)
後短(宋史律歷志見中景下)
後小(史記天官書太白始出大丨丨兵弱出小後大兵強)
後大(詩緜緜瓜瓞朱注大曰瓜小曰瓞瓜之近本初生者常小其蔓不絶至末而丨丨也首章言瓜之先)
(小丨丨以比周人始生於漆沮之上而古公之時居於窑竈土室之中其國甚小至文王而丨丨也周禮考)
(工記桃氏疏見中莖下史記天官書見上)
後兌(隋書天文志卒氣搏前卑後高者疾前方而高丨丨而卑者却)
後細(徐幾雞子賦見前鉅下)
後弱(周禮考工記矢人見中弱下)
後寡(孫子見前寡下)
後輕(吳子見前重下)
後弇(周禮卜師注見前弇下謂爾雅龜俯者靈仰者謝前弇諸果丨丨諸獵疏甲前長弇覆者名果甲)
(丨長丨覆者名獵)
後掩(歐陽詹暗室箴勿謂旁帷上蓋天鑒無外勿謂丨丨前扃神在無形)
後垂(隋書禮儀志見前圓下巨袁淑驢山公九錫文修尾丨丨耳雙磔)
後閉(雲笈七籖前閉丨丨天平地昂)
後貫(玉海見前叠下)
後穿(漢書鄧通傳文帝嘗夢欲上天不能有一黃頭郎推上天顧見其衣尻帶丨丨覺而至漸臺以夢中)
(陰目求推者郎見鄧通其衣丨丨夢中所見也召問其名姓姓鄧名通鄧猶登也文帝甚悅尊幸之日日異)
後引(司空圖豪放詩見前招下)
後集(白居易送丨丨往廬山東林寺詩丨丨寄將何處去故山迢逓在匡廬)
後越(後漢書班固傳見西涉下下北史隋越王侗傳見西通)
後被(戰國策吳起曰殷紂之國左孟門而右漳釡前帶河丨丨山有此險也然為政不善而武王伐之)
後擇(文中子君子先擇而後交故寡尤小人先交而丨丨故多怨)
後枯(李白豳歌行上新平長史兄粲見前榮下)
後敗(宋書王鎮惡檀韶傳論丨丨責其前功一𤯝虧其盛業)
後差(沈約與徐勉書見前差下)
後劇(沈約與徐勉書見前差下)
後彫(論語歲寒然後知松栢之丨丨也杜晏殊中園賦或丨丨而秀出或總翠以相先甫哭王彭州)
(掄詩翠石俄雙表寒松竟丨丨中錢起松下雪詩唯助苦寒松偏明丨丨色張鼎山松詩空存丨丨色歲)
(晚出林巒)
後悴(潘岳笙賦見前榮下)
後愚(唐書裴度傳贊穆宗不君憸人腐夫乘釁鐫詆而度遂無顯功非前智丨丨用不用勢當然矣)
後暗(庾肩吾隴西行見前迷下)
後鈍(法言衆人愈利而丨丨聖人愈鈍而後利注邪道苟合久而益非正德不偶久而益光韓愈南山)
(詩先強勢已出丨丨嗔䛠譳)
後懦(劉基詩拒捕斥丨丨争強夸直前)
後衂(温子昇為司徒高敖曹謝表雖復見義援戈臨危奮劍顧慙丨丨終謝先鞭)
後倦(論語君子之道孰先傳焉孰丨丨焉)
後蹷(淮南子先者上高則後者攀之先者踰下則丨者丨之)
後攀(淮南子見上)
後亡(左傳鄭伯享趙孟于垂隴子展伯有子西子産子大叔二子石從趙孟曰七子從君以寵武也請皆)
(賦以卒君貺武亦以觀七子之志子展賦草蟲伯有賦鶉之賁賁子西賦黍苗之四章子産賦隰桑子大叔賦)
(野有蔓草印叚賦蟋蟀公孫叚賦桑扈卒享文子告叔向曰伯有將為戮矣詩以言志志誣其上而公怨之以)
(為賓榮其能久乎幸而丨丨其餘皆數世之主也子展其丨丨者也在上不忘降印氏其次也樂而不荒樂以)
(安民不淫以使之丨丨不亦可乎况史記燕召公世家贊召公奭可謂仁矣甘棠且思之其人乎燕北迫蠻)
(貉内措齊晉﨑嶇疆國之間最為弱小幾滅者數矣然社稷血食者八九百歲於姬獨丨丨豈非召公之烈耶)
後往(潘岳西征賦昔明王之廵幸固清道而丨丨)
後到(後漢書禰衡傳曹操送衡與劉表臨發衆人為之祖道先供設于城南乃更相戒曰禰衡勃虐無禮)
(今因其丨丨咸當以不起折之及衡至衆人莫肯興衡坐而大號衆問其故衡曰坐者為冢卧者為屍屍冢之)
(間能不悲乎崔北史崔悛傳趙郡李渾將聘梁名輩畢萃詩酒正歡悛丨丨一坐無復談話鄭伯猷歎曰身)
(長八尺面如刻畫謦欬為洪鐘響胸中著千卷書使人那得不畏服白居易渭村退居詩下直閑如社尋芳)
(醉似狂有時還丨丨無處不相將)
後繼(晉書景帝紀吳諸葛恪圍新城帝使毌丘儉文欽等距之恪攻城力屈死傷大半帝乃敕欽督銳卒)
(趨合榆要其歸路儉率諸將以為丨丨兵又周處傳時賊屯梁山有衆七萬而駿逼處以五千擊之處曰軍)
(無丨丨必至覆敗雖在亡身為國取恥前魏書穆紹傳尒朱榮之討葛榮也詔上黨王天穆為鋒次于懷縣)
(司徒公楊椿為右軍紹為丨丨未發會擒葛榮乃止德又劉義隆傳尋遣其右將軍到彦之安北將軍王仲)
(兖州刺史竺靈秀舟師入河驍騎將軍叚横寇虎牢又遣其豫州刺史劉德武後將軍長沙王義欣至彭城為)
(丨丨及北史魏宗室六修傳穆帝遣六修與輔相衛雄范班姬澹等救劉琨帝躬統大兵為丨丨唐書韋)
(公肅傳見前娶下)
後列(後漢書馬融傳常坐高堂施絳紗帳前授生徒丨丨女樂弟子以次相傳鮮有入其室者郝經泰)
(山賦前列如却丨丨如剥拱捧旋□見百工之致恪)
後得(論語先事丨丨非崇德與孔曰先勞于事然丨丨報)
後備(范成大太守出郊詩棨戟前驅留住月笙簫丨丨帶行春)
後枕(明一統志西安府形勝前臨沙苑丨丨滸岡)
後倚(明一統志烏撒軍民府形勝前臨可渡丨丨烏門)
後蔽(明一統志漢中府形勝前瞰三秦丨丨四川)
後忿(後漢書桓譚傳今人相殺傷雖已伏法而私結怨讐子孫相報丨丨深前至於滅戸殄業而俗稱豪)
(健故雖有怯弱猶勉而行之此為聽人自理而無復法禁者也)
後定(魏志劉表傳注開立學宫博求儒士使綦毋闓宋忠等撰五經章句謂之丨丨)
後隱(詩序三曰比四曰興疏比之與興雖同是附託外物比顯而興隱當先顯丨丨故比居興先也)
後忝(李商隱為崔從事謝辟啓吳公之薦賈誼未塞前叨竇融之舉班彪仍當丨丨)
後底(龐藴雜詩廻頭看丨丨影亦不隨身)
後句(史記天官書丨丨四星末大星正妃餘三星後宫之屬也注索隱曰句音鈎句曲也援神契云辰極)
(横后妃四星端大妃光明又按星經以丨丨四星名為四輔其句陳六星為六宫亦主六軍與此不同也又)
(如字宋書符瑞志見前句下)
後此(公羊莊公四年冬公及齊人狩于郜傳見前此下)
御定駢字類編卷一百二十八
