欽定四庫全書
御定駢字類編卷二十一
天地門二十一
火
火星(周禮宫正注見火禁下中公羊傳注房心天子明堂疏文耀鉤云房心為央丨丨天王位若相對)
(言之則房為明堂心為天王矣季漢書五行志見火官下魏志管輅傳注清河令徐龍與輅相見共論龍)
(動則景雲起虎嘯則谷風至以為丨丨者龍參星者虎火出則雲應參出則風到此乃隂陽之感化非龍虎之)
(所致也候宋書歷志詩稱流火盖略舉西移之中以為驚寒之流之為言非始動之辭也就如始說冬至日)
(度在斗二十二則丨丨之中當在大暑之前豈鄰建申之限宋史禮志春秋傳曰日在北陸而藏冰謂夏十)
(二月日在危也獻羔而啓之謂二月春分獻羔祭韭始開冰室也火出而畢賦丨丨昏見謂四月中也又任)
(伯雨傳時以正月朔旦有赤氣之異詣丨丨觀以禳之星經亢四星名天府一名天庭總領四海名丨丨)
(新論微子感牽牛星顔淵感中台星張良感弧星樊噲感狼星老子感丨丨錄異記丨丨之精墜於南海中)
(為大珠徑尺餘時出海上光照數百里紅氣亘天今名其地為珠池亦名珠崖庾信和張侍中述懷詩夷則)
(丨丨流天根秋水涸錫高適奉酬北海詩春野變木德夏天臨丨丨劉禹韓侍御見示岳陽樓詩丨丨忽)
(南見月硖方東迤丨又新秋對月詩夜凉金氣應天靜丨丨流蘇軾丨巖詩丨丨巖下石凌壁閣上相忘)
(止一僧又陳羽秋夜詩紫陌夜深槐露滴碧空雲盡丨丨流本草碧海水集觧藏器曰東方朔十洲記云)
(夜行海中撥之有丨丨者鹹水也)
火曜(郝經幽思詩赤烏驚上天丨丨舒乾陽中又燿同潛夫論道之於心也猶火之於人目也穽深至)
(幽黑無見及設盛燭則百物彰矣此則丨之丨也非目之光也而目假之則為明矣)
火辰(唐書歷志自羲和以来丨丨見伏三覩厥變)
火角(漢書谷永傳舉兵以丨丨為期安危之分界宗廟之至憂)
火孛(元史耶律希亮傳中統二年冬至於丨丨之地)
火雲(錦帶書蕤賓五月啓涷雨洗梅樹之中丨丨燒桂林之上郝經冠軍樓賦清風翛翛丨丨四收)
(岑參出關經華嶽寺詩五月山雨熱三峰丨丨蒸貽杜甫三川觀水漲詩丨丨無時出飛電常在目又華)
(陽柳少府詩丨丨洗月露絶壁上朝暾詩大水淼茫炎海接竒峰硉矹丨丨升)(又多病執熱又送梓州李)
(使君之任詩丨丨揮汗日山驛醒心泉日又復愁詩江上亦秋色丨丨終不移吕温道州夏郡内北橋新)
(亭詩閑銷炎晝靜選勝丨丨開山孟郊感懷詩丨丨流素月三五何明明來鵠題廬雙劒峰詩若使丨丨)
(燒得動始應農噐滿人間熱白居易別行簡詩豈是遠行時丨丨燒棧熱又苦喜凉詩丨丨忽朝歛金風)
(俄夕扇崔杜牧聞蝉詩丨丨初似滅曉角欲微清湘李商隠送珏往西川詩見雪浪下李頻南遊過漢)
(詩見雪水下筠司空曙送史澤詩謝朓懷西府單車觸丨丨温庭題翠微寺詩丨丨如沃雪湯殿似含霜)
(愁趙嘏商山道中詩當晝丨丨生不得一溪縈作萬重李羣玉大庾山嶺别友人詩誰念丨丨千嶂裏低)
(身猶傍鷓鴣飛玉貫休陪馮使君遊詩丨丨不入長松徑露茗何須白杯又送于兢補闕赴亰詩冷驚蟬)
(韻斷凉觸丨丨隳月蘇軾七月一日出城舟中苦熱詩丨丨勢方壮未受露洗又遊靈隠高峰塔詩丨丨)
(秋未衰及此初旦凉)
火天(周易卦歌丨丨大有風施肩吾夏日題方師院詩丨丨無處買清悶發時来入梵宫)
火旻(謝靈運永初三年七月十六日之郡初發都詩秋岸澄夕隂丨丨團朝露劉禹錫早秋送臺院楊)
(侍御歸朝詩鷙鳥得秋氣法星懸丨丨南又聞常山旋師策勲宥過王澤大洽因寄李侍郎詩國異氣候丨)
(丨尚昏霾)
火日(晉書紀曕傳金水之明内鑒丨丨之光外輝)
火夕(白居易溪中早春詩蓬蒿隔桑棗隠映煙丨丨)
火雨(宋史樂志燕初来蹋青回抛繡毬潑丨丨)
火風(周易卦歌丨丨鼎呼李紳趨翰苑遭誣搆詩丨丨晴處扇山鬼雨中劉禹錫聞董評事疾詩丨)
(丨乖四大文字廢三餘)
火猋(易林屯之坎朽根倒樹花葉落去卒逄丨丨隨風偃仆)
火電(淮南子敵廹而不動名之曰奄遲擊之如雷霆斬之若草木燿之若丨丨欲疾以遫人不及步鋗車)
(不及轉轂兵如植木弩如羊角人雖衆多勢莫敢格)
火雹(楊維楨冶師行江心丨丨流赤虹雲凝霧結蟠愁龍)
火雷(周易卦歌丨丨噬嗑)
火煙(齊書五行志建元四年十月丙午日入後土霧勃勃如丨丨淮南子壬午冬至甲子受制木用事)
(丨丨青七十二日丙子受制火用事丨丨赤七十二日戊子受制土用事丨丨黃七十二日庚子受制金用事)
(丨丨白七十二日壬子受制水用事丨丨黑七十二日而歲終庚子受制歲遷六月以數推之七十歲而復至)
(甲子丨又以束薪為鬼以丨丨為氣以束薪為鬼朅而走以丨為氣殺豚烹狗黃庭外景經玉石落落是)
(吾寶注連珠玉璧落落如石出於太陽氣如丨丨空江總秋日登廣州城南樓詩野丨初丨細新月半輪)
火燧(南史王琳傳琳兵東下陳遣太尉侯瑱司空侯安都等拒之瑱等以琳軍方盛引軍入蕪湖避之時)
(西南風至急琳謂得天道將直取揚州侯瑱等徐出蕪湖躡其後比及兵交西南風翻為瑱用琳兵放丨丨以)
(擲瑱船者皆反燒其船琳船艦潰亂兵士投水死者十二三其餘皆棄船上岸為陳軍所殺殆盡)
火令(周禮司爟時則施丨丨注焚莱之時愁韓愈寒食日出遊詩明宵故欲相就醉有月莫當丨丨)
火時(禮記禮運用水火金木飲食必時疏用水火金木飲食必時者舉動皆順故必時也丨丨者鄭注司)
(爟引司農說以鄹子曰春取榆柳之火夏取棗杏之火季夏取桑柘之火秋取柞楢之火冬取槐檀之火)
火節(雪濤談叢滇省風俗每年於六月二十八日各家俱束葦為藁高七八尺凡兩束置門首遇夜炳燎)
(其光燭天是日各家俱用生肉切為膾調以醯蒜不加烹飪名曰喫生總稱曰丨丨)
火序(王勃乾元殿頌温房佇幸煦芳景於佳辰凉室乘閒凜徂飈於丨丨)
火候(公羊傳注麟者木精疏麟為土畜而言木精者正以公羊說云麟者木精一角赤目為丨丨既為丨)
(丨是木之子謂之木精亦何傷徒金丹大要悟真篇云縦識朱砂及黑鉛不知丨丨也然王道云金液神丹)
(全在丨丨火是藥之父母藥是火之子孫凡又滿堂金玉要常存丨丨工夫細細論戒菴漫茟人之一身)
(只是丨丨失調便生病故病字从丙言火也蘇陸龜蒙和襲美茶焙詩山謠縱高下丨丨還文武軾寄周)
(安孺茶詩湏臾布輕縷丨丨謹盈縮養又雨後行莱詩誰能視丨丨小竈當自)
火率(宋書歷志推五星術丨丨三千八十萬四千一百九十六)
火氣(漢書天文志熒惑曰南方夏火禮也視也禮虧視失逆夏令傷丨丨罰見熒惑又五行志凡視傷)
(者病丨丨火氣傷則水沴之立魏志管輅傳注杜伯乘丨丨以流精彭生托水變以形晉書郭璞傳今皇)
(孫載育天固靈基黔首顒顒實望惠潤又歲涉午位金家所忌宜於此時崇恩布澤則丨丨潜消災譴不生矣)
(治素問少陽之上丨丨治之中見厥隂陽明之上燥氣之中見太隂吕覽文王曰丨丨勝故其色尚赤其)
(事則火其淮南子丨丨之精者為日志春秋繁露電者丨丨也音徵故應之以電人物木骨金筋丨丨)
(土肌水血五物之象也軾白居易宿東林寺詩經窗燈燄短僧罏丨丨深蘇受命分往属縣減決囚禁記)
(所經歴者寄子由詩半夜人嘑急横空丨丨浮微顧在溶題玉芝雙峰院詩至藥應將熟年年丨丨)
火德(詩小序清廟祀文王也周公既成洛邑朝諸侯率以祀文王焉音義洛音雒本亦作雒水名字從水)
(後漢都洛陽以丨丨為水剋火故改為各旁隹皇孔子家語堯以丨丨王色尚黃史記秦始皇紀始推終)
(始五德之傳以為周得丨丨秦代周德從所不勝更名河曰德水以為水德之始後漢書光武紀建武二年)
(春正月壬子起高廟建社稷於洛陽立郊兆於城南始正丨丨色尚赤宋書武帝紀昔丨丨既微魏祖底績)
(黃運不競三后肆勤重洞冥記帝寝靈莊殿召東方朔於青綺窗不隔綈紈幕問朔曰漢承庚運丨丨以何)
(精瑞為祥應朔跪而對曰臣常過吳明之墟是長安東過扶桑七萬里有及雲山山頂有井雲起井中若土德)
(王黃雲出丨丨王赤雲出水德王黑雲出金德王白雲出木德王青雲出此皆應瑞德也帝曰善漢官儀司)
(空騎吏以下皂袴因水德今漢家丨丨宜著絳袴皎然苦熱行丨丨燒百卉瑶草不及榮)
火王(後漢書荀爽傳漢為火德火生於木木盛於火故其德為孝其象在周易之離夫在地為火在天為)
(日在天者用其精在地者用其形夏則丨丨其精在天温煖之氣養生百木是其孝也)
火紀(左傳見火師下丨隋書音樂志五味相資為丨)
火歷(陶弘景許長史舊館壇碑梁天監十三年勅貿此精舍立為朱陽館將遠符先徵定祥丨丨於館西)
(更築隠居住止)
火記(參同契丨丨六百篇所趣等不殊文字鄭重說世人不熟思又丨丨不虚作演易以明之金丹)
(大要金丹之妙在乎丨丨火記之妙象乎坎離相交而生變化神明也)
火字(書益稷宗彝藻火傳火為丨丨)
火卦(後漢書郎覬傳今立春之後丨丨用事當温而寒違反時節由功賞不至而刑罰必加也)
火爻(金丹華陽吟慢守丨丨三百日産成一顆夜明珠)
火兆(周禮占人凡卜&KR1530;君占體注體兆象也疏凡卜欲作龜之時灼龜之四足依四時而灼之其兆直上)
(向背者為木兆直下向足者為水兆邪向背者為丨丨邪向下者為金兆横者為土兆是兆象也北史藝術)
(傳滎陽麴紹善占侯景欲試之使與郭生俱卜二伏牛何者先起卜得丨丨郭生曰赤牛先起紹曰青牛先起)
(景問其故紹曰火將燃煙先起煙上青色故知青牛起既而如紹言盧肇宣州新興寺碑夫燧人氏之未為)
(火也則天無火星人無火食龜無丨丨物無火災必矣)
火行(後漢書陳寵傳注漢家丨丨盛於午故以午日為祖丨丨衰於戍故臘用戍日周書明帝紀昔漢)
(世巴郡洛下閎善治歷云後八百歲當有聖人定之自丨丨至今木德應其運矣朕何讓焉可命有司傍稽六)
(歷仰觀七曜博雅今古造我周歷量定以聞丨韓愈陸渾山火和皇甫湜韻詩徐命之前問何冤丨於冬古)
(所存)
火政(漢書五行志見火官下類素問長化合德丨丨迺宣庶以蕃)
火憲(荀子修丨丨養山林藪澤草木魚鱉百索以時禁發使國家足用而財物不屈虞師之事也)
火術(抱朴子姚光有丨丨吳主積荻燔之荻了盡光端坐灰中振衣而起把一卷書吳主取視之不能解)
(也)
火禁(周禮宫正春秋以木鐸修丨丨注火星以春出以秋入因天時而以戒又司烜氏中春以木鐸修)
(丨丨於國中注為季春將出火也丨丨謂用火之處及備風燥宋史職官志鎮砦官諸鎮置於管下人煙繁)
(盛處設監官管丨丨或兼酒稅之事三癸辛雜識綿上丨丨升平時禁率七日喪亂以来猶日相傳丨丨不)
(嚴則有風雹之變丨儲光羲蘇十三瞻登玉泉寺峰入寺中見贈作淹留丨辰愉樂絃歌宴歐陽修禁火)
(詩丨丨開何晚春芳半已凋)
火榮(春秋考異郵黃帝將興有一黃雀赤頭立於日傍黃帝曰黃者土精赤者丨丨爵者賞也予當立大)
(功乎)
火利(禮記禮運見火化下)
火瑞(左傳注見火師下)
火貴(唐書趙弘智傳曾孫矜客死柳州子来章求其喪不得野哭再閱旬卜人秦誗為筮曰金食其墨而)
(丨以丨其墓直丑在道之右南有貴神冢土是守宜遇西人深目而髯乃得其實明日有老人過其所問之得)
(矜墓直社北)
火性(公羊傳注温雅而廣大者土之性也方正而好義者金之性也惻隠而好仁者木之性也整齊而好)
(禮者丨之丨也樂養而好施者水之性也衰新論丨之丨也大寒慘悽凝冰裂地而炎氣不為之大熱煊赫)
(燋金爍石而炎氣不為之熾者何也有自然之質而寒暑不能移也又水性宜冷而有華陽温泉猶曰水冷)
(冷者多也丨丨宜熱而有蕭丘寒燄猶曰火熱熱者多也法集經善男子譬如依風生火離彼不生火既生)
(已力能成熟光色明照而彼丨丨不從風来以彼明色熱觸風中無故如是一切善根果報從因緣生)
火威(張籍夏日可畏詩丨丨馳迥野畏景鑠遥途)
火力(陶弘景答朝士訪仙佛書丨丨既足表裏堅固河山可盡此形無滅陸龜蒙寄懷華陽道士詩分)
(張丨丨燒金竈拂拭苔痕洗酒瓶)
火聲(杜甫遣悶詩瓦卜傳神語畬田費丨丨)
火勢(宋史潘美傳劉鋹兵十五萬依山谷堅壁以待美因築壘休士與諸將計曰彼編竹木為柵若攻之)
(以火彼必潰亂因以銳師夹擊之萬全策也遂分遣丁夫數千人人持二炬間道造其柵及夜萬騎俱發會天)
(大風丨丨甚熾鋹衆驚擾来犯美揮兵急擊之鋹衆大敗新論去濕&KR0556;燥丨之丨也違高從下水之性也)
火光(史記孟嘗君傳孟嘗君曾待客夜食有一人蔽丨丨客怒以飯不等輟食辭去孟嘗君起自持其飯)
(比之客慙自剄士以此多歸孟嘗君大又滑稽傳莊王時有愛馬死使羣臣喪之欲以棺椁夫禮葬之優孟)
(聞之入殿門仰天大哭王驚而問其故優孟曰馬者王之所愛也以楚國堂堂之大何求不得而以大夫禮葬)
(之薄請以人君禮葬之王曰何如對曰臣請以雕玉為棺文梓為椁楩楓豫章為題凑發甲卒為穿壙老弱負)
(土齊趙陪位於前韓魏翼衛其後廟食太牢奉以萬戶之邑諸侯聞之皆知大王賤人而貴馬也王曰寡人之)
(過一至此乎為之奈何優孟曰請為大王六畜葬之以壠竈為椁銅歴為棺齎以薑棗薦以木蘭祭以粳稻衣)
(以丨丨葬之於人腹腸於是王乃使以馬屬太官無令天下久聞也晉書戴洋傳王導遇病召洋問之洋曰)
(君侯本命在申金為土使之主而於申上石頭立治丨丨照天此為金火相爍水火相煎以故受害耳導即移)
(居東府病遂差火宋書符瑞志光武初起兵望見家南丨丨以為人持呼之而光遂盛䓇然上屬天有頃不)
(見鋒又五行志晉惠帝永興元年成都伐長沙每夜戈戟有丨丨如縣燭此輕民命好攻戰金失其性而為)
(變也望齊書紀僧真傳石頭反夜太祖遣衆軍掩討宫城中石頭丨丨及呌聲甚盛人懷不測僧眞謂衆曰)
(呌聲不絶是必官軍所攻丨丨起者賊不容自燒其城此必官軍勝也尋而啓石頭平齊書東昏侯紀出輒)
(不言定所夜出晝反丨丨照天丨元史順帝紀温州路樂清江中龍起颶風大作有丨如毬水經注釋氏)
(西域記曰屈茨北二百里有山夜則丨丨晝日但煙人取此山石炭冶此山鐵恒充三十六國用周髀算經)
(日者陽之精譬猶丨丨月者隂之精譬猶水光把黃庭内景經攝魂還魄永無傾注兩玉女著錦衣手丨丨)
(當兩耳門常中黃真經心主南方其色赤伏之干息赤色出注能行此氣存想五十日當有赤氣如丨丨自)
(見土金丹大要坎雄金精離雌丨丨金火相伐水土相剋旺金鄉三物俱喪四海輻輳以致太平並由中宫)
(土德黃帝之功寓張籍學仙詩爐燒丹砂盡晝夜候丨丨白居易意詩瞥若石丨丨不如守貧賤)
火景(齊書樂志丨丨方中南譌秩靡草云黃含桃實閑陸龜蒙和懷華陽潤卿詩丨丨應難到洞宫蕭)
(堂冷任天風)
火影(杜荀鶴秋宿臨江驛詩漁舟丨丨寒歸浦驛路鈴聲夜過山)
火色(唐書馬周傳岑文本謂所親曰馬君論事會文切理無一言可損益聽之纚纚令人忘倦蘇張終賈)
(正應此耳然鳶肩丨丨騰上必速恐不能久方黃庭内景經心神丹元字守靈注心為藏府之元南丨丨棲)
(神之宅故言守靈也將建康實錄元帝渡江隨帝有王離妻季氏者洛陽人洛陽舊火南渡自言受道於祖)
(母王氏傳此火并有遺書二十七卷臨終使行此火勿令斷絶丨丨甚赤異於餘火有靈騐四方病者將此火)
(煑藥及灸諸病皆愈轉相妖惑官司禁不能止及季氏卒火亦經時而滅人號其所居為聖火巷白居易短)
(歌行曈曈太陽如丨丨上行千里下一刻間羅虯比紅兒詩丨丨櫻桃摘得初仙宫只有世無)
火紅(蘇軾與幾先自竹西来訪慶老不見詩主人待来終不来丨丨銷盡灰如雪梅堯臣和江鄰幾景)
(德寺避暑詩鬱氣若甑炊初陽如丨丨陸游農家詩大布縫袍穏乾薪起丨丨)
火赤(考工記弓人鹿膠青白馬膠赤白牛膠丨丨鼠膠黑魚膠餌犀膠黃數術記遺五行之法水玄生)
(數一丨丨生數二木青生數三金白生數四土黃生數五)
火青(陸游農家詩江浦漁歌遠人家績丨丨)
火燄(宋史儀衛志旗皆錯采為之漆竿鎞首纛頭錦𢃄腰丨丨脚白澤攝提金鸞金鳳獅子苣文天下太)
(平君王萬歲仙童騰蛇神龜篲元史順帝紀大名路有星如火從東南流芒尾如曳墮地有聲丨丨蓬勃久)
(之乃息化為石青黑色光瑩形如狗頭故本草兔絲子名丨丨草阮籍樂論楚越之風好勇其俗輕死鄭)
(衛之風好滛故其俗輕蕩輕死故有丨丨赴水之歌輕蕩故有桑間濮上之興元稹答姨兄胡靈之見寄五)
(十韻詩雨摧漁丨丨風引竹枝聲蓮白居易紅辛夷花詩紫粉茟含尖丨丨紅臙脂染小花又山石榴寄)
(元九詩日射血珠將滴地風翻丨丨欲燒人赤顧雲築城篇風吹四面旌旗動丨丨相燒滿天)
火燎(書盤庚若丨之丨于原不可嚮邇其猶可撲滅丨宋書袁豹傳伐蜀檄如其迷復姦邪守愚不改)
(丨孟諸芝艾同爛河决金堤淵丘同體雖欲悔之亦將何及宋史禮志帝詣望燎位南向立樂止禮直官曰)
(可燎俟丨丨半柴禮儀使跪奏禮畢朱又儀衛志香凳一丨丨一小輿一又香凳唐制也漆案緋繡花龍)
(衣上飾金塗香爐燭臺長竿二輿士八人金塗銀丨丨香匙副之劉琨荅盧諶詩丨丨神州横流華域高)
(適同羣公出獵詩塵驚大澤晦丨丨深林枯白韓愈石鼔歌雨淋日炙野丨丨鬼神守護煩撝呵居易寓)
(意詩烈丨丨山陂疾風吹猛燄日杜牧朱坡詩丨丨緗桃塢波光碧繡畦蘇軾冬至與諸生飲詩歸途陷)
(泥淖炬丨丨苑蓬鱗薩都拉題陳所翁墨龍詩滿堂丨丨動甲倒挟海水空中飛)
火運(陳書高祖紀梁氏將末頻月亢陽丨丨斯終秋霖奄降素問帝曰何謂當位岐伯曰木運臨卯丨)
(丨臨午土運臨四季金運臨酉水運臨子所謂歲會氣之平也又戊癸之歲丨丨統之王勃乾元殿頌序)
(風移處闇增巢恢丨丨之機業拒嚮明上□括河圖之奥沈約木紀謝曲木紀謝丨丨昌)
火數(書洪範一曰水二曰火疏數之所起起於隂陽隂陽往来在於日道十一月冬至日南極陽来而隂)
(往冬水位也以一陽生為水數五月夏至日北極隂進而陽退夏火位也當以一隂生為丨丨但隂不名奇數)
(必以偶故以六月二隂生為丨丨也案禮記月令孟春之月其數八注木生數三成數八疏鄭注易繫辭云)
(天一生水於北地二生火於南天三生木於東地四生金於西天五生土於中陽無耦隂無配未得相成地六)
(成水於北與天一并天七成火於南與地二并地八成木於東與天三并天九成金於西與地四并地十成土)
(於中與天五并也是鄭注之意水數一成數六丨丨二成數七木數三成數八金數四成數九土數五成數十)
(故此云木數三成數八武齊書樂志明堂歌辭祠五帝漢郊祀歌皆四言宋孝使謝莊造辭莊依五行數木)
(數用三丨丨用七土數用五金數用九水數用六代歐陽修答景山遺古瓦硯歌丨丨四百炎靈銷誰其者)
(當塗高)
火暑(素問歲火太過丨丨流行金肺受邪民病瘧少氣欬喘血溢血泄注下嗌噪耳聾中熱肩背熱上應)
(熒惑星)
火陽(素問水為隂丨為丨陽為氣隂為味也白虎通丨丨君之象也水隂臣之義)
火類(埤雅鶉有兩種有丹鶉有白鶉丹鶉色赤黃而又銳上秃下飛必附草皆丨丨也)
火中(左傳僖公五年八月甲午晉侯圍上陽問於卜偃曰吾其濟乎對曰克之公曰何時對曰童謠云丙)
(之晨龍尾伏辰均服振振取虢之旂鶉之賁賁天策焞焞丨丨成軍虢公其奔其九月十月之交乎丙子旦日)
(在尾月在策鶉丨丨必是時也中又丨丨寒暑乃退注心以季夏昏中而暑退季冬旦而寒退何承天上)
(歷新法表堯典云日永星火以正仲夏今季夏則丨丨又宵中星虚以殷仲秋今季秋則虚中阮籍通易論)
(震發於風隂德有紀丨丨鵙鳴母道將始故離為中女又元史按扎爾傳金將郭斌自鳳翔突圍出保金蘭)
(定會四州命按扎爾往取之圍斌於會州兵入城斌手劔驅其妻子聚一室焚之已而自投丨丨有女奴自丨)
(丨抱兒出泣授人曰將軍盡忠忍使絶嗣此其兒也幸哀而收之言畢復赴火死水經注竺枝扶南記曰林)
(楊國去金陳國步道二千里舉國事佛有一道人命為燒葬燒之數千束樵故坐丨丨乃更著石室中從来六)
(十餘年尸坐如故不朽丨丨朱光北至主影同)(謝莊歌赤帝章龍精初見大牡牧分司東都詩丨丨膠綠)
(樹泉下斸青萍炮蘇軾送魯元翰少卿知衛州詩每愧煙丨丨玉腕親燔又陸蓮菴詩陸地生花安足怪)
(而今更有丨丨蓮)
火下(齊書沈驎士傳守操終老篤學不倦遭火燒書數千卷驎士年過八十耳目猶聰明以火故抄寫丨)
(丨細書復成二三千卷滿數十箧時人以為養身靜嘿之所致也)
火上(詩有兔斯首燔之炙之箋凡治兔之宜鮮者毛炮之柔者炙之乾者燔之疏乾者謂脯腊則加之丨)
(丨燔之若今燒乾脯是也鏡蘇軾影荅形詩君如丨丨煙火盡君乃别我如中像鏡壊我不滅)
火裏(徐陵諫仁山深法師罷道書如弟子算遠即十數年中决知惻惻近即三五歲内空唱如何萬恨萬)
(悲寕知遠及自悟自錯永棄一生乃知斷絃可續情去難留或若丨丨生花可稱希有迷人知返去道不遥幸)
(速推排急登正路)
火間(博物志越地深山有鳥如鳩青色名曰冶鳥澗中取石蟹就人丨丨炙之不可犯也)
火前(宋史食貨志建寕臘茶北苑為第一其最佳者曰社前次曰丨丨又曰雨前所以供玉食備賜予)
(白居易謝李六郎中寄新蜀茶詩紅紙一封書後信綠芽十片丨丨春韓偓沙縣郊外泊船偶成詩數醆綠)
(醅桑落酒一甌香沫丨丨茶荅蘇軾新茶送僉判程朝奉以饋其母有詩相謝次韻之詩丨丨試焙分新&KR1639;)
(雪裏頭綱輟賜龍)
火後(劉禹錫送張盥赴舉詩丨丨見琮璜霜餘識松筠李咸用雪詩雲漢風多銀浪濺崑山丨丨玉灰)
(飛詩蘇軾次韻劉景文周次元寒食同遊西湖藍尾忽驚新丨丨遨頭要及浣花前)
火半(宋書禮志三人持火炬上火發太祝令等各下壇壇東西各二十人以炬投壇丨丨柴傾博士仰白)
(事畢皇帝出便坐解嚴)
火二(齊書樂志納音數一言得土三言得火五言得水七言得金丸言得木若依鴻範木數用三則應水)
(一丨丨金四也若依月令金九水六則應木八火七也當以鴻範一二之數言不成文故有取捨而使兩義並)
(違未詳以數立言為何依據也)
火七(齊書樂志見上)
火地(周易卦歌丨丨晉)
火山(元史劉伯林傳己夘破潞絳及丨丨聞喜諸州縣水經注見露結下又見火浣下杜陽雜編)
(隋煬帝每除夜殿前設丨丨數十皆沉香木根每山焚沈香數車暗即以甲煎沃之香聞數十里北戶錄南)
(方果之美者有荔枝梧州丨丨者夏初先熟而味少劣明一統志丨丨在登州府莱陽縣北三十三里山多)
(赤石如火故名夜又丨丨在梧州府城南隔江二里山上有火每三五一見如野燒之状或言其下水中有)
(寳珠光燭於上或言南越王佗藏神劒於山阿故深夜騰燄如火徐陵陳公九錫文逖矣水寓之鄉悠哉丨)
(丨之國丨鮑照苦熱行赤坂横西阻丨丨赫南威雲岑參經丨詩丨丨今始見突兀蒲昌東又丨丨歌)
(送别詩丨丨突兀赤亭口丨丨五月火雲厚判又使交河郡詩暮投交河城丨丨赤崔嵬又送劉官赴磧)
(西行軍詩丨丨五月行人少看君馬去疾如鳥李副使詩丨丨六月應更熱赤亭道口行人絶)(又送劉禹)
(錫武陵觀火詩丨丨摧半空星雨灑中衢紅又送僧方及南謁柳員外詩桂水夏瀾急丨丨宵燄又和竇)
(中丞晚入容江作桂水步秋浪丨丨凌霧朝嶺嶠詩瘴雲暫卷丨丨外蒼茫海氣窮番禺)(李紳逾白居易)
(紅藤杖詩丨丨生處速瀘水洗来新歸安南詩丨丨難下雪瘴土不生□)(賈島送黃知新曹唐奉送嚴大)
(夫再領容府詩日照雙旌射丨丨笑迎賓從却南還送貫休送人征蠻詩樹盡低銅柱潮常沸丨丨齊已)
(遷客詩瘴昏銅柱黑草赤丨丨秋卦蘇軾詠湯泉詩鬱攸丨丨烈觱沸湯泉注又周易歌丨丨旅唐書)
(車服志皇太子之服黻隨裳色有丨丨二章)
火嶺(黃滔春雪詩忽誤邊沙上應平丨丨中)
火石(宋書武帝紀張綱治攻具成設諸竒巧飛樓木幔之屬莫不畢備城上丨丨弓矢無所用之唐書)
(車服志至睿宗時罷佩刀礪石而武官五品以上佩䪓韘七事佩刀刀子礪石契苾真噦厥針筒丨丨是也)
(宋史魏勝傳列陣則如意車在外砲車在陣中施丨丨砲亦二百步李白留別廣陵諸公詩鍊丹費丨丨採)
(藥窮山川)
火土(宋書天文志丨丨同在湏女占曰女主惡之政周書宣帝紀熒惑干房又與土合房曰明堂布所)
(也丨丨則憂孽之兆歲元史世祖紀始開醮祠於夀寧宫祭太陽太丨丨等星於司天臺)
火田(禮記王制昆蟲未蟄不以丨丨在宋史食貨志大中祥符四年詔曰丨丨之禁著禮經山林之間)
(合順時令其㦯昆蟲未蟄草木猶蕃輒縱燎原則傷生類諸州縣人畬田並如鄉土舊例自餘禁燒野草湏十)
(月後方得縱火光白居易東南行吏徵漁戶稅人納丨丨租張祜道上人山院詩丨丨生白菌煙岫老青)
(杉)
火水(周易卦歌丨丨未濟人白虎通丨丨所以殺人何水盛氣也故入而殺火隂在内故殺人壮於水)
(也)
火洲(魏志齊王芳紀注異物志曰斯調國有丨丨在南海中其上有野火春夏自生秋冬自死有木生於)
(其中而不消也枝皮更活秋冬火死則皆枯瘁孔魚和六府詩丨丨方可至地肺即為居)
火澤(周易卦歌丨丨暌對齊書顧歡傳今丨丨易位三靈改憲天樹明德時育物搜揚仄陋野無伏言)
火泉(博物志酒泉延夀縣南山名丨丨火出如炬)
火井(漢書郊祀志祠天封苑丨丨於鴻門古急就萹蕪荑鹽豉醯酢醬注鹽生於鹹水者也者夙沙氏)
(初煑海為鹽其後又出河東大鹵臨邛丨丨焉南博物志臨邛丨丨一所從廣五尺深二三丈井在縣百里)
(昔時人以竹木投以取火諸葛丞相往視之後火轉盛熱盆盖井上煑鹽得鹽入以家火即滅訖今不復燃也)
(都世說舊注左思别傳云思作三都賦疾中猶改作蜀賦云金馬電發於高岡碧鷄振翼而雲披鬼弹飛丸)
(以礌礉丨丨騰光而赫曦今本無鬼丸句聲明一統志丨丨在伏龍山下地窪若池以水引之有隠隠出地)
(中少頃炎熾夏月積雨停水則燄生水上水為之沸而寒如故冬月水涸則土上有燄觀者至焚衣裾王羲)
(之十七帖彼鹽井丨丨皆有不足下曾見不為欲廣異聞具示王褒温湯碑丨丨飛泉垂天遠扇焦源沸水)
(衝流迸集星庾信周車騎將軍賀婁公神道碑銘江波錦落丨丨浮揚雄蜀都賦東有巴賨綿亘百濮銅)
(梁金堂丨丨龍湫謝左思蜀都賦丨丨沉熒于幽泉高爓飛扇于天垂惠連雪賦焦谿涸暘谷凝丨丨滅)
(温泉冰信駱賓王螢火賦状丨丨之沉熒似明珠之出漢庾和樂儀同苦熱詩丨丨沉熒散炎洲高燄通)
(運杜甫西山詩煙塵侵丨丨雨雪閉松州龜又入秦行糧繩橋壮士喜斬木丨丨窮猿呼陸蒙銷夏灣)
(詩不識號丨丨孰問名焦丘丨羅隠投錢塘元帥尚父詩鹽車顧後聲方重丨窺来燄始浮)
火城(南史羊侃傳大雨城内土山崩賊乘之垂入苦戰不能禁侃乃令多擲火為丨丨以斷其路徐於城)
(内築城賊不能進天又祝蕃明堂賦若夫李唐之肆侈飾乾元而屡更宜心之弗享畀烈士之丨丨又國)
(史補每元日冬至立仗太官皆備珂傘列燭有至五六百炬者謂之丨丨宰相丨丨將至皆滅燭避之陸游)
(跋劉凝之陳令舉騎牛圖公卿貴人方黃金絡馬傳呼丨丨中時欲如二公騎牛山谷蕭散遺物固不可得)
(張籍謝裴司空寄馬詩見沙堤下貴盧仝除夜詩惟見長安陌晨鐘度丨丨李咸用富曲樂府空中漢轉)
(星移盖丨丨擁出隨朝會曉色嚴天仗春寒避丨丨)(羅隠寄金吾李蓀常侍詩蘇軾與述古自有美堂乘)
(月夜歸詩共喜使君能鼔角萬人爭看丨丨還)
火州(元史巴哩珠阿勒坦德濟傳交州即丨丨也統伯什巴哩之地北至阿珠河南接酒泉東至鄂端吉)
(克薩噶西臨西蕃)
火巷(宋史宗室善俊傳知鄂州適南市火善俊亟往視事弛竹木稅發粟振民開古溝創丨丨以絶後患)
火境(佛國記僧伽施國有一寺名丨丨火境者惡鬼名也佛本化是惡鬼後人遂於此處起精舍)
火道(左傳襄公九年春宋災樂喜為司城使伯氏司里火所未至徹小屋塗大屋陳畚挶具綆缶備水噐)
(量輕重蓄水潦積土塗廵丈城繕守備表丨丨使華臣具正徒令隧正納郊保奔火所使華閱討右官官庀其)
(司向戌討左亦如之使樂遄庀刑器亦如之使皇鄖命校正出馬工正出車備甲兵庀武守使西鉏吾庀府守)
(令司宫巷伯儆宫二師令四鄉正敬享祝宗用馬於四墉祀盤庚於西門之外)
火穴(玄中記神丘有丨丨光景照千里)
火墟(劉攽鴻慶宫三聖殿賦見火帝下)
火徼(任昉禪梁冊見風車下騖王勃九成宫頌煙馳丨丨勒珠崖而移琛雪冰洲駕瑶谿而納賮)
火堠(盧綸送張郎中還蜀歌塞口雲生丨丨遲煙中鶴唳行軍早)
火峒(宋史李師中傳儂知高子宗旦保丨丨衆無所屬前將規討以幸賞遂固守師中檄諭禍福立率其)
(族以地降)
火坑(妙法蓮花經假使興害意推落大丨丨念彼觀音力丨丨變成池)
火維(歐陽玄辟雍賦東逾若木之日津西探崦嵫之月竁南窮丨丨之陬北際冰天之澨韓愈謁衡嶽)
(廟詩丨丨地荒是妖怪天假神柄司其雄)
火塵(元稹除夜酬樂天詩虚漲丨丨龜浦北無由珥傘鳳城南)
火室(考工記五室注堂上為五室象五行也木室於東北丨丨於東南金室於西南水室於西北邢邵)
(景明寺碑銘川流自斷丨丨不然)
火殿(江總攝山棲霞寺碑大同二年龕頂放光光色身相晃若炎山林間樹下赩如丨丨)
火樓(汪元量湖州歌淮南漸遠波聲小猶見揚州望丨丨)
火房(左傳宋大辰之虛也陳太皥之虚也鄭祝融之虚也皆丨丨也)
火閣(孔平仲有感詩去歲城門坐徹晩前年丨丨飯連宵)
火宅(夢餘錄吴中呼道士之有室家者謂之火居然亦有所本也唐鄭熊番禺雜記載廣中僧之妻者名)
(丨丨僧沈梁武帝為亮法師製涅盤經疏序救燒灼於丨丨振溺於浪海梁簡文帝大法頌序三千化穢)
(土之質丨丨有離苦之期方王僧孺禮佛唱道發願丈夫三相雷奔八苦電激或丨丨乍擬駛河徐陵報)
(尹義尚書方今二乘斯悟同免化城六道知歸皆踰丨丨隋煬帝答智顗蒋州事書廢寺同於丨丨持鉢略)
(成空返丨黃庭堅寄老菴賦寄吾老於孫息厭羣雛之嗸嗸眷丨之無安寕執枯而俱焦白居易自悲詩)
(丨丨煎熬地霜松摧折身焚燒苦方寸如今化作灰)(又贈曇禪師詩欲知丨丨李紳題法華寺詩幻身觀)
(丨丨昏眼照青蓮皎慧静雜言詩既傷丨丨眩中門還嗟寳渚迷長坂然兵後經永安法空寺寄悟禪師)
(詩微蹤舊是香林下餘燼今成丨丨中)
火鋪(郝經暮春詩重圍雨久塌蒼苔丨丨喧呼著棘栽)
火窗(梁簡文帝金樂歌山鑪好無比玉構丨丨賒)
火竈(吴語吴王昏乃戒令秣馬食士夜中乃令服兵擐甲係馬舌出丨丨陳士卒百人以為徹行百行既)
(陳勇怯盡應三軍皆譁釦晉師大駭不出注出丨於丨外以自燭)
火處(岑參宿鐵闋西館詩雪中行地角丨丨宿天倪)
火玉(武帝内傳上元夫人戴九雲夜光之冠曳六出丨丨之珮杜陽雜編唐武宗時夫餘國貢丨丨光)
(照數十步積之可以燃鼎置室内不復挟纊霜蔡襄喜弟及第詩倚國精神明丨丨照人清節對筠)
火珠(宋史輿服志大輦赤質正方油畫金塗銀葉龍鳳装其上四面行龍雲氣丨丨方鑑銀絲囊網珠翠)
(結條雲龍鈿窠霞子四角龍頭銜香囊後本事詩崔曙進士作明堂丨丨詩曰夜来雙月滿曙一星孤當時)
(以為警句及来年曙卒唯一女名星星人始悟其自讖也金丹大要丨丨者驪龍頷下之物也凡世之珠雖)
(徑寸可玩而有價此珠雖至微不可玩不可見而無價之寶也本草丨丨時珍曰說文謂之丨齊丨漢書謂)
(之玫瑰唐書云東南海中有羅刹國出丨齊丨大者如雞卵状類水精圓白照數尺日中以艾承之則得火用)
(灸艾炷不傷人今占城國有之名朝霞大丨丨有又明一統志丨丨山在紹興府治東按察分司後上稽山)
(堂尚存隋又戒菴漫筆柿類大小形状極多丨丨多核不美唐佳話貞觀初林邑獻丨丨状如水精云得)
(於羅刹國其人朱髮黑身獸牙鷹爪也丨李白秋日登揚州西靈塔詩水搖金刹影日動丨光)
火齊(洞冥記元鼎元年起招仙閣扵甘泉宫西編翠羽麟毫為簾青瑠璃為扇懸黎丨丨為床其上懸浮)
(金輕玉之磬體宋拾遺錄董偃常臥延清之室畫石為床石文如畫甚輕出郅克國上設紫瑠璃帳丨丨屏)
(風指本草琉璃釋名丨丨處妝樓記吴王潘夫人以丨丨環挂石榴枝上因其起臺名曰環榴臺陳樵)
(胡氏鐡心亭賦丨丨寒生燭銀燄滅朝皮日休海石榴花詩丨丨滿枝燒夜月金津含蕊滴陽又禮記月)
(令仲冬之月乃命大酋秫稻必齊麴糵必時湛熾必絜水泉必香陶噐必良丨丨必得兼用六物大酋監之注)
(丨丨腥孰之調也令又史記倉公傳齊郎中令循病臣意診之曰湧疝也人不得前後溲循曰不得前後溲)
(三日矣臣意飲以丨丨湯一飲得前溲再飲大溲三飲而疾愈又齊淳于司馬病臣意切其脈告曰當病迵)
(風迵風之状飲食下嗌輒後之病得之飽食而疾走淳于司馬曰我之王家食馬肝食飽甚見酒来即走去驅)
(疾至舍即泄數十出臣意告曰為丨丨米汁飲之七八日而當愈韓愈永貞行公然白日受賄賂丨丨磊落)
(堆金盤梅陸游項里觀梅詩山中戶戶作忙丨丨驪珠入帝鄉)
火印(宋史高士林傳嘗兼揚州召伯牐税木舊用丨丨士林改刃其印文鑿以為識尤簡便傍郡皆效焉)
(白居易白髮詩八戒夜持香丨丨三光朝念蕊珠篇陸游龍眠畫馬詩崔嵬瘦骨𢃄丨丨離立欲不禁風)
(吹)
火尺(隋書律歷志見土尺下)
火斗(通俗文丨丨曰熨斗)
火鏡(齊書天文志贊陽精丨丨隂靈水存有稟有射代為明昏新論夫火以吹爇生燄鏡以瑩拂成鑑)
(火不吹則無外耀之光鏡不瑩必闕内影之照故吹成火之光瑩為鏡之華人之寓代亦湏聲譽以發光華猶)
(此丨丨假吹瑩也)
火鑑(唐書李靖傳靖五代孫彦芳太和中為鳳翔司錄参軍家藏靖舊物有佩筆于闐玉𢃄又有丨丨大)
(觿算囊等物常佩扵𢃄者)
火毬(宋史兵志咸平三年八月神衛水軍隊長唐福獻所製火箭丨丨火蒺藜造船務匠項綰等獻海戰)
(船式各賜緡錢)
火布(宋書夷蠻傳論重峻参差氏衆非一殊名詭號種別類殊山琛水寶由茲自出通犀翠羽之珍蛇珠)
(丨丨之異千名萬品並世主之所虚心故舟舶繼路商使交屬)
火浣(後漢書注見火毳下太魏志齊王芳紀西域重譯獻丨丨布詔大將軍尉臨試以示百寮晉書)
(苻堅載記大宛獻汗血馬肅慎貢楛矢天竺獻丨丨布康居于窴及海東諸國凡六十有二王皆遣使貢其方)
(物四水經注東方朔神異傳南方有火山焉長四十里廣五里其中皆生不燼之木晝夜然火得暴風不猛)
(猛雨不滅火中有鼠重百斤毛長二尺餘細如絲色白時時出外以水逐而沃之則死取其毛績以為布謂之)
(丨丨布純方洲雜錄丨丨布予初於蘇州張廷義家及仁和縣一僧院見者皆大如折二錢近於朱孟瑜縣)
(丞家見者狭長如衣𢃄漬油則可代燭覆火則可爇油油盡火熄則完全如故故梁冀帨巾魏武時所貢元别)
(怯赤山石絨所織信皆不妄觀元稹估客樂炎州布丨丨蜀地錦織成褚載和趙文重試及第詩龍泉再)
(淬方知利丨丨重燒轉更新)
火毳(後漢書西南夷傳論其賨幏丨丨馴禽封獸之賦軨積於内府夷歌巴舞殊音異節之技列倡於外)
(門注丨丨即火浣布也)
火槖(史記司馬相如傳華汜檘櫨注檘平仲木也亦云丨丨木一云玉精)
火鼎(蘇舜欽蕊珠曲錦屏甲帳蕊珠新雲房丨丨丹芽嫩)
火爐(詩樵彼桑薪卬烘于煁疏釋言云煁烓也舍人曰煁烓竈也郭璞曰今之三隅竈也然則烓者無釡)
(之竈其上燃火謂之烘本為此竈上亦燃火照物若今之丨丨也後漢書彭寵傳注東觀記曰寵堂上聞蝦)
(蟇聲在丨丨下鑿地求之不得也别杜甫山水圖詩簡易高人意匡床竹丨丨白居易氊帳丨丨詩復此)
(紅丨丨雪中相暖熱近元稹過王十一館居詩密宇深房小丨丨飯香魚熟中厨黃庭堅從時中乞蒲團)
(詩方竹丨丨趺坐穏何如矍鑠跨征鞍丨又和知命招晁道夫叔姪詩日永烏皮几窗寒竹丨范成大南)
(郊倡和作為問灞橋風雪裏何如田舍丨丨頭)
火傘(韓愈遊青龍寺贈崔羣補闕詩友生招我佛寺行正值萬株紅葉滿光華閃壁見神鬼赫赫炎官張)
(丨丨)
火甕(楊維楨小臨海曲海客報竒事青天丨丨飛)
火筴(茶經丨丨一名筯若常用者圓直一尺三寸頂平截無□臺勾鏁之屬以鐵或熟銅製之)
火箸(唐書地理志邠州新平郡土貢剪刀丨丨蓽豆澡豆白蜜地膽宋史輿服志香爐寳子香匙灰匙)
(丨丨燭臺燭刀皆以金為之明雲仙雜記朱符謂丨丨如兩儀成變化不可缺一本大師在坐曰當以玉為)
(之貴能不熱爐湘山野錄錢若水見陳希夷有一老僧與希夷擁地坐僧熟視若水久之以丨丨畫灰作做)
(不得三字徐曰急流中勇退人也後若水年四十致仕僧乃麻衣道者)
火籠(齊書卞彬傳著帛冠十二年不改易以大瓠為丨丨什物多諸詭異南史梁蕭正德傳普通三年)
(以黃門侍郎為輕車將軍置佐史頃之奔魏初去之始為詩一絶内丨丨中即詠竹丨丨曰楨幹屈曲盡蘭麝)
(氛氲銷欲知懷炭日正是履冰朝頭隂鏗秋閨怨丨丨恒煖脚行障鎮牀)
火焙(傳燈錄十六開士於浴堂證悟水因于熏籠焙浴具次得大安樂諸人會得則丨丨之中有丈六金)
(身香)(白居易題施山人野居詩春泥秧稻暖夜丨丨茶梅堯臣答建州沈屯田寄新茶詩春芽研白膏夜)
(丨丨紫餅)
火鍼(本草丨丨釋名燔鍼焠鍼燒鍼煨鍼時珍曰丨丨者素問所謂燔鍼焠鍼也張仲景謂之燒鍼川蜀)
(人謂之煨鍼)
火鑽(唐書兵志士以五十人為隊隊有正隊具丨丨一胸馬繩一首羈足絆皆三)
火鍛(游宦紀聞白衣為油汚石膏丨丨研細糁汚處以重物壓過夜則如初)
火鎌(宋史兵志皇祐元年御崇政殿閱知澧州供備庫副使宋守信所獻衝陣無敵流星弩拒馬皮竹牌)
(丨丨石火綱三刃黑漆順水山字鐵甲野戰拒馬刀弩砦脚車衝陣劔輪無敵車大風翎弩箭八種)
火鈴(黃庭内景經雷電八振揚玉旌龍旂横天擲丨丨金丹諸真飛仙吟丨丨將軍呵一聲左右萬真)
(聳毛髮皮金丹曲肱詩當時不合擡頭看忽見天丁叱丨丨日休入林屋洞詩腰下佩金獸手中持丨丨)
火箭(魏志明帝紀注魏略曰使將軍郝昭築陳倉城會亮至進兵攻昭起雲梯衝車以臨城昭於是以丨)
(丨逆射其雲梯梯然梯上人皆燒死以齊書崔慧景傳恭祖勸慧景射丨丨燒北掖樓慧景大事垂定後若)
(更造費用功力不從其計州南史杜慧慶傳除交州刺史盧循襲破合浦徑向交令三軍入城乃食慧慶悉)
(出宗族私財以充勸賞自登高艦合戰放丨丨循衆艦俱然一時散潰循中箭赴水死元史郭寳玉傳進兵)
(下撏思干城次暗木河敵築十餘壘陳船河中俄風濤暴起寶玉令發丨丨射其船一時延燒乘勝直前破獲)
(岸兵五萬聫徐陵裴使君墓誌見雲梯下郾城夜會句峩峩雲梯翔赫赫丨丨著)(韓愈晩秋李商隠送)
(千牛李將軍赴闕詩丨丨侵乘石雲橋逼禁營)
火弩(北史段韶傳有百谷城者敵之絶險諸將莫可攻圍韶曰城勢雖高其中甚狭丨丨射之一旦可盡)
火鋒(王逢同酌背郭堂晚步口號詩林腰煙帛束天角丨丨生)
火槍(宋史陳規傳會濠橋䧟規以六十人持丨丨自西門出焚天橋以火牛助之湏臾皆盡)
火鞭(韓愈和虞部盧四酬翰林錢七赤藤杖歌又云羲和操丨丨暝到西極睡所遺)
火砲(宋史兵志乾道四年幸茅灘教閱兵分東西呈大刀丨丨上問李舜舉按閱比曩時如何舜舉奏今)
(日之兵陛下親訓鍊撫以深恩錫以重賞忠勇倍常面元史張榮傳至沙洋丞相巴延命率砲手軍攻其北)
(丨丨焚城中民舍幾盡遂破之)
火烽(明一統志丨丨山在中江縣東南蜀漢諸葛亮嘗於此置烽火)
火旗(杜甫送卿二翁統節度鎮軍還江陵詩丨丨還錦纜白馬出江城劉禹錫和河南裴尹侍郎詣九)
(龍祠祈雨詩豐隆震天衢列缺揮丨丨塞李紳早發詩丨丨似辨吴門戍水驛遥迷椘城)
火旆(黃滔秋賦昨日金輿天子自西郊而迎入此時丨丨祝融指南極以遄征雍裕之四色詩勞魴蓮)
(渚内汗馬丨丨間避李羣玉祭廣利王廟詩海客歛威驚丨丨天吴收浪樓船唐彦謙送樊琯司業歸朝)
(詩黌室青衿盡渠門丨丨揚)
火旛(張說破陣樂詞百里丨丨燄燄千行雲騎霏霏)
火輪(默記王朴與世宗微行自厚載門同出至野次止於五丈河旁中夜後指謂世宗曰陛下見隔河如)
(漁燈者否世宗隨亦見之一燈熒熒然迤邐甚近則漸大至隔岸丨如車丨矣其間一小兒如三數歲引手相)
(指既近岸朴曰陛下速拜之既拜漸遠而沒朴曰陛下既見無可復言至明年而天授我宋矣丨丨小兒盖聖)
(朝火德之兆夫豈偶然哳鳴丨丨飛出客心驚)(韓愈桃源圖詩夜半金雞啁王轂暑日題道邊樹詩丨丨)
(迸燄燒長空浮埃撲面愁朦朦庇章碣夏日湖上即事詩亭午羲和駐丨丨開門嘉樹湖濆蘇軾劉道原)
(見訪滯留京口不及赴會詩翻翻緹騎走香塵激激飛濤射丨丨)
火車(齊書高帝紀索兒引軍頓石梁太祖追之至葛冢候騎還云賊至太祖乃頓軍引營分兩馬軍夹營)
(外以待之俄頃賊馬步奄至又推丨丨數道攻戰相持移日乃出輕兵攻賊西使馬軍合擊其後賊衆大敗)
(唐書馬燧傳燧令大將李自良等以騎兵守雙岡戒曰令悦得過者斬燧乃推丨丨焚朝光柵自晨訖晡急擊)
(大破之斬朝光)
火蹋(宋史輿服志金塗銀鐡胎杆鞫四魚鈎四丨丨一)
火舫(南史徐世譜傳領水軍從司徒陸法和與景戰於赤亭湖時景軍甚盛世譜乃别造樓船拍艦丨丨)
(水車以益軍勢將戰又乘大艦居前大敗景軍禽景將任約景退走)
火艦(南史王僧辯傳侯景浮江西寇軍次夏首僧辯為大都督軍次巴陵乘城固守景軍肉薄苦攻城内)
(同時鼔譟矢石雨下賊乃引退元帝又命平北將軍胡僧祐率兵援僧辯是日賊復攻城不剋又為丨丨燒柵)
(風不便自焚而退風庾信吴明徹墓誌銘見船下)
火栰(筏同魏書李崇傳又於樓船之北連覆大船東西竟水防賊丨丨元史順帝紀徐夀輝偽將徐文)
(俊復陷沔陽府威順王庫春布哈令王子報恩努等同用湖南元帥阿爾斯蘭水陸並進討之至漢川水淺文俊)
(丨丨燒船報恩奴遇害)
火盆(梅堯臣青龍海上觀潮詩何時更看弄潮兒頭戴丨丨来就濕)
火炬(禮記曲禮燭不見跋疏古者未有䗶燭唯呼丨丨為燭也丨丨照夜易盡盡則藏所然殘本晉書)
(王濬傳吴人於江險磧要害之處並以鐡鎖横截之濬乃作丨丨長十餘丈大十數圍灌以麻油在船前遇鎖)
(然炬燒之須臾融液斷絶階宋書禮志故事正月朔賀殿下設兩百華鐙對於二之間端門設庭燎丨丨端)
(門外設五尺三尺鐙月照星明雖夜猶晝矣邨李為日賦閃閃熒熒丨丨縱横沈炯六府詩丨丨前發林)
(煙樹下昏)
火燭(魏書李諧傳竟丨丨之不事徒博奕其賢矣燕宋史李全傳制府遣就盱眙劉琸議琸集諸將全)
(時青夏全咸願以長槍三千人從夜半渡淮潜向泗之東城將蹋濠冰傅城下掩金人不備俄城上荻炬數百)
(齊舉遥謂曰賊李三汝欲偷城耶天黑故以丨丨之全知有備引去歷代名畫記見風日下文同織婦怨)
(不敢輒下機連宵停丨丨)
火消(本草消石釋名丨丨丨又白居易送兄弟廻雪夜詩夜長丨盡歲暮雨凝結)
火灰(詩話總龜顔師古解霍去病穿域蹋鞠云以皮為之實以毛蹴蹈為戲也顔時鞠乃如此至後唐已)
(不同歸氏子弟嘲皮日休曰八片尖斜砌作毬丨丨撏了水中揉一包閑氣如常在惹踢招拳卒未休郝經)
(儀真館詩淚逐催花雨心同潑丨丨)
火炭(桂海果志丨丨子如烏李下又蘇軾再答段屯田喬太博二公詩二豪沉位暗丨埋濕丨)
火油(宋史三佛齊國傳開寳四年遣使李何末以水晶丨丨来貢)
火樹(齊書禮志晉武帝初更定朝會儀夜漏未盡十刻庭燎起火羣臣集傅元朝會賦云華燈若乎丨丨)
(熾百枝之煌煌此則因魏儀與庭燎並設也合本事詩見星橋下謝氏詩源蘇味道詩丨丨銀花人謂銀)
(花即丨丨中花光明如銀故曰銀花殊不知銀花亦自有本昔薛瓊至孝父病嘗其溲而家甚貧嘗出求薪遇)
(老父以一物與之曰此銀實也用四壁土種之銅盆中置卧床下當得銀足贍汝家瓊歸如言種之旬日發苖)
(又旬日生花花有銀色若鈿螺及結實皆銀也郡傅玄失題詩枝燈若丨丨庭燎繼天光張說安樂主花)
(燭行平臺丨丨連上陽紫炬紅輪十二行紅白居易山枇杷花詩丨丨風来翻絳燄瓊枝日出晒紗段成)
(式觀山燈獻徐尚書詩丨丨枝柯密燭龍鱗甲張)
火木(宋書歷志史臣按鄒衍五德周為火行衍生在周時不容不知周氏行運且周之為歷年八百秦氏)
(即有周之建國也周之丨丨其事易詳素問丨丨同德上應熒惑歲星)
火林(晉書曹毗傳述粗者循一往之智狷介者守一方之矯豈知丨丨之蔚炎柯冰津之擢陽草十洲)
(記炎洲有丨丨山山中有火光獸大如鼠毛長三四寸或赤或白山可三百里許晦夜即見此山林乃是此獸)
(光照状如火光相似取其獸毛以緝為布時人號為火浣布此是也新論譬由愚者之養魚鳥也見天之寒)
(則内魚於温湯之中而棲鳥於丨丨之上)
火枝(梁簡文帝南郊頌序珠樹素禽越丨丨之地銀甕邛杖踰沉羽之涘)
火花(古今注飛蛾善拂燈一名丨丨一名慕光)
火芝(雲笈七籖老君念於志學之子再下平盖山授張陵為雲臺治丨丨火仙之經方術變化不死之藥)
(登昇雲天之道勅陵為第六代道之外孫)
火蓼(曲洧舊聞紅蓼即詩所謂遊龍也俗呼水葒江東人别澤蓼呼之為丨丨)
火艾(宋書袁粲傳嘗謂周旋人曰昔有一國國中一水號曰狂泉國人飲此水無不狂唯國君穿井而汲)
(獨得無恙國人既並狂反謂國主之不狂為狂於是聚謀共執國主療其狂疾丨丨針藥莫不畢具國主不任)
(其苦於是到泉所酌水飲之飲畢便狂君臣大小其狂若一衆乃歡然我既不狂難以獨立比亦欲試飲此水)
(灸急就篇注灸以丨丨灼病也丨白居易罷詩莫遣淨名知我笑休將丨灸浮雲)
火棗(真誥紫微王夫人謂許長史曰君胸中荆棘未除是以交棃丨丨不生也李商隠戊辰會静中出)
(貽同志詩玉館會玄圃丨丨承天姻當蘇轍次韻子瞻和淵明飲酒詩浮雲掃欲盡丨丨行成又夜坐詩)
(平生誤與道士遊妄意交棃求丨丨)
火米(本草丨丨有三有火蒸治成者有火燒治成者又有畬田丨丨與此不同李德裕嶺南道中詩五)
(月畬田收丨丨三更津吏報潮雞丨元稹酬翰林白學士代書詩麪棃通蔕朽丨𢃄芒炊)
火糓(禮記月令仲夏之月天子乃以雛嘗黍羞以含桃先薦寢廟注必以黍者黍丨丨氣之主也)
火丹(王鑒七夕織女詩丨丨秉瑰燭素女執瓊華)
火薪(素問脈至如丨丨然是心精之予奪也草乾而死)
火帝(魏書劉芳傳孟夏令云其數七又云迎夏於南郊盧植云南郊七里郊也賈逵云南郊丨丨炎帝七)
(里許慎云南郊七里郊也辯周興嗣千字文龍師丨丨鳥官人皇徐陵與王僧書晉者雲師丨丨非無戰)
(陣之風堯誓湯征咸用干戈之道聖張衡天象賦粤若熒惑丨丨之精劉攽鴻慶宫三殿賦伯益始掌火)
(而底績而宋以丨丨興於火墟)
火師(左傳炎帝氏以火紀故為丨丨而火名注炎帝神農氏姜姓之祖也亦有火瑞以火紀事名百官)
火正(左傳丨丨曰祝融天又晉侯問于士弱曰吾聞之宋災於是乎知有道何故對曰古之丨丨或食)
(於心或食於咮以出内火是故咮為鶉火心為大火陶唐氏之丨丨閼伯居商丘祀大火而火紀時焉相土因)
(之故商主大火商人閱其禍敗之釁必始于火是以日知其天道也孔子家語見土正下鄭語夫黎為高)
(辛氏丨丨以淳燿惇大天明地德光昭四海故命之曰祝融其功大矣史記歷書少皥氏之衰也九黎亂德)
(民神雜擾不可放物禍菑薦至莫盡其氣顓頊受之乃命南正重司天以属神命丨丨黎司地以属民使復舊)
(常無相侵凟丨庾肩吾團扇銘炎隆丨石鑠沙煎)
火官(禮記月令孟夏之月其帝炎帝其神祝融注祝融顓頊之子曰黎為丨丨漢書五行志說曰古之)
(火正謂丨丨也掌祭火星行火政為周祀五帝歌配帝舞章以炎為政以丨丨)
火帥(徐靈期南岳記衡山者朱陵之靈臺太靈之寳洞上承翼軫鈐總萬物故名衡山下踞離宫統攝丨)
(丨故號南嶽赤帝館其巔祝融宅其陽)
火神(禮記王制天子將出類乎上帝注帝謂五德之帝疏木神仁金神義丨丨禮水神知土神信是五德)
(也耹周語昔夏之興也祝融降於崇山其亡也回禄信于隧韋昭注回祿丨丨再宿為信耹隧地名宋史)
(禮志神州地祗丨丨祝融南嶽於壇第一龕南)
火靈(隋郊廟歌辭減下章丨丨降祚火歷載隆)
火仙(雲笈七籖見火芝下)
火母(左傳梓慎曰是謂融風火之始也注火心星東北曰融風融風木也木丨丨故曰火之始)
火妻(法言見灰子下)
火長(唐書兵志士以三百人為團團有校尉五十人為隊隊有正十人為火丨有丨)
火頭(宋史食貨志崇寕初蔡亰當國置居養院安濟坊差官卒充使令置丨丨具飲饍給以衲衣絮被)
火首(普菴大德禪師釋談章南無百萬丨丨金剛王菩薩又無數天龍八部百萬丨丨金剛)
火伴(木蘭詞出門見丨丨火伴始驚惶同行十二年不知木蘭是女郎元稹估客樂出門見丨丨入門)
(辭父兄丨丨相勒縛賣假莫賣誠)
火者(張昱宫中詞從行丨丨笑相招步輦相將過釣橋)
火主(晉書步熊傳熊少好卜筮數術門徒甚盛熊學舍側有一人燒死吏持熊諸生謂為失火熊曰己為)
(卿卜得其人矣使從道南行當有一人来問得丨丨来者便縛之吏如熊言果是耕人自言草惡難耕故燒之)
(忽風起延燒遠近實不知草中有人尢宋書五行志義熙十一年亰都所在大行火災吳界甚火防甚峻猶)
(自不絶王弘時為吴郡白日在廳事上見天上有一赤物下状如信幡徑集路南人家屋上火即復大發弘知)
(天為之災不罪丨丨)
火兵(通典丨丨以驍騎夜銜枚傅馬口人負束薪藴火直抵敵營一時舉火黃庭内景經負甲持符開)
(七門丨丨符圖備靈關)
火丁(元史食貨志本司所轄場司三十四處各設令丞管勾典史管領竈戶丨丨用工之時正當炎暑之)
(月晝夜不休纔值隂雨束手彷徨貧窮小戶餘無生理衣食所資全藉工本稍存抵業之家十無一二有司不)
(體其勞又復差充他役)
火伍(柳宗元段太尉逸事状汾陽王以副元帥居蒲王子晞為尚書領行營節度使寓軍邠州縦士卒無)
(賴軍士十七人入市取酒又以刃刺酒翁壊釀器酒流溝中太尉列卒取十七人皆斷頭注槊上植市門外晞)
(一營大譟盡甲太尉選老躄者一人持馬至晞門下晞出見太尉太尉曰副元帥勲塞天地當務始終今尚書)
(恣卒為暴暴且亂亂天子邊欲誰歸罪罪且及副元帥晞再拜曰公幸教晞以道恩甚大願奉軍以從顧叱左)
(右曰皆觧甲散還丨丨中敢譁者死)
火劉(漢書王莽傳諸欲依廢漢丨丨皆沃灌雪除殄滅無餘雜矣)
火都(元史國寳傳中統元年從攻阿勒達爾有功阿勒達爾叛將丨丨據吐番之點西嶺國寳攝帥事討)
(之衆欲速戰國寳曰此窮寇也宜少緩以計破之遂以精兵襲其後丨丨欲西走國寳據險要之挑戰則歛兵)
(自固相持兩月潜兵出其不意擒殺之)
火忽(元史耶律希亮傳二年至昌巴哩城夏踰瑪納斯河抵額密埒城乃定宗潜邸湯沐之邑也時六皇)
(后之妹主后位與宗王丨丨皆欲東覲希亮母密知其事擕希亮入見已而事不果)
火拔(唐書突厥傳默啜使子移涅可汗引同俄特勒丨丨攻北庭都護郭虔瓘擊之斬同俄城下虜奔解)
(丨丨不敢歸攜妻子来奔拜左武衛大將軍燕山郡王號其妻為金山公主賜賚優縟)
火精(晉書天文志夫日丨之丨也月水之精也蝕又宋書符瑞志延康元年九月十日黃昏時月熒惑)
(過人定時熒惑出營室宿羽林月為大臣侯王之象熒惑丨丨漢氏之行占曰漢家以兵亡齊書五行志永)
(明四年正月丁亥夜有丨丨三處夜又閏月丁巳夜有丨丨四所新論太白暉芒鷄必鳴丨丨光盛馬必)
(晨驚星靈憲注歲星木精熒惑丨丨鎮星土精太白金精辰水精也陸雲盛德頌丹輝棲列丨丨幽光爰)
(兹聖緒頽維弛綱消徐陵河東康簡王墓誌丨丨不退奚應善言水蛭難徒持隂德孔武仲龜石詩灼以)
(炎皇之丨丨釁以少昊之金液問歐陽修劔聯句詩南帝輸丨丨西隍降金液又素夫水之精為志丨之)
(丨為神水火相感神志俱悲是以目之水生也又續漢書哀牢夷出丨丨琉璃)
火怪(博物志水石之怪為龍罔象木之怪為躨罔兩土之怪為獖羊丨之丨為宋無忌)
火體(舊唐書禮儀志劉承慶疏臣謹按左傳曰人火曰火天火曰災因人而興故指丨丨而為稱天火不)
(知何起直以所災言之之抱朴子丨丨宜熾而有蕭丘寒燄)
火位(論衡近水則寒近火則温遠之漸微氣之所加遠近有差成事丨丨在南水位在北北邊則寒南極)
(則熱)
火職(江淹齊太祖高皇帝誄丨丨咸允雲官亦熙)
火姓(唐書吕才傳春秋以陳衛秦為水姓齊鄭宋為丨丨或所出之祖所分之星所居之地以著由来非)
(宫商角徵羽所管攝也)
火名(左傳見火師下此宋書五行志晉武帝太康六年南陽送兩足虎毛蟲之孽也于寳曰虎者隂精)
(而居陽金獸也南陽丨丨也金精入火而失其形王室亂之妖也六水數言水數既極金慝得作而金受其敗)
(也)
火號(劉禹錫凱旋之辰率爾成詠寄荆南嚴司空詩丨丨休傳警機橋罷亘空)
火龍(左傳丨丨黼黻昭其文也不摯虞五禮冠議駮天子成君獨有丨丨黼衣便可乎意為宜冠有加)
(傳曹植武帝誄九錫昭備大路丨丨建又宋史林靈素建上清寳籙宫密連禁省天下皆神霄萬壽宫浸)
(浸造為青華正晝臨壇及丨丨神劔夜降内宫之事轉金丹周易恭同契通真義序水虎潛形寄庚辛而西)
(丨丨服體逐甲乙以東旋梅王轂苦熱行祝融南来鞭丨丨火旗燄燄燒天紅堯臣送黃殿丞通判潤州)
(詩前年江州飛丨丨樓殿化盡山將鎔又陸游苦熱詩萬瓦鱗鱗若丨丨日車不動汗珠融洞冥記西域)
(獻丨丨高七尺映日看之光如聚炬火)
火鳳(齊武舞階步辭金人降汎丨丨来巢丨丨有凰求不得春鶯無伴囀空長)(元稹筝詩李商隠鏡)
(檻詩撥弦驚丨丨交扇拂天鵝)
火牛(宋史王德傳紹興元年平秀州水賊邵青初德與戰於崇明沙親執旗麾兵拔柵以入青軍大潰他)
(日餘黨復索戰諜言將用丨丨德笑曰是古法也可一不可再今不知變此成擒耳元史按扎爾傳辛丑伐)
(西川破二十餘城成都守將田顯開北門以納師宋制置使陳隆之出奔追獲之縛至漢州令誘守將王夔夔)
(不降進兵攻之夔夜驅丨丨突圍出奔遂斬隆之丨金丹諸真玄奥詩三三灌溉資神水不用工夫運丨)
(胡曾即墨詩即墨門開縱丨丨燕師營裏血波流軍蘇軾雲龍山觀燒得雲字詩丨丨入燕壘燧象奔吴)
(陸游秋思詩利欲驅人萬丨丨江湖浪迹一沙鷗)
火鼠(神異經不燼木丨中有丨取其毛績紡織以為布用之若有垢涴以火燒之則淨水經注見火浣)
(下錄發蒙記西域有丨丨之布東海有不灰之木蝍紀談四蟲冰蠶不知寒丨丨不知熱蓼蟲不知苦蛆)
(不知臭白張說喜雨賦南極丨丨之澤北盡燭龍之會王貞寄鄭谷詩丨丨重收布冰蠶乍吐絲蘇軾)
(徐大正閒軒詩冰蠶不知寒丨丨不知暑)
火龜(爾雅一曰神龜二曰靈龜三曰攝龜四曰寳龜五曰文龜六曰筮龜七曰山龜八曰澤龜九曰水龜)
(十曰丨丨疏丨丨生火中者)
火禽(茶經風爐置墆㙞於其内設三格其一格有翟焉翟者丨丨也畫一卦曰離其一格有彪焉彪者風)
(獸也畫一卦曰巽其一格有魚焉魚者水蟲也畫一卦曰坎巽主風離主火坎主水風能興火火能熟水故備)
(其三卦焉)
火鳥(吕氏春秋文王時見丨赤丨銜丹書集於周社故色尚赤温子昇鐘銘銅盤韻響丨丨和聲盧)
(仝月蝕詩南方丨丨赤潑血項長尾短飛跋躠)
火鴉(本草陽火隂火集觧丨丨蝙蝠能食燄煙火龜火鼠生於火地)
火烏(李賀白虎行丨丨日暗崩騰雲秦皇虎視蒼生羣)
火雞(觥記注丨丨卵杯注酒自熱)
火蠶(嵇康答難養生論丨丨十八日寒蠶三十日餘以不得踰時之命而將養有過倍之隆温肥者早終)
(凉瘦者遲竭斷可識矣)
火鰍(楊維楨書錢唐七月廿三日事詩丨丨東掣千尋鎻鐡馬西馳半段槍)
火畜(禮記月令孟春之月食麥與羊注羊丨丨也時尚寒食之以安性也)
火額(李庾西都賦親兵百萬制以神策紫身豹首金腰丨丨)
火吻(南唐近事諫議大夫張義方命道士陳友者合還丹於牛頭山頻年未就會義方遘疾將卒命子弟)
(發丹竈下有巨&KR1699;丨丨錦鱗蜿蜒其間隂王惲日蝕詩振烏挟日騰兩翮丨丨噴薄推凝)
火背(溪蠻叢笑金雞羽族似雉者金項丨丨斑尾揚翹志意揭驕籠之不能馴)
火府(素問厥隂所至為風府為璺啟少隂所至為大丨丨為舒榮太隂所至為雨府為員盈少陽所至為)
(熱府為行出陽明所至為司殺為庚蒼太陽所至為寒府為歸蔵司化之常也)
火宫(黃庭内景經心部之宫蓮含華注丨丨也)
火藏(急就篇腸胃腹肝肺心主注心丨丨也主者言心最在中央為諸藏之所主)
火竅(宋史藝文志周易丨丨一卷)
火牡(左傳水丨之丨也)
火食(禮記王制東方曰夷被髮文身有不丨丨者矣南方曰蠻雕題交趾有不丨丨者矣疏有不丨丨者)
(以其地氣多暖雖不丨丨不為害也言有不丨丨者亦有丨丨者又冠義第四十三疏冠禮起早晩書傳既)
(無正文案略說周公對成王云古人冒而句領注云古人謂三皇時以冐覆頭句領繞頸至黃帝時則有冕也)
(故世本云黃帝造丨丨旃冕是冕起於黃帝也善齊書崔慧景傳慧景子覺及崔恭祖領前鋒皆傖椘戰又)
(輕行不丨丨以數舫緣江載酒肉為軍糧每見臺軍城中煙火起輒盡力攻擊臺軍不復得食以此飢困宋)
(史趙自然傳夢一人状貌魁偉綸巾素袍鬢髮斑白自云姓隂引之登南山謂曰汝有道氣吾將教汝辟糓之)
(法乃出青柏枝令啗夢中食之及覺遂不食神氣清爽每聞丨丨氣即嘔惟生果清泉而已元史耶律希亮)
(𫝊及抵沙州北川希亮與兄弟徒步負任不丨丨者數日是冬涉雪踰天山至北庭都護府莊子孔子圍於)
(陳蔡之間七日不丨丨奏越絶書見兩䥶炊而不蒸者王且不得丨丨任昉彈劉整文整兄弟未分財之)
(前整兄寅以當百貼錢七千共衆作田寅罷西陽郡還雖未别丨丨寅以私錢七千贖當百仍使上廣州李)
(白送侯十一詩予亦不丨丨遊梁同在陳京陸游射的山觀梅詩餐玉原知非丨丨化衣應笑走塵又湖)
(山尋梅詩騎龍古仙絶丨丨慣住空山齧冰雪又遊三井觀詩兩姝淡蛾眉非復丨丨状)
火味(周禮瘍醫以火養氣注苦丨丨火出入無形似氣白虎通丨丨所以苦何南方主長養苦者所以)
(長養也猶五味須苦可以養也)
火粒(沈約答陶華陽論夫為罪莫過於殺肉食之時殺孰甚焉而方俟丨丨甫為教萌於大慈神力不有)
(所躓乎棄張華蕭史曲丨丨願排霞霧好登攀)
火實(韓愈游青龍寺贈崔羣補闕詩然雲燒樹丨丨駢金烏下啄赬虯卵蘇軾食荔枝詩炎雲駢丨丨)
(瑞露酌天漿)
火劑(宋書阮佃夫傳中書舍人劉休嘗詣之值佃夫出行中路相逄要休同反就席便命施設一時珍羞)
(莫不畢備凡諸丨丨並皆始熟如此者數十種良鄒選金馬門賦匪鍊鉛汞之仙無藉乎丨丨之)
火熟(禮記少儀凡食果實者後君子丨丨者先君子方言自河以北趙魏之間丨丨曰爛氣熟曰糦)
(陸游東齋夜興詩紙帳燈明蹙龜甲銅瓶丨丨起松風)
火㸑(周禮挈壺氏及冬則以丨丨鼎水而沸之而沃之疏冬則水凝而不下故以丨丨鼎水為沸湯以沃)
(漏也中宋史范恪傳嘗會諸道兵攻十二盤既咄當迷子砦流矢督戰愈力視砲石中有丨丨者恪取號於)
(衆曰賊矢石盡用竈下甓矣於是士卒爭奮果先得城管子五和時節君服黃色味甘味以倮獸之丨丨)
火耕(史記貨殖傳楚越之地地廣人稀飯稻羹魚或丨丨而水耨果陏蠃蛤不待賈而足地勢饒食無饑)
(饉之患草漢書五帝紀江南之地丨丨水耨注燒草下水種稻與稻並生高七八寸因悉芟去復下水灌之)
(草死獨稻長所謂丨丨水耨非杜預論水利疏諸欲修水田者皆以丨丨水耨為便不爾也然此事施於新)
(田草莱與百姓相絶離者耳顔陸雲答車茂安書丨丨水種不煩人力徐陵歐陽德政碑公乃務是民天)
(敦其分地丨丨水耨彌亘原野事張南史詩誰家魚網求鮮食何處人煙丨丨)
火耨(唐書嚴震傳梁漢間刀耕丨丨民耒耜為食雖領十五郡而賦入纔比東方數大縣水經注九真)
(太守任延始教耕犁俗化交土風行象林知耕以来六百餘年丨丨耕藝法與華同名白田種白糓七月火作)
(十月登熟名赤田種赤糓十二月作四月登熟所謂兩熟之稻也羅隠别池陽所居詩黃塵初起此留連丨)
(丨刀耕六七年)
火種(宋史陸詵傳知成都青苗法出詵言蜀峡刀耕丨丨民常不足今省税科折己重其民輕侈不為儲)
(積脫歲儉不能償逋適䧟之死地願罷四路使者畬劉禹錫莫徭歌星居占泉眼丨丨開山脊王禹偁田)
(調詩莫言丨丨無多利林樹明年似亂麻)
火耘(戴表元耕寬堂賦冰耕露斸水種丨丨便蘇軾雲龍山觀燒得雲字詩丁女真水妃寒山丨丨)
火備(宋史王溥傳父祚宋初升宿州為防禦以祚為使課民鑿井修丨丨築城北隄以禦水災又蘇舜)
(欽傳玉清昭應宫災舜欽年二十一詣登聞院上疏曰前志曰積隂生陽陽生火災見焉乘夏之氣發洩於玉)
(清宫震雨雜下烈燄四起樓觀萬叠數刻而盡非慢扵丨丨乃天之垂戒也)
火具(宋書武帝紀軍中多萬釣神弩所至莫不摧陷公中流蹙之因風水之勢賊艦悉泊西岸上軍先備)
(丨丨乃投火焚之煙爓漲天賊衆大敗)
火防(宋書五行志見火主下)
火陣(歸仁題椘廟詩蘆花尚認霜戈白海日猶思丨丨紅貫休古塞下曲雨曾淋丨丨箭又中金瘡)
火射(周禮司弓矢枉矢絜矢利丨丨用諸守城車戰注枉矢者取名變星飛行有光今之飛矛是也或謂)
(之兵矢絜矢象焉二者皆可結丨以丨敵守城車戰前於重後微輕行疾也)
火攻(公羊桓公七年春二月己亥焚咸丘傳焚之者何樵之也樵之者何以丨丨也何言乎以丨丨疾始)
(以丨丨也丨吴志黃盖傳建安中隨周瑜拒曹公於赤壁建策丨晉書周顗傳顗性寬裕而友爱過人弟)
(嵩嘗因酒瞋目謂顗曰君才不及弟何乃横得重名以所燃蠟燭投之顗神色無忤徐曰阿奴丨丨固出下策)
(耳帥宋史兵志李綱言水戰之利南方所宜沿河淮海江府要郡宜傚古制造戰船以運轉輕捷安穏為良)
(又習丨丨以焚敵舟詔命揚觀復往江浙措制江淮别委官陸游灼艾後獨卧有感詩計出丨丨傷老病卧)
(聞鳶墮歎蠻煙)
火圍(韓愈譴瘧鬼詩醫師加百毒熏灌無停機灸師施艾炷酷若獵丨丨)
火伐(恭同契火王銷金木畏金刑金被丨丨木乃敷榮)
火戲(都城紀勝雜手藝皆有巧名踢瓶弄椀燒煙火放爆仗丨丨兒水戲兒)
火守(星經天市垣五十六星在房心北主權衡丨丨米貴)
火照(宋史王禹偁傳文景之世軍臣單于最為強盛肆行侵掠候騎至雍丨丨甘泉白虎通耳能遍内)
(外别音語丨丨有似於禮上下分明詩謝莊登歌急丨夕丨明水朝陳庾信和劉儀同臻不言登舊浦烽)
(丨丨江明王張籍椘宫行江頭騎丨丨輦道君王夜從雲夢歸昌齡長信秋詞丨丨西宫知夜飲分明複)
(道奉恩時丨蘇軾夜雨宿淨行院詩林下對牀聽夜雨静無燈丨凄凉陸游中夜投宿修覺寺詩晩離方)
(井雲藏寺夜渡新津丨丨江)
火晶(柳宗元夏夜苦熱登西樓詩丨丨燥露滋埜静停風威)
火徹(淨住子鐵城四周表裏丨丨銅狗黑蛇哮吼嚼咋)
火瑩(雲笈七籖本相經云吾昔赤明元年與高上大聖玉帝於此土中鍊其真文以丨丨發字形爾時真)
(文火漏餘處氣生化為七寳林)
火燥(易乾文言水流濕丨就丨)
火炎(書丨丨崑岡玉石俱焚夜劉峻辯命論丨丨崑岳礫石與琬琰俱焚嚴霜零蕭艾與芝蘭共盡)
(柳宗元逐畢方丈丨丨為用兮化食生財胡今兹之怪戾兮日十爇而窮災真人裴君傳夫丨丨之氣摧於)
(凋落之勢玄水包津胎於金生之府)
火赫(李白感時詩驕陽何丨丨海水爍龍龜)
火乾(黃庭堅發舒州向𤾂口道中作孤邨小蝸舍乞丨丨履襪)
火旱(陸游過張王行廟詩丨丨千里赤與人下雷雨)
火烈(詩丨丨具舉唯左傳鄭子産有疾謂子太叔曰我死子必為政有德者能以寬服民其次莫如猛)
(夫丨丨民望而畏之故鮮死焉水懦弱民狎而翫之則多死焉故寬難後漢書蔡邕傳吴人有燒桐以㸑者)
(邕聞丨丨之聲知其良木因請而裁為琴果有美音而其尾猶焦故時人名曰焦尾琴焉吴志周瑜傳注江)
(表傳曰至戰日盖先取輕利艦十舫載燥荻枯柴積其中灌以魚膏赤幔覆之建旄旗龍幡於艦上時東南風)
(急因以十艦最著前中江舉帆去北軍二里餘同時發火丨丨風猛往船如箭飛埃赩爛燒盡北船延及岸邊)
(營砦瑜等率銳軍繼其後雷鼓大進北軍大壊曹公退走魏書邢蠻傳將軍忠規協著丨丨霜摧雷動岱隂)
(風掃沂澤遂令逋誅之寇一朝殱夷元鯨大憝千里折首陸機漢高祖功臣頌威亮丨丨勢踰風掃江淹)
(北伐詔驍雄競奮丨丨風掃剋定中原肅清河洛竹蘇舜欽遊山詩近為雷霆拔丨丨瓦甓糜蘇軾司監)
(燒葦園詩霜乾丨丨聲爆野飛走無路號且呀)
火明(後漢書郅惲傳為上東城門候帝常出獵車駕夜還惲拒關不開帝令從者見面於門間惲曰丨丨)
(遼遠遂不受詔居說苑河間獻王曰湯稱學聖王之道者譬如日焉静獨思譬如火焉夫捨學聖王之道若)
(捨日之光何乃獨思若丨之丨也可以見小耳未可用大知惟學問可以廣明德慧素問太陽司天寒氣下)
(臨心氣上從而丨且丨足法集經摩尼寳者楞相成就非工所造自然而有具光明其色照曜能蔽日月星)
(宿諸丨丨等隨其所湏一切稱意餘凡輪王所不能有庾信奉報趙王出師在道賜詩詩暗巖朝石濕空山)
(夜丨丨金歐陽修拜勑詩拜勅古州南山丨丨烈烈驚蘇軾遊山寺詩江心似有炬丨丨飛燄照山棲鳥)
火熒(新論將收情慾必在危微情慾之萌如木之將蘖丨之始丨手可掣而斷露可滴而滅及其熾也結)
(條凌雲煽熛章華雖窮力運斤竭池灌火而不能禁其勢盛也嗜慾之萌耳目可關而心意可鑰至於熾也雖)
(襞情卷慾而不能收其性敗也)
火熱(素問瘧者風寒之氣不常也病極則復病之發也如丨之丨如風雨不可當也又風燥丨丨勝復)
(更作蟄蟲来見流水不冰丨淮南子聖人之養民非求用也性不能已若丨之自冰之自寒夫有何修焉)
(又丨丨而水滅之金剛而火銷之水白虎通五行之性丨丨水寒淨住子風輕而地重冷而丨丨貫休)
(長安道詩黃塵霧合車馬丨丨)
火煖(白居易送張山人歸嵩陽詩酒酣丨丨與君言何事入關又出關陸游寒夜詩半榼濁醪求丨丨)
(一篇疑義與兒評卧聽黃鴉糓糓聲)(又杭頭晩興詩篝爐丨丨牀敷穏又大雪過若耶溪詩松肪丨丨眠)
(僧榻芋糁羹香擁地爐)
火温(素問寒以堅之丨以丨之游王禹偁茶園詩出蒸香更别入焙丨微丨陸遣興詩湯嫩雪濤翻)
(茗椀丨丨香縷上衣篝)
火寒(庾信奉和賜曹美人詩絡緯無機織流螢帶丨丨高啓草堂夜集詩丨丨移坐密燭盡得詩遲)
火冷(過庭錄見風雪下隆阮籍大人先生傳丨丨陽凝寒傷懷陽和微弱隂竭白居易和晨興因報)
(問龜兒詩誰謂湯火熱湯丨丨如凘一蘇軾和柳子玉喜雪仍呈述古詩燈青丨丨不成眠夜撚鬚吟喜雪)
(自又寄蘄簟與蒲傳正詩丨丨燈青誰復知孤舟兒女嚘咿又除夜病中贈段屯田詩蕭條燈丨丨寒夜)
(何時旦縞又次韵田國博南亰見寄詩丨丨餳稀杏粥稠青裙袂餉田頭陸游寒夕詩燈殘燄作孤螢小)
(丨丨灰如積雪深)
火然(後漢書禮儀志正月天郊夕牲晝漏未盡十八刻初納夜漏未盡八刻初納進熟獻太祝送旋皆就)
(燎位宰祝舉火燔柴丨丨天子再拜興有司告事畢也宋書殷琰傳劉勔竪長圍用草茅苞土擲以塞壍擲)
(者如雲城内乃以火箭射之草未及燃後土續至一二日壍便欲滿趙法進復獻計以鐵珠子灌之珠子流滑)
(悉緣隙得入草於是丨丨二日間草盡壍中土不過二三寸續齊諧記京兆田真兄弟三人共議分財生貲)
(皆平均惟堂前一株紫荆樹共議欲破三片明日就截之其樹即枯死状如丨丨真往見之大驚謂諸弟曰樹)
(本同株聞將分斫所以顦顇是人不如木也因悲不自勝不復觧樹樹應聲榮茂兄弟相感合財寳遂為孝門)
(真仕至太中大夫林正蒙丨丨而不離也傳王褒善行寺碑千叠丨丨鵠變色四禪災起鴿影輝陸游)
(道室晨起詩紙帳晨光透山爐宿丨丨袁裒東湖詩歸犢如雲擁閑花似丨丨)
火爇(魏書盧度世傳以崔浩事棄官逃於高陽鄭羆家羆匿之使者囚羆長子將加捶楚羆戒之曰君子)
(殺身以成仁汝雖死勿言子奉父命遂被拷掠至乃丨丨其體因以物故卒無所言)
火焚(左傳震之離亦離之震為雷為火為嬴敗姬車脱其輹丨丨其旗不利行師敗於宗丘糓梁傳御)
(廪之災不志此其志何也以為唯未易災之餘而嘗可也志不敬也注用丨丨之餘以祭宗廟非人子所以盡)
(其心力不敬之大也天周語王無亦鑒於黎苖之王下及夏商之季上不象而下不儀地中不和民而方不)
(順時不共神祗而蔑棄五則是以人夷其宗廟而丨丨其彛器子孫為隸下夷於民齊書豫章王嶷傳性汎)
(爱不樂聞人過失左右有投書相告置鞾中竟不視取丨丨之又顧歡傳丨丨水沉西戎之俗全形守禮繼)
(善之教)
火燒(淮南子昆蟲未蟄不得以丨丨田次神異經見火鼠下世說桓南郡與殷荆州語因共作了語)
(顧愷之曰丨丨平原無遺燎桓曰白布纏棺豎旒旐殷曰投魚深淵放飛鳥貢父詩話泗州塔人傳下藏真)
(身退之詩曰丨丨水轉掃地空則真身焚矣丹李白登敬亭山南望懷古詩願隨子明去鍊丨丨金韓愈)
(雉帶箭詩原頭丨丨靜兀兀野雉畏鷹出復沒僧澄觀詩丨丨水轉掃地空突兀便高三百尺)(又送張籍)
(樵客吟秋来野丨丨櫟林枝柯已枯堪採取丨李羣玉龍安寺佳人阿最歌未入鴛鴦被心長似丨歐陽)
(修答景山遺古瓦硯歌苔文半滅荒土蝕戰血曾經野丨丨蘇軾寄吴德仁兼簡陳季常詩東坡先生無一)
(錢十年家丨丨凡鉛知又和李邦直沂山禱雨有應詩飢丨丨腸作牛吼不待得秋成否又唐書中宗紀)
(景龍二年十一月癸未安西都護牛師奬及西突厥戰於丨丨城死之明一統志丨丨淀在順天府文安縣)
(東二十五里廣四十餘畆聚石溝柳河急河三水流入衛河逹直沽)
火焮(左傳鄭火作子産使司馬司寇列居火道行丨所丨注焮炙也范成大大熱泊樂温詩瘴風如丨)
(丨嵐月似煙昏)
火煎(白居易和知非詩思苦膏丨丨憂深扃鏁閉又送毛仙翁詩衰鬢忽霜白愁腸如丨丨)
火作(左傳見火焮下火魏書崔浩傳初浩搆害李順基萌已成夜夢秉爇順寝室丨丨而順死浩與室)
(家羣立而觀之俄而順弟息號哭而出曰此軰吾賊也以戈擊之悉投於河寤而惡之蘇轍題王生畫三蠶)
(蜻蜓詩忽然逄飛蚊驗爾飢丨丨楊陸游夜夢詩老龍騰拏下天昏鱗間丨丨電脚犇萬里夜坐詩燈搖)
(無定影丨丨始然聲)
火沸(靈樞伯高曰其湯方以流水千里以外者八升揚之萬遍取其清五升煑之炊以葦薪丨丨置秫米)
(一升治半夏五合徐炊令竭為一升半去其滓飲汁一小杯日三稍益以知為度故其病新發者覆杯則卧汗)
(出則已矣久者三飲而已也)
火灼(書無若丨始燄燄厥攸丨敘弗其絶龜周禮大卜凡國大貞卜立君卜大封則眡高作注作龜謂)
(以丨丨之以作其兆也春灼後左夏灼前左秋灼前右冬灼後右竹譜弓竹質有文章湏膏塗丨丨然後出)
(之美蘇轍十一月十三日雪詩哉豐年祥不待炎丨丨)
火鑠(韓愈晚秋郾城夜會聫句詩蹂野馬雲屯映原旗丨丨)
火炙(後漢書吴祐傳殺青簡注殺青者以丨丨簡令汗取其青易書復不蠧謂之殺青亦為汗簡齊書)
(五行志京師人家忽生火赤於常火熱小微貴賤争取以治病法以此丨丨桃板七炷七日皆差敕禁之不能)
(斷京師有病癭者以丨丨數日而差鄰人笑曰病偶自差豈火能為此人便覺頤間癢明日癭還如故庾信)
(夢入堂内詩歌曲風吹韻笙簧丨丨調)
火暵(陳造惟安堂賦矧丨丨之肆虐仰嗣聖之旰食)
火煅(水經注崑崙山出六大水山西有大水名新頭河郭義恭廣志曰甘水也有石鹽如水精丨丨則破)
(而用之)
火爛(易林剛柔相傷丨丨銷金雕鷹制兔伐楚有功相王粲為劉荆州與袁尚書夫金木水火以剛柔)
(濟然後克得其和能為民用若使金與金相迕火與丨相丨則焦然摧折俱不得其所也)
火熺(韓愈南山詩或如丨丨燄或若氣饙餾)
火熾(宋史張鑑傳若待川決而後防丨丨而方戢則焚溺之患深矣雖欲拯救其可得乎)
火生(晉書孫登傳嵇康從之游三年問其所圖終不答康每歎息將别謂曰先生竟無言乎登乃曰子識)
(火乎丨丨而有光而不用其光果在於用光人生而有才而不用其才而果在於用才故用光在乎得薪所以)
(保其耀用才在乎識真所以全其年今子才多識寡難乎免於今之世矣新論譬諸金木金性苞水木性藏)
(火故鍊金則水出鑚木而丨丨人能務學鑚鍊其性則才慧發矣古今注陽燧以銅為之形如鏡向日則丨)
(丨以艾承之則得火也囚又淮南子木壮水老丨丨金土死)
火發(宋書禮志詔禮舉手曰可燎三人持火炬上丨丨太祝令等各下壇壇東西各二十人以炬投壇火)
(半柴傾博士仰白事畢丨唐書五行志廣德元年十二月辛夘夜鄂州大風丨江中焚舟三千艘素問帝)
(曰水發而雹雪土發而飄驟木發而毁折金發而清明丨丨而曛昧何氣使然靈寳定觀經智起生於鏡丨)
(丨生於緣亂天機經火生於木丨丨而木焚國生於姦姦深則國韓愈征蜀聫句丨丨激鋩腥血漂騰足)
(滑水)(白居易偶然詩丨丨城頭魚水裏救火竭池魚失蘇軾遊惠山詩敲丨丨山泉烹茶避林樾又文)
(登蓬莱閣弹子渦詩陽侯殺廉角隂丨丨光采)
火起(後漢書董卓傳中常侍段珪等劫少帝及陳留王夜走小平津卓遠見丨丨引兵急進未明到城西)
(聞少帝在北芒因往奉迎丨元史張弘範傳二月癸未將戰或請先用砲弘範曰丨則舟散不如戰也謝)
(靈運佛影銘四緣雲薄五隂丨丨)
火舉(史記孫臏傳龐涓棄其步軍與其輕銳倍日並行逐之孫子度其行暮當至馬陵馬陵道狭而旁多)
(阻隘可伏兵乃斫大樹白而書之曰龐涓死於此樹之下於是令齊軍善射者萬弩夹道而伏期曰暮見丨丨)
(而俱發龐涓果夜至斫木下見白書乃鑚火燭之讀其書未畢齊軍萬弩俱發魏軍大亂相失龐涓自知智窮)
(兵敗乃自剄曰遂成豎子之名戒宋書柳元景傳會蠻垂至乃使驛道為備潜出其後曰丨丨馳進前後俱)
(發蠻衆驚擾投鄖水死者千餘人斬獲數百郡境肅然無復寇抄宋史樂志煙飛丨丨畢嚴禋天地降氤氳)
(守元史石天應傳金兵由間道已直抵城下時兵燼後具未完新附者争縋而去敵乘隙入天應見丨丨知)
(敵已入奮身角戰左右從者四十餘騎門陸游秋晩寓歎詩丨丨船過埭人行犬吠)
火揚(詩叔在藪丨烈具丨命水經注元嘉二十年以林邑頑凶歴代難化乃偏將與龍驤將軍交州刺)
(史檀和之陳兵日南修文服遠以飛梯雲橋懸登壘鉦鼓大作虎士電怒風烈丨丨城摧衆䧟斬區粟王范扶)
(龍首十五以上戮截無數樓閣雨血填尸城觀又颺同古歌朱丨丨煙霧博山起微香)
火升(素問丨欲丨而天蓬窒抑之火欲發鬱亦須待時)
火降(陸游獨意詩丨丨神方王河潮腦自凝)
火馳(莊子覆墜而不反丨丨而不顧雖相與為君臣時也易世而無以相踐又齧缺之為人也聰明睿)
(知給數以敏其性過人而又乃以人受天彼審乎禁過而不知過之所由生與之配天乎彼且乘人而無天方)
(且本身而異形方且尊知而丨丨方且為緒使方且為物絯方且四顧而物應方且應衆宜方且與物化而未)
(始有恒夫何足以配天乎日歸有光冰崖草堂賦終紛競以丨丨兮炎炎其無央)
火催(蘇軾荔友歎十里一置飛塵灰五里一候兵丨丨葉適净光松風閣詩城中雲日如丨丨淨光行)
(食聲轉雷)
火至(公羊傳宋災伯姬存焉有司復曰丨丨矣請出伯姬曰不可婦人夜出不見傅母不下堂傅至矣母)
(未至也逮乎火而死)
火来(李白與元丹丘方城寺談玄作騰轉風丨丨假合作容貌白居易有木詩幾度野丨丨風迴燒不)
(著)
火去(李白雙燕雛詩柏梁失丨丨因入吴王宫)
火從(淮南子日冬至則水從之日夏至則丨丨之)
火勝(素問燥勝則地乾暑勝則地熱風勝則地動濕勝則地泥寒勝則地裂丨丨則地固矣又乙巳相)
(會金運太虚反受丨丨故非太過也燥淮南子水勝故夏至溼丨丨故冬至)
火動(左傳震之離亦離之震為雷為火為嬴敗姬注嬴秦姓姬晉姓震為雷離為火丨丨熾而害其母女)
(嫁反害其家之象故曰為嬴敗姬道德指歸論丨丨炎上水動潤下)
火靜(文心雕龍水停以鑒丨丨而朗無擾文慮欝此精爽)
火盛(後漢書岑彭傳彭令軍中募攻浮橋先登者上賞於是偏將軍魯竒應募而前時天風狂急彭竒船)
(逆流而上直衝浮橋而櫕柱鉤不得去竒等乘勢殊死戰因飛炬焚之風怒丨丨橋楼崩燒彭復悉軍順風並)
(進所向無前百南史韋叡傳魏人先於邵陽州兩岸為兩橋樹柵數跨淮通道叡装大艦使梁郡太守馮道)
(根廬江太守裴邃秦郡太守李文釗等為水軍會淮水暴長叡即遣之鬪艦盡發皆臨賊壘以小船載草灌之)
(以膏從而焚其橋風怒丨丨敢死之士拔柵斫橋水又漂疾倏怱之間橋柵盡壊隂符經火生於木禍發必)
(剋注傳曰夫木性靜動而生火不覺丨丨而焚其質微新論煙生於火而煙鬱火冰出於水而冰遏水故煙)
(而丨丨冰泮而水通)
火壮(淮南子丨丨木老土生水囚金死性陸機演連珠煙出於火非火之和情生於性非之適故丨丨)
(則煙微性充則情約)
火出(左傳昭公十七年冬有星孛於大辰西及漢梓慎曰往年吾見之是其徵也丨丨而見今兹丨丨而)
(章必火入而伏其居火也久矣其與不然乎與神仙傳葛玄嘗有賓後来者出迎之座上又有一玄客語迎)
(送亦然時天寒玄謂客曰貧居不能人人得爐火請作火共使得煖玄因張口吐氣丨丨湏臾滿屋客盡得如)
(在日中亦不甚熱)
火入(左傳見上心岑參酬成少尹駱谷行詩泉繞石罅坼丨丨松枯杜牧過驪山作牧童丨丨九泉)
(底燒作灰時猶未枯)
火之(周禮柞氏掌攻草木及林麓夏日至令刊陽木而丨丨冬日至令攻隂木而水之)
火聚(宋史兵志政和二年臣僚言祖宗軍政大備比多逃亡者其弊有六一曰上下率歛二曰舉放營債)
(三曰聚集賭博四曰差使不均五曰防送過遠六曰單身無丨丨似此雖具有條禁而犯者極多)
火散(王諲柱礎賦磓山成雷擊石丨丨)
火亂(蘇軾再答段屯田喬太博二公詩欣然肯相顧夜閣燈丨丨又行香子晚景詞何人無事宴坐空)
(山望長橋上燈丨丨使君還)
火微(梁元帝香爐銘丨丨難盡風長易聞詩蘇軾作詩寄王晉卿忽憶前年寒食北城之游北城寒食)
(煙丨丨落花蝴蝶作團飛)
火細(楊萬里和周仲覺詩丨丨霜還重風停葉自投枕胡天游水樓秋夕詩山店辟纑松丨丨水樓欹)
(葛衣輕)
火薄(王逄夜何長寄周恭政伯温鄔僉院本初詩深林丨丨鶡鴠滿尾赬魴魚游纂纂)
火流(宋書歷志在詩七月流火此夏正建申之時也定之方中又小雪之節也若冬至審差則豳公丨丨)
(晷長一尺五寸楚宫之作晝漏五十三刻此詭之甚也阮籍大人先生傳且汝獨不見夫虱之處於褌中逃)
(乎深縫匿乎壊絮自以為吉宅也行不敢離縫際動不敢出褌襠自以為得繩墨也餓則囓人自以為無窮食)
(也然炎丘丨丨焦邑滅都羣虱死於褌中而不能出汝君子之處區内亦何異夫虱之處褌中乎王諲柱礎)
(賦嗟建章之丨丨何金石之可守微潘尼七月七日侍皇太子宴玄圃詩商風初授辰丨丨李白太原早)
(秋詩歲落衆芳歇時當大丨丨王王逄書無題後詩丨丨南斗紫垣虛芳草孫思愴如)
火移(南平王鑠七夕詠牛女詩秋動清風扇丨丨炎氣歇)
火落(周祀五帝歌白帝雲門舞章雲高丨丨露白蟬寒庾信山齊詩圓珠墜晚菊細丨丨空槐李白)
(酬裴卿夜宿南陵詩當君相思夜丨丨金風高)
火轉(隋書劉元進傳王世充窘急退保延陵柵元進遣兵人各持茅因風縱火世充大懼將棄營而遁遇)
(反風丨丨元進之衆懼燒而退)
火把(葉適送吕子陽擕所解老子訪留未久急歸詩丨丨起夜色丁鞵明齒痕)
火過(神仙傳焦先者野火燒其菴人往視之見先危坐菴下不動丨丨菴燼先方徐徐而起衣物悉不焦)
(灼又更作菴)
火𫝊(宋書天竺迦毗黎國傳山高累卑之辭川樹積小之詠舟壑丨丨之談堅白唐肆之論盖盈於中國)
(矣非理之奥故不舉以為教本耳州莊子指窮於為薪丨丨也不知其盡也王僧孺豫墓誌銘思魯連之)
(辭賞慕田疇之高蹈而丨丨川逝長途已廹)
火探(平聲許渾歲暮自廣江至新興往復中題峡山寺詩丨丨深洞燕香送遠潭龍)
火點(岑参自潘陵尖還少室居止詩丨丨伊陽邨煙深嵩角鐘)
火綴(白居易吴興靈鶴贊丹腦丨丨白翎雪開)
火新(潘岳射雉賦初莖蔚其丨丨陳柯槭以改舊槐蘇軾崔文學甲擕文見過詩自我遷嶺外七見丨)
(丨)
火改(王安石題齊安寺山亭詩暮年逄丨丨晴日對花開)
火伏(左傳哀公十二年冬十二月螽季孫問諸仲尼仲尼曰丘聞之丨丨而後蟄者畢今火猶西流司歷)
(過也注火心星也丨丨在今十月見唐書歷志麟德歷霜降後五日丨丨小雪後十日晨至大雪而後定星)
(中日旦南至冰壮地坼又非土功之始也)
火見(左傳凡土功龍見而畢務戒事也丨丨而致用水昏正而烖日至而畢周語辰角見而雨畢丨丨)
(而清風戒寒斗公羊傳注星霣未墜而夜中星反者房心見其虚危房心天子明堂布政之宫也疏丨丨於)
(周為五月者謂昏時今在周之四月是以半夜之後乃房星見其虚危斗者謂在夜半時明矣陸游邨舍雜)
(書詩作麴及良時丨丨金始伏)
火廹(蘇軾次韻趙德麟雪中惜梅且餉柑酒詩飛霙欲要先桃李散作千林丨丨春)
火速(李俊民詩柴門近日多来客丨丨移床待孝先)
火急(蘇軾將至筠先寄遲适遠三猶子詩惟當丨丨作新詩一醉西翁勝酒美又常潤道中有懷錢塘)
(寄述古詩應湏丨丨回征棹一片辭枝可得黏逋又臘日遊孤山訪惠勤惠思二僧詩作詩丨丨如追清景)
(一失後難摹未又次韻王定國倅揚州詩丨丨著書千古事虞卿應厭窮愁又柳氏二外甥求筆蹟詩何)
(當丨丨傳家法欲見陳懸筆諫時正徐積和張文潛晩春詩恰得一犁雨農事丨丨)
火合(陳樵月庭賦銀花丨丨綠桂光流)
火滿(皮日休晚秋吟丨丨酒爐詩在口今人無計奈儂何)
火深(白居易秋霖中過尹縱之仙遊山居詩秋天牀席冷夜雨燈丨丨許渾早發中巖寺别契真上人)
(詩素壁寒燈暗紅爐夜丨丨過陸游題壁詩香岫丨丨生細靄硯池風起微瀾)
火銷(淮南子見火熱下蘇白居易重向火詩丨丨灰復死疎棄已經旬軾讀孟郊詩作人生如朝露)
(日夜丨丨膏)
火鑽(石介招張泂明遠詩丨丨欲遍龜難死竹實猶多鳳不飢)
火透(韓愈題木居士詩丨丨波穿不計春根如頭面幹如身)
火通(顔延之饗神歌田燭置爟丨丨)
火成(淮南子瓦以丨丨不可以得火竹以水生不可以得水)
火度(李庾西都賦鷄鳴朱邸丨丨青槐丨陸游道室夜意詩茶鼎聲號蚓香盤丨螢)
火活(蘇軾夢回文詩紅焙淺甌新丨丨龍團小碾鬪晴窗陸游午睡起消搖園中詩灰除香欲上丨丨)
(湯正作銅王炎簡縣庠諸先軰詩泉新丨丨費栽排呼奴更挈瓶来洪希文煑土茶歌器新丨丨清味永)
(且從平地休登仙)
火止(周禮注見火弊下火唐書鍾傅傳全諷竊州以叛傅率兵圍撫州天其城諸將請急攻之傅曰乘)
(人之險不可乃祝曰全諷罪無害民者丨即丨諷聞謝罪聽命)
火却(宋史何執中傳入為太學博士以母憂去寓蘇州比鄰夜半火執中方索居遑遑不能去拊柩號慟)
(誓與俱焚觀者悲其孝而危其難有頃丨丨柩得存)
火解(劉筠苦熱詩祇憂丨丨神仙骨賴有泉聲發素琴)
火歇(梁元帝臨秋賦丨丨兮秋氣生風起兮秋潦清)
火退(張說岳州作潦收江未清丨丨山更熱戟白居易新秋詩外強丨未丨中銳金方)
火熄(息同宋史李允則傳嘗宴軍中而甲仗庫火允則作樂行酒不輟副使請救不答少頃丨丨命悉瘞)
(所焚物密遣吏持檄瀛州以茗籠運噐甲不浃旬兵數已完人無知者宋孝武帝初秋詩夏盡炎氣微丨丨)
(凉風生嶽賈島辭二知己詩雲飛北碧丨丨西山紅)
火燼(魏志管寕傳注寕之歸也海中遇暴風船皆沒唯寕乘船自若時夜風晦冥船人盡惑莫知所泊望)
(見有火光輒趨之得島島無居人又無丨丨行人咸異焉以為神光之祐也)
火化(禮記禮運昔者先王未有宫室冬則居營窟夏則居橧巢未有丨丨食草木之實鳥獸之肉飲其血)
(茹其毛未有絲麻衣其羽皮後聖有作然後修火之利宋史趙自然傳秦州民家子趙抱一者常牧羊田間)
(一夕有叩門召之者以杖引行杖端有氣如煙其香可悦俄至山厓絶頂見數人會飲音樂交奏與人間無異)
(抱一駭而不測凡經夕若俄頃自是不喜熟食凡丨丨者未嘗歴口素問少陽司天為丨丨在泉為苦化司)
(氣為丹化間氣為明化丨又寅申之歲天數有餘故少陽不退位也熱行於上丨布天當刺手少陽之所入)
(谿柳宗元晉問火鹵之金棠之工丨丨水淬噐備以充)
火殘(陸游不睡詩冰冷硯蟾初薄凍丨丨香鴨尚微煙)
火滅(蜀志吕凱傳野火在原蹈履河冰丨丨冰泮將何所依附述異記南方有灾火山四月生火十二)
(月丨丨火滅之後草木皆生枝條至火生草木葉落如中國寒時也雲笈七籖唯有朕兆常知智神譬如丨)
(丨無所復有張武王帶銘丨丨修容慎戒必恭恭則夀李白古風陳竟丨丨蕭朱亦星離白居易和渭)
(北劉大夫詩堠空烽丨丨氣勝鼓鼙鳴雨蘇軾次韻張朝奉仍招晚食詩雲蒸作霧楷丨丨噀巴又和陶)
(雜詩室空無可照丨丨膏自冷)
火盡(宋讀曲歌下帷燈丨丨朗月照懷裏寒王建香印詩丨丨轉分明青苔碑上字陸游夜詩足僵)
(知丨丨目鈍覺燈殘)
火揉(白虎通子諫父何法法丨丨直木也)
火折(李紳逾嶺嶠止荒陬抵高要詩嶺頭刺竹蒙籠密丨丨紅蕉燄燒日)
火淫(素問歲少陽在泉丨丨所勝則燄明郊野寒熱更至民病注泄赤白少腹痛溺赤甚則血便)
火鬱(素問丨丨之發太虚腫翳大明不彰炎火行大暑至山澤燔燎材木流津廣厦騰煙蔓草焦黃風行)
(惑言濕化廼後風又二之氣丨反丨白埃四起雲趨雨府不勝濕雨廼零民廼康)
火毒(宋書劉懷慎傳亮在梁州忽服食修道欲致長生迎武當山道士孫道胤令合仙藥至益州泰豫元年藥)
(始成而未出丨丨孫不聽亮服亮苦欲服平旦開城門取井華水服至食鼔後心動如刺中間便絶後人逢見乘)
(白馬將數十人出關西行共語分明此乃道家所謂尸觧者也宋史劉遇傳晨興方對客足有炙瘡痛其醫)
(謂丨丨不去故痛不止遇即觧衣取刀割瘡至骨曰丨丨去矣談笑如常時)
火疾(素問夫一水不勝五火故目眥盲是以氣衝風泣下而不止夫風之中目也陽氣内守於精是火氣)
(燔目故見風則泣下也有以比之夫丨丨風生乃能雨此之類也)
火癘(素問只如戊申如戊至申且應交司而治天即下癸亥未得遷正者即地下壬戌太陽未退位者是)
(戊癸未合德也即下癸柔干失剛見火運小虚也有小勝或無復也後三年化癘名曰丨丨也治法如前)
火弊(周禮大司馬有司表貉誓民鼔遂圍禁丨丨獻禽以祭社注丨丨火止也春田主用火因焚莱除陳)
(草皆殺而火止)
火訛(柳宗元嶺南經略副使御史馬君墓誌凡管嶺南五府儲峙出卒致糓以謀叶平哥舒晃假守州邑)
(民以便安殄丨丨殺吏威海鹽增算邦賦大減)
火犯(史記天官書丨丨守角則有戰)
火憤(傅咸喜雨賦祝融熾景羲和警轡亢陽丨丨野無生類)
火坼(魏志倭人傳其俗舉事輒灼骨而卜以占吉凶如今龜法視丨丨占兆)
火競(沈約雪贊丨丨乃上炎隂矯亦下潤獨有凝雨姿貞晼而無殉)
火憂(韓愈江西觀察使韋公墓誌銘拜洪州刺史為瓦屋萬三千七百為重屋四千七百民無丨丨)
火厄(蘇軾與正輔遊香積寺詩越山少松竹常苦野丨丨又枸杞詩日有牛羊憂歲有野丨丨)
火患(漢書霍光傳客有過主人者見其竈直突傍有積薪客謂主人更為曲突遠徙其薪不者且有丨丨)
(主人默然不應俄而家果失火鄰里共救之幸而得息於是殺牛置酒謝其鄰人灼爛者在於上行餘各以功)
(次坐而不錄言曲突者人謂主人曰鄉使聽客之言不費牛酒終亡丨丨今論功而請賓曲突徙薪亡恩澤焦)
(頭爛額為上客耶主人廼寤而請之幕唐書楊於陵傳出為嶺南節度使辟韋詞李翺等在府咨訪得失教)
(民陶瓦易蒲屋以絶丨丨侵宋史周湛傳知襄州襄人不善陶瓦率為竹屋歲久據官道簷廡相逼火數為)
(害湛至度其所侵悉毁徹之自是無丨丨)
火害(宋史周湛傳見上)
火沴(晉書五行志凡聽傷者病水氣水氣病則丨丨之)
火災(禮記月令孟秋行夏令則國多丨丨注已之氣乘之也公羊宋大水𫝊外災不書此何以書及我)
(也注時魯亦有水災書魯則宋災不見兩舉則煩文不省故詭例書外以見内也疏按襄九年春宋火傳云外)
(災不書此何以書為王者之後記災於此異者正以比言大水水者流通之道可以及兩國故得書外以明内)
(矣彼是丨丨無及内之理而得書見明為王者之後記災故也楚語珠足以禦丨丨則寳之漢書五行志)
(昭公九年夏四月陳火董仲舒㠯為陳夏徵舒殺君楚嚴王託欲為陳討賊陳國闢門而待之至因滅陳陳臣)
(子尤毒恨甚極隂生陽故致丨丨昆又刑法志黃帝有涿鹿之戰以定丨丨後漢書劉傳除為江陵令時)
(縣連年丨丨昆輙向火叩頭多能降雨止風頊淮南子炎帝為丨丨故黃帝擒之共工為水害故顓誅之)
火殃(晉書戴洋傳亮令毛寳屯邾城洋言於亮曰九月建戌朱雀飛驚征軍還歸乘戴火光天示有信災)
(發東房葉落歸本慮有後患明日又曰昨夜丨丨非國福今年架屋政使君病可因燒屋移家南渡無嫌也寶)
(即遣兒婦還武昌状隨手雜錄錢王有外國所獻頗眩伽寶其方尺餘其如水精云可厭十里丨丨乃置於)
(龍興寺佛髻中)
火祅(唐書百官志郊祭酒醴脯鹽黍稷果實所司長官封署以供兩京及磧西諸州丨丨)
火休(禮記月令中央土注丨丨而盛德在土也)
火養(考工記以丨丨其隂而齊諸其陽則轂雖敝不藃春秋繁露木已生而丨丨之金已死而水藏之)
火老(淮南子土壮丨丨金生木囚水死體阮籍通易論乾以一為開坤以二為闔乾坤成而剛柔有位)
(故木老於未水生於申而坤在西南丨丨於戍木生於亥而乾在西北剛柔之際也故謂之父母韓愈納&KR0765;)
(聫句詩金柔氣尚低丨丨候愈濁還楊萬里夏夜露坐詩丨丨殊未熱雨多自晴)
火囚(淮南子金壮土老水生丨丨木死)
火死(魏志齊王芳紀注見火洲下曲淮南子水壮金老木生土囚丨丨王建秋夜香囊丨丨香氣少)
(向帷合眼何時曉)
火葬(南史扶南國傳見土葬下塔林寬哭造微禪師詩神遷不丨丨新露疎檉)
火絶(韋應物鼙鼔行何况鰥孤丨丨無晨炊獨婦夜泣官有期)
火及(元史王善傳仙窮廹請降詔命復舊鎮善奏仙狼子野心終必反覆請修城隍備之未幾仙果叛率)
(衆来攻丨丨西門善出戰却之)
御定駢字類編卷二十一
