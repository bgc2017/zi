欽定四庫全書
御定駢字類編卷一百五十二
器物門五
几
几杖(禮記曲禮龜䇲丨丨席盖重素袗絺綌不入公門注丨丨嫌自長老又進丨丨者拂之注尊者所)
(馮依拂去塵敬以又大夫七十而致仕若不得謝則必賜之丨丨行役婦人適四方乘安車自稱曰老夫)
(又謀于長者必操丨丨以從之書又月令仲秋之月養衰老授丨丨行麋粥飲食漢文帝紀贊吳王詐病)
(不朝賜㠯丨丨古又武帝紀二年冬賜淮南王菑川王丨丨毋朝注師曰淮南王安菑川王志皆武帝諸父)
(列也故賜丨丨焉之又賈誼傳禮不敢齒君之路馬蹵其芻者有罰見君丨丨則起遭君之車乘則下入正)
(門則趨君之寵臣雖或有過刑戮之辠不加其身者尊君之故也又張敞𫝊間者輔臣顓政貴戚太盛君臣)
(之分不眀請罷霍氏三侯皆就第及衛將軍張安世宜賜丨丨歸休時存問召見後漢書祭祀志月令有先)
(薦寢廟詩稱寝廟奕奕言相通也廟以藏主以四時祭寝有衣冠丨丨象生之具以薦新物又桓榮傳乘輿)
(常幸大常府令榮坐東面設丨丨丨又卓茂傳光武初即位封褒德侯食邑二千戶賜丨車馬衣一襲絮五)
(百斤省又胡廣𫝊年已八十而心力充壮繼母在堂朝夕瞻傍無丨丨言不稱老又包咸𫝊永平五年遷)
(大鴻臚每進見錫以丨丨入屏不趨贊事不名俯又崔駰傳君子福大而愈懼爵隆而益恭遠察近覽仰有)
(則銘諸丨丨刻諸盤杅矜矜業業無殆無荒就晉書王祥傳見簟褥下又魏舒𫝊詔聽以劇陽子第位同)
(三司禄賜如前丨丨不朝致南史虞寄傳謝病私庭每諸王為州將下車必造門禮命釋鞭板以丨丨侍坐)
(允魏書刁雍𫝊皇興中雍與隴西王源賀及中書監高䓁並以耆年特見優禮錫雍丨丨劔履上殿月致珍)
(羞焉袴柳宗元哭張後餘辭吾見皤皤而童赫赫而辱進𥜗於丨丨負泥塗於冕服已雖有餘人視不足子)
(之跡不負乎其間者幸也交杜甫秋野詩秋風吹丨丨不厭此山薇又樹間詩柯低丨丨垂實礙衣裳)
(又錦樹行飛書白帝營斗粟琴瑟丨丨柴門幽皮劉禹錫畫居池上亭詩浩然機已息丨丨復何銘日休)
(酒池詩以此獻吾君願銘於丨丨)
几席(史記禮書禮者養也稻梁五味所以養口也椒蘭芬茞所以養鼻也鐘鼓管絃所以養耳也刻鏤文)
(章所以養目也疏房牀第丨丨所以養體也為後漢書鍾離意𫝊注見牀首下宋書庾登之𫝊晦撫軍將)
(軍荆州刺史請為長史南郡太守仍為衞軍長史太守如故登之與晦俱曺氏壻名位本同一旦為之佐意甚)
(不愜到廳牋唯云即日恭到初無感謝之言每入覲見備箱囊丨丨之屬一物不具不坐晦常優容之鹽鐵)
(論常民文杯畫案丨丨緝𨄌婢妾衣紈履絲匹庶粺飯肉食杜牧華清宫詩丨丨延堯舜軒墀接禹湯完)
(顔璹自適詩幽人誦佛書清香縈丨丨)
几筵(詩既登乃依乃造其曹執豕于牢酌之用匏箋公劉既登堂負扆而立羣臣適其牧羣搏豕于牢中)
(以為飲酒之殽酌酒以匏為爵言忠敬也疏落室之禮則是公家所為筵几酒豕當是公家之物而云羣臣相)
(使為公劉設丨丨使之升坐者為禮之物實出于公但使掌供辦羣臣之職若使心不愛君則苟從而已雖有)
(所掌不必促遽今言羣臣相使見其愛君之意耳事禮記檀弓虞而立尸有丨丨卒哭而諱生事畢而鬼始)
(已娶周禮司丨丨下士二人衆左𫝊楚公子圍聘于鄭且于公孫段氏既聘將以逆子産患之使子羽辭)
(曰以敝邑褊小不足以容從者請墠聽命令尹命太宰伯州犂對曰君辱貺寡大夫圍謂圍將使豐氏撫有而)
(室圍布丨丨告于莊共之廟而来若野賜之是委君貺于草莽也是寡大夫不得列于諸卿也不寧唯是又使)
(圍蒙其先君將不得為寡君老其蔑以復矣唯大夫圖之吴志顧雍𫝊注吴書曰族人悌字子通悌每得父)
(書常灑掃整衣服更設丨丨舒書其上拜跪讀之每句應諾畢後再拜新序君入廟門升自阼階仰見榱棟)
(俯見丨丨其器存其人亡君以此思哀則哀將安不至矣潘尼釋奠頌丨丨既布鍾懸既列危素存存齋)
(賦樂丨丨之潔清兮陳左圖而右書院孫綽表哀詩塵蒙丨丨風生棟宇皮日休過雲居元福上人舊居)
(詩南宗弟子時時到泣把山花奠丨丨)
几案(齊書劉善眀傳質素不好聲色所居茅齋斧木而已牀榻丨丨不加剗削又陸澄𫝊見巾箱下)
(南史劉勰𫝊搦華和墨乃始論文其為文用四十九萹而已既成未為時流所稱勰欲取定於沈約無由自逹)
(乃負書候約於車前状若貨鬻者約取讀大重之謂深得文理常陳諸丨丨宋史鄭綺傳見衾寝下顔氏)
(家訓劉孝綽當時既有重名無所與讓唯服謝朓常以謝詩置丨丨間動静輙諷味釵小志南唐孫晟官至)
(司空每食不設丨丨使衆妓各執一器環立而侍號肉臺盤晁氏客語元祐中客有見伊川先生者丨丨間)
(無他書惟印行唐鑑一部之王粲儒吏論彼刀茟之吏豈生而察刻哉起於丨丨下長於官曹之間無溫裕)
(文雅以自潤雖欲無察刻弗能得矣長崔顥結定襄郡獄詩謗書盈丨丨文墨相填委劉卿題冤句宋少)
(府廳詩壺觴招過客丨丨無留事禹元稹開元觀閒居詩丨丨随宜設詩書逐便拈劉錫和令狐相公春)
(早朝回鹽鐵使院中詩簿書盈丨丨要自有高情日休苦雨詩□嬴時時上丨丨鼁黽往往跳琴書)(皮貫)
(休水壺子詩一從親丨丨常恐近皃童)
几閣(宋史戚綸𫝊既没家無餘貲家人於丨丨間得遺戒一萹大率皆誘勸為學韋應物燕居即事詩)
(丨丨積羣書時来北忩閱白又南園陪王卿遊矚詩丨丨文墨暇園林春景深居易和微之夢遊春詩莓)
(苔上丨丨塵土生琴筑)
几榻(應璩與侍郎曹長思書悲風起於閨闈紅塵蔽於丨丨白居易題西亭詩丨丨臨池坐軒車冒雨)
(過)
几研(元好問雲峡詩一堆寒碧丨丨間寳氣峥嶸插箕尾)
几褥(宋史禮志見幄殿下)
几幣(宋史禮志請三年親祠并祫享及有司攝事每室並用太牢及制幣宗廟堂上&KR0778;蕭以求陽而有司)
(行事&KR0778;茅香宜易用蕭灌鬯於地以求隂宜束茅沃酒以象神之飲丨丨皆埋於西階東)
几衣(宋史輿服志大輦赤質正方中施黃褥上置御坐扶几香爐錦結綬丨丨輪衣絡帶並緋繡壓金銀)
(綫)
几山(水經注風俗記曰丹山在西南丹水所出東入海丹水由朱虚丘阜矣故言朱虚城西有長坂遠峻名)
(為破車峴城東北二十里有丹山世謂之丨丨縣在西南非山也丹几字相類音從字變也明一統志丨丨)
(在莱州府濰縣西南八十里山形如几西丹河發源於此又丨丨在南昌府城東北一百四十里屹立湖中)
(上有石橋釣臺又有仙巖)
几谷(水經注渭水之右磻溪水注之水出南山兹谷乘高激流注於谿中谿中有泉謂之兹泉泉潭積自)
(成淵渚即吕氏春秋所謂太公釣於兹泉也今人謂之丨丨)
几賦(北史杜銓𫝊杜正元弟正藏開皇十六年舉秀才時蘇威監選試擬賈誼過秦論及尚書湯誓匠人)
(箴連理樹賦丨丨弓銘應時並就賦西京雜記梁孝王遊於忘憂之館集諸遊士各使為韓安國作丨丨不)
(成鄒陽代作)
几翠(劉因横翠樓賦序主人觴於斯詠於斯會賓客於斯見千巖萬壑盤紆拂鬱而空致乎丨丨間故樂)
(而名之曰横翠也)
几上(公羊𫝊注天燎地瘞日月星辰布山縣水沈風磔雨升疏云山縣者爾雅云祭山曰庪縣李氏曰祭)
(山以黃玉及璧以庪置丨丨遥遥而眡之若縣故曰庪縣皮日休臥病感春詩烏皮丨丨困騰騰玉柄清羸)
(愧不能丨元好問雲巖詩摩挲不作丨看繚白紆青便千里)
几前(後漢書鍾離意傳注見牀首下丨資暇錄身卑致書於宗屬近戚必曰座前降丨之一等)
几銘(武王有丨丨)
案
案山(明一統志金峨山在寧波府城南八十里府治之丨丨也)
案戶(大戴禮漢丨丨漢也丨丨也者直戶也言正南北也)
案帳(家王故事太平興國中趙普再入相盧多遜罷為兵部尚書一日普召臣兄惟濬到中書聽事曰朝)
(廷知盧多遜求取元帥財物甚多今未亟行者為元帥故也請具所遺之物列状上之辭意亹亹冀在必致惟)
(濬歸而白之且曰侍中之言未必不是上旨先臣曰上英明大臣有過行即自行何假吾状惟濬懼普與寮吏)
(等又堅請曰逆侍中意恐致不測先臣知不可已乃曰汝將丨丨来吾與汝審視之乃盡取當時所與大臣近)
(密財物之數籍俟帷濬等退命取火悉焚之既而召語曰我受主上非常之恩是以入朝之初上所顧遇者皆)
(以金幣為之土物耳侍中之下皆有之何獨盧相豈有見人之將溺而加石焉汝等少年勿為此案籍已焚之)
(禍福吾自當之惟濬等惕息而退後果知是事非太宗之意)
案籍(家王故事見上)
案燈(元稹景申秋詩枕傾筒簟滑幔颭丨丨翻)
案牒(唐書陸贄𫝊乾元後天下兵興率三年一調吏員稽壅則丨丨業淆偽冒蒙真吏緣以為姦廢置無)
(綱至十年不被調者)
案上(唐書劉瑑𫝊徙河東節度使未幾以戶部侍郎召判度支始瑑在翰林帝素器遇至是手詔追還外)
(無知者既發太原人方大驚後請間帝視丨丨歷謂瑑為朕擇一令日瑑跪曰某日良帝笑曰是日卿可遂相)
(即詔同中書門下平章事仍領度支視元史必嚕納實哩𫝊嘗有以金刻字為表進者帝遣之廷中愕眙觀)
(所以對必嚕納實哩随取丨丨墨汁塗金葉審其字命左右執筆口授表中語及使人名氏與貢物之數書而)
(上之明日有司閱其物色與所齎重譯之書無少差者隋唐嘉話秘書少監崔行功未得五品前忽有鸜鵒)
(銜一物入其堂置丨丨而去乃魚袋怏怏數日而加大夫岑參送張獻心充副使歸河西詩篋中賜衣十重)
(餘丨丨軍書十二卷錫韋應物寄馮著詩幸無職事牽且覽丨丨書劉禹和樂天齋戒月滿夜對道場偶)
(懷詩丨丨香烟鋪貝葉佛前燈燄透蓮花碁王建贈王處士詩鼠来丨丨常偷水鶴在牀前亦看蘇軾贈)
(山僧詩山中老宿依然在丨丨楞嚴已不看陸游詩門前車馬閙如市丨丨文檄高如山)
案前(徐安貞書殿賜宴應制詩酒正𫝊杯至饔人捧丨丨)
案外(賓退錄朱文公嘗與客談世俗風水之說因曰冀州好一風水雲中諸山来龍也岱嶽者青龍也華)
(山白虎也嵩山案也淮南諸山丨丨山也)
案吏(蘇軾李氏山園閣賦以玉皇丨丨之尊擁旌麾於千里也)
案伍(道德指歸論總苗為旌穿地為鼔操兵便械趨行丨丨)
案牘(唐書李巽傳再遷吏部尚書天資長於吏事至治家亦句檢丨丨簿書如公府吏有過秋毫無所縦)
(股慄脅息常如與巽對信又高崇文傳崇文不通書厭丨丨諮判以為繁庾隴右總管長史豆盧公神道)
(碑留心職事愛玩圖籍官曹丨丨未嘗煩委佺劉禹錫陋室銘無絲竹之亂耳無丨丨之勞形沈期自考)
(功員外授給事中詩丨丨遺常禮朋僚隔等威看岑參范公叢竹歌能清丨丨簾下見宜對琴書忩外又)
(初至西虢官舍詩軒忩竹翠濕丨丨荷花香寄三原盧少府詩開卷不及顧沉埋丨丨間)(韋應物劉長卿)
(潁川留别司倉李萬詩且知投刃皆若虚日揮丨丨常有餘白居易宿湖中詩幸無丨丨何妨醉縦有笙歌)
(不廢吟)
案子(摭言舉人率以白紙糊丨丨面鄭昌圖詩曰新糊丨丨其白如銀出試入試千春萬春)
案頭(唐書劉禹錫𫝊擢屯田員外郎判度支鹽鐡丨丨杜甫題鄭著作虔詩窮巷悄然車馬絶丨丨乾)
(死讀書螢韋皮日休讀書詩丨丨見蠧魚猶勝凡儔侣貫休和相公見示閒卧詩童收庭樹果風曳丨丨)
(牋鯉元好問南冠行郎食猩猩脣妾食魚尾不如老孟光丨丨一盂水)
案首(鹽鐡論匈奴雖無修戟強弩戒馬良弓家有其備人有其用一旦有急貫弓上馬而已資糧不見丨)
(丨而支數十日之食因山谷為城郭因水草為倉廩法約而易辦求寡而易供是以刑省而不犯指麾而令從)
案脉(漢書何武𫝊朕使侍毉伍宏䓁内侍丨丨)
案行(史記司馬相如傳將息獠者擊靈鼓起烽燧車丨丨騎就隊纚乎滛滛班乎裔裔)
案静(皮日休早春病中書事詩丨丨方書古堂空藥氣高)
案衍(史記司馬相如𫝊其南則有平原廣澤登降陁靡丨丨壇曼緣以大江限以巫山)
椅
椅子(宋史儀衛志見簾帷下一默記徐鉉歸朝為左散騎常侍遷給事中太宗日問曾見李煜否鉉對)
(以臣安敢私見之上曰卿苐見但言朕令卿往相見可矣鉉遂徑往其居望門下馬但一老卒守門徐言願見)
(太尉卒言有旨不得與人接豈可見也鉉云奉旨来見老卒往報徐入立庭下久之老卒遂取舊丨丨相對鉉)
(遥見謂卒曰但正衙一椅足矣頃間李王紗帽道服而出鉉方拜而遽下階引其手以上談錄儀因於堂前)
(雕起花丨丨二隻以祇備右丞相太夫人同坐儼忽見之謂兄曰好工夫奈何其間一隻至甚月日先破儀於)
(是以幕覆於屏風後愛謹不用果至是日有内夫人至儀第其從人不知急於屏風後取此丨丨就門外下馬)
(遂為馬踢而碎之絹錢氏私誌徽皇聞米元章有字學一日於瑶林殿張圖方廣二丈許設瑪瑙硯李廷珪)
(墨牙管筆金硯匣玉鎮紙水滴召米書之上出簾觀看令梁守道相伴賜酒果乃反繫袍袖跳躍便捷落筆如)
(雲龍蛇飛動聞上在簾下回顧抗聲曰竒絶陛下上大喜盡以硯匣鎮紙之屬賜之尋除書學博士一日崇政)
(殿對事畢手執劄子上顧視令留丨丨上米乃顧殿云皇帝叫内侍要唾盂閣門彈奏上云俊人不可以禮法)
(拘)
椅杌(胡銓經筵玉音問荅上坐於中御七寳交椅綉龍曲屏風旨以青玉團丨丨賜予坐東向之側旨謂)
(宦子王隆曰胡侍讀年老豈可無椅坐者乃入内取通珠螺鈿屏風至謂予曰此乃朕向来普安邸太上所賜)
(物也)
椅桌(涑水家儀凡内外僕妾鷄初鳴咸起櫛總盥潄衣服男僕灑掃廳事及庭鈴下蒼頭灑掃中庭女僕)
(灑掃堂室設丨丨陳盥潄櫛靧之具主父母既起則拂牀襞衾侍立左右以備使令退而具飲食得間則浣濯)
(紉縫先公後私及夜則復拂牀展衾當畫内外僕妾惟主人之命各從其事以供百役)
牀
牀第(周禮玉府掌王之燕衣服衽席丨丨凡䙝器注第簀也晉語獻公田見翟柤之氛歸寝不寐郤叔)
(虎朝公語之對曰丨丨之不安邪抑驪姬之不在側邪公辭焉史記禮書見几席下後漢書安帝紀帝自)
(在邸第數有神光照室又有赤蛇盤於丨丨之間不又郭皇后等論當其接丨丨承恩色雖險情贅行莫德)
(焉異宋書戴法興等𫝊論任隔疎情殊途一致權歸近狎世同規雖復漢高之簡易光武之謹厚猶豐沛多)
(顯白水先華况世祖之泥滯鄙近太宗之拘攣愛習欲不紛惑丨丨豈可得哉曲洧舊聞熙寧元年冬介甫)
(初侍經筵未嘗講說上欲令介甫講禮記至曾子易簀事介甫於倉卒間進說曰聖人以義制禮其詳至於丨)
(丨之際上稱善)
牀帷(晉書鄭沖𫝊賜安車駟馬第一區錢百萬絹五百匹丨丨簟褥又王羲之𫝊時劉惔為丹陽令許)
(詢常就惔宿丨丨新麗飲食豐甘詢曰若此保全殊勝東山惔曰卿若知吉凶由人吾安得保此羲之在坐曰)
(令巢許遇稷契當無此言製宋書周朗傳見席隅下丨南史王皇后𫝊太子宫人新麗衣裳及首飾而后)
(丨陳故古舊釵鑷十餘枚玉唐書阿史那社尒傳孝恪之在軍丨丨器用多飾金以遺社尒社尒不受帝聞)
(曰二將優劣不復問人矣初白居易舊房詩丨丨半故簾旌斷仍是寒欲夜時)
牀幄(唐書李晟𫝊詔為晟立五廟追賁高祖芝以下祔其主給牲器丨丨禮官相事)
牀幨(東宫舊事皇太子納妃有綠石綺絹裏丨丨二)
牀幕(南史蕭琛𫝊為吴興太守郡有項羽廟土人名為憤王甚有靈驗遂於郡廳事安丨丨為神坐公私)
(請禱)
牀衽(禮記曲禮昏定而晨省注安定其丨丨也)
牀裙(宋史輿服志凡帳幔繳壁承塵柱衣額道項帕覆旌丨丨毋得用純錦編繡)
牀帳(蜀志龐統傳統弟林以荆州治中從事參鎮北將軍黃權征吴注襄陽記曰林婦同郡習禎妺曺公)
(之破荆州林婦與林分隔守養弱女十有餘年後林随黃權降魏始復集聚魏文帝聞而賢之賜丨丨衣服以)
(顯其義節書晉書王祥傳見簟褥下年又魏舒𫝊見簟褥下宋五行志晉惠帝元康九六月夜暴雷雨)
(賈謐齋屋柱陷入地壓謐丨丨此木沴土土失其性不能載也眀年謐誅南史孫惠素𫝊母服除後更修母)
(所住處丨丨屏帷每月朝十五向帷悲泣傍人為之感傷終身如此又劉渢𫝊父紹仕宋位中書渢母早亡)
(紹被敕納路太后兄女為繼室渢年數歲路氏不以為子路氏生謙兄渢怜愛之不忍捨恒在丨丨側輙被驅)
(捶終不肯去而魏書高允𫝊先卒旬外微有不適高祖文明太后聞遣醫李脩往脉視之脩入密陳允榮衛)
(有異懼不久於是遣使備賜御膳珍羞自酒米至於鹽醯百有餘品皆盡時味及丨丨衣服茵被几杖羅列於)
(庭王官往還慰問相屬允喜形於色語人曰天恩以我篤老大有所賚得以瞻客矣水經注見裙帔下蕭)
(子良淨住子若有造僧坊丨丨及卧具令彼息心者安意於禪林出入苦空門次第寂滅觀如是諸功德我今)
(悉随喜)
牀被(後漢書臧洪𫝊吕奉先討卓来奔請兵不𫉬告去何罪復見斫刺注布求還洛紹假布領司隸校尉)
(外言當遣内欲殺布明日當發紹遣甲士三十人辭以送布止於帳側布偽使人於帳中鼓筝紹兵臥亡何布)
(出帳去兵不覺夜半兵起亂斫布丨丨謂己死明旦紹訊問知布尚在乃閉城門布遂引去)
牀褥(後漢書張禹𫝊見帷帳下上又嚴光𫝊帝思其賢乃令以物色訪之後齊國言有一男子披羊裘)
(釣澤中帝疑其光乃備安車元纁遣使聘之三反而後至舍於北軍給丨丨太官朝夕進膳潘岳楊荆州誄)
(寝伏丨丨念在朝廷)
牀茵(後漢書桓榮𫝊榮每疾病帝輙遣使者存問太官太醫相望於道及䔍上疏謝恩讓還爵土帝幸其)
(家問起居入街下車擁經而前撫榮垂涕賜以丨丨帷帳刀劍衣被良久乃去)
牀薦(晉書賀循傳見席褥下)
牀蓆(席同漢書萭章𫝊與中書令石顯相善亦得顯權力門車常接轂至成帝初石顯坐專權擅勢免官)
(徙歸故郡顯貲巨萬當去留丨丨器物數百萬直欲以與章章不受賓客或問其故章歎曰吾以布衣見哀於)
(石君石君家破不能有以安也而受其財物此為石氏之禍萬氏反當以為福邪諸公以是服而稱之後漢)
(書馮魴傳注東觀記曰敕魴車駕發後將緹騎宿元武門複道上領南宫吏士保官給丨丨子孫得到魴所)
(南史王微𫝊微常住門屋一間尋書玩古遂足不履地終日端坐丨丨皆生塵埃越絶書孤身不安丨丨口)
(不甘厚味目不視好色耳不聽鼓樂者已三年矣天元稹秋堂夕詩書卷滿丨丨蠨蛸懸復升又和樂重)
(題别樓東詩見簾帷下丨白居易東樓竹詩影轉色入樓丨生浮綠)
牀枕(陶潜士孝𫝊贊見被袴下)
牀榻(晉書王祥傳祥疾篤著遺令訓子孫曰西芒上土自堅貞勿用甓石勿起墳隴穿深二尺椁取容棺)
(勿作前堂布几筵置書箱鏡奩之具棺前但可施丨丨而已齊書劉善明𫝊見几案下唐書文宗紀寳歴)
(二年十二月庚申停貢纂組雕鏤金筐寳飾丨丨漆宋史輿服志仁宗天聖七年詔士庶僧道無得以朱飾)
(丨丨石又雷有終𫝊一日均開城偽為遁状有終與上官正普率兵徑入官軍分剽民財部伍不肅賊閉關)
(發伏布丨丨於路口官軍不得出因為所殺有終等緣堞而墜李惠死之鄭嵎津陽門詩馬知舞徹下丨丨)
(人惜曲終更羽衣人周朴題元公院詩見衣巾下齊已懷華頂道詩無人觸丨丨滿屋貯烟霞)
牀几(吴志趙逹傳注吴景帝有疾求覡視者得一人景帝欲試之乃殺鵝而埋於苑中築小屋施丨丨以)
(婦人屐履服物著其上乃使覡視之告曰若能說此冡中鬼婦人形状者當加賞而即信矣竟日盡夕無言帝)
(推問之急乃曰實不見有鬼但見一頭白鵝立墓上所以不即白之魏書任城王𫝊順疾徽等間之遂為蝇)
(賦曰余以仲秋休沐端坐衡門寄想琴書託情紙翰而蒼蝇小蟲往来丨丨疾其變白聊為賦云)
牀栘(鹽鐵論見黼繡下)
牀椅(筍譜陸龜蒙著筍賦云洪殺靡定方圓不均自注曰南方有方竹今澧州游川鐵冶多方竹竹内實)
(微通心若釵股許筍可食亦實湘川人取竹作丨丨有四稜上穿孔入當耳)
牀筵(齊書王思遠𫝊思遠清修立身簡潔衣服丨丨窮治素淨賓客来通輙使人先密覘視衣服垢穢方)
(便不前形儀新楚乃與促膝雖然既去之後猶令二人交帚拂其坐處)
牀坐(水經注如渾水又南迳平城縣故城東東郭外太和中閹人宕昌公鉗耳處時立祗洹舍於東睪椽)
(瓦梁棟臺壁櫺陛尊容聖像及丨丨軒帳悉青石也)
牀子(宋史兵志岢嵐軍别置丨丨弩砲手)
牀星(星經天丨六丨在宫門外聽政之前亦主寝宴會識息)
牀川(宋史兵志元豐二年二月經制熙河路邊防財用司言岷州丨丨荔川閭川砦通遠軍熟軍砦乞置)
(牧養十監募兵為監牧指揮)
牀壁(南史桓康傳随武帝起兵摧堅陷陣旅力絶人所經村邑恣行暴害江南人畏之以其名怖小兒畫)
(其形於寺中病&KR1211;者寫形帖著丨丨無不立愈)
牀首(後漢書鍾離意傳注意為魯相到官出私錢萬三千文付戶曹孔訢修夫子車身入廟拭几席劔履)
(男子張伯除堂下草土中得玉璧七枚伯懷其一以六枚白意意令主簿安置几前孔子教授堂下丨丨有懸)
(甕意召孔訢問此何甕也對曰天子甕也背有丹書人莫敢發也意曰夫子聖人所以遺甕欲以懸示後賢因)
(發之中得素書文曰後世修吾書董仲舒護吾車拭吾履發吾笥會稽鍾離意璧有七張伯藏其一意即召問)
(伯果服焉)
牀頭(晉書韓友𫝊舒縣廷掾王睦病死已復魄友為筮之令以丹畫版作日月置丨丨又以豹皮馬鄣泥)
(臥上立愈百齊書王僧虔𫝊往年有意於史取三國志聚置丨丨日許復徙業就元自當小差於史猶未近)
(彷佛頭述異記陽羡縣小吏吳龕家在溪南偶一日於以掘船過水溪内忽見一五色浮石龕遂取歸置)
(丨丨至夜化為一女子至曙仍是石後復投於本溪季世說魏武將見匈奴使自以形陋不足雄遠國使崔)
(珪代帝自捉刀立丨丨既畢令間諜問曰魏王何如匈奴使荅曰魏王雅望非常然丨丨捉刀人此乃英雄也)
(莊中黃真經注見履鞋下子置丨丨他書罕讀也)(卧游錄王績以周易老子庾信梁東宫行雨山銘見)
(鏡裏下丨丨飛)(馮著燕銜泥詩屋中老人喜燕歸裴回繞我王維戲贈張五弟諲詩領上髮未梳丨丨書)
(不卷酒岑參送孟孺卿落第歸濟陽詩客舍少鄕信丨丨無錢張籍行路難君不見丨丨黃金盡壮士無)
(顔色家又想東遊詩蜀琴安膝上周易在丨丨下賈島宿村亭子詩丨丨枕是溪中石井底泉通竹池)
(王建送吴諫議上饒州詩鄱陽太守是真人琴在丨丨籙在身姚合詠破屏風詩殘雲飛屋裏片水落丨丨)
(李莫宣卿荅問讀書居詩丨丨萬卷書溪上五龍渡干山甫早秋山中詩烟嵐出澗底瀑布落丨丨方)
(山中言事八韻寄李支使詩竹裏斷雲来枕上巖邊片月在丨丨曹唐勗劔詩生怕雷霆號澗底長聞風雨)
(在丨丨將張蠙贈江都鄭眀府詩丨丨怪石神仙畫篋裏華牋相書李著觀音院書閣詩客裏三年侵老)
(境丨丨一易浣塵襟)
牀身(易剥六二剥牀以辨疏辨謂丨丨之下牀足之上足與丨丨相辨之處也)
牀足(易剥初六剥丨以丨疏在剥之初剥道從下而起剥牀以足言丨丨已剥也下道始滅也)
牀辨(易剥六二剥丨以丨注辨者足之上也剥道浸長故剥其辨也)
牀脚(南史侯景𫝊升御牀丨丨自陷)
牀上(史記張湯傳湯為御史大夫買臣以會稽守為主爵都尉列於九卿數年坐法廢守長史見湯湯坐)
(丨丨丞史遇買臣勿為禮買臣楚士深怨嘗欲死之孟後漢書馬援傳援軍還將至故人多迎勞之平陵人)
(冀名有計謀於坐賀援援曰方今匈奴烏桓尚擾北邊欲自請擊之男兒要當死於邊野以馬革裏尸還葬耳)
(何能臥丨丨在兒女子手中邪冀曰諒為烈士當如此矣魏志管輅傳輅往見安平太守王基基令作卦輅)
(曰當有賤婦人生一男兒墮地便走入竈中死又丨丨當有一大蛇銜茟小大共視須臾去之也又烏来入室)
(中與鷰共鬭鷰死烏去有此三怪基大驚問其吉凶輅曰直官舍久遠魑魅魍魎為怪耳又張邈傳注見帳)
(中下禍南史羅研傳齊苟兒之役臨汝侯嘲之曰卿蜀人樂貪亂一至於此對曰蜀中積弊實非一朝百家)
(為村不過數家有食窮廹之人什有八九束縛之使旬有二三貪亂樂禍無足多怪若令家畜五母之雞一母)
(之豕丨丨有百錢布被甑中有數升麥飯雖蘇張巧說於前韓白按劔於後將不能使一夫為盜况貪亂乎)
(西京雜記廣川王去疾掘魏襄王冢復入一戶亦石扉關鑰得石牀方七尺石屏風銅帳&KR1992;一具或在丨丨或)
(在地下似是帳縻朽而銅&KR1992;墮落丨丨石枕一枚塵埃朏朏甚高似是衣服顔氏家訓魏晉以来所著諸子)
(理重事複遞相模斆猶屋下架屋丨丨施牀耳布後畫品錄毛稜惠遠之子便捷有餘真巧不足善於置略)
(不煩草若比方諸父則丨丨安牀一徐陵雙林寺傳大士碑遺誡於雙林山頂如法燒身分舍利起塔於冢)
(一分舍利起塔在山又造彌勒像二軀置此雙塔莫移我眠牀當取法猛上人織成彌勒像永安丨丨寄此尊)
(儀以標形相也樹杜甫陪鄭廣文遊何將軍山林詩丨丨書連屋階前拂雲又溪漲詩青青屋東麻散亂)
(丨丨書遊王建新嫁娘詞鄰家人未識丨丨坐堆堆曹唐小仙詩白礬烟盡水銀冷不覺小龍丨丨眠)
牀下(易巽九二巽在丨丨注處巽之中既在下位而復以陽居隂卑巽之甚故曰巽在丨丨也禮記檀)
(弓曾子寝疾病樂正子春坐于丨丨曾元曾申坐于足童子隅坐而執燭童子曰華而睆大夫之簀與子春曰)
(止曾子聞之瞿然曰呼曰華而睆大夫之簀與曾子曰然斯季孫之賜也我未之能易也元起易簀史記陳)
(丞相世家燕王盧綰反上使樊噲以相國將兵攻之既行人有短惡噲者高帝怒曰噲見吾病乃冀我死也用)
(陳平謀而召絳侯周勃受詔丨丨曰陳平亟馳𫝊載勃代噲將平至軍中即斬噲頭漢書陳萬年𫝊子咸字)
(子康年十八以萬年任為郎有異材抗直數言事刺譏近臣書數十上遷為左曹萬年嘗病召咸教戒於丨丨)
(語至夜半咸睡頭觸屏風萬年大怒欲杖之曰乃公教戒汝汝反睡不聽吾言何也咸叩頭謝曰具曉所言大)
(要教咸讇也萬年廼不復言不後漢書馬援𫝊援嘗有疾梁松来候之獨拜丨丨援答松去後諸子問曰梁)
(伯孫帝壻貴重朝廷公卿已下莫不憚之大人奈何獨不為禮援曰我乃松父友也雖貴何得失其序乎又)
(曹世叔妻𫝊古者生女三日臥之丨丨弄之瓦磚而齋告焉臥之丨丨眀其卑弱主下人也弄之瓦磚眀其習)
(勞主執勤也齋告先君眀當主繼祭祀也初又龐公傳注諸葛孔眀每至德公家獨拜丨丨德公不令止)
(魏志荀攸傳攸曾病世子問病獨拜丨丨其見尊異如此晉書祈嘉傳張重華徵為儒林祭酒性和裕教授)
(不倦依孝經作二九神經在朝卿士郡縣守令彭和正等受業獨拜丨丨者二千餘人南史虞愿𫝊為晉安)
(太守郡舊出髯蛇膽可為藥有遺愿蛇者愿不忍殺放二十里外山中一夜蛇還丨丨復送四十里山經宿復)
(歸論者以為仁心所致丨後秦錄姚泓嘗受經博士淳岐岐病泓親省疾拜於丨自是公侯見師傅皆拜焉)
(牀柳宗元石澗記揭跣而往折竹掃陳葉排腐木羅胡十八九居之交絡之流觸激之音皆在丨丨翠羽之)
(木龍鱗之石均蔭其上龍岑參太白胡僧歌忩邊錫杖解兩虎丨丨鉢盂藏一杜甫促織詩草根吟不穏)
(丨丨夜相親漳元稹秋夕遠懷詩丹烏月中滅莎雞丨丨鳴方干州陽亭言事詩樓頭風景八九月丨丨)
(水雲千萬重丨丨錦鱗沉)(又桐廬江閣詩卷箔檻前沙鳥放垂鉤曹唐和周侍御買劔詩試挂忩前驚電)
(轉略抛丨丨怕泉流)
牀前(庾信為梁上黃侯世子與婦書見帳裏下白王昌齡初日詩初日淨金閨先照丨丨暖李詩丨)
(丨明月光疑是地上霜詞元稹解秋詩霽麗丨丨影飄蕭簾外竹王建霓裳散聲未足重来授直到丨丨)
(見上皇見又贈王處士詩見案上下白方干嘉興縣内池閣詩錦鱗下又贈李支使詩雪振聲来輦下)
(青雲開路到丨丨秋齊已過西山施肩吾舊居詩丨丨倒壑枕上過春雷)
牀底(方干尚書新創敵樓詩平明旭日生丨丨薄暮殘霞落酒邊)
牀側(齊書王敬則𫝊門開敬則随太祖入殿明旦四貴集議敬則拔白刃在丨丨跳躍曰官應處分誰敢)
(同異者)
牀垂(唐書陸元朗𫝊王世充僣號封子元恕為漢王以德明為師即其廬行束脩禮德明恥之服巴豆劑)
(僵偃東壁下元恕入拜丨丨德明對之遺利不復開口)
牀間(後漢書西南夷傳注李膺益州記云邛都縣下有一老姥家貧孤獨每食輙有小蛇頭上戴角在丨)
(丨姥憐之飴之後稍長大遂長丈餘令有駿馬蛇遂吸殺之令因大忿恨責姥出蛇姥云在牀下令即掘地愈)
(深愈大而無所見令又遷怒殺姥蛇乃感人以靈言瞋令何殺我母當為母報仇此後每夜輙聞若雷若風四)
(十許日百姓相見咸驚語汝頭那忽戴魚是夜方四十里與城一時俱陷為湖土人謂之為陷河)
牀塵(潘岳為諸婦祭庾新婦文見帷舉下)
牀敷(大方便佛報恩經菩薩若見有衆生愛樂佛法而来親近供養承事奉侍洗足按摩浣濯乾曬楊柳)
(澡水拂拭丨丨捲褺被枕初夜後夜供給燈燭前食後食怛鉢那食蒲闇尼食佉陀尼食及諸漿飲所謂興利)
(師漿馥勒奢果漿蒲桃漿黑石蜜漿如是承事乃至一七至九七日為欲求請菩薩聽聞佛法菩薩爾時雖見)
(是人如是供給心不歡喜)
牀單(白居易酬張十八訪宿詩丨丨食味薄亦不嫌我貧)
牀空(王縉古離别誰能待明月迴首見丨丨秋崔珪孤寝怨燈暗愁孤坐丨丨怨獨眠元稹相望詩)
(見帳影下見趙嘏空梁落燕泥詩帷卷下)
牀冷(溫庭筠寄渚宫遺民弘里生詩鏡清花並蔕丨丨簟連心)
牀寒(皮日休寄題鏡巖周尊師所居詩丨丨不奈雲縈枕經潤何妨雨滴凾)
牀暖(白居易懶放詩丨丨日高眠爐溫夜深坐)
榻
榻塵(李畋益州名畫錄序江夏黃氏休復字歸本通春秋學校左氏公穀書暨摭百家之說鬻丹養親行)
(達於世恬如也加以游心頋陸之藝深得厥趣居常以魏晉之竒蹤隋唐之懿迹盈縑溢帙類而珍之適值博)
(雅之士欵扉求見則敞茅屋拂丨丨架而陳之娱賓賞心萬虞一泯及其僧舍道居靡不往而玩之環歲忘倦)
榻前(聞見雜錄故事執政奏事坐論殿上太祖即位之明日執政登殿上曰朕目昏持文字近前執政至)
(丨丨密遣中使撤其坐執政立奏事自此始也)
榻上(杜甫丹青引玉花却在御丨丨榻上庭前屹相向)
枕
枕硯(吴地志洞庭山記曰洞庭有二穴東南入洞幽邃莫測昔闔閭使龍威丈人尋洞秉燭畫夜而行繼)
(七十日不窮而返啓王曰初入洞口狭隘傴僂而入約數里忽遇一石室可高二丈常垂津液内有石牀丨丨)
(石几上有素書三卷持回上於闔閭不識乃請孔子辨之孔子曰此夏禹之書竝神仙之事言大道也)
枕案(中山王文木賦制為丨丨文章璀璨彪炳渙汗)
枕鏡(國史補見鈿釵下)
枕匣(宋史李光𫝊常置七首丨丨中與家人約曰城不可必保若使人取七首我必死汝輩宜自殺無落)
(賊手)
枕席(戰國策魏王與龍陽君共船而釣龍陽君得十餘魚而涕下王曰有所不安乎如是何不相告也對)
(曰臣之始得魚也臣甚喜後得又益大今臣直欲棄臣前之所得魚也今以臣之凶惡而得為王拂丨丨今臣)
(爵至人君走人於庭避人於涂四海之内美人亦甚多矣聞臣之得幸於王也必褰裳而趨大王臣亦猶曩臣)
(之前所得魚也臣亦將棄矣臣安能無涕出乎域漢書趙充國傳治湟陿中道橋令可至鮮水以制西信威)
(千里從丨丨上過師獨後漢書馮異𫝊自伯升之敗光武不敢顯其悲戚每居輙不御酒肉丨丨有涕泣處)
(異獨寬譬哀情苟元史劉敏中𫝊敏中平生身不懷幣口不論錢義不進進必有所匡救援據今古雍容不)
(廹每以時事為憂或鬱而弗伸則戚形於色中夜歎息至淚濕丨丨吕覽越王苦會稽之恥欲深得民心以)
(致必死於吴身不安丨丨口不厚甘味目不視靡曼耳不聽鐘鼓王苦身勞力焦唇乾肺内親羣臣下養百姓)
(以求其心怨潘岳悼亡詩展轉眄丨丨長簟竟牀空荆崔湜婕妤丨丨臨忩曉帷屏向月空張九齡登)
(州城樓詩丨丨夷三峡關梁豁五湖維高適留上李右相詩有竊丘山惠無時丨丨寧王遊李山人所居)
(因題屋壁詩翻嫌丨丨上無那白雲何詩已厭交歡憐丨丨相將遊戲繞池臺)(孟浩然春情杜甫江閣臥)
(病走茟寄呈崔盧兩侍御詩客子庖厨薄江樓丨丨清又水檻遣興詩見衣乾下孟郊老恨詩有時吐向)
(牀丨丨不解聽休白居易人定詩人定月朧明香銷丨丨清皮日二遊詩階墀龜任上丨丨鷗方狎)
枕簟(杜甫已上人茅齋詩丨丨入林僻茶瓜留客遅丨陳希烈賦得雲生棟梁間詩偏使衣裘潤能令)
(丨凉佶蕭穎士山莊月夜詩澗聲連丨丨峰勢入階軒包同李吏部伏日口號呈元庶子路中丞詩幾度)
(衣裳汗誰家丨丨清集濃露丨丨淒已知)(柳宗元茅簷下始栽竹詩清泠白居易酬牛相公宫城早秋詩)
(見衣巾下凉趙嘏送權先輩歸覲信安詩野色亭臺晚灘聲丨丨方干東溪言事寄于丹詩軒忩才過雨)
(丨丨即知秋氏又睦州吕郎中郡中環溪亭詩見衣巾下韋莊李池亭詩丨丨秋雲膩池塘海雨鹹貫)
(休贈楊公杜之舅詩霞影滿江搖丨丨鳥行和月下漣漪王元粹東樓雨中詩丨丨不妨留客住滿樓風雨)
(下簾時蓬王珦王元仲海岳樓詩簷楹翠濕山雨丨丨凉生弱水風)
枕幃(續本事詩酴醿本酒名也新開花本以其顔色似之故以取名山谷所以有名字因壺酒風流付丨)
(丨之句又云風流徹骨成春酒夢寐宜人入枕囊)
枕几(禮記内則見衣衾下)
枕帶(杜甫自瀼西荆扉且移居東屯茅屋詩丨丨還相似柴荆即有焉)
枕履(南史劉歊傳張奐止用幅巾王肅惟盥手足范冉斂畢便葬爰珍無設筵几文度故舟為棺子廉牛)
(車載柩叔起誡絶墳隴康成使無卜吉此數公尚或如之况為吾人而尚華泰今欲髣髴景行以為軌則氣絶)
(不須復魂盥潄而斂以一千錢市成棺單故裙衫衣巾丨丨此外送往之具棺中常物一不得有所施)
枕囊(續本事詩見枕幃下)
枕花(張祜車遥遥詩閨門半掩牀半空斑斑丨丨殘淚紅)
枕檀(本事詩朱滔括兵不擇士族悉令赴軍自閱於毬場有士子容止可觀進趨淹雅滔命作寄内詩援)
(茟立成詞曰握茟題詩易荷戈征戍難慣從鴛被暖怯向雁門寒瘦盡寬衣帶啼多漬丨丨試留青黛著回日)
(畫眉看)
枕前(李益夜上受䧏城聞笛詩愁人不願聽自到丨丨来元稹初寒夜寄盧子蒙詩輕寒酒醒後斜日)
(丨丨時魚白居易府西池北新葺水齋詩丨丨看鶴浴牀下見游杜牧為人題贈詩丨丨聞去雁樓上送)
(春歸)
枕上(閒燕常談歐陽文忠公謂謝希深曰吾平生作文章多在三上馬上丨丨厠上也盖惟此可以屬思)
(耳思儲光羲蘇十三瞻登玉泉寺峰入寺中見贈詩丨丨獨往胸中理交戰王維和使君五郎西樓望遠)
(思歸詩丨丨見千里忩中窺萬室白岑參春夢詩丨丨片時春夢中行盡江南數千里居易寄徵之詩丨)
(丨從妨一夜睡燈前讀盡十年書丨酒容和睡醒樓前海月伴潮生)(又飲後夜醒詩丨杜牧題池州弄水)
(亭詩檻前燕雁棲丨丨巴帆去皮李頻府試觀蘭亭圖詩月影忩間落湖光丨丨寒日休魚菴詩丨丨悉)
(魚經門前空釣具鶴方干山中言事八韻寄李支使詩見牀頭下杜苟行次滎陽却寄諸弟詩丨丨算程)
(關月落帽前搜景嶽雲生吟戴復古寄湖州楊伯子詩宛如公幹臥漳濱丨丨窮過一春齊已過西山施)
(肩吾舊居詩見牀前下臣林逋宿洞霄宫詩此夜芭蕉雨何人丨丨聞梅堯詩丨丨江山夢猶熟五更寒)
(雨過簾疎王陸游詩忩間月出見梅影丨丨酒醒聞雁聲王啓右轄許送名酒久而不到以詩戲之丨丨)
(未消司馬渴車前空墮汝陽涎)
枕下(皮日休初入太湖詩丨丨聞澎湃肌上生瘮□)
枕中(漢書劉向𫝊上復興神僊方術之事而淮南有丨丨鴻寳苑秘書書言神僊使鬼物為金之術及鄒)
(衍重道延命方世人莫見而更生父德武帝時治淮南獄得其書唐書藝文志孫思邈丨丨素書一卷宋)
(史藝文志太上墨子丨丨記二卷年齊民要術范子曰堯舜禹湯皆有預見之明雖有凶而民不窮王曰善)
(以丹書帛致之丨丨以為寳贈梁元帝答劉縮求述制旨義書見帷前下白居易張道士詩今日逢師雖)
(已晚丨丨治老有何方)
枕函(司空圖楊柳枝夀杯詩偶然樓上捲珠簾往往長條拂丨丨)
枕底(方干暮發七里灘夜泊嚴光臺下詩檣邊走嵐翠丨丨失風湍岑參送李翥遊江外詩帆前見禹)
(廟丨丨聞嚴灘)
枕傍(幽明錄宋世焦湖廟有一柏枕或云玉枕枕有小坼時單父縣人楊林為賈客至廟祈求廟巫謂曰)
(君欲好婚否林曰幸甚巫即遣林近枕邊因入坼中遂見朱樓瓊室有趙太尉在其中即嫁女與林生六子皆)
(為秘書郎歴數十年並無思歸之志忽如夢覺猶在丨丨林愴然久之司空圖溤燕歌燕依戶扇欲潜逃巾)
(在丨丨指令取)
枕間(南史劉靈哲傳靈哲所生母嘗病靈哲躬自祈禱夢見黃衣老公與藥曰可取此食之疾立可愈靈)
(哲驚覺於丨丨得之如言而疾愈藥似竹根於齋前種葉似&KR1856;茈)
枕邊(南史顧歡𫝊又有病邪者問歡歡曰家有何書答曰唯有孝經而已歡曰可取仲尼居置病人丨丨)
(恭敬之自差也而後病者果愈不韋應物假中枉盧二十二書亦稱臥疾兼訝李二久訪問以詩答書因以)
(戲李二詩花裏碁盤憎鳥汙丨丨書卷訝風開送皮日休早春以橘子寄魯望詩知君多病仍中聖盡寒苞)
(向丨丨)
枕畔(南唐近事韓熙載北人仕江南致位通顯不防閑婢妾有北齊徐之才風侍兒往往私客客賦詩有)
(云最是五更留不住向人丨丨著衣裳之句熙載亦不介意)
枕頭(元稹出門行持樸自丨丨淚痕雙血漬)
枕低(白居易新秋曉興詩丨丨茵席軟臥穏身入牀)
枕托(戴表元一大菴賦以鴻濛混沌為盤緣崑崙蓬莱為丨丨)
枕寒(李商隠秋日晚思詩丨丨莊蝶去忩冷胤螢銷)
枕冷(趙渢和詵上人雪詩丨丨夢魂短山明天宇新)
枕傾(元稹景申秋詩見案燈下)
枕膩(元稹會真詩見衣香下丨許渾閑居孟夏即事詩簟凉初熟麥丨乍經梅)
枕書(蘇軾孔毅父以詩戒飲酒詩丨丨熟睡呼不起好學憐君工雜擬)
扆
扆座(東軒筆錄皇甫泌向敏中之壻也少年縱逸多外寵往往涉旬不歸敏中方秉政每優容而其女抱)
(病甚篤敏中深以為憂且有恚怒之詞敏中不得已具劄子乞與泌離婚一日奏事畢方欲開陳真宗聖體似)
(不和遽離丨丨敏中近前奏曰臣有女婿皇甫泌語方至此真宗連聲曰甚好甚好會得已還内矣已而𫝊詔)
(中書皇甫泌特轉兩官敏中茫然自失欲翌日奏論是夕女死竟不能辨直其事)
扆帷(沈炯勸進梁元帝表農山圯下之策金匱玉鼎之謀莫不定算丨丨决勝千里)
扆雲(大戴禮見黼裳下)
屏
屏風(周禮王大旅上帝則張氊案設皇邸注鄭司農云皇羽覆上邸後版也元謂後版丨丨染羽象鳳凰)
(羽色以為之史史記孟嘗君𫝊孟嘗君待客坐語而丨丨後嘗有侍主記君所與客語問親戚居處客去孟)
(嘗君已使使存問獻遺其親戚湖漢書陳萬年𫝊見牀下下後漢書宋弘傳時帝姊陽公主新寡帝與共)
(論朝臣微觀其意主曰宋公威容德器羣臣莫及帝曰方且圖之後弘被引見帝令主坐丨丨後因謂弘曰諺)
(言貴易交富易妻人情乎弘曰臣聞貧賤之交不可忘糟糠之妻不下堂帝顧謂主曰事不諧矣又弘嘗讌)
(見御坐新丨丨圖畫列女帝數顧視之弘正容言曰未見好德如好色者帝即為撤之又鄭弘傳元和元年)
(代鄧彪為太尉時舉將第五倫為司空班次在下每正朔朝見弘曲躬而自卑帝問知其故遂聽置雲母丨丨)
(分隔其間由此以為故事不魏志武帝紀注魏書曰雅性節儉不好華麗後宫衣錦繡侍御履不二采帷帳)
(丨丨壊則補衲茵褥取溫無有緣飾馮又毛玠𫝊太祖平柳城班所獲器物特以素丨丨素几賜玠曰君有)
(古人之風故賜君古人之服無晉書吴隠之𫝊拜度支尚書太常以竹篷為丨丨坐氊席又韓友𫝊龍舒)
(長鄧林婦病積年垂死醫巫皆息意友為筮之使畫作野猪著臥處丨丨上一宿覺佳於是遂差齊書文惠)
(太子長懋𫝊時襄陽有盜發古塚者相𫝊云是楚王塚大獲寳物玉屐玉丨丨竹簡書青絲編簡廣數分長二)
(尺皮節如新盜以把火自照後人有得十餘簡以示撫軍王僧虔云是科斗書考工記周官所闕文也南史)
(王微傳微兄遠字景舒位光禄勲時人謂遠如丨丨屈曲從俗能蔽風露言能不乖物理也北史文苑𫝊論)
(後主頗好詠詩幼時嘗讀詩賦語人云終有解此理不初因畫丨丨敕通直郎蕭放及晉陵王孝式錄古賢烈)
(士及近代輕豔諸詩以充圖畫帝彌重之人唐書房元齡𫝊治家有法度嘗恐諸子驕侈席勢凌乃集古今)
(家誡書為丨丨令各取一具曰留意於此足以保躬矣宋史吕夷簡𫝊再遷刑部郎中權知開封府治嚴辨)
(有聲帝識姓名於丨丨將大用之丹西京雜記趙飛燕女弟居昭陽殿中庭彤朱而殿上漆砌皆銅沓黃金)
(塗白玉階壁帶往往為黃金釭含藍田璧明珠翠羽飾之設九金龍皆銜九子金鈴五色流蘇帶以綠文紫綬)
(金銀花鑷每好風日幡旄光影照耀鈴鑷之聲驚動左右中設木畫丨丨文如蜘蛛絲縷玉几玉牀白象牙簟)
(綠熊席璃又趙飛燕為皇后其女弟在昭陽殿遺雲母丨丨琉丨丨鹽鐵論一杯棬用百人之力一丨丨)
(就萬人之功其為害亦多矣種古今注孫亮作琉璃丨丨鏤作瑞應圖凡一百二十顔氏家訓思魯等第)
(四舅母親吴郡張建女也有第五妹三歲喪母靈牀上丨丨平生舊物屋漏沾濕出曝曬之女子一見伏牀流)
(涕家人怪其不起乃往抱持薦席淹漬精神傷怛不能飲食將以問醫醫診脉云腸斷矣東宫舊事皇太子)
(納妃有牀上丨丨十二牒織成漆連銀鈎鈕織成連地丨丨十四牒銅鐶鈕唐語林太宗令虞監寫列女傳)
(以装丨丨未及閱卷乃闇書之一字無失曲古琴䟽荆軻劫秦王將刺之王曰寡人好琴願聽一而就死軻)
(許之命琴女文馨奏曲曲曰羅縠單衫可掣而絶三尺丨丨可超而越鹿盧之劔可負而拔王從其言遂得脱)
(後名其琴曰超屏有湖山勝㮣保叔塔崇夀院咸平中僧永保修故得名應天塔極樂菴落星石石獅峰又)
(名巾子峰及石丨丨在焉碑刻舊有屏峰記封山記愛宣和書譜王羲之有草書丨丨帖小名錄孫亮有)
(姬四人皆振古絶倫一名朝姝二名麗居三名潔華四名洛寳又作綠琉璃丨丨甚薄而徹每月下清夜舒之)
(使四姬坐丨丨内而外望之如無隔唯氣不通耳為四姬合四氣香皆異國所出香氣在衣歴年彌盛百濯不)
(歇因名百濯香宫芥隠筆記南史有綠沉丨丨七瑯嬛記夜来初入魏一夕文帝在燈下詠以水晶尺丨)
(丨障之夜来至不覺面觸屏上傷處如曉霞將散自是宫人俱用臙脂倣畫曉霞妆楚辭丨丨紫莖注水葵)
(也山柳宗元邕州馬退山茅亭記冬十月作新亭於馬退之陽因高丘之阻以面勢無欂櫨節梲之華不斵)
(椽不剪茨不列牆以白雲為藩籬碧山為丨丨昭其儉也庾信鏡賦始摺丨丨新開戶扇李白清溪行人)
(行明鏡中鳥度丨丨裏纖腰歲久丹青色半銷)(杜牧丨丨絶句丨丨周昉畫白居易春老詩歌舞丨丨花)
(障上幾時曾畫白頭人臍李商隠和孫樸韋蟾孔雀詩丨丨臨燭釦捍撥倚香又雲母丨丨燭影深長河)
(漸落曉星沉丨丨孔雀閑)(温庭筠偶遊詩紅珠斗帳櫻桃熟金尾韋莊江行西望詩欲將張翰秋江雨畫)
(作丨丨寄鮑昭壁又明一統志丨丨山在紹興府西北四十里丹崖紫縈繞磅礴如屏幛然博物志太原)
(晉陽以化生丨丨草)
屏星(後漢書輿服志注孔恂字巨卿新淦人州别駕從車前舊有丨丨如刺史車曲翳儀式是時刺史行)
(部發去日宴刺史怒欲去别駕車丨丨恂諫曰明使君傳車自發晚而欲徹去丨丨毀國舊儀此不可行别駕)
(可去丨丨不可省即投傳去刺史追辭謝請不肯還於是遂不去丨丨說文曰車當謂之丨丨又齊書天文)
(志永元十一年九月乙巳月行太微當右掖門内在丨丨西南六寸為犯孝經内事王者遠嫌别微殊貴賤)
(抑驕臣息亂子則丨丨為之明以潤章大也)
屏京(顔延之詩寧極和鈞丨丨維服)
屏霞(虞集谷漈記沿溪皆竒石可以物象名者若香爐石筍丨丨蓮花之屬凡數十處不可名者至多也)
屏山(宋史藝文志劉子翬丨丨集二十卷曰柳宗元柳州山水記南有山正方而崇類屏者丨丨又)
(螢雪叢說武夷有一狂者爛醉詈及丨丨先生劉彦沖次日修書謝罪先生不責其過但於紙尾復之云蛇本)
(無影弓誤搖之影既無之公又何疑白首如新傾盖如故)
屏泥(漢書黃霸傳宣帝下詔曰制詔御史其以賢良高第揚州刺史霸為潁川太守秩比二千石居官賜)
(車盖特高一丈别駕主簿車緹油丨丨於軾前以章有德後漢書劉盆子傳乘鮮車大馬赤丨丨注赤丨丨)
(謂以緹油丨丨於軾前)
屏樹(水經注睢水又東逕睢陽城南文帝十二年封少子武為梁王廣睢陽城七十里大治宫觀丨丨勢)
(並皇居其所經搆也役人流唱必曰睢陽創由此始也)
屏牖(楓忩小牘政和四年汝蔡有司上言連山巖石往往採擊多變瑪瑙地不愛寳聖瑞非常乞下詔封)
(禁以供御用時遣中使出採粗者以供丨丨妆嵌而晶瑩成形巧絶天工者盖充滿内府也)
屏厠(急就篇丨丨清溷糞土壤注丨僻宴之名也丨之言側也亦謂僻側也)
屏帷(南史孫惠素傳見牀帳下)
屏幃(宋史樂志衆水縈回嵩高映抱幾疊丨丨雪談賓錄天寳中嶺南獻白鸚鵡上及貴妃呼為衣女)
(性馴擾飲啄飛鳴不離丨丨)
屏幛(唐書魏徵𫝊疏奏帝曰朕今聞過矣願改之以終善道有違此言當何施顔面與公相見哉方以所)
(上疏列為丨丨庶朝夕見之筆宣和書譜唐太宗一日作真草丨丨以示羣臣其力遒勁為一時之絶)
屏席(謝靈運日出東南隅行美人卧丨丨懷蘭秀瑶璠)
屏櫓(吕覽趙簡子攻衛附郭自將兵及戰且遠立又居於犀蔽丨丨之下鼓之而士不起簡子投桴而歎)
(曰嗚呼士之遫弊一若此乎)
屏圍(李東陽對鷗閣賦開牖而眺則丨丨畫張澄練秋碧)
屏間(唐書高祖皇后竇氏𫝊父毅常曰此女有竒相且識不凡何可妄與人因畫二孔雀丨丨請婚者使)
(射二矢隂約中目則許之射者閱數十皆不合高祖最後射中各一目遂歸於帝宋史田錫傳憲宗采史漢)
(三國已来經濟之要號前代君臣事迹書於丨丨臣每覽經史子集因取其語要輙用進獻題之御屏寘之座)
(右日夕觀省則聖德日新與湯武比隆矣起蔡襄慈竹賦日遅留兮簷外隂移人悽悄兮丨丨籟陳櫟春)
(先亭賦刻之丨丨妙擅竒絶廊廟之姿豈淹巖穴張蠙錢塘夜宴留别郡守詩見幕外下)
屏面(漢書張敞𫝊敞無威儀時罷朝會過走馬章臺街使御史驅自以便面拊馬注師古曰便面所以障)
(面不欲見人以此自障其面則得其便故曰便面亦曰丨丨又霍光𫝊擊鐘磬召内泰壹宗廟樂人輦道牟)
(首注如淳曰輦道閣道也牟首丨丨也以丨丨自隔無哀戚也又王莽𫝊莽嘗翳雲母丨丨非親近莫得見)
(也注丨丨即便面盖扇之類也作陸游詩數峰縹緲如丨丨一浦漣漪簟文)
屏後(宋史光宗慈懿李皇后𫝊帝趣命駕朝重華宫是日百官班列俟帝出至御丨丨挽留帝入曰天寒)
(官家且飲酒百僚侍衛相顧莫敢言中書舍人陳傅良引帝裾使毋入因至丨丨后叱曰此何地爾秀才欲斫)
(頭邪傅良下殿慟哭后復使人問曰此何理也傅良曰子諫父不聽則號泣而随之后益怒遂𫝊旨罷還宫)
屏内(宋史周漢國公主𫝊宰臣請用唐太宗下降士人故事欲以進士第一人尚主遂取周震炎廷謝日)
(公主適從丨丨窺見意頗不懌帝微知之景定二年四月帝以楊太后擁立功乃選太后侄孫鎮尚主擢鎮右)
(領軍衛將軍駙馬都統進封公主為周國公主)
屏外(禮記月令季秋命僕及七騶咸駕載旌旐授車以級整設於丨丨疏前既班馬政乃命戎僕御夫及)
(七騶䓁皆以馬駕車又載旌旐既畢授此七戎之車以其尊卑䓁級正其行列設於軍門屏之外東西廂以為)
(行陳以淮南子季秋之月命太僕及七騶咸駕戴荏授車級皆正設于丨丨司徒搢朴北嚮以贊之)
屏綠(李商隠飲席戲贈同舍詩蘭迴舊蕊緣丨丨椒綴新香和壁泥)
屏布(王十朋蓬莱閣賦三峰鼎峙列障丨丨)
屏矗(范仲淹秋香亭賦江無烟而練迴山有嵐而丨丨)
屏開(杜甫李監宅詩見褥隠下蠟段成式贈周繇詩丨丨屈膝見吴娃蠻同心四照花)
屏倚(温庭筠經舊遊詩丨丨故忩山六扇柳垂寒砌露千條)
屏古(鄭谷乖遊詩扇輕搖鷺羽丨丨畫漁翁)
屏遮(白居易閑卧詩簾卷侵牀日丨丨入坐風)
屏掩(溫庭筠過華清宫詩見簾褰下)
屏障(晉書阮籍𫝊籍嘗從容言於帝曰籍平生曾游東平樂其風土帝大悦即拜東平相籍乘驢到郡壊)
(府舍丨丨使内外相望法令清簡箔齊書高帝紀上表禁民間華偽雜物不得以金銀為馬乘具不得金銀)
(度不得織成繡裙道路不得著錦履不得用紅色為旛盖衣服不得剪綵帛為雜花不得以綾作雜服飾不得)
(作鹿行錦及局脚檉柏牀牙箱籠雜物綵帛作丨丨錦緣薦席宋史沈與求傳兩浙鹽運副使徐康國自溫)
(州進發宣和間所製間金銷金丨丨什物與求奏曰陛下儉侔大禹今康國欲以微累盛德乞斥而焚之仍顯)
(黜康國從之祖談錄忽一日宣召入禁闈中顧問事行至丨丨覘太衩衣潜身却退中官謂曰官家坐多時)
(請出見儀曰聖上衩衣必是未知儀来但奏云宣到翰林學士竇儀太祖聞之遂起索衫帶著後方召入見)
(元稹以州宅夸於樂天詩四面常時對丨丨一家終日在樓臺白居易别東樓詩湖卷衣裳白重疊山張丨)
(丨綠參差)
屏蔽(唐書李光顔傳許師勁悍常為諸軍鋒故數立勲王仙芝黃巣反諸道告急多請以助守大校曹師)
(罕以千五百人隸招討使宋威張貫以四千人隸副使曾元裕僖宗倚許軍以丨丨東都有請以為援率不報)
(后又王及善𫝊神功元年契丹擾山東擢魏州刺史武勞曰逆虜盜邊公雖病可與妻子行日三十里為朕)
(臥治為丨丨也土宋史蘇紳傳諭以國恩許以送欵而徙之内郡收其地募民耕種異時足以拓外夷為丨)
(丨也)
屏束(杜牧代人詩樓高春日早丨丨麝煙堆)
屏翳(歲華紀麗丨丨雲師名也衡陸雲九愍命丨丨以夕降式飛廉以朝興張天象賦乃降神於丨)
(丨實建象於將軍後黃佐乾清宫賦前蜚廉以煥號丨丨使服箱)
屏扆(宋史慈聖光獻曹皇后𫝊帝致極誠孝所以承迎娱悦無所不盡從行登翫每先後策掖后亦慈愛)
(天至或退朝稍晚必自至丨丨候矚間親持膳飲以食帝)
屏翰(曹組艮嶽賦見襟帶下)
屏賦(西京雜記梁孝王遊於忘憂之舘集諸遊士各使為賦羊勝為丨丨)
燈
燈火(漢書王莽𫝊莽常御丨丨至明猶不能勝不魏志杜畿𫝊陛下憂勞萬機或親丨丨而庶事康刑)
(禁日弛非股肱不稱之明效歟丨蜀志楊洪傳洪門下書佐何秖有才策功幹舉郡吏注為督軍從事時諸葛)
(亮用法峻密隂聞秖游戲放縱不勤所職當奄往錄獄衆人咸為秖懼秖密聞之夜張丨丨見囚讀諸解状諸)
(葛晨往秖悉已闇誦答對解釋無所凝滯亮甚異之出補成都令開河記於雍丘至大林林中有小祠廟叔)
(謀訪問村叟曰古老相𫝊呼為隠士墓其神甚靈叔謀不以為信將塋域發掘數尺忽鑿一竅嵌空羣夫下視)
(有丨丨熒熒無人敢入者乃指使將官武平郎將狄去邪者請入探之叔謀喜曰真荆聶之輩幽怪錄開元)
(十八年正月望日帝謂葉天師曰今日何處最麗對曰廣陵帝曰何術以觀之師曰可俄而虹橋起殿前版閣)
(架虚闌楯若畫帝步而上太真高力士及樂官數人從行虹橋漸高頃到廣陵寺觀陳設之盛丨丨之光照灼)
(基殿士女鮮麗皆仰面曰仙人現於五色雲中帝大悦敕伶官奏霓裳羽衣一曲摭言劉虚白與太平裴公)
(早同研席及公主文虚白猶舉進士簾前獻詩曰二十年前此夜中一般丨丨一般風不知歲月能多少猶着)
(麻衣待至公玉歸田錄晏元獻公善評詩嘗曰老覺腰金重慵便枕凉未是富貴語不如笙歌歸院落丨丨)
(下樓臺此善言富貴者也丨後山詩話楊蟠金山詩云天末樓臺横北固夜深丨見揚州王平甫云莊宅牙)
(人語也魚本草丨丨惟胡麻油蘇子油然者能眀目治病其諸油諸禽獸油諸菜子油棉花子油桐油荳油)
(石腦油諸燈烟皆能損目亦不治病也立明一統志高臺山在灌縣西南七十里上有晉時所上淸宫夜間)
(有丨丨飛行或謂草木之精所為云人秦觀龍井題名記自普寧凡經佛寺十五皆寂不聞聲道傍廬舍或)
(丨丨隠顯草木深鬱流水上激悲鳴殆非人間之境宴文天祥上元張燈記歲正月十五衡州張丨丨合樂)
(憲僚於庭州之士女傾城来觀或累數舍竭蹷而至和沈佺期七夕曝衣篇丨丨灼爍九微暎香氣氤氲百)
(然丨蘇頲廣逹樓下夜侍酺宴應制詩樓臺絶勝宜春苑丨還同不夜城元稹夜飲詩丨丨隔簾明竹梢)
(風雨聲驛白居易望亭驛詶别周判官詩丨丨穿邨市笙歌上樓劉禹錫晚泊牛渚詩戍鼔音響絶漁家)
(丨丨明梵孟郊和皇甫判官遊瑯琊溪詩樹杪丨丨夕雲端鐘齊王建江館詩客亭臨小市丨丨夜妆明)
(紳又荆門行欲明不待丨丨起喚得官船過蠻水宿揚州詩夜橋丨丨連星漢水郭帆檣近斗牛)(李温)
(庭筠送淮隂孫令之官詩魚鹽橋上市丨丨雨中船茅翁承贊書齋謾興詩官事歸来衣雪埋兒童丨丨小)
(齋来周昂翠屏口詩馬牛細路丨丨出寒松)
燈燭(漢書外戚傳上思念李夫人不已方士齊人少翁言能致其神迺夜張丨丨設帳帷陳酒肉而令上)
(居他帳遥望見好女如李夫人之貌還帷坐而步又不得就視上愈益相思悲感為作詩曰是邪非邪立而望)
(之偏何姍姍其来遅令樂府諸音家弦歌之順宋史英宗宣仁高皇后𫝊見燈宴下又交趾𫝊乾初約歸)
(三州官吏千人久之才送民二百二十一口男子年十五以上皆刺額曰天子兵二十以上曰投南朝婦人刺)
(左手曰官客以舟載之而泥其戶牖中設丨丨日行一二十里則止而偽作更鼓以報凡數月乃至盖以紿示)
(海道之遠也美說苑楚莊王賜羣臣酒日暮酒酣丨丨滅乃有人引人之衣者美人援絶其冠纓飛燕外)
(傳昭儀夜入浴蘭室膚體光發占丨丨帝從幃中竊望之侍兒以白昭儀昭儀覽巾使撤燭洞冥記天漢二)
(年帝昇蒼龍閣思仙術東方朔曰臣遊北極至種火之山有明莖草夜如金燈折枝為炬炤見鬼物之形仙人)
(甯封常服此草於夜瞑時轉見腹光通外亦名洞冥草帝令剉此草為泥以塗雲明之舘夜坐此舘不加丨丨)
(亦名照魅草為拾遺錄漢成帝好微行於太液池旁起宵遊宫以漆柱鋪黑締之幕器服乘輿皆尚黑色悦)
(於暗行憎丨丨之照宫中之美御皆服皂衣自班姬以下咸帶元綬衣珮雖加錦繡更以木蘭紗綃罩之至宵)
(遊宫方秉炬燭宴幸而述異記在南有懶婦魚俗云昔楊氏家婦為姑所溺死化為魚焉其脂膏可燃丨丨)
(以之照鳴琴博奕則爛然有光及照紡績則不復明焉荆楚歲時記正月夜多鬼鳥度家家槌牀打戶捩狗)
(耳滅丨丨以禳之貧顔氏家訓梁世彭城劉綺交州刺史勃之孫早孤家丨丨難辦常買荻尺寸折之燃明)
(夜讀孝元初出會稽精選寮宷綺以才華為國常侍兼記室殊蒙禮遇終於金紫光禄雲仙雜記虢國夫人)
(有夜明枕光照一室不假丨丨寝歸田錄華元郡王允良燕王子也性好畫睡自旦酣至暮始興盥濯櫛潄)
(衣冠而出燃丨丨治家事飲食宴樂逹旦而罷則復寝以終日談錄先公致政之明年正月望夜上御乾元)
(門樓觀燈召公預焉初夕樂作酒三行上起凭闌四顧見丨丨士庶之盛詔移先公近御坐别賜一榻在丞相)
(上上自取御尊斟酒并親授果餌因顧問先公晉漢朝舊事久之聖意甚歡筆談狄青宣撫廣西時儂智高)
(守崑崙關青至賓州值上元大張丨丨首夜享將佐次夜宴從軍官一鼓青稱疾輙起令孫元規暫主席數使)
(人勞座客至曉各未敢退忽有馳報是夜三鼔青已奪崑崙矣梁元帝南嶽衡山九貞館碑星辰奪采丨丨)
(非明丨杜審言守歲侍宴應制詩宫闕星河低拂樹殿廷丨上薰天薛令之靈巖寺詩草堂棲在靈山谷)
(勤苦詩書向丨丨處杜甫寫懷詩君看丨丨張轉使飛蛾密又贈衛八士詩今夕復何夕共此丨丨光)
(又枉裴道州手札詩使我晝立煩兒孫令我夜坐費丨丨劉禹錫和汴州令狐相公詩管絃喧夜景丨丨掩)
(寒蟾詩姚合酬任疇協律夏中苦雨見寄琴書凉簟淨丨丨夜忩幽)
燈炷(南史扶南國𫝊扶南東界即大漲海復東行漲海千餘里至自然大洲其上有樹生火中洲左近人)
(剥取其皮紡績作布以為手巾與蕉麻無異而色微青黑若小垢洿則投火中復更精潔或作丨丨用之施)
(燈功德經或於塔廟諸形像前而設供養為供養故奉施燈明乃至以少丨丨或酥油塗然持以奉施其明唯)
(照道之一階舍利弗如此福德非是一切聲聞緣覺所能了知唯佛如来乃能知也淨住子譬如丨丨唯賴)
(膏油膏油既盡光炷非久龍明一統志春草巖在金華府城北二十里出鬚草可為丨丨)
燈光(北史張元𫝊元年十六其祖喪明三年元恒憂泣晝夜讀佛經禮拜以祈佛祐後讀藥師經見盲者)
(得視之言遂請七僧然七燈七日七夜轉藥師經行道每言天人師乎元為孫不孝使祖喪明今以丨丨普施)
(法界願祖目見明元求代闇三日祖目果眀春暇日記杭社試丨丨詩周弁翁擅場云繁花不結三夢零落)
(空餘寸草心色金丹大要世之聲色敗人者多如彼蜉蝣以丨丨為以燄為樂投光赴燄来往不捨貪著於)
(燄趨燈而撲人亦如是王張衡同聲歌重戶結金扃高下華丨丨王維從岐夜宴衛家山池應教詩澗花)
(輕粉色山月少丨丨遠杜甫送嚴侍郎到綿州同登杜使君江樓詩丨丨散近月彩静高深戴叔倫曉燈)
(暗離室詩丨丨照虚屋雨影懸空壁然又二靈寺守歲詩守歲山房迥絶緣丨丨香灺共蕭李端襄陽曲)
(誰家女兒臨夜妆紅羅帳裏有丨丨長元稹秋相望詩見帳影下白居易遇蕭九徹因話安舊遊詩綠忩)
(龍水影紅壁背丨丨丨丨薄宵寒藥氣濃)(李賀昌谷讀書示巴童詩蟲響李商隠正月十五夜聞京有燈)
(恨不得觀詩月色丨丨滿帝都香車寳輦隘通衢心吴師道元夕詩柳臺梅巷鎖春晴酒思丨丨負賞)
燈燄(孟浩然除夜有懷詩帳裏殘丨纔去丨爐中香氣盡成灰白居易宿東林寺詩經忩丨丨短僧爐)
(火氣深荀方干冬夜泊僧舍詩照牆丨丨細著瓦雨聲繁杜鶴館舍秋夕詩寒雨蕭蕭丨丨青燈前孤客)
(難為情)
燈色(儲光羲題應聖觀詩池光搖水霧丨丨連松月)
燈燼(元稹空屋題詩月明穿暗隙丨丨落殘灰)
燈影(集異記開元初正月望夜元宗移仗上陽宫以觀燈尚方匠毛順心結搆綵樓三十餘間金翠珠玉)
(間厠其内樓高百五十尺微風所觸鏘然成韻以燈為龍鳳螭豹勝躑之状似非人力元宗見大悦促召師觀)
(於樓下人莫知之師曰丨丨之盛固無比矣丨明皇雜錄上在東都遇正月望夜移仗上陽宫大陳丨設庭)
(燎自禁中至於殿庭皆設蠟炬連屬不絶夜郭利貞上元詩九陌連丨丨千門度月華沈佺期遊詩月華)
(連畫色丨丨雜星光仙儲光義羣鴉詠河低宫閣深丨丨鼓鐘曙岑參宿遊寺南凉堂詩丨丨落前谿夜)
(宿水聲中戴杜甫大雲寺贊公房詩丨丨照無睡心清聞妙香叔倫曉燈暗離室詩雨聲亂丨丨明滅在)
(空階白元稹丨丨詩見說平時丨丨裏元宗潜伴太真游居易酬夢得秋夕不寐詩露竹偷丨丨煙松護)
(月明入陳潤宿北樂館詩溪流潺潺雨習習丨丨山光滿忩項斯夜泊淮隂詩丨丨半臨水筝聲多在船)
(感杜牧寝夜詩露華驚弊褐丨丨掛塵冠董司空圖有詩丨丨看鬚黑牆隂惜草青張蠙送卿赴台州)
(詩夜蚌侵丨丨春禽雜櫓聲枝杜荀鶴投宣諭張侍郎詩雨籠蠶壁吟丨丨風觸蟬噪浪聲韋莊塗次逢)
(李氏兄弟感舊詩曉傍柳隂騎竹馬夜隈丨丨弄先生齊已不睡詩却離丨丨去待得月光来)
燈花(本草丨丨發明時珍曰昔陸賈言丨丨爆而百事喜漢書藝文志有占丨丨術則丨丨固靈物也)
(庾信對燭賦刺取丨丨持桂燭還却燈檠下燭盤陽又本知雪光能映紙復訝丨丨今得錢張子容雲驛)
(夜宴詩染翰丨丨滿飛觴雲氣寒詩孟浩然寒夜詩夜久丨丨落薰籠香氣微杜甫夜白夜月休弦丨丨)
(半委眠對又獨酌詩丨丨何太喜酒綠正相親易雪夜酒招客詩闇落丨丨燼閑生草座塵)(白居方干)
(寒食宿先天寺無可上人房詩幡北丨丨動城西雪霰来鄭谷貧女吟東鄰舞妓多金翠笑剪丨丨學畫眉)
(唐彦謙無題詩滿園芳草年年恨剔盡丨丨夜夜心司空圖丨丨詩明朝鬭草多應喜剪得丨丨自掃眉)
(羅隠大梁見喬詡詩漏永丨丨暗爐紅雪片銷周昂寄王子明詩丨丨應解事岑寂向人低)
燈心(物類相感志丨丨能細乳香火又丨丨蘸油再蘸白礬粘起炭)
燈油(宋史禮志太宗征河東出京前一日遣右贊善大夫潘慎修出郊用少牢一祭蚩尤禡牙遣著作佐)
(郎李巨源即北郊望氣壇用香柳枝丨丨乳粥酥蜜餅果祭北方天王)
燈籠(南史宋武帝紀孝武大明中壊上所居隂室於其處起玉燭殿與羣臣觀之牀頭有土障壁上挂葛)
(丨丨麻䋲拂侍中袁顗盛稱上儉素之德孝武不答獨曰田舍公得此以為過矣宋史儀衛志打丨丨子親)
(事官八十人為水晶丨丨)(又劉随𫝊随臨事明銳敢行在蜀人號又王德謙𫝊驕恣踰法服食擬乘輿出)
(入或以導駕丨丨自奉浴清異錄武帝宣内供奉賜坐食甘露毬蜜搗山藥油既退侵夜宫嬪離次上獨映)
(琉璃丨丨觀書近碧雲騢文彦博相因張貴妃也彦博知成都貴妃以上元令織異色錦彦博遂令工人織)
(金線丨丨載蓮花中為錦紋貴妃始衣之上驚曰何處有此錦妃曰昨令成都文彦博織来盖彦博奉陛下耳)
(上色怡自爾屬意彦博後因監察御史唐介拜疏召彦博殿上面條竒錦事數件質於上皆實事彦博出知許)
(州明年上元中官有詩曰無人更進丨丨錦紅粉宫中憶佞臣西軒客說室燃一燈洞照四壁室中凡所有)
(者無不見也若以蜀錦丨丨罩之則不見矣人心為物慾所蔽也亦然)
燈檠(唐書胡証傳証膂力絶人晉公裴度未顯時羸服私飲為武士所窘証聞突入坐客上引觥三釂客)
(皆失色因取鐵丨丨摘枝葉擽合其跗横膝上謂客曰我欲為酒令飲不釂者以此擊之衆唯唯証一飲輙數)
(升次授客客流離盤杓不能盡証欲擊之諸惡少叩頭請去証悉驅出故時人稱其侠物類相感志三月三)
(日收薺菜花置丨丨上則飛蛾蛟蟲不投蘇黃氏筆記檠者定弓體之器周禮弓人注音景漢書武傳注又)
(音巨京反蘇文忠詩云大弨一弛何緣彀已覺翻翻不受檠陸放翁曰檠作平聲押用漢注也丨丨亦謂之檠)
(音與漢注同李義山詩云九枝丨丨夜珠圓漢地理志朝鮮民飲食以籩豆顔師古曰若今之檠音其敬反韻)
(書檠字注曰有足似几物也義山以檠為去聲盖本於此又與前二音不同西溪藂語古詩丨丨昏魚目讀)
(檠為去聲集韻檠渠映切有足所以几物又檠音平聲榜也非丨丨字韓退之云牆角君看短檠棄亦誤也)
(幸蜀記有道者自號醋頭手攜一丨丨所至處卓之呼曰不使登登便倒庾信對燭賦見燈花下唐彦謙)
(春雨詩丨丨昏魚目薰爐咽麝臍)
燈鏡(朱子元宵詩月忩同皎皎丨丨自塵塵)
燈剪(物類相感志丨丨用無名異香塗之剪燈則燈自斷)
燈臺(摭言胡証與裴度會犯分者擊以鐵躋鐵躋丨丨也歸田錄俚諺云趙老送丨丨一去更不来不)
(知是何等語天聖中有尚書郎趙世長者常以滑稽自負其老也求為西京留臺御史有輕薄子送以詩云此)
(回真是送丨丨世長深惡之亦以不能酬酢為恨其後竟卒於留臺也)
燈毬(同文算指合數差分法問鰲燈一座大小丨丨二等大燈三琖油四兩小燈四盞油三兩其小燈多)
(大燈二之一共用油十八斤七兩大小燈各若干)
燈窗(螢雪叢說前輩節書並用首尾該貫第一節其緊要第二節其好句第三節其故實繁辭盡削所以)
(便於丨丨場屋之用爾鈔孟郊宿空姪院寄澹公詩丨丨看律小師别為侣)
燈室(薛能相國隴西公南征能以留務獨宿府城詩丨丨臥孤如怨别月階簮草似臨行)
燈樓(宋史禮志見簾幕下十歲華紀麗唐元宗於上陽宫建丨丨高一百五尺懸以珠玉微風將至鏘)
(然成韻)
燈市(甲乙剰言余嘗於丨丨見一燈皆以卵殼為之為燈為盖為帶為墜凡數千百枚每殼必開四門每)
(門必有欀栱忩楹金碧輝耀可謂巧絶)
燈輪(朝野僉載唐睿宗先天二年正月十四十五十六夜於京師安福門外作丨丨高二十丈被以錦綺)
(飾以金銀燃五萬盞燈華張說十五夜御前口號踏歌詞西域丨丨千影合東金闕萬重開韓仲宣上元)
(夜詩他鄉月夜人相伴看丨丨)
燈樹(開元天寳遺事韓國夫人置百枝丨丨高八十尺竪之高山上元夜點之百里皆見光明奪月色也)
燈山(宋史樂志每上元觀燈樓前設露臺臺上奏教坊樂舞小兒隊臺南設丨丨燈山前陳百戲山棚上)
(用𣪚樂女弟子舞氏又理宗謝皇后傳理宗即位議擇中宫太后命選謝諸女后獨在室兄弟欲納入宫諸)
(父攑伯不可曰即奉詔納女當厚奉資装異時不過一老宫婢事奚益會元夕縣有鵲来巢丨丨衆以為后妃)
(之祥攑伯不能止乃供送后就道丨又錢俶𫝊七月中元京城張燈令有司於俶宅前設丨陳聲樂以寵之)
(洧元史泰定帝紀敕以来年元夕搆丨丨於内廷自曲舊聞上元張燈按唐名儒沿襲漢武帝祠太乙昏)
(至明故事梁簡文帝有列燈賦陳後主有光壁殿道詠丨丨詩唐明皇光天中東都設燈文宗開成中設燈迎)
(三宫太后是則唐以前歲不常設本朝太宗三元不禁夜上元御端門中元下元御東華門其後罷中元下元)
(二節而上元觀遊之盛冠於前代矣𫝊又明一統志丨丨在銅梁縣西一百里夜有光熒俗聖燈夏數見)
燈壇(明一統志丨丨山在台州府城西六十里山有石壇每隂雨望之其上有光如燈)
燈窠(明一統志登科嶺在泰和縣西北五里舊名丨丨宋劉廷雋居其下擢第改今名)
燈漏(元史天文志大明殿丨丨曲梁之上中設雲珠左日右月雲珠之下復懸一珠梁之兩端飾以龍首)
(張吻轉目可以申平水之緩急中梁之上有戲珠龍二随珠俛仰又可察準水之均調)
燈夕(宋史吕蒙正𫝊嘗丨丨設宴蒙正侍上語之曰五代之際生靈凋喪周太祖自鄴南歸士庶皆罹剽)
(掠下則火災上則彗孛觀者恐懼當時謂無復太平之日矣朕躬覽庶政萬事粗理每念上天之貺致此繁盛)
(乃知理亂在人以桂海虞衡志上元紅深紅色絶似紅木瓜花不結實丨丨前後開故名清尊錄狄氏者)
(家故貴以色名動京師所嫁亦貴家明豔絶世每丨丨及西池春遊都城士女讙集人人自謂傾國及狄氏至)
(靚妆却扇亭亭獨出雖平時妬悍自衒者皆羞服至相忿詆)
燈王(梁簡文帝甘露鼔寺敬脱法師墓銘善堂間構丨丨布席王筠國師草堂寺智者約法師碑師子)
(之座高廣於丨丨聽法之筵衆多於方丈乃庾信秦州天水郡麥積崖佛龕銘序拜丨丨於石室假馭風禮)
(花首於山龕方資控鶴夜綦毋潜滿公房詩丨丨照不盡中寂相𫝊)
燈婢(開元天寳遺事寧王宫中每夜於帳前羅列木雕矮婢飾以彩繪各執華燈自昏達旦故目之為丨)
(丨)
燈人(沈佺期守歲應制詩殿上丨丨争烈火宫中侲子亂驅妖)
燈蛾(梁元帝歸来寺碑三相不留蕭蠶終壊八苦遐長丨丨未已)
燈魚(宋史樂志宴清都恨滿山隅春城翠柏藏烏扃戶劔照丨丨)
燈宴(宋史英宗宣仁高皇后𫝊上元丨丨后母當入觀止之曰夫人登樓上必加禮是由吾故而越典制)
(於心殊不安但令賜之燈燭遂歲以為常)
燈前(後山詩話謝師厚廢居於鄧王左丞存其妹婿也奉使荆湖枉道過之夜至其家師厚有詩云倒著)
(衣裳迎戶外盡呼兒女拜丨丨梵徐陵孝義寺碑銘願此良因宜資貴親三乘並策四為賓紺殿安坐蓮花)
(養神丨丨禮佛地後還身並濟含識咸歸至真崔庾信對燭賦丨丨桁衣疑不亮月下穿針覺最難知賢)
(上元夜詩月下多遊騎丨丨饒看人醉杜甫陪鄭廣文遊何將軍山林詩自笑丨丨舞誰憐後歌又陪王)
(侍御同登東山最高頂宴姚通泉晚攜酒泛江詩丨丨往往大魚出聽曲低昂如有求王建贈陳評事詩春)
(夜酒醒長起坐丨丨一紙洞庭山起杜牧南樓夜詩枕上暗驚垂釣夢丨丨偏别家愁)
燈下(宋史藝文志丨丨閑談二卷蠅又張鑄傳鑄美姿儀善筆札老能丨丨細書如頭步里客談進)
(士丁渥在太學夢歸家見妻於丨丨披箋握管為書寄生生曰我已至矣何用書為妻但揮涕而不荅又於别)
(幅見詩一首云淚濕香羅帕臨風不肯乾欲憑西去雁寄與薄情看生既覺以語同舍客客曰君思念之極以)
(至於此後旬日得書并詩皆夢中所見無少羌矣勝盧綸首秋夜即事詩楚客病来鄉思苦寂寥丨丨不愁)
(丨王建鷄鳴曲寳釵命婦丨起環珮玲瓏曉光裏)
燈中(張喬隠巖陪鄭少師夜坐詩竹外村烟細丨丨禁漏遥)
燈然(西京雜記高祖初入咸陽宫周行庫府金玉珍寳不可稱言尤竒異者有青玉五枝燈高七尺五寸)
(作蟠螭以口銜燈丨丨鱗甲皆動煥炳若列星而盈室焉王維過盧四員外宅看飯僧詩不須愁日暮自有)
(一丨丨)
燈鬧(黃庭堅詩車馳馬逐丨方丨地静人閑月自妍)
燈歌(羅隠長安秋夜詩丨丨短燄燒離鬢漏轉寒更滴旅腸)
燈青(過庭錄陽翟燕昭鄰仲明賢士人也素安命生計索然讀書不仕嘗有詩云女矮兒癡十口餘進時)
(無業退無廬一忩風雪韓城外火冷丨丨照舊書韓偓横塘詩秋寒灑背入簾霜鳳脛丨丨照洞房)
燈寒(司空圖詩見紗碧下丨羅隠旅夢詩漏澀纔成滴丨不作花)
燈冷(岑參韓員外夫人清河縣君崔氏挽歌丨丨泉中夜衣寒地下秋)
燈明(後漢書黨錮傳贊蘭蕕無並銷長相傾徒恨芳膏煎灼丨丨雍洛靈異小錄唐朝正月十五夜許)
(三夜夜行其寺觀街巷丨丨若晝丨梁簡文帝唱導文敬為皇太子敬禮東方寳海南方丨西方無量夀北)
(方相德提沈約送育王像啓惟願丨丨道成長為八喜之侣菩無上永厠千子之蹤綦母潜宿龍興寺詩)
(丨丨方丈室珠繫比丘衣惟杜甫日暮詩頭白丨丨裏何須花燼繁劉禹錫送良上人詩丨丨香滿室月)
(午霜凝地)
燈在(羅鄴宿武安山有懷詩忩間丨丨犬驚吠溪上月沉人罷舂)
燈殘(李咸用冬夕喜友生至詩丨丨偏有燄雪甚却無聲周賀懷西峰隠者詩臘近溪書絶丨丨夜雪)
(稠更常建山居詩漏轉寒急丨丨冷燄微)
燈暗(元稹宿石磯詩丨丨酒醒顛倒枕五更斜月入空船崔珪孤寝怨見牀空下杜牧早雁詩仙掌)
(月明孤影過長門丨丨數聲来)
燈泛(元稹月臨花詩鏡勻嬌面粉丨丨高籠纈)
燈背(李廷璧愁詩更有相思不相見酒醒丨丨月如鉤)
燈滅(雲仙雜記王維輞川林下坐用當門四老石丨丨則石中鑚火潘岳哀永逝文戶闔兮丨丨夜何)
(時兮復曉丨杜甫山館詩山鬼吹丨厨人語夜闌)
燈桂(蒋捷女冠子詞而今丨謾丨不見暗塵明月那時元夜)
燈搖(李咸用同友生春夜聞雨詩簷静尚疑兼細霧丨丨應是逐風斜)
燈照(盧綸送樂平苗明府詩一船丨丨浪兩岸樹凝霜司空圖樂府滿鴨香薰鸚鵡睡隔簾丨丨牡丹)
(開)
燈燒(岑參雪後與羣公過慈恩寺詩雪融雙樹濕沙闇一丨丨)
燭
燭星(史記天官書丨丨状如太白其出也不行見則滅所燭城邑亂如星非星如雲非雲命曰歸邪歸邪)
(出必有歸國者)
燭日(水經注&KR3559;精之闕光碧之堂瓊華之室紫翠丹房錦雲丨丨朱霞九光西王母之所治真宫仙虛之)
(所宗)
燭月(陶弘景水仙賦選竒於河侯之府出寳於驪龍之川夜光丨丨洪貝充轅亦其瓌矣)
燭龍(淮南子丨丨在鴈門北蔽於委羽之山不見日之阮籍逹莊論且丨丨之光不照一堂之上鐘山)
(口不談曲室之内俱劉琨散騎常侍劉府君誄存若丨丨銜曜没若庭燎滅王僧孺中寺碑丨丨夭矯將)
(舉復還威鳳鏗鏘如鳴更戢夜邢邵為文襄讓尚書令表晝覽太山不假秋毫之察仰列宿豈藉丨丨之明)
(丨張衡思元賦速丨丨令執炬兮過鐘山而中休注丨北方之神也摰虞思遊賦偭丨丨而遊衍兮窮大)
(明於北陸闡成公綏天地賦昆吾嘉於南極丨丨曜於北阯庾遊仙詩玉房石㯓磊砢丨丨銜輝吐火)
(孟浩然觀燈詩薊門看火樹疑是丨丨然)
燭夜(魏志管輅傳注輅别𫝊曰夫白日登天運景萬里無物不照及其入地一炭之光不可得見三五盈)
(月清耀丨丨可以遠望及其在畫明不如鏡丨古今注雞一名丨丨陶弘景華陽物軌頌熒芝可丨田泉)
(常澣塵)
燭地(漢書成帝紀九月戊子流星光丨丨長四五丈委曲蛇形貫紫宫)
燭路(晉書夏統𫝊三月上巳洛中王公已下竝至浮橋士女駢填車服丨丨統時在船中曝所市藥諸貴)
(人車乘来者如雲統竝不之顧)
燭道(吕覽簡子曰與吾得革車千乘也不如聞行人丨丨之一言)
燭水(水經注門水又東北歷邑川丨丨注之地理志曰丨丨出衡嶺下谷)
燭湖(宋史藝文志孫應時丨丨集十卷)
燭谿(明一統志丨丨湖在餘姚縣東北一十八里舊經昔有人失道忽見二人執丨夹丨而行乃得路因)
(名)
燭壇(李質艮嶽賦繼神光之丨丨響環珮之琮琤)
燭火(南史陸雲公𫝊雲公善奕棋嘗夜侍武帝冠觸丨丨帝笑謂曰燭燒卿貂帝將用為侍中故以此戲)
(之月洞冥記東方朔曰臣遊北極至種火之山日所不照有青龍銜丨丨以照山之四極)
燭燎(宋史禮志雍熙二年宗正少卿趙安易言昨朝拜安陵永昌陵有司止設酒脯香以未明行事不設)
(丨丨衛吕覽齊桓公合諸侯衛人後至公朝而與管仲謀伐退朝而入衛姬望見君下堂再拜請衛君之罪)
(桓公曰吾與衛無故子曷為請對曰妾望君之入也足高氣彊有伐國之志也見妾而有動色伐衛也明日君)
(朝楫管仲而進之管仲曰君舍衛乎公曰仲父安識之管仲曰君之揖朝也恭而言也徐見臣而有慙色臣是)
(以知之君曰善仲父治外夫人治内寡人知終不為諸侯笑矣桓公之所以匿者不言也今管子乃以容貎音)
(聲夫人乃以行步氣志桓公雖不言若暗夜而丨丨也)
燭炬(南唐近事見巾香下)
燭燄(宋史禮志前祀之夕隂雺風勁不可以燭及行事風頓止天宇澄霽丨丨凝然封䃭訖紫氣蒙壇黃)
(光如帛繞天書匣丨王涯宫詞銀瓶瀉水欲朝妆丨紅高粉壁光)
燭光(淮南子西王母在流沙之瀕樂民拏閭在崑崙弱水之洲三危在樂民西宵明丨丨在河洲所照方)
(千里不溧粟手牘娥皇夜寝夢昇於天無日而明光芒射目可視驚覺乃燭也於是攣生二女名曰宵明丨)
(丨丨江淹遂古篇宵明丨向焜煌兮)
燭燿(漢書宣帝紀朕飭躬齊戒郊上帝祠后土神光并見或興于谷丨丨齋宫十有餘刻成公綏天地)
(賦三辰丨丨五緯重光馬王濯清明日賜百僚新火詩星流中使丨丨九衢人)
燭輝(李頎琴歌銅鑪華燭丨增丨初彈渌水後楚妃)
燭花(瑞桂堂暇錄有士人訪一妓在閫府侍宴候稍久遂賦一詞寄之云春風捏就腰兒細繋的粉裙兒)
(不起從来只向掌中看怎忍在丨丨影裏暗梁元帝對燭賦燭燼落丨丨明楊衡詩丨丨侵霧陸游詩)
(綠綺奏終香縷碧烏絲書罷丨丨紅)
燭影(宋史鎮王竑𫝊召百官立班聽遺制引竑仍就舊班竑愕然曰今日之事我豈當仍在此班震紿之)
(曰未宣制以前當在此宣制後乃即位耳竑以為然未幾遥見丨丨中一人已在御坐睦州古蹟記余嘗喜)
(獨行山水間遇古蹟竒玩見於外有過此無不及者至内觀若神犀寳鼎丨丨圖物夔龍㒺兩天地山海之藏)
(莫得逃其状此為尤絶李李嶠銀詩思婦屏輝掩遊人丨丨長祖詠宿陳留少府揆廳詩風簾搖丨丨秋)
(雨帶蟲聲開杜甫夜詩絶岸風威動寒房丨丨微往又暝詩半扉丨丨欲掩見清砧盧綸送黎兵曹陕)
(府結親詩步帳歌聲轉妆臺丨丨重)
燭燼(北史吕思禮傳思禮好學有才雖務兼軍國而手不釋卷畫理政事夜即讀書令蒼頭執燭丨丨夜)
(有數升燭本草丨丨集解時珍曰燭有蜜蠟蟲蠟燭桕油燭牛脂燭)
燭淚(歸田錄鄧州花蠟燭名著天下雖京師不能造相𫝊云是寇莱公燭法公嘗知鄧州而自少年富貴)
(不點油燈尤好夜宴劇飲雖寝室亦燃燭達旦每罷官去後人至官舍見厠溷間丨丨在地往往成堆白居)
(易詩酒鈎送盞推蓮子丨丨堆盤壘蒲萄又丨丨夜粘桃葉袖酒痕春汚石榴裙)
燭心(物類相感志丨丨散以線縳之)
燭珠(南史王僧虔傳時僧虔累十二博棋既不墜落亦不重作僧綽採蠟丨丨為鳳凰僧達奪取打壊亦)
(復不惜伯父弘歎曰僧達俊爽當不減人然亡吾家者終此子也僧虔必至公僧綽當以名義見美或云僧虔)
(採丨丨為鳳凰弘稱其長者云)
燭跋(禮記曲禮侍坐於所尊敬毋餘席見同等不起燭至起食至起上客起丨不見丨注跋本也燭盡則)
(去之嫌若燼多有厭倦下開元天寳遺事見燭奴)
燭臺(宋史儀衛志香鐙唐制也朱漆案緋繡花龍衣上設金塗香鑪丨丨長竿二輿士八人金塗銀火鐐)
(香匙副之行又輿服志見香匙下有道山清話溫公在永興一日國忌香幕次中客將事欲白公誤觸丨)
(丨倒在公身上公不動亦不問)
燭盤(宋書庾炳之傳聞劉遵考有材便乞材見好丨丨便復乞之南史𫝊昭𫝊明帝踐阼引昭為中書)
(通事舍人時居此職者皆權傾天下昭獨廉静無所干豫器服率陋身安麤糲常插燭板牀明帝聞之賜漆合)
(丨丨敕曰卿有古人之風故賜君古人之物行庾信對燭賦見燈花下岑參送劉單判官赴安西營詩紅)
(淚金丨丨嬌歌豔新妆)
燭罩(宋史儀衛志第三執丨丨都下親從一百人第四内殿直一十人散員散指揮散都頭散祗候金鎗)
(銀鎗班各一十人)
燭籠(唐書五行志開元十五年衡州災延燒三百餘家州人見有物大如甕赤如丨丨所至火即發宋)
(史禮志諸王納妃親迎用塗金銀装肩輿一行障坐障各一方團掌扇四引障花十樹生色丨丨十高髻釵插)
(并童子八人騎分左右導肩輿崖又儀衛志見席褥下演繁露沈存中清夜錄丁朱敗有司籍其家有絳)
(紗籠數十大率如丨丨而無跋無炧不知何用其家曰聚螢囊也)
燭圍(雲仙雜記韋陟家宴使每婢執一燭四面行立人呼為丨丨)
燭銀(穆天子傳己未天子大朝於黃之山乃披圖視典用觀天子之珤器曰天子之珤玉果璿珠丨丨黃)
(金之膏謝劉潜平等刹下銘序火齊勝眀丨丨颺采丨劉孝威賚熊白啓光踰厚璧殆惑朱公之價色麗)
(丨將堪穆王之寳兄陳樵月庭賦見簾箔下丨楊炯和劉長史答十九詩宫徵諧鳴石光輝掩丨)
燭車(謝莊上摉才表功照千里非特丨丨之珍德桑鄰國豈徒祕璧之貴梁簡文帝南郊頌期章孔備)
(盛化弘道酌衢敬賓欽賢愛老變正是珍丨丨非寳如海之深如日之杲)
燭刀(宋史輿服志見香匙下)
燭乘(韋嗣立詩魏珠能丨丨秦璧許連城)
燭物(魏書李彪𫝊陛下體明叡之真應保合之量恢大明以丨丨履静恭以安邦天清其氣地樂其静不)
(愆不忘率由舊章可謂重明疊聖元首康哉)
燭蛾(白居易江州赴忠州至江陵舟中作丨丨誰救活蠶繭自纏縈)
燭庸(左𫝊吴子欲因楚喪而伐之使公子掩餘公子丨丨帥師圍潜注二子皆王僚母弟)
燭奴(開元天寳遺事申王每夜宫中與諸王貴戚聚宴以龍檀木彫成燭跋童子衣以綠衣袍繫之束帶)
(使執畫燭列立於宴席之側目為丨丨諸官貴戚之家皆效之)
燭雛(說苑景公好弋使丨丨主鳥而亡之景公怒而欲殺之晏子曰丨丨有罪請數之以其罪乃殺之景)
(公曰可於是乃召丨丨數之景公前曰汝為吾君主鳥而亡之是一罪也使吾君以鳥之故殺人是二罪也使)
(諸侯聞之以吾君重鳥而輕士是三罪也數丨丨罪已畢請殺之景公曰止勿殺而謝之)
燭過(子華子子華子違趙趙簡子不悦丨丨典廣門之左簡子召而語之以其故丨丨對曰彼庶人也而)
(傲侮公上法所弗寘也且無以為國矣簡子曰而士以兵之丨丨至苓塞子華子之行者五日矣丨丨反命曰)
(無及也簡子悔之使使者於齊而使董安於寓書以招之子華子稽首而来再拜以肅使者於庭而授之辭簡)
(子得書召無恤而戒之曰丨丨小人也實使我獲罪於本吾且使汝必反之慎勿忘也襄子曰諾)
燭下(宋史顧忻𫝊母老目不能覩物忻日夜號泣祈天刺血寫佛經數卷母目忽眀丨丨能縫衽張諤)
(詠美人詩半額畫雙蛾盈盈丨丨歌)
燭至(唐書肅宗皇后吴氏𫝊后忽寝厭不寤太子問之辭曰夢神降我介而劒決我脅以入殆不能堪丨)
(丨其文尚隠然生代宗為嫡皇孫光孟浩然初出關旅亭夜坐懷王大校書詩丨丨螢滅荷枯雨滴聞)
燭出(宋史輿服志淳熙十一年進士廷試不許見燭其納卷最後者降黜之舊制廷試至暮許賜燭然殿)
(深易闇日昃已丨丨矣)
燭燒(南史陸雲公傳見燭火下)
燭紅(杜甫酬孟雲卿詩樂極傷頭白更深愛丨丨)
燭眀(唐山夫人安世房中歌馮馮翼翼承天之則吾易久遠丨丨四極杜甫今夕行今夕何夕歲云徂)
(更長丨丨不可孤)
燭滅(史記滑稽𫝊日暮酒闌合尊促坐男女同席履舄交錯杯盤狼籍堂上丨丨主人留髠而送客羅襦)
(襟解微聞薌澤當此之時髠心最歡能飲一石殿韓詩外𫝊楚莊王賜其羣臣酒日暮酒酣左右皆醉上丨)
(丨有牽王后衣者后扢冠纓而絶之言於王曰今丨丨有牽妾衣者妾扢其纓而絶之願趣火視絶纓者王曰)
(止立出令曰與寡人飲不絶纓者不為樂也於是冠纓無完者不知王后所絶冠纓者誰於是王遂與羣臣歡)
(飲乃罷)
燭盡(北史杜弼傳邢邵云神之在人猶光之在燭丨丨則光窮人死則神滅唐書令狐綯傳再遷兵部)
(侍郎還為翰林承旨夜對禁中丨丨帝以乘輿金蓮華炬送還院吏望見以為天子来及綯至皆驚)
燭窮(唐書柳公權𫝊遷中書舍人充翰林書詔學士嘗夜召對子亭丨丨而語未盡宫人以蠟液濡紙繼)
(之)
燭斜(杜甫舟中夜雪詩丨丨初近見舟重竟無聞)
燭幽(班固東都賦考聲教之所被散皇明以丨丨)
燭引(王昌齡宿㶚上寄侍御璵弟詩霜搖直指草丨丨明光珮)
燭照(韓愈送石處士序與之語道理辨古今事當否論人高下事後當成敗若河決下流而東注若駟馬)
(駕輕車就熟路而王良造父為之先後也若丨丨數計而龜卜也)
燭吐(孟浩然宴崔明府宅夜觀妓詩丨丨蓮花豔妆成桃李春)
燭餘(白居易和夢得洛中早春詩丨丨減夜漏衾暖添朝睡)
燎
燎壇(唐書禮樂志廣一丈高一丈二尺戶方六尺者大祀之丨丨也廣八尺高一丈戶方三尺者中祀之)
(丨丨也廣五尺戶方二尺者小祀之丨丨也)
燎髮(牛弘凱樂歌辭攻如丨丨戰似摧枯救兹塗炭克彼妖逋)
燎位(後漢書禮儀志進熟獻太祀送旋皆就丨丨宰祝舉火燔柴火然天子再拜興)
御定駢字類編卷一百五十二
