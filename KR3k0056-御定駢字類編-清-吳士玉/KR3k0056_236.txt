欽定四庫全書
御定駢字類編卷二百三十六補遺
人事門十二
治(平去二聲)
治平(漢書賈誼𫝊文帝初立聞河南守吴公丨丨為天下第一故與李斯同邑而嘗學事焉徵㠯為廷尉)
(注師古曰丨丨言其政治和平也忽又王嘉傳孝宣皇帝賞罰信眀施與有節記人之功於小過㠯致丨丨)
(宗又宋英年號)
治定(禮記王者功成作樂丨丨制禮稔唐書禮樂志四方丨丨歲屢豐)
治至(漢書刑法志盖聞有虞氏之時畫衣冠異章服㠯為戮而民弗犯何丨之丨也)
治成(周禮小司徒歲終則攷其屬官之丨丨而誅賞)
治安(漢書賈誼傳陛下何不壹令臣得孰數之於前因陳丨丨之策試詳擇焉)
治康(歐陽修謝參知政事表博求俊乂以濟丨丨樂又唐書禮樂志初隋有文舞武舞至祖孝孫定更)
(文舞曰丨丨武舞曰凱安舞者各六十四人)
治昌(史記田敬仲完世家夫復而不亂者所以丨丨也連而徑者所以存亡也故曰琴音調而天下治)
(管子湯武以丨丨)
治強(韓非子丨丨易為謀弱亂難為計又丨丨生於法弱亂生於阿)
治元(道德指歸論有為亂之首也無為丨之丨也)
治原(元史多爾濟巴勒𫝊間採前賢遺言各以類次為書凡四卷一曰學本二曰君道三曰臣職四曰國政)
(帝覽而善之賜名曰丨丨通訓藏之於文宣閣)
治源(荀子故械數者治之流也非丨之丨也)
治本(漢書公孫弘𫝊致利除害兼愛無私謂之仁明是非立可否謂之義進退有度尊卑有分謂之禮擅)
(殺生之柄通壅塞之途權輕重之數論得失之道使遠近情偽必見於上謂之術凡此四者丨之丨道之用也)
(小管子民之修小禮行小義飾廉謹小恥禁微邪丨之丨也)
治基(魏書出帝紀晦為眀始亂實丨丨)
治首(董仲舒詣丞相公孫弘記室書仁者所以理人倫也故聖主以為丨丨)
治主(荀悅昌邑王論剋已恕躬好問力行動以從義不以縱情是謂丨丨)
治廣(丈子事少者秉要以偶衆執法以丨丨處静以待躁也劉勰新論賞一人而天下喜之罰一人而)
(天下畏之用能教狭而丨丨用寡而功衆也)
治體(書明于五刑以弼五教期于予治傳歎其能以刑輔教當于丨丨漢書賈誼傳㠯陛下之眀達因)
(使少知丨丨者得佐下風致此非難也任昉王文憲集序眀練庶務鑒達丨丨)
治最(唐書狄兼謨傳歷刑部郎中蘄鄧鄭三州刺史歲旱飢發粟賑濟民人不流徙改蘇州以丨丨擢給)
(事中)
治樞(傅亮譲尚書僕射表百揆丨丨總貳殷要)
治綱(梁書武帝紀詔曰朕思闡丨丨每敦儒術)
治紀(韓非子道者萬物之始是非之紀也是以明君守始以知萬物之源丨丨以知善敗之端)
治要(周禮宰夫掌百官府之徵令辨其八職一曰正掌官法以丨丨二曰師掌官成以治凡三曰司掌官)
(法以治目四曰旅掌官常以治數五曰府掌官契以治蔵六曰史掌官書以贊治七曰胥掌官敘以治敘八曰)
(徒掌官令以徵令)
治凡(周禮宰夫見上)
治目(周禮宰夫見治要下)
治數(周禮宰夫見治要下)
治藏(周禮宰夫見治要下)
治敘(周禮宰夫見治要下)
治方(梁書武帝紀詔曰朕以寡薄昧于丨丨荀子請成相言丨丨)
治緒(沈約勸農訪民所疾苦詔且風土異宜百民舛務刑章丨丨未必同源)
治政(書若考作室既底法傳以作室喻丨丨也考禮記禮者君之大柄也所以别嫌眀微儐鬼神制度)
(别仁義所以丨丨安君也)
治化(魏書李先傳太祖問先曰天下何書最善可以益人神智先對曰惟有經書三皇五帝丨丨之典可)
(以補王者神智)
治象(周禮太宰正月之吉始和布治于邦國都鄙乃縣丨丨之灋于象魏使萬民觀丨丨挟日而斂之)
治職(宋書后妃傳後宫都掌丨丨置二人後宫殿中丨丨置二人後宫源典丨丨置一人後宫榖帛丨丨)
(置一人)
治業(國語寢門之内婦人丨其丨焉上下同之差漢書董仲舒傳且古所謂功者㠯任官稱職為非所)
(謂積日絫久也故小材雖絫日不離于小官賢材雖未久不害為輔佐是㠯有司竭力盡知務丨其丨而㠯赴)
(功丨鮑照擬古詩伊昔不丨倦游觀五都)
治條(唐書李遜傳以檢校禮部尚書為忠武節度使時吴元濟始平丨丨疏纇遜召會大衆申嚴約束眀)
(諭賞罰上下皆感畏衆遂安)
治術(唐書畢構𫝊睿宗嘉構修絜獨行有古人風其丨丨又為諸使最乃賜璽書袍帶隋書高祖紀朕)
(君臨區宇深思丨丨欲使生人從化以德代刑)
治權(管子善為國者如金石之相舉重鈞則金傾故丨丨則勢重治道則勢羸)
治道(禮記禮樂刑政其極一也所以同民心而出丨丨也史記孝文帝紀上曰古之治天下朝有進善)
(之旌誹謗之木所以通丨丨而来諫者今法有誹謗妖言之罪是使衆臣不敢盡情而上無由聞過失也管)
(子見上)
治理(漢書趙廣漢𫝊壹切丨丨威名流聞易林南畝丨丨一室百子)
治義(國語民之有君以丨丨也)
治德(周禮典瑞琬圭以丨丨)
治性(吴志孫休傳詔曰古者建國教學為先所以道世丨丨為時養器也說苑學者所以反情丨丨盡)
(才者也)
治志(鬻子丨丨治謀在于帝王然後民知所保而知所避)
治謀(鬻子見上)
治想(杜頠夢賦太古無夢以絶欲聖人肇夢以丨丨)
治心(禮記致樂以丨丨則易直子諒之心油然生矣功管子丨丨在於中治言出於口治事加於民故)
(作而民從則百姓治矣此荀子仁者之思也恭聖人之思也樂丨丨之道也)
治言(管子見上)
治事(史記陳丞相世家吕嬃常以前陳平為高帝謀執樊噲數讒曰陳平為相非丨丨日飲醇酒戲婦女)
(國又曺相國世家惠帝怪相不丨丨管子見治心下)
治命(左傳初魏武子有嬖妾無子武子疾命顆曰必嫁是疾病則曰必以為殉及卒顆嫁之曰疾病則亂)
(吾從其治也及輔氏之役顆見老人結草以抗杜回杜回躓而顛故獲之夜夢之曰余而所嫁婦人之父也爾)
(用先人之丨丨余是以報)
治令(周禮御史掌邦國都鄙及萬民之丨丨以贊冢宰)
治氣(史記五帝紀靜淵以有謀疏通而知事養材以任地載時以象天依鬼神以制義丨丨以教化絜誠)
(以祭祀)
治躬(禮記致禮以丨丨則莊敬莊敬則嚴威)
治狀(漢書王尊𫝊博士鄭寬中使行風俗舉奏尊丨丨遷為東平相唐書盧懷慎𫝊臣請才堪牧宰上)
(佐竝以遷授使宣力四方責以丨丨)
治績(蜀志鄧芝𫝊所在清嚴有丨丨頗隋書河間王弘傳子慶累遷滎陽郡太守有丨丨)
治迹(後漢書梁統傳後出為九江太守定封陵鄉侯統在郡亦有丨丨吏人畏愛之魏志楊沛傳注累)
(遷九江東平樂安太守並有丨丨)
治幹(齊書劉繪傳南康是三州喉舌應須丨丨豈可以年少講學處之耶)
治勢(潛夫論歴觀古来愛君憂主敢言之臣丨丨一成君自不能亂也况臣下乎)
治制(魏志夏侯太初𫝊五等之典雖難卒復可麤立儀準以一丨丨)
治辨(禮記其功大者其樂備其丨丨者其禮具韓詩外傳禮者丨丨之極也)
治達(周禮射人掌其丨丨若有國事則掌其戒令詔相其事)
治禁(周禮司關司貨賄之出入者掌其丨丨與其征㕓)
治萃(劉楨處士國文甫碑逍遥九皋方回是慕不計丨丨名與殊路)
治整(國語四軍之帥旅力方剛卒伍丨丨諸侯與之)
治侈(人物志矯抗之政宜於丨丨以之治弊則殘)
治弊(人物志見上)
治新(人物志諧和之政宜於丨丨以之治舊則虛)
治舊(人物志見上)
治内(詩魚麗小序文武以天保以上丨丨采薇以下治外枚乘七發雖令扁鵲丨丨巫咸治外尚何及)
(哉先范祖禹論宦官疏欲治外者必丨丨欲治遠者必先治近)
治外(詩魚麗小序見上宦枚乘七發見上范祖禹論官疏見上)
治近(荀子主道丨丨不治遠治眀不治幽治一不治二范祖禹論宦官疏見治内下)
治遠(荀子見上見范祖禹論宦官疏治内下)
治眀(荀子見治近下)
治幽(荀子見治近下)
治一(莊子萬物雖多其丨丨也荀子見治近下)
治二(荀子見治近下)
治萬(潛虚一以丨丨少以制衆其維綱紀乎綱紀立而治其成矣)
治衆(戰國策能丨丨者其官大丨孫子凡丨丨如治寡分數是也吴子理者丨如治寡備者出門如)
(見賓)
治寡(孫子見上吴子見上)
治天(北齊書文宣帝紀丨丨靜地和神敬鬼庇民造物咸自靈符)
治歷(易君子以丨丨明時司漢書律歷志元封七年乃選丨丨鄧平及長樂馬可酒泉侯宜君侍郎尊)
(及與民間丨丨者凡二十餘人方士唐都巴郡洛下閎與焉)
治歲(越絶書越王問計倪曰吾聞先生明於丨丨萬物盡長欲聞其治術可以為教常)
治春(淮南子東方木也其帝太皥其佐勾芒執規而丨丨)
治夏(淮南子南方火也其帝炎帝其佐朱眀執衡而丨丨)
治秋(淮南子西方金也其帝少昊其佐蓐收執矩而丨丨)
治冬(淮南子北方水也其帝顓頊其佐元冥執權而丨丨)
治暑(避暑錄話古方丨丨無他法但用辛甘發散疏導心氣與水流行則無能害之矣)
治鬼(淮南子人莫欲學御龍而皆欲學御馬莫欲學丨丨而皆欲學治人急所用也)
治人(孟子或勞心或勞力勞心者丨丨勞力者治於人荀子有丨丨無治法淮南子見上)
治法(周禮宰夫掌丨丨以攷百官府羣都縣鄙之治荀子見上)
治神(周禮司約掌邦國及萬民之約劑丨丨之約為上治民之約次之治地之約次之治功之約次之治)
(器之約次之治摯之約次之)
治民(周禮司約見上正左傳政以丨丨刑以邪)
治地(周禮司約見治神下聞孟子丨丨莫善於助莫不善於貢越絶書臣炎帝有天下以傳黃帝黃)
(帝於是上事天下丨丨)
治功(周禮司勲王功曰勲國功曰功民功曰庸事功曰勞丨丨曰力戰功曰多又司約見治神下)
治器(周禮司約見治神下)
治摯(周禮司約見治神下)
治經(晉書食貨志敘天下所貴者人也眀之所求者學也丨丨入官則君子之道焉陳書江總傳至德)
(四年加宣惠將軍量置佐史尋授尚書令給鼓吹一部加扶餘並如故策曰於戲夫文昌政夲司會丨丨韋彪)
(謂之樞機李固方之斗極不宋史孫復傳與胡瑗不合在太學常相避瑗丨丨如復而教養諸生過之)
治書(晉書職官志丨丨侍御史案漢宣帝幸宣室齋居而決事令侍御史二人丨丨侍側後因别置謂之)
(丨丨侍御史)
治詩(漢書申公傳韋賢丨丨事博士大江公及許生又治禮至丞相)
治禮(禮記所以丨丨敬為大朝史記叔孫通傳漢七年長樂宫成諸侯羣臣皆十月儀先平眀謁者丨)
(丨傳漢書申公見上)
治頌(漢書李順傳熙族孫同軌體貌魁岸腰帶十圍學綜諸經多所丨丨按熙李熙)
治典(周禮大宰一曰丨丨以經邦國以治官府以紀萬民)
治易(漢書費直傳費直字長翁東莱人也丨丨為郎至單父令却掃篇趙畯字德進宋城人少丨丨)
治煩(左傳君子謂華元樂舉于是乎不臣臣丨丨去惑者也)
治古(荀子丨丨無肉刑而有象刑)
治孝(皇甫松大隠賦堯專於丨丨舜專於丨丨)
治親(禮記聖人南面而聽天下所且先者五而民不與焉一曰丨丨二曰報功三曰舉賢四曰使能五曰)
(存愛)
治老(唐書賈敦實傳永淳初致仕病篤子孫迎醫敦實不肯見曰未聞良醫能丨丨也)
治廟(史記封禪書於是上使使丨丨汾隂南臨河欲祠出周鼎漢書王莽傳九廟成莽謁見因賜丨丨)
(者司徒大司空錢各千萬)
治國(禮記古之欲明明德于天下者先丨其丨)
治朝(周禮太宰王眡丨丨則贊聽治大又宰夫之職掌丨丨之法以正王及三公六卿夫羣吏之位)
治位(韓詩外傳齊景公使人於楚楚王與之上九重之臺顧使者曰齊有臺若此乎使者曰吾君有丨丨)
(之坐土階三等茅茨不翦樸椽不斵者猶以謂為之者勞居之者泰吾君惡有臺若此者於是楚王盖悒如也)
治官(書董正丨丨公左傳華元曰我為右師君臣之訓師所司也今室卑而不能正吾罪大矣不能丨)
(丨敢賴寵乎)
治吏(韓非子聞有吏雖亂而有獨善之民不聞有亂民而有獨治之事故明主丨丨不治民)
治世(魏志武帝紀注太祖嘗問許子將我何如人子將不答固問之子將曰子丨丨之能臣亂世之姦雄)
(太祖大笑)
治署(唐書徐申傳遷韶州刺史韶自兵興四十年刺史以縣為丨丨而令丞雜處民閻申按公田之廢者)
(募人假牛犁墾發以所收半畀之田久不治故肥美歲入凡三萬斛諸工計所庸受粟有差乃徙治故州未幾)
(邑閈如初)
治所(魏志賈逵傳注初魏郡官屬頗以公事期會有所急切會聞逵當為郡舉府皆詣縣門外及遷書到)
(逵出門而郡官屬悉當門謁逵於車下逵抵掌曰詣丨丨何宜如是)
治處(越絶書囊瓦者何楚之相也郢者何楚王丨丨也)
治中(周禮天府凡官府鄉州及都鄙之丨丨受而藏之以詔王察郡吏之治注丨丨謂其治職簿書之要)
(百又蜀志龐統傳吴將魯肅遺先主書曰龐士元非里才也使處丨丨别駕之任始當展其驥足耳)
治城(春秋定公元年春三月晉人執宋仲幾于京師公羊傳仲幾之罪何不蓑城也注若今以草衣城是)
(也禮諸侯為天子丨丨各有分丈尺宋仲幾不治所主柳宗元桂州訾家洲亭記既成以燕歡極而賀咸曰)
(昔之遺勝槩者必於深山窮谷人罕能至而好事者後得以為己功未有直丨丨挟闤闠車輿步騎朝過夕視)
(訖千百年莫或異顧一旦得之遂出於他邦雖博物辯口莫能舉其上者)
治野(周禮遂人凡丨丨夫間有遂遂上有徑十夫有溝溝上有畛百夫有洫洫上有涂千夫有澮澮上有)
(道萬夫有川川上有路以逹于畿)
治市(荀子使賓旅安而貨財通丨丨之事也)
治邸(史記封禪書古者天子五載一廵狩用事太山諸侯有朝宿地其令諸侯各丨丨太山下)
治第(史記衛青霍去病傳天子為丨丨令驃騎視之賢唐書裴度傳度不復有經濟意乃丨丨東都集)
(里)
治庭(鄧潤甫皇伯宗暉封濮國公制眷惟尊屬之賢早有皇支之譽其敷褒律以告丨丨)
治樓(漢書匈奴傳於是衛律為單于謀穿井築城丨丨㠯藏穀與秦人守之)
治園(韓詩外傳楚有士曰申鳴丨丨以養父母孝聞於楚王召之申鳴辭不往其父曰王欲用汝何為辭)
(之申鳴曰何舍為子乃為臣乎其父曰使汝有禄於國有位於廷汝樂而我不憂矣我欲汝之仕也申鳴曰諾)
(遂之朝受命楚王以為左司馬)
治亭(漢書王莽傳㠯封丘㠯東付丨丨治亭故東郡)
治郡(漢書循吏黃霸傳霸材長於治民及為丞相總綱紀號令風采不及丙魏于定國功名損於丨丨時)
治縣(漢書薛宣傳宣子惠為彭城令宣從臨淮遷至陳留過其縣橋梁郵亭不修宣心知惠不能留彭城)
(數日案行舍中處置什器觀視園菜終不問惠㠯吏事惠自知丨丨不稱宣意遣門下掾送宣至陳留令掾進)
(見自從其所問宣不教戒惠吏職之意宣笑曰吏道㠯法令為師可問而知及能與不能自有資材何可學也)
(丨又地理志會稽郡丨注師古曰本閩越地)
治鄭(史記滑稽傳子產丨丨民不能欺子賤治單父民不忍欺西門豹治鄴民不敢欺韓詩外傳子貢)
(曰夫奚不若子產之丨丨一年而負罰之過省二年而刑殺之罪亡三年而庫無拘人)
治鄴(史記滑稽傳見上曰魏志楊沛傳注太祖問曰以何丨丨沛竭盡心力奉宣科法)
治秦(戰國策商君曰子不說吾丨丨與)
治蜀(東坡題跋張忠定公丨丨用法之嚴似諸葛孔明)
治梁(書丨丨及岐關又漢書張敞傳敞弟武拜為梁相敞使吏送至戒吏自問武武應曰馭黠馬者利)
(其銜策梁國大都吏民凋敝且當㠯柱後惠文彈治之耳秦時獄法吏冠柱後惠文武意欲㠯刑法丨丨吏還)
(道之敞笑曰審如掾言武必辨丨丨矣)
治齊(史記齊太公世家桓公之立發兵攻魯心欲殺管仲鮑叔牙曰君將丨丨即高傒與叔牙足也君且)
(欲霸王非管夷吾不可)
治把(左傳晉平公把出也故丨丨注治理其地修其城)
治阿(宋書王華傳丨丨之宰不必計年免徒之守豈限資秩晏子晏子為東阿宰三年毁聞于國景公)
(召免之晏子謝曰請復丨丨三年而譽聞于國)
治潮(宋史許應龍傳帝謂應龍曰卿丨丨有聲與李宗勉治台齊名)
治台(宋史許應龍傳見上)
治蒲(家語子路丨丨孔子過之三稱其善丨韓愈韓弘神道碑公以司徒中書令丨)
治衢(韓愈鄭羣墓誌丨丨五月復入為庫部郎中)
治鎬(漢書地理志文王作酆武王丨丨)
治岐(孟子昔者文王之丨丨也)
治浦(水經江水左逕白螺山南注右歷鴨蘭磯北江中也東得鴨蘭丨丨二口)
治水(水經注漢明帝時司空伏恭薦樂浪人王景字仲通好學多藝善能丨丨顯宗詔與謁者王旻始作)
(浚儀渠旻用景法水乃不害)
治河(漢書溝洫志賈讓奏言丨丨有上中下策)
治洫(周禮小司徒四丘為甸注甸方八里旁加一里則方十里為一成積百井九百夫其中六十四井五)
(百七十六夫出田税三十六井三百二十四夫丨丨)
治陂(晉書食貨志北臨淮水自鍾離而南横石以西盡泚水四百餘里五里置一營營六十人且佃且守)
(兼修廣淮陽百尺二渠上引河流下通淮潁大丨諸丨)
治閘(莊㫤貞齋記使蜀丨丨儀真督歲課南甸皆能處人之所難)
治田(漢書食貨志丨丨勤謹則畮益三升不謹則損亦如之)
治畦(孟子曾子曰脅肩謟笑病于夏畦趙岐注言其意苦勞極甚于仲夏之月丨丨灌園之勤也)
治圃(文同早晴至報恩山詩大麥未收丨丨晚小蠶猶卧斫桑稀)
治苗(禮記天子諸侯無事則歲三田疏夏田為苗擇取不孕任者若丨丨去不秀實者)
治農(國語王丨丨于藉蒐于農隙)
治粟(史記陳丞相世家陛下即問決獄責廷尉問錢穀責丨丨内史漢書食貨志元封元年卜式貶為)
(太子太傅而桑弘羊為丨丨都尉領大農盡代僅斡天下鹽鐵注代孔僅)
治米(陸游宿彭山縣通津驛大風鄰園多喬木終夜有聲詩陶盎丨丨聲叟叟木甑炊䴵香浮浮)
治莠(江淹為蕭太尉上便宜表草丨其丨職此為先)
治實(蜀志諸葛亮傳注袁子曰亮丨丨而不治名志大而所欲遠非求近速者也宋書孔季恭傳季恭)
(到任務存丨丨敕止浮華翦罰游惰)
治名(漢書尹翁歸傳翁歸三子皆為郡守少子岑歷位九卿至後將軍而閎孺亦至廣陵相有丨丨蜀)
(志諸葛亮傳注見上)
治生(史記淮隂侯𫝊始為布衣時貧無行不得推擇為吏又不能丨丨商賈常從人寄食飲人多厭之者)
(外魯齋語錄學者以丨丨為急官諸葛亮遺表臣身在别無調度随時寄食悉仰於不别丨丨以長尺寸)
治産(史記越王勾踐世家范蠡浮海出齊變姓名自謂鴟夷子皮耕於海畔苦身戮力父子丨丨居無幾)
(何致產數千萬桑楊惲報孫會宗書身率妻子戮力耕灌園丨丨以給公上)
治廩(魏志司馬芝傳芝奏曰夫農民之事田自正月耕種芸鋤條桑耕熯種麥穫刈築場十月乃畢丨丨)
(繋橋運輸租賦除道理梁墐塗室屋以是終歲無日不為農事也)
治食(漢書西域傳罽賓國其民巧雕文刻鏤治宫室織罽刺文繡好丨丨有金銀銅錫㠯為器)
治賦(論語由也千乘之國可使丨其丨也)
治兵(周禮大司馬中秋教丨丨如振旅之陳歸春秋甲午丨丨左傳三年而丨丨入而振旅而飲至)
治軍(禮記班朝丨丨涖官行法非禮威嚴不行吴子凡制國丨丨必教之以禮勵之以義)
治戎(左傳今兩國丨丨行人不使不可謂整)
治邊(北齊書獨孤永業傳宜陽深在敵境周人于黑澗築城戍以斷糧道永業亦築鎮以抗之丨丨甚有)
(威信丨王僧孺豫州墓誌銘丨御衆威裕兼行)
治射(韓愈送高閑上人序養叔丨丨庖丁治牛)
治牛(韓愈送高閑上人序見上)
治馬(莊子伯樂曰我善丨丨燒之剔之刻之烙之編之以羈靮連之以皂棧而馬之死者十二三矣)
治廐(五代史東漢世家劉旻大敗輜重器甲乘輿服御物皆為周師所獲旻獨乘契丹黃騮自雕窠嶺間)
(道馳去夜失道山谷間得村民為鄉導誤趨平陽得他道以歸而張元徽戰歿于陣楊衮怒旻按兵西偏不戰)
(故獨全軍而返旻歸為黃騮丨丨飾以金銀食以三品料號自在將軍)
治船(漢書食貨志時大司農中丞耿夀昌以善為算能商功利得幸於上五鳳中奏言故事歲漕關東榖)
(四百萬斛㠯給京師用卒六萬人宜糴三輔弘農河東上黨太原郡榖足供京師可以省關東漕卒過半又白)
(增海租三倍天子皆從其計御史大夫蕭望之奏言故御史屬徐宫家在東萊言往年加海租魚不出長老皆)
(言武帝時縣官嘗自漁海魚不出後復予民魚乃出夫隂陽之感物類相應萬事盡然今夀昌欲近糴漕關内)
(之穀築倉丨丨費直二萬萬餘有動衆之功恐生旱氣民被其災夀昌習於商功分銖之事其深計遠慮誠未)
(足任宜且如故上不聽漕事果便)
治艦(宋史楊萬里傳勿以海道為無虞勿以大江為可恃增屯聚糧丨丨扼險)
治具(史記灌夫傳將軍昨日幸許過魏其魏其夫妻丨丨至旦至今未敢嘗食又酷吏傳序法令者丨)
(之丨而非制治清濁之源也)
治飯(淮南子為客丨丨而自藜藿名尊于實也煎張耒詩野僧丨丨挑蔬至童子㩦茶對客)
治庖(莊子庖人雖不丨丨尸祝不越樽俎而代之矣)
治魚(吴越春秋子胥歸吴吴王聞三帥將至丨丨為膾)
治罇(新語生於大都之廣地近於大匠之名工則材器制斷規矩度量堅者補朽短者續長大者丨丨小)
(者治觴)
治觴(新語見上)
治末(新語丨丨者調其本端影者正其形)
治柴(管子莱莒之山生柴君其率白徒之卒鑄莊山之金以為幣重莱之柴賈莱君聞之告左右曰金幣)
(者人之所重也柴者吾國之竒出也以吾國之竒出盡齊之重寳則齊可并也莱即釋其耕農而丨丨管子即)
(令隰朋反農二年桓公止柴莱莒之糴三百七十齊糴十錢莱莒之民降齊者十分之七二十八月萊莒之君)
(請服)
治苛(漢書武帝紀詔曰詳問隠處亡位及冤失職姦猾為害野荒丨丨者舉奏注丨丨為政尚細刻)
治芋(齊民要術芋生根欲深劚其旁以緩其土旱則澆之有草鋤之不猒數多丨丨如此其收常倍)
治絲(左傳猶丨丨而棼之也)
治絮(梅堯臣得王介甫常州書詩搜奸證謬若丨丨)
治繭(宋史食貨志蠶婦丨丨績麻紡緯縷縷而積之寸寸而成之其勤極矣)
治麻(墨子婦人夙興夜寐紡績織紝多丨丨統葛緒捆布縿不敢怠倦)
治衣(語林李思讓每休沐則閉戶讀書一布衫或須浣濯補紉必俟休暇日若賓見訪則使其子致謝家)
(君丨丨不可出)
治埴(莊子陶者曰我善丨丨)
治木(莊子匠人曰我善丨丨)
治陶(列女傳陶答子丨丨三年名譽不興家富三倍其妻抱兒而泣姑怒以為不祥妻曰妾聞南山有元)
(豹飲霧而七日不食欲以澤其衣毛成其文章至於犬豕肥以取之逢禍必矣期年答子之家果被盗)
治金(淮南子剞劂削鋸陳非良工不能以制木鑪槖埵坊設非巧冶不能以丨丨)
治玉(詩追琢其章金玉其相箋周禮追師掌追衡笄則追亦丨丨也)
治瑩(張餘慶青玉案賦嘉韞積之資忽雕鐫而有立以出藍之色乍丨丨而斯成)
治石(水經注建春門石梁不高大丨丨工密舊橋首夹建兩石柱螭短趺勒甚佳)
治鑑(周禮凌人春始丨丨注鑑如甀大口以盛冰置食物于中以禦溫氣)
治飾(禮記故君子動其本樂其象然後丨其丨在魏志杜恕傳恕推誠以質不丨丨少無名譽及朝不)
(結交援專心向公)
治髻(老學菴筆記櫛之於髮不去亂不能丨丨)
治任(孟子門人丨丨將歸)
治行(漢書曺參傳蕭何薨參聞之告舍人趣丨丨吾且入相又鄭當時傳使視決河自請丨丨五日上)
(曰吾聞鄭莊行千里不齎糧丨丨者何也遷又去聲漢書趙廣漢傳察廉為陽翟令㠯丨丨尤異京輔都尉)
(守京兆尹太又朱邑傳舉賢良為大司農丞遷北海守㠯丨丨第一入為大司農)
治裝(戰國策孟嘗君笑曰客果有能也吾負之未嘗見也請而見之謝曰文倦于是憒于憂而性懧愚沈)
(于國家之事開罪于先生先生不羞乃有意欲為收責于薛乎馮煖曰願之于是約車丨丨載劵契而行)
治餓(韓非子不能具美食而勸餓人飯不能為丨丨者也)
治恕(程子語錄克己可以丨丨明理可以治懼)
治懼(程子語錄見上)
治厲(益部方物略記海芋木榦芋葉擁踵盤戾農師弗載可用丨丨)
治病(漢書高帝紀注漢律吏二千石有予告有賜告予告者在官有功最法所當得也賜告者病滿三月)
(當免天子優賜其告使得帶印綬將官屬歸家丨丨)
治疾(漢書高帝紀上擊布時為流矢所中行道疾疾甚吕后迎良醫醫入見上問醫曰疾可治否醫曰可)
(治于是上嫚罵曰吾㠯布衣提三尺取天下此非天命乎命乃在天雖扁鵲何盆遂不使丨丨賜黃金五十斤)
(罷之丨陸游疾小愈縦筆作短章詩丨如治盗要使復其常)
治盜(陸游疾小愈縦筆作短章詩見上)
治裏(班固幽通賦單丨丨而外彫兮張脩襮而内逼注丨丨謂導氣也)
治筋(周禮考工記夏丨丨則不煩)
治聾(談錄李文公云吾為翰林學士月給内醖兵部李湘濤春社寄詩云社公今日没心情為乏丨丨酒)
(一瓶俗傳社酒能丨丨社公濤小字福王珪題大社齋宫詩鄰雞三唱曉驂催又向雲壇飲杯自笑丨丨知)
(不足明年強健更重来)
治齒(酉陽雜俎仙人鄭思遠嘗騎虎故人許隠齒痛求治鄭曰唯得虎䰅及熱插齒間即愈鄭為拔數莖)
(與之因知虎䰅能丨丨也)
治齲(淮南子壊塘以取龜發屋而求貍掘室而求鼠割脣而丨丨)
治蝨(酉陽雜俎有水竹葉如竹生水中短小亦丨丨)
治尰(元微之痁病聞幕中諸公徵樂會飲因有戱呈三十韻丨丨扶輕杖開門立静街)
治洗(歐陽脩奉答聖俞達頭魚詩嗟彼達頭微誰傳到京國乾枯少滋味丨丨費炮炙)
治差(梁書明山賓傳家中嘗乏用貨所乘牛既售受錢乃謂買主曰此牛經患漏蹄丨丨已久恐後脱發)
(無容不相語買主遽追取錢)
治療(北齊書清河王兵𫝊武定元年除晉州刺史西南道大都督得綏邊之稱時岳遇患高祖令還并丨)
(丨疾瘳復令赴職親唐書高麗傳帝坐城門過兵人人撫慰疾病者視之勅州縣丨丨士大悦)
治丹(唐書郝處俊𫝊時浮屠盧伽逸多丨丨曰可以續年高宗欲遂餌之處俊諫曰脩短固有命異方之)
(劑安得輕服哉抱又李抱真傳有孫季長者為丨丨且曰服此當仙去真表署幕府嘗語左右曰秦漢君不)
(偶此我乃得之後升天不復見公等矣)
治朱(梁簡文帝蜀國絃歌篇停絃時繋爪息吹更丨丨)
治變(孫子無邀正正之旗勿擊堂堂之陣此丨丨者也)
治否(唐書潘孟陽𫝊時憲宗新立詔孟陽馳驛江淮視財賦加鹽鐵轉運副使并察諸使丨丨)
治亂(書唯丨丨在庶官王史記屈原𫝊屈原者名平楚之同姓也為楚懷左徒博聞強志明於丨丨&KR0570;)
(於辭令)
治訟(周禮小宰七事者令百官府共其財用治其施舍聽其丨丨又縣正掌其丨丨趨其稼事而賞罰)
(之)
治罪(齊書孔琇之𫝊琇之補吴令有小兒年十歲偷刈鄰家稻一束琇之付獄丨丨或諫之琇之曰十歲)
(便能為盗長大何所不為縣中皆震肅)
治忽(書予欲聞六律五聲八音在丨丨以出納五言汝聽)
治陽(大戴禮律居隂而丨丨歷居陽而治隂道德指歸論鬼神治隂聖人丨丨)
治隂(大戴禮見上上道德指歸論見)
治小(淮南子秤薪而爨數米而炊可以丨丨未可以治大也新序治大者不丨丨成大功者不小苛)
治大(淮南子見上新序見上)
治譽(唐書李傑𫝊解褐齊州參軍事累遷天官員外郎為吏詳敏有丨丨)
治博(鮑照河清頌丨丨化光民阜財盛)
治劇(漢書原&KR0881;傳大司徒史丹舉能丨丨為谷口令時年二十餘谷口聞其名不言而治)
治密(薛季宣次韻李浩然喜晴詩我愧子康之丨丨其雨其雨而出日)
治細(蘇洵上富丞相書不幸而與不肖偶不圖其大而丨其丨則闊遠於事情)
治影(新語求遠者不可失於近丨丨者不可忘其容)
治也(爾雅乂亂靖神弗淈丨丨)
增
增德(左傳秦伯猶用孟明孟明增修國政重施於民趙成子言於諸大夫曰秦師又至將必辟之懼而丨)
(丨不可當也廉柳宗元嶺南節度使饗軍堂記今御史大夫扶風公廣州且專二使丨丨以来遠人申威以)
(脩戎政大饗宴合樂從其豐盈)
增脩(書厥或告之曰小人怨汝詈汝則皇自敬德傳其有告之言小人怨詈汝者則大自敬德丨丨善政)
(應左傳見上未後漢書章帝紀詔曰今山川鬼神典禮者尚咸秩其議丨丨羣祀以祈豐年)
增慶(魏書李騫𫝊奄四海以為家開七百而丨丨)
增夀(沈約神不滅論虚用損年善攝丨丨)
增福(宋史李筠傳筠性雖暴事母甚孝每怒將殺人母屏風後呼筠筠趨至母曰聞將殺人可免乎為吾)
(曺丨丨爾筠遽釋之簡易林萬物和生蟄蟲振起益爵丨丨日受其喜梁文帝上武帝菩提樹頌唘使誓)
(願者結因頂禮者丨丨)
增禄(易林丨丨益夀以成功名又丨丨益福喜来入室)
增業(左傳生而有文在其手曰友遂以名之既而有大功於魯受費以為上卿至於文子武子世丨其丨)
(不廢舊績)
增法(漢書王莽傳莽丨丨五十條犯者徙之西海徙者㠯千萬數民始怨矣)
增諡(唐書高祖紀天寳八載諡神堯大聖皇帝十三載丨丨神堯大聖大光孝皇帝)
增闡(後漢書應劭傳雖未足綱紀國體宣洽時雍庶幾觀察丨丨聖聽)
增授(史記封禪書十一月甲子朔旦冬至日祠上帝明堂毋脩封禪其贊饗曰天丨丨皇帝太元神策周)
(而復始皇帝敬拜太一)
增志(禮記祭有三重焉獻之屬莫重于祼聲莫重于升歌舞莫重于武宿夜此周道也凡三道者所以假)
(于外而以丨君子之丨也)
增智(封希顔六藝賦扣羽丨丨間商寡欲)
增敬(世說補遠公在廬山中雖老講論不輟執經登坐諷誦朗暢高足之徒皆肅然丨丨)
增虔(束晳南陔詩勗丨爾丨以介丕祉)
增榮(易林丨丨益譽觀魏武帝祭橋太尉文丨丨益皆由奬助)
增華(晉書輿服志營衛南宫丨丨北極加梁昭明太子文選序踵其事而丨丨變其本而厲謝莊月)
(賦丨丨台室揚采軒宫)
增大(魏書張彝𫝊元天高朗尚假列星以助明洞庭淵湛猶藉衆流以丨丨)
增高(禮記孟夏之月繼長丨丨無有壊堕宋史樂志丨丨欽事式奉嚴禋)
增壯(劉長卿冰賦勁飇夕寒我力丨丨晴景朝暖我心猶堅樓鑰送張定叟鎮襄陽詩與蜀相犄角國)
(勢自丨丨)
增峻(楊炯渾天賦南河象闕於是乎丨丨左轄邊荒於是乎自寧又王勃集序翰苑豁如詞林丨丨)
增威(唐享太廟樂章乾宫候色震象丨丨)
增勝(葛長庚東山賦雖景物變態之不常盖江山因人而丨丨也)
增芳(曺植迷迭香賦既經時而收采兮遂幽殺以丨丨)
增美(吕向美人賦鳥間關而共嬌花散亂而丨丨)
增煥(史岑出師頌皇運来授萬寳丨丨)
增耀(後漢書郎顗傳昔唐堯在上羣龍為用文武創德周召作輔是以能建天地之功丨日月之丨也)
(晉書桓豁傳三台麗天辰極以之丨丨論道作弼王猷以之時邕)
增光(後漢書明帝紀贊登臺觀雲臨雍拜老懋惟帝績丨丨文考又徐穉𫝊尚書令陳蕃僕射胡廣等)
(薦徐穉曰必能翼宣盛美丨丨日月矣史宋書謝靈運傳華映水而丨丨氣結風而回敷宋樂志丕顯丕)
(承丨丨祖宗)
增暉(晉書劉頌𫝊臣受詔之日喜懼交集益思自竭用忘其鄙願以螢燭丨丨重光曺植求自試表螢)
(燭末光丨丨日月按暉一作輝)
增煇(後漢書孔僖傳元和二年帝東廵狩還過魯幸闕里以太牢祀孔子及七十二弟子作六代之樂大)
(會孔氏男子二十以上者六十三人命儒者講論僖因自陳謝帝曰今日之會寧於卿宗有光榮乎對曰臣聞)
(明王聖主莫不尊師貴道今陛下親屈萬乘辱臨敝里此乃崇禮先師丨丨聖德至於光榮非所敢承張說)
(詠塵詩禆山期益峻照日幸丨丨)
增眀(魏武帝陳損益表庶以蒸螢丨丨太陽)
增朗(陸雲祖考頌台光丨丨方險載夷)
增灼(鮑照拜侍郎上疏祗奉恩命憂愧丨丨)
增暖(魏文帝柳賦於是曜靈次乎鶉首兮景風扇而丨丨)
增炎(陸雲登臺賦暑乘隂而丨丨兮景望淵而曖昧)
增熱(張衡思元賦温風翕其丨丨兮惄鬱邑其難聊)
增凉(陸九淵游龍虎山記時雨新霽西風丨丨丨曺植大暑賦奏白雪於琴瑟朔風感而丨)
增寒(嵇含困熱賦序夫閏於夏則崇暑在冬則丨丨長杜甫寄彭州高三十五使君適虢州岑二十七)
(史參三十韻隔日搜脂髓丨丨抱雪霜)
增曙(李子卿駕幸九成宫賦朱旗列而秋野生春金甲照而暮川丨丨)
增景(西京雜記枚乘柳賦雖復河清海竭終無丨丨於邊撩)
增線(唐雜錄唐宫中以女功揆日之長短冬至後日晷漸長比常日丨一丨之功)
增扇(郭璞江賦長風颹以丨丨廣莫䬅而氣整)
增郡(漢書燕剌王旦傳遣中大夫至京師上書言竊見孝武皇帝躬聖道孝宗廟慈愛骨肉和集兆民德)
(配天地明並日月威武洋溢遠方執寳而朝丨丨數十斥地且倍注師古曰斥開也)
增邑(後漢書光武帝紀建武十三年夏四月大司馬吴漢自蜀還京師於是大饗將士班勞策勲功臣丨)
(丨更封凡三百六十五人)
增戶(魏志文帝紀四年秋八月辛未校獵于滎陽遂東廵論征孫權功諸將已下進爵丨丨各有差唐)
(書食貨志太宗方銳意於治官吏考課以鰥寡少者進考如丨丨法失勸導者以減戶論)
增地(漢書地理志樂浪郡縣丨丨注莽曰增土)
增土(漢書地理志注見上)
增山(漢書地理志西河郡縣丨丨連後漢書馬援傳援兄員為丨丨率)
增食(漢書地理志鬱林郡縣丨丨)
增封(漢書武帝紀元封五年春三月還至泰山丨丨)
增海(梅堯臣送梵才吉上人歸天台詩此教久已熾丨丨非一杯)
增河(魏志陳思王植傳注愚誠以揮涕丨丨鼷鼠飲海於朝萬無損益於臣家計甚有廢損)
增川(蘇軾次韻鄭介夫詩收取桑榆種梨棗祝君眉夀似丨丨)
增瀾(謝靈運西征賦風流蕙兮水丨丨□愁衿兮鑑戚顔)
增波(楚辭娭光眇視目丨丨些起魏文帝臨渦賦蔭高樹兮臨曲阿微風兮水丨丨)
增潤(鄭璘皇帝第八男祕第九男祚第十男祺封王制後星丨丨甲觀呈祥按增一作表)
增澆(郭璞江賦迅澓丨丨湧湍叠躍注回波為澆)
增溉(玉海楊炎發關輔民鑿陵陽渠以丨丨)
增堰(水經注晉司馬孚表云若天亢旱丨丨進水若天霖雨陂澤充溢則閉石斷水雲雨由人經國之謀)
(暫勞永逸)
增雉(舊唐書高麗傳太宗征高麗移營安市城東令江夏王道宗築土山攻其城東南隅高麗亦禆城丨)
(丨以相抗)
增陴(唐書顔真卿𫝊陽託霖雨丨丨濬隍級閻伯璵函谷關賦丨丨霧杳聚柝烟凝高卑異坻堮相承)
(丨陴亦作埤李商隠為濮陽公陳情表提鼔燒烽丨濬洫又同卑漢書劉向傳丨丨為高積土為山)
增堞(唐書朱宣傳全忠之攻宣凡十興師四敗績宣才將皆盡益内沮度不能與全忠角則固守丨丨深)
(溝為不可逼按角一作确)
增位(魏志王昶𫝊昶陳治略五事其三欲令居官者久於其職有治績則就丨丨賜爵北史魏孝文帝)
(紀太和十九年詔宿衛武官丨丨一級)
增堂(晉書袁宏𫝊三國名臣贊志在高搆丨丨及陛)
增搆(馬融東廵頌棫槱丨丨烈火燔燃長湛方生連理木頌皇基丨丨靈祚維)
增喜(後漢書鄧皇后紀后詔諸園貴人其宫人有宗室同族若羸老不任使者令園監實覈上名自御北)
(宫丨丨觀閱問之恣其去留即日免遣者五六百人)
增筵(宇文愷明堂議殷無加尋之文周闕丨丨之義)
增基(梁書武帝紀天監十二年六月癸巳新作太廟丨丨九尺)
增置(後漢書順帝紀令緣邊郡丨丨步兵列屯塞下調五營弩師郡舉五人令教習戰射)
增梁(鹽鐵論富者井幹丨丨雕文檻修□憂壁飾)
增石(馬融長笛賦夫其面旁則重巘丨丨簡積頵砡)
增壘(舊唐書李光弼傳賊將史思明等率衆十餘萬来攻太原賊攻城於外光弼即令丨丨於内壊輙補)
(之竈王褒于謹墓碑丨丨減之圖題樹繋桑之略)
增兵(魏志臧洪𫝊紹得洪書知無降意丨丨急攻)
增曺(齊書百官志王朗奏議屬霸國之初基陳矯丨丨由軍事而補闕)
增貲(任昉長沙宣武王碑丨丨就賦夷歌成章)
增糧(晉書王機傳機遣牙門屈藍還州詐言丨丨密招誘所部欲以拒侃)
增錢(庾肩吾書品序余自少迄長留心兹業澡手謝於臨池銳意同於削板而蕺山之扇竟未丨丨凌雲)
(之臺無因誡子按錢别本作華)
增騎(唐書陸贄傳竭内廐之馬武庫之兵占將家子以益師賦私蓄以丨丨)
增驅(後漢書蔡邕傳騁駑駘于修路慕騏驥而丨丨)
增櫓(沈約齊司空柳世隆行狀丨丨乘埤嚴衝駕雉)
增算(柳宗元鄧君墓誌銘改煎鎔範貢輸丨丨)
增勇(宋昱樟亭觀濤詩寂聽堪丨丨晴看自發蒙)
增勲(白居易軍使制自領軍衛為我牙爪夙夜警廵不懈於位材官知訓環列丨丨)
增年(宋書樂志長樂甫始宜孫子常願主人丨丨與天相守梁書武帝紀俗長浮競人寡退情若限歲)
(登朝必丨丨就宦星隋書天文志虚北二星曰司命北二星曰司禄北二曰司范又北二星曰司非司命主)
(舉過行罰滅不祥司禄丨丨延德怨蘇軾早春詩破恨徑須煩麯糵丨丨誰復羲娥)
增齡(郭璞&KR1668;贊大騩之山爰有苹草青華白實食之無夭雖不丨丨可以窮老)
增百(論衡人百歲之夀人年之正數也猶物至秋而死物命之正期也物先秋後秋亦如人死㦯增百歲)
(或減百也先秋後秋為期丨丨減百為數)
增容(趙良器冠賦獬豸觸邪惡佞臣而直指鵕䴊崇飾光近侍以丨丨)
增鮮(曺植槐賦覆陽精之炎景散流耀以丨丨景福殿賦清風萃而成響朝日曜而丨丨)(何晏張仲)
(素鑒止水賦曉日丨丨光風未度松王彪之登會稽刻石山詩修嶺丨丨長挺新)
增妍(法苑珠林弄影逶迤丨丨美豔)
增媚(潘岳芙蓉賦發清陽而丨丨潤白玉而加鮮飛滕邁慶雲抱日賦麗碧霄以丨丨捧金烏而徐)
(王履貞冰池照寒月賦透珠簾而庭戶丨丨浮玉樹而園林借芳竇紃五色筆賦含五采而可寳煥六書以)
(丨丨)
增色(獨孤授清簟賦入芙蓉之幕煥以相鮮照瓊樹之姿燦其丨丨)
增飾(金史樂志南郊肇修大典丨丨賦曺植魏德論憲度丨丨日曜月光班固西都圖皇基於億載)
(度宏規而大起肇自高而終平世丨丨以崇麗)
增絜(袁宏三國名臣贊元歎邈遠神和形檢如彼白珪質無塵點立行以恒匡主以漸清不丨丨濁不加)
(染)
增翠(庾闡揚都賦拂白雪而丨丨凌廣漠而敷穎)
增綠(蕭子顯侍宴餞陸倕應令詩雨罷葉丨丨日斜樹影長)
增寵(後漢書郭皇后紀論郭后以衰離見貶恚怨成尤而猶恩加别館丨丨黨戚)
增驕(阮瑀為曺公作書與孫權謂其力盡適以丨丨)
增氣(晉書袁宏傳三國名臣贊後生擊節懦夫丨丨杜甫雨詩不可無雷霆間作鼔丨丨)
增矯(張說虚室賦巧智首亂禮樂丨丨)
增妙(歐陽詹泉州二公亭記近代襲古丨丨者更作為亭亭也者藉之於人則與樓觀臺榭同製之於人)
(則與樓觀臺榭殊無重搆再成之靡費加版築欄檻之可處事約而用博賢人君子多建之)
增甘(本草春宜省酸丨丨以養脾夏宜省苦增辛以養肺秋宜省辛增酸以養肝冬宜省鹹增苦以養心)
(四季宜省甘增鹹以養腎)
增辛(本草見上)
增酸(本草見增甘下恒陸機感時賦矧余情之含瘁覩物而丨丨)
增苦(本草見增甘下)
增鹹(本草見增甘下)
增市(後漢書左慈傳左慈字元放廬江人也少有神道嘗在司空曺操坐操從容顧衆賓曰今日高會珍)
(羞略備所少吴松江鱸魚耳元放於下坐應曰此可得也因求銅盤貯水以竹竿餌釣於盤中須臾引一鱸魚)
(出操大撫掌笑會者皆驚操曰一魚不周坐席可更得乎放乃更餌鈎沈之須臾復引出皆長三尺餘生鮮可)
(愛操使目前鱠之周浃會者操又謂曰既已得魚恨無蜀中生薑耳放曰亦可得也操恐其近即所取因曰吾)
(前遣人到蜀買錦可過敕使者丨丨二端語頃即得薑還并獲操使報命後操使蜀反驗間增錦之状及時日)
(早晚若符契焉)
增錦(後漢書左慈傳見上)
增絢(晉書潘岳傳論機文喻海韞蓬山而育蕪岳藻如江濯美錦而丨丨)
增綺(沈瑱賀雨賦阡陌條暢而丨丨黍稷芬榮而若換)
增賈(漢書食貨志令邊郡皆築倉以榖賤時丨其丨而糴以利農穀貴時減賈而糶名常平倉)
增秩(漢書蕭咸傳遷張掖弘農河東太守所居有跡數丨丨賜金)
增級(後漢書皇后紀論掖庭三千丨丨十四)
增吏(唐書吴武陵傳誠欲邊隅完實獨募浮民徙罪人發沃土何必加使而丨丨也)
增奉(後漢書光武帝紀二十六年春正月詔有司丨百官丨其千石以上減於西京舊制六百石以下增)
(於舊秩)
增加(唐書食貨志廉使奏吏之能者有四科一曰戶口丨丨二曰田野墾闢三曰稅錢長數四曰率辦先)
(期)
增廣(束晳廣農議一舉兩得外實内寬丨丨窮人之業以闢西郊之田)
增敷(傅休奕蓮歌芙蓉丨丨曄若星羅)
增益(曾與增同孟子所以動心忍性丨丨其所不能丨金史太宗紀贊在位十三年宫室苑籞無所丨)
增展(金史禮志大定十九年四月禘祔閔宗遂丨丨太廟為十二室)
增衍(宋史樂志禕帟流光慶祥丨丨按慶一作沙)
增演(隋書經籍志孔子既敘六經以明天人之道知後世不能稽同其意故别立緯及讖以遺来世其書)
(出於前漢有河圖九篇洛書六篇自黃帝至周文王所受本文又别有三十篇云自初起至於孔子九聖之丨)
(丨以廣其意容牛弘定樂奏又作昭容禮丨丨其意)
增張(後漢書郭太傳太名聞天下後之好事或附益丨丨故多華詞不經)
增熾(柳宗元觧祟賦膏搖脣而丨丨兮燄掉舌而彌葩林滋陽冰賦炎晶鑠野以丨丨皓色澄空而引)
(耀)
增成(漢書外戚𫝊揚光烈之翕赫兮奉隆寵於丨丨注應劭曰後宫有八區丨丨第三也張衡西京賦)
(後宫則昭陽飛翔丨丨合驩)
增名(李嶠上尊號冊文姬水以推輪發號烈山以斵耒丨丨)
增殖(徐陵廣州刺史歐陽頠德政碑弱水導其洪源軒臺表其丨丨)
增肥(太元經山殺瘦澤丨丨注山以高峻故殺瘦澤以卑下受山之腴故云丨丨猶君子虚已以受人者)
(也)
增立(春秋春王正月作三軍注丨丨中軍萬二千五百人為軍)
增繕(金史通吉思忠傳初大定間脩築西北屯戍西自廹塔木色東至呼爾根幾六百里中間堡障王役促)
(雖有牆隍無女牆副堤思忠丨丨用工七十五萬止用屯戍軍卒役不及民)
增倍(爾雅疏貉師祭也于立表處為師祭祭造軍法者禱氣勢之丨丨也元史多爾濟傳多爾濟以西)
(夏營田十未墾一請為其總管至官錄其子弟之壮者墾田凡三載賦額丨丨)
增減(唐書食貨志百官俸錢會昌後不復丨丨石論衡形之貯血氣也猶囊之貯粟米也粟米一囊之)
(高大亦適一石如損益粟囊亦丨丨)
增損(史記吕不韋傳不韋乃使其客人人著所聞集論以為八覽六論十二紀二十餘萬言以為備天地)
(萬物古今之事號曰吕氏春秋布咸陽市門懸千金其上延諸侯游士賓客有能丨丨一字者與千金晉書)
(禮志王肅高堂隆之徒博通前載三千條之禮十七篇之學各以舊文丨丨當世蘇軾僧清順新作垂雲亭)
(詩天工争向背詩眼巧丨丨)
增邃(謝萬春游賦碧巘丨丨灌木結隂)
增異(亢倉子陳大夫曰弊邑亦有聖人亢倉子者偏得老聃之道其能用耳視目聽定公聞而異焉使叔)
(孫氏報聘且致亢倉子卑辭以問之亢倉子曰吾能視聽不用耳目非能易耳目之所用告者過也公曰孰如)
(是寡人丨丨矣地梅堯臣韓欽聖問西洛牡丹之感詩乃知得偶丨丨遂出羣葩號竒偉)
增盼(李百藥笙賦拂長袖而善留絶飛纓以丨丨)
增靧(盧柟天目山賦泰華砥崿衡霍丨丨)
增躍(陸雲喜霽賦魚凌淵以丨丨兮鳥望林而朝隮)
增響(張衡西亰賦礔礰激而丨丨磅礚象乎天威)
增規(鶡冠子丨丨不圓益矩多方)
增放(晉書嵇康傳吾每讀尚子平臺孝威傳慨然慕之想其為人加少孤露母兄驕恣不涉經學又讀老)
(莊重丨其丨故使榮進之心日頽任逸之情轉篤)
增舊(隋書音樂志大業崇新洪基丨丨)
增進(淨住子長養丨丨菩提善根)
增墊(唐書食貨志元和九年戶部除陌錢每緡丨丨五錢四時給諸司諸使之餐置驅使官督之)
增制(應瑒慜驥賦思舊行而驤首兮叩繮綵之紛挐牽繁轡而丨丨兮心慉結而盤紆)
增勢(夏侯湛抵疑投盈寸之膠而欲使江海易色燒一羽之毛而欲令大罏丨丨)
增數(金史太祖紀東京留守司乞夲京官民質子丨丨番代上不許曰諸質子已各受田廬若復番代則)
(往来動搖可並仍舊)
增靦(李嶠為歐陽通讓夏官尚書表非常之恩勿萃庸朽顧匪服而丨丨奉如絲而自失)
增佇(南史宋武帝紀望霄漢以永懷眄山川以丨丨李傅亮封劉裕為宋公詔司勲抗策普天丨丨)
(嶠請加相王封邑表徜恍如失徘徊丨丨)
增估(蕭子良又唘武帝唘司市之要自昔所難頃来此役不繇才舉並條其重貲許以賈衒前人丨丨求)
(俠後人加税請代如此輪回終何紀極)
增繞(傅毅舞賦眉連娟以丨丨兮目流睇而横波)
增璿(沈約為齊竟陵王發講頌惟王稟照道冠丨丨星羅寳幄雲開梵筵)
增運(王羲之丨丨帖得桓護軍書云口米丨丨皆當停為善)
增復(魏志文帝紀注改長安譙許昌鄴洛陽為五都立石表西界宜陽北循太行東北界陽平南循魯陽)
(東界郯為中都之地令天下聽内徙復五年後又丨其丨)
增篤(嵇康與山巨源絶交書有心悶疾頃轉丨丨私意自試不能堪其所不樂)
增撮(敬括嘉量賦始丨丨而就合卒聚升而成斗)
增督(南史宋武帝紀十二年正月晉帝詔帝依舊辟士加領平北將軍兖州刺史丨丨南秦凡二十二州)
(帝以平北文武寡少不宜别置於是罷平北府以併大府)
增革(白居易敢諫鼔賦土鼓丨丨蕢桴改造)
增擊(賈誼弔屈原文鳳凰翔於千仞兮覽德輝而下之見細德之險微兮遥丨丨而去之)
增渴(異物志椰樹高六七丈無枝葉其實如瓠膚中有汁食其膚則不饑食其汁則丨丨)
增煩(繁欽暑賦隂風淟涊動静丨丨)
增嗤(皇甫松大隠賦序陋均傖父誠堪覆瓿以丨丨)
增過(梁武帝罷祈禱詔不得為朕祈福以丨其丨)
增辭(後漢書和帝紀巧法析律飾文丨丨)
增慕(曺植洛神賦思綿綿而丨丨梓湛方生懷歸謠感羈旅兮苦心懷桑兮丨丨)
增感(宋史樂志霜露丨丨粢盛潔祭封張次宗謝賜冬衣狀承寵命而載慙唘緘而丨丨)
增惕(柳宗元為劉同州謝上表庶幾之心懍懍丨丨)
增怵(大唐詔令開元七年詔爰自春首頗愆甘澤眷兹近甸將損嘉苗人天謂何夙夜丨丨)
增勞(柳宗元囚山賦側耕危穫苟以食兮哀斯民之丨丨)
增楚(陸機思歸賦歲靡靡而薄暮心悠悠而丨丨)
增怒(後漢書馬援傳援數以書記責譬于囂囂怨援背已得書丨丨其後遂發兵拒漢)
增怨(温庭筠觀舞妓詩總袖時丨丨聽破復含嚬)
增慮(王粲柳賦人情感於舊物心惆悵以丨丨)
增愁(唐無名氏落葉賦聊賞心以遐望乃觸目而丨丨)
增憂(世說陶公少時作魚梁吏嘗以坩䱹餉母母封䱹付使反書責侃曰汝為吏以官物見餉非惟不益)
(乃丨吾丨也)
增欷(楚辭九辨中憯惻之悽愴兮長太息而丨丨但司馬光省直紀事呈同舍詩無謀忝食肉念爾丨)
(丨)
增歎(漢書禮樂志今大漢繼周久曠大儀未有立禮成樂此賈誼仲舒王吉劉向之徒所為發憤而丨丨)
(也思王粲贈蔡睦詩雖則追慕予罔宣瞻望東路慘愴丨丨)
增癡(仲弘道雞冠花賦苦者乃所釀樂樂者適足丨丨)
增懼(魏文帝戒盈賦信臨高而丨丨獨處滿而懷愁)
增厲(齊書高帝紀慕善之儔仰徽猷而丨丨)
增軫(李嶠楚望賦撫余情之丨丨悼人事之多戚)
增嘻(梅堯臣醉中留别永叔子履詩到君官舍欲取别君惜我去頻丨丨)
增傷(楚辭九章心鬱鬱之憂思兮獨永歎乎丨丨又九辨重無怨而生離兮中結軫而丨丨)
增羞(李陵答蘇武書殺身無益適足丨丨)
增慙(于邰謝賜銀器疋帛等表恩私洊及跪捧丨丨馮審謝奬諭表揣循涯分木石丨丨)
增慟(潘岳楊仲武誄遺形莫紹丨丨余懷)
增哽(梁昭明太子與張纉論張緬書念天倫素睦一旦相失如何可言言及丨丨擥筆無次)
增醜(法書要錄西施心疹捧胸而顰衆愚效之秪丨其丨)
增妖(潘岳秋菊賦或充虛而養氣或丨丨而揚蛾)
增更(史記樂書令沛得以四時歌儛宗廟孝惠孝文孝景無所丨丨)
增改(禮記禮樂之情同故明王以相沿也注沿謂因而丨丨也)
增映(晉書張載張協傳贊載協飛芳棣華丨丨)
賜
賜慶(王昌齡夏月花萼樓酺宴應制詩丨丨垂天澤流歡舊渚宫)
賜瑞(李衢都堂試貢士日慶春雪詩丨丨来豐歲旌賢入貢辰)
賜夀(後漢書祭祀志注漢舊儀曰宗廟祫祭皇帝再拜前上酒畢却西面坐贊享奉高祖丨丨皇帝起再)
(拜即席以大牢之左辨賜皇帝)
賜齡(玉海玉斗儲算金箧丨丨)
賜禄(南史齊武帝紀永明八年冬十一月戊寅詔量增尚書丞郎丨丨易林天丨我丨與生為福)
賜爵(史記孝文帝紀丨民丨一級女子百戶牛酒注蘇林曰男丨丨女子賜牛酒漢書高祖紀大夫㠯)
(上丨丨各一級不張九齡后土赦書裴光庭蕭嵩弼亮朕躬弘益斯遠有優異何殊等倫加階丨丨之外各)
(與一子官飲又禮記君若丨之丨則越席再拜稽首受登席祭之卒爵而俟君卒爵然後受虚爵周禮夏)
(官司士凡祭祀掌士之戒令詔相其灋事及丨丨呼昭穆而進之注丨丨神惠及下也)
賜位(獨斷漢制功德優盛朝廷所異者丨丨特進位在三公下)
賜則(周禮大宗伯五命丨丨注則地未成國之名王之下大夫四命出封加一等五命賜之以方百里二)
(百里之地者方三百里以上為成國)
賜官(周禮大宗伯六命丨丨注丨丨者使得自置其臣治家邑如諸侯)
賜國(周禮大宗伯七命丨丨)
賜封(曺植王仲宣誄晉獻丨丨於魏之疆)
賜姓(左傳天子建德因生以丨丨注因其所由生以丨丨謂若舜由媯汭故陳為媯姓漢書婁敬傳即)
(日駕西都關中於是上曰夲言都秦地者婁敬婁者劉也丨丨劉氏拜為郎中)
賜氏(左傳陶唐氏既衰其後有劉累學擾龍於豢龍氏以事孔甲能飲食之夏后嘉之丨丨曰御龍以更)
(豕韋之後)
賜族(春秋隐公八年冬十有二月無駭卒胡傳無駭書名未丨丨也)
賜號(史記趙世家惠文王二十九年秦韓相攻而圍閼與趙使趙奢將擊秦大破秦軍閼與下丨丨為馬)
(服君)
賜名(唐書陸象先傳始象先名景初睿宗曰子能紹先構是為象賢者乃丨丨焉王建宫詞殿前来往)
(重騎過欲得君王别丨丨)
賜諡(周禮大史小喪丨丨注小喪卿大夫也)
賜命(儀禮燕禮又辱賜于使臣臣敢拜丨丨左傳君来丨丨曰吾與女伐狄)
賜盟(左傳昔周公太公股肱周室夹輔成王成王勞之而丨之丨曰世世子孫無相害也)
賜敕(蕭子良上讜言表凡諸檢課宜停遣使密畿州郡則指丨丨遥外鎮宰明下條源既各奉别旨人競)
(自罄)
賜書(漢書叙傳彪字叔皮幼與從兄嗣共游學家有丨丨後漢書董祀妻傳昔亡父丨丨四千許卷流)
(離塗炭罔有存者誇杜甫送許八拾遺歸江寧覲省詩丨丨父老夀酒樂城隍)
賜札(宋史岳飛傳時飛方苦寒𠻳力疾而行帝大喜丨丨曰卿苦寒疾乃為朕行國爾忘身誰如卿者)
賜字(宋史吴淵傳拜資政殿大學士封金陵侯復丨錦繡堂忠勤樓大丨)
賜詩(唐書賀知章傳請為道士還鄉里詔許之既行帝丨丨皇太子百官餞送)
賜箴(唐書許圉師傳為虔州刺史稍遷相州專以寬治州人刻石頌美部有受賕者圉師不忍按但丨清)
(白丨其人自愧後修飾更為廉士)
賜示(隋煬帝入朝遣使參書奉旨於荆州當陽縣境玉泉山陲為監造伽藍招提行道圖寫地形具以丨)
(丨)
賜策(漢書齊懷王閎傳齊懷王閎與燕王旦廣陵王胥同日立皆丨丨各㠯國土風俗申戒焉)
賜冊(庾信周車騎將軍賀婁慈神道碑銘紫泥丨丨黃腸贈行)
賜篆(蘇軾謝宣召入院表玉堂丨丨仰淳化之彌文寳帶重金佩元豐之新渥)
賜璽(漢書南粤傳高皇帝幸丨臣佗丨㠯為南粤王使為外臣時内貢職)
賜印(漢書陸賈傳時中國初定尉佗平南越因王之高祖使賈丨佗丨為南越王後漢書孝和帝紀永)
(元十二年十一月西域蒙竒兜勒二國遣使内附丨其王金丨紫綬)
賜笏(五代史唐明宗紀天成元年八月丁酉以象笏三十二丨百官之無丨者)
賜尺(唐書李泌傳泌請廢正月晦以二月朔為中和節因丨大臣戚里丨謂之裁度李舟謝敕書賜臘)
(日口脂等表頒丨丨於王度布新歷於荒陬下吕渭皇帝移晦日為中和節詩湔裙移舊俗丨丨新科)
賜符(元史世祖紀中統三年七月丙寅丨夔州路行省楊大淵金丨十銀符十九賞麾下將士别給海青)
(符二事有急速馳以上聞)
賜歷(元史世祖紀中統三年正月庚午丨高麗國丨)
賜額(宋史高昌國傳佛寺五十餘區皆唐朝所丨丨寺中有大藏經唐韻玉篇經音等)
賜樂(禮記天子丨諸侯丨則以柷將之丨伯子男丨則以鼗將之)
賜邑(左傳陳轅宣仲怨鄭申侯之反已於召陵故勸之城其丨丨曰美城之大名也子孫不忘吾助子請)
(乃為之請于諸侯而城之美遂譖諸鄭伯曰美城其丨丨將以叛也申侯由是得罪)
賜舍(儀禮覲禮使者降以左驂出侯氏送于門外再拜侯氏遂從之天子丨丨注丨丨猶致館也)
賜宅(後漢書郭伋傳建武二十二年徵為太中大夫丨丨一區及帷帳錢穀以充其家伋輙散於宗親九)
(族無所遺餘)
賜田(范梈送梁知事之婺州詩新官浙下皆名郡舊宅山東有丨丨)
賜旌(唐書車服志大將出丨丨以顓賞節以顓殺)
賜旛(大訢次韻張夢臣侍御游蔣山詩登麥初横榻迎春及丨丨)
賜幟(唐書高麗傳帝進攻白崖城虜酋孫伐音隂丐降然城中不能一帝丨丨曰若降建於堞以信俄而)
(舉幟城人皆以唐兵登矣乃降)
賜戟(唐書張介然傳介然唘曰臣位三品當給&KR1658;戟若列于京師雖富貴不為鄉人知願得列戟故里元)
(宗許之别丨丨京師第門夲鄉得列戟自介然始功宋史仁宗紀慶歷元年十一月丙寅臣&KR1212;許立家廟臣)
(不限品數丨丨)
賜劒(後漢書温序傳序行部至襄武為隗囂别將苟宇所拘劫序以節撾殺數人賊衆爭欲殺之宇止之)
(曰此義士死節可丨以丨序受劒銜鬚於口顧左右曰既為賊所廹殺無令鬚汙土遂伏劒而死)
賜槍(清異錄槍材難得十全魏州石屋林多有之楊師厚時丨丨效節軍皆采於此)
賜弓(詩彤弓弨兮受言藏之疏色以赤者周之所尚故丨丨赤一而黑十以赤為重耳左傳諸侯敵王)
(所愾而獻其功王於是乎丨之彤丨一彤矢百玈弓矢千以覺報宴)
賜矢(左傳見上)
賜箭(五代史霍彦威傳朱守殷反伏誅彥威遣使者馳騎獻兩箭為賀眀宗丨兩丨以報之)
賜羽(吴越春秋吴王歡兮飛尺書增封益地丨丨竒)
賜鈇(禮記諸侯賜弓矢然後征丨丨鉞然後殺)
賜鉞(禮記見上)
賜鬯(書用賚爾秬鬯一卣傳黑黍曰秬釀以鬯草不言圭瓚可知卣中罇也當以錫命告其始祖故丨丨)
賜冰(周禮天官凌人夏頒冰掌事疏夏頒冰者據頒賜羣臣言掌事者謂主此丨丨多少合得不合得之)
(事避沈約有謝敕丨丨唘實劉禹錫劉駙馬水亭暑詩丨丨滿椀沈朱法饌盈盤覆碧籠)
賜火(唐會要清眀丨丨亦周人季春出火之義衣韓愈寒食直歸遇雨詩惟將新丨丨向曙著朝韋)
(莊長安清明詩内官初丨清眀丨上相閑分白打錢)
賜珠(唐書李義府傳義府夜叩閣上表請廢后立昭儀帝悦召見與語丨丨一斗)
賜玉(左傳虢公晉侯朝王王饗醴命之宥皆丨丨五㲄馬三匹非禮也)
賜璧(梁書昭明太子傳恩隆置醴賞逾丨丨)
賜玦(魏志鍾繇傳注昔忝近任并得丨丨尚方耆老頗識舊物)
賜金(左傳鄭伯始朝於楚楚子丨之丨既而悔之與之盟曰無以鑄兵故以鑄三鐘史記魏其侯傳孝)
(景三年吴楚反上拜嬰為大將軍丨丨千斤竇嬰乃言袁盎欒布諸名將賢士在家者進之所丨丨陳之廊廡)
(下軍吏過輙令財取為用金無入家者太杜甫丹青引贈曺將軍霸至尊含笑催丨丨圉人僕皆惆悵)
賜錢(漢書昭帝紀始元六年栘中監蘇武前使匈奴留單于庭十九歲廼還奉使全節㠯武為典屬國丨)
(丨百萬前岑參送顔平原詩置酒會殿丨丨若山丘)
賜直(漢書成帝紀永始二年二月詔曰關東比歲不登吏民㠯義收食貧民入穀物助縣官振贍者已丨)
(丨其百萬㠯上加賜爵右更注師古曰己丨丨謂官丨其所費丨也)
賜幣(後漢書宋意傳昔周公懷聖人之德有致太平之功然後王曰叔父加以丨丨)
賜錦(杜甫鬭雞詩鬭雞初丨丨舞馬既登牀)
賜綵(北史于仲文傳宣帝時為東郡太守及尉遲迥作亂使誘仲文仲文拒之迥遣儀同宇文威攻之仲)
(文迎擊大破威迥又遣其將宇文冑度石濟宇文威鄒紹自白馬二道俱進復攻仲文仲文自度不能支棄妻)
(子潰圍而遁達於京師迥屠其三子一女隋文帝引入卧内為之下泣丨丨五百叚黃金二百兩進位大將軍)
賜羅(張諤岐王席上詠美人詩香豔王分帖裙嬌敇丨丨)
賜繒(後漢書盧芳傳建武十六年芳復入居高柳與閔堪兄林使使請降乃立芳為代王堪為代相林為)
(代太傅丨丨二萬疋)
賜縑(後漢書祭彤傳遷襄賁令數年襄賁政清璽書勉勵增秩一等丨丨百匹元微之錯字判倘以百)
(為千比丨丨而難赦若當五而四縦闕馬而何傷)
賜絹(晉書胡威傳父質仕魏至征東將軍荆州刺史威自京都定省十餘日告歸父丨丨一匹為裝威曰)
(大人清高不審於何得此絹質曰是吾俸禄之餘以為汝糧耳)
賜絲(唐會要開元十五年五月上命宫中育蠶丁酉夏至丨貴近丨人一綟)
賜帛(漢書文帝紀年八十㠯上賜米人月一石肉二十斤酒五斗其九十㠯上又丨丨人二疋絮三斤)
(後漢書周黨傳詔曰自古明王聖主必有不賓之士伯夷叔齊不食周粟太原周黨不受朕禄亦各有志焉其)
(丨丨四十匹京高士傳韓福以行義修潔著名昭帝時以德行徵至兆病不得進元鳳元年詔策曰朕愍勞)
(福以官職之事丨丨五十匹遣歸其務修孝弟以教鄉里)
賜布(元史世祖紀中統三年十一月辛丑敕河西民徙居應州其不能自贍者百六十戶給牛具及粟麥)
(種仍丨丨人二疋)
賜貂(後漢書東平王蒼傳建初六年冬蒼上疏曰求朝眀年正月帝許之特賜装錢千五百萬帝以蒼冒)
(涉寒露遣謁者丨丨裘頭李東陽陵祀歸得賜暖耳詩和方石韻老去毛君未秃玉堂閑寫丨丨詩)
賜葛(李東陽陵祀歸得賜暖耳詩和方石韻君恩不與炎凉變欲和唐宫丨丨詩)
賜緋(五代史扈載傳游相國寺見庭竹可愛作碧鮮賦題其壁世宗聞之遣小黃門就壁錄之覽而稱善)
(因拜水部員外郎知制誥遷翰林學士丨丨擲事物紀原唐明皇與貴妃彩戲將北惟重四可轉上而連呼)
(叱之宛轉良久而成重四上大悦丨四丨)
賜紫(五代史唐太祖家人傳魏州楊千郎自言有墨子術能役鬼神化丹砂水銀莊宗頗神之拜檢校尚)
(書郎丨丨畫圖繪寳鑑吕拙開封人工畫樓觀太宗營玉清宫拙鬱羅蕭臺樣稱旨授翰林待詔不就願為)
(夲宫道士仍得丨丨)
賜衣(禮記君賜車馬乘以拜丨丨服服以拜文後漢書丁鴻傳永平十年詔徵鴻至即召見說侯之命)
(篇丨御丨及綬稟食公車丨錢起送邊補闕東歸省覲詩東去有餘意春風生丨盧綸送鹽鐵裴判官入)
(蜀詩傳詔收方貢登車著丨丨)
賜服(禮記古者于禘也發爵丨丨順陽義也于嘗也出田邑發秋政順隂義也儀禮覲禮諸公丨丨者)
(束帛四馬儐太史亦如之)
賜裘(西京雜記成帝好蹴踘羣臣以蹴踘為勞體非至尊所宜帝曰朕好之可擇似而不勞者奏之家君)
(作彈棋以獻帝大悦丨青羔丨紫絲履服以朝覲)
賜袍(宋史真宗紀大中祥符元年十月甲寅次太平驛丨從官辟寒丸花葺丨王昌齡春宫曲平陽歌)
(舞新承寵簾外春寒丨錦丨)
賜襦(宋史太宗本紀太平興國八年十二月丁亥丨河北河東緣邊戍卒丨京城諸軍米)
賜衲(酉陽雜俎太宗嘗丨三蔵丨約值百餘金其工無鍼綖之迹)
賜巾(漢書賈山傳陛下即位赦罪人憐其亡髮丨之丨憐其衣赭書其背父子兄弟相見也而賜之衣平)
(獄緩刑天下莫不說喜)
賜帶(謝莊封皇弟表臣聞桐圭睦親書河汾之策丨丨懷賢敬東平之祚)
賜魚(唐書車服志高宗給五品以上随身魚銀袋以防召命之詐出内必合之三品以上金飾袋垂拱中)
(都督刺史始丨丨)
賜履(左傳昔召康公命我先君大公曰五侯九伯女實征之以夹輔周室丨我先君丨東至于海西至於)
(河南至於穆陵北至於無棣非杜甫長沙送李十一詩遠愧尚方曾丨丨竟吾土倦登樓)
賜屩(唐書高麗傳候騎獲覘人帝觧其縛自言不食且三日命飼之丨以丨)
賜鞵(宋史河渠志開寳五年澶州修河卒丨以錢丨役夫給以茶)
賜榖(曺植謝丨丨表詔書念臣經用不足以船河邸閣穀五千斛賜臣)
賜米(史記秦始皇紀三十一年十二月更名臘曰嘉平丨黔首里六石丨二羊南史孔奐傳奐為始興)
(王長史在職清儉多所規正宣帝嘉之丨丨五百斛)
賜粟(後漢書順帝紀永和二年冬十月甲申行幸長安所過鰥寡孤獨貧不能自存者丨丨人五斛宋)
(史真宗紀咸平六年八月丙子詔環慶秋田經寇踐傷者頃丨丨十五斛民被掠者口賜米一斛陸游賽神)
(曲歲歲丨丨年年蠲租)
賜糧(韓愈平淮西碑夫耕不食婦織不裳輸之以車為卒丨丨)
賜復(後漢書光武帝紀建武十九年九月壬申幸南陽進幸汝南南頓縣舍置酒會賜吏人復南頓田租)
(歲父老前叩頭言皇考居此日久陛下識知寺舍每来輙加厚恩願丨丨十年南史梁武帝紀天監七年五)
(月戊子詔蘭陵孫修建二陵周回五里内居人丨丨終身)
賜租(宋史真宗紀咸平五年四月壬申詔陕西民輓送丨緣邊芻糧者丨丨之半台哈布哈陪幸西湖詩)
(丨寬下國傳詔出中堂)
賜宴(北史韋師傳上召師與左僕射高熲上柱國韓擒虎等於卧内丨丨令各敘舊事以為笑樂唐書)
(楊師道傳師道工詩每與有名士燕集歌詠自適帝見其詩為擿諷嗟賞後丨丨帝曰聞公每酣賞捉筆賦詩)
(如宿搆者試為朕為之)
賜飲(宋史禮志雍熙二年四月二日詔輔臣三司使翰林樞密直學士尚書省四品兩省五品以上三館)
(學士宴於後苑賞花釣魚張樂丨丨羣臣賦詩習射)
賜酒(宇文融奉和聖製左丞相說右丞相璟太子少傅乾曜同日上官命宴都堂賜詩詩飛文瑶札降丨)
(丨玉杯傳宴韋述奉和聖製送張說上集賢學士賜詩賦詩開廣宴丨丨酌流霞)
賜醖(梅堯臣詩薦肴已去紗籠羃丨丨新從蟻甕来)
賜醴(張衡週天大象賦儼咮頸以分嗉奉兹嘗而丨丨)
賜酺(宋史禮志王者丨丨推恩與衆共樂所以表升平之盛事契億兆之歡心)
賜餅(洛中記異僖宗幸南内興慶池方食餅餤時進士在曲江有聞喜宴上命依人數各丨紅綾丨餤所)
(司以金合進上命馳賜)
賜脯(吕氏春秋趙宣孟將上之絳見骫桑之下有餓人卧不能起者宣孟與脯一胊拜受而弗敢食也問)
(其故對曰臣有老母持以遺之宣孟曰斯食之吾更與女乃復丨之丨二束)
賜食(儀禮士相見禮若君丨之丨則君祭先飯公論語君丨丨必正席先嘗之史記酈生傳沛輟洗)
(起攝衣延酈生上坐謝之酈生因言六國從横時沛公喜丨酈生丨韓愈雪後寄崔二十六丞公詩殿前羣)
(公丨丨罷驊騮蹋路驕且閑仍陸游仲秋書事詩丨丨敢思烹細項家庖禁擘團臍)
賜鱠(春渚紀聞丁學士君雖湖人而生平不喜食鱠一日忽夢登對已而少休殿廡間傳言以鱠縷一盤)
(為賜食之美甚既覺忽念其味會鄉人有以鮮鯉餉其子者即取其鱠舉筯而盡自後日進一器歲餘復夢登)
(對丨丨如初食訖而寤但聞腥氣逆鼻遂不復食至終身云)
賜羹(虞集觸石墜馬卧病蒙恩予告先至上京寄溉之學士敬仲參書詩給札修辭持玉筆丨丨充腹出)
(珍庖)
賜餐(漢書孔光傳太后詔曰太師光德行純淑道術通明居四輔職輔道於帝國之將興尊師而重傅其)
(令太師毋朝十日一丨丨賜太師靈夀杖黃門令為太師省中坐置几太師入省中用枝丨丨十七物注師古)
(曰食具有十七種物)
賜饔(儀禮聘禮丨丨唯羹飪)
賜膳(司空曙晚秋西省寄上李韓二舍人詩丨丨中人送餘香侍女收)
賜腥(論語君丨丨必熟而薦之)
賜觴(戰國策張子辭楚王曰天下閉關不通未知見日也願王丨之丨王曰諾乃觴之)
賜灌(禮記當飲者皆跪奉觴曰丨丨勝者跪曰敬養注灌猶飲也)
賜燭(宋史禮志元祐二年十一月冬至詔賜御筵於吕公著私第遣中使賜上尊酒香藥果實縷金花等)
(以御飲器勸酒遣教坊樂工給内帑錢賜之及暮丨丨傳宣令繼燭皆異恩也)
賜筵(宋史禮志見上)
賜銀(宋史禮志金國聘使自到闕朝見射射朝辭共賜大使金千四百兩副使金八百八十兩衣各三襲)
(金帶各三條都管上節各丨丨四十兩中下節各三十兩衣一襲塗金帶一條)
賜硯(玉堂雜記紹興二十四年春直學士院湯公思退以禮部郎同知貢舉時百官多闕大抵一人兼數)
(職凡進士出身皆入試闈獨留監察御史王公綸盖備拆號也内制既闕官遂降旨暫權適草劉婉儀進位貴)
(妃制太上稱其有典誥體潤筆殆萬緡丨丨尤竒)
賜筆(唐書渾瑊傳帝召瑊授以詔書千餘自御史大夫實封五百戶而下募突將死士當賊丨瑊丨使量)
(功署詔不足則署衣以授安用談天辨徒勞夢丨丨)(沈約和左丞庾杲之病詩岑參省中即事詩君王新)
(丨丨草奏向明光)
賜墨(晁沖之法一以余所贈墨為不佳詩君不見當年諸李數不到廷寬只今丨丨無老潘)
賜琴(史記五帝紀堯乃丨舜絺衣與丨為築倉廩予牛羊)
賜杖(程本立送人致仕歸越詩丨丨未擕鳩玉小誥綾新織朵雲團)
賜鏡(唐明皇千秋節丨羣臣丨詩鑄得千秋鏡光生百鍊金分將賜羣后遇象見清心張說奉和聖製)
(丨王公千秋丨詩寳鏡頒神節凝規寫聖情)
賜筯(開天遺事宋璟為宰相朝野人心歸美焉時春御宴帝以所用金筯令内臣賜璟雖受所賜莫知其)
(由未敢陳謝帝曰所賜之物非賜汝金盖丨卿之丨表卿之直也璟遂下殿拜謝)
賜釜(張說奉和御製與宋璟源乾曜同日上官命宴東堂賜詩應制詩丨丨同榮拜摐金宴宰司)
賜席(後漢書鄧訓傳訓雖寬中容衆而於閨門甚嚴兄弟莫不敬憚諸子進見未嘗丨丨接以温色)
賜墩(宋史勾濤傳遷起居舍人以足疾命閤門丨丨侍班)
賜簟(劉潛謝始興王丨花紈丨唘麗兼桃象周洽昏眀便覺夏室已寒冬裘可襲)
賜鉢(劉潛謝鄱陽王丨丨唘用貴寳樽文包龍鼎)
賜被(錢起喜李侍御拜郎官入省詩直廬驚漏近丨丨覺霜移盧綸送李縦别駕加員外郎却赴常州)
(幕詩暫歡同丨丨不待易朝衣)
賜衾(高唘雪夜宿翰林院呈危宋二院長詩絳蠟銷吟燭青綾擁丨丨)
賜第(劉潛為武陵王謝丨丨唘輕舟將反高門遽錫)
賜乘(王褒周太傅燕文公于謹墓碑錫邑增於鄭僑丨丨同於魏絳)
賜香(鄭谷定水寺行香詩聽經看畫繞虚廊風拂金鑪待丨丨)
賜花(宋史禮志慶歷七年御史言凡預大宴並御筵其所丨丨並須戴歸私第不得更令僕從持戴景)
(龍文館記正月八日立春内出綵花賜近臣武平一應制云黃鶯未解林間囀紅蕊先從殿裏開中宗手敕批)
(云平一年雖最少文甚警新悦紅蕊之先開訝黃鶯之未囀循環吟咀賞歎兼懷今更丨丨一枝以彰其美)
賜茶(吴志韋曜傳皓每饗宴無不竟日坐席無能否率以七升為限曜素飲酒不過三升初見禮異常為)
(裁減時或密丨丨荈以當酒昏周必大入直召對選德殿丨丨而退詩綠槐夹道集鴉敕賜傳宣坐丨丨)
賜茗(蘇軾怡然以垂雲新茶見餉報以大龍團仍戲作小詩棟芽分雀舌丨丨出龍團)
賜龍(蘇軾新恭送簽判程朝奉以餽其母有詩相謝次韻答之詩火前試焙分新胯雪裏頭綱輟丨丨注)
(茶錄福建貢茶每若干計綱以進國朝故事第一綱團茶至即分賜近臣歐陽公歸田錄茶之貴者莫如龍鳳)
賜果(禮記丨丨于君前其有核者懷其核封袁桷上京雜詠寳劒頒冰徹筠籠丨丨)
賜橘(劉潛謝東宫丨丨唘固以仰匹穰橙俯聮楚柚)
賜柿(梁簡文帝謝東宫丨丨唘甘清玉露味重金液)
賜柑(劉潛謝晉安王丨丨唘甘踰萍實冷亞冰圭立消煩䬼頓除酩酊謝觀宫詞不教團扇棄秋凉丨)
(與新丨異樣香)
賜蔗(容齋随筆郭汾陽在汾上代宗丨甘丨二十條)
賜柰(曺植謝丨丨表即夕殿中虎賁宣詔丨臣等冬丨一奩)
賜藥(五代史唐明宗紀光化三年李嗣昭攻梁邢洺出青山遇葛從周兵嗣昭大敗走梁兵追之嗣源急)
(呼曰吾取葛公士卒可無動乃馳騎犯之出入奮擊嗣昭繼進梁兵解去嗣源身中四矢太祖解衣丨丨以勞)
(之月宋史太祖紀乾德元年七湖南疫丨行營將校丨)
賜馬(宋史禮志打圍射生馬步軍統制官蕭鷓已以所獲獐鹿等就御臺下進獻人馬䄿絶皇帝復御常)
(服乘馬至車子院宣喚殿前司撥發官馬定遠侯彥昌各丨丨一匹)
賜驂(貢師泰泉州道中詩海商到岸纔封舶藩國朝天亦丨丨)
賜牛(劉潛謝豫章王丨丨唘毛角相合骨像應圖韓愈平淮西碑選吏丨丨教而不税)
賜羊(北史于什門傳魏明元時為謁者使喻馮䟦既而拘留歷二十四年後馮弘上表稱臣乃送什門歸)
(太武下詔褒美比之蘇武丨丨千口帛千匹進為上大夫宋史禮志大中祥符五年十一月以宰相王旦生)
(日詔丨丨三十口酒五十壺米麵各二十斛令諸司供帳京府其衙前樂許宴其親友)
賜鷹(杜甫贈特進汝陽王詩仙醴来浮蟻竒毛或丨丨)
賜禽(周禮夏官祭僕凡祭祀王之所不與則丨之丨注王之所不與謂非郊廟尊祭祀則王不與也則丨)
(之丨公卿自祭其先祖則丨之丨也)
賜牡(儀禮聘禮餼之以其禮注凡丨人以丨生曰餼)
賜生(論語君丨丨必畜之)
賜賚(宋史禮志射生官兵就御臺下獻所獲帝遂慰勞丨丨諸將鞍馬金帶以及士卒)
賜勞(梁書武帝紀天監八年春正月辛巳輿駕親祠南郊赦天下内外文武各丨丨一年)
賜物(北史周武帝紀平齊之役見軍士有跣行者帝親脱靴以賜之每宴會將士必自執杯勸酒或手付)
(丨丨聖吴融李周彈箏歌天顏開兮心悦紫金白珠霑丨丨)
賜遺(唐書讓皇帝憲傳居常無日不丨丨尚食總監及四方所獻酒酪異饌皆分餉之憲嘗請歲盡錄賜)
(目付史官必數百紙)
賜目(唐書讓皇帝憲傳見上)
賜賞(管子丨丨恣於己者聖王之禁也)
賜予(周禮天官大府幣餘之賦以待丨丨太宋史真宗紀大中祥符三年閏月詔將吏逮事宗藩府者)
(並丨丨日杜甫太歲日詩榮光懸月丨丨出金銀)
賜頌(周禮天官酒正掌酒之丨丨皆有灋以行之)
賜議(李商隠為絳郡公上崔相公唘儻蒙以然諾為心誠明濟物垂憂不逮丨丨所安)
賜問(司馬相如長門賦願丨丨而自進兮得尚君之玉音梅堯臣送劉元忠省親詩公子言歸日天王)
(丨丨優)
賜見(儀禮士相見禮賓對曰某不足以辱命請終丨丨)
賜遣(北史西域車師國傳天子降念丨丨甚厚)
賜餞(晉書李密傳遷漢中太守自以失分懷怨及丨丨東堂詔密令賦詩末章曰人亦有言有國有緣官)
(無中人不如歸田明明在上斯語豈然武帝忿之於是都官從事奏免密官)
賜告(漢書疏廣傳廣為太傅兄子受為少傅廣謂受曰今仕宦至二千石宦成名立如此不去懼有後悔)
(即日父子俱移病滿三月丨丨廣遂稱篤上疏乞骸骨上㠯其年篤老皆許之加賜黃金二十斤)
賜隠(晉書阮籍等傳論帝堯縦許由於埃壒之表光武舍子陵於潺湲之瀨松蘿低舉用以優賢巖水澄)
(華兹焉丨丨)
賜霑(杜甫野人送朱櫻詩憶昨丨丨門下省退朝擎出大明宫)
賜贖(荀子齊人隆技擊其枝也得一首者丨丨錙金無夲賞矣)
賜獵(酉陽雜俎中宗景龍中召學士丨丨作吐陪行前方後圓也)
賜射(隋書長孫晟傳尋以染干為意利彌豆唘人可汗丨丨於武安殿選善射者十二人分為兩朋唘人)
(曰臣由長孫大使得見天子今日丨丨願入其朋許之)
賜獻(周禮秋官司儀凡四方之賓客禮儀辭命餼宰丨丨以二等從其爵而上下之)
賜用(隋書食貨志開皇十二年有司上言庫蔵皆滿帝曰朕既薄賦於人又大經丨丨何得爾也)
賜可(范成大送詹道子教授奉祠養親詩牋詞上訴人叵挽璽書丨丨羣公歎)
賜煖(李東陽陵祀歸得丨丨耳詩和方石韻丨丨宫貂同日戴冒寒郊馬有人騎)
賜嘗(趙嘏華清宮和杜舍人詩幾添鸚鵡勸先丨荔枝嘗耶律楚材寄賈搏霄乞馬乳詩茂陵要漉塵)
(心渴願得朝朝丨我丨)
賜介(儀禮聘禮君使宰賜使者幣使者再拜稽首丨丨介皆再拜稽首)
賜下(詩畀我尸賓疏不言享祀而云畀我是丨丨之詞故為祭祀齊戒以賜尸賓也)
賜我(五代史唐明宗紀論歲嘗旱已而雪暴坐庭中詔武德司宫中無得掃雪曰此天所以丨丨也)
賜魯(禮記夫大嘗禘升歌清廟下而管象朱干玉戚以舞大武八佾以舞大夏此天子之樂也康周公故)
(以丨丨也)
賜耿(左傳晉侯作二軍公將上軍太子申生將下軍趙夙御戎畢萬為右以滅耿滅霍滅魏還為太子城)
(曲沃丨趙夙丨賜畢萬魏以為大夫)
賜魏(左傳見上)
賜吴(國語昔天以越丨丨而吴不受今天以吴賜越越可以無聽天之命而聽君之令乎)
賜越(國語見上)
賜支(後漢書西羌傳西羌濱於丨丨至乎河首綿地千里丨丨者禹貢所謂析支者也)
賜憐(孟郊寄陕府鄧給事詩曾是此同睠至今應丨丨)
化
化成(易聖人久于其道而天下丨丨)
化廣(說苑仁昭而義立德博而丨丨故不賞而民勸不罰而民治)
化普(梁簡文帝大法頌文同海截丨丨龍鄉)
化隆(史記禮書丨丨者閎博治淺者褊狭丨唐祀圜丘樂章芣苡芳聲遠螽斯美丨)
化協(陸機辨亡論丨丨殊裔風衍遐圻超唐無名氏鳳巢阿閣賦國家丨丨軒后道帝先)
化洽(易坎彖疏若丨丨平治内外輯睦非用險也紀晉書樂志大丨丨地平而天成南史陳武帝功)
(成丨丨樂奏咸雲安上御人禮兼文質天班固典引陛下仰鑒唐典中述祖則俯蹈宗軌躬奉經惇睦辨章)
(之丨丨廵靖黎蒸懷保鰥寡之惠浃刑虞世南賦得慎罰詩樂和知丨丨訟息表清)
化浹(駱賓王上瑕丘韋明府唘綰銅麟甸制錦鳬郊丨丨下車恩孚攬轡)
化輯(漢書賈誼𫝊此五學者既成於上則百姓黎民丨丨於下矣)
化穆(宋書樂志儀刑六合丨丨自然光又孝懿蕭皇后母儀之德丨丨不言保翼之訓被洪業唐祀)
(圜丘樂章景福降兮聖德遠元丨丨兮天歷長)
化順(荀子道德純備智慧甚明南面而聽天下生成之屬莫不振動從服以丨丨之)
化向(後漢書班超傳今西域諸國自日之所入莫不丨丨大小欣欣貢奉不絶)
化服(蘇軾送程七表弟知泗州詩聊當出毫末丨丨狡與頑)
化平(楊炯老人星賦見則丨丨主昌明則天下多士)
化均(莊子天地雖大其丨丨也萬物雖多其治一也)
化謐(隋書音樂志嘉羞入饋猶丨丨沃土名滋帝臺實)
化溢(王褒聖主得賢臣頌丨丨四表横被無窮)
化淳(隋書音樂志功高德重政謐丨丨丨文心雕龍姬文之德盛周南勤而不怨太王之丨豳風樂而)
(不滛說楊炯盂蘭盆賦鼔天地之丨丨作皇王之軌躅張送宋休遠之蜀任詩不及安人吏能令王丨丨)
化醇(易天地絪緼萬物丨丨懷權德輿奉和聖製中和節賜百官宴集因示所詩賡歌武弁側永荷元)
(丨丨)
化揚(謝靈運撰征賦業服道而德徽風行世而丨丨)
化浮(宋書樂志澤牣九有丨丨八瀛)
化神(禮記情深而文明氣盛而丨丨成後漢書班固傳鴻丨惟丨永觀厥)
化從(荀勗晉四廂樂歌八音克諧俗易丨丨)
化孚(樊珣春雷賦惟聖作乂先天授人惟天輔德唘聖無親故我皇齊七政協三辰丨丨大麓道暢經綸)
化充(宋書樂志澤霑地境丨丨天㝢)
化光(易含萬物而丨丨博晉書樂志猛以致寬道丨丨鮑照河清頌治丨丨民阜財盛柳宗元為)
(李諫議賀赦表感人心而理定體乾道而丨丨潘岳關中詩德博丨丨刑簡枉錯)
化厚(晉書紀瞻傳瞻對策曰先王身下白屋搜揚仄陋使山無扶蘇之才野無伐檀之詠是以丨丨物感)
(神祗来應)
化清(後漢書王堂𫝊古人勞於求賢逸於任使故能丨丨於上事緝於下潘尼益州刺史楊恭侯碑我)
(謀既精我丨既丨澤流河朔勲著王庭)
化綿(宋書明帝紀高祖武皇帝德洞四瀛丨丨九服)
化宣(姚逖五星同色賦觀天文之元吉由人文而丨丨王濟平吴後三月三日華林園詩物以時序情)
(以丨丨)
化流(漢書谷永傳羣寮仰法丨丨四方溢道德指歸論體正神寧傳嗣子孫德積丨丨洋無窮許敬)
(宗奉和宴中山應制詩一舉氛霓靜千齡德丨丨)
化修(唐書后妃傳序關睢之風行彤史之丨丨故淑範懿行更為内助)
化周(張協雜詩時至萬寳成丨丨天地復)
化馳(漢書伍被傳當今陛下臨制天下壹齊海内汜愛蒸庶布德施惠口雖未言聲疾雷震令雖未出丨)
(丨如神駰淮南子執元德於心而丨丨若神崔北廵頌垂拱穆穆神行丨丨)
化極(王勃乾元殿頌銅機丨丨珠囊業洞)
化滋(任士林吉祥草賦孰丨丨於下土亶見擢於衲僧)
化家(譚子化書丨丨者不知為家所化化國者不知為國所化化天下者不知為天下所化)
化國(譚子化書見上丨又蘇軾葉待制求先墳永慕亭詩靈區有異產丨無潛珍元好問寒食詩丨)
(丨樓臺隔瀛海吴兒洲渚記仙家)
化人(列子周穆王時西極之國有丨丨来王執丨丨之袪騰而上者中天廼止暨及丨丨之宫蘇軾同)
(正輔表兄游白水山詩因随丨丨履巨迹得與仙兄躡飛鞚)
化邦(易中孚柔在内而剛得中說而巽孚乃丨丨也)
化民(禮記君子如欲丨丨成俗其必由學乎)
化俗(後漢書曺褒傳褒初舉孝廉再遷圉令以禮理人以德丨丨司馬相如難蜀父老文必若所云則)
(是蜀不變服而巴不丨丨也俗張衡西京賦帝者因天地以致化兆民承上教以成丨丨之夲有與推移)
化時(唐享太廟樂章丨丨以儉衛文以武)
化世(管子聖人之丨丨也其解在水水一則人心正水清則民心易)
化工(賈誼鵩鳥賦且夫天地為爐兮造丨為丨隂陽為炭兮萬物為銅李商隐詩固是符真宰徒勞讓)
(丨丨)
化育(禮記可以贊天地之丨丨則可以與天地參矣丨晉書樂志奄有八荒丨丨黎蒸淮南子天丨)
(而無形象地生長而無計量丨陶弘景許長史舊館壇碑含吐萬有丨羣生)
化日(宋史樂志丨丨初長時當暮春蠶事方興惟后惟嬪)
化雲(晉書樂志羣下仰清風海外同歡慕象天則地丨丨布譚子化書動靜相磨所以化火也燥濕相)
(蒸所以化水也水火相勃所以丨丨也湯盎投井所以化雹也飲水雨日所以化虹霓也)
化火(譚子化書見上水又同於火者丨為丨同於者化為水)
化水(譚子化書見化雲下)
化雹(譚子化書見化雲下)
化霓(譚子化書見化雲下)
化霜(蘇拯寄遠詩妾願丨為丨日日下河梁若能侵鬢色先染薄情郎)
化山(名山記丨丨在夹江縣西俯臨雅江寰宇記云天下二十四化此其一也)
化石(論衡漢興老父授張良書已丨為丨是以石之精為漢興之瑞也搜神記張顥為梁州牧天新雨)
(後有鳥如山鵲飛翔入市忽然墜地人爭取之丨為圓丨顥椎破之得一金印文曰忠孝侯印錄異記會稽)
(進士李眺偶拾得小石青黑平正温滑可翫用為書鎮焉偶有蠅集其上驅之不去視之已丨為丨求他蟲試)
(之随亦化焉殼落堅重與石無異之譚子化書賢女丨為貞丨山蚯化為百合自有情而無情也鄭元祐)
(次韻劉憲副春日湖上有感詩鶴老離巢松丨丨鸞孤照水竹穿沙)
化宇(許敬宗奉和執契靜三邊應詔詩輟餚觀丨丨棲籞萃條支)
化橋(唐逸史羅公遠開元中中秋夜侍明皇翫月公遠曰陛下莫要至月中看否乃取拄杖向空擲之丨)
(為大丨其色如銀請眀皇同登約行數十里精光奪目寒氣侵人遂至大城闕公遠曰此月宫也見仙女數百)
(皆素練為衣舞於廣庭明皇問曰此何曲也曰霓裳羽衣曲也明皇密記其聲調遂回却顧其橋随步而滅)
化城(孟浩然陪張丞相祠紫盖山途經玉泉寺詩五馬尋歸路雙林指丨丨王維登辨覺寺詩竹逕從)
(初地蓮峰出丨丨)
化塔(張說侍宴蘘荷亭應制詩園林看丨丨壇墠識餘封高適和竇侍御登涼州七級浮圖之作丨丨)
(屹中起孤高宜上躋)
化塵(張仲素廻文錦賦况復委箧多年丨丨千古)
化道(大戴禮神莫大于丨丨福莫長于無咎)
化德(唐書陽城傳歲饑屏跡不過鄰里屑榆為粥講論不輟有奴都兒丨其丨亦方介自約或哀其餒與)
(之食不納後致糠覈數桮乃受)
化性(宋史蔡元定傳沈繼祖劉三傑為言官連疏抵熹併及元定元定簡學者劉礪曰丨丨起偽烏得無)
(罪生荀子聖人丨丨而起偽偽起於性而生禮義禮義而制法度然則禮義法度者是聖人之所生也)
化情(後漢書荀悅傳禮樂榮辱以加君子丨其丨也桎梏鞭撲以加小人化其刑也)
化形(譚子化書道之委也虚化神神化氣氣丨丨形生而萬物所以塞也道之用也形化氣氣化神神化)
(虚虛明而萬物所以通也)
化氣(譚子化書見上)
化虚(譚子化書見化形下)
化質(雲笈七籤丨丨歸離功成於九青陸龜蒙新竹詩恭聞稟璇璣丨丨離冥)
化心(列子宋陽里華子中年病忘魯有儒生自媒能治之華子之妻子以居產之半請其方儒生曰吾試)
(丨其丨變其慮庶幾其瘳乎丨潛夫論世之善否俗之薄厚皆在於君上聖和氣以民丨正表儀以率羣下)
(故能使民比屋可封堯舜是也期儲光羲石甕寺詩君子又知我焚香丨丨)
化身(湼槃經應身無量翻譯名義所言應者随順根機而不相違随時随處随趣出現非安樂相故名為)
(應而此化應身周帀千華上復現千釋迦一華有億國一國一釋迦故名千百億丨丨也鮮于樞題趙模搨)
(本蘭亭詩蘭亭丨丨千百億貞觀趙模推第一)
化軀(雲笈七籤分形作百丨丨入千)
化骨(皇甫松大隠賦序亦何必拂衣丹嶠散髮清流吸玉露之英擷金芝之秀鍊神丨丨以為榮乎)
化魄(吴澄次韻楊司業牡丹詩丨丨他年鎻子骨點脣何處箭頭砂)
化生(易男女搆精萬物丨丨戲又歲時記七夕俗以蠟作嬰兒形浮水中以為為婦人宜子之祥謂之)
(丨丨)
化嬰(譚子化書虛化神神化氣氣化血血化形形丨丨嬰化童童化少少化壯壯化老)
化童(譚子化書見上)
化材(周禮地官大司徒頒職事十有二于邦國都鄙使以登萬民七曰丨丨注丨丨謂嬪婦化治絲枲)
化金(史記封禪書少君言上曰祠竈則致物致物而丹砂可丨為黃丨淮南子以水和土以土和火以)
(火丨丨以金治水應張說奉和聖製同玉真公主過大哥山池題石壁制詩綠竹初成苑丹砂欲丨丨)
化玉(春秋孔演圖鳥化為書孔子奉以告天赤雀集書上丨為黃丨刻曰孔提命作應法為制赤雀集)
(薩都拉宿曲陽仙館詩白石經年皆丨丨青松盡日只聞泉)
化璞(韋應物冰賦或沈珠於杯或丨丨於液)
化汞(宋史竇舜卿傳舜卿監平鄉縣酒税有僧欲援以丨丨為白金之術謝曰吾禄足養親不願學也)
化鐵(宋史食貨志許申為三司度支判官建議以藥丨丨與銅雜鑄輕重如銅錢法)
化埴(淮南子今使陶人丨而為丨則不能成盆盎工女化而為絲則不能織文錦同莫足以相治也)
化絲(淮南子見上)
化巾(清異錄桑維翰服蟬翼紗大人帽樹表四方名為丨丨)
化衣(李嶠田假限疾不獲還莊載想田園兼思親友率成短韻用寫長懷贈杜幽素詩游宦勞牽網風塵)
(久丨丨)
化履(武三思仙鶴篇别有聞簫出紫烟還如丨丨上青天)
化杖(梁簡文帝華陽陶先生墓誌握留符而惻愴思丨丨而酸辛)
化瑟(柳貫贈餞正傅之官池陽詩丨丨遲當改樵枰看屢翻)
化草(楚國先賢傳帝之季女名曰瑶姬精魂丨丨實為靈芝李子卿水螢賦彼何為而丨丨此何事而)
(居泉)
化稻(宋書五行志吴孫亮五鳳元年六月交趾稗草丨為丨)
化穀(逸雅脾裨也在胃下裨助胃氣主丨丨也)
化飯(白居易禽蟲詩蟻王丨丨為臣妾蜾母偷蟲作子孫)
化芻(趙壹疾邪詩被褐懷金玉蘭蕙丨為丨)
化枳(列子吴楚之國有大木焉其名為櫾碧樹而冬生實丹而味酸食其皮汁已憤厥之疾齊州珍之渡)
(淮而北而丨為丨焉)
化鳥(莊子北冥有魚其名為鯤鯤之大不知其幾千里也丨而為丨其名為鵬仙傳拾遺王次仲者古)
(之神仙也當周末戰國之時居大夏小夏山變篆籀之體為隸書始皇既定天下徵之入秦不至復命使召之)
(使至山致命次仲丨為大丨振翼而飛)
化禽(宣和書譜在漢建初有王次仲者始以隸字作楷法人既便之世遂行焉而或者乃謂秦羽人王次)
(仲作此書獻始皇始皇召之不至欲加刑而次仲丨丨飛去此語幾於志怪學者之所不道)
化鶴(搜神後記丁令威本遼東人學道於靈虛山後丨丨歸遼集城門華表柱李白靈㠊山詩不知曾)
(丨丨遼海歸幾度綵徐夤山隂故事詩紅鵝丨丨青天遠筆成龍綠水空)
化鵬(李商隠洞庭魚詩浩蕩天池路翺翔欲丨丨)
化鵰(詩肇允彼桃蟲拚飛維鳥傳桃蟲鷦也鳥之始小終大者疏陸璣疏云今鷦鷯是也微小于黃雀其)
(雛丨而為丨故俗語鷦鷯生鵰言始小終大者始為桃蟲長大而為鷦鳥)
化鴛(唐無名氏鳳巢阿閣賦爰居爰處恒依應龍之祥載飛載鳴寧侣丨丨之瓦)
化鵠(北齊書顏之推傳莫不變蝯而丨丨皆自取首以破腦)
化鳬(杜甫白鳬行君不見黃鵠高於五尺童丨為白丨似老翁蘇軾謝人惠雲巾方舄詩妙手不勞盤)
(作鳳輕身只欲丨為丨笑高唘履詩輕曳愁妨蟻高飛丨丨)
化雉(晉書張華𫝊武庫封閉甚密其中忽有雉雊華曰此必蛇丨為丨也開視雉側果有蛇蛻焉)
化鳩(禮記仲春之月鷹丨為丨山盧照鄰過東山谷口詩野老堪成鶴神或丨丨)
化鴽(禮記季春之月田鼠丨為丨)
化鴟(顏氏家訓世人但知私財不入公事夙辦便云我能治民不知誠已型物執轡如組反風滅火丨丨)
(為鳳之術也)
化鴿(葛長庚玉隆萬夀宫雲會堂記噀蜂丨丨誘蟻呼龜)
化燕(宋之問為韋特進已下祭汝南王文寵賁濯龍榮同丨丨徐夤題僧壁詩卵枯皆丨丨蜜老却成)
(蜂)
化雀(潛居錄昔有人好客夜夢有佳賓至喜甚詰旦汎掃以待果有一客至談論甚旨已問主人平生何)
(者最好主人曰好彈方取弓理絃客遂丨為丨飛去)
化雞(徐陵東陽雙林寺傅大士碑丨丨在臂方推理於自然毒蛇傷體終無擾於深定)
化翼(禽經鸞瑞鳥一曰雞趣首翼赤曰丹鳳青曰羽翔白曰丨丨元曰隂翥黃曰土符)
化羽(駱賓王答員半千書丨丨垂天摶風九萬振鬛横海擊水三千)
化虎(淮南子昔公牛哀轉病也七日丨為丨)
化狐(竹書紀年周宣王三十七年有馬丨為丨)
化羊(神仙傳曺公欲殺左慈試其能免死否乃敕收慈慈走入羣羊中而追者不分數夲羊果餘一口乃)
(知是慈丨為丨也我蘇軾殘臘獨出詩路逢眇道士疑是左元放欲從之語恐復丨為丨)
化猿(抱朴子周穆王南征一軍皆丨君子為丨為鶴小人為蟲為沙柳貫贈餞正傅之官池陽詩讒夫)
(行似蜮君子丨為丨)
化蟾(賈島翫月詩量知愛月人身願丨為丨)
化蝶(酉陽雜俎進士段碩常識南孝廉者善斫膾縠薄絲縷輕可吹起操刀響捷若合節奏因會客衒技)
(先起魚架之忽暴風雨雷震一聲鱠悉丨為胡丨而去南驚懼遂折刀誓不復作本草古今注謂橘蠧丨丨)
(爾雅謂菜蟲丨丨酉陽雜組謂百合花丨丨北戶錄謂樹葉丨丨丹青野史謂綵裙丨丨皆各據其所見者而)
(言不知蠧蠋諸蟲至老俱各蛻而為蝶為蛾如蠶之必羽化也譚子化書老楓化為羽人朽麥丨為蝴丨自)
(無情而之有情也酣陸游鄰水延福寺早行詩丨丨方枕聞雞又著鞭)
化蜮(范成大問天醫賦隂惑陽而丨丨風落山而成蠱)
化蟲(韓愈城南聮句乾穟紛拄地丨丨枯挶莖)
化鱗(劉得仁上姚諫議詩終計依門館何疑不丨丨)
化龍(東方朔傳朔復去家萬里見一枯樹脫布掛樹布丨為丨因名其地為布龍澤許敬宗竹賦望威)
(鳳而来儀佇丨丨之為遠)
化魚(拾遺記錄尚書云堯殛鯀於羽山春秋傳曰其神化為黃熊以入羽淵是在山變為熊入水丨為丨)
(也)
化蛇(山海經陽山陽水出焉而北流注於伊水其中多丨丨其状如人面而豺身鳥翼而蛇行其音如叱)
(呼見則其邑大水刺又張翥鹿苑寺詩丨丨妒婦餘空井虎將軍有舊臺)
化龜(譚子化書蛇丨為丨雀化為蛤)
化蛤(譚子化書見上)
化鼈(崔融嵩山唘母廟碑河淪越儁有郡邑之為魚水陷歷陽有吏人之丨丨)
化燐(博物志鬭戰死亡之處其人馬血積年丨為丨駱賓王螢火賦知戰場之丨丨悟冤獄之為蟲)
化元(獨孤及洪州刺史張公遺愛頌序該綜六學大抵以周易為師將探丨丨恥觀朵頤隐居南山盖三)
(十朞)
化權(權德輿賀外舅崔相國書阜庶生物操持丨丨蔡襄羣玉殿賜宴詩睿藻敦風化冥搜出丨丨)
化機(范成大秋日田園雜興詩橘蠧如蠶入丨丨枝間垂繭似蓑衣)
化源(舊唐書李綘傳陛下思廣天聰親覽國史垂意精賾鑒於丨丨權德輿為趙庶子謝平章事表燮)
(贊丨丨參和鼎實於夏竦廣農頌序景德三年春正月庚戌詔頒農田敕天下二月癸未詔郡國領勸農事)
(崇丨丨而廣農業也)
化原(元史黃澤傳凡邃古之初萬丨之丨載籍所不能具者皆昭若發蒙如示諸掌朱子齋居感興詩)
(世人逞私見鑿智道彌昏豈若林居子幽探萬丨丨)
化緣(齊書扶南國傳吉祥利世間感攝於羣生所以其然者天感丨丨明白居易撫州景雲寺故律大)
(德上弘和尚石塔碑随順丨丨故坐甘露壇而誓衆主盟者二十年)
化首(道德指歸論靜為物根動為丨丨物類托之無有患咎)
化本(潛夫論夫修身慎行敦方正直清廉潔白恬淡無為丨之丨也夏方慶風過簫賦知丨丨之有朕)
(見天籟之在斯)
化根(雲笈七籤不名之名無功之功丨之丨也)
化柄(譚子化書是知儉可以為萬丨之丨)
化歷(李百藥奉和正日臨朝應詔詩丨丨昭唐典承天順夏正)
化璣(王勃乾元殿頌序圓璫布藻罄羽璧於狼泉方鏡披蓮孕丨丨於蜃浦)
化樞(後漢書王充等傳論如以舟無推陸之分瑟非常調之音不限局以疑遠不拘元以妨素則丨丨各)
(管其極理略可得而言與)
化象(晉書樂志改上邪為大晉承運期言聖皇應籙受圖丨丨神明也)
化澤(說苑夫王者得賢材以自輔然後治也雖有堯舜之明而股肱不備則主恩不流丨丨不行)
化導(後漢書廉范傳歷武威武都二郡太守随俗丨丨各得治宜)
化正(漢書貢禹傳㠯漢地之廣陛下之德處南面之尊秉萬乘之權因天地之助其餘變世易俗調和隂)
(陽陶冶萬物丨丨天下易於決流抑隊)
化則(宋書江夏王義恭傳臣聞天地設位三極同序皇王丨丨九官咸事)
化治(周禮天官大宰以九職任萬民七曰嬪婦丨丨絲枲疏嬪婦謂國中婦人有德行者治理變化絲枲)
(以為布帛之等也仲漢書循吏傳序時少能㠯丨丨稱者唯江都相董舒内史公孫弘兒寬居官可紀)
化理(柳宗元戶部侍郎王公先太夫人河間劉氏墓誌銘克生良子用揚懿美有文有武弘我丨丨)
化裁(易丨而丨之謂之變鏡顔延之應詔宴曲水作太上正位天臨海制以丨丨樹之形性)
化度(傳法正宗紀如来以正法持世四十九年丨丨有情不可勝數)
化誘(書肆予大丨丨我邦君疏我大為教丨勸丨我所友國君後漢書霍諝傳遷金城太守性明達篤)
(厚能以恩信丨丨殊俗甚為羌胡所敬服既晉書華譚傳譚至洛陽武帝親策之曰吴蜀恃險今蕩平蜀人)
(服化無擕貳之心而吴人趑睢屢作妖寇豈蜀人敦樸易可丨丨吴人輕銳難安易動乎今將欲綏靖新附何)
(以為先)
化感(晉書裴頠傳丨丨錯綜理迹之原也)
化致(後漢書光武帝紀孝宣帝每有嘉瑞輙以改元神爵五鳳甘露黃龍列為年紀盖以感致神祇表彰)
(德信是以丨丨升平稱為中興)
化舉(管子重之相因時之丨丨無不為國筴注重之相因若春時穀貴與穀也時之丨丨若秋時穀賤收)
(穀也)
化被(柳宗元為李諫議賀赦表恩覃九月丨丨萬方)
化霑(晉書王導傳聖王蒙以養正少而教之使丨丨肌骨習以成性)
化湛(梁簡文帝七勵慈照無礙丨丨靈覺散漓弘淳拯澆敦朴)
化闡(唐太清宫樂章俗登仁夀丨丨蟺蜎五千貽範億萬斯年)
化覃(王褒京師突厥寺碑道被寰中丨丨無外黔沈約和陸慧曉百姓名詩皇王臨萬宇惠丨丨黎)
化加(曺植周文王贊丨丨虞芮傍開四方)
化奄(唐享太廟樂章功高萬古丨丨十洲)
化達(張華太康六年三月三日後園會詩好樂無荒丨丨無垠)
化徹(柳宗元零陵郡復乳穴記甿之熙熙崔公之来公丨所丨土石蒙烈)
化偃(文心雕龍丨丨一國謂之風風正四方謂之雅容告神明謂之頌)
化廉(漢書董仲舒傳下高其行而從其教民丨其丨而不貪鄙)
化讓(蔡邕陳仲弓碑由其模範從其趣尚戾狠斯和爭訟丨丨)
化靜(張融海賦氣暄而濁丨丨自清)
化卑(莊子故聖人其窮也使家人忘其貧其達也使王公忘爵禄而丨丨)
化柔(漢書律歷志六月坤之初六隂氣受任於太陽繼養丨丨萬物生長)
化弱(李華樂生贊宗彝樂器歸獻燕闕丨丨為強摧堅俾折)
化惡(書簡厥修亦簡其或不修疏簡别其德行修者亦簡别其有不修德行者進顯其賢良以率勵其不)
(良者欲令其丨丨使為善也人禮記唯天下至誠為能化疏言唯天下學致至誠之為能丨丨為善改移舊)
(俗)
化盗(吴志虞翻傳注大中大夫山隂陳囂漁則丨丨居則讓鄰)
化阿(後漢書郎顗傳昔顏子十八天下歸仁子竒稚齒丨丨有聲)
化蜀(杜甫將赴荆南寄别李劒州詩但見文翁能丨丨焉知李廣未封侯)
化蒙(唐書地理志廣州南海郡縣丨丨)
化鄧(山海經夸父與日逐走入日渴欲得飲飲于河渭河渭不足北飲大澤未至道渴而死棄其杖丨為)
(丨林且孟郊納凉聮句丨丨渴多奔河誠已慤)
化黿(後漢書五行志靈帝時江夏王氏之母浴而丨為丨入于深淵大訢次韻張夢臣侍御游蒋山詩)
(陳寳徒祠雉桓溫苦丨丨)
化坎(蘇軾陳守道詩白虎丨丨青龍離鎖禁姹女關嬰兒)
化靈(雲笈七籤下景八神散形丨丨)
化力(揮麈後錄御製艮嶽記曰真天造地設神謀丨丨非人所能為者此舉其梗槩焉)
化迹(盧照鄰宴石翁神祠詩序圯上黃公靈期已遠湘中元正丨丨難徵鮑照登廬山詩深崖伏丨丨)
(穹岫閟長靈)
化蹤(林鴻憶蕭上人詩片月疑禪觀孤雲想丨丨)
化聲(莊子丨丨之相待若其不相待和之以天倪因之以曼衍所以窮年也)
化景(沈約棲禪精舍銘委組東國丨丨西蓮菊謝朓酬德賦藉風雲之丨丨申游好於蘭)
化色(漢書郊祀志丨丨五倉之術注李竒曰思身中有五色腹中有五倉神五色存則不死五倉存則不)
(飢)
化佛(法苑珠林八萬四千諸菩薩等各脫瓔珞散佛供養所散瓔珞住佛頂上如須彌山巖顯可觀有千)
(丨丨坐山窟中人王維能禪師碑銘天王厚禮獻玉衣於幻妃后宿因施金錢於丨丨)
化娥(李紳題法華寺詩丨丨騰寳像留影閟金仙)
化貿(韓愈南山詩吁嗟信竒怪峙質能丨丨)
化遷(晉書良吏傳贊唯嘗吴水但挹貪泉人風既偃俗丨斯丨張随莊周夢胡蝶賦形因静息符大辨)
(之不言神以丨丨異至人之無夢由陶潛歲暮和張常侍詩窮通靡攸慮顦顇丨丨)
化變(後漢書魯恭傳自三月以来隂寒不暖物當丨丨而不被和氣)
化遁(陶弘景吴太極左仙公葛公碑五通具足丨丨無方)
化凝(謝莊宋明堂歌睿丨丨孝風熾顧靈心結皇思)
化滯(周邦彥汴都賦次先後而置敘遷有無而丨丨)
化殊(陸機辨亡論彼此之丨丨授任之才異也)
化虧(晉書伍朝傳敦褒之丨丨退讓之風薄)
化略(晉書刑法志或計過以配罪或丨丨不循常)
化刑(後漢書荀悦傳見化情下易晉書刑法志刑罰輕重随時而作時人少罪而威則從輕而寬之時)
(人多罪而難威則宜丨丨而濟之)
化赤(劉知幾思慎賦丨丨漸乎鄰丹為黔資于邇墨)
化能(晉語平公有疾夢黃能入於寢門子產曰昔者鯀違帝命殛之於羽山丨為黃丨以入於羽淵元)
(微之遭風詩歷陽舊事曾為鱉鯀穴相傳有丨丨)
化去(吴融岐下聞杜鵑詩丨丨蠻鄉北飛来渭水西丨秦韜玉送友人罷舉授南陵令詩獻賦未為龍)
(丨除書猶喜鳳銜来)
化往(陶潛戊申歲六月中遇火詩形跡憑丨丨靈府長獨閑沈佺期傷王學士詩丨丨不復見情来安)
(可思)
化前(鮑照觀漏賦理幽分於丨丨算冥定於天秩)
御定駢字類編卷二百三十六
