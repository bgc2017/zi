欽定四庫全書
御定駢字類編卷二百十六
鳥獸門十三
馬
馬身(山海經西山經槐江之山實惟帝之平圃神英招司之其狀丨丨而人面虎文而鳥翼徇於四海其)
(音如榴好又崦嵫之山有獸焉其狀丨丨而鳥翼人面蛇尾是舉人名曰孰湖又見牛身下又中山經)
(凡岷山之首自女几山至于賈超之山凡十六山三千五百里其神狀皆丨丨而龍首賈島送劉侍御重使)
(江西詩時當苦熱遠行人石壁飛泉濺丨丨)
馬形(李騫釋情賦荷峻極之層搆導積石之洪流有丨丨而謨舜亦龍德而史周)
馬體(北史王皓傳嘗從文宣北征乘赤馬旦蒙霜氣遂不復識自言失馬須臾日出丨丨霜盡繫在幕前)
(方云我馬尚在所莊子號物之數謂之萬人處一焉人卒九州榖食之生舟車之所通人處一焉此其比萬)
(物也不似豪末之在於丨丨乎)
馬頭(漢書五行志元封三年十二月雷雨雹大如丨丨樂府相逢行黃金絡丨丨觀者盈道傍李白)
(送友人入蜀詩山從人面起雲傍丨丨生柳韓愈夕次夀陽驛題吳郎中詩後詩不見園花兼巷丨丨惟有)
(月團圓綠相迎)(高蟾灞陵亭詩明日灞陵新霽後丨丨煙樹羅𨼆關亭春望詩關畔春雲拂丨丨馬前春)
(事共悠悠丨梅堯臣歐陽寺丞桐城宰詩葉落淮南樹青山徧丨又晉書謝萬傳遣將軍劉建修治丨丨)
(城水魏書地形志丨丨郡領縣二蘄平預武又邵郡縣白有丨丨山南史胡藩傳徐逵之敗帝怒即日)
(於丨丨岸渡江莫水經注榖水出于崤東丨丨山榖陽縣又淮水自耶山東北逕丨丨城北魏丨丨郡治)
(也唐地理通釋通典晉永和中謝尚鎮丨丨城即夀州盛縣北宋志丨丨太守屬南豫州故淮南當塗縣地)
(晉安帝立因山立名北又丨丨故戍城在公安縣西北六十里陸抗所屯以對江津與羊祜相拒水經注江)
(津戍南對丨丨岸柱明一統志丨丨山在懷慶府城西北三十里上有石鐵環相傳洪水懷山時民嘗繫舟)
(於此龍又丨丨山在保寧府城東南六十里漢又丨丨山在安府城西南一十里又丨丨河在中府裒)
(城縣北九十里南流入裒水)
馬首(左傳荀偃令曰鷄鳴而駕塞井夷竈惟余丨丨是瞻欒黶曰晉國之命未有是也余丨丨欲東又)
(魏獻子為政分祁氏之田以為七縣注七縣鄔祁平陵梗陽塗水丨丨盂也儀禮士喪禮君至主人出迎于)
(門外見丨丨不哭昔後漢書臧洪傳紹使洪邑人陳琳以書譬洪洪答曰晏嬰不降志于白刃南史不曲筆)
(以求存故身傳圖象名垂後世况僕據金城之固驅士人之力散三年之畜以為一年之資匡困補乏以悅天)
(下何圖築室反耕哉但懼秋風揚塵伯珪丨丨南向張揚飛燕旅力作難北鄙將告倒懸之急股肱奏乞歸之)
(記耳茂宋書周朗傳衞君王之身當丨丨之鏑則吕安與稽齊書雞鳴戒旦則飄爾晨征日薄西山丨丨)
(靡托班崔賾答豫章王書燕求丨丨薛養雞鳴謬齒鴻儀虛驥皂杜甫行次鹽亭縣詩丨丨見鹽亭高山)
(擁縣青知是誰)(李頎百花原詩窮秋曠野行人絶丨丨東來錢起送張少府詩蓬驚丨丨風雁拂天邊水)
(雲李端奉送宋中丞使河源詩笳聲悲塞草丨丨渡關秦韜玉長安書懷詩長有歸心懸丨丨可堪無寐)
(枕蛩聲土耶律楚材西域河中詩飽啖雞舌肉分餐丨丨瓜注産大瓜如丨丨薩都拉浦城詩一片輕雲)
(籠丨丨熟梅時節雨纖纖雨范梈送白无咎太守之郡詩丨丨漸違燕闕雁聲欲渡晉城霜)
馬角(史記荆軻傳贊注索隠曰燕丹求歸秦王曰烏頭白丨生丨乃許耳丹乃仰天嘆烏頭即白丨亦生)
(丨風俗通及論衡皆有此說仍云廏門木烏生肉足也曹植精微篇子丹西質秦烏白丨丨生元好問秋)
(夕詩頻年但覺貂裘敝萬古何曾丨丨生)
馬面(北史斛律光傳見彪身下)
馬頰(爾雅九河徒駭太史丨丨覆鬴胡蘇簡絜鉤盤鬲津書禹貢九河既道疏李廵曰丨丨河勢上廣)
(下狹狀如丨丨也東地理通釋左傳哀十一年齊伐我及清注濟北盧縣有清亭水經濟水自魚山北逕清)
(亭東注云京相璠曰今濟北東阿東北四十里有清亭春秋所謂遇于清也水色清深丨丨水東注于清濟謂)
(之丨丨口清濟即此水也宇詩地理攷丨丨河元和志在德州安德平原南東寰記云在棣州滳河北輿地)
(記云即篤馬河也有明一統志鳳翔府丨丨社在廢隴安縣孝感鄉社内鑄錢舊監基長孫無忌賀河清)
(表丨丨馳波詳觀若鏡腸駱賓王秋日餞陸道士陳文林詩序山接太行聳羊而飛蓋河通少海疏丨丨以)
(開瀾早又晩渡黃河詩通波連丨丨迸水急龍門眉歐陽詹秋登慈恩寺塔詩毫端分丨丨墨點辨蛾)
(又明一統志惠州土産丨丨一名江瑶柱出歸善縣丨蘇轍次韻子瞻望湖樓詩菱角雞頭應已厭蟹螯丨)
(更勸食)
馬耳(周禮馬質凡受馬於有司者書其齒毛與其賈馬死則旬之内更旬之外入丨丨以其物更其外否)
(雍又廋人散丨丨注謂聒丨丨毋令善驚也山魏書刁傳雍侵裕青州雍敗乃收散卒保于丨丨山海)
(經西山經見蛇首下里齊民要術丨丨欲得相近而前竪小而厚一寸三百三寸千里又苗生如丨丨則)
(旋鋤稀豁之處而補之雪李白詩世人聞此皆掉頭有如東風吹丨丨蘇軾後書壁詩試掃北臺看丨丨)
(未隨埋没有雙尖從陸游詩一生不作牛衣泣萬事渠丨丨風)
馬目(瑯嬛記西域有獸如犬含水噀丨丨則馬瞑眩故凡馬皆畏之名曰馬見愁宣宗時國人獻其皮帝)
(賜羣臣編為馬鞭一揚即走謂之不須鞭如明一統志丨丨山在湖州府西南二十五里有峰狀丨丨中有)
(小峰如目徊馬融圍棋賦離離丨丨兮連連雁行踔度間置兮徘中央陸游雨中獨坐詩丨丨山頭雨脚)
(昏龍津橋下浪花翻)
馬眼(齊民要術丨丨欲得高眶欲得端正骨欲得成三角睛欲得如懸鈴紫艷光吳大江碁賦開丨丨)
(以防後張虎口而進前雪李嶠詠綾詩丨丨冰凌影竹根霰文)
馬鼻(蘇舜欽和韓三謁歐陽九之作是時窮隂久泥淖没丨丨)
馬頸(詩隂靷鋈續疏靷者以皮為之繫於隂板之上今驂馬之引何則此車衡之長唯六尺六寸止容二)
(服而已驂丨丨不當衡别為二靷以引車故云所以引也蘇軾送程建用詩公子亦改官三就繁丨丨)
馬口(詩方叔率止約軧錯衡八鸞瑲瑲朱注鈴在鑣曰鸞丨丨兩旁各一四馬故八也)
馬齒(公羊傳荀息牽馬操璧而前曰璧則猶是也而丨丨加長矣榖梁傳荀息牽丨曰丨加長矣趙)
(嘏贈王先生詩九鼎闌干歸丨丨三山窕窈步雲涯簏又東宫舊事皇太子初拜有漆丨丨書簏金裝彩花)
(丨又因話錄德宗初嗣位深尚禮法諒闇中召韓王食丨羹不設鹽酪本草馬莧别一種布地生實至微)
(細俗呼丨丨莧丨杜甫園官送菜詩序園官送菜把本數日闕矧苦苣丨掩乎嘉蔬傷小人妬害君子菜不)
(足道也又又詩苦苣刺如鍼丨丨葉亦繁又如丨丨盛氣擁葵荏昏)
馬牙(本草丹砂出石中或生水内大者如拇指小者如杏仁光明無雜名丨丨砂入藥及畫俱善又英)
(消狀若白石英作四五稜瑩徹可愛出于朴硝亦呼為丨丨消黃佐粤會賦其香藥則沉檀安息白膠青木)
(丨丨雞舌龍腦天竺卷栢茯苓青精黃獨宜男益母有繁其屬李賀南園詩松溪黑水新龍卵桂洞生硝舊)
(丨丨霜洪咨夔詩山路泥踏丨丨)
馬鬉(李賀惱公詩含水彎蛾翠登樓選丨丨按鬉在東韻髮亂也)
馬鬷(禮記檀弓疏見馬鬛下按鬷在東韻馬鬛也)
馬鬃(李洞贈永崇李將軍充襄陽制置使詩行處近天龍尾滑獵時陪帝丨丨香按鬃在江韻馬鬛也)
馬鬛(禮記檀弓昔者夫子言之曰吾見封之若堂者矣見若坊者矣見若覆夏屋者矣見若斧者矣從若)
(斧者焉丨丨封之謂也疏正義曰既言四墳之異夫子之意從若斧者焉以為刅上難登狹又易為功力子夏)
(既道從若斧形恐燕人不識故舉俗稱丨丨封之謂也以語燕人丨鬷丨之上其肉薄封形似之北史魏紀)
(奚斤追赫連定于平凉丨丨嶺為定所擒渭唐書僕固懷恩傳賊將崔乾佑襲潼關破之懷恩至水無舟抱)
(丨丨以逸丨西溪叢語名山記云松有兩鬛三鬛五鬛者言如丨形宇文公諒何山賦封丨丨於雲根山)
(含輝而藴璞余張鳳翼喜雨賦見蟻封下今李白上留田行古老向言言是上留田蓬科丨丨已平劉)
(禹錫傷丘中丞詩丨丨今無所龍門昔共登挽李賀王濬墓下詩耕勢魚鱗起墳科丨丨封蘇軾詞新封)
(崇丨丨餘福薦浮圖趺陸游寒食日九里平水道中詩丨丨松隂分舊壟龜道左立新碑高啓詩靈旗風)
(轉白日晦丨丨一滴沾三吳)
馬髦(周禮大司馬師帥執提鼓注鄭司農云提馬上鼓有曲木提持鼓立丨丨上者故謂之提)
馬鬐(明一統志丨丨山在青州府莒州南六十里以形似名)
馬手(關尹子見牛翼下)
馬脅(詩游環脅驅疏脅驅者以一條皮上繫于衡後繫于軫當服丨之丨愛慎乘駕之具也驂馬欲入則)
(此皮約之所以止入也劉熙釋名云脅驅當服丨丨也)
馬膊(文同大熱過散關詩擔血僮破領鞍汗丨濡丨)
馬腋(史記禮書注見鮫韅下)
馬脊(何英詩羊腸有路地多險丨丨無人天一隅按丨丨山名在九江府)
馬膺(獨斷繁纓在丨丨前如索裙者是也)
馬腹(左傳楚子圍宋宋人使樂嬰齊告急于晉晉侯欲救之伯宗曰不可古人有言曰雖鞭之長不及丨)
(丨天方授楚未可與爭雖晉之強能違天乎人金史太祖紀上親征黃龍府次混同江無舟上使一道前乘)
(赭白馬徑涉曰視吾鞭所指而行諸軍隨之水及丨丨後使舟人測其渡處深不得其底山海經中山經見)
(虎身下相酉陽雜俎徐敬業年十餘歲好彈射英公每曰此兒不善將赤吾族英公常獵命敬業入林趁獸)
(因乘風縱火意欲殺之敬業知無所避遂屠丨丨伏其中火過浴血而立英公大奇之程史于往昔時有大)
(居士號曰龍眠得畫三昧始好畫馬念念弗忘有大比丘見而語之由此一念當墮丨丨于是居士躩然懺悔)
(乃于一切諸佛大菩薩而致意焉初郭璞丨丨獸讃丨丨之物人面似虎晉安帝元興童謠草生及丨丨)
(鳥啄桓元目交吳均從軍行陣頭横却月丨丨帶連錢韓愈汴泗流贈張僕射詩側身轉臂著丨丨霹靂)
(應手神珠馳雲晁補之千秋嶺上詩丨丨飛薄山腰過雨低)
馬臆(陸游詩泥濺及丨丨)
馬肚(詩駉駉牡馬傳駉駉良馬腹幹肥張也疏腹謂丨丨幹謂馬脅肥張者充而張大故其色駉駉然是)
(馬肥之貌耳)
馬胎(冷齋夜話李伯時善畫馬師曰公業已習此則日夕以思其情狀求為神駿繫念不忘一日眼光落)
(地必入丨丨無疑伯時大驚不覺身去坐榻曰今當何以洗其過師曰但畫觀音菩薩自是畫此像妙天下)
馬背(詩游環脅驅疏劉熙釋名云游環在服丨丨上驂馬之外轡貫之游移前却無定處也劉秉中九)
(日滿坦山詩萬里嵐光乘丨丨一川紅葉上鰲頭)
馬髀(金樓子牛頭丨丨強相附會)
馬腸(山海經中山經讙舉之山雒水出焉而東北流注于元扈之水其中多丨丨之物明一統志丨丨)
(河在歸德府城西南一十五里源出舊黃河達于淮)
馬肝(史記封禪書欒大曰臣恐效文成則方士皆掩口惡敢言方哉上曰文成食丨丨死耳子誠能修其)
(方我何愛乎見又倉公傳齊淳于司馬曰我之王家食丨丨食飽甚酒來即走去驅疾至舍即泄數十出臣)
(意告曰為火齊米汁飲之七八日而當愈曰漢書轅固傳孝景時為博士與黃生爭論于上前上食肉毋食)
(丨丨未為不知味也言學者毋言湯武受命不為愚遂罷注師古曰丨丨有毒食之憙殺人幸得無食言湯武)
(為殺是背經義故以為喻也丨癸辛雜識韋昭曰今人食丨丨者合芍藥而煮之丨至毒或悞食之至死則)
(制毒者宜莫良於芍藥故獨得藥之名耳帝詩力通滄海求龍種死諱文成食丨丨)(楊億漢武又洞冥記)
(元鼎五年郅支國貢丨丨石半青半白如今之丨丨者舂碎以和九轉之丹服之彌年不饑渴以之拂髮白者)
(皆黑帝坐羣臣于甘泉殿有髮白者以石拂之皆黑是時公卿語曰不用作方伯惟須丨丨石硯譜端州深)
(溪之石其色紫如丨丨為上)
馬乳(漢書禮樂志給大官挏馬酒注以丨丨為酒撞挏乃成也宋史高昌國傳人衣尚錦繡器用金銀)
(丨丨釀酒飲之亦醇韓蜀本圖經本草蒲萄子紫白二色又有似丨丨者愈蒲萄詩若欲滿盤堆丨丨莫)
(辭添竹引龍鬚含劉禹錫和令狐相公謝太原李侍中寄蒲桃詩魚鱗宿潤丨丨帶殘霜蘇軾詩流膏丨)
(丨漲墮子楊梅熟虞陸游園果詩架垂丨丨收論斛港種雞頭采滿船集酬蕭侯蒲萄詩秋深雨足丨丨)
(重舉囊石壓青霞漿)
馬毛(鮑照代出自薊北門行丨丨縮如蝟角弓不可張岑參酬成少尹洛谷行見呈詩飛雪縮丨丨烈)
(風擘我膚輝驕玉勒)(高適畫馬篇丨丨連錢蹄鐵色圖畫光楊載敗裘詩意味存雞肋寒凉視丨丨)
馬氂(淮南子割而舍之鏌邪不斷肉執而不釋丨丨截玉)
馬皮(搜神記太古之時有大人遠征家無餘人唯有一女牡馬一匹女親養之窮居幽處思念其父乃戲)
(馬曰爾能為我迎得父還吾將嫁汝馬既承此言乃絶繮而去徑至父所父見馬驚喜亟乘以歸馬不肯食每)
(見女出入輒喜怒奮擊父怪之密以問女女具以告父于是伏弩射殺之暴皮于庭父行女與鄰女于皮所戲)
(以足蹙之丨丨蹷然而起卷女以行鄰女忙怕不敢救之走告其父父還求索已出失之後經數日得于大樹)
(枝間女及丨丨俱化為蠶而績于樹上其蠒綸理厚大異于常蠶鄰婦取而養之其收數倍因名其樹曰桑)
馬革(後漢書馬援傳援請擊匈奴曰男兒當效死於邊野以丨丨裹尸還葬耳隋書李圓通來護兒傳)
(論振拔汙泥之中騰躍風雲之上符丨丨之願快生平之心非遇其時焉能至此也唐書地理志會州會寧)
(郡土貢駝毛褐野丨丨覆鞍氊終宜丨丨還未開天意便開山)(薛能籌筆驛詩葛相汪元量杭州和林石)
(田詩人誰包丨丨子獨取羊裘)
馬骨(後漢書馬援傳近世有西河子輿亦明相法子輿傳西河儀長孺長孺傳茂陵丁君都君都傳成紀)
(楊子阿臣援嘗師事子阿受相丨丨法邑六一詩話姚合云馬隨山鹿放雞逐野禽棲等是山荒僻官况蕭)
(條不如縣古槐根出官清丨丨高為工也裒陳琳飲馬長城窟行飲馬長城窟水寒傷丨丨王入塞詩度)
(冰傷丨丨經寒墜節旄涯江總并州羊腸坂詩本畏車輪折翻嗟丨丨傷王塞下曲不知丨丨傷寒水唯)
(見龍城起暮雲)
馬肉(史記秦本紀初繆公亡善馬岐下野人共得而食之者三百餘人吏逐得欲法之繆公曰君子不以)
(畜産害人吾聞食善丨丨不飲酒傷人乃皆賜酒而赦之三百人者間秦擊晉皆求從從而見繆公窘亦皆推)
(鋒爭死以報食馬之德)
馬血(唐書吐谷渾傳伏允走圖倫磧託于闐薛萬均以督銳騎追亡數百里士乏水刺丨飲丨)
馬尾(禮記曲禮車上不廣欬不妄指立視五嶲式視丨丨顧不過轂注小俛詩葭菼揭揭傳菼薍也疏)
(陸璣云薍或謂之荻至秋堅成則謂之萑其初生三月中其心挺出其下本大如箸上銳而細揚州人謂之丨)
(丨漢後漢書公孫述傳述潛遣奇兵出吳漢軍後襲擊破漢墮水緣丨丨得出北史崔仲文傳仲文有文)
(學太和中為丞相掾沙苑之敗仲文持丨丨渡河波中乍没乍出神武望見曰崔掾也及至謂曰卿為君為親)
(不顧萬死可謂家之孝子國之忠臣也如山海經西山經華山之首曰錢來之山有獸焉其狀羊而丨丨名)
(曰羬羊其脂可以已腊精又東山經踇隅之山有獸焉其狀如牛而丨丨名曰精其鳴自叫又北山經北)
(囂之山有獸焉其狀如虎而白身犬首丨丨彘鬛名曰獨𤞞又北次三經之首曰太行之山其首曰歸山有)
(獸焉其狀如麢羊而四角丨丨而有距其名曰䮝善還其鳴自叫地理通釋巢湖謂之丨丨溝東流經亞父)
(山又東南流注于江譌老學菴筆記潘邠老贈方回詩詩束牛腰蔵舊稾書丨丨辨新讎有二子曰房曰廩)
(于文房從方廩從回蓋寓父字于二子名也手盧思道勞生論莒客之踵躋焦原匹兹非險齊人之執丨丨)
(方此未危柳古樂府陌上桑青絲繫丨丨黃金絡馬頭庾信楊歌獨憶飛絮鵝毛下非復青絲丨丨垂)
(岑參獻封大夫破播仙凱歌蒲海曉霜迎丨丨蔥山夜雪撲旌竿李賀酬答詩行處春風隨丨丨柳花偏打)
(内家香遊羅𨼆漢東秋思詩塵飄丨丨甘蓬轉酒憶江邊有夢晁補之詩今年窮巷絲生髮丨丨吹風化)
(衣祫)
馬脛(文獻通考見馬腦下)
馬膝(詩駕我騏馵疏郭璞曰丨丨上皆白為惟馵後左脚白者直名馵五色線伯樂相馬經曰相丨丨)
(如團麴千里三軍逐但知所獲不知所宿)
馬蹄(爾雅杜蘅疏葉似葵形如丨丨故俗云丨丨香似又蘚茩疏一名芵光一名芵明葉如茳芒子形)
(丨丨呼為丨丨決明此其人與千戶侯等)(史記貨殖傳陸地牧丨二百丨又丨丨躈千此亦比千乘之家)
(注躈口也蹄與口千則為二百形漢書孝武帝本紀注舊金雖以斤兩為名而官有常武帝欲表祥瑞故普)
(改鑄為麟足丨丨之形以易舊法今人往往於地中得丨丨金金甚精好而形製巧妙山海經北山經蔓聫)
(之山有獸焉其狀如禺而有鬛牛尾文臂丨丨見人則呼名曰足訾其鳴自呼又海内經有釘靈之國其民)
(從膝已下有毛丨丨善走飲莊子丨丨篇丨丨可以踐霜雪毛可以禦風寒齕草水翹足而陸此馬之真性)
(也武水經注廣武城之西南二十許里水西有丨丨谷漢帝聞大宛有大馬遣李廣利伐之始得此馬有角)
(為奇羅齊民要術博物志曰燒丨丨羊角成灰春散著濕地勒乃生北夢瑣言劉三復能記三生事嘗語)
(李德裕云前生曾為馬嘗渴望驛而嘶惟傷其蹄則心痛後乘馬于磽确之地必為緩轡恐傷丨丨也明一)
(統志丨丨巖在台州府城南二十里甚險絶舊傳有神躍馬於此至今石有丨丨㾗又丨丨鹽鶴慶軍民府)
(劍川州出走曹植白馬篇仰手接飛猱俯身散丨丨丨明下童曲馬上前坂石子彈丨丨江淹遂古篇)
(丨之國善騰奔兮送吳均答蕭新浦詩是時君别我青荷没丨丨張謂裴侍御赴上都詩江月隨人影山)
(花趁丨丨藥杜甫將赴成都草堂途中有作先寄嚴鄭公詩書籤裹封蛛網野店山橋送丨丨武元衡秋)
(晩途次坊州界詩征路出山頂亂雲生丨丨得韓愈題于賓客莊詩丨丨無入朱門迹縱使春歸可知劉)
(禹錫傷秦姝行丨丨逶遲心蕩漾高樓已遠猶頻望詞王建遠將歸詩去願車輪遲回思丨丨速又行宫)
(向前天子行幸多丨丨車轍山川遍孟馬異送皇甫湜赴舉詩丨丨聲特特去入天子國郊登科後詩春)
(風得意丨丨疾一日看盡長安花雪蘇軾兩橋詩魚龍亦驚逃雷電生丨丨黃庭堅詩似流沙飲丨丨)
(晁補之上馬詩來嗔丨丨疾歸嗔丨丨緩游晁冲之再至成都詩中使傳宣入千門避丨丨陸成都大閱)
(詩旗脚倚風時弄影丨丨經雨不泥塵逐真山民西湖圖詩東城正在桃林外多少遊人丨丨)
馬足(詩麟之趾疏見牛尾下自後漢書朱穆傳穆耽學銳意講誦或時思至不知亡失衣冠顛隊阬岸)
(其父常以為專愚幾不知數丨丨一晉書五行志升平五年二月南掖門丨丨陷地得鍾有文四字宋史)
(太宗紀鄜州獻丨前丨如牛丨山海經西山經臯塗之山有獸焉其狀如鹿而白尾丨人手而四角名曰&KR1649;)
(如丨又北山經少咸之山有獸焉其狀如牛而赤身人面丨名曰窫窳其音如嬰兒是食人張衡東京賦)
(丨丨未極輿徒不勞白韋嗣立偶游龍山詩嶺雲隨丨丨山鳥向人前李北上行丨丨蹶側石車輪摧高)
(岡丨權德輿馬上贈虛公詩丨早塵深飄纓又滿襟)
馬脚(後漢書班超傳疏勒與龜兹結怨遂攻没都護陳睦超孤立無援而龜兹姑墨數發兵攻疏勒超守)
(槃槖城士吏單少拒守歲餘肅宗初即位以陳睦新没恐超單危不能自立下詔徵超超發還疏勒舉國憂恐)
(其都尉黎弇曰漢使棄我我必復為龜兹所滅耳誠不忍見漢使去因以刀自剄超還至于寘王侯以下皆號)
(泣曰依漢使如父母誠不可去互抱超丨丨不得行扶南史曹景宗傳魏軍攻圍鍾離有蔣帝神報敇必許)
(助既而無雨水長遂挫敵人亦神之力焉凱旋之後廟中人丨丨盡有泥濕齊民要術治丨丨生附骨不治)
(者入膝節令馬長跛方前王建田侍郎歸鎮詩踏著家鄉丨丨輕暮山秋色眼明郭翼行路難門前十字)
(街車輪丨丨不可遮)
馬勃(本草集解别錄曰丨丨生園中久腐處云揮麈三錄蔡持正登庸吳處厚乞憐頗甚賀啓豨苓丨)
(丨敢希乎良毉之求木屑竹頭願充乎大匠之用髴郭璞視肉贊聚肉有眼而無腸胃與彼丨丨頗相髣)
(韓愈進學解見牛溲下溪晏殊園中賦豬苓丨丨澤&KR0581;菰)
馬矢(左傳文公二妃敬嬴生宣公襄仲欲立之叔仲不可冬十月仲殺惡及視而立宣公仲以君命召惠)
(伯其宰公冉務人止之勿聽乃入殺而埋之丨丨之中稽神錄廣陵有男子行乞于市見丨丨即取食自云)
(常為人飼馬慵不能夜起其主恒自檢視見槽中無草督責之乃取烏梅餅以飼馬馬齒酸楚不能食竟致死)
(亡後因患病見丨丨輙流涎欲食食之與烏梅味正同了無穢氣聞見後錄油絹紙石灰麥糠丨丨糞草皆)
(能出火)
馬糞(後漢書耿恭傳恭為戊己校尉屯後王部金蒲城匈奴來攻恭遂於城下擁絶澗水恭於城中穿井)
(十五丈不得水吏士渴乏笮馬糞汁而飲之恭乃整衣服向井再拜為吏士禱有頃水泉奔出南史王志傳)
(志善藁隸當時以為楷法徐希秀常謂志為書聖家居建康禁中里丨丨巷父僧虔門風寬恕志尤惇厚兄弟)
(子姪皆篤實謙和時人號丨丨諸王為長者二唐書劉仁軌傳少府監裴匪躬奏賣苑中丨丨歲得十萬緡)
(高宗問仁軌對曰利則厚矣恐後代稱唐家賣丨丨非佳名也乃止吳越春秋吳王登高望遠見越王及夫)
(人范蠡坐于丨丨之旁君臣之禮存夫婦之儀具欲赦之)
馬通(後漢書戴就傳仕郡倉曹掾揚州刺史歐陽參奏太守成公浮臧罪遣部從事安案倉庫簿領收就)
(於錢塘縣獄窮竭慘酷無復餘方乃臥就覆船下以丨丨薰之注本草經曰丨丨馬矢也)
馬類(郭璞駮讃駮惟丨丨實畜之英)
馬畜(漢書蘇武傳衞律曰律前負漢歸匈奴幸蒙大恩賜號稱王擁衆數萬丨丨彌山)
馬色(唐書回鶻傳斛薛有駮馬者地常積雪木不凋以馬耕田丨丨皆駮因以名國李白君馬黃詩君)
(馬黃我馬白丨丨雖不同人心本無隔府赴夏縣詩雞聲連絳市丨丨傍黃河)(李端送張少武元衡送許)
(著作分司東都詩丨丨關城曉蟬聲驛路長諷劉禹錫深春詩人眉新柳葉丨丨醉桃花李賀感詩青門)
(放彈去丨丨連空郊錫歐陽玭榆溪道上詩鄉愁夢裏失丨丨望中迷鄭度關山詩水聲分隴咽丨丨度)
(關迷寒司空圖塞上詩丨丨經慘鵰聲帶晩愁)
馬心(家語善御馬者正銜勒齊轡策均馬力和丨丨故口無聲而馬應)
馬性(晉書王濟傳濟善解丨丨嘗乘一馬著連錢鄣泥前有水終不肯渡濟云此必是惜鄣泥使人解去)
(便渡故杜預謂濟有馬癖知杜甫甘林詩青芻適丨丨好鳥人歸)
馬文(詩有驒有駱疏驒說文云丨丨如鼉魚也)
馬跡(左傳昔穆王欲肆其心周行天下將必有車轍丨丨焉祭公謀父作祈招之詩以止王心水經淮)
(水北經硤石注西岸山上有丨丨世傳淮南王乘馬昇仙所在也琴操走馬引樗里牧恭作也為父報仇亡)
(藏山林之下夜有馬圍其室明旦視之天丨丨也惕然悟曰吾以義殺人何以藏為遂作走馬引異苑長沙)
(羅縣有屈原自投之川山明水淨異于常處為立廟在汨潭之西岸側盤石丨丨尚存相傳云原投川之日乘)
(白驥而來八地理通釋八公一名淝陵山注宋景文公覽郡圖得公山故老言山上有車轍丨丨是淮南王)
(上賓之遺山明一統志丨丨山在常州府城東南八十里太湖中之西石壁間有兩穴圍各盈尺深五六寸)
(水落則見相傳為秦始皇馬所踐因以名山宋建炎中赤心隊將劉晏保丨丨山以捍宼宼再至晏選舟師迎)
(戰降其衆即此地維屈原卜居將與騏驥抗軛乎寧隨駑丨之丨乎王宫門誤不下鍵判秦王宫裏不失)
(狐白之裘漢宫廏中唯通赭丨之丨歸李白遊太山詩丨丨遶碧峰于今滿青苔章孝標海上舊居詩人)
(衣披蜃氣丨丨印梅花行張籍贈梅處士詩近移丨丨山前住多向牛頭寺裏張祜毁浮圖年逢東林寺)
(舊詩隙地泉聲在荒途丨丨稀)
馬蹤(獨孤及登山谷寺上方詩漢主丨丨成蔓草法王身相示空棺注寺中間石上有竅穴古老相傳云)
(漢武帝馬跡)
馬蹀(徐陵洛陽道詩聞珂知丨丨傍幰見甍開)
馬影(指月錄雲居道齊禪師曰譬如調馬丨自見其丨而不驚何以故以自知其影從自身出故唐太)
(宗詠飲馬詩水光鞍上側丨丨溜中横詩月光悄悄笙歌遠丨丨龍聲歸五雲)(曹唐小游仙陸游夏日過)
(摩訶池詩縱轡迎凉看丨丨袖鞭尋句聽蟬聲)
馬形(九江記見馬當下)
馬汗(史記越世家齊威王使人說越王曰越不伐楚大不王小不霸圖越之所為不伐楚者為不得晉也)
(韓魏固不攻楚韓之攻楚覆其軍殺其將則葉陽翟危魏亦覆其軍殺其將則陳上蔡不安故二晉之事越也)
(不至于覆軍殺將丨丨之力不效所重于得晉者何也北齊書斛律羡傳門者白使人衷甲丨丨宜閉城門)
(庾通典諸應承官物事非警急不得輒奔走致丨丨鐵信王昭君詞綠衫承丨丨紅袖拂秋霜岑參宿)
(關西館詩丨丨踏成泥朝馳幾萬蹄韓李益從軍有苦樂行詩劍文夜如水丨丨凍成霜翃送襄垣王君)
(歸南陽别墅詩愁眠客舍衣香滿走渡河橋丨丨新)
馬言(韓詩外傳如使丨能丨彼將必曰樂哉今日之騶也又如使丨能丨彼將必曰騶來其人之使我)
(也)
馬語(蘇軾韓幹十四馬詩老髯奚官騎且顧前身作馬通丨丨)
馬聲(左傳邢伯告中行伯曰有班丨之丨齊師其遁半杜牧宣州送裴坦判官往舒州詩日暖泥融雪)
(銷行人芳草丨丨驕蠻溫庭筠常林歡歌丨丨特特荆門道水揚光色如草)
馬力(周禮考工記勸登丨丨馬力既竭輈猶能一取焉)
馬才(詩思無期思丨斯丨傾傅元舞賦丨丨不同各相奪)
馬夀(論衡牛夀半馬丨丨半人然則牛馬之形與人異矣)
馬數(詩騋牝三千箋國馬之制天子十有二閑馬六種三千四百五十六匹邦國六閑馬四種千二百九)
(十六匹衞之先君兼弼鄘而有之而丨丨過禮制今文公滅而復興徙而能富馬有三千雖非禮制國人美之)
馬駒(詩我丨維丨六轡如濡太又老丨反為丨不顧其後玉海開元十二年原獻異丨丨其耳如筒)
(左右各一十六肋肉尾無毛人傳燈錄六祖謂南嶽曰汝足下出一丨丨踏殺天下厥後江西傳法布於天)
(下時號馬祖定古鳳凰歌鳳凰生一雛天下莫不喜本言是丨丨今成龍子傅元擬四愁詩海廣無舟悵)
(勞劬寄言飛龍天丨丨後杜甫詩自誇足膂力能騎生丨丨李白駕去温泉贈楊山人詩見鸞輦下白)
(居易八駿圖詩穆王八駿天丨丨後人愛之寫為圖蘇軾塵外亭詩丨丨獨何疑豈墮山鬼計)
馬子(晉書五行志元康中京洛童謠曰城東丨丨莫嚨㕼比至來年纏汝鬉)
馬父(說文見驢父下)
馬母(史記平準書令民得畜牧邊縣官假丨丨三歲而歸及息什一以除占緡用充牣新秦中注謂與民)
(母馬令得為馬種令十母馬還官一駒此為息什一也)
馬星(搜神記案天官辰為丨丨蠶書曰月當大火則浴其種是蠶與馬同氣也周禮校人職掌禁原蠶者)
(注云物莫能兩大禁原蠶者為其傷馬也)
馬山(後漢書郡國志當塗有丨丨聚徐鳳反于此名明一統志丨丨在廣州府新會縣治東以形似)
馬嶺(後漢書郡國志郴有客嶺山注湘中記曰項籍徙義帝于郴而害之今有義陵祠又縣南十數里有)
(丨丨山山有仙人三明一統志丨丨山在夔州府雲陽縣北二十九里與牛山相接漢扶加臨終有言云三)
(牛對丨丨不出貴人出鹽井每又丨丨山在靖州城北七里漢蘇耽升仙之後其母來候之見耽乘白馬飄)
(然而往故名又名蘇仙嶺上有白鹿洞仙人壇有巨石曰沉香小石曰仙桃又丨丨山在潯州府貴縣西北)
(七十里一名龍馬又名馬度山多虺其毒殺人惟冷石可以解之又丨丨山在滁州東安縣北九十里東安)
(水出其下相又丨丨山在慶陽府安化縣一名箭括山左右有川傳漢之牧地有果實猿鳥巖洞幽邃莫窮)
(所止唐有丨丨縣以此名漢又丨丨在衡州府城東南五十九里又丨丨關在中府鳳縣西三十五里)
(鮑照登翻車峴詩淖坂既丨丨磧路又羊腸)
馬仁(水經注丨丨陂水出潕隂北山泉流競凑水積成湖蓋地百頃謂之丨丨陂陂水歷其縣下西南堨)
(之以溉田疇公私引列水流遂斷故瀆尚存經明一統志丨丨山在太平府繁昌縣東南六十里舊云山石)
(類人馬狀舊名馬人唐時有石馬妖鳴命斷其首改今名山有五峰曰韜玉龍首馬人羅漢雙柱有石菴觀音)
(巖雙猫石唐處士王冲霄處此)
馬成(山海經北山經龍侯之山又東北二百里曰丨丨之山其山多文石其隂多金玉)
馬門(明一統志丨丨山在烏撒軍民府城東北一百四十里兩崖相對如門又丨丨灘在鬱林州北流)
(縣西南四十五里漢馬援南征以江流迅激難行鑿去其石餘二巨石雙立若門其中流水如奔馬因名)
馬都(韓愈烏氏廟碑渤海擾海上至丨丨山吏民逃徙失業尚書領所部兵塞其道宼不得進民還其居)
馬嵬(晉書姚萇載記盧水郝奴稱帝于長安渭北盡應之扶風王驎有衆數千堡據丨丨奴遣弟多攻驎)
(萇伐驎破之驎走漢中執多而進攻奴降之國唐書楊貴妃傳西幸至丨丨陳元禮等以天下計誅忠已死)
(軍不解帝遣力士問故曰禍本尚在帝不得已與妃訣引而去縊路祠下明一統志丨丨城在西安府富平)
(縣西北二十三里前代有丨丨者築此城故名丨又丨丨坡在興平縣西二十五里唐楊妃葬處坡有丨泉)
(久涸行黃滔明皇迴駕經丨丨賦見鼇闕下丨劉禹錫丨丨綠野扶風道黃塵丨丨驛李遠過丨山詩)
(濃香猶自飄鑾輅恨魄無因離丨丨鎖高駢丨丨驛詩玉顔雖掩丨丨塵冤氣和煙渭津)
馬當(九江記丨丨山高八十丈在古彭澤縣北横枕大江山象馬形迴風急擊波浪涌沸舟船上下多懷)
(憂恐曰陸龜蒙丨丨山銘言天下之險者在山曰太行在水吕梁合二險而為一吾又聞乎馬當李白横)
(江詞見牛渚下丨歐陽修和徐生假山詩孤山丨夾兩岸臨江潭)
馬籠(明一統志丨丨山在新化州西一百里欒奠嘗結寨其上號丨丨部)
馬盂(歐陽修重贈劉原父詩古北嶺口踏新雪丨丨山西看落霞)
馬蹬(六一題跋右周穆王刻石曰吉日癸巳在今贊皇壇山上壇山在縣南十三里穆天子傳云穆天子)
(登贊皇以望臨城置壇此山遂以為名土人謂壇山為丨丨山以其字類形也)
馬容(明一統志鎮沅府丨丨山在禄谷寨長官司北八十里高千餘丈根盤數百里石路隘狹僅容一馬)
馬寒(明一統志丨丨山在臨洮府城北九十里其山綿亘數百里勢極高峻雖炎夏冰雪不消又楊維)
(楨贈王左丞詩長縧掣去飢鷹飽故道歸來老丨丨)
馬屯(明一統志丨丨山在平凉府固原州西前秦苻登與姚萇戰敗奔於此)
馬閣(明一統志丨丨山在保寧府梓潼縣北一百二十里峻峭崚嶒極為艱險魏鄧艾伐蜀懸車束馬由)
(此出江由因名)
馬驍(明一統志丨丨山在重慶府江津縣北隔江昔驍騎將軍馬邈葬此)
馬傾(明一統志丨丨山在龍州城西)
馬丘(明一統志鳳陽府形勝渦口丨丨之王粲浮淮賦背渦浦之曲流兮望丨丨高澨)
馬坂(庾信小園賦不暴骨于龍門終低頭于丨丨)
馬磯(李白至鴨闌驛上白丨丨贈裴侍郎詩側疊萬古石横為白丨丨)
馬谷(北史齊神武紀爾朱榮坐神武于牀下屏左右而訪時事神武曰聞公有丨十二丨色别為羣將此)
(竟何用也丨王勣遊北山賦見牛溪下拂柳貫上京書事詩丨夏泉經雨漲龍堆秋果雲齊)
馬湖(越絶書孝子隗通為母汲江裔水天為出平石生江中今石在丨丨江華陽國志汶山郡卑水縣)
(水流通丨丨明又丨丨縣水通僰道入江西地理通釋見羊山下一統志丨丨在丨丨府城一百七十)
(里湖在山頂長二十里廣七里餘中有土山可居四百餘人又丨丨江在丨丨府蠻夷長官司前源出沉黎)
(相傳昔有龍馬潛湖内華陽國志江之崖有五色赤白映水元黃魚從楚來至此而止畏崖映其水故也又)
(丨丨江在叙州府城南源出沉黎實大渡之支流亦名瀘水一名金沙江諸葛亮五月渡瀘即此江之上流也)
(山李白詩注戎州對江趾下臨丨丨蠻江路)
馬澤(述異記漢武帝於湖中牧馬處至今野草皆有嚼囓之狀湖中呼為丨丨)
馬連(明一統志丨丨溪在夔州府大寧縣西五里源自達州萬頃池經縣西入巫山縣合岷江一名昌溪)
(宋時郡守于清明領客泛舟隨以鼓吹不減蠶市之樂)
馬厄(明一統志丨丨湖在湖州府德清縣治西南乃餘不溪之支流相傳吳越王乘馬過此而墮因名)
馬湧(明一統志丨丨江在鎮沅府源出納樓茶甸經禄谷寨東下流合南浪江)
馬訾(唐書高麗傳有丨丨水出靺鞨之白山色若鴨頭號鴨綠水而平壤在鴨綠東南)
馬溝(詩地理攷水經注泉源水有二源一水出朝歌西北又東與左水合謂之丨丨水)
馬池(遁甲開山圖丨丨出嶓冢即隴西神馬山有泉池龍馬所生明一統志丨丨水在鞏昌府嶓冢山)
(下南流與西漢水合開山圖隴西神馬山有淵池龍馬所生又名龍淵水昔人嘗於此得馬頭骨長三尺)
馬溪(明一統志丨丨在桂林府城東四十里東流合灕江)
馬淵(易林龍生丨丨夀考且神舍宿軒轅居樂長安)
馬邑(史記平準書王恢設謀丨丨匈奴絶和親侵擾北邊兵連而不解又韓王信傳信上書曰國被邊)
(匈奴數入晉陽去塞遠請治丨丨上許之信乃徙治丨丨漢書高祖紀匈奴圍韓王信于丨丨信降匈奴)
(後漢書郡國志雁門郡丨丨注干寶搜神記曰昔秦人築城于武州塞内以備胡城成而崩仆數矣有馬馳走)
(一地周旋反覆父老異之因依以築城城乃不崩遂名之為丨丨搜神記丨丨故城今在朔州地理通釋)
(石晉十六州考朔州丨丨郡魏武帝置新興郡晉改晉昌後魏置懷朔鎮及朔州隋為丨丨郡領善陽丨丨二)
(縣州明一統志丨丨城在大同府朔州時又丨丨城在澤沁水縣東二十里白起與趙括戰牧馬於此其)
(地峻險南臨小澗北拒大川之庾信華林園馬射賦六郡良家五陵豪選新迴丨丨兵始罷龍城之戰徐)
(彦伯登長城賦望極燕臺山横丨丨將喬彝立走馬賦横穿丨丨雷鼓出于地中直上龍城軍忽如天落)
(梁簡文帝隴西行月暈抱龍城星流照丨丨威何遜見征人分别詩候騎出蕭關追兵赴丨丨竇出塞曲)
(詩潛軍渡丨丨揚旆掩龍城啼袁朗飲馬長城窟詩見狼居下皇甫冉春思詩鶯燕語報新年丨丨龍堆)
(路幾千按一刻劉長卿去王貞白擬塞外征行詩行行向丨丨去指祁連)
馬平(唐書地理志柳州龍城郡本昆州武德四年以始安郡之丨丨置明一統志丨丨縣在柳州府附)
(郭本漢潭中縣地屬鬱林郡三國吳置丨丨縣隋屬象州大業初州廢以縣屬始安郡唐屬昆州後為柳州治)
(宋元仍舊本朝因之)
馬陵(春秋成公七年秋楚公子嬰齊帥師伐鄭公會晉侯齊侯宋公衞侯曹伯莒子邾子杞伯救鄭八月)
(戊辰同盟於丨丨杜注丨丨衞地注史記魏世家惠王三十年太子與齊人戰敗于丨丨虞喜曰丨丨在濮)
(州鄄城縣東北六十里有陵間谷深峻可以置伏龐涓敗即此也又惠王三年魏敗韓于丨丨)
馬陘(左傳晉師從齊師入自丘輿擊丨丨注丘輿丨丨皆齊邑)
馬韓(後漢書東夷傳韓有三種一曰丨丨二曰辰韓三曰弁辰丨丨在西有五十四國其北與樂浪南與)
(倭接辰韓在東十有二國其北與濊貊接弁辰在辰韓之南亦十有二國其南亦與倭接丨丨最大共立其種)
(為辰王都目支國盡王三韓之地有魏志東夷傳丨丨其民土著種植知蠶桑作綿布各長帥大者自名為)
(臣智其次為邑借散在山海間無城郭凡五十餘國大國萬餘家小國數千家總十萬餘戶宋務光海上作)
(丨丨應厥貢)
馬加(後漢書夫餘國傳見牛加下)
馬刺(明一統志丨丨長官司在四川鹽井衞城南五百里本漢晉越雋郡定莋縣地元初為落蘭部後屬)
(柏興府本朝洪武中屬柏興州後于州置千戶所俱隸建昌府尋省州所併入鹽井衞永樂初復分設長官司)
(屬鹽井衞)
馬留(唐書南蠻傳環王本林邑也其南大浦有五銅柱漢馬援所植也又有西屠夷蓋援還留不去者才)
(十戶隋末孳衍至三百皆姓馬俗以其寓故號丨丨人與林邑分唐南境酉陽雜俎馬伏波有餘兵十家不)
(返居夀洽縣自相婚姻有二百戶以其流寓號為馬流衣食與華同山川移易銅柱入海以此民為識耳亦曰)
(丨丨)
馬郡(吕氏春秋丨丨宜馬代君以善馬奉趙襄子襄子謁于代君而請觴之先令舞者置兵羽中具大金)
(斗代君至酒酣反斗而擊之舞者操兵以鬭盡殺其從者)
馬城(後漢書郡國志代郡丨丨志水經注循水東南逕丨丨縣故城北明一統丨丨廢縣在灤州城)
(南二十里唐置契丹割隸灤州金因之元省入義豐縣)
馬茶(元史蘇布台傳攻馬札爾部蘇布台為先鋒與諸王五道分進既渡漷濘河諸王以敵尚衆欲還蘇)
(布台曰王欲歸自歸我不至圖拉河丨丨城不還也乃馳至丨丨拔之而還)
馬塍(臨安志東西丨丨在杭州餘杭門外居民種花之地也葉適趙振文在城北廂兩月無日不遊丨)
(丨作歌美之請知振文者同賦詩丨丨東西花百里錦雲繡霧參差起方岳湖上詩丨丨曉雨如塵細處處)
(筠籃買牡丹丨又本草合歡花一名丨花)
馬穴(水經注廬縣有水出西山山有石穴出馬謂之馬丨漢時有數百匹馬出其中馬形小似巴滇馬)
(又夷彝縣北三十里有石穴名白馬穿常有白丨出丨食人禾逐之入穴潛行出漢中漢中人失馬亦常出此)
(穴相去數千里)
馬營(明一統志丨丨堡在宣府城東北二百六十八里本元雲州大猫兒谷本朝宣德七年築城堡建哨)
(丨丨分兵守備)
馬苑(白帖漢武罷丨丨以賜貧人注養丨丨不禁樵採)
馬窟(庾信崔訦神道碑銘長城丨丨廣武兵欄哀又普屯威神道碑銘地險龜牀營危丨丨又江南)
(賦見魚門下春徐彦伯登長城賦渺嘿雞田幽隂丨丨陸龜蒙早雪中作吳體寄襲美詩光填丨丨蓋塞)
(外勢壓鶴巢偏殿巔)
馬牧(後漢書矯慎傳慎同郡馬瑶隠于汧山以兔罝為事所居俗化百姓美之號為丨丨先生隋書煬)
(帝紀大業五年置丨丨于青海渚中以求龍種無效而止北史奚斤傳斤代人也世典丨丨父簟有寵于昭)
(帝時國有良馬曰騧騮一夜忽逸為劉庫盜養于窟室簟聞而馳往取之)
馬塘(明一統志丨丨堰在嘉興府城南七里秦始皇東遊至此遏水為堰以厭水市之謠堰成斬馬以祭)
(故名)
馬埳(杜預秦川軍事疏臣嘗聞邊人說虜專以騎為宼穿塹不如作丨丨馬埳法坑方三尺錯平穿之虜)
(騎非下馬平治則終不得入)
馬常(水經漯水又東北逕千乘縣又東北為丨丨坎)
馬香(水經注溱水東北逕丨丨城北又東北入汝繞沈佺期題安樂公主移宅詩丨丨遺舊埒鳳吹新)
(臺)
馬幢(南史宗越傳元嘉二十七年隨柳元景侵魏領丨丨隸柳元怙有戰功還補後軍參軍)
馬場(北史宇文福傳福驍果有膂力太和初累遷都牧給事及遷洛敇福檢牧馬所福規石濟以西河内)
(以東拒黃河南北千里為牧地今之丨丨是也)
馬遞(宋史鄭俠傳自熙寧六年不雨至于七年之三月俠悉繪所見為圖奏疏詣閤門不納乃假稱密急)
(發丨丨上之銀臺司奏罷十有八事民間讙呼相賀越三日大雨遠近沾洽)
馬驛(孫逖裴公德政頌造舟為三橋置騎為丨丨)
馬宗(明一統志丨丨橋在順慶府城東西十里宋時邑民馬普宗建)
馬道(北史郭祚傳遷尚書右僕射故事令僕中丞騶唱而入宫門至于丨丨及祚為僕射以為非盡敬之)
(宜言於帝納之下詔御在太極騶唱至止車門御在朝堂至司馬門騶唱不入宫自此始也)
馬徑(五代史南漢世家開寶四年王師度丨丨鋹遣其右僕射蕭漼奉表降華陽國志會無縣有天馬)
(祠初民家馬牧山下或産駿駒云天馬子也今其天丨丨厥跡存焉水經注今晉昌郡南及廣武馬蹄谷盤)
(石上馬迹若踐泥中有自然之形故其俗號曰天丨丨王灣奉使登終南山詩石壯丨丨窮苔色步緣入)
馬路(左傳公聞亂乘驅自閱門入慶比御公公南楚驂乘使華寅乘貳車及公宫鴻駠魋駟乘于公公載)
(寶以出禇師子申遇公于丨丨之衢遂從)
馬亭(越絶書婁門外丨丨溪上復城者故越王餘復君所治也去縣八十里是時烈王歸於越所載襄王)
(之後不可繼述其事書之丨丨溪)
馬臺(蘇軾詩黃樓南畔丨丨東)
馬市(魏書高謙之傳孝昌初行河隂縣令先是有人囊盛瓦礫指作錢物詐市人馬因逃去詔令追捕必)
(得以聞謙之乃偽枷一囚立于丨丨宣言是前詐市馬賊今欲刑之密遣心腹察市中私議者有二人相見忻)
(然曰無復憂矣執送按問具伏盜馬徒黨悉獲)
馬閑(詩遊于北園四丨既丨傳閑習也夷又君子之丨既丨且馳又魏志烏桓鮮卑東傳注北方有)
(稾離之國其王之侍婢生子王捐之於溷中豬以喙噓之徙置丨丨馬以氣噓之不死王乃令其母收畜之)
馬櫪(史肅河上詩夜風喧丨丨秋露冷雞棲)
馬槽(齊民要術見豬槽下)
馬圈(南史陳顯達傳永元元年顯達督平北將軍崔慧景衆軍四萬圍南鄉界丨丨城去襄陽三百里攻)
(之四十日魏軍食盡突走顯達入據其城二又曹景宗傳景宗隨太尉陳顯達北圍丨丨以奇兵千破魏及)
(尅丨丨顯達論功以景宗為後景宗退無怨言攻北史魏孝文帝紀太和二十三年二月齊將陳顯達陷丨)
(丨戍三月車駕南伐至丨丨頻戰破之收其戎資億計地理通釋魏丨丨鎮城去襄陽三百里陳顯達攻圍)
(四十餘日不拔在今鄧州穰縣北)
馬埒(魏書高道穆傳正光中出使相州刺史李世哲多有非法逼買民宅廣興屋宇皆置鴟尾又于丨丨)
(堠上為木人執節道穆悉毁去之樓劉禹錫題于家公主舊宅詩丨丨蓬蒿蔵狡兔鳳烟雨嘯愁鴟)
馬坊(北史榮毘傳時晉王在揚州每令人密覘京師消息遣張衡于路次往往置丨丨以畜牧為辭實給)
(私人也州縣莫敢違毘獨遏絶其事上聞而嘉之賚絹百匹轉蒲州司馬拜侍御史帝謂曰今日之舉丨丨之)
(事也無改汝心賤又文苑傳温子昇博覽百家文章清婉為廣平王深客在丨丨教諸奴子書作侯山祠堂)
(碑文常景見而善之詣深曰温生是大才士深由是知之唐書百官志自京師西屬隴右有七丨丨置隴右)
(三使領之)
馬棧(戰國策章子之母啓得罪其父其父殺之而埋丨丨之下管子桓公觀於廐問廐吏曰廐何事最)
(難管仲對曰夷吾嘗為圉人矣傅丨丨最難先傅曲木曲木又求曲木曲木已傅直木無所施矣先傅直木直)
(木又求直木直木已傅曲木亦無所施矣必蘇軾謝中書舍人啓拔茅茹者以彙而征附丨丨者先其直)
馬皂(蘇軾哭刁景純詩華堂不見人瘦丨空戀丨)
馬廄(漢書公孫弘傳年八十終丞相位李蔡嚴青翟趙周石慶公孫賀劉屈氂繼踵為丞相自蔡至慶丞)
(相府客館邱虚而已至賀屈氂時壊以為丨丨車廐奴婢室矣晉書王尼傳為護軍府軍士胡母輔之與王)
(澄傅暢劉輿荀邃裴遐迭屬河南功曹甄述及洛陽令曹攄請解之攄等以制旨所及不敢輔之等齎羊酒詣)
(護軍門門吏疏名呈護軍護軍歎曰諸名士持羊酒來將有以也尼時以給府養馬輔之等入遂坐丨丨下與)
(尼炙羊飲酒醉飽而去竟不見護軍護軍大驚即與尼長假因免為兵)
馬肆(丹鉛雜錄周續之與祖企謝景夷從刺史檀韶聘講禮城北加以讐校所住公廨近于丨丨淵明詩)
(云丨隊非講丨校書亦以勤蓋不屑之也伯韓愈為人求薦書木在山丨在丨匠石過之而不睨樂遇之而)
(不顧知其非棟梁之材超逸之足也)
馬行(史記武帝紀亳人薄誘忌奏祠泰一方後人復有上書言古者天子常以春秋解祠祠黃帝用一梟)
(破鏡冥羊用羊祠丨丨用一青牡馬泰一皇山山君地長用牛武夷君用乾魚隂陽使者以一牛令祠官領之)
(如其方而祠於忌泰一壇旁詩日暮丨丨疾城荒人住稀)(又孟浩然夕次蔡陽館孟郊過分水嶺詩山壯)
(馬力短丨丨石齒中丨又本草紫參釋名丨丨樓行又音杭東京夢華錄丨街人煙浩閙街東曰莊下即)
(賣馬市也近北曰任店今改作欣樂樓對門馬鐺家羹店)
馬舖(聞見前錄仁宗御馬有名玉逍遥者馬色白其乘之安如輿輦也圉人云馬行步有尺度徐疾皆中)
(節馭者行速則以足攔之一日燕王借乘即長鳴不行王怒還之帝父事王甚恭配南城丨丨久之復奉御其)
(行如初)
馬攔(後漢書夫餘國傳初索離國王出行其侍兒於後&KR1494;身王還欲殺之侍兒曰前見天上有氣如雞子)
(來降我因以有身王囚之後遂生男王令置于豕牢豕以口氣噓之不死復徙于丨蘭馬亦如之王以為神乃)
(聽母收養名曰東明注蘭即丨也丨唐書西域傳大酋鄭廷郝德入同州焚官私室廬壁丨山郭子儀遣兵)
(襲之退保三堡會宋史趙振傳振子珣居涇原治籠竿城適元昊大入葛懷敏于瓦亭懷敏已屯五谷口西)
(至丨丨城珣謂懷敏曰敵遠來衆倍鋒銳莫若依丨丨城布柵以扼其路此必勝之道也按史皆作蘭今依後)
(漢書注附於此)
馬社(周禮校人秋祭丨丨臧僕注丨丨始乘馬者世本曰相土作乘馬)
馬祖(詩吉日維戊既伯既禱傳伯丨丨也重物慎微將用馬力必先為之禱其祖疏知伯丨丨者釋天云)
(既伯既禱馬祭也為馬而祭故知丨丨謂之伯伯者長也丨丨始是長也鄭云丨丨天駟周禮校人春祭丨)
(丨執駒人又景德傳燈錄江西道一禪師漢州故稱丨丨住南康龔公山)
馬步(周禮校人冬祭丨丨獻馬講馭夫注丨丨神為災害馬者舊唐書禮儀志仲夏祭先牧仲秋祭丨)
(丨並于大澤用剛日一又宋史儀衞志凡丨丨儀仗共一萬千二百二十八)
馬神(明一統志丨丨廟在滁州太僕寺西洪武中建春秋祀之)
馬質(周禮夏官丨丨中士二人三又丨丨掌質馬馬量三物一曰戎馬二曰田馬曰駑馬皆有物賈)
馬曹(晉書王徽之傳為桓冲騎兵參軍冲問卿署何曹曰似是丨丨蘇軾次韻張安道讀杜詩詩巨筆)
(屠龍手微官似丨丨有馬祖常次韻進士宋顯夫海岸春行詩曲江别新承宴笑我官曹似丨丨)
馬特(周禮校人凡丨丨居四之一注欲其乘之性相似也疏是使三牝各産其一通牝為四共駕一車取)
(同氣一心之義)
馬人(明一統志馬仁山在銅陵縣東南七十里舊名丨丨以山類人馬狀唐德宗時更人為仁上有僊人)
(韜玉等峰望江右俗又歲華紀麗一二稱雞狗二七為丨丨注董勛問禮曰正月一日為雞二日為狗三日)
(為羊四日為猪五日為牛六日為丨七日為丨以隂晴為豐耗)
馬主(晉書大宛國傳與人馬乘不調墜死者丨丨出歛具西域記見象主下)
馬正(左傳季氏以公鉏為丨丨愠而不出注丨丨家司馬)
馬師(左傳子皮以公孫鉏為丨丨攻又伯有聞鄭人之盟已也怒聞子皮之甲不與已也喜曰子皮與)
(我矣癸丑晨自墓門之瀆入因丨丨頡介于襄庫以伐舊北門)
馬侯(明一統志丨丨祠在潮州府金山祀宋死節臣周發元周伯琦作記王十朋蓬萊閣賦前瞻鑑湖)
(滿目雲水嘉丨丨之偉績慕賀監之高軌)
馬監(却掃篇太僕寺總諸丨丨斥賣糞土歲入緡錢甚多常别籍之以待朝廷不時之須紹聖間宗室令)
(鑠為太僕卿一日與其貳以職事同對哲宗問聞丨丨積錢甚多其數幾何令鑠唯唯再問則對曰容契勘别)
(具奏聞既退其貳怪之問曰公平時鈎校簿書如此其勤今日上問奈何不以實對令鑠歎曰天子方富于春)
(秋以區區丨丨而聞積錢如此其多謂天下之富稱是吾故不對懼啓上之侈心也貳謝非所及)
馬氏(蜀志馬良傳良字季常兄弟五人並有才名鄉里為之諺曰丨丨五常白眉最良良眉中有白毛故)
(以稱之善急就篇馬牛羊注造父既封趙城其後稱丨丨蓋以御馬云又趙將趙奢克敗秦師賜號馬服君)
(其後亦為馬姓牛羊者愛而諱之比之于畜産者也八小學紺珠車一乘甲士步卒合七十五人丨丨之說)
(百家出車一乘包氏之說八十家出車一乘論語或問疑丨丨為可據許渾下第貽友人詩丨丨識君眉最)
(白阮公留我眼長青)
馬姓(急就篇見上)
馬翁(權徹題沈黎城詩蘇子臥北海丨丨渡南洲)
馬公(明一統志丨丨泉去施州衞城一里宋嘉祐中運使丨丨按部至州以城跨山不可鑿井乃相視水)
(脈以竹引此泉入城中公私賴之因立亭其上號丨丨泉)
馬徒(韓詩外傳商容嘗執羽籥馮於丨丨欲以伐紂而不能遂去伏於太行及武王克殷立為天子欲以)
(為三公商容辭曰吾嘗馮於丨丨欲以伐紂而不能愚也不爭而隠無勇也愚且無勇不足以備乎三公遂固)
(辭不受命)
馬吏(魏志劉表傳注華容有女子忽啼呼云荆州將有大喪言語過差縣以為妖言繫獄月餘忽于獄中)
(哭曰劉荆州今日死華容去州數百里即遣丨丨驗視而劉表果死縣乃出之)
馬僕(世說陶公家酷貧與母湛氏同居同郡范逵舉孝廉投侃宿于時冰雪積日室如懸磬而逵丨丨甚)
(多母湛氏語侃曰汝但出外留客吾自為計)
馬官(杜甫韋諷錄事宅觀曹將軍畫馬圖歌霜蹄蹴蹋長楸間丨丨厮養森成列)
馬軍(杜甫謝嚴中丞送青城山道士乳酒詩鳴鞭走送憐漁父洗盞開嘗對丨丨注軍州謂驅使騎為丨)
(丨)
馬家(地理通釋葉氏曰㳂江控扼要地有三太平州之采石渡建康府之丨丨渡宣化渡采石闊而險丨)
(丨渡江狹而平兩處相去六十里皆與和州對岸高明一統志姚安軍民府丨丨山在大姚縣北一十里出)
(羣山林木深鬱蹟竇臮述書賦丨丨劉氏臨效逼斥安西蘭亭貌奪真白居易杏為梁詩君不見丨丨宅)
(尚猶存宅門題作奉誠園苡劉禹錫樂天少傅五月長齋詩丨丨供薏劉氏餉蕪菁)
馬客(韓翃送道士姪池陽詩幽州尋丨丨灞岸送驢車)
馬圉(左傳丨有丨牛有牧牛尉繚子當殺雖貴重必殺之是刑上究也賞及童丨丨是賞下流也劉)
(向九歎烏獲戚于驂乘兮燕公操于丨丨)
馬儈(史記貨殖傳節駔會注徐廣曰駔音祖朗反丨丨也駰案漢書音義曰會亦是儈也節節物貴賤也)
(謂估儈其餘利比千乘之家)
馬醫(史記貨殖傳丨丨淺方張里擊鍾傳列子范氏門徒遇乞兒丨丨弗敢辱也列仙丨師皇者黃)
(帝時丨也)
馬隊(宋史儀衞志行幸儀衞宋三駕皆以待禮事車駕近出止用常從以行其舊儀殿前司隨駕丨丨凡)
(諸班值内殿前指揮使全班祇應學梁昭明太子陶靖節傳刺史檀韶請周續之出州與士祖企謝景夷三)
(人在城北講禮加以讐校所住公廨近于丨丨是故淵明示其詩云丨丨非講肆校書亦已勤王建贈索暹)
(將軍詩輪劍直衝生丨丨抽旗旋踏死人堆)
馬羣(韓愈送温處士赴河陽軍序伯樂一過冀北之野而丨丨遂空蘇軾上元侍飲樓上呈同列詩老)
(病行穿萬丨丨九衢人散亦紛紛)
馬屠(程史有丨丨居城東為偽劵亂真歲以其劵售舒蘄間得馬驢驅以歸羹于肆鬻盡復出人但見其)
(驅至日多售用日侈莫疑其所自來)
馬銜(木華海賦海童邀路丨丨當蹊)
馬奴(唐書兵志建中四年下詔募兵志貞乃請節度都團練觀察使與世嘗任者家皆出子弟丨丨裝鎧)
(助征)
馬鬼(酉陽雜俎丨丨名賜)
馬尸(搜神記夏侯弘自云見鬼與其言語鎮西謝尚所乘馬忽死憂惱甚至謝曰卿若能令此馬生者卿)
(真為見鬼也弘去良久還曰廟神樂君馬故取之今當活尚對死馬坐須臾馬忽自門外走還至丨丨間便滅)
(應時能動起行)
馬服(詩兩服上襄兩驂雁行疏四丨同駕兩丨齊首葉又陸璣詩疏蘞似栝樓幽州人謂之丨丨其莖)
(煮以哺牛除熱與又史記趙世家惠文王二十九年秦韓相攻而圍閼趙使趙奢將擊秦大破秦軍閼與下)
(賜號為丨丨君馬又趙奢傳注因丨丨山為號也一曰丨丨者言能服也又易林丨丨長股宜行善市蒙)
(祐諧偶獲金五倍)
馬后(傅咸丨丨贊明德丨丨執履貞素光崇六行動遵禮度)
馬童(史記項羽紀項王顧見漢騎司馬吕丨丨曰若非吾故人乎丨丨面之指王翳曰此項王也)
馬談(劉弇元符南郊大禮賦且夫留滯周南丨丨則沒有餘恚當君而譽堯舜亦蔣生之所深恥正得春)
(而不荂信窶豔頑荄而已矣)
馬卿(駱賓王帝京篇丨丨辭蜀多文藻揚雄仕漢乏良媒杜甫入衡州詩劇孟七國畏丨丨四賦良)
(錢起送興平王少府遊梁詩梁國遺風重詞賦諸侯應念丨丨貧戴叔倫宫詞貞心一任蛾眉妬買賦何須)
(問丨丨禹皇甫冉送張南史詩丨丨工詞賦位下年將暮劉錫送熊判官孺登府罷歸鍾陵因寄裴中丞)
(詩篋留丨丨賦袖有劉弘書丨温庭筠春暮宴罷寄宋夀先輩詩蘇小風姿迷下蔡丨才調似臨卭李頻)
(送吳祕書歸杭州詩丨丨誇貴達還說返臨卭司羅隠金陵寄竇尚書詩見虎帳下徐夤依韻贈嚴直詩)
(見牛角下)
馬援(陸龜蒙京口與友生話别詩功名思丨丨歌唱咽羊曇)
馬武(蘇軾邇英講論語賜御書詩表謝進詩文思天子師文母終閉玉關辭丨丨)
馬融(高無際漢武帝後庭鞦韆賦序才非丨丨位叨麟閣羊士諤山閣聞笛詩李白桃紅滿城郭丨丨)
(閑臥望京師趙元稹酬翰林白學士詩心輕丨丨帳謀奪子房帷嘏十無寄桂府楊中丞詩丨丨已貴諸)
(生老猶自容窺絳帳無笛又送李藴赴鄭州因獻盧郎中俶詩丨丨閑臥聲遠王粲醉吟樓影移)
馬謖(蜀志丨良傳弟丨字幼常才器過人好論軍計諸葛亮深加器異出軍祁山謖統大衆在前與魏將)
(張郃戰于街亭為郃所破下獄物故是李商隠隨師東詩軍令未聞誅丨丨捷書惟報孫歆)
馬超(戎昱聞顔尚書陷賊中詩能持蘇武節不受丨丨勲)
馬倫(晉書劉琨傳論劉琨弱齡本無異操飛纓賈謐之館借箸丨丨之幕當于是日寔佻巧之徒歟)
馬業(徐陵為貞陽侯與陳司空書董侯幼弱終覆漢朝丨丨童蒙仍傾晉室所謂前事之不忘後事之龜)
(兆也)
馬總(李劉賀衞參政啓昔黃覇之于潁川及丨丨之于鄆鎮雖云再蒞詎足竝言)
馬宇(唐書藝文志丨丨鳳池錄五十卷)
馬彝(元稹襄陽道詩羊公名漸遠唯有峴山碑近日稱難繼曹王任丨丨)
馬哥(老學菴筆記從伯父右司小名丨丨在京師省祖母楚國夫人出上馬楚國偶有所問自屏後呼丨)
(丨執事官聞之白伯父曰夫人呼請吏部蓋此輩亦習聞之也)
馬班(後漢書班固傳論司丨遷丨固父子其言史官載籍之作大義粲然著矣議者咸稱二子有良史之)
(才蘇陶安孔廟賦埽莊列申韓之弊正丨丨曄夀之誣軾答李端叔詩若人如丨亦如丨笑履壺頭出玉)
(關按謂丨援營壺頭丨超願生入玉門關也)
馬揚(文心雕龍枚賈追風以入麗丨丨沿波而得奇按謂司馬相如揚雄也豐道生真賞齋賦賈董敷)
(其治策丨丨逞其詭麗)
馬鄧(晉書左貴嬪傳貴嬪元楊皇后誄曰樊衞二姬匡齊翼楚丨丨兩妃亦毘漢主又列女傳丨丨恭)
(儉漢朝推德宣昭懿淑魏代揚芬規李商隠為懷州刺史狀奉隂郭之良躅御丨丨之明王安石慈聖光)
(獻皇后挽辭國賴姜任盛門歸丨丨高)
馬鄭(易正義序秦亡金鏡未墜斯文漢理珠囊重興儒雅其傳易者西都則有丁孟京田東都則有荀劉)
(丨丨勝南史王僧虔傳書誡子曰設令吾學如丨丨亦復甚復倍不如今亦必大減致之有由從身上來也)
馬張(中山詩話太宗時同年數輩取名似姓者為句云郭鄭鄭東東野絳丨丨張夏夏侯璘)
馬龍(明一統志丨丨江在楚雄府鎮南州西南一百八十里源自蒙化入境西南流經&KR1095;嘉縣東又東南)
(入于沅江建又丨丨守禦千戶所在曲靖軍民府治北永樂二年又丨丨池在嘉定州峩眉縣西六七里)
(昔有一馬馳走如飛村民攫捕適傷其足投之池中一夕雷雨大作擘山而去)
馬豹(鄭樵爾雅注東北之美者有斥山之文皮焉注斥山未詳文皮丨丨皮)
馬熊(毛詩陸疏廣要今獵者熊有兩種猪熊其形如猪丨丨其形如馬各有牝牡問以羆則云熊是其雄)
(羆則熊之雌者羆力尤猛)
馬牛(書費誓丨丨其風臣妾逋逃勿敢越逐祇復之我商賚汝乃越逐不復汝則有常刑無敢宼攘踰垣)
(墻竊丨丨誘臣妾汝則有常刑幼周禮鄉師以國比之法以時稽其夫家衆寡辨其老貴賤廢疾丨丨之物)
(辨其可任者與其施舍者北左傳齊侯以諸侯之師伐楚楚子使與師言曰君處海寡人處南海唯是風丨)
(丨不相及也不虞君之涉吾地也何故注牝牡相誘曰風又齊人伐萊萊人使正輿子賂夙沙衞以索丨丨)
(皆百匹豕又為六畜五牲三犧以奉五味注六畜丨丨羊雞犬史記周紀棄之隘巷丨丨過者皆避不踐)
(進又貨殖傳見烏氏下丨後漢書光武帝紀退功臣而文吏戢弓矢而散丨韓愈獲麟解其為形也不)
(類非若丨丨犬豕豺狼麋鹿然又陸游春愁詩醉自醉倒愁自愁愁與酒如風丨丨詩八十又過二與人)
(風丨丨)
馬犀(揚雄蜀都賦遠則有銀鉛錫碧丨丨象僰)
馬鹿(唐書元稹傳胡亥之生也詩書不得聞聖賢不得近彼趙高刑餘之人傅之以殘忍戕賊之術天下)
(之人未盡愚而亥不能分丨丨矣甚明一統志丨丨山在鞏昌府城南八十里四圍石崖峻又施州衞土)
(産茶椒降香花獐丨丨紅麀白鷴羚羊金線雞白藥)
馬駝(舊唐書職官志見驢牛下給宋史薛懷讓傳好畜丨丨又夏國傳凡正軍長生丨丨各一元)
(史百官志苜蓿園提領三員掌種苜蓿以飼丨丨膳羊楊達明妃怨漢國明妃去不還丨丨絃管向隂山)
馬驘(漢書西域傳烏孫昆彌上書願以漢外孫元貴靡為嗣得令復尚漢公主結婚重親願聘丨丨各千)
(匹)
馬驢(世說見驢馬下落王裒僮約調治丨丨兼三重)
馬哈(楊榮皇都大一統賦復有丨丨福禄厥獸殊形駝雞之異白烏之楨奇姿詭態率舞縱横隸首莫紀)
(伯益難名)
馬雞(明一統志西寧衞土産丨丨觜脚紅羽毛青絲白又疊溪守禦軍民千戶所土産犛牛毛毯麝香)
(蜜馬犏牛丨丨)
馬交(明一統志廣州土産魚元志有赤魚□魚鱘魚龍魚鳳尾魚短頸魚丨丨魚之屬)
馬嘉(齊東野語海有魚曰丨丨銀膚燕尾常淵潛不可捕春夏乳子則隨潮出波上漁者用此時簾而取)
(之)
馬蝟(歲華紀麗丨丨注文選云丨縮如丨言寒也)
馬蠶(齊民要術剉馬骨牛羊猪麋鹿骨以雪汁煮之狀如后稷法若無骨煮繰蛹汁和溲以區種之大旱)
(澆之其收至畝百石以上十倍於后稷此言丨丨皆蟲之先也)
馬蟻(鄭樵爾雅注蚍蜉大螘注蟻亦作螘大螘即丨丨也大而黑本草地錦釋名丨丨草時珍曰赤莖)
(布地故曰地錦專治血病故俗稱為血竭血見愁丨丨雀兒喜聚之故有丨丨雀單之名)
馬蜩(爾雅蝒丨丨注蜩中最大者為馬蟬響毛詩陸疏廣要爾雅丨丨鄭注丨丨最大其聲震巖谷)
馬蟬(爾雅注見上)
馬蜞(爾雅蛭蟣疏此水中蟲喜入人肉者江東呼為蟣本草謂之水蛭一名丨丨一名馬耆即王食寒葅)
(得而吞之能去結積者是也)
馬耆(爾雅疏見上)
馬蠭(毛詩陸疏廣要爾雅另釋土蠭注云今江東大蠭在地中作房者啖其子即丨丨今荆巴間呼為蟺)
(與果嬴差則農師已辨之矣)
馬蛭(本草水蛭大者名馬蜞丨丨馬蟥馬鼈主逐惡血)
馬蟥(本草見上)
馬鱉(本草見馬蛭下)
馬陸(本草丨丨釋名百足百節千足馬蚿馬蠸馬蠲馬軸馬䗃飛蚿蟲刀環蟲蛩集解别錄曰丨丨生元)
(菟川谷)
馬䗃(爾雅蛝丨丨注馬蠲虳俗呼馬&KR2209;疏蛝蟲一名丨丨一名馬蠲虳俗呼馬&KR2209;方言云馬蚿北燕謂之)
(蛆蟝其大者謂之馬蚰是也按蛝音閑䗃音棧博雅丨丨䘁蛆也本草見上)
馬蠲(爾雅注見上下本草見馬陸)
馬&KR2209;(爾雅注見馬䗃下)
馬蚿(爾雅疏見馬䗃下之本草釋名見馬陸下其又時珍曰丨丨處處有形大如蚯蚓紫黑色足比)
(比至百而皮極硬節節有横文如金線首尾一般大觸之即側臥局縮如環不必死也能毒雞犬)
馬蚰(爾雅疏見馬䗃下陸又作軸本草釋名見馬下)
馬蠸(本草釋名見馬陸下)
馬豆(北齊書慕容儼傳有代人厙狄伏連鄙吝愚狠冬至之日妻為設豆餅伏連問此豆因何而得妻對)
(向於食丨丨中分減充用伏連大怒典馬掌食之人並加杖罰古今注丨丨一名馬沙似烏豆而小實大如)
(指亦可食曰本草雲實釋名丨丨時珍豆以子形名)
馬沙(古今注見上)
馬麥(陸游呻吟詩夙業豈能逃丨丨窮居賴是慣牛衣)
馬薪(詩匪莪伊蔚疏陸璣疏云牡蒿也三月始生七月華華似胡麻華而紫赤八月為角角似小豆角銳)
(而長一名丨丨蒿)
馬粟(史記景帝紀後二年正月地一日三動郅將軍擊匈奴酺五日令内史郡不得食丨丨没入縣官令)
(徒隸衣七緵布止馬舂為歲不登禁天下食不造歲省列侯遣之國)
馬舂(史記景帝紀見上)
馬草(陸倕為豫章王拜後赦教第五倫之臨會稽躬斬丨丨鄧伯道之蒞吳郡自運家糧)
馬芻(南齊書武帝紀臨沂縣麥不登刈為丨丨至夏更苗莠)
馬舄(詩采采芣苢傳丨丨車前也宜懷姙焉男爾雅芣苡丨丨馬舄車前齊民要術稽含宜花賦序)
(云宜男花者荆楚之俗號曰鹿葱可以薦宗廟稱名則義過丨丨也)
馬藍(爾雅葴丨丨注今大葉冬藍也疏今為澱者是也圖經本草揚州一種丨丨四時俱有葉類苦蕒)
(菜治敗血)
馬帚(爾雅荓丨丨注似蓍可以為掃彗疏荓草似蓍者今俗謂蓍荓可以為掃彗故名丨丨本草蠡實)
(釋名丨丨時珍曰爾雅云荓音瓶丨丨也此即荔草謂其可為馬刷故名)
馬刷(本草釋名見上)
馬朐(本草白棘釋名丨丨)
馬逢(本草丨丨别錄曰味辛無毒主癬蟲)
馬薊(本草大薊小薊釋名見虎薊下又术釋名丨丨)
馬薻(爾雅注見牛薻下)
馬薸(毛詩陸疏廣要埤雅云藻萍類似槐葉而連生生道旁淺水中與萍雜至秋則紫俗謂之丨丨亦呼)
(紫薸故曰于以采藻于彼行潦而傳云聚藻也)
馬蓼(詩隰有游龍疏陸璣疏云一名丨丨葉大而赤白色生水澤中高丈餘爾雅蒤虎杖鄭樵注所在)
(有之只名虎杖莖葉班赤大抵似丨丨但無毛耳)
馬莧(本草馬齒莧釋名丨丨集解呼景曰丨丨與莧别是一種布地生實至微細俗丨齒丨顔氏家)
(訓江陵嘗有一僧面形上廣下狹劉緩幼子民譽年始數歲俊悟善體物見此僧云面似丨丨其伯父劉縚因)
(呼為茘挺法師)
馬先(本草丨丨蒿釋名馬新蒿馬矢蒿時珍曰蒿氣如馬矢故名丨丨乃馬矢字訛也馬新又丨丨之譌)
(也)
馬新(本草釋名見上)
馬藺(本草蠡實釋名丨丨子馬楝子馬薤馬帚頌曰丨丨子北人譌為馬楝子廣雅云馬薤茘也)
馬薤(本草釋名見上)
馬韭(爾雅虋冬注門冬一名滿冬疏夲草天門冬一名顛勒麥門冬秦名羊韭齊名愛韭楚名丨丨無名)
(滿冬者蓋所見本異也)
馬芹(齊民要術丨丨子可以調蒜齏)
馬芽(西溪叢語丹房鏡源諸消篇有丨丨消朴消芒消縮砂消坑消五種)
馬蓮(郡縣釋名陜西慶陽府合水縣隋名唐改合川總之以合水名也合水在縣南一里以建水北川水)
(相合西南流四十里入丨丨河)
馬牀(爾雅盱虺牀注蛇牀也一名丨丨)
馬蘄(爾雅茭牛蘄鄭樵注謂丨丨也今謂之胡蘄卑本草集解時珍曰丨丨與芹同類而異種處處濕)
(地有之)
馬棘(爾雅注見牛棘下)
馬楝(本草釋名見馬藺下)
馬辛(爾雅菥蓂大薺疏菥蓂一名大薺俗呼老薺似薺而葉細本草又名薎菥一名太蕺一名丨丨是也)
(曰本草菥蓂釋名丨丨時珍吳普本草又云一名馬駒)
馬唐(博雅丨丨馬飯也山薑&KR1637;也)
馬夫(管子觳土之次曰五鳬其種陵稻黑鵝丨丨注草名)
馬蘭(本草集解藏器曰丨丨生澤旁如澤蘭而氣臭楚詞以惡草喻惡人北人見其花呼為紫菊以其似)
(單瓣菊花而紫也加東方朔七諫蓬艾親入御於牀笫兮丨丨踸踔而日盧仝丨丨請客詩蘭蘭是小草)
(不怕郎君罵願得隨君行暫到嵩山下不又客請丨丨詩嵩山未必憐蘭蘭蘭蘭已受郎君恩須刷帚跳蹤)
(走只擬蘭郎出其門)
馬膠(周禮考工記見鹿膠下)
馬寶(唐書武后傳太后又自加號金輪聖神皇帝置七寶于廷曰金輪寶曰白象寶曰女寶曰丨丨曰珠)
(寶曰主兵臣寶曰主藏臣寶大朝會則陳之)
馬腦(北齊書元韶傳隠于私家莊帝訪而獲焉襲封彭城王齊神武帝以孝武帝后配之魏室竒寶多隨)
(后入韶家有丨丨榼容三升玉縫之皆稱西域鬼作也文獻通考丁令國有二在朔方北者為北丁令在烏)
(孫西者為西丁令北丁令有丨丨國其人聲音似雁鶩從膝以下生毛者馬脛馬蹄走甚疾本草丨丨釋名)
(藏器曰亦爛紅色似丨之丨故云丨丨云是馬口吐出者繆言也集解宗奭曰丨丨非玉非石自是一類有紅)
(白黑三種亦有文如纏絲者西人以小者為玩好之物大者為器明一統志丨丨山在叙州府富順縣與凌)
(雲山相接西北諸山唯此最高錯魏文帝丨丨勒賦序丨丨玉屬也出自西域文理交有似丨丨故其方人)
(因以名之)
馬氈(元史世祖紀金竹長索囉貢丨丨各二十有七從其請減所部貢馬)
馬飾(周禮大行人樊纓九就注樊纓丨丨也以罽飾之韓愈孟郊會合聯句朝紳鬱青綠丨丨曜珪珙)
馬褐(左傳公侵齊攻廩丘之郛主人焚衝或濡丨丨以救之遂毁之杜注丨丨馬衣王起被褐懷玉賦)
(丨丨同色牛衣齊類)
馬衣(左傳杜注見上)
馬帶(詩虎韔鏤膺傳膺丨丨也疏鏤膺謂膺上有鏤明是以金飾帶故知膺是丨丨若今之婁胸也)
馬車(後漢書輿服志賈人不得乘丨丨之又水經注溜水又東北丨丨瀆水注)
馬轅(李白書懷贈蔡舍人雄詩跡謝雲臺閣心隨天丨丨)
馬輦(魏書禮志丨丨重級繢漆直輈六左右騑駕天子藉田小祀時則乘之)
馬騎(史記高祖紀沛公乃北攻平隂絶河津南戰雒陽東軍不利還至陽城收軍中丨丨與南陽守齮戰)
(犨東破之流宋史河渠志皂江支流迤北曰都江口置大堰疏北為三曰外應東北曰三石洞東南曰丨丨)
(丨易林望車不到王子逐走丨銜傷失跡不得曷其有常)
馬印(北史魏文帝紀軍警給璽印傳符次給丨丨)
馬射(通典長安二年教人習武藝穿土為埒其長與垜均綴皮為兩鹿歷置其上馳丨丨之名曰丨丨)
(庾信有華林園丨丨賦)
馬乘(儀禮聘禮庭實設丨丨注乘四馬也梁大學孟獻子曰畜丨丨不察于雞豚後漢書冀傳扶風)
(人士孫奮居富而性吝冀因以丨丨遺之從貸錢五千萬)
馬匹(易中孚六四月幾望丨丨亡无咎象曰丨丨亡絶類上也)
馬矟(晉書劉邁傳桓靈寶曾于殷仲堪廳事前戲馬以矟擬仲堪邁時在坐謂靈寶曰丨丨有餘精理不)
(足丨南史齊長沙威王晃傳武帝嘗幸鍾山晃從駕以丨刺道邊枯蘖上令左右引之銀纏皆卷聚而矟不)
(出乃令晃馳馬拔之應手便去第又柳世隆傳世隆自云吾丨丨第一清談第二彈琴三陳書周鐵虎傳)
(梁世南渡語音傖重膂力過人便丨丨事梁河東王蕭譽以勇敢聞梁簡文帝丨丨譜序丨丨為用雖非遠)
(法近代相傳稍已成藝)
馬甲(五代史漢紀高祖初與晉高祖俱為偏將戰德勝晉高祖丨丨斷知遠以所乘馬授之小學紺珠)
(唐六典甲之制十三明光光要細鱗山文烏鎚白布皂綃布背步兵皮木鎖子丨丨又明一統志廣州土産)
(魚又有紅螺白蜆龜脚丨丨蠔鱟等名品甚多以又漳州土産丨丨柱韓愈南食詩章舉丨丨柱鬭怪自)
(呈酪王安石送李宣叔倅漳州詩章舉丨丨柱固以輕羊周必大周愚卿江西美劉棠仲同賦江珧詩牽)
(強奉答詩珠剖蚌胎那畏鷸柱呈丨丨更名珧餐朱子又五絶詩向來試吏著南冠丨丨蠔山得飫)
馬鎧(宋史儀衞志甲人鎧也具裝丨丨也本魏武帝軍策令袁本初鎧萬領吾大鎧二十領初丨丨三)
(百具吾不能有十具見其少遂不施也吾遂出奇破之)
馬弩(後漢書靈帝紀詔公卿出丨丨舉列將子孫及吏民有明戰陣之略者詣公車華陽國志孟達降)
(魏後蜀丞相諸葛亮招達為外援達遂背魏通吳蜀表請丨丨於文帝帝曰吾為天下主義不先負人當使吳)
(蜀知我心乃多與之過其所求)
馬槍(宋書謝靈運傳臣星言奔馳及經山隂防衞彰赫彭排丨丨斷截衢巷偵邏縱横戈甲竟道隋書)
(禮儀志煬帝造六合殿千人帳載以槍車車載六合三板其車軨解合交又即為丨丨唐書選舉志武后長)
(安二年始置武舉有丨丨翹關負重身材之選車玉海隋陣法亞將率驍騎遊奕督察其安營之制以外布)
(間設丨丨次施兵幕内安雜畜)
馬珂(舊唐書輿服志丨丨一品以下九子四品七子五品五子宋史儀衞志丨丨之制銅面鵰翎鼻拂)
(攀胷上綴銅本葉紅絲拂袍曾鞏詩金節横光丨丨閙瑞鶻宫腰玉繞)
馬珥(許敬宗尉遲公碑丨丨臨戎肅嚴兵於錡禁)
馬纓(儀禮士喪禮既夕主人要節而踴薦丨丨三就入門北面交轡圉人夾牽之盧照鄰詩翠羽裝劍)
(鞘黃金鏤丨丨)
馬鑣(何承天將進酒樂府車等旗丨齊丨)
馬鐙(南史張敬兒傳除雍州刺史厚結沈攸之得其字迹密白高帝與攸之司馬劉攘兵情欵及蒼梧廢)
(敬兒密問攘兵所言寄敬兒丨丨一隻敬兒乃為備)
馬羈(魏志董卓傳注獻帝當北渡使李樂具船天子步行趨河岸岸高不得下董承等謀欲以丨丨相續)
(以繫帝腰行軍校尉尚弘多力令弘居前負帝乃得下登船韓愈招楊之罘詩柏移就平地丨丨入廐中)
馬絆(北史宋弁傳弁為東道副將軍人有盜丨丨者斬而徇於是三軍震懼莫敢犯法遂昌雜錄八蕃)
(有丨丨云馬黃精也遇之者輒為其所啗)
馬紖(急就篇注韁丨丨也)
馬韉(海錄碎事蘇秦既貴張儀來謁坐於丨丨而食之因話錄髹器稱西皮者世人誤以為犀角之犀)
(非也乃西方丨丨自黑而丹自丹而黃時復改易五色相疊馬鐙磨擦有凹處粲然成文遂以髹器倣為之)
(元明善丞相東平忠憲王碑忠武王是為忠憲王高祖太祖戰失利單走澤中天大雪忠武與博勒珠張丨丨)
(蔽太祖臥旦起視迹二人之足不移丨馬臻早春聞笛詩趁日裁烏帽尋人賣丨)
馬鞅(周禮巾車錫樊纓十有再就注纓今丨丨玉路之樊及纓皆以五采罽飾之後漢書周章傳大將)
(軍竇憲免封冠軍侯就國章從太守行春到冠軍太守欲謁之章諫不聽遂升車章前拔佩刀絶丨丨于是乃)
(止及憲被誅公卿以下多以交關得罪太守幸免以此重章唐書李光顔傳元和九年討蔡時曲初賊晨壓)
(其營以陣衆不得出光顔毁其柵將數騎突入賊中反往一再衆識光顔矢集其身如蝟子攬丨丨諫無深入)
(光顔挺刃叱之于是士爭奮賊乃潰北)
馬軛(後漢書輿服志左纛以犛牛尾為之在左騑丨丨上大如斗)
馬鞍(南史朱修之傳孝武以為荆州刺史加都督義宣更以魯秀為雍州刺史擊襄陽修之命斷丨丨山)
(道秀不得前乃退遂續南越志丨丨山始皇時望氣者云南海有五色氣發卒千人鑿以斷山之岡阜令其)
(山形如丨丨玲姑蘇志丨丨山在崑山縣狀如丨丨孤峰特秀山産瓏石明一統志丨丨山在鳳陽府萬)
(歲山西以形似名又有山在盱眙縣南四十里亦曰丨丨唐天寶中改曰盱眙山又丨丨山在太平府城西)
(北四十里慈湖港口舊有神祠吳赤烏二年所建韓又丨丨山在建寧府城東北三里一名瑞峰宋郡守元)
(吉種萬松於山麓的丨丨跨而絶塵)(又薛士隆鴈蕩山賦射垜遠而破杜甫王高同過共用寒字詩自媿)
(無鮭菜空煩卸丨丨遥李端題故將軍莊詩曾將數騎過桑乾對單于飭丨丨)
馬轡(詩執轡如組疏叔馬既良叔之御人又善執持丨丨如織組織組者總紕於此成文于彼御者執轡)
(于手馬騁于道如織組之為牽韓非子時有子父乘車過者馬驚而不行其子下車馬父子推車請造父助)
(我推車造父因收器輟而寄載之援其子之乘乃始檢轡持筴未之用也而丨丨騖矣温庭筠禁火日詩丨)
(丨輕銜雪車衣弱向風)
馬韂(元稹詩矮丨駞鬉丨犛牛獸面纓)
馬勒(江總瑪瑙盌賦士衡譬之雲采中郎羞其丨丨)
馬箠(史記張耳陳餘傳趙養卒曰夫武臣張耳陳餘杖丨丨下趙數十城此亦各欲南面而王豈欲為卿)
(相終已耶封又劉敬傳太王以狄伐故去邠杖丨丨居岐唐書常清傳改北庭都護天寶末入朝而安禄)
(山反明皇引見問策常清大言曰臣請馳至東京悉府庫募驍勇挑丨丨渡河計日取逆首以獻天子壯之)
(吳會分地記六山者勾踐于此鑄銅銅不鑠則埋之上生丨丨勾踐遣使者取從南社種飾為丨丨獻于吳)
(李尤丨丨銘御者箠策示有威怒東野之敗督責過度邢邵為潘司徒樂讓表見鳥背下劉禹錫平蔡州)
(詩漢家飛將下天來丨丨一揮門洞開手杜牧送沈處士赴蘇州李中丞招以詩贈行常恨兩空不得一丨)
(丨)
馬鞭(詩其檉其椐傳椐樻也疏陸璣疏云節中腫似扶老今人以為丨丨及杖弘農共北山甚有之晉)
(書淳于智傳上黨鮑瑗家多喪病貧苦或謂之曰淳于叔平神人也君何不試就卜知禍所在瑗性質直不信)
(卜筮曰人生有命豈卜筮所移會智來應詹謂曰此君寒士每多屯虞君有通靈之思可為一卦智乃為卦卦)
(成謂瑗曰君安宅失宜故令君困君舍東北有大桑樹君徑至市入門數十步當有一人持荆丨丨者便就買)
(以懸此樹三年當暴得財瑗承言詣市果得丨丨懸之三年浚井得錢數十萬銅鐵器復二十餘萬于是致贍)
(林隋書李德林傳德林每贊平陳之計車駕幸同州德從駕還在途中高祖以丨丨南指云待平陳訖以七)
(寶莊嚴公遺後趙錄石聰攻李矩執矩外甥郭誦弟元遣元作書矩復遺誦麈尾丨丨以示殷勤老學菴)
(筆記丨丨擊猫笻竹杖擊狗皆節節斷折物理之不可推者也雲笈七籤有真人降授董幼水行不溺之道)
(以丨丨與幼令幼以鞭水行于水上如行平地山本草丨丨草穗類鞭鞘故名丨丨明一統志丨丨在永)
(平府城西北二十里山有孤竹少君墓名苻堅時長安謠長鞘丨丨擊左股庾肩吾奉和藥詩丨丨聊寫)
(賦竹葉暫傾杯縣楊炯驄馬詩夜玉妝車軸秋金鑄丨丨岑參送陜王主簿赴襄陽成親詩求凰應不遠)
(去丨賸須丨堅顧况露青竹杖歌頭插白雲跨飛泉採得丨丨長且杜牧偶見詩有個當壚明似月丨丨)
(斜揖笑回頭須趙嘏送沈單作尉江都詩少年作尉矜慎莫向樓前墜丨丨)
馬檛(左傳繞朝贈之以策注策丨丨外柳宗元同劉院長述舊言懷感時書事寄張員詩見猴鬭下)
(杜牧池州送孟遲先輩詩九衢林丨丨千門織車轍劉詵詩芳年京國蜚騰近預想春車墮丨丨)
馬策(吳志孫策傳揮丨丨下江南數十城丨晉書謝安傳安薨羊曇過西州門悲感不已以丨叩扉誦)
(曹植詩曰生存華屋處零落歸山丘慟哭而去女異聞錄天寶中滎陽公子應舉長安至鳴珂曲見一姿色)
(絶代生停驂詐墜丨丨候從者取之情甚相慕其友曰此狹邪女李姓也生再往叩門一兒馳入大呼曰前遺)
(策郎來也)
馬鞦(蘇軾詔令郡吏分往屬縣減決囚禁受命出府記所經歷寄子由詩羽客知人意瑶琴繫丨丨)
馬繮(左傳負羈絏從注羈馬羈絏丨丨丨揭溪斯題曹將軍下槽馬圖詩朱絲不是凡丨天閑十二皆)
(龍驤)
馬塵(杜甫奉贈韋左丞丈二十二韻詩朝叩富兒門暮隨肥丨丨蘇軾贈清凉寺和長老詩代北初辭)
(没丨丨江南來見臥雲人)
馬磨(陸龜蒙幽居賦爭先敢脫乎牛車自給方營于丨丨又平聲薛能秋日將離滑臺酬所知詩僮汲)
(野泉兼土味丨丨霜樹作秋聲)
馬牲(周禮大司馬喪祭奉詔丨丨下又小宰祭祀之聯事注見魚牲)
馬餼(國語季文子相宣成無衣帛之妾無食粟之馬仲孫它諫曰人其以子為愛且不華國乎文子以告)
(孟獻子獻子囚之七日自是子服之妾衣不過七升之布丨丨不過稂莠常衮盧君誌銘漿藿未厭于家食)
(稂莠不充于丨丨)
馬飲(急就篇丨丨漳鄴及清河注左傳楚子將飲馬于河郎士元酬王季友題半日村别業詩門通小)
(徑連芳草丨丨春泉踏淺沙)
馬食(戰國策蘇代說齊先說淳于髠曰臣欲以駿馬見于王莫為臣先後者足下有意為臣伯樂乎臣請)
(獻白璧一雙黃金千鎰以為丨丨堂史記范雎傳須賈辭于范雎大供具盡請諸侯使坐上食飲甚設而坐)
(須賈于堂下置莝豆其前令兩黥徒夾而丨丨之周昂晨起詩見鯨翻下)
馬飯(本草蕕釋名馬唐丨丨馬食之如糖如飯故名馬唐丨丨)
馬噓(魏志烏桓鮮卑東夷傳注見馬閑下)
馬料(獨異志郭子儀授中書令月入俸錢二萬貫官供二千人熟食丨丨五百石)
馬莝(程琳子奇賦雲漢忽愆于解澤田苗不堪乎丨丨)
馬湩(元史祭祀志一曰齊戒二曰陳設三曰習儀四曰迎香五曰省牲器六曰晨課七曰饋食八曰酌獻)
(九曰祭丨丨)
馬酪(唐書黠戞斯傳諸部食肉及丨丨乳齊民要術作丨丨酵法用驢乳汁二三升和馬不限多少澄)
(酪成取下澱團曝乾後歲作酪用此為酵也)
馬醢(東觀漢記上至邯鄲趙王庶兄胡子進丨丨)
馬脯(後漢書百官志注丁邯字叔春京兆陽陵人也拜汾隂令治有名迹遷漢中太守妻弟為公孫述將)
(收妻送南鄭獄免冠徒跣自陳詔曰漢中太守妻乃繫南鄭獄誰當搔其背垢者懸牛頭賣丨丨盜跖行孔子)
(語以邯服罪且邯一妻冠履勿謝治有異卒於官)
馬筴(五木經丨丨二十厥色五注大率戲時不過五人五色者各辨其所執也)
馬朘(鹽鐵論熟食徧列殽施成市楊豚韭印狗䐲丨丨)
馬資(禮記少儀君將適他臣如致金玉貨貝于君則曰致丨丨于有司陸贄論邊將疏西輸賄幣北償)
(丨丨)
馬圖(禮記禮運山出器車河出丨丨節馬祖常送祠嶽凟詩山澤發靈銀甕出河官迎丨丨明吳萊)
(詩丨丨隂陽太極秘)
馬字(史記萬石君傳建為郎中令書奏事事下建讀之曰誤書丨丨與尾當五今乃四不足一上譴死矣)
(甚惶恐其為謹慎雖他皆如是甚瑯環記天寶十三年宫中下紅雨色若桃花太真喜命宫人各以碗杓承)
(之用染衣裙天然鮮豔惟襟上色不入處若丨丨心甚惡之明年七月遂有馬嵬變血汙衣裙與紅雨無二上)
(甚傷之)
馬賦(潘岳橘賦成都美其家園江陵重其千樹既見稱于陸言亦標名乎丨丨)
馬政(禮記月令季秋之月天子乃教於田獵以習五戎班丨丨周禮校人掌王丨之丨注政謂差擇養)
(乘之數重王惲御驃出廐圖詩唐人丨丨分屯列郊坰)
馬式(後漢書馬援傳援好騎善别名馬于交阯得駱越銅鼔乃鑄為丨丨馬高三尺五寸周四尺四寸有)
(詔置于宣德殿下以為名丨丨焉)
馬法(揚雄劇秦美新方甫刑匡丨丨注司丨穰苴之丨也韓愈詩農書乍討論丨丨長懸格)
馬瑞(漢書武帝紀太始二年詔曰往者朕郊見上帝西登隴首獲白麟以饋宗廟渥洼水出天馬泰山見)
(黃金今更黃金為麟趾褭蹏以協瑞焉注應劭曰獲白麟有丨丨故改鑄黃金如麟趾褭蹏也)
馬舞(晉書索紞傳黃平問紞曰我昨夜夢舍中丨丨數十人向馬拍手此何祥也紞曰馬者火也舞為火)
(起向馬拍手救火人也平未歸而火作)
馬戲(鹽鐵論繡衣戲弄蒲人雜婦百獸丨丨鬭虎)
馬訟(周禮馬質若有丨丨則聽之)
馬禍(後漢書五行志皇之不極是謂不建厥咎眊厥罸恒隂厥極弱時則有丨丨搜神記秦孝公二十)
(一年有馬生人昭王二十年牡馬生子而死劉向以為皆丨丨也)
馬鳴(詩蕭蕭丨丨悠悠旆旌右韓詩外傳古者天子左五鐘將出則撞黃鐘而五鐘皆應之丨丨中律)
(駕者有文御者有數入則撞蕤賓有聲鵠震丨丨及倮介之蟲無不延頸以聽又地理通釋魏徐晃傳與夏)
(侯淵拒劉備于陽平備遣陳式等十餘營絶丨丨閣晃破之太祖曰備欲斷絶内外以取漢中寰宇記丨丨閣)
(在利州昭化縣式明一統志丨丨閣在保寧府昭化縣北漢昭烈使陳絶丨丨閣曹操聞之喜曰此閣過漢)
(中之平隂乃咽喉之要路江又叙州府丨丨溪發源慶符縣西會馬湖江達于蜀昔土人鄭氏牧溪上馬産)
(龍駒四蹄利爪朱騣頳尾高可七尺將以為貢至溪口忽振鬛長鳴躍于水故名又傳燈錄十一祖富那夜)
(奢尊者至波羅奈國有一長者求趣其會祖謂衆曰此佛記聖者丨丨紹我法者也此大士者昔為毘舍利國)
(王有祼人如馬祼露王運神通化身為蠶以衣之後生中印土馬人感戀悲鳴故號丨丨起信論疏大士鳴)
(琴則丨丨故號丨丨詩王屮頭陀寺碑見龍樹下劉孝綽贈陸長史倕時過丨丨院偶憩鹿園閣)
馬嘶(問奇錄沈傳師為宣武節度聞堂前丨丨掘地丈餘得一穴有玉丨高三寸長五寸丨則壯馬聲前)
(有金槽中碎綠砂如綠豆而金色丞吳均渡易水詩日昏笳亂動天曙丨爭丨杜甫中嚴公雨中垂寄詩)
(只須伐竹開荒徑倚杖穿花聽丨丨長盧綸送韋判官得雨中山詩人語丨丨聽不得更堪路在雲中吕)
(温鞏路感懷詩丨丨白日暮劍鳴秋氣來野劉禹錫荆門道懷古詩丨丨古道行人歇麥秀空城雉飛又)
(酬太原令狐相公見寄詩鶴淚華亭月丨丨榆塞風丨陳羽早秋滻水送人歸越詩越人歸去一搖首腸斷)
(丨秋水東)
馬溺(搜神後記昔有一人與奴同時得腹瘕病治不能愈奴既死剖腹視之得一白鱉赤眼甚鮮明試以)
(諸毒藥澆灌之并内藥於鱉口悉無損動乃係鱉於牀脚忽有一客來看之乘一白馬丨丨濺鱉鱉乃惶駭欲)
(疾走避溺因係之不得去乃縮藏頭頸足焉病者察之謂其子曰吾病可以救矣試取白丨丨以灌鱉上須臾)
(便消成數升水病者頓服升餘白丨丨病豁然愈)
馬屋(異苑晉武太元二年沙門竺惠猷夜夢讀詩五首其一篇後曰陌南酸棗樹名為六奇木遣人以伐)
(取載還柱丨丨)
馬冢(博物志夏侯嬰死送至東門外駟馬不行踣地悲鳴即掘馬蹄下得石郭銘曰佳城鬱鬱三千年見)
(白日吁嗟滕公居此室乃葬其地謂之丨丨里明一統志丨丨山在蒲城縣西北一百五十)
馬癖(晉書王濟傳見馬性下種杜甫驄馬行鄧公丨丨人共知初得花聰大宛夙昔傳聞思一見牽來)
(左右神皆竦)
馬祟(周禮巫馬注巫馬知馬祖先牧馬社馬步之神者馬疾若有犯焉則知之是以使與醫同職疏巫知)
(丨丨醫知馬病故連類在此也)
馬疾(周禮巫馬掌養疾馬而乘治之相醫而藥攻丨丨受財于校人又蔡邕諫伐鮮卑議漢人逋逃為)
(其謀主兵利丨丨丨李廓長安少年行酒深和椀賜丨打珂飛)
馬病(周禮疏見馬祟下)
馬□(本草馬勃釋名馬疕丨丨集解弘景曰俗呼丨丨勃是也紫色虚歃狀如狗肝彈之粉出)
馬疕(本草釋名見上)
馬疥(齊民要術治丨丨方用雄黃頭髮二物以臘月猪脂煎之髮消以塼揩疥令赤及熱塗之即愈也)
(虞集詠貧士詩雞鳴當晨參丨丨芻不充)
馬䭾(東京夢華錄京師地寒冬月無蔬菜上至宫禁下及民間一時收藏以充一冬食用於是車載丨丨)
(充塞道路律李白對酒詩蒲萄酒金叵羅吳姬十五細丨丨耶楚材早行詩丨丨殘夢過寒塘低轉銀河)
(夜已央白楊載次韻錢唐懷古詩空桑說法黃龍聽貝葉繙經丨丨又明一統志丨丨沙在常州府江隂)
(縣境沙間有陳公港天港新港其水皆達于江今屬靖江縣)
馬齧(黃庭堅六月十七日晝寢詩丨丨枯箕諠午枕夢成風雨浪翻江)
馬嚼(杜甫哀江頭詩輦前才人帶弓箭白丨丨囓黃金勒)
馬齕(石林詩話外祖晁君誠善詩黃魯直常誦其小雨愔愔人不寐臥聽羸丨丨殘蔬愛賞不已他日得)
(句云丨丨枯萁喧午夢誤驚風雨浪翻江自以為工以語舅氏無咎曰吾詩實發於乃翁前聯余始聞舅氏言)
(此不解風雨翻江之意一日憩於逆旅聞傍舍有澎湃鞺鞳之聲如風浪之歷船者起視之乃馬食於槽水與)
(草齟齪於槽間而為此聲方悟黃魯直之好奇然此亦非可以意索適相遇而得之也柳貫洪州歌舊坊丨)
(丨誤驚眠新水魚來聽賣鮮)
馬噤(陸游秋夜感舊十二韻詩猿啼鬼迷店丨丨飛石舖自注鬼迷店在大散關下飛石舖在小益道中)
(常有崩石)
馬噴(庾信華林園馬射賦丨丨沾衣塵驚灑面)
馬啖(古樂府丨丨柏葉人啖柏脂不可長飽聊可遏饑)
馬思(劉禹錫始聞秋風詩見鵰眄下)
馬顧(李白古風胡丨丨朔雪躞蹀長嘶鳴)
馬眠(易林丨丨長股宜行善市皆蒙福祐獲金三倍)
馬臥(陸游夜興詩空廊病丨丨枯草老牛噍)
馬倚(易林轅折輪破丨丨僕臥)
馬蹋(杜甫戲贈友詩一朝被丨丨脣裂版齒無錫途中早發詩丨丨塵上霜月明江頭路)(劉禹又贈)
(澧州高大夫司馬霞㝢詩前年牧錦城丨丨血泥行破譚用之再遊韋曲山寺詩丨丨翠開垂柳寺人耕紅)
(落花蹊健梅堯臣詩燕迎風翅丨丨霧泥開)
馬蹂(張衡羽獵賦丨丨麋鹿輪轔雉兔)
馬踶(漢書武帝紀詔曰蓋有非常之功必待非常之人故丨或奔丨而致千里士有或負俗之累而立功)
(名夫泛駕之馬跅弛之士亦在御之而已知唐書歸登傳登性温恕家僮為丨所丨笞折馬足登不加責)
馬蹴(劉子翬有懷詩丨丨浮埃去路長相逢端欲問行藏)
馬秣(陳造贈施都正詩主人愛敬客丨丨僕不餓)
馬愕(陳基潼關詩前車未行後車却去馬一鳴來丨丨)
馬覺(姚合送獨孤煥赴豐州詩深磧路移唯丨丨斷蓬風起與鵰平)
馬應(家語見馬心下類韓詩外傳君子潔其身而同者合焉善其音而者應焉馬鳴而丨丨之牛鳴而)
(牛應之非知也其勢然也)
馬惜(劉禹錫三月三日與樂天及河南李尹奉陪裴令公泛洛禊飲詩人誇綾步障丨丨錦障泥)
馬謀(蘇軾韋偃牧馬圖詩八鑾六轡非丨丨古來西山與東丘)
馬望(高啓送倪雅詩山遥丨丨驛日落蟬鳴店)
馬前(禮記曲禮君車將駕則僕執策立於丨丨韓左傳楚師將去宋申犀稽首于王之丨丨又厥執)
(縶丨丨再拜稽首奉觴加璧以進首唐書突厥傳兔起帝丨丨帝一發斃之頡利奉兔頓賀曰陛下神武超)
(絶若天上則臣不知人間無有也丨世說桓宣武北征袁虎時從會須露布文喚袁倚丨令作手不輟筆俄)
(得七紙韓高適過盧明府有贈詩迴軒自郭南老幼滿丨丨愈雉帶箭詩將軍仰笑軍吏賀五色離披丨)
(丨墮不韋蟾送盧潘尚書之靈武詩却使六番諸子弟丨丨信是書生蘇軾罷徐州往南京馬上走筆寄)
(子由詩洗醆拜丨丨請夀使君公)
馬後(晉書元帝紀見牛繼下)
馬上(史記陸賈傳陸生時時前說稱詩書高祖罵之曰廼公居丨丨而得之安得詩書陸生曰居丨丨得)
(之寧可以丨丨治之乎丨張說奉和聖製送金城公主適西蕃應制詩空彈丨曲詎減鳳樓思又奉和聖)
(製送王晙巡邊應制詩絲竹路旁散風雲丨丨生杜王翰凉州詞蒲萄美酒夜光杯欲飲琵琶丨丨催甫)
(少年行丨丨誰家薄媚郎臨階下馬坐人牀還錢起晩過横灞寄張藍田詩林端忽見南山色丨丨吟陶令)
(詩郎)(劉禹錫採菱行蕩舟遊女滿中央採菱不顧丨丨又送王師魯協律赴湖南使幕詩翩翩丨丨郎驅)
(傳渡三湘)
馬兩(儀禮既夕公賵元纁束丨丨注兩馬士制也)
馬黃(玉海楊存中增損舊制造丨丨弩制度精密彼一矢未竟而此三發矣漢鐃歌君丨丨曲君丨丨)
(臣馬蒼二馬同逐臣馬良)
馬蒼(漢鐃歌君馬黃曲見上)
馬黑(禮記檀弓戎事乘驪注戎兵也丨丨色曰驪)
馬白(庾信象戲賦居東道而龍青出西關而丨丨李白詩見馬色下)
馬空(杜甫丹青引贈曹將軍霸斯須九重真龍出一洗萬古凡丨丨)
馬衆(小學紺珠外國傳三衆中國人衆大秦象衆月氏丨丨)
馬少(史記匈奴傳初漢兩將軍大出圍單于匈奴雖病遠去而漢亦丨丨無以復往)
馬作(詩思無斁思丨斯丨傳作始也箋謂牧之使可乘駕也)
馬同(詩我車既攻我丨既丨)
馬健(元史文宗紀雲南行省言亦乞不薛之地所牧國馬歲給鹽以每月上寅日啖之則丨丨無病徐)
(鉉晩歸詩風清飄短袂丨丨弄連環雲曾鞏再賦喜雪詩人狂奔月非關夜丨丨乘别有天)
馬駿(孔融論丨之丨者名曰騏驥犬之駿者名曰韓盧又徐陵表居藩體國應思丨丨之功論地惟親)
(宜慕曹彰之勇按丨丨謂晉扶風王駿追又安成王讓錄尚書表後啓瞻言丨丨著隴右之功念曹彰克烏)
(桓之鹵六庾信齊王憲碑開府同于丨丨秩擬卿驃騎等于劉蒼位高三事)
馬肥(史記匈奴傳歲正月諸長小會單于庭祠五月大會籠城祭其先天地鬼神秋丨丨大會蹛林課校)
(人畜計行白居易有感詩丨丨快走妓長能歌舞)
馬良(詩六轡在手箋四馬六轡六轡在手有丨之丨也戰國策張儀說韓王曰秦丨之丨戎兵之衆探)
(前厥後蹄間三尋者不可勝數也策魏文帝大牆上蒿行樂府不及君少壯之時乘堅車肥丨丨又蜀志)
(丨丨傳評丨丨貞實稱為令士)
馬選(韓詩外傳夫車固丨丨而不能以致千里者則非造父也)
馬快(晉書王湛傳湛兄子濟所乘馬甚愛之湛曰此丨雖丨然力薄不堪苦行近見督郵馬當勝但芻秣)
(不至耳濟試養之當蟻封内試之濟馬果躓而督郵馬如常濟歎異按濟湛兄渾子也薩都拉黯淡灘歌飛)
(流宛轉亂石隘奔走千峰如丨丨)
馬臧(詩思無疆思丨斯丨)
馬貴(晉書天文志伯樂星亡丨大丨丨隋書天文志左旗九星在鼓左傍星怒丨動則兵起)
馬剛(汲冢周書丨之丨矣轡之柔矣)
馬馴(趙嘏華清宫和杜舍人詩見鷹健下)
馬驕(宋史盧斌傳丨丨兵悍往來無定庭杜甫秦州雜詩丨丨珠汗落胡舞白蹄斜温筠清明日詩)
(丨丨偏避幰雞駭乍開籠寒陳羽公子行丨丨郎半醉蹀躞望樓臺韋莊鄜州食詩丨丨風疾玉鞭長過)
(去唯留一陣香柳孔武仲詩丨丨倦提策轎俠厭攣束高啓射詩丨丨嫌轡急人勇喜弓強)
馬飽(五代史契丹附錄東至褭潭始有柳而水草豐美有息雞草尤美而本大丨食不過十本而丨張)
(弘範詩青草露凉羸丨丨碧林月冷倦烏棲)
馬活(晉書郭璞傳將軍趙固所乘良馬死璞曰吾能活馬得健夫二三十人皆持長竿東行三十里有丘)
(林社廟者便以竿打拍當得一物宜急持歸得此丨丨矣果如其言)
馬穏(蘇軾詩車輕丨丨轡銜堅)
馬駛(益都耆舊傳每朝會祇次洪坐嘲祇曰君丨何丨祇曰故吏丨不敢丨但明府未著鞭耳按蜀志楊)
(洪傳洪門下書佐何祇有才策功幹舉郡吏數年為廣漢太守時洪尚在蜀郡劉咸嵩山賦或如蛟走而虯)
(蟠或如牛眠而丨丨鳥袁桷次韻瑾子過梁山濼詩繞如林旋疾如坂丨丨)
馬飛(易林丨丨無翼兔走折足雖欲會同未得其功)
馬騖(元稹代曲江老人詩見牛犉下)
馬駻(韓非子馬退而却筴不能進前也丨丨而走轡不能止也)
馬騺(史記秦本紀九月壬戌與晉惠公夷吾合戰于韓地晉君棄其軍與秦爭利還而丨丨繆公與麾下)
(馳追之不能得晉君反為晉軍所圍)
馬駭(左傳夏六月晉荀瑶伐齊高無㔻帥師御之知伯視齊師丨丨遂驅之荀子丨丨輿庶人駭政)
(枚乘上吳王書丨方丨鼓而驚之)
馬急(雍陶安國寺贈廣宣上人詩丨丨人忙塵路喧幾從朝出到黃昏)
馬驟(韓愈南山詩或翩若船游或快若丨丨)
馬佚(韓詩外傳顔淵侍坐魯定公于臺東野畢御馬于臺下定公曰善哉東野畢之御上也顔淵曰善則)
(善矣其丨將丨矣定公不說以告左右曰聞君子不譖人君子亦譖人乎顔淵退俄而廄人以東野畢丨丨聞)
(矣定公召顔淵曰吾子以何知之曰以政知之昔者舜工於使人造父工於使馬舜不窮其民造父不極其馬)
(是以舜無佚民造父無佚馬今東野畢之上車執轡銜體正矣周旋步驟朝禮畢矣歷險致遠馬力殫矣然猶)
(策之不已所以知佚也)
馬逸(左傳卻克傷於矢流血及屨未絶鼓音曰余病矣張侯曰擐甲執兵固即死也病未及死吾子勉之)
(左并轡右援枹而鼓丨丨不能止師從之)
馬瘦(魏書王瓊傳道逢廣平王懷據鞍抗禮自言丨丨懷即以馬并乘具與之列異記司隸鮑子都子)
(永孫昱復為司隸皆得乘驄京師歌之曰鮑氏驄三入司隸再入公丨雖丨行步工劉潛彈文未央丨丨不)
(覩廐令之忠甘泉道蕪遽見扶風之罪)
馬凍(戴暠行軍行弓寒折錦鞬丨丨滑斜蹄孫虞世南從軍行丨丨重關冷輪摧九折危長佐輔隴)
(西行人寒指欲墮丨丨蹄亦裂)
馬弱(唐書李靖傳吐谷渾宼邊以靖為行軍大總管軍次伏俟城吐谷渾盡火其莽退保大非川諸將議)
(春草未牙丨丨不可戰靖決策深入大戰多所殺獲不新論士未戰而震慄馬未馳而怵汗非人怯而丨丨)
(習之所致也果韓愈與李秘書論小功不稅書泥水丨丨不敢出不鞠躬親問而以書悚息尤深陸游詩)
(路長憂炬盡丨丨畏泥深)
馬嬴(竇常晩次方山精舍却寄張薦員外詩丨丨三徑外人病四愁中)
馬罷(詩我馬虺隤疏孫炎云丨丨不能升高之病去史記夏侯嬰傳項羽大破漢軍漢王敗不利馳見)
(孝惠魯元載之漢王急丨丨虜在後常蹶兩兒欲棄之嬰常收竟載之徐行)
馬瘏(詩陟彼砠矣我丨丨矣我僕痡矣云何吁矣傳瘏病也疏孫炎曰瘏馬疲不能進之病也)
馬疲(詩疏見上叔伯嗟嘘)(易林登高折木頓躓蹈險車傾丨丨宋玉諷賦臣嘗出行僕饑丨丨元)
(稹酬翰林白學士詩唱第聽雞集趨朝忘丨丨梅堯臣詩川長丨易丨)
馬蹶(北史魏河間公齊傳太武征赫連昌太武丨丨賊逼帝齊以身蔽捍決死力戰賊乃退帝得上馬)
馬躓(英雄記董卓當入會陳列步騎自營至宫丨丨不前卓心怪欲止吕布勸使行乃甲而入武王箠)
(銘馬不可極民不可劇丨極則丨民極則敗)
馬眇(論衡見馬蹇下)
馬蹇(論衡廣漢楊翁仲知鳥獸之音乘蹇馬之野田間有放眇馬鳴聲相聞翁仲謂其御曰彼放馬知此)
(馬而目眇其御曰何以知之曰罵此轅中丨丨此馬亦罵之眇其御不信往視之目竟眇焉)
馬跙(白居易朱藤謠登高山兮車倒輪摧渡漢水兮丨丨蹄開)
馬顛(屈原思美人車既覆而丨丨兮蹇獨懷此異路食又本草丨丨别錄曰味甘有毒療浮腫不可多)
馬鈍(黃庭堅稚川約晩過進叔次前韻贈稚川并呈進叔詩人騎一丨丨如蛙行向城東小隠家)
馬傷(陳書杜僧明傳僧明與蔡路養戰于南野僧明丨被丨高祖馳往救之以所乘馬授僧明僧明乘馬)
(與數十人復進衆皆披靡因而乘之大敗路養)
馬勞(詩四牡騑騑嘽嘽駱馬傳嘽嘽喘息之貌丨丨則喘息)
馬乏(漢書食貨志車騎丨丨縣官錢少買馬難得澄法顯神僧傳郭黑略征長安北山羌墮羌伏中令)
(衆僧咒願又自咒願曰若東南出者活後黑略還說羌圍中東南走丨丨正遇帳下人推馬與之獲免)
馬困(蘇軾自磻溪往陽平憩於麻田青峰寺之下院翠麓亭詩丨丨嘶青草僧留薦晩餐)
馬慢(詩叔丨丨忌叔發罕忌箋田事既畢則其馬行遲發矢希)
馬遲(南史劉瑀傳見牛駿下)
馬怯(盧綸送萬巨詩人愁荒村路細丨丨寒溪水深喻鳬晩次臨涇詩丨丨奔渾水鵰沉莽蒼雲)
馬退(明一統志丨丨山在南寧府城北一十五里狀如丨丨舊有茅亭唐柳宗元記云是山崒然起于莽)
(蒼之中馳奔雲矗且數十百里尾盤荒陬首注大溪諸山來朝勢若星拱蒼翠詭狀綺綰繡錯蓋天鍾秀于是)
(不限于遐裔也)
馬止(晉書五行志惠帝元康八年十二月皇太子將釋奠太傅趙王倫驂乘至南城門丨丨力士推之不)
(能動倫入軺車乃進此馬禍也)
馬驚(左傳見魚里下曰史記袁盎傳文帝從霸陵上欲西馳下峻阪盎聖主不乘危而徼幸今陛下騁)
(六騑馳下峻山如有丨丨車敗陛下縱自輕奈高廟太后何上乃止)
馬踠(班固東都賦丨丨餘足士怒未□)
馬盤(楊巨源贈渾鉅中允詩丨丨曠野弦開月雁落寒原箭在雲)
馬墜(蕭穎士與從弟評事書丨丨所傷全未平復方恐便廢自是棄人才既不足採而加此疾苦更不復)
(力強耳公杜甫有醉為丨丨諸攜酒相看詩)
馬散(禮記樂記濟河而西丨丨之華山之陽而弗復乘牛散之桃林之野而弗復服)
馬放(韓詩外傳見牛放下丨杜牧邊上晩秋詩黑山南面更無州丨平沙夜不收)
馬倒(張說裴行儉神道碑公在禮闈敇賜美馬及寶鞍令史奔馳丨丨鞍破懼而逃罪公使詔之曰知汝)
(悞耳城郝經白溝行西風易水長道老濘查牙丨頻丨)
馬動(王應麟詩攷駟驖鸞在衡和在軾升車則丨丨馬動則鸞鳴鸞鳴則和應)
馬調(張說奉和聖製寒食詩鬭敵雞殊勝爭毬丨絶丨)
馬跌(易林十登九陟丨丨不前嘖趙瞻澠池縣新溝記車踣丨丨冤載路)
馬走(賈島上邠寧邢司徒詩丨丨千蹄朝萬乘地分三郡擁雙旌)
馬繫(盧照鄰隴頭水詩丨丨千年樹旌懸九月霜蘇軾秀州僧本瑩静照堂詩見鳥囚下)
馬僨(虞集詩笳鳴殘夕月丨丨四交衢)
馬奔(孔叢子丨丨車覆六轡不禁不庾信擬連珠一丨之丨無一毛而動)
馬辭(韓愈張徹會合聯句丨丨虎豹怒舟出蛟鼉恐)
馬損(宋史孔維傳維上書請禁原蠶以利國馬直史館樂史駁之維復抗疏曰月令仲春祭馬祖季春祭)
(先蠶皆為天駟房星也是蠶與馬同其類耳蠶重則丨丨氣感之而然也)
馬騰(魏志太祖紀注太祖常出軍行經麥中令士卒無敗麥犯者死騎士皆下馬持麥以相付于是太祖)
(丨丨入麥中敇主簿議罪主簿對以春秋之義罰不加于尊太祖曰制法而自犯之何以帥下然孤為軍帥不)
(可自殺請自刑因援劍割髮以置地)
馬失(聞見前錄太祖獵近郊所御丨丨帝躍以下且曰吾能服天下矣一馬獨不馴耶即以佩刀刺之既)
(而悔曰吾為天子數出遊獵丨丨又殺之其過矣自此終身不復獵)
馬煩(曹植洛神賦日既西傾車殆丨丨遇風詩丨丨莫敢進人急未遑食)(蘇味道軍行祖詠夕次圃)
(田店詩丨丨時欲歇客歸程未巳)
馬鬭(晉書西戎吐谷渾傳吐谷渾慕容廆之庶長兄也二部丨丨廆怒曰先公分建有别奈何不相離遠)
(而令丨丨吐谷渾曰馬為畜耳鬭其常性何怒于人乖别甚易當去汝于萬里之外矣于是遂行)
馬渴(董紹詩走馬山之阿丨丨飲黃河回王貞白送韓從事歸本道詩丨丨黃河凍雁青塚春)
馬斃(周曇又吟丨丨廐人欲就刑百年臨盡一言生)
馬生(齊民要術丨丨墮地無毛行千里溺舉一脚行五百里)
馬化(搜神記見猳□下存王逢秋感詩丨丨一龍猶王晉楚三戶未亡秦)
馬度(江總賦得謁帝承明廬詩輪停紺幰引丨丨紅塵餘杜甫舍弟觀赴藍田取妻子到江陵詩丨丨)
(秦關雪正深北來肌骨苦寒侵按度一作瘦)
馬渡(徐陵與楊僕射書河橋丨丨寧非宋典之姦關路雞鳴皆曰田文之客庾信哀江南賦河無冰而)
(丨丨關未曉而雞鳴渡河干流深丨丨難)(虞世南擬飲馬長城窟詩馳馬劉得仁早行詩丨丨横流廣人)
(行湛露寒長高啓南溪曉歸詩丨丨知淺魚行見不渾)
馬換(釵小志後魏曹彰性倜儻偶逢駿丨愛之其主所惜也彰曰彰有美妾可丨惟君所擇馬主因指一)
(妓彰遂換之坐李白詩千金駿丨丨小妾笑雕鞍歌落梅)
馬出(儀禮聘禮賓降出公側授宰幣丨丨疏云公側授宰幣不言出言丨丨者以廟中宜清潔出就廐幣)
(不言出與上皮幣同皆以東入藏之賓之幣惟丨丨其餘皆東)
馬歸(雍陶送徐使君赴岳州詩丨丨雲夢晩猿叫洞庭秋劉駕望歸馬詩東人望歸馬丨丨蓮峰下)
馬來(杜甫秋日夔府詠懷詩丨丨皆汗血鶴淚必青田)
馬徂(詩思無邪思丨斯丨)
馬去(宋史湖南周氏傳初朗州人謂劉言為劉齩牙馬氏將亂湘中童謠云丨丨不用鞭齩牙過今年)
(駱賓王過故宋詩丨丨遥奔鄭蛇分近帶豐)
馬過(温庭筠走馬樓三更曲丨丨平橋通畫堂虎幡龍戟風飄揚李洞寄淮海惠澤上人詩竹裏橋鳴)
(知丨丨塔中燈露見鴻飛)
馬逐(易大畜九三良丨丨利艱貞曰閑輿衞利有攸往黃庭堅次韻公秉子由十六夜憶清虚詩車馳)
(丨丨燈方閙地静人閒月自妍)
馬逝(戰國策齊王求九鼎顔率曰夫鼎者非效鳥集烏飛兔興丨丨灕然止于齊者)
馬騁(詩執轡如組疏見馬轡下)
驥
驥騄(南史阮孝緒傳見麏麚下並魏文帝典論咸以自騁丨丨于千里仰齊足而馳陸機薦戴淵箋)
(若得託跡康衢則能結軌丨丨曜質廊廟必能垂光璵璠矣王起闢四門賦鴻鸞接翼而畢萃丨丨齊足而)
(咸過之李朝端天馬賦賁育羽獲不得為羈丨丨騏驎不得並其偉)
驥駬(韓非子乘丨丨而分馳相去遠矣)
驥子(北史裴延儁傳延儁從父兄宣明位華州刺史二子景鸞景鴻並有逸才河東呼景鸞為丨丨景鴻)
(為龍文陵易林三人北行大見光明道逢淑女與我丨丨徐移齊文所獲龍駒丨丨百千其羣闕名驥)
(伏鹽車賦有丨丨兮維之朽索伏鹽車兮困於絶漠闕楊慎藥市賦卻公程鄭之倫丨丨魚文之服張說)
(題詩親迎丨丨躍吉兆鳳雛飛丨杜甫憶幼子詩丨丨春猶隔鶯歌暖正緐自注子丨時隔絶在鄜州李)
(純甫灞陵風雪詩見熊兒下)
驥種(蘇軾閱世亭詩贈任仲敬象賢真丨丨號訴甘百謫高至詩丨丨雖難匹鵷雛已作行)
驥首(曹植懷親賦回丨丨而永游赴修塗以尋遠)
驥齒(戰國策汗明見春申君曰君亦聞夫驥乎夫丨之丨至矣)
驥毛(淮南子見虎一文不知其武見丨一丨不知善走)
驥髦(劉禹錫浙西李大夫述夢并浙東元相公酬和斐然繼聲詩海浪扶鵬翅天風引丨丨)
驥足(蜀志龐統傳吳將魯肅遺先主書曰龐士元非百里才也使處治中别駕之任始當展其丨丨耳)
(晉書王接傳論才調秀出見賞知音惜其夭枉未申丨丨北史張華源傳周文帝據雍州神武使華原入關)
(說焉周文曰若能屈丨丨于此當共享富貴不爾命懸今日華原曰殞首而已不敢聞命宇文逌庾信集序)
(為郢州别駕刺史之半丨丨斯展才楊巨源贈從弟茂卿詩吾從丨丨楊茂卿性靈且奇甚清貢師泰詩)
(萬里雲煙隨丨丨)
驥尾(史記伯夷傳伯夷叔齊雖賢得孔子而名益彰顔淵雖篤學附丨丨而行益顯後漢書光武紀蒼)
(蠅之飛不過數步附于騏丨之丨乃騰千里之路賦王褒四子講德論見鴻翮下陸倕贈任昉感知已附)
(蒼蠅于丨丨託明鏡于朝光失張曙詩千里江山陪丨丨五更風水龍鱗)
驥旅(中山王文木賦見雉羣下)
驥步(李維楨日方升賦見鳬飛下)
驥力(論語子曰丨不稱其丨稱其德也)
驥德(論語見上里之清塵)(傅元馳射馬賦豈丨丨之足慕晞萬王起萬年縣試金馬式賦永作鏡於)
(域中比懸衡于天下則稱丨丨頌駉牧者未若似是而非常以馬而喻馬)
驥坂(闕名時賦時乏良工龍泉掩彩時逢伯樂丨丨長鳴)
驥途(段成已詩丨丨千里會須展小邦未足勞馳驅)
驥程(葉適送謝希逸詩未放鵬舒翼應須丨斂丨)
驥乘(法言晞驥之馬亦丨之丨也晞顔之人亦顔之徒也)
驥絡(蘇軾葉公秉王仲至見和次韻答之詩君如老丨初遭丨我似枯桑不受條)
驥皂(隋書隠逸傳崔廓子賾答豫章王書曰謬齒鴻儀虚班丨丨)
驥櫪(魏武帝龜雖夀樂府老丨伏丨志在千里)
驥中(柳宗元同劉院長述舊言懷感時書事寄張員外詩世惟材足梓人仰丨丨驊)
驥鎻(楊巨源酬于駙馬詩蛟藏秋月一片水丨丨晴空千尺雲)
驥窮(易林丨丨鹽車困于銜御)
驥老(蘇軾次韻賈耘老詩可憐老丨真丨矣無心更秣天山禾)
驥瘠(潛夫論易曰聖人養賢以及萬民君以臣為基然後高可崇也馬肥然後遠可致也人君不務此而)
(欲致太平此猶薄址而望高墻丨丨而責遠道其不可得也必矣)
驥憤(韓維雪詩鵬鶱海水飛丨丨鹽車覂)
驥病(趙孟頫投贈刑部尚書不忽木公詩丨丨思豐草鴻冥羡遠天)
驥逸(范成大詩羊羶螘登俎丨丨蝱附&KR0919;)
驥駿(閻寬温湯御毬賦宛駒丨丨體佶心閒)
駱
駱駝(後漢書南匈奴傳入居雲中遣使上書獻丨丨二頭文馬十匹南齊書樂志俳歌辭丨丨無角奮)
(迅兩耳兩南史夷貊猾國傳猾國者車師之别種其獸有師子脚丨丨北史劉晝傳晝言甚古拙制一首)
(賦以六合為名以示邢子才子才曰君此賦正似疥丨丨伏而無嫵媚唐書五行志見烏鵲下牟子諺云)
(少所見多所怪覩丨丨言馬腫背於水經注美溝水出朝歌西北大嶺下更出逕丨丨谷中逶迤九十曲故)
(俗有美溝之目矣國異域志石丨丨腹下出水飲之令人身白西南夷諸有之異苑西域苟夷國有石丨)
(丨腹下出水以金鐵及手承取即便對過惟瓠蘆盛者則得國史補善和坊舊御井故老云非可飲之水地)
(卑水柔宜用盥澣開元中日以丨丨數十䭾入内以給六宫癸辛雜識西域有雪山有飛丨丨王氏見聞)
(蜀地無丨丨蜀將亡王公大人及貴近權幸出入宫省者競執丨丨杖以為禮内外效之識者以為不祥明年)
(北軍至丨丨塞劍棧而來至是方驗形明一統志丨丨山在平樂府脩仁縣西一十五里以似名又見鷓)
(鴣下丨又丨丨岡在河南府嵩縣西一里以形似名丨又丨橋在湖州府治東唐建舊有顔真卿所書丨)
(橋三字後傳刻失其真獅閻朝隠鸚鵡猫兒篇高視七頭金丨丨平懷五尺銅子韓愈石鼓歌氊包席裹)
(可立致十鼔祇載數丨丨後蘇軾詩今日丨丨橋下泊恣看脩網出銀刀張翥出軍詩行行鐵兜牟隊隊)
(金丨丨)
駱馬(詩四牡騑騑嘽嘽丨丨荆禮記明堂位夏后氏丨丨黑鬛獨孤及送别南張判官詩輶車丨丨)
(往從誰夢浦蘭臺日更遲頓白居易不能忘情吟鬻丨丨兮放楊枝掩翠黛兮金羈又有賣丨丨詩)
駱谷(晉書愍帝紀梁州刺史張光遣巴漢之卒屯在丨丨秦川驍勇其會如林蘇軾跋秦觀湯泉賦余)
(之所聞湯泉七其二則余之所見鳳翔之丨丨與渝州陳氏之山居也地理通釋唐地理志洋州興道縣有)
(丨丨路南口曰儻谷北口曰丨丨郡縣志儻谷一名丨丨在興道縣北三十里按丨丨在長安西南丨丨關在)
(京兆府盩厔縣西南一百二十里武德開丨丨道以通梁州在今關外九里貞觀四年移於今所丨丨道漢魏)
(舊路也南通蜀漢魏遣鍾會統十萬餘衆分從斜谷丨丨子午谷趨漢中又魏曹爽伐蜀諸軍入丨丨三百)
(餘里不得前進丨丨路在今洋州西北二十里州至谷四百二十里晉司馬勲出丨丨破趙咸壁於懸駒去長)
(安二百里齡劇談錄天寶十五年車駕下馬謂高力士曰吾取九之言不到於此乃命中使往韶州以太牢)
(祭之因上馬遂索長笛吹一曲曲成澘然流涕竚立久之時有司旋錄成譜及鑾駕至成都乃進此譜請曲名)
(上不記之視左右曰何曲有司具以丨丨望長安下馬後索長笛吹出對上良久曰吾省矣吾因思九齡亦别)
(有意可名此曲為謫仙怨)
駱越(漢書賈捐之傳丨丨之人父子同川而浴相習以鼻飲鄭璘授李鐬邕州節度使制接服嶺之要)
(冲連丨丨之奥壤丨丘濬南溟奇甸賦三代以前兹地在荒服之外而為丨之域至於有漢之五葉始偕七)
(郡而入于中國殊秦觀雷陽書事詩丨丨風俗有疾皆勿藥)
駱廄(癸辛雜識家志行嘗和三賢堂詩云誰稱三老作三山夫子寧居季孟間丨丨侍人多愧色鼈頭處)
(士若為攀辭章小技應閒事節義千年真大關何似眉山專一壑九京賢聖盡歡顔志行尊坡翁是也貶二賢)
(無乃過乎)
駱丹(唐書契丹傳室韋契丹别種分部凡二十餘曰丨丨部處柳城東北)
駱酮(周伯琦考試鄉貢進士紀事詩雕豆羞肴炙金巵奉丨丨)
駱驛(嵇康琴賦縱横丨丨奔遁相逼苑駱賓王疇昔篇潘陸詞鋒丨丨飛張曹翰縱横起)
駱漠(傅毅舞賦丨丨而歸雲散城邑注丨丨駱繹紛漠奔馳之貌)
騏
騏駵(詩丨丨是中騧驪是驂箋赤身黑鬛曰駵魏南史王融傳上以融才辯使接魏使宋弁上以所送)
(馬不稱使融問之宋弁曰當是不習地土融曰周穆馬迹遍於天下若丨丨之性因地而遷則造父之策有時)
(而躓)
騏駹(急就篇丨丨馳驟怒步超注丨者青驪之馬文如綦也丨驄馬雜色也一曰面顙皆白謂之駹疾步)
(曰驟怒步者言其氣盈而行步動作也超踰越也謂馬之駿者踰越於駑也)
騏驎(毛詩陸疏廣要丨丨善走故良馬因之亦名丨丨也戰國策世無丨丨騄駬王之駟已備矣明)
(一統志丨丨洲在邵武府泰寧縣西南一十五里昔越王戲馬於此杜甫偶題詩騄驥皆良馬丨丨帶好兒)
(稹又驄馬行近聞下詔喧都邑肯使丨丨地上行賀元代曲江老人詩徽章懸象魏貔虎畫丨丨李馬)
(詩内馬賜宫人銀韀刺丨丨蘇宇文虛中詩紫陌傳呼旌旆出重臣新佩玉丨丨軾詩中有紅丨丨注炭)
(獸也)
騏馵(詩駕我丨丨朱注丨騏文也馬左足白曰丨陳謝朓酬德賦臨邦途之永陌懷予馬于丨丨師)
(忠駟不及舌賦儻善守于輔車何遽煩乎丨丨)
騏驥(戰國策田光曰丨丨盛壯之時一日而馳千里至其衰也駑馬先之史記淮隂侯傳丨丨之跼躅)
(不如駑馬之安步法漢書梅福傳今不循伯者之道乃欲以三代選舉之取當世之士猶察伯樂之圖求丨)
(丨于市而不可得亦已明矣丨宋史職官志凡邦國廄牧車輿之政令分隸羣牧司丨院諸坊監莊子見)
(狸狌下又淮南子丨丨千里一日而通駑馬十舍旬亦至之六丨丨駟駃騠以濟江河不若窽水便者處)
(勢然也之鹽鐵論丨丨之輓鹽車垂頭于太行屠者持刀而睨山谷題跋賈天錫作如意香清麗閒遠自)
(然有富貴氣天錫屢惠此香城西張仲謀為我作寒計送丨丨院馬薪二百因以香二十餅報之屈原卜居)
(見馬迹下黃杜甫第五弟豐獨在江左近三四載寂無消息詩草丨丨病沙晩鶺鴒寒又送李校書詩渥)
(洼丨丨兒尤異是龍脊鸞盧綸會文詩見鳳窠下李羣玉贈方處士詩鳳戢羽儀丨丨在郊藪)
騏校(謝莊舞馬賦養安丨丨進駕龍涓)
騏期(韓愈諱辨周之時有丨丨漢之時有杜度此其子宜如何諱將諱其嫌遂諱其姓乎將不諱其嫌者)
(乎)
騄
騄駬(戰國策見騏驎下桃史記趙世家造父幸於周繆王取驥之乘匹與林盜驪驊騮丨丨獻之繆王)
(王使造父御西巡狩不晉書曹毘傳退不居漆園之場出不躡會城之衝游踐綽約之室趠不希丨丨之蹤)
(韓愈寄盧仝詩近來自說尋坦塗猶上青雲跨丨丨耶律楚材扈從羽獵詩玉翎猶帶血糢糊丨丨嘶鳴)
(汗微血是亦作耳竹書紀年穆王八年春北唐來賓獻一驪馬生丨丨列子右服&KR2194;騮而左丨丨荀子)
(驊騮騹驥纖驪丨丨古之良馬也御杜甫暮秋枉裴道州手札率爾遣興寄逓呈蘇渙侍詩軍符侯印取豈)
(遲紫燕丨丨行甚速人杜荀鶴八駿圖詩秖今試駿憑毛色丨丨驊騮賺殺蘇軾詩瘦馬識丨丨枯桐得)
(雲和)
騄驥(獨孤申叔却千里馬賦仰丨丨之居周鄙驌驦之在楚)
騶
騶虞(詩于嗟乎丨丨傳丨丨異獸也白虎黑文不食生物有至信之德則應之又序丨丨鵲巢之應也)
(仁如丨丨則王道成三禮記樂記見虎賁下節周禮射人王以六耦射三侯獲三容樂以丨丨九五正)
(又樂師凡射王以丨丨為節諸侯以貍首為節大夫以采蘋為節士以采蘩為節儀禮鄉射禮樂正東面命)
(大師曰奏丨丨受晉書詔以丨丨旛勅將士解兵龍隋書虞賁傳高祖禪賁奏改周代旗幟更嘉名青丨)
(丨朱雀元武萬歲之旗皆賁所創同山海經林氏國有珍獸名曰丨丨出孟山亦出鳥鼠穴山新書丨者)
(天子之囿也丨者囿之司獸者也讚司馬相如封禪文囿丨丨之珍羣郭璞山海經圖怪獸五彩尾參于)
(身矯足千里倏忽若神是謂丨丨詩嘆其仁其周顒勸何允食菜書丨丨雖饑非自死之草不食聞風者豈)
(不使人多愧丈人得此有素聊復片言發起耳饞姚燧南京路總管張公誌銘顒顒公哉人之丨丨彼婪婪)
(横目虎貙儀班固東都賦歷丨丨覽駟鐵嘉車攻采吉日禮官正乘輿乃出張衡東京賦圉林氏之丨丨)
(擾澤馬與騰黃齊宋暠獬廌賦名用而行跡舍而藏與麟趾同符丨丨光李白梁父吟猰㺄磨牙競人肉)
(丨丨不折生草莖)
騶吾(山海經海内北經林氏國有珍獸大若虎五彩畢具尾長於身名曰丨丨乘之日行千里徐氏謇)
(修賦駕林氏之丨丨)
騶牙(史記東方朔傳建章宫後閤重櫟中有物出焉其狀似麋朔曰此所謂丨丨者也遠方當來歸義而)
(丨丨先見其齒前後若一齊等無牙故謂之丨丨其後一歲所匈奴渾邪王果將十萬衆來降漢唐書儀衞)
(志大駕鹵簿第二十丨丨旗第二十一蒼烏旗)
騶駕(沈約少年新婚為之詠詩高門列丨丨廣路從驪駒劉孝綽歸沐呈任中丞昉詩時時釋簿領丨)
(丨入吾廬丨已相迎)(梁知微入朝别張燕公詩鳬舟纔結纜丨柳宗元同劉院長述舊言懷寄張員外詩)
(蹀躞丨先丨籠銅鼔報衙)
騶馭(耿湋賀李觀察禱河神降雨詩質明齋祭北風微丨丨千羣擁廟扉嚴維奉和獨孤中丞遊雲門)
(寺詩深木鳴丨丨晴山曜武賁)
騶騎(晉書輿服志大使車立乘駕四赤帷裳丨丨導從)
騶駼(小學紺珠六廄未央承華丨丨騎馬路軨大廄)
騶子(小學紺珠三丨丨騶忌騶衍騶奭注史記齊有三丨丨)
騶奴(馬祖常繰絲行丨丨横索馬鞭絲)
騶從(晉書輿服志見騶騎下丨東齋記事祥符中蔡文忠狀元及第上命特給丨傳呼蘇軾詩丨丨)
(傳呼出跨坊自楊萬里詩我行莫笑無丨丨有西山管送迎)
騶來(韓詩外傳如使馬能言彼將必曰丨丨其人之使我也又如馬能言彼將必曰丨丨騶來女不騶)
(彼將殺女)
騶也(韓詩外傳如使馬能言彼將必曰樂哉今日之丨丨)
驪
驪駒(漢書王式傳諸博士共薦式詔除下為博士諸博士共持酒肉勞式博士江公嫉式謂歌吹諸生曰)
(歌丨丨式曰客歌丨丨主人歌客毋庸歸今日諸君為主人日尚早未可也江曰經何以言之式曰在曲禮江)
(曰何狗曲也式曰我本不欲來諸生強勸我竟為豎子所辱遂謝病免歸注逸詩云丨丨在門僕夫具存丨丨)
(在路僕夫整駕宴易林虞人共職丨丨樂喜駕應璩與滿公琰書徒恨樂始酣白日傾夕丨丨就意不宣)
(展八占羅敷行何用識夫婿白馬從丨丨中李商隠令狐拾遺見招送裴十四歸華州詩二十郎未足希)
(丨丨先自有光輝開秦觀詩上客賦丨丨玉奩素手)
驪翰(冊府元龜總章二年三月丁亥詔曰殷人陽館青珪備禮姬氏元堂彤章合獻雖運殊丨丨時變質)
(文至于立大中建皇極軌物施教其歸一揆禮王融策秀才文其丨丨改色寅丑殊建别白書之注記曰夏)
(后氏尚黑戎事乘丨殷人尚白戎事乘丨翰白色馬也)
驪駕(後漢書寇恂傳光武即位時軍食急乏恂以輦車丨丨轉輸前後不絶注丨丨併駕也輦車人挽行)
(也)
驪戎(左傳晉伐丨丨驪戎男女以驪姬歸生奚齊其姊生卓子明一統志丨丨在西安府臨潼縣東二)
(十五里古丨丨國也)
驪姬(左傳見上我禮記檀弓君安丨丨是傷公之心也)
驪畜(小學紺珠十二氏容成氏大庭氏柏皇氏中央氏栗陸氏丨丨氏軒轅氏赫胥氏尊盧氏祝融氏伏)
(戲氏神農氏)
驪連(司馬貞三皇本紀自人皇已後有五龍氏燧人氏大庭氏柏皇氏中央氏卷須氏栗陸氏丨丨氏赫)
(胥氏尊盧氏渾沌氏昊英氏有巢氏朱襄氏葛天氏隂康氏無懷氏)
驪山(漢書地理志京兆新豐縣丨丨在南故驪戎國秦曰驪邑唐書地理志京兆府昭應縣本新豐有)
(宫在丨丨下貞觀十八年置咸亨二年始名温泉宫天寶元年更丨丨曰會昌山六載更温泉曰華泉宫治湯)
(井為池環山列宫室又築羅城置有司承寰宇記丨丨即藍田山也又清異錄吳越外戚孫佑常用龍腦)
(煎酥製小樣丨丨山水屋室人畜林木橋道纖悉備具)
驪峰(無名氏觀風臺賦接祥光於温液納瑞氣于丨丨)
驪江(皇輿考高麗八道中為京畿道有丨丨南為漢江西北為鴨綠江)
驪淵(庾信擬連珠見雀鼠下)
驪塘(王安石詩不見丨丨路茫然四十春)
驪邑(詩地理攷郡縣志古戲亭在京兆府昭應縣注本周驪戎國秦為丨丨漢改新豐唐改昭應今臨漳)
(縣)
驪城(地理通釋碣石在平州石城縣西南漢右北平郡丨丨縣碣然而立在海旁)
驪珠(丘丹奉酬韋使君送歸山詩涉海得丨丨棲梧慚鳳質)
驪榮(易林千里騂駒為王服車嘉其丨丨君子有成)
驪羊(史記龜策傳乃刑白雉及與丨丨)
御定駢字類編卷二百十六
