欽定四庫全書
御定駢字類編卷二百十四
鳥獸門十一
狐
狐狸(書禹貢見熊羆下豺詩一之日于貉取彼丨丨為公子裘左傳見狼下公羊西狩獲麟疏始)
(皇殄六國項羽籠括天下皆非受命之帝但為劉氏驅其丨丨除其豺狼而已耳周禮囿人牧百獸注見鳬)
(鶴下又搜神記董仲舒下帷講誦有客来詣舒知其非常客云欲雨舒戲之曰巢居知風穴居知雨卿非丨)
(丨即是鼷鼠客遂化為老狸書又燕昭王墓前有一斑狐積年能為變幻乃變作一生持刺謁華華見其總)
(角風流潔白如玉舉動容止顧盼生姿雅重之于是論及文章辨校聲實華未嘗聞比復商略三史探賾百家)
(談老莊之奥區披風雅之絶旨包十聖貫三才箴八儒擿五禮華無不應聲屈滯乃歎曰天下豈有此年少若)
(非鬼魅則是丨丨穴皇甫松大隠賦見麏麖下駕王粲七哀詩丨丨馳赴飛鳥翔故林潘尼迎大詩丨)
(丨夾兩轅豺狼當路立丨杜甫送郭中丞兼太僕卿充隴右節度使詩廢邑丨語空邨虎豹爭元稹連昌)
(宫詞自從此後還閉門夜夜丨丨上門屋)
狐首(禮記内則丨去丨鍼儲泳祛疑說曩者先君卜地日者一以丙午中為是一以子午正鍼為是主)
(丙午中鍼者曰丨丨古書專明此事所謂自子至丙東南司陽自午至壬西北司陰壬子丙午天地之中繼之)
(曰針雖指南本實戀北其說蓋有所本矣)
狐目(齊民要術見狸腦下)
狐腋(掖同史記商君傳趙良曰千羊之皮不如一丨之丨千人之諾諾不如一士之諤諤新序簡子曰)
(昔者吾友周舍有言曰百羊之皮不如一丨之丨衆人之唯唯不如周舍之諤諤元稹代曲江老人詩見鹿)
(&KR1569;下軾韓翃送客歸廣平詩晚林丨丨暖春雪馬毛寒蘇送程之邵僉判赴闕詩從来一丨丨或出五羖)
(皮)
狐涎(范成大詩幻塵久已破丨丨身世誰能料鼠肝)
狐膽(本草丨丨丸治邪瘧發作無時水續傳信方丨丨主治人卒暴亡即取雄丨丨温研灌入喉即活)
(移時無及矣)
狐心(太平御覽人有善射而高於顧子顧子曰子之射不若我之彈子之所射射貍之皮我之所彈彈丨)
(之丨)
狐腸(本草牛病疫疾恭曰丨丨燒灰水灌之勝獺也)
狐肉(本草丨丨羹治驚病恍惚語言錯謬歌笑無度及五臟積冷蠱毒寒熱諸病)
狐尾(易未濟彖辭見狐濟下而吕氏春秋禹年三十未娶行塗山有白丨九丨造於禹塗山人歌曰綏)
(綏白丨九丨龐龐成子家室我都攸昌於是娶塗山女竹書紀年帝杼征於東海及三夀得一丨九丨汲)
(冡周書成王時青丘獻丨九丨有春秋運斗樞機星得則丨九丨山海經青丘之國丨九丨德至乃来)
(又武都之山黑水出焉其上有黑丨蓬丨後晉錄咸寧二年有白丨七丨見汝南洛陽伽藍記魏有挽歌)
(者孫岩娶妻三年妻不脫衣而卧岩私怪之伺其睡陰解其衣有尾長三尺似丨丨岩懼而出之妻臨去將刀)
(截岩髮而走鄰人逐之變為一狐追之不得其後京邑被截髮者一百三十人初變為婦人衣服淨莊行於道)
(路人見而悅之近者被截髮當時婦人著綵衣者指為狐魅酉陽雜俎術中有天狐别行法言天丨九丨金)
(色役於日月宫有符有醮日可洞達陰陽為又丨夜擊丨火出將為怪必戴髑髏不墜則化人)
狐爪(本草主治八媚藥嘉謨曰取法小口瓶盛肉置狐常行處丨丨不得徘徊於上涎入瓶中乃收之也)
狐白(禮記玉藻君衣丨丨裘錦衣以楊之嘗又士不衣丨丨史記孟嘗君傳秦昭王囚孟君謀欲殺)
(之孟嘗君使人抵昭王幸姬求解幸姬曰妾願得君丨丨裘此時孟嘗君有一丨丨裘直千金天下無雙入秦)
(獻之昭王更無他裘孟嘗君患之徧問客莫能對最下坐有能為狗盜者曰臣能得丨丨裘乃夜為狗以入秦)
(宫藏中取所獻丨丨裘至以獻秦王幸姬幸姬為言昭王昭王釋孟嘗君管子代出丨丨之皮裘狐應陰陽)
(之變六月而一見公貴買之代人忘其難得喜其貴價必相率而求之取此物者因令齊載金錢之代各求丨)
(丨皮代王聞之果去其農處山林求狐二十四月不得一狐離支聞而伐之代王即將其士卒服於齊吳筠)
(元猿賦夫時珍貂裘世寶丨丨和曹植贈丁儀詩丨丨足禦冬焉念無衣客張九齡姚令公從幸温湯喜)
(雪詩萬乘飛黃馬千金丨丨裘出袁朗和洗掾登城南坂望京邑詩丨丨登廊廟牛衣草莱趙居貞雲門)
(山投龍詩披展送龍儀寧安服丨丨)
狐蒼(詩狐裘蒙戎傳大夫丨丨裘蒙戎以言亂也)
狐青(禮記玉藻見豹褎下)
狐赤(詩疏見烏黑下)
狐色(詩疏見烏黑下)
狐皮(韓子翟人獻豐丨黑豹之丨於晉文公文公受皮而歎曰以皮之美自為罪也說苑千金之裘非)
(一丨之丨)
狐血(淮南子丨丨漬黍令人不醉高誘注以丨丨漬黍米麥門冬陰乾為丸飲時以一丸置舌下含之令)
(人不醉也)
狐毛(晉書韓友傳劉世則女病魅積年巫為攻禱伐空冡故城間得狸鼉數十病猶不差友筮之命作布)
(囊依女發時張囊著窗牖間友閉戶作氣若有所驅斯須之間見囊大脹如吹因决敗之女仍大發友乃更作)
(皮嚢二枚沓張之施張如前嚢復脹滿因急縛囊口懸著樹二十許日漸消開視有二斤丨丨女遂差)
狐毳(闕名秋霜賦侵戰士之馬蹄封將軍之丨丨王微遊仙詩冬丨理豐丨春蠶緒輕絲)
狐跡(江總雨雪曲遶障看丨丨依山見馬蹄馬孟洋重過康莊驛詩雪草交丨丨風沙鬭鳴)
狐蹤(李賀惱公詩見兔徑下浪韓偓春悶詩雁足應難達丨丨得疑)
狐裘(詩丨丨蒙戎匪車不東都又君子至止錦衣丨丨又丨丨以朝又彼人士丨丨黃黃禮記)
(玉藻丨丨黃衣以裼之錦衣丨丨諸侯之服也注非諸侯則不用錦衣為裼又檀弓晏子一丨丨三十年)
(左傳初晉侯使士蒍為二公子築蒲與屈不愼夷吾訴之公使讓之士蒍退而賦曰丨丨尨茸一國三公吾誰)
(適從於又臧紇侵邾敗於狐駘國人誦之曰臧之丨丨敗我狐駘注臧紇時服丨丨又見羔袖下論語)
(黃衣丨丨見史記田敬仲世家騶忌子見三月而受相印淳于髠之曰丨丨雖敝不可補以黃狗之皮騶忌)
(子曰謹受令請謹擇君子毋雜小人其間去吕覽見熊席下說苑晉平公出朝有鳥環平公不師曠曰東)
(方有鳥名諫珂其為鳥也文身而朱足憎烏而愛狐今者君必衣丨丨以朝乎黃帝出軍訣黃帝伐蚩尤未)
(克西王母遣人被黑丨之丨以符授之障岑參送羊干牛趁歲赴汝南郡覲省便成婚詩珠箔爐暖丨丨耐)
(臘寒士李白豳歌行上新平長史兄粲丨丨獸炭酌流霞壯悲吟寧見嗟張南史送余贊善使還赴薛尚)
(書幕詩雁足期蘇武丨丨見薛君環權德輿旅館雪晴又覩新月詩丨丨獸炭不知寒珠翠珮聲珊珊于)
(鵠送唐大夫讓節歸山詩朱門鴛瓦為仙觀白領丨丨出帝城李商隠畫松詩旖旎丨丨茸)
狐珠(埤雅舊說丨有媚丨)
狐冊(太平廣記南陽張簡棲因覓鷹入古墟中見丨憑几讀丨子旁有羣鼠益湯茶送果栗皆人立拱手)
(簡棲呵之丨驚收丨入深穴簡棲以鷹竿挑得一冊子歸自此夜夜聞人叫索冊子簡棲入郭忽逢一知己相)
(揖簡棲乃取冊子話丨狀前人接得丨子便鞭馬疾去迴顧曰謝以見還簡棲逐之其人變為狐馬變為麞不)
(可及)
狐刺(鹽鐵論丨丨之鑿雖公輸子不能善其枘畚土之基雖良匠不能成其高)
狐禪(王世貞文評王敬夫如丨丨鹿仙亦自縱横)
狐嶺(黃文仲大都賦遠則易河滹水帶其前龍門丨丨屏其後混同鴨綠浮其左五臺常山阻其右謝)
(榛武皇巡幸歌見免河下)
狐駘(左傳冬十月邾人莒人伐鄫臧紇救鄫侵邾敗於丨丨注丨丨邾地李百藥封建論丨丨之役女)
(子盡髽崤陵之師隻輪不返)
狐丘(禮記檀弓古之人有言曰丨死正丨首仁也屢桯史周益公降官表曰惟光宗興念於元僚亦分)
(於閫寄肆陛下曲憐其末路爰俾遂於里居首將正於丨丨巢忽危於燕幕)
狐壤(左傳公之為公子也與鄭人戰於丨丨止焉鄭人囚諸尹氏注丨丨鄭地公羊傳丨丨之戰隐公)
(獲焉)
狐岐(山海經丨丨之山無草木多青碧)
狐宗(後漢書郡國志舞陽邑郾臨潁潁陽潁陰有丨丨鄉或曰古狐人亭有岸亭)
狐氏(左傳晉卻至與周爭鄇田王命劉康公單襄公訟諸晉郤至曰温吾故也故不敢失劉子單子曰襄)
(王勞文公而賜之温丨丨陽氏先處之而後及子若治其故則王官之邑也子安得之晉侯使郤至弗敢爭)
狐人(左傳周儋翩率王子朝之徒因鄭人將以作亂於周鄭於是乎伐馮滑胥靡負黍丨丨闕外)
狐關(李端度關山詩雁塞日初晴丨丨雪復平)
狐塞(梁元帝獸名詩摧鋒上丨丨畫像入麒麟陳子昂送魏大從軍詩見雁山下)
狐穴(北征記皇天塢北古陶穴晉時有人逐丨入丨行十餘里得書一千卷酉陽雜俎魏末有人至丨)
(丨前得金刀鑷玉唾壺)
狐窟(唐書哥舒翰傳翰素與安禄山安思順不平禄山謂翰曰我父胡母突厥公父突厥母胡族類本同)
(安得不親翰曰諺言丨向丨嘷不祥以忘本也敢不盡心)
狐谷(水經注汾水東逕丨丨亭北春秋時狄侵晉取狐廚是也)
狐厨(水經注見上)
狐奴(史記霍去病傳見烏盭下經漢書地理志漁陽郡縣十二有丨丨雍奴水注漢冲帝時羌湳丨)
(丨歸化)
狐讘(漢書地理志河東郡領縣二十四有丨丨)
狐冰(方岳啓躐登麟趾之華愈重丨丨之懼暖許渾經故丁補闕郊居詩死酬知己道終全波丨丨且)
(自堅)
狐篤(蜀志馬忠傳少養外家姓丨名丨後乃復姓改名忠)
狐趙(左傳夷之蒐晉侯將登箕鄭父先都而使士縠梁益耳將中軍先克曰丨丨之勲不可廢也從之)
狐先(左傳我先君文公狐季姬之子也有寵於獻好學而不貳生十七年有士五人有先大夫子餘子犯)
(以為腹心有魏犨賈佗以為股肱有齊宋秦楚以為外主有欒卻丨丨以為内主注謂欒枝卻縠丨突丨軫也)
狐管(蘇轍燕山詩次稱望諸君術略亞丨丨)
狐箕(小學紺珠十一族胥籍丨丨欒卻柏先羊舌董韓)
狐續(顔延之陽給事誄丨丨旣降晉族弗昌注丨射姑丨鞫居誅處父之後在晉之族不復昌也)
狐史(黃庭堅次韻王炳之惠玉版箋詩董丨南丨一筆無誤掌殺青司紀錄又左傳董丨古之良丨也)
狐父(左傳楚師在蔡晉人使丨丨請蔡於楚弗許)
狐姬(左傳晉獻公娶于賈無子烝于齊姜生秦穆夫人及太子申生又娶二女于戎大戎丨丨生重耳小)
(戎子生夷吾)
狐醜(爾雅狸丨貒貈丨其足蹯其迹□注□音鈕)
狐類(詩義問丨之丨貉貒狸也)
狐兒(徐璣監造御茶有所爭執詩初作丨丨媚忽變狼虎威)
狐貉(論語衣敝緼袍與衣丨丨者立而不恥者其由也與又丨丨之厚以居春秋繁露民不敢服雜)
(采百工商賈不敢服丨丨丨易林丨丨載剥凌温翠蓐說苑猿猴失木禽于丨者非其處也鹽鐵論大)
(夫曰鼲鼦丨丨采旃文罽充於内府惠又季孫之丨丨非不麗也而不知魯君之患也謝連雪賦酌湘吳)
(之醇酎御丨丨之兼衣自雍陶千金裘賦日影遙臨豈見犬羊之易雪花傍射宜丨丨之兼邢居實南征)
(賦丨丨穴處於其下兮鼪鼯吟嘯而成羣歌行夜夢征人縫丨丨私憐織婦裁錦緋)(蕭子顯燕陸龜蒙襲)
(美將以綠罽為贈因成詩丨丨近懷珠履貴薜蘿遥羨白巾高趙孟頫送高仁卿詩宦遊遠客非所習丨丨)
(不具綈袍穿丨劉基遣懷詩乘黃避跛鼈丨驕虎貔)
狐鼦(史記貨殖傳丨丨裘千皮羔羊裘千石旃席千具此亦比千乘之家又作貂黃庭堅招子高二十)
(二韻兼簡常甫世弼詩負薪泣裘褐公子御丨丨)
狐狼(周禮庭氏掌射國中之天鳥若不見其鳥獸則以救日之弓與救月之矢射之注不見鳥獸謂夜来)
(鳴呼為怪者獸丨丨之屬破類從丨丨知虚實虎豹識冲)
狐豕(楊基梁園飲酒歌淬鋒礪鍔期再策丨丨墮突羣兕吼)
狐麖(韓愈孟郊城南聯句見雉鷃下)
狐兔(參同契燕雀不生鳳丨丨不乳馬與沈約郊居賦寧知螻蟻之與丨丨無論樵芻之牧豎魏明)
(帝長歌行大城育丨丨高墉多鳥聲獵范雲渡黃河詩不覩人行跡但見丨丨興李白秋孟諸夜歸置酒)
(單父東樓觀妓詩見鷹豪下翮翦荆棘下攫丨丨騰蒼茫)(柳宗元籠鷹詞砉然勁元稹田野丨丨行丨丨)
(相須鷹犬相盡雲趙徵明回軍跛者詩常恐道路旁掩棄丨丨塋孟卿鄴城懷古詩古樹藏龍蛇荒茅伏)
(丨丨搶陸游萬里橋江上習射詩天上攙端可落草間丨丨不須驚)
狐鼠(蕭穎士賀赦表丨丨憑依俶擾天紀魄楊維楨曹娥碑賦銅雀麋鹿兮西陵丨丨耿孝之長存兮)
(照江月兮千古丨柳宗元行路難湏臾力盡道渴死丨蜂蟻爭噬吞)
狐獠(宋書孔顗傳龍驤將軍阮佃夫募得蜀人數百多壯勇便戰皆著犀皮鎧執短兵及戰每先登東人)
(畏憚又怪其形飾殊異舊傳丨丨食人每見之輒奔走東軍大駭諸營一時奔散)
狐烏(易林穴有丨丨坎生蝦蟇象去萬里不可得捕)
狐雉(越絶書今丨丨之戲也丨體卑而丨懼之夫獸蟲尚以詐相就而况於人乎)
狐蠱(左傳秦伯伐晉卜徒父筮之吉涉河侯車敗詰之對曰乃大吉也三敗必獲晉君其卦遇蠱曰千乘)
(三去三去之餘獲其雄狐夫丨丨必其君也)
狐棃(爾雅疏蜻蛉一名虰蛵一名負勞江東呼丨丨)
狐茸(管子其種忍蘟葉如雚葉以長丨丨注忍蘟草名丨丨草之狀若狐也)
狐絲(酉陽雜俎野丨丨庭有草蔓生色白花微紅大如栗秦人呼為丨丨)
狐性(埤雅丨丨善疑貉性善睡皆藏獸也)
狐姓(淵覽千歲之丨丨趙姓張五百年丨丨白姓康)
狐字(搜神記後漢建安中沛國郡陳羨為西海都尉其部曲王靈孝無故逃去羨欲殺之居無何孝復逃)
(走羨久不見囚其婦婦以實對羨曰是必魅將去當求之因將步騎數十領獵犬周旋於城外求索果見孝於)
(空冢中聞人犬聲怪遂避去羨使人扶孝以歸其形頗象狐矣略不復與人相應但啼呼阿紫阿紫丨丨也)
狐蜮(周禮壺涿氏掌除水蟲注水蟲丨丨之屬蛟儲光羲同諸公送李雲南伐蠻詩元武掃丨丨龍除)
(方良)
狐神(朝野僉載唐初以来百姓多事丨丨房中祭祀以乞恩食飲與人同之事者非一主當時有諺曰無)
(狐魅不成邨)
狐精(朱子二十七日過毛山舖壁間題詩者皆言有毛女洞在山絶頂問之驛吏云狐魅所為耳因作此)
(詩却是郵童解端的向儂說是野丨丨)
狐魅(朝野僉載見狐神下)
狐鬼(陳造財昏詩多約或少酬暫譽甘長毁坐令親舊歡詭譎變丨丨宋濂天麥毒行家人共&KR0988;丨丨)
(惑握粟出卜城南頭)
狐媚(晉書石勒載記勒曰大丈夫行事當礌礌落落如日月皎然終不能如曹孟德司馬仲達欺他孤兒)
(寡婦丨丨以取天下也書北史齊後主紀鄴都并州並有丨丨多截人髮唐高宗廢后王氏傳見貓鼠下)
(丨爾雅翼說者以丨為古淫婦所化善為丨惑人故稱丨祖君彦為李密檄洛州文丨丨而圖聖寶胠篋)
(而取神器人駱賓王為徐敬業討武瞾檄入門見嫉蛾眉不肯譲掩袖工䜛丨丨偏能惑主徐積姚黃詩)
(情貌欲為丨丨態衣裳却是比丘尼吞孔武仲詩姦臣猾豎作丨丨見之赬面先聲)
狐惑(虞集别知賦夫冶倡之丨丨兮豈不足於内揆)
狐孽(柳宗元同劉院長述舊言懷感時書事寄張員外詩渚行丨作丨林宿鳥為&KR2489;)
狐妖(陸游詩鸛井與丨丨正可付一哂)
狐暴(酉陽雜俎劉元鼎為蔡州蔡州新破食場丨丨劉遣吏生捕日於毬場縱犬逐之為樂經年所殺百)
(數)
狐威(杜牧昔事文皇帝三十二韻詩見梟嘯下)
狐嘷(晉書淳于智傳譙人夏侯藻母病困詣智丨忽有一丨當門向之丨藻怖愕馳見智智曰其禍甚急)
(君速歸在丨丨處拊心啼哭令家人驚怪大小必出一人勿出哭勿止然後其禍可救也藻還如其言母亦扶)
(病而出家人旣集堂屋五間拉然而崩)
狐號(楊維楨神羊賦顯則麟儀而鳳師隠則丨丨而鰍舞)
狐嘈(易林丨丨向城三旦悲鳴邑主大驚)
狐鳴(史記陳涉世家陳勝又間令吳廣之徒近所旁叢祠中夜篝火丨丨呼曰大楚興陳勝王卒皆夜驚)
(恐旦日卒中往往語皆指目陳勝丨冷齋夜話鄒志完南遷比還過永州澹山巖巖有馴凡貴客至則丨志)
(完將至而丨輙丨寺僧出迎志完怪之僧以丨丨為對志完作詩曰我入幽巖亦偶然初無消息與人傳馴丨)
(戲學仙伽客一夜飛丨報老禪韓愈永貞行見梟噪下)
狐引(元稹田野狐兔行鷹怕兔毫犬被丨丨)
狐觸(黃庭堅曉起臨汝詩羸馬踏冰翻疑丨丨林遁)
狐掇(貫休蒿里曲氣凌雲天龍騰鳳集盡為風消土喫丨丨蟻拾)
狐驚(沈君攸詠冰應教詩稍得觀魚上非獨見丨丨)
狐疑(史記文帝紀上曰方大臣之誅諸呂迎朕朕丨丨皆止朕惟中尉宋昌勸朕朕以得保奉宗廟已尊)
(昌為衞將軍其封昌為壯武侯也又淮陰侯傳蒯通曰孟賁之丨丨不如庸夫之必至離騷欲從靈氛之)
(吉占兮心猶豫而丨丨至蔡邕薦邊讓書若處丨丨之論定嫌審之分經典交檢括參合衆夫嘉焉莫之能)
(奪也丨曹植洛神賦感交甫之棄言兮悵猶豫而丨韋充東風解凍賦見虎嘯下)
狐健(宋玉招魂蝮蛇榛榛封狐千里些注大丨丨走千里也)
狐行(戰國策虎求百獸而食之得狐丨曰天帝令我長百獸今子食我是逆天帝命也子以我不信吾為)
(子先丨子隨我後觀百獸之見我而敢不走者乎虎以為然遂與之行獸見皆走郭緣生述征記北風勁河)
(冰始合要湏丨丨云此物善聽聽冰下無水聲然後過河)
狐埋(國語諺曰丨丨之而狐搰之是以無成功)
狐搰(國語見上豆元稹田野狐兔行禾苖甲丨丨兔翦)
狐濟(易未濟彖辭小丨汔丨濡其尾注汔近也斃易林丨丨濡尾来揭得枳季姜懷悔鮑舍魚)
狐泣(劉基詩山都號風寡丨丨杜鵑嗚咽愁幽冥)
狐伏(周曇馮讙詩兔窟穿成主再興輩流丨丨敢驕矜)
狐藏(白居易詩丨丨蘭菊叢)
狐跳(乾&KR0871;子神龍中有何讓之者上已於洛中光武原陵上見老翁吟曰野田荆棘春閨閣綺羅新出沒)
(頭上日生死眼前人訝其非人遽前欲執翁倏然躍入丘中讓之從焉遽見一丨丨出尾有火復如流星讓之)
(見一几案上有文書二紙題云應天狐超異科策八道後文甚繁難以詳載讓之獲此書帖喜而懷之遂躍出)
(丘穴後數日狐化為僧持縑来易復化讓之弟紿取去未幾有勅捕盜内庫絹者遂執讓之付法)
狐化(乾&KR0871;子見上)
狐坐(廣異記睢陽郡宋王冡旁有一老狐每至衙中邑中之狗悉往朝之丨丨冡上狗列其下東都王老)
(有雙犬能咋魅前後殺魅甚多宋人相率以財僱犬咋狐王老牽犬往犬乃徑詣諸犬之下伏而不動今世人)
(有不了其事者相戲云取睢陽咋狐犬)
狐踞(晉書王浚傳有丨丨府門翟雉入廳事)
狐出(宣室志李林甫嘗退朝至於堂之前軒見一黑狐其質甚大若牛馬而毛色黯黑有光自堂中忽馳)
(至庭顧望左右林甫命弧矢將射之未及已亡見矣自是凡數日每晝坐輒一黑丨丨焉其歲林甫籍沒)
狐潛(類從燕識戊己不銜泥丨丨上伏不越度阡陌梁昭明太子七契見鳥宿下)
狐徹(史記龜筴傳此丨丨以卜百事盡不吉)
狐託(世說謝幼輿謂周侯曰卿類社樹遠望之峩峩拂青天就而視之其根則羣丨所丨下聚溷而已)
狐假(李紳虎不食人詩不競牛甘令買患免遭丨丨妄憑威)
狐立(杜甫乾元中寓居同谷縣作黃蒿古城雲不開白狐跳梁黃丨丨)
狐蹲(南史顧歡傳侯甸之恭丨丨狗踞)
貍
貍首(禮記檀弓孔子之故人曰原壤其母死夫子助之沐椁原壤登木曰久矣予之不託於音也歌曰丨)
(丨之斑然執女手之卷然夫子為弗聞也者而過之以又樂記見虎賁下又射義天子以騶虞為節諸侯)
(丨丨為節奏周禮樂師見騶虞下是又鐘師凡射王奏騶虞諸侯丨丨史記封禪書時萇弘以方事周)
(靈王諸侯莫朝周萇弘乃明鬼神事設射丨丨貍首者諸侯之不来者依物怪欲以致諸侯諸侯不從漢書)
(司馬相如傳射丨丨兼騶虞注郭璞曰丨丨逸詩篇名易林踧行竊視有所畏避丨丨伏藏以夜為利文)
(心雕龍蠶蟹鄙諺丨丨淫哇苟可箴戒載於禮典故知諧辭讔言亦無棄矣詩地理考射禮諸侯以丨丨今)
(無丨丨周衰諸侯並僭而去之孔子錄詩不得也章庾信三月三日華林園馬射賦序騶虞九節丨丨七)
(陸機瓜賦見虎蹯下賦孫楚井賦沈黃李浮朱柰雜丨丨之斑如傅元瓜黃逾金緗青侔含翠雖丨丨之)
(甘美兮未若東門之竒偉丨楊弘貞貫七札賦澤宫是選丨為節)
貍頭(淮南子丨丨愈鼠雞頭已瘻䖟散積血斵木愈齲此類之推者也古今注昔秦始皇東巡狩有猛)
(獸突於帝前有武士戴貍皮白首獸畏而遁遂軍仗儀皆戴作丨丨白首以威不虞也廣志瓜之所出以遼)
(東廬江燉煌之種為美有丨丨瓜尾本草登州島上有海狸丨丨而魚)
貍腦(淮南子狐目丨丨鼠去其穴注取丨丨大如狐目三枚𢷬之三千杵塗鼠穴則鼠去矣)
貍面(杜甫課鋤果林詩薄俗防丨丨全身學馬蹄按貍一作人)
貍身(大周正樂記曾子鼓琴崔子立戶外而聽之曲終入曰善哉鼓琴乎身已成矣而惜未得其首也曾)
(子曰吾晝臥夢見一丨但見其丨不見其頭起而為之絃歌也)
貍皮(左傳衣貍製疏衣貍製謂著丨丨也太平御覽見狐心下)
貍斑(潘岳滄海賦見龍鬚下)
貍脊(禮記内則丨去正丨字埤雅丨丨間有黑經一道如界或曰以理省以此)
貍毛(書斷歐陽通詢之子善書瘦怯於父嘗自矜能書必以象牙犀角為筆管丨丨為心覆秋兔毫松煙)
(為墨末以麝香紙必湏堅緊薄白滑者乃書之)
貍肉(酉陽雜俎洪州有牛尾丨丨甚美)
貍骨(庾肩吾書品伯玉遠慕張芝近參父迹長胤丨丨方擬而難迨尚書故實荀輿能書嘗寫丨丨帖)
(治勞方右軍臨之至今謂之丨丨帖廣名画記丨丨之方右軍歎重龍頭之畫謝赫推高川書跋丨丨方)
(今官帖中定為右軍書)
貍步(周禮射人若王大射則丨丨張三侯注鄭司農云丨丨謂一舉足為一步於今為半步元謂貍善搏)
(者也行則止而擬度焉其發必獲是以量侯道法之也)
貍跡(嘉話錄蔡州旣平憲宗命道士醮於紫極宮宮本吳少誠生祠也裴令公毀之為宫有道士院階前)
(種麻高如墉葺為藩屏其醮日霹靂擊麻屏兩片下有穴五寸有丨丨尋之上屋其蹤稍大如馬亦如人足直)
(至屋上而滅長酉陽雜俎梁遣黃門侍郎明少遐秣陵令謝藻信威史王纉冲宣城王文學蕭愷兼散騎常)
(侍袁狎兼通直散騎常侍賀文發宴魏使李騫崔劼温良畢劼問少遐曰今歲竒寒江淮之間不乃冰凍少遐)
(曰在此雖有薄冰亦不廢行不似河冰一合便勝車馬狎曰河冰上有丨丨便堪人渡劼曰貍當為狐應是字)
(錯少遐曰是狐性多疑鼬性多豫狐疑猶豫因此而傳耳劼曰鵲巢避風雉去惡政乃是鳥之一長狐疑鼬豫)
(可謂獸之一短也)
貍膏(莊子見雞株下丨梁簡文帝雞鳴篇陳思助鬭協丨郈昭妒敵安金距)
貍乳(搜神記見鸇覆下)
貍尾(搜神記句容縣麋村民黃審於田中耕有一婦人過其田自畻上度從東適下而復還審初謂其人)
(日日如此意甚怪之審因問曰婦數從何来也婦人少住但笑而不言便去審愈疑之預以長鎌伺其還未敢)
(斫婦但斫所随婢婦化為貍走去視婢乃丨丨耳審追之不及後人有見此丨出坑頭掘之無復丨焉)
貍豹(蘇軾送陳伯修察院赴闕詩龍騰與虎變丨丨復何施虞集李伯時九歌圖詩朝丨暮丨方鴟張)
(精魂熠耀志意荒)
貍犬(參同契丨丨守鼠鳥雀畏鸇各得其功何敢有聲)
貍狐(爾雅見狐醜下)
貍貛(謝靈運山居賦山上則猨&KR0968;丨丨犴獌猰&KR2924;)
貍鼪(莊子騏驥驊騮一日而馳千里捕鼠不如丨丨言殊技也又狌同權德輿傷馴鳥賦悅心訝而未)
(辨歘丨丨之攫搏)
貍兔(急就篇丨丨飛鼯狼麋&KR1393;注貍一名豾亦謂之貔江淮陳楚謂之為猍其子&KR2128;兔其子曰嬎絶有力)
(者欣)
貍鼬(新序驊騮騄驥天下之駿馬也使之與丨丨試於釡竈之間其疾未必能過丨丨也)
貍鼠(蟹譜虞預會稽典錄云吞舟之魚不啖蝦蟹熊虎之爪不剥丨丨柳宗元永州韋使君新堂記蛇)
(虺之所蟠丨丨之所遊十又籠鷹詞草中丨丨足為患一夕顧驚且傷)
貍鼉(晉書韓友傳見狐毛下)
貍蟲(周禮赤犮氏凡隙屋除其丨丨注丨丨䗪肌蛷之屬)
貍奴(後山詩話魯直乞猫詩云秋来鼠輩欺猫死窺瓮翻盤攪夜眠聞道丨丨將數子買魚穿柳聘銜蟬)
(雖滑而可喜千載而下讀者如新脚畫史宋徽宗畫丨丨銜魚圖五燈會元三面丨丨踏月兩頭白牯手)
(拿煙陸羅大經猫詩陋室偏遭黠鼠欺丨丨雖小策勲竒游贈猫詩裹鹽迎得小丨丨盡護山房萬卷書)
(外又書歎詩倭子解迎門客丨丨知護案間書)
貍力(山海經南山經柜山有獸焉其狀如豚有距其音如狗吠其名曰丨丨見則縣多土功郭注一作狸)
(刀)
貍刀(山海經南山經注見上)
貍脤(春秋成公十有七年十有一月壬申公孫嬰齊卒于丨丨杜注丨丨闕左傳初聲伯夢涉洹或與)
(已瓊瑰食之泣而為瓊瑰盈其懷從而歌之曰濟洹之水贈我以瓊瑰歸乎歸乎瓊瑰盈吾懷乎懼不敢占也)
(還自鄭壬申至于丨丨而占之曰余恐死故不敢占也今衆繁而從余三年矣無傷也言之之莫而卒)
貍陽(史記趙世家悼襄王九年趙攻燕取丨丨城)
貍製(左傳齊侯致禚媚杏於衛齊侯賞犂彌犂彌辭曰有先登者臣從之晳幘而衣丨丨公使視東郭書)
(曰乃夫子也吾貺子下雍陶千金裘賦見豹飾)
貍表(詩取彼狐狸疏定九年左傳稱齊大夫東郭書衣貍製服虔云貍製丨丨也)
貍豆(山海經中山經注見虎豆下可古今注丨丨一名獵沙葉似葛而實大如李核㗖食也本草黎)
(豆釋名丨丨藏器曰豆子作貍首文故名集解時珍曰爾雅虎櫐即丨丨也其子大如刀豆子淡紫色有斑點)
(如貍文)
貍文(本草釋名見上)
貍食(戎昱苦哉行鼠雖為君却丨丨自湏足)
貍病(元稹酬樂天東南行丨丨翻隨鼠驄羸返作駒)
貍搏(王安石烏塘詩怒丨朝丨雁嚵虎夜窺騾)
貍號(何景明題鷹熊圖詩猛氣應知萬鳥避威風頓使羣丨丨)
貍别(法言聖人虎别其文炳也君子豹别其文蔚也辯人丨丨其文萃也貍變則豹豹變則虎)
貍變(法言見上)
狟
狟豬(山海經西山經竹山有獸焉其狀如豚而白毛大如筓而黑端名曰毫彘郭注丨丨也夾髀有麄豪)
(長數尺能以脊上毫射物亦自為牝牡曰又南山經亶爰之山有獸焉其狀如狸而有髦其名類自為牝牡)
(食者不妒郭注莊子亦曰類自為雌雄而化今丨丨亦自為雌雄明一統志丨丨南寧府横州出身有棘刺)
(能振以禦人常百十為羣以傷苖稼為本草豪豬釋名丨丨集解時珍曰郭璞云丨丨自牝牡而孕也)
貆脯(張耒歲暮書事詩野俎飽丨丨山爐煮橡爢)
貛
貛㹠(爾雅猩猩小而好啼注狀如丨丨聲似小兒啼本草貒釋名丨丨)
貛貍(齊東野語澠水燕談載契丹國産大鼠曰毗狸形類大鼠而足短極肥其國以為殊味穴地取之以)
(供國王之膳自公相以下皆不得嘗常以羊乳飼之頃北使嘗攜至京烹以進御本朝使其國皆得食之蓋極)
(珍重之也要之即此一物亦竹&KR2401;丨丨之類耳近世乃不聞有此扣之客亦多不知何耶)
貛兒(東京夢華錄尋常四梢遠静去處夜市亦有燋酸豏猪胰胡餅和菜餅丨丨野狐肉果木翹羹灌腸)
(香糖果子之類)
貛郎(聞見後錄傅獻簡云王荆公之生也有貛入其室俄失所在故小字丨丨)
貛脯(王安石北客置酒詩山蔬野果雜飴蜜丨丨豕腊加炰煎)
貛炰(馮子振十八公賦見雀候下)
貛入(聞見後錄見貛郎下)
貉
貉隸(周禮丨丨百有二十人之又丨丨掌役服不氏而養獸而教擾掌與獸言)
貉祭(周禮大司馬蒐田有司表貉注有司大司徒也掌大田役治徒庶之政令表貉立表而丨丨也)
貉子(北史王羆傳神武遣韓軌司馬子如從河東宵濟襲羆羆尚臥未起聞閤外洶洶有聲便袒身露髻)
(徒跣持一白棒大呼而出曰老羆當道卧丨丨那得過敵見驚退)
貉膝(唐書王績傳見鳳臆下)
貉勃(戰國策丨丨曰跖之狗吠堯非貴跖而賤堯也狗固吠非其主也)
貉裘(詩一之日于貉疏以經狐狸以下為公子裘耳明于貉是民自用為裘也禮無丨丨之文唯孔子服)
(狐丨丨以居明丨丨賤故也)
貉性(埤雅見狐性下)
貉烹(馮子振十八公賦見雀候下)
貉丘(蘇軾過嶺詩平生不作兔三窟今古何如丨一丨)
兔
兔首(詩有丨斯丨炮之燔之箋斯白也有丨白丨者兔之小者也疏毛以為古人行禮有丨之斯丨謂唯)
(有一兔雖微耳尚并毛而炮之加火而燔之以為飲酒之羞鄭以斯首以見兔小與毛為異斯爲丨丨之色故)
(言斯白也炮之燔之者將以為飲酒之羞羞進也謂既飲酒而進此兔肉於賓也又莬同後漢書劉昆傳昆)
(每春秋饗射常備列典儀以素木瓠葉為俎豆桑弧蒿矢以射丨丨每有行禮縣宰輙率吏屬而觀之)
兔頭(廣雅龍蹄虎掌羊骹丨丨爪屬也亦錄異記劒州利門有蛇長三尺其大如甕小者如柱焉丨丨)
(蛇身項下白色欲害人也出自山上轉輪而下以噬行旅必穴其腋而飲血焉其名曰坂鼻)
兔顱(孫楚鷹賦高鬐丨丨)
兔目(淮南子見鼠耳下月齊民要術凡栽樹正月為上時二月為中時三為下時棗雞口槐丨丨桑鰕)
(蟇眼榆負瘤散自餘雜木鼠耳䖟趨各其時筠李賀春歸昌谷詩春熱張鶴蓋丨丨官槐小温庭過西堡)
(塞北詩霜清徹丨丨風急吹雕毛)
兔耳(五代史附錄距幽州北七百里有榆關關東臨海北有丨丨覆舟山山皆斗絶金史實默傳敗張)
(覺軍於樓峰口復與覺戰於丨丨山實默大敗丨明一統志龍耳山在嚴州府遂安縣西六十里舊名丨山)
(山有神號大姥祈禱有應若宼至土人能勝之則神鼓先鳴以示兆王逸機賦丨丨跧伏若安若危)
兔乳(易林見雀食下)
兔肝(本草丨丨草藏器曰初生細葉軟似丨丨一名雞肝)
兔脛(異聞錄見鳳頸下)
兔心(劉禹錫白鷹詩見雞腦下)
兔胎(吕希哲雜記見羊脂下)
兔骨(稽神錄司農卿楊邁少好畋獵自云在長安時放鷹於野遥見草中一兔跳躍鷹亦自見即奮往搏)
(之既至無有收鷹上鞲行數十步㢠顧其處復見其兔又搏之亦不獲如是者三即大芟草以求之得丨丨一)
(具盖兔之鬼也)
兔皮(皮日休寄毘陵魏處士朴詩丨丨衾暖篷舟穏欲共誰遊七里灘)
兔肉(詩有兔斯首疏見兔首下)
兔毫(西京雜記天子筆管以錯寶為跗毛皆以秋丨之丨官師路扈為之齊民要術韋仲將筆方曰先)
(次以鐵梳丨丨及羊青毛去其穢毛盖使不髯茹訖各别之皆用梳掌痛拍整齊毫鋒端本各作扁極令均調)
(平好用衣羊青毛縮羊青毛去丨丨頭下二分許然後合扁捲令極圓訖痛頡之東坡題跋記南丨丨余在)
(北方食麞兔極美及来兩浙江淮此物稀少宜其益珍每得食率少味及微腥有魚蝦氣聚其皮數十以易筆)
(於都下皆云此南丨不經霜雪丨漫不可用乃知此物本不産陂澤間也王隠筆銘見鹿毛下俞德鄰荽)
(茗賦俾泛雪華於丨丨亦媵西施以嫫母李蘇軾老饕賦響松風於蟹眼浮雪花於丨丨許渾定言自殿)
(院銜命歸闕拜員外郎遷右史詩才歸龍尾含雞舌更立螭頭運丨丨羅隠寄薛大夫詩會得窺成績幽窗)
(染丨丨)
兔毛(本草丨大如狸而丨褐形如鼠而尾短月衛夫人筆陣圖筆要取崇山絶仞中丨丨八九收之)
兔翰(書苑蕭子雲近世擅名江左然僅得成書無丈夫之氣雖秃千丨之丨聚無一毫之筋窮萬榖之皮)
(斂無半分之骨出曹植樂府墨出青松煙筆狡丨丨)
兔穎(張翥蛻菴歲晏百憂熏心排遣以詩見貂皮下)
兔角(五燈會元宗一禪師曰汝欲識根由麽我向汝道昭昭靈靈祗因前塵色聲香等法而有分别便道)
(此是昭昭靈靈若無前塵汝此昭昭靈靈同於龜毛丨丨仁者眞實在甚麽處寒山詩手把丨丨弓擬射無)
(明鬼)
兔尻(禮記内則丨去丨)
兔蹄(楊愼端溪硯詩藻翰歌麟趾勲華借丨丨)
兔足(易林羊頭丨丨羸瘦少肉)
兔跡(趙嘏華清宫和杜舍人詩見梟心下)
兔年(宋史外國嘉勒斯賚傳道舊事則數十二辰屬曰丨丨如此馬年如此)
兔魄(參同契十五乾體就盛滿甲東方蟾蜍與丨丨日月氣雙明蟾蜍視卦節兔者吐生光七八道已訖)
(屈折低下降注寒來暑往運行於三百八十四爻兔起烏沈升降於三百八十四日此皆始於乾坤二卦之體)
(而成變化者也臺朗兮丨丨圓)(屠隆明月榭賦川原澄兮雲氣鮮瑶李紳龜山詩秋月滿時侵丨丨素波)
(搖處動龜形丨范梈贈郭判官詩慈烏夜夜向人啼幾度紗窗丨低劉基詞丨丨又滿天長雁短)
兔性(詩有兔爰爰朱註丨丨陰狡)
兔情(張正見賦得韓信詩所悲雲夢澤空傷狡丨丨)
兔形(皇甫湜山雞舞鏡賦見鵲影下)
兔影(韓愈明水賦夜寂天清煙消氣明桂華吐耀丨丨流精韋琮月明星稀賦丨丨高輝榆光潛靄)
(盧照鄰江中望月詩沈鈎搖丨丨浮桂動丹芳)
兔輝(江總賦得三五明月滿詩三五丨丨成浮陰冷復輕黃頗聞宜春諸舉子陪郡主登河梁翫月詩)
(虹影迥分銀漢上丨丨全寫玉筵中)
兔鹿(韓駒送倪巨濟將仕詩見麋麟下草楊允孚灤京雜詠曲曲闌干丨丨馴雨肥綠度青春)
兔狸(韓愈猛虎行擇肉于熊豹肯視丨與丨)
兔鼠(雲笈七籖見鸚鴿下)
兔鶻(虞集金人出塞圖詩銀黃丨丨明繡袍鷓鴣小管隨鳴鞉)
兔鷹(酉陽雜俎見雉鷹下)
兔烏(陳造次韻趙子野贈别詩翠鳳未䏑口不糊吮漱沆瀣騎丨丨)
兔蟇(春渚紀聞王荆公言月中彷彿有物乃山河影也至東坡先生亦有正如大圓鏡寫此山河影妄言)
(桂丨丨俗說皆可屏之句)
兔鬼(稽神錄見兔骨下)
兔月(庾信七夕賦丨丨先上羊燈次安)
兔牀(山海經中山經豐山又東北八百里曰丨丨之山其陽多鐵其木多藷藇其草多雞榖其木如雞卵)
(其味酸其食者利于人)
兔和(水經注丹水自倉野又東歴丨丨山即春秋所謂左師軍於丨丨右師軍於倉野者也)
兔河(謝臻武皇巡幸歌丨丨冰上過狐嶺雪中行)
兔川(水經注丨丨西南流入洛水)
兔園(北史蠕蠕傳太武征大檀緣粟水西行過漢將竇憲故壘六月車駕次于丨丨水去平城三千七百)
(餘里其五代史劉岳傳馮道世本田家狀貌質野朝士多笑陋旦入朝數反顧任贊問岳道反顧何為岳曰)
(遺却丨丨冊爾丨丨冊者鄉校俚儒教田夫牧子之所誦也故岳舉以誚道道聞之大怒徙岳秘書監西京)
(雜記梁孝王好營宫室苑囿之樂作曜華之宫築丨丨園中有百靈山山有膚寸石落猿巖棲龍岫又有雁池)
(池間有鶴洲鳬渚其諸宫觀相連延亘數十里竒果異樹瑰禽怪獸畢備王日與宫人賓客弋釣其中小學)
(紺珠辭賦十家荀卿宋玉枚乘丨丨相如上林賈誼鵩鳥子淵洞簫孟堅兩都張衡二京子雲甘泉延夀靈光)
(王明一統志丨丨在歸德府虞城縣西南五十里梁孝築謝朓辭齊王牋捨耒場圃奉筆丨丨謝惠連)
(雪賦歲將暮時既昏寒風積愁雲繁梁王不樂遊于丨丨樊晦階賦對謝庭而玉樹中榮臨丨丨而芳薇上)
(滿曲陸厥京兆歌丨丨夾池水修竹復檀欒梅王融聖君龍樓神睿道丨丨仁義基何遜詠早詩丨丨)
(標物序驚時最是梅王白居易雪中寄令狐相公兼呈夢得詩丨丨春雪梁會想對金罍詠玉塵李商隠)
(喜聞太原同院崔侍御臺拜兼寄在臺三二同年之作劉放未歸雞樹老鄒陽新去丨丨空曹鄴賀雪寄本)
(府尚書詩有客懷丨丨吟詩繞城内丨陸游詩生涯破碎餘龍具學問荒唐守丨)
兔苑(駱賓王秋日送尹大赴京詩序丨丨東上龍火西流蕭琛和元帝詩平臺禮申穆丨丨接卿雲)
(朱超道别劉孝先詩曳裾出丨丨引領望龍樓玳張正見陪衡陽王遊耆閣寺詩丨丨移飛蓋王城列簪)
(隂鏗夾池竹詩欲見葳蕤色當來丨丨看高適奉酬睢陽李太守詩見猿巖下)
兔臺(史記趙世家敬侯四年魏敗我丨丨築剛平以侵衛)
兔徑(李賀惱公詩隈花開丨丨向壁印狐蹤)
兔窟(桯史范碑詩跋柴中守詩蠻煙瘴雨森鈇鉞更值韓盧搜丨丨老色上面歡去心惟有忠肝懸日月)
(詩周曇馮讙見狐伏下)
兔穴(玉海露布恃狡丨之丨憑孽狐之丘)
兔罝(詩肅肅丨丨㭬之丁丁小序丨丨后妃之化也關雎之化行則莫不好德賢人衆多也桓温薦譙)
(元彦表丨丨絶響於中林白駒無聞於空谷秋日遇荆州府崔兵曹使宴詩序見鳳綍下)(陳子昂李白送)
(韓凖裴政孔巢父還山詩獵客張丨丨不能挂龍虎)
兔罟(詩肅肅兔罝傳兔罝丨丨也)
兔圍(周禮考工記十分其輈之長以其一為之當丨之丨參分其丨丨去一以為頸圍)
兔管(瑯嬛記楊達謝姚月華画芙蓉匹鳥書曰繭紙發其枝榦丨丨借之羽毛)
兔枝(吳均古意詩淚研丨丨墨筆染鵝毛素)
兔甌(楊萬里澹菴坐上觀顯上人分茶詩二者相遭丨丨面怪怪竒竒眞幻巧)
兔羹(禮記内則見犬羹下一纂異記有僦馬生甚貧有人貽以虎毛紅管筆枝曰有所湏但呵筆即得)
(之然夫妻之外令一人知則殆矣試之果然一日晚思丨頭丨連呵遽得數盤夫妻不能盡以與鄰家自後筆)
(雖存呵之不驗)
兔纖(釋名雞纖細擗其腊令纖然後漬以酢也丨丨亦如之)
兔腊(儀禮士昏禮期初昏陳三鼎于寢門外注鼎三者升豚魚腊也腊丨丨也)
兔醢(禮記内則見麋膚下人又疏脯羹即析脯為羹以丨丨配之周禮醢加豆之實芹菹丨丨深蒲)
(醓醢箈菹雁醢筍菹魚醢)
兔臛(齊民要術作丨丨法兔一頭斷大如棗水二升酒一升木蘭五分葱三升米一合鹽豉苦酒口調其)
(味也)
兔褐(國史補宣州以丨毛為丨亞於錦綺復有染絲織者尤妙故時人以為丨丨眞不如假也)
兔裘(李羣玉與三山人夜話詩丨丨堆膝暖鳩杖倚牀偏)
兔核(本草白斂名丨丨)
兔絲(淮南子千年之松下有茯苓上有丨丨篇古詩與君為新婚丨丨附女蘿魏明帝種瓜丨丨無)
(根株蔓延自登緣青喬知之和李侍郎古意詩南山羃羃丨丨花北陵青女蘿樹李白古意詩君為女蘿)
(草妾作丨丨花丨杜甫新婚别詩丨丨附蓬麻引蔓故不長元稹丨詩君看丨丨蔓依倚榛與荆王建)
(宋氏五女詩丨丨自縈紆不上青松枝朱子詩丨丨附樸樕佳木生高岡)
兔盧(急就篇雷矢雚菌藎丨丨注丨丨即丨丨子也色黃而細者為兔絲一名兔縷一名唐一名蒙一名)
(女蘿一名玉女一名赤網麤而色淺者為丨丨盧亦縷也一名兔纍纍者䋲索之意也)
兔縷(急就篇注見上絃陸龜蒙和襲美題達上人藥圃詩教疏丨丨金亂自擁龍芻紫汞肥注丨丨兔)
(絲别名)
兔纍(急就篇注見兔盧下)
兔奚(急就篇欵東貝母薑狼牙注欵東即欵冬也亦曰欵凍以其凌寒叩冰而生故為此名也生水中華)
(紫赤色一名丨丨亦曰顆東)
兔棗(本草丨丨别錄曰味酸無毒主輕身益氣生丹陽陵地高尺許實如棗)
兔葵(唐書劉禹錫傳見燕麥下下唐庚春日雜興詩見燕麥)
兔後(爾雅西方有比肩獸焉與卭卭岠虚比為卭卭岠虚齧甘草即有難卭卭岠虚負而走其名謂之蟨)
(注吕氏春秋曰北方有獸其名為蟨鼠前而丨丨趨則頓走則顚然則卭卭岠虚亦宜鼠後而兔前前高不得)
(取甘草故湏蟨食之)
兔前(爾雅注見上)
兔邊(舊唐書楊假傳兄發戲令詠蛙即曰丨丨分玉樹龍底耀銅儀會當同鼓吹不復問官私)
兔馴(後漢書蔡邕傳邕性篤孝母卒廬于冡側動靜以禮有丨丨擾其室傍楊維楨寄張伯雨詩每瞻)
(湖上青烏去不覺山中白丨丨)
兔蟄(宇文虚中四序回文冬詩窟深宜丨丨蒲折蔭魚寒)
兔沒(李曾伯避暑賦見鴻賓下)
兔藏(杜甫詩見鵬礙下樹韓愈畫月詩丨入臼丨蛙縮肚桂枯株女閉戸)
兔蹲(王延夀王孫賦踡丨丨而狗踞聲歷鹿而喔咿)
兔卧(蘇軾守歲詩寘盤巨鯉横發籠雙丨丨)
兔急(韓偓感事三十四韻詩鹿窮唯觝觸丨丨且㺦猭陸龜蒙雜諷詩攻如饑鴟叫勢若脫丨丨)
兔健(岳珂詩鳥翾身蚤箙丨丨足先烹)
兔爰(詩有丨丨爰雉離于羅序丨丨閔周也桓王失信諸侯背叛搆怨連禍玉師傷敗君子不樂其生焉)
兔跛(易林見鹿踦下)
兔聚(易林丨丨東郭衆犬俱獵圍缺不成無所能獲)
兔䑛(論衡丨丨雄毛而孕及其生子從口中)
兔齧(齊東野語淮南子曰水蠆為螊孑孑為蟁丨丨為螚物之所為出於不意弗知者驚知者不怪)
兔泣(宋史李全傳楊氏使人行成于夏全曰狐死丨丨李氏滅夏氏寧獨存)
兔擣(李白飛龍引紫皇乃賜白丨所丨之藥方後天而老彫三光陸龜蒙上雲樂詩青絲作筰桂為船)
(白丨丨藥蝦蟇丸)
兔翦(元稹野田狐兔行見狐搰下)
兔狡(詩有兔爰爰注言張羅本以取兔今丨丨得脫而雉以耿介反離于羅以比小人以巧計倖免君子)
(以忠直受禍)
兔飽(蘇轍襄陽古樂府野鷹来雉肥丨丨走不去野鷹飛下風蕭然)
兔尖(韓愈李員外寄紙筆詩丨丨針莫並繭淨雪難如)
兔秃(蘇軾寄傲軒詩先生英妙年一埽千丨丨)
兔小(詩有兔斯首疏見兔首下)
兔起(參同契彭曉注見烏沉下蒼李白送族弟凝至晏堌詩丨丨馬足閒鷹下平疇)
兔伏(易林君猛臣懾虎行丨丨此埤雅丨將丨輙跳躑擺跡人反以得之)
兔脫(虞集酬崔御史送熊掌詩丨丨中山醢魚藏丙穴腴蘇伯衡古劒歌神光丨丨飛雪霜寳氣龍騰)
(貫霄漢)
兔奔(蘇軾蔡州道上遇雪次子由韻詩道逢射獵子遥指狐丨丨)
兔走(淮南子烏飛反鄉丨丨歸窟則又以丨之丨使大如馬則逮日追風及其為馬又不能走矣易)
(林見馬飛下賦論衡燕飛輕於鳳凰丨丨疾於麒麟南梁元帝元覽矜猿鳴之抱木傷丨丨之依株莊)
(傑傷歌行丨丨烏飛不相見人事依稀速如電)
兔飛(李白觀獵詩箭逐雲鴻落鷹随月丨丨)
兔缺(古詩三五明月滿四五蟾丨丨)
兔隈(羅隠中秋月詩蟾向靜中矜爪距丨丨明處弄精神)
猫
猫精(南部新書連山張大夫摶好養猫衆色備有皆自製佳名每視事退至中門則數十頭曳尾延頸盤)
(接而入以綠紗為幃聚其内以為戲或謂摶是丨丨)
猫頭(桂海虞衡志丨丨竹質性類筋竹丨陳師道寄潭州張芸叟詩秋盤堆鴨脚春味薦丨舒頔詩)
(豬耳簟供黃粟飯丨丨筍煮紅豆糜)
猫鼻(曾安讕言長語夏至日丨丨暖餘日皆冷)
猫耳(酉陽雜俎俗云丨洗面過丨則客至)
猫眼(埤雅近有人收牡丹圖者叢下有一猫有别畫者曰此正午牡丹也何以明之丨丨黑睛如線此正)
(午丨丨也丨丨早暮則圓日漸午則狹長正午則如一線耳)
猫睛(嫏嬛記南番白胡山出丨丨極多且佳他處不及也古傳此山有胡人惟畜一猫猫死埋于山中久)
(之猫忽夢焉曰我已活矣不信可掘觀及掘丨身已化惟得二丨堅滑如珠中間一道白横搭轉側分明騐十)
(二時無悞胡人怪之夜又夢曰中一顆赤色有光者吞之得仙及吞即有一猫如獅子負之騰空而去至今此)
(山多丨丨一名獅負仙女上元宗獅負二枚即此今通考建炎元年詔市舶多以無用之物枉費國用自有)
(以篤耨香指環丨兒眼丨之類博易前來及有虧番商者皆重寘其罪明一統志丨丨石細蘭國出瑩潔明)
(透如丨眼丨鴉黃佐粤會賦丨丨日耀鶻霞綺)
猫兒(朝野僉載薛季昶為荆州刺史夢丨丨伏卧於堂限上頭向外問占者張猷猷曰丨丨牙爪伏門限)
(者閫外之事君必知軍馬之要未旬月除桂州都督嶺南招討使六一詩話有詠詩者云盡日覓不得有時)
(還自來本謂詩之好句難得耳而說者云此是人家失却丨丨詩人皆以為笑也清異錄余在輦轂至大街)
(見揭小榜曰虞太博宅失去丨丨色白名雪姑故又本草枸骨釋名丨丨刺時珍曰葉有五刺如猫形名)
(又明一統志丨丨溪在慶遠府河池州西)
猫王(續已編景泰初西番貢一猫道經陜西莊浪驛時福建布政使朱彰以事謫為驛丞使譯問猫何異)
(而上供使臣書示云欲知其異今夕請試之其猫盛罩於鐵籠納于空室内明日起視有數十鼠伏籠外盡死)
(使臣云此猫所在雖數里外鼠皆來伏死蓋丨之丨也)
猫虎(詩孔樂韓土川澤訏訏魴鱮甫甫麀鹿噳噳有熊有羆有丨有丨禮記郊特牲迎丨為其食田鼠)
(也迎丨為其食田豕也土祭列坊墉禮迨丨丨)(宋史樂志神罔小大奠方兹小學紺珠八蜡先嗇司嗇農)
(郵表畷丨丨坊水庸昆蟲)
猫牛(漢書司馬相如傳庸旄貘犛沈牛麈麋注師古曰犛牛即今之丨丨者也又宋史夏國傳元昊自)
(率衆攻丨丨城一月不下)
猫豬(山海經丨丨大者肉至千觔狀本草釋名時珍曰楊愼丹鉛錄云毛犀即彖也如犀而角小善知)
(吉凶古人呼為丨丨交廣人謂之猪神是矣)
猫狗(老學菴筆記先君讀山谷乞猫詩歎其妙晁以道侍讀在坐指聞道狸奴將數子一句問曰此句何)
(謂也先君曰老杜云暫止啼烏將數子恐是其類以道笑曰君果誤矣乞猫詩數字當音色主反數子謂丨丨)
(之屬多非一子故人家生畜必數之曰生幾子將數子猶言將生子也與杜詩語同而意異)
猫犬(北夢瑣言左軍使嚴遵美嘗一日發狂手足舞蹈傍有一丨一丨猫忽謂犬曰軍容改常也顚發也)
(犬曰莫管他俄而舞定自驚自笑且異丨丨之言遇昭宗播遷乃求致仕桯史余卒未歲官中都居旌忠觀)
(前家素畜一青色猫善咋鼠家人咸愛之一日正午出門即逸去他日余間以問客有能知閭里之姦者為余)
(言内北和寧門實有肆其間號曰鬻野味直廉而肉豐市人所樂趨其物則市之丨丨類也夜罥犬負而趨猶)
(幸不遇人若猫則皆晝攫都人居淺隘猫或嬉敖于外一見不復可遁柳宗元三戒見鼠態下范成大祭)
(竈詞婢子鬭爭君莫聞丨丨觸穢君莫嗔)
猫狌(尹文子使牛捕鼠不如丨丨之捷)
猫兔(圖繪寳鑑刁光胤長安人天復中避地入蜀善畫花竹丨丨鳥雀之類)
猫狸(本草狸有數種有斑如猫而圓頭大尾者為丨丨善竊雉鴨)
猫鼠(唐書高宗廢后王氏傳詔旨至良娣罵曰武氏狐媚飜覆至此我後為丨武氏為丨吾當扼其喉以)
(報崔通鑑綱目朱泚軍中丨丨相乳宰相常衮率羣臣賀祐甫曰可弔不可賀因獻丨丨議劉筠大酺賦)
(乃至角抵蹴踘分朋列族其勝也氣若雄虹其敗也形如槁木誰謂乎狼子野心而熊羆可擾誰謂乎以強凌)
(弱而丨丨同育斯固藝之下者亦可以娛情而悅目)
猫鬼(隋書獨孤陁傳性好左道其外祖母高氏先事丨丨轉入陁家每以子日夜祀之丨丨每殺人取其)
(財物置於所事丨丨家被朝野僉載隋大業之季丨丨事起京都縣邑誅戮者數千餘人)
猫薊(本草大薊小薊釋名見虎薊下)
猫身(瑯嬛記見猫睛下)
猫形(本草見猫兒下)
猫食(東京夢華錄若養馬則有兩人日供切草養犬則供餳糟養猫則供丨丨并小魚)
猫事(邵思野說江南二徐大儒也後主岐王六歲時戲佛像前有大琉璃瓶為猫所觸剨然墮地因驚得)
(疾而斃詔鍇為墓誌鍇謂鉉曰此文雖不引丨丨但此故實頗記憶否鉉為疏二十事鍇曰適已憶七十餘事)
猫乳(韓愈丨相丨說司徒北平王家丨有生子同日者一母死焉有二子飲於死母母且死其鳴咿咿其)
(一方乳其子若聞之起而若聽之走而若救之銜其一置其棲又往如之返而丨之若其子然)
猫言(續墨客揮犀鄱陽龔晁仲自言其祖紀與族人同應進士舉其家衆妖競作乃召女巫徐姥者使治)
(之時尚寒有一猫正卧爐側家人指謂姥曰吾家百物皆為異不為異者獨此猫耳於是丨亦人立拱手而丨)
(曰不敢姥大駭馳去後數日捷音至二人皆高第矣)
猫職(唐書崔祐甫傳朱泚軍中猫鼠同乳祐甫曰禮迎猫為其食田鼠以為人去害今不食鼠而反乳之)
(丨丨不修其應若曰法吏有不觸邪疆吏有不扞敵古胡侍罵猫文咄汝丨汝無他丨職在捕鼠以兹大蜡)
(也迎汝不鼠之捕曰職不舉)
猫捕(埤雅鼠善害苖而丨能丨鼠去苖之害故猫之字從苗)
猫㗖(胡侍罵猫文家有白雄雞畜之久矣乃者棲於樹顚而横遭丨丨乃呼猫俾前而駡之)
猫枕(楊萬里新暑追凉詩朝慵午倦誰相伴丨丨桃笙苦竹牀)
猫暖(范成大習閒詩閒看丨丨眠氊褥靜聽猧寒叫竹籬)
猫柔(劉克莊詩噬人侔虺毒害物比丨丨)
猫馴(張翥歲晚苦寒偶成四章錄似北山詩鼠劣翻書冊丨丨伴坐氊)
猫健(陸游自嘲詩丨丨翻憐鼠庭荒不責童)
猫洞(山川記異河南永寧天壇山中巖有仙丨丨世傳燕眞人丹成雞犬俱升仙獨猫不去人嘗見之就)
(洞呼仙哥則聞有應者)
猫字(埤雅見猫捕下)
猫德(揮麈新談萬夀寺有彬師者善謔嘗對客丨踞其旁彬謂客曰人言雞有五丨今吾此猫亦有之客)
(問其說曰猫見鼠不捕仁也鼠奪其食而讓之義也客至設饌則出禮也藏物雖密能竊食之智也每冬月輒)
(入竈信也客聞之為之絶倒)
鼠
鼠身(山海經西山經剛山之尾洛水出焉而北流注于河其中多蠻蠻其狀丨丨而鼈首其音如吠犬)
鼠體(詩相丨有丨人而無禮)
鼠首(戰國策今人有謂臣曰入不測之淵而必出不出請以一丨丨為汝殉者臣必不為也山海經北)
(山經天池之山有獸焉其狀如兔而丨丨以其背飛其名曰飛鼠西溪叢語上林賦蜚鸓史記作蠝漢書作)
(鸓郭璞音誄神農本草作鼺鼠音羸飛鼠也其狀如兔而丨丨以其髯飛)
鼠耳(詩采采卷耳疏釋草文郭璞曰廣雅云枲耳或曰苓耳形似丨丨叢生似盤淮南子槐之生也入)
(季夏五日而兔目十日而丨丨更旬而始規丨齊民要術見兔目下酉陽雜俎蚍蜉酒草一曰丨象形也)
(亦曰尤心草又本草鼠麴釋名丨丨時珍曰丨丨言其葉形如丨丨有白毛蒙茸似之故北人呼為茸母佛)
(耳則丨丨之訛也謝名醫别錄丨丨一名無心草生田中下地皮日休野蔬詩生挑乍見牛脣滑細搯徐)
(聞丨丨香見又劉言史山中喜崔補闕尋詩見鹿袖下)
鼠目(唐書李揆傳見麞頭下臨山海經東山經又東次四經之首曰北號之山于北海有獸焉其狀如)
(狼赤首丨丨其音如豚名曰猲狙是食人睢韓駒猫頭竹作枕詩更長月黑試拊卧丨丨尚爾驚盱元好)
(問送奉先從軍詩虎頭食肉無不可丨丨求官空自忙)
鼠腦(荆楚歲時記正月半作粥加肉覆其上登屋食之呪曰登高糜挾丨丨欲来不来待我三蠶老則是)
(為蠶逐鼠矣)
鼠齒(詩相丨有丨人而無止齒本草馬齒莧釋名馬莧時珍曰其葉比並如馬俗呼大葉者為㹠耳草)
(小葉者為丨丨莧)
鼠牙(詩誰謂丨無丨何以穿我墉誰謂女無家何以速我訟圖畫見聞志唐德州刺史王倚家有筆一)
(管稍麤于常用筆管兩頭各出半寸中間刻從軍行一鋪似非人功其畫蹟若粉描向明方可辨之云用丨丨)
(雕刻故崔鋋郎中文集有王氏筆管記體類韓退之畫記)
鼠鬚(何延之蘭亭記晉穆帝永和九年三月三日遊山陰與太原孫統承公孫綽興公廣漢王彬之道生)
(陳郡謝安安石等四十有一人修祓禊之禮揮毫製序興樂而書用蠶繭紙丨丨筆遒媚勁健絶代更無東)
(坡題跋見鼯臘下王黃滔誤筆牛賦丨丨尚對遥懷食角之因蘇軾答定民詩欲寄丨丨并繭紙請君章)
(草賦黃樓蹲黃庭堅謝送宣城筆詩宣城變樣雞距諸葛名家捋丨丨)
鼠髯(蘇軾六觀堂老人草書詩蒼丨奮丨飲松腴剡藤玉板開雪膚注蒼丨奮丨鼠鬚筆也松腴墨也玉)
(板紙剡溪之藤作雪膚言紙之白)
鼠乳(北史序傳神儁風韻秀舉博學多聞几所交遊皆一時名士汲引後生為其光價四方才子咸宗附)
(之頸多丨丨而性通率不持檢度至於少年之徒皆與䙝狎既不能方重識者以此為譏)
鼠腹(莊子偃丨飲河不過滿丨)
鼠膽(酉陽雜俎丨丨在肝活取則有在本草丨纔死其丨即消不易得也肝有七葉膽肝之短葉大如)
(黃豆正白色耳卒聾取丨丨内耳中不過三次治三十年老聾)
鼠肝(莊子偉哉造化又將奚以汝為以汝為蟲臂乎以汝為丨丨乎)
鼠尾(爾雅葝丨丨疏可以染皂草也一名葝一名丨丨有白華者有赤華者又一名陵翹詩苕之華疏)
(陸璣疏云一名丨丨生下濕水中七八月中華紫似今紫草華可染皂煮以沐髮即黑山海經東山經䃌山)
(有鳥焉其狀如鳬而丨丨善登木其名曰絜鈎見則其國多疫畫史蔣長源作著色山水山頂似荆浩松身)
(似李成葉取真松為之如靈丨丨大有生意過黃庭堅贈米元章詩萬里風帆水著天麝煤丨丨年年)
鼠足(山海經東山經北號之山有鳥焉其狀如雞丨丨而虎爪其名曰鬿雀亦食人)
鼠脚(鄭樵爾雅注鵽鳩冠雉郭云鵽大如鴿似雌雉丨丨無後指岐尾為鳥憨急羣飛出北方沙漠地)
鼠蹤(薛能早春歸山中舊居詩見猿跡下)
鼠胎(朝野僉載嶺南獠民好為蜜唧即丨丨未瞬通身赤蠕者飼之以蜜釘之筵上囁囁而行以筯夾取)
(咬之唧唧作聲故曰蜜唧)
鼠孕(述異記宋南譙王劉義宣鎮荆州府吏蔡鐵善卜宣射得一白鼠置函中乃召鐵使卜函中何物中)
(者當厚賞否即加重罸鐵兆成笑曰具已知矣公曰狀之鐵曰兌色之鼠背明戶彎弧射之絶左股丨丨三雄)
(而兩雌若不見信剖腹而立知公乃使剖腹果皆如鐵言即賜錢一萬)
鼠種(雜五行書取停部地土塗竈水火盜賊不經塗屋四角鼠不食蠶塗倉而鼠不食稻以塞塪百日丨)
(丨絶)
鼠壽(抱朴子玉策記稱丨丨三百歲滿一百歲者其色白善憑人而卜名曰仲能知一年中吉凶及千里)
(外事也)
鼠喙(舊唐書罽賓國傳貞觀十一年獻名馬太宗嘉其誠欵賜以繒綵十六年又獻褥特丨丨尖而尾赤)
(能食蛇有被蛇螫者鼠輒嗅而尿之其瘡立愈)
鼠食(史記李斯傳年少時為郡小吏見吏舍厠中丨丨不潔近人犬數驚恐之斯入倉觀倉中丨丨積粟)
(居大廡之下不見人犬之憂于是李斯乃歎曰人之賢不肖譬如鼠矣在所自處耳)
鼠噬(北齊書李曉傳釋褐員外侍郎爾朱榮之害朝士將行曉衣冠為丨所丨遂不成行得免河陰之難)
鼠跡(世說晉簡文為撫軍時見牀上塵不拂見丨行丨視以為佳吳莱貧女賦印丨丨於牀塵兮網蛛)
(絲於門楹啓郎士元送張南史詩蟲絲黏戶網丨丨印牀塵高京師寓廨詩丨丨塵凝帳蛙聲雨到池)
鼠步(海錄碎事陽球為司隸權門股栗皆雀目丨丨)
鼠皮(詩相丨有丨人而無儀)
鼠毛(山海經東山經栒狀之山有鳥焉其狀如雞而丨丨其名曰䖪鼠見則其邑大旱獨孤授西域獻)
(吉光裘賦何異績丨丨以為布引龍鬚以成絲)
鼠思(去聲詩謂爾遷于王都曰予未有室家丨丨泣血無言不疾昔爾出居誰從作爾室箋鼠憂也又)
(朱注丨丨猶言癙憂也)
鼠憂(詩箋見上)
鼠形(曹植蝙蝠賦明伏暗動盡似丨丨)
鼠態(柳宗元三戒永有某氏者以為己生歲直子鼠子神也因愛鼠不畜猫犬由是鼠相告皆來某氏食)
(而無禍數歲某氏徙居他州後人来居丨為丨如故其人曰是陰類惡物也假五六猫闔門撤瓦灌穴購僮羅)
(捕之殺鼠如丘嗚呼彼以其飽食無禍為可恒也哉)
鼠聲(虞汝明古琴疏見鼠畏下)
鼠矢(吳歷孫亮使黃門至中藏取蜜漬梅蜜中有丨丨亮令破丨丨矢外濕裏燥知是黃門所為乃首服)
(萸本草山茱釋名丨丨)
鼠糞(鄭樵爾雅長楚銚芅注銚音姚羊桃也藤生子赤狀如丨丨故亦名鼠矢兒童食之物類相感志)
(養石菖蒲無力而黃者用丨丨灑之用齊東野語玉人攻玉必以邢河之沙其鐫鏤之具必所謂金剛鑚者)
(形如丨丨色青黑如鐵如石相傳産西域諸國或謂出回紇國往往得之河北沙磧間鷙鳥海東青所遺糞中)
(然竟莫知為何物也)
鼠王(異苑西域有丨丨國鼠之大者如狗中者如兔小者如常大鼠頭悉已白然帶金環枷商賈經過其)
(國不先祈祀者則囓人衣裳也)
鼠子(魏志董卓傳註胡文才楊整修皆涼州大人而司徒王允素所不善也及李傕之敗允乃呼文才整)
(修使東解釋之不假借以温顔謂曰關東丨丨欲何為耶卿往呼之于是二人往實召兵而還吳志孫權傳)
(注權怒公孫淵曰近為丨丨所前却令人氣湧如山儀飛燕外傳后怒以杯抵昭儀裙曰丨丨能囓人乎昭)
(曰穿其衣見其私足矣安在囓人乎)
鼠輩(魏志華陀傳太祖累書呼又勅郡縣發遣陀不上道于是傳付許獄荀彧請曰陀術實工宜含宥之)
(太祖曰不憂天下當無此丨丨耶後舊唐書李宗閔楊嗣復傳論捨彼鴻猷狎兹丨丨山詩話見狸奴下)
(丨陸游燈下閱吏牘有感詩正苦雁行湏束縛不言丨合誅鉏又和陳魯山詩犬子真丨丨辛苦賣子虚)
(人李俊民羣鼠為耗而猫不捕詩欺丨丨爭出頭夜行如市爭不休)
鼠狼(廣志黃鼠在田野間為羣害榖麥善走凡狗不得惟丨丨能得之鄭樵爾雅注鼬鼠狀如鼠赤黃)
(色大尾能啖鼠俗呼丨丨漠本草黃鼠集解時珍曰黃鼠出太原大同延綏及沙諸地皆有之味極肥美最)
(畏丨丨能入穴銜出故也東又鼬鼠釋名黃丨丨時珍曰按廣雅丨丨即鼬也江呼為鼪其色黃赤如柚故)
(名此物健於捕鼠及禽畜又能制蛇虺莊子所謂騏驥捕鼠不如狸鼪者即此)
鼠母(本草隠鼠釋名鼴鼠偃鼠丨丨鼳集解時珍曰按異物志云丨丨頭脚似鼠口銳蒼色大如水牛而)
(畏狗見則主水災)
鼠蟲(齊民要術龍魚河圖曰冬以臘月鼠斷尾正月旦日未出時家長斬鼠著屋中祝云付勅屋吏制斷)
(丨丨三時言功鼠不敢行)
鼠蟻(文始真經瘕則龜魚瘻則丨丨)
鼠獺(陳高丁酉歲述懷一百韻詩近人跳丨丨當道舞豺狼)
鼠負(爾雅蟠丨丨注瓮器底蟲疏此與下蛜威委黍是一故下注委黍云舊說鼠&KR2241;别名則此蟲一名蟠)
(一名丨丨負或作&KR2241;本草作婦一名蛜威一名委黍也陸璣云在壁根下甕器底土中生似白魚者是也陶注)
(本草云多在鼠坎中鼠背負之然為鼠&KR2241;及鼠婦則似乖詩東山云蛜威在室是也)
鼠&KR2241;(爾雅疏見上一詩伊威在室疏陸璣疏云蛜威名威黍一名丨丨)
鼠婦(爾雅疏見鼠負下濕本草丨丨釋名鼠負負蟠鼠姑鼠黏蜲&KR2114;蛜蝛生蟲地雞地虱弘景曰丨丨)
(爾雅作鼠負言鼠多在坎中背黏負之故曰鼠負)
鼠姑(毛詩陸疏廣要埤雅伊威形似白魚而大食之令人善淫術曰鼠婦淫婦是也蓋鼠婦一名丨丨亦)
(或謂之鼠黏鼠婦猶丨丨也鼠黏猶鼠負也因濕化生今俗謂之濕生本草釋名時珍曰丨丨牡丹也陸)
(龜蒙偶掇野蔬寄襲美詩行歇每依鴉舅影挑頻時見丨丨心)
鼠黏(毛詩陸疏廣要見上惹本草惡實釋名丨丨實殼多刺鼠過之則綴不可脫故謂之丨丨子)
鼠坎(爾雅疏見鼠負下)
鼠市(晉陽秋大興中衡陽區純作丨丨四方丈餘開四門門有一木人縱四五鼠於中欲出門木人輙以)
(椎椎之)
鼠鄉(本草礜石釋名丨丨郭璞注云鼠食則死蠶食而肥則丨丨之意以此)
鼠壤(莊子士成綺見老子而問曰吾聞夫子聖人也今吾觀子非聖人也丨丨有餘蔬而棄妹不仁也老)
(子漠然不應十本草丨丨土時珍曰柔而無塊曰壤梈黃庭堅食笋韻詩小兒哇不美丨丨有餘嘬范)
(園居雜詠詩城根分丨丨池面合魚梁)
鼠穴(詩洒埽穹窒箋穹窮窒塞洒灑掃拚也穹窒丨丨也左傳齊侯將為臧紇田紇聞之見齊侯與之)
(言伐晉對曰多則多矣抑君似鼠夫丨晝伏夜動不丨于寢廟畏人故也今君聞晉之亂而伐焉寧將事之非)
(鼠而何乃弗與田救史記趙奢傳秦伐韓軍於閼與王召廉頗而問曰可不對曰道遠險狹難救又召樂乘)
(而問焉樂乘對如廉頗言又召問趙奢奢對曰其道遠險狹譬之猶兩丨鬭於丨中將勇者勝王乃令趙奢將)
(救之中漢書楊惲傳左馮翊韓延夀下獄惲上書訟延夀郎丘常謂惲曰聞君侯訟韓馮翊當得活乎惲曰)
(我不能自保真人所謂丨不容丨銜窶數者也注所以不容穴坐銜窶數自妨故不得入穴窶數戴器世說)
(衛玠總角時問樂令夢樂云是想衛曰形神所不接而夢豈是想耶樂曰因也未嘗夢乘車入丨丨𢷬虀噉鐵)
(杵皆無想無因故也丨稽神錄徐仲寶者長沙人為樂平令家人于厠厨丨中得錢甚多仲寶即率人掘之)
(深數尺有一白雀飛出止于庭樹其下獲錢至百萬文月令廣義用伏斷日塞丨丨最佳黃庭堅跛奚移)
(飲飯猫犬堙塞丨丨寥徐鉉和江州江中丞見寄詩丨丨依城社鴻飛在泬盧延讓詩餓猫臨丨丨嚵犬)
(䑛魚砧)
鼠坻(揚雄答劉歆書見牛場下)
鼠關(陳孚安南即事詩丨丨林翳密狼塞澗縈紆自注丘温西南一嶺名老丨丨西行有山峰為寄狼山)
鼠徑(李賀仁和里詩横庭丨丨空土澀出籬大棗垂珠殘)
鼠膠(周禮考工記見鹿膠下)
鼠篆(黃庭堅戲贈陳季張詩書案丨丨塵銜蔬滿牀頭)
鼠朴(戰國策應侯曰鄭人謂玉未理者璞周人謂丨未腊者丨周人懷朴過鄭賈曰欲買朴乎鄭賈曰欲)
(之出其朴乃鼠也因謝不取同陸游詩玉非丨丨何勞辨魚與熊蹯各自珍又璞齊東野語世傳補助竒)
(僻之品有所謂山獺者不知出於何時止見桂海虞衡志云出宜州溪峒峒人云獺性淫毒山中有此物凡牝)
(獸悉避去獺無偶抱木而枯峒獠尤貴重之能解箭毒中箭者研其骨少許傅之立消一枚直金一兩或得殺)
(死者功力劣抱木枯死者土人自稀得之然今方術之士售偽以愚世人者類以丨丨猴胎為之雖殺死者亦)
(未之見也)
鼠布(神異記北方冰有厚至百尺者冰下有丨重百斤毛長二尺餘可以為丨暑天服之凉冷逼人劉)
(孝威謝東宫賚炭啓見雉裘下)
鼠裘(温庭筠遐水謠犀帶丨丨無暖色清光炯冷黃金寒)
鼠梓(爾雅見虎梓下者陸璣詩疏楰楸屬其樹葉木理如楸山楸之異今人謂之苦楸濕時脆燥時堅)
(金永昌又謂丨丨漢人謂之楰)
鼠棃(陸璣詩疏檖一名赤羅一名山棃今人謂之楊檖其實如棃但實甘小異耳一名鹿棃一名丨丨齊)
(郡廣饒縣堯山魯國河内共北山中有今人亦種之極有肥美者亦如棃之美者本草鹿棃釋名丨丨)
鼠李(述異記杜陵有金李李大者謂之夏李尤小者呼為丨丨通志略丨丨曰牛李曰鼠梓曰椑曰山)
(李曰楰曰苦楸即烏巢子也)
鼠蓂(本草假蘇釋名丨丨)
鼠麴(本草丨丨草時珍曰麴言其花黃如麴色又可和米粉食也)
鼠飯(蘇軾次韻定慧欽長老見寄詩為丨常留丨憐蛾不點燈)
鼠莽(本草莽草名丨丨山人以毒鼠謂之丨丨豇又豇豆發明時珍曰袖珍方云中丨丨毒者以豆煮)
(汁飲即解欲試者先刈丨丨苖以汁潑之便根爛不生此則物理然也)
鼠窠(劉禹錫罷郡姑蘇北歸渡楊子津詩築用金鎚力摧因石丨丨)
鼠黨(舒元輿養貍述新昌里客舍有鼠暴耗自獲此貍嘗闔關實竇縱於室中潛伺之丨丨貼服不敢竄)
鼠禍(王良臣貍奴畫軸詩乞與黃家禳丨丨莫教虛費買魚錢)
鼠獄(芝田錄見雞碑下)
鼠卜(番禺雜編見雞卜下)
鼠毒(本草特生礜石釋名丨丨)
鼠瘻(本草特生礜石主治丨丨殺百蟲惡獸)
鼠悔(五色線博物志曰唐房升仙雞狗並去惟有鼠留不將去丨丨一月三出腸)
鼠近(賈誼論時政疏里諺曰欲投鼠而忌器此善論也丨丨於器尚憚不投恐傷其器况於貴臣之近主)
(乎)
鼠前(爾雅比肩獸其名謂之蟨注見兔後下)
鼠後(爾雅比肩獸注卭卭岠虚丨丨而兔前)
鼠豐(蘇軾冬至日與諸生飲詩得穀鵝初飽亡猫丨益丨)
鼠竊(史記孫叔通傳見虎口下蟻江淹為蕭驃騎上頓表逆徒阻兵器掩西服雖衆丨丨勢必褫散然)
(尋仞難貸原煙易滅)
鼠盜(史記張湯傳其父為長安丞出湯為兒守舍還而丨丨肉其父怒笞湯湯掘窟得盜鼠及餘肉劾鼠)
(掠治傅爰書訊鞫論報并取鼠與肉具獄磔堂下其父見之視其文辭如老獄吏)
鼠喧(皇甫松大隠賦山廪空而丨丨野浪高而鷗喜)
鼠齧(晉書淳于智傳劉柔夜卧丨丨其左手中指以問智智乃以朱書手腕横文後三寸作田字使露手)
(以卧明旦有大鼠伏死手前丨李昭玘記見蟲鐫下詩韓維漢高祠詩蝙飛畫帳喧丨珠旒墜黃庭堅)
(獨夜不眠聽丨丨非關春茗攪枯腸陸游曉坐詩見鴉翻下)
鼠銜(蘇軾維摩像唐楊惠之塑在天柱寺詩田翁俚婦那肯顧時有野丨丨其髭)
鼠飲(范成大秋晚閒吟旁若無人丨丨硯揮之不去蠅登盤)
鼠鬭(史記趙奢傳見鼠穴下于林梢山雞鳴于叢薄)(皇甫松大隠賦野丨丨韋莊詩蚊吟頻到耳丨)
(丨競緣臺)
鼠餓(高啓夜懷王校書詩蟲寒初入戶丨丨欲侵書)
鼠饑(陸游初夏詩雨昏雞共嬾米盡丨同丨)
鼠聚(易林丨丨生怪為我患悔道絶不通商旅失意)
鼠留(真山民妙因寺詩見禽和下)
鼠報(問竒錄進士李昭嘏舉十上不第時登科年已有主司並無薦託之地主司晝寢忽窺見一軸文卷)
(在枕前看其題處乃昭嘏之卷令遷於架上復寢暗視有一大鼠取其卷銜其軸復還枕前再三如此昭嘏来)
(春及第主司問其故乃三世不養猫皆云丨丨)
鼠走(李白冬日歸舊山詩拂牀蒼丨丨倒篋素魚驚)
鼠遁(游宦紀聞唐季公卿大夫迫于凶威魚伏丨丨能全節者無幾杜牧上高大夫書自執事者上言)
(云科第之選宜與寒士凡為子弟義不可進熟于上耳固于上心上持下執堅如金石為子弟者魚潛丨丨無)
(入仕路牧竊惑之)
鼠翻(李商隠正月崇讓宅詩蝙拂簾旌終展轉丨丨窗網小驚猜)
鼠散(吕覽窺赤肉而鳥雀聚貍處堂而衆丨丨)
鼠穿(皮日休秋晚訪李處士所居詩書閣丨丨廚簏破竹園霜後桔橰閑)
鼠驚(馬戴題廬山寺詩丨丨樵客緣蒼壁猿戲山頭撼紫檉曹鄴翠孤至渚宫寄座主相公詩開戶山)
(丨丨蟲聲亂秋草)
鼠託(韓非子桓公問管仲曰治國何患對曰最苦社鼠夫社木而塗之丨因曲丨也熏之則木焚灌之則)
(塗陁此所以苦于社鼠也)
鼠畏(虞汝明古琴疏張弘靜有古琴銘曰落花流水一夕聞鼠聲甚急懼囓琴書命婢以火燭之見有斷)
(絃繫得一鼠弘靜異之改名曰丨丨)
鼠上(蘇軾姪安節遠來夜坐詩夢斷酒醒山雨絶笑看飢丨丨燈檠)
鼠舞(漢書五行志昭帝元鳳元年九月燕有黃丨銜其尾丨王宫端門中王往視之丨丨如故王使吏以)
(酒脯祠丨丨不休一日一夜死近黃祥時燕王旦謀反將死之象也京房易傳曰誅不原情厥妖丨丨門京)
(房易飛候丨丨國門厥咎亡丨丨于庭厥咎誅死)
鼠拱(唐闕史許昌郗尚書士美元和末為鄂州觀察一日晨興束帶已畢左手引鞾未及䧟足忽有一巨)
(丨過庭北面丨立而舞八座大怒驚叱之略無懼意自擲鞾以擊鼠則奔逸有毒虺墜于鞾中稽神錄龍武)
(統軍柴再用嘗在廳事憑几獨坐忽有丨走至庭下向再用丨立如欲拜揖之狀再用怒呼左右左右皆不至)
(即自起逐之鼠乃去而廳屋梁折所坐牀几盡壓麋辟再用後為盧鄂宣三鎮節度使韓愈孟郊城南聯句)
(禮丨丨而立騃牛躅且鳴)
鼠伏(許邁别傳邁小名映有鼠齧映衣乃作符召鼠畢至中庭曰齧衣者留不齧衣者去羣鼠並去惟一)
(丨獨住丨于中庭而不敢動)
鼠化(鄭氏淵中記百歲之丨丨為蝙蝠大孔帖李林甫一日取書囊訝其重開而視之一丨躍出丨為)
(蒼犬怒目張牙仰視林甫以物擊之鼠即應手而斃林甫惡之月餘而卒)
鼠咋(百怪書丨丨人衣領有福至吉)
鼠絶(桂苑叢談僖宗末廣陵丐者杜可均嘗大雪訪街西酒家姓樂者求飲見主事者曰人以衣襖換酒)
(收藏不謹鼠齧其衣杜即令治淨室曰頃年記一符能却鼠試書之既有騐可書此室永無鼠矣主得符焚之)
(丨遂丨)
鼠腐(陸游晨興詩見蝶殘下)
鼠黠(蘇軾黠鼠賦蘇子夜坐有鼠方齧拊牀而止之旣止復作使童子燭之有槖中空嘐嘐聱聱聲在槖)
(中曰嘻此鼠之見閉而不得出者也發而視之寂無所有舉燭而索中有死鼠覆而出之堕地而走雖有敏者)
(莫措其手蘇子歎曰異哉是丨之丨也閉于槖中槖堅而不可穴也故不齧而齧以聲致人也不死而死以形)
(求脫也)
鼠技(荀子□蛇無足而飛鼯丨五丨而窮能說文碩丨五丨能飛不能上屋能遊不能渡谷緣不能窮)
(木能走不能先人能穴不能覆身)
鼠笑(黃庭堅演雅五技鼯丨丨鳩拙百足馬蚿憐鼈跛)
鼯
鼯鼠(荀子見鼠技下食藝文類聚丨丨似蝙蝠肉翅飛且乳亦名飛生火煙蔡邕讓高陽侯印綬符)
(策表鷦鷯巢林不過一枝丨丨飲河不過滿腹小人之情求足而已馬融長笛賦見猿蜼下江淹雜體謝)
(臨川靈運遊山詩夜聞猩猩啼朝見丨丨逝皮日休聖姑廟詩寂寂落楓花時時鬭丨丨)
鼯鼬(魏書崔光傳聖典鴻經炳勒金石理為國楷義成家範而今積榛棘而弗掃為丨丨之所棲宿童豎)
(之所登踞頂韓愈南山詩崢嶸躋冢倏閃雜丨丨)
鼯狖(謝朓遊山詩丨丨叫層嵁鷗鳬戲沙衍)
鼯足(劉勰新論從高趨下駑馬之步也騰峭登危飛丨之丨也)
鼯血(郭鈺贈劉子倫詩往年仗劒奮忠烈戰袍紅濺猩丨丨)
鼯臘(東坡題跋昨日有人點第一綱龍團香味十倍常茶如使諸葛鼠湏筆金闌子入手不似有鋒刃惟)
(有此物似之元祐八年三月十八日過柳仲遠試墨書此此墨云文公檜丨丨不知其所謂也)
鼯軒(羅隠巫山高詩見狖軛下)
鼯裘(藝文類聚陸遜破曹休王與羣僚共會酒酣命遜舞解所著白丨子丨賜之)
鼯嘯(韓愈遊青龍寺贈崔大補闕詩猿呼丨丨鷓鴣啼惻耳酸腸難濯澣)
鼯呻(李白鳴臯歌送岑徵君寡鶴清唳饑丨嚬丨)
鼯拱(周邦彦汴都賦舵艣不時而相值篙師丨丨而俟敗)
鼯嗅(蘇軾除夜病中贈段屯田詩倦僕觸屏風丨丨守空案)
鼯跳(喻鳬遊雲際寺詩鳥啄林梢果丨丨竹裏苔)
鼪
鼪鼯(山谷書張仲謀詩集後去葉縣後三十年間隨禄東西或不相見數歲然每相見仲謀詩句必進今)
(竄逐蠻夷中而仲謀来守施州所謂丨丨同遊蓬藋柱宇而兄弟親戚謦欬其側者也)
鼪鼬(莊子逃虚空者藜藿柱乎丨丨之逕踉位其空聞人足音跫然而喜矣)
鼪徑(吳儆贈汪叔耕詩天晴風日佳何時過丨丨)
鼬
鼬鼠(爾雅丨丨注丨丨似貂赤黃色大尾啖鼠江東呼為鼪)
鼬鼯(李白大獵賦囚丨丨於峻崖頓䝘貜於穹石)
鼬姓(山海經大荒南經有丨丨之國)
鼬性(酉陽雜俎見貍迹下)
鼬豫(酉陽雜俎見貍迹下)
鼷
鼷鼠(春秋成公七年春王正月丨丨食郊牛角改卜牛丨丨又食其角乃免牛又定公十有五年春王)
(正月丨丨食郊牛牛死改卜牛改又哀公元年春王正月丨丨食郊牛卜牛)
鼷穴(淮南子塘漏若丨丨一墣之所能塞也)
猩
猩脣(張協七命見燕髀下堤張栻後杞菊賦丨丨豹胎徒取詭異李賀大曲郎食鯉魚尾妾食丨狸)
(丨龍楊萬里初食笋蕨詩炰鳳烹世浪傳丨丨熊掌我無緣)
猩血(張祜上已樂丨猩丨綵繫頭標天上齊聲舉畫橈)
猩染(皮日休重題薔薇詩濃似丨猩初丨素輕如燕燕欲凌空)
猩毛(黃庭堅戲和文潛謝穆父松扇詩丨丨束筆魚網紙松柎織扇清相似)
猩色(韓偓已凉詩碧闌干外繡簾垂丨丨屏風畫折枝薩都拉鸚鵡曲水晶簾垂宫晝長丨丨屏風圍)
(繡牀)
猩紅(本草銀朱乃硫黃與汞升煉而成名丨丨一名紫粉霜陸游春行詩丨丨帶露海棠濕鴨綠平堤)
(湖水明)
猩啼(爾雅丨猩小而好丨注山海經曰人面豕身能言語狀如獾㹠聲似小兒啼李白遠别離日慘慘)
(兮雲冥冥丨猩丨煙兮鬼嘯雨猩張籍送蜀客詩山橋日晚行人少時見丨樹上丨)
猩醉(國史補丨猩者好酒與屐人有取之者置二物以誘之猩猩始見必大罵曰誘我也乃絶走遠去久)
(而復來稍稍相勸俄頃俱丨其足皆絆于屐因遂獲之)
猩言(禮記曲禮鸚鵡能言不離飛鳥丨猩能丨不離禽獸)
猩欺(周書王會篇都郭猩丨丨羽)
猩刑(蘇軾荔支詩本自玉肌非鵠浴至今丹殼似丨丨)
猩鬼(王逢敬題諭淮安朱安撫詔後詩君家富貴八十年露臺風館啼丨丨)
猩鼯(宋史蠻夷傳序丨丨之性便於跳梁高韓愈八月十五夜贈張功曹詩洞庭連天九疑蛟龍出沒)
(丨丨號)
猩狒(蘇軾與頓起孫勉泛舟探韻得味字詩寧能傍門戶啼笑雜丨丨又作□左思吳都賦丨猩啼而)
(就擒丨□笑而被格)
御定駢字類編卷二百十四
