欽定四庫全書
御定駢字類編卷一百七十一
器物門二十四
粢
粢盛(左傳晉侯使太子申生伐東山臯落氏里克諫曰太子奉冢祀社稷之丨丨以朝夕視君膳者也故)
(曰冡子非穀梁傳天子躬耕以供丨丨夫人親蠶以供祭服國無良農工女也以為人之所盡事其祖禰不)
(若已所自親者也下孟子諸侯耕助以供丨丨以史記孝文紀上曰農天之本其開籍田朕親率耕給宗)
(廟丨丨霜徐陵陳公九錫文以公天經地義貫徹幽明春露秋允恭丨丨是用錫公秬鬯一卣圭瓉副焉)
(戴表元耕寬堂賦丨丨焉而神莫予吐盖藏焉而寇莫予侮魏徵享太廟樂章丨丨咸潔牲牷孔備)
粢醍(禮記禮運見醴醆下)
飯
飯飲(史記趙奢傳括將行其母上書于王曰括不可使將王曰何以對曰始妾事其父時為將身所奉丨)
(丨而進食者以十數所友者以百數大王及宗室所賞賜者盡以予軍吏士大夫受命之日不問家事今括一)
(旦為將東向而朝軍吏無敢仰視之者王所賜金帛歸藏于家而日視便利田宅可買者買之王以為何如其)
(父父子異心願王勿遣)
飯羹(宋史劉錡傳戰自辰至申敵敗遽以拒馬木障之少休城上鼓聲不絶乃出丨丨坐餉戰士如平時)
(敵披靡不敢近食已撤拒馬木深入斫敵又大破之棄屍斃馬血肉枕藉車旗器甲積如山阜)
飯食(詩亦有高廩傳廩所以藏齍盛之穗也疏器寔曰齍在器曰盛謂丨丨也酉陽雜俎貞元中有一)
(將軍家出丨丨每說無物不堪喫惟在火候善均五味嘗取敗障泥胡盝修理食之其味佳金志女真行者)
(息于民家主人初則拒之拒之不去方具丨丨而納之四十二章經佛問沙門人命在幾間對曰數日間佛)
(言子未聞道復問一沙門人命在幾間對曰丨丨間佛言子未聞道復問一沙門人命在幾間對曰呼吸間佛)
(言善哉子知道矣)
飯米(周禮舍人喪紀共丨丨熬穀)
飯粒(晉書殷仲堪傳仲堪自在荆州連年水旱百姓饑饉仲堪食常五椀盤無餘肴丨丨落席間輒拾以)
(噉之雖欲率物亦緣其性真素也)
飯香(元稹過王十一館居詩密宇深房小火爐丨丨魚熟近中厨陸游夏末野興詩土塯丨丨供晚餉)
(布帘字大賣新醅)
飯美(呂氏春秋丨之丨者玄山之禾不周之粟陽山之穄南海之秬)
飯味(釋常談增添丨丨謂之加籩左傳曰鄭伯享楚子加籩豆六品矣)
飯糗(宋史富弼傳河朔大水民流就食弼勸所部民出粟益以官廩得公私廬舍十餘萬區散處其人以)
(便薪水官吏自前資待缺寄居者皆賦以禄使即民所聚選老病瘠者廩之仍書其勞約他日為奏請弱受賞)
(率五日輒遣人持酒肉丨丨慰藉出于至誠人人為盡力又上聲孟子舜之丨丨茹草也若將終身焉)
飯稲(史記貨殖傳楚越之地地廣人希丨丨羹魚或火耕而水耨儲光羲采菱詩丨丨以終日羹魚將)
(永年復吴融溪翁詩丨丨羹菰曉昏碧灘聲裏長兒孫)
飯籮(青瑣詩話大丞相呂夷簡一日有儒者張球獻詩曰近日厨中乏所供孩兒啼哭丨丨空母因低語)
(告兒道爹有新詩上相公公見詩甚悅因以俸錢百緡遺之)
飯筐(水經江水左得丨丨上口)
飯庫(能改齋漫錄唐鄭傪為江淮留後家人備夫人晨饌夫人顧其弟曰治妝未畢我未及餐爾且可點)
(心其弟舉甌已罄俄而女僕請丨丨鑰匙備夫人點心傪詬曰適已給了何得又請)
飯筥(齊民要術異物志曰枸櫞似橘大如丨丨皮不香味不美可以浣治葛苧若酸漿)
飯鉶(邵憲祖明堂賦丨丨既潔粢盛以六)
飯甑(倦游雜錄沈香木嶺南諸郡悉有之瀕海諸州尤多交幹連枝岡嶺相接數千里不絶葉如冬青大)
(者合數人抱木性虚韌山民或以搆茅廬或以為橋梁為丨丨明一統志荆州府衣冠藪澤諺云琵琶多于)
(丨丨措大多于鯽魚范蘇軾久旱詩飢人忽夢丨丨溢夢中一飽百憂失成大䕫州竹枝歌東平屯田秔)
(米軟不到貧人丨丨中接又田園雜興夏日詩餅爐丨丨無飢色到西風熟稲天)
飯車(迃書天雨迃夫出見丨丨息于高蹊者指謂其徒曰是車也將覆不久矣行未十步聞讙聲顧見其)
(車已覆其徒問曰子何用知之迃夫曰吾以人事知之夫天雨道濘而蹊獨不濡又狹而高是衆人之所趨也)
(而車不量其力固狹擅高久留不去以妨衆人之欲進者其能無覆乎禍有鉅于此者奚丨丨之足云)
飯嚢(宋史安世通𫝊見酒缸下士顔氏家訓習五兵便乘騎止可稱武夫爾今世大夫但不讀書即稱)
(武夫兒乃丨丨酒甕也皆金樓子禰衡云荀彧可強與言餘酒瓮丨丨)
飯熟(齊書蕭諶傳建武元年轉領軍將軍左將軍南徐州刺史給特進衡陽郡公食邑三千戶高宗初許)
(事克用諶為揚州及有此授諶恚曰見炊丨丨推以與人王晏聞之曰誰復為蕭諶作甌筯者皮日休魯望)
(以躬掇野蔬兼示雅什用以詶謝詩彫胡丨丨□餬軟不是高人不合嘗又醉中即席贈潤卿博士詩桐木)
(布温吟倦後桃花丨丨醉醒前□又南陽廣文欲于荆㐮卜居詩青精丨丨雲侵竈白裘成雪濺窗陳造)
(詩丨丨何曾趁時喫辛苦僅得蠶事畢多馬祖常詩花落天台招小飲胡麻丨丨已時)
飯來(元稹放言詩酒熟餔糟學漁父丨丨開口似神鴉)
飯吐(羅隠聖真觀劉尊師院詩魚跳介象鱠丨丨葛玄蜂)
飯顆(李白贈杜甫詩丨丨山前逢杜甫頭戴笠子日卓午借問别來太瘦生總為從前作詩苦)
飯石(雲林石譜婺州東陽縣雙林寺傅大士道場山中産石凡有青白紫綠色皆瑩徹謂之丨丨石質細)
(碎堪治為數珠或作鎮紙)
飯中(家語孔子厄于陳蔡從者七日不食子貢以所賫貨犯圍而出告糴于野人得米一石焉顔回仲由)
(炊之于壊屋之下有埃墨墮丨丨顔回取而食之子貢以所飯告孔子子曰吾將問之召顔淵曰疇昔子夢見)
(先人豈或啟佑我哉子炊而進飯吾將祭焉對曰有埃墨墮丨丨回即食之不可祭也孔子曰然乎吾亦食之)
(已晉書孫盛傳于時殷浩擅名一時與抗論者惟盛而盛嘗詣浩談論對食奮擲麈尾毛悉落丨丨食冷而)
(復暖者數四至暮忘餐理竟不定)
飯袋(謔名錄酒囊丨丨五代馬氏子也)
飯抄(杜甫與鄠縣源大少府宴渼陂詩丨丨雲子白瓜嚼水精寒)
粥
粥飯(山房隨筆文本心典淮郡蕭條甚謝賈相啟有云人家如破寺十室九空太守若頭陀兩丨一丨)
(東軒筆錄曹翰以罪責為汝州副使凡數年一日有内侍使京西往見因弔其遷謫之久翰泣曰罪犯深重感)
(聖恩不殺死無以報敢愬苦耶但以口衆食貧不能度日幸内侍哀矜欲以故衣質十千以繼丨丨可乎内侍)
(曰太尉有所須敢不應命何煩質也鞬蘇轍詩晨朝飽丨丨洗鉢隨僧鐘陸游詩無復櫜思出塞不妨丨)
(丨略同僧義朱子詩江湖此處隨漚鳥丨丨何時共水魚陳與和王東卿詩只今當代功名手不數平生)
(丨丨僧)
粥藥(宋史李熙靖傳既拒張邦昌之命憂憤廢食家人進丨丨寬譬之終無生意故人視其病相持啜泣)
(索筆書唐王維所賦百官何日再朝天之句明日遂卒)
粥香(李商隠評事翁寄賜餳粥走筆為答詩丨丨餳白杏花天省對流鶯坐綺筵)
粥厚(廣雅丨丨曰饘粥薄曰酏米爛曰潘)
粥熟(蘇軾豆粥詩卧聽雞鳴丨丨時蓬頭曳履君家去)
粥薄(廣雅見粥厚下)
麫
麫食(談錄真宗欲東封泰山時晉公為三司使真宗遂問曰朕東封糧草得備否晉公曰有備真宗又曰)
(如何是備晉公曰隨駕兵士大約不過十萬人每日請口食米二升半一日只支計米二千五百石或遇駐蹕)
(處所不過三日只支得米七千五百石何處州縣無七千五百石斛斗往回之間俱可有備真宗甚喜又問只)
(與二升半亦須與他些丨丨家青箱雜記為以丨為丨煮之皆為湯餅程敏政傅丨丨行傅家丨丨天下)
(工製法來自東山東美如甘酥色瑩玉一七入口心神融)
麫餈(說文餅丨丨也)
麫米(宋史夏國傳宋遣開封府判官尚書祠部員外郎曹穎叔為祭奠使六宅使達州刺史鄧保信為弔)
(慰使賜絹一千匹布五百端羊百口丨丨各百石酒百瓶)
麫豆(唐書韓偓傳帝行武德殿前因至尚食局會學士獨在宮人招偓偓至再拜泣曰崔胤甚健全忠軍)
(必濟帝喜偓曰願陛下還宫無為人知帝賜以丨丨而去)
麫布(宋史食貨志見油炭下)
麫水(北戸錄桄榔莖葉與波斯棗古散椰子檳榔小異其木如莎樹皮釀木皮出麫可食洛陽伽藍記云)
(昭儀寺有酒樹丨丨得非桄榔乎其心為炙滋腴極美)
麫市(宋史食貨志紹聖四年藍從熙提舉京城所請復丨丨牛羊圈詔下尚書省久之遂寢元稹西歸)
(絶句風迴丨丨連天合凍壓花枝著水低李商隠雪詩人疑游丨丨馬似困鹽車)
麫杖(涑水記聞京師民間諠言出軍之日當立點檢為天子太祖聞之密以告家人曰外間詾詾如此將)
(若之何太祖之姊或云即魏氏長公主面如鐵色方在厨引丨丨逐太祖擊之曰大丈夫臨大事可否當自決)
(胸懷乃來家間恐怖婦女何為邪太祖默然而出)
麫牀(蔡忠惠别記福州幽巖寺千人丨丨君謨作帥因聖節遣人舁置使厨一夕獨坐便齋神語而不見)
(其形神謂幽巖每歲時春會以贍衆願請丨丨以歸公頷之夜失丨丨已歸院)
麫粻(封氏聞見記玄宗朝海内殷贍送葬者或當衢設祭張施帷幕有假花假果粉人丨丨之屬)
麫梨(元稹詶翰林白學士代書詩丨丨通蔕朽火米帶芒炊)
麫糊(詩話總龜潁州張龍圖嘗見州牒押字多團下拽一畫有人云押字有如蒸餅樣張應聲曰為官恰)
(似丨丨團)
麫堆(雲仙雜記郡公對雪尚隆之曰丨丨金井誰調湯餅吳永素曰玉滿天山難刻珮環坐間服其韵精)
餅
餅食(北史李順興𫝊家嘗為齋方食器用不周順興言昆明池中有大荷葉可取盛丨丨其所居去池十)
(數里日不移影順興負荷葉而歸脚猶泥舉坐驚異)
餅果(北史隋蔡王整傳子智積在同州有侍讀公孫尚義山東儒士府佐楊君英蕭德言並有文學時延)
(于坐所設唯丨丨酒纔三酌粥宋史禮志見燈油下肉顔氏家訓朔望祥禫唯下白清水乾棗不得有酒)
(丨丨之祭)
餅脯(大方便佛報恩經嚴駕五百大象負載飲食運趣施壇飯食如山乳酪如池膏油丨丨種種餚饍百)
(味具足)
餅餌(漢書百官表少府屬官有大官湯官導官注師古曰大官主膳食湯官主丨丨導官主擇米唐書)
(黠戛斯𫝊諸部食肉及馬酪惟阿熱設丨丨循宋史韓億𫝊子綱慶歷中知光化軍性苛急不能撫士卒會)
(盜張海剽劫至境上綱率禁兵乘城給丨丨多不時民具酒食犒軍輒收其羊豕市錢製兵器士皆憤怒又)
(吳元扆傳秋霖河溢奔注溝洫城壘將壊元扆躬涉泥滓督工補塞民多褠木樹杪以避水元扆命濟以舟楫)
(設丨丨以食餅急就篇丨丨麥飯甘豆羹注溲麫而蒸熟之則為餅之言并也相合并也溲米而蒸之則為)
(餌餌之言而也相黏而也棄明皇雜錄上乘步輦從複道窺見衞士食畢以丨丨水竇中上大怒命高力士)
(杖殺之寧王從容謂上曰從複道窺見獲衛士之過而殺之恐人臣不能自安又失大體上蹶然大悟遽赦之)
(内翰林志漢志尚書郎主作文書起草更直于建禮門大官供食湯官供丨丨五熟果五日一美食下天子)
(一等所續明道雜志自入光境無麫食市售丨丨色如土沙磣不可咀)
餅師(唐書陳敬瑄傳陳敬瑄田令孜兄也少賤為丨丨本事詩寧王宅左有賣餅者妻纖白明媚王一)
(見注目厚遺其夫取之寵惜逾等環歲因問之汝復憶丨丨否默然不對王召丨丨使見之其妻注視雙淚垂)
(頰若不勝情舞五國故事偽蜀先主建許州陽人世為丨丨)
餅餤(摭言宣宗賜韋澳孫宏銀丨丨食之甚美皆乳酪膏腴之所為清異錄郭進家能蓮花丨丨有十)
(五隔者每隔有一折枝蓮花作十五色有洛中紀異唐德宗幸南内方食餤美聞進士在曲江聞喜宴上命)
(御厨依人數各賜一紅綾丨丨此非常之澤也故徐演詩云莫欺老缺殘牙齒曾喫紅綾丨丨來歐陽玄武)
(三思雙陸詩丨丨未來聊樂爾郎君好好點籌看)
餅緣(周書王羆傳鎮河東嘗有臺使羆為其設食使乃裂其薄丨丨羆曰耕種收穫其功已深春㸑造成)
(用力不少乃爾選擇當是未饑命左右撤去之使者愕然大慚南郜新書李英公為相有鄉人過宅為設食)
(客去丨丨公責之客大慙)
餅肆(歸田錄太宗時親試進士每以先進卷子賜第一人及第孫何與李庶幾同在科場皆有時名庶幾)
(文思敏速何尤苦思遲會言事者上言舉子輕薄為文不求義理惟以敏速相誇因言庶幾與舉子于丨丨中)
(作賦以一餅熟成一韻者為勝太宗聞之大怒是歲殿試庶幾最先進卷子遽叱出之由是何為第一)
餅說(吳均有丨丨)
餅金(續明道雜志張文定以端明殿學士尹成都日值藥市其門醫李生因市藥遇一老人相與問訊老)
(人曰今有藥二粒君為我達于公或公不信未肯餌則以一粒烹水銀候汞成金可無疑也李生以藥獻公公)
(于府第小亭躬取水銀構火投藥一粒烹之既烹有聲如粥沸有紅光自鼎中起俄頃光罩一亭而鼎中聲亦)
(屢變火滅視鼎中爛然丨丨矣)
餅銀(水經注林水源裏有室室前盤石上列羅十瓮中悉是丨丨采伐遇之不得取取必迷閎)
餅香(陸游初冬絶句鱸肥菰脆調羹美&KR1593;熟油新作丨丨)
糧
糧食(詩王命召伯徹申伯土疆以峙其粻疏峙其粻者謂自京至謝所在道路以具其丨丨使申伯所舍)
(所宿須則有之不乏絶也邑漢書食貨志凡輕重歛散之以時則準平使萬室之必有萬鍾之臧臧繈千萬)
(千室之邑必有千鍾之臧臧繈百萬春㠯奉耕夏㠯奉耘耒耜器械種饟丨丨必有贍焉後漢書吳漢傳從)
(車駕上隴遂圍隗囂于西城帝勅漢曰諸郡甲卒俱坐費丨丨若有逃亡則沮敗衆心悉罷之又班超傳臣)
(見莎車疏勒田地肥廣草木饒衍不比敦煌鄯善間也兵可不費中國而丨丨自足)
糧榖(晉書宣帝紀諸葛亮病卒諸將燒營遁走百姓奔告帝出追之亮長史楊儀反旗鳴鼓若將距帝者)
(帝以窮宼不之逼於是楊儀結陣而去經日乃行營壘觀其遺事獲其圖書丨丨甚衆帝曰天下竒才也)
糧粟(後漢書西羌𫝊論至於假人增賦借奉侯王引金錢縑綵之珍徵丨丨鹽鐵之積所以賂遺購賞轉)
(輸勞來之費前後數十巨萬)
糧饟(漢書食貨志始皇并天下内興功作外攘夷狄收泰半之賦發閭左之戍男子力耕不足丨丨女子)
(紡績不足衣服竭天下之資財㠯奉其政猶未足㠯贍其欲也)
糧藥(宋書王僧逹𫝊性狎林水偏愛禽魚議其所託動乖治要故收崖歛分無忘俄頃實由有待難供上)
(裝未立東郡奉輕西郟禄重具陳蘄懇備執初願乞致江湘遠近一二年中庶反耕之日丨丨有寄即蒙亮許)
(當賜矜擢)
糧儲(後漢書光武紀建武五年十二月癸巳詔曰頃者師旅未解用度不足故行什一之稅今軍士屯田)
(丨丨差積其令郡國收見田租三十稅一如舊制)
糧甖(顔氏家訓先夫人棄背之時屬世荒饉家塗空迫兄弟幼弱棺噐率薄藏内無塼吾當松棺二寸衣)
(帽已外一不得自隨牀上唯施七星板至如蠟弩牙玉豚錫人之屬並須停省丨丨明器故不得營碑誌旒旐)
(彌在言外載以鱉甲車襯土而下平地無墳)
糧道(宋書張興世傳賊連戰轉敗興世又遏其丨丨尋陽遣運至南陵不敢下)
糧種(宋書孝武帝紀詔曰去歲東土多經水災春務已及宜加優課丨丨所須以時貸給又周朗傳使)
(其受食者悉令就佃淮南多其長帥給其丨丨凡公私遊手歲發佐農令隄湖盡修原陸並起)
糧甲(心書人勢者主聖將賢三軍由禮士卒用命丨丨兼備)
糧盡(蜀志後主傳建興六年春亮出攻祁山不克冬復出散關圍陳倉丨丨退魏將王雙率軍追亮亮與)
(戰破之斬雙還漢中)
糧乏(吴志呂蒙傳魏使于禁救樊羽盡禽禁等人馬數萬託以丨丨擅取湘關米晉書蔡豹傳淮北征)
(軍已失不速今方盛暑且涉山隂山人便弓弩習土俗一人守阨百夫不當且運漕至難一朝丨丨非復智力)
(所能防禦也)
糧援(宋書王鎮惡傳鎮惡等逕向潼關為紹所拒不得進而軍又乏食馳告高祖求遣丨丨)
糧運(後漢書來歙傳歙上書曰公孫述以隴西天水為藩蔽故得延命假息今二郡平蕩則述智計窮矣)
(宜益選兵馬儲積資糧昔趙之將帥多賈人高帝懸之以重賞今两州新破兵人疲饉若招以財穀則其衆可)
(集臣知國家所給非一用度不足然有不得已也帝然之于是大轉丨丨晉書文帝紀吴將朱異帥兵萬餘)
(人留輜重于都陸輕兵至黎漿監軍石苞兖州刺史周泰禦之異退泰山太守胡烈以竒兵襲都陸焚其丨丨)
(苞泰復進擊異大破之務宋書後廢帝紀詔曰國賦氓稅盖有恒品往屬戎難先軍實徵課之宜或乖昔准)
(湘江二州丨丨徧積調役既繁庶徒彌擾因循權政容有未革)
糧草(宋史食貨志州郡上省帳皆歸轉運司惟錢帛丨丨酒麫商稅等别為計部上戸部)
糠
糠秕(粃同顔氏家訓守門詣闕獻書言計率多空薄高自矜夸無經略之大體咸丨丨之微事十條之中)
(一不足采在世說孫綽習鑿齒並行綽在前謂曰沙之汰之瓦石後習鑿齒曰簸之揚之丨丨在前韓偓)
(香奩集自序柳巷青樓未嘗丨丨金閨繡戸始預風流黃滔詩豪門腐粱肉窮巷思丨丨)
糠糟(莊子祝宗人玄端以臨牢筴說彘曰女奚惡死吾將三月㹖女十日戒三日齋藉白茅加女肩尻乎)
(彫俎之上則女為之乎為彘謀曰不如食以丨丨而錯之牢筴之中)
糠市(記事珠洛陽振德坊皆貧民例享糟糠之薄賀知章目為丨丨)
糠燈(周昂邊俗詩木杵舂晨急丨丨照夜多)
糠覈(史記陳丞相世家平為人長美色人或謂陳平曰貧何食而肥若是其嫂嫉平之不視家生産曰亦)
(食丨丨耳有叔如此不如無有伯聞之逐其婦而棄之)
糠頭(明一統志丨丨山在廉州府城西北一百四十里相傳昔人春穀積糠如山今呼狼頭山又名軍頭)
(山盖尉陀嘗駐軍於此)
糠氛(王融謝竟陵王示法制啟信可以糟滓五書丨丨百氏)
糠莧(本草細莧即是丨丨食之乃勝而並冷利被霜乃熟)
牲
牲酒(韓愈南海神廟碑明宫障廬上雨旁風無所盖齋丨丨瘠酸取具臨時水陸之品狼藉籩豆薦裸興)
(俯不中儀式)
牲牢(復漢書明帝紀伏臘無糟糠而丨丨兼於一奠麋破積世之業以供終朝之費豈祖考之意哉韓)
(愈諫佛骨表宗廟之祭不用丨丨畫一食止於菜果)
牲牷(周禮春官肆師之職掌立國祀之禮以佐大宗伯立大祀用玉帛丨丨立次祀用牲幣立小祀用牲)
(馨左𫝊吾丨丨肥腯粢盛豐備何則不信宵金史樂志我黍稷潔我丨丨權德輿祈雨詩中出騶馭清)
(夜旅丨丨)
牲幣(書舜興望秩于山川蔡注秩者其丨丨祝號之次第)
牲禮(書舜典望秩于山川𫝊東岳諸侯境内名山大川如其秩次望祭之謂五岳丨丨視三公四瀆視諸)
(侯其餘視伯子男)
牲殺(孟子丨丨器皿衣服不備不敢以祭朱注丨丨牲必特殺也)
膾
膾炙(禮記曲禮見醯醬下丨孟子公孫丑問曰丨丨與羊棗孰美孟子曰丨哉宣和書譜韓偓所著)
(歌詩頗多其間綺麗得意者數百篇往往丨丨人口纖林嵩周樸詩集序一篇一咏丨丨人口陸龜蒙詩)
(洪動絲竹水陸供丨丨堪戴復古詩吟侶適相過新詩丨丨)
膾脯(禮記内則大夫燕食有丨無丨有脯無膾又韓愈元和聖德詩揮刀紛紜爭□丨丨)
膾魚(王褒僮約築肉臛芋丨丨炮鱉)
膾肝(莊子盗跖休卒徒太山之陽丨人丨而食之)
膾鯉(詩飲御諸友炰鱉丨丨温唐書李綱傳綱在東宮太子建成猶加禮嘗遊湯綱疾不從有進魚者)
(太子使膾之唐儉趙元楷自言其能太子曰操刀丨丨和鼎味公等善之若弼諧審諭固屬綱矣涪翁雜說)
(燕人丨丨方寸切其腴以㗖所貴腴魚腹下肥處也故杜子美詩云偏勸腹腴貴年少)
膾林(談苑松江鱸魚長橋南所出者四腮天生丨丨也)
膾人(唐書朱粲傳粲挈殘士奔菊潭遣使乞降高祖以前御史大夫段確假散騎常侍勞之確醉戲粲曰)
(君丨丨多矣若為味粲曰噉嗜酒人正似糟豚確悸罵曰狂賊歸朝乃一奴耳復得噬人乎粲懼收確于坐并)
(從者數十悉饔之以饗左右)
膾飛(杜甫觀打魚歌饔子左右揮霜刀丨丨金盤白雪高)
脯
脯肉(周禮外饔師役則掌共其獻賜丨丨之事注獻謂酌其長帥)
脯腊(詩有兔斯首燔之炙之箋凡治兔之宜鮮者毛炮之柔者炙之乾者燔之疏乾者謂丨丨則加之火)
(上燔之若今燒乾脯是也乾周禮腊人賓客喪紀共其丨丨凡肉之事)
脯膾(齊書丘巨源𫝊若使桂陽得志民若不轘裂軍門則應腰斬都市嬰孩丨丨伊可熟念)
脯醢(禮記檀弓始死丨丨之奠將行遣而行之既葬而食之未有見其饗之者也自上世以來未之有舍)
(也為使人勿倍也國又禮噐大夫聘禮以丨丨疏大夫出使行聘禮畢主禮之酌以酒而又有丨丨無芬芳)
(之德故須味稍多也法周禮膳夫凡王之稍事設薦丨丨宋書禮志尊備駕遷神主于行廟征西至京兆)
(四主及太子太孫各用其位之儀服四主不從帝者之儀是與太康異也諸主既入廟設丨丨之奠西軒客)
(談人之善飲食者肴蔌丨丨酒茗果物雖是盡須得其化則清者為脂膏人只見肥美而已若是不化少間吐)
(出物物俱在為文亦然)
脯醬(齊書禮志永明九年正月詔太廟四時祭薦宣帝麫起餅鴨&KR0796;孝皇后筍鴨卵丨丨炙白肉高皇帝)
(薦肉膾葅羹昭皇后茗粣炙魚皆所嗜也)
脯脡(說文脯乾肉也脩脯也搏薄脯搏之屋上也腕骨脯也胊丨丨也)
脯羹(禮記内則丨丨兔醢疏丨丨兔醢者丨丨即上析丨為丨以兔醢配之)
脯酒(史記封禪書自殽以東名山五大川祠二曰太室太室嵩高也恒山泰山會稽湘山水曰濟曰淮春)
(以丨丨為歲祠因泮凍秋涸凍冬賽禱祀其牲用牛犢各一牢具珪幣各異)
脯棗(史記封禪書公孫卿曰仙人可見而上往常遽以故不見今陛下可為觀如緱氏城置丨丨神人宜)
(可致)
脯脩(禮記曲禮以丨丨置者左朐右末祭又婦人之摯棋榛丨丨棗栗周禮外饔掌外祀之割亨共)
(其丨丨刑膴陳其鼎俎實之牲體魚腊)
脯羞(漢書禮樂志乾豆上奏登歌注師古曰乾豆丨丨之屬)
脯資(左傳鄭穆公使視客館則束載厲兵秣馬矣使皇武子辭焉曰吾子淹久於敝邑唯是丨丨餼牽竭)
(矣為吾子之將行也鄭之有原圃猶秦之有具囿也吾子取其䴢鹿以間敝邑若何杞子奔齊逢孫楊孫奔宋)
羹
羹肉(虛谷閒抄蔡元長喜食鶉母預畜養之烹殺無數一夕夢鶉數千百訴於前其一鶉居前致辭曰食)
(君廩中粟作君丨中丨一羹數百命下筯猶未足丨丨何足論死生猶轉轂勸君宜勿食禍福相倚伏)
羹胾(禮記内則士不貳丨丨清唐書柳玭𫝊余舊府高公先君兄弟三人俱居列非速客不二丨丨夕)
(食齕蔔瓠而已)
羹食(禮記内則丨丨自諸侯以下至於庶人無等疏食謂飯也言羹之與飯是食之主故諸侯以下無等)
(差也)
羹飯(禮記疏見上與温公𤨏語蔡確鞫相獄朝士被繫者確令獄卒之同室而處同席而寢飲食旋溷)
(共在一室置盆於前諸家饋食者丨丨餅餌悉投其中以杓攪而均分飼之累旬不問幸得其問無罪不承)
羹酪(唐書吐蕃傳其器屈木而韋底或氈為槃凝麨為盌實丨丨并食之手捧酒漿以飲)
羹湯(張籍新嫁娘詩三日入厨下洗手作丨丨)
羹藜(中說越公以食經遺子子不受曰丨丨含糗無所用也答之以酒誥及洪範三德王褒聖主得賢)
(臣頌夫荷旃被毳者難與道純綿之麗密丨丨唅糗者不足與論太牢之滋味)
羹藿(淮南子屠者丨丨為車者步行陶者用缺盆匠人處狹廬為者不得用用者弗肯為)
羹梅(孟浩然和張丞相春朝對雪詩撒鹽如可擬願糝和丨丨)
羹獻(禮記曲禮凡祭宗廟之禮犬曰丨丨注丨丨食人之餘也疏犬曰丨丨者人將所食羹餘以與犬犬)
(得食之肥肥可以獻祭于鬼神故曰丨丨也)
羹齊(禮記内則丨丨視夏時注羹宜熱也)
羹汚(宋史宼準𫝊初丁謂出準門至參政事準甚謹嘗會食中書丨丨準䰅謂起徐拂之準笑曰參政國)
(之大臣乃為官長拂䰅邪謂甚愧之由是傾搆日深)
羹寒(元散詩話沈雲卿夢噉丨甚丨仰見天上有無二兩字明日以告金迥秀迥秀曰丨丨無火也非美)
(乎天無二字非人乎以鄙人觀之君當有美人桑中之喜也沈是日果遇美人苗藴顔色絶代才調無雙)
羹覆(宋史張浚傳浚與頤浩等入見伏地涕泣待罪高宗問勞再三曰曩在睿聖兩宮隔絶一日啜羹小)
(黃門忽傳太母之命不得已貶卿柳州朕不覺丨丨于手念卿被謫此事誰任)
羹定(禮記禮器納牲詔于庭血毛詔于室丨丨詔于堂三詔皆不同位盖道求而未之得也疏丨肉湇也)
(丨孰肉也謂儀禮鄉飲酒禮丨丨注肉之丨丨猶孰也)
羹本(清異錄郝輪陳别墅畜雞數百外甥丁權伯勸諭畜一雞月殺小蟲無數况損命莫知紀極豈不寒)
(心輪曰汝要我破除丨丨雖親而實疏也)
羹魁(易洞林太子洗馬荀子冀家中以龍銅魁作食歘鳴李尤丨丨銘曰羊羹不徧駟馬長驅)
羹盡(漢書楚元王交傳初高祖微時常避事時時與賓客過其丘嫂食嫂厭叔與客來陽為丨丨轑釜客)
(㠯故去已而視釜中有羹繇是怨嫂及立齊代王而伯子獨不得侯太上皇㠯為言高祖曰某非敢忘封之也)
(為其母不長者七年十月封其子信為羹頡侯)
羹頡(漢書楚元王交𫝊見上轑賓退錄漢高帝封兄子信為丨丨侯雖以其母釜之故然按括地志實)
(有丨丨山在媯州懷戎縣東南十五里此注史記者失不引此顔師古漢書但云頡山一音戛言其母戛羹釜)
(也小司馬索隠又直為爵號耳非縣邑名皆弗深攷也)
糟
糟糠(戰國策墨子見楚王曰今有人於此舍其文軒鄰有敝輿而欲竊之舍其錦繡鄰有短褐而欲竊之)
(舍其粱肉鄰有丨丨而欲竊之此為何若人也王曰必為有竊疾矣史記孟嘗君傳見綺穀下漢書食貨)
(志庶人之富者累鉅萬而貧者食丨丨臣後漢書宋弘𫝊時帝姊湖陽公主新寡帝與共論朝微觀其意主)
(曰宋公威容德器羣臣莫及帝曰方且圖之後弘被引見帝令主坐屏風後因謂弘曰諺言貴易交富易妻人)
(情乎弘曰臣聞貧賤之交不可忘丨丨之妻不下堂帝顧謂主曰事不諧矣唐書魏玄同傳國之用人如人)
(用財貧者止丨丨富者餘粱肉故當衰敝之乏則磨策朽鈍以馭之太平多士則遴東髦俊而使之鹽鐵論)
(當今世非患無旃罽橘柚患無狹廬丨丨也得說苑曾子布衣緼袍未得完丨丨之食藜藿之羹未飽義不)
(合則辭上卿不恬貧窮安能行此目雲仙雜記洛陽振德坊皆貧例享丨丨之薄賀知章為糠市嵇康答)
(難養生論今使瞽者遇室則西施與嫫母同情瞶者忘味則丨丨與精粺等甘)
糟粕(素問脾胃大腸小腸三焦膀胱者倉廩之本營之居也名曰噐能化丨丨轉味而入出者也淮南)
(子桓公讀書于堂輪人斵輪于堂下釋其椎鑿而問桓公曰君之所讀者何書也桓公曰聖人之書輪扁曰其)
(人在焉桓公曰已死矣輪扁曰是直聖人之丨丨耳盧照鄰赤谷安禪師塔詩古人有丨丨輪扁情未分)
(皮日休酒泉詩玉液是澆漓金沙乃丨丨前周昂醉經齋詩黃卷至今真味在莫將丨丨待人)
糟糯(宋史食貨志元豐二年詔在京鬻麴歲以百二十萬斤為額斤直錢二百五十俟鬻及舊額令復舊)
(價酒戸負丨丨錢更期以二年帶輸)
糟醋(宋史職官志政和三年方臘初平江浙諸郡皆未有常賦乃召陳亨伯以大漕之職經制七路財賦)
(許得移用監司聽其按察於是亨伯收民間印契及鬻丨丨之類為錢凡七色)
糟漿(酒譜冲虛經云子産之兄曰穆其室聚酒千鍾積麴成封丨丨之氣逆於人鼻日荒於酒絶不知世)
(道之安危也)
糟酵(宋史食貨志以湖南路諸務丨丨錢分入提舉司令斤增錢三為直達糧綱水工之費)
糟滓(王融謝竟陵王示法制啟見糠氛下)
糟錢(宋史食貨志大觀四年以兩浙轉運司之請官監鬻丨丨别立額比較又詔諸郡搉酒之地入出酒)
(米並别遣倉官賣醋毋得越郡城五里外)
糟山(魏書宗欽𫝊侍臣箴桀起瓊臺紂醊丨丨)
糟丘(韓詩外𫝊見酒池下水共雄記權與武昌臨釣臺飲酒大醉權使人以灑羣臣曰今日酣飲惟醉)
(墮臺中乃當止耳昭正色不言出外車中坐權遣人呼昭還謂曰為共作樂耳公何為怒乎昭對曰昔紂為丨)
(丨酒池長夜之飲當時亦以為樂不以為惡也權默然有慙色遂罷酒易林登崑崙入天門過丨丨宿玉泉)
(問惠觀見仁君作酒經朝登丨丨暮游麴封皮李白㐮陽歌此江若變春酒壘麴便作丨丨臺日休酒)
(船詩嘗行麴封内稍繫丨丨船)
糟隄(新序桀作瑤臺罷民力殫民財為酒池丨丨縱靡靡之樂一鼓而牛飲者三千人)
糟牀(杜甫羌村詩賴知禾黍收已覺丨丨注丨皮日休酒甕詩移來近麴室倒處臨丨)
麴
麴糵(書說命若作酒醴爾惟丨丨𫝊酒醴須丨丨以成亦言我須汝以成禮記月令仲冬之月乃命大)
(酋秫稲必齊丨丨必時煁熾必絜水泉必香陶器必良火齊必得兼用六物大酋監之唐書薛登傳元海五)
(部散亡之餘而能自振者少居内地明習漢法鄙單于之陋竊帝王之稱使其未嘗内徙不過劫邊人繒綵丨)
(丨歸隂山而已愈金丹周易参同契皮革煮成膠兮丨丨化為酒韓送王秀才序顔氏子操瓢與簞曾參)
(歌聲若出金石彼得聖人而師之汲汲每若不可及其於外也固不暇尚何丨丨之託而昏冥之逃邪唐明)
(皇端午詩鹽梅已佐鼎丨丨且傳觴丨岑參尹相公京兆府中棠樹甘露詩為君下天酒丨將用時杜甫)
(歸來詩憑誰給丨丨細酌老江干)
麴餅(元好問甲午除夜詩已恨太官餘丨丨爭教漢水入醪船)
麴米(宋史何蒙傳通判廬州時郡中火燔廨舍𣙜務俱盡蒙假民盡貸鄰郡丨丨為酒既而課增倍元)
(史世祖紀至元二十五年置醴源倉分太倉之丨丨藥物隸焉酒小史雲安丨丨酒杜甫撥悶詩聞道雲)
(安丨丨春纔傾一醆即醺人舍蘇軾嘗天門冬酒詩天門冬熟新年喜丨丨春香並聞黃庭堅詩詩比淮)
(南似小山酒名丨丨出雲安齋朱子酒市詩聞說雲安市家家丨丨春周昂醉經詩詩書讀破自融神不)
(羨雲安丨丨春)
麴糝(陸游冬夜戲書詩長魚通印鹽花白珍鮓披綿丨丨春)
麴塵(嶺南錄異鶴子草蔓生也其花丨丨色淺紫蔕葉如柳而短當夏開花南人云是媚草採之曝乾以)
(代面靨絲劉禹錫楊柳枝詞鳳闕輕遮翡翠帷龍池遥望丨丨牛嶠楊柳枝詩褭翠籠烟拂暖波舞裙新)
(染丨丨羅飛趙承元探春詩冰底流泉匹練丨丨著柳不禁吹)
麴院(宋史食貨志令式所刪定官周直孺言在京丨丨酒戸鬻酒虧額原於麴數多則酒亦多多則價賤)
(賤則人戸損其利為今之法宜減數增價使酒有限而必售則人無耗折之患而官額不虧又宋庠傳沈邈)
(當為京東轉運使數以事侵庠及庠在洛邈子監丨丨因出借縣人負物杖之道死實以他疾而邈子為府屬)
(所惡欲痛治之以法庠獨不肯曰是安足罪也人以此益稱其長者)
麴室(皮日休酒甕詩見糟牀下)
麴案(宋史職官志見衣糧下)
麴車(杜甫飲中八仙歌汝陽三斗始朝天道逢丨丨口流涎恨不移封向酒泉)
麴錢(宋史食貨志雍熙初以民多私釀歲蠲其禁其𣙜酤歲課如丨丨之制附兩稅均率又令磨戸承)
(歲課視酒戶納丨丨法)
麴谷(水經注東亭水又西右則暵溝水次西得丨丨水水側出東南二溪西北流注東亭川)
麴監(金史李師䕫傳倜儻有大志以廕入仕為本州丨丨)
麴部(雲仙雜記汝陽王璡取雲夢石甃泛春渠以蓄酒作金銀龜魚浮沉其中為酌酒具自稱釀王兼丨)
(丨尚書)
麴數(宋史食貨志見麴院下)
麴法(唐書食貨志昭宗世以用度不足易京畿近鎮丨丨復𣙜酒以贍軍宋史食貨志凡醖用秔糯粟)
(黍麥等及丨丨酒式皆水土所宜)
麴引(宋史食貨志湖南有土戶錢折絁錢醋息錢丨丨錢名色不一)
麴封(酒經見糟丘下)
麴生(傳信記葉法善居元真觀有朝客數十人詣之解帶淹留滿座思酒忽有人叩門云麴秀才有一秀)
(才傲睨直入年二十餘肥白可觀笑揖諸公居末席伉聲談論援引古人一席不測恐聳觀之良久暫起旋轉)
(法善謂諸公曰此子突入語辯如此豈非魑魅為惑乎試與諸公避之丨丨復至扼腕抵掌論難鋒起勢不可)
(當法善密以小劍擊之隨手失墜於階下化為瓶榼一座驚攝遽視其所乃盈瓶醲醖也咸大笑飲之其味甚)
(嘉座客醉而揖其瓶曰丨丨風味不可忘也)
醬
醬醋(吳地志平門西北二里有偏將軍孫武墳西北三里有丨丨城漢劉濞築)
醬物(周禮内饔王舉則陳其鼎俎以牲體實之選百羞丨丨珍物以俟饋疏丨丨者即醬用百二十罋)
醬炙(南史陳皇后傳詔太廟四時祭宣皇帝薦起麫餅鴨&KR0796;孝皇后薦笋鴨卵脯丨丨白肉)
醬齊(禮記曲禮獻孰食者操丨丨疏丨丨為食之主執主來則食可知若見芥醬則知獻魚膾之屬也)
(又内則丨丨視夏時)
醬水(談范有人問秀水崇德縣民長官清否曰丨丨色言不清不濁也)
醬瓮(世說陸機入洛欲為三都賦聞左思作之撫掌而笑與弟書此間有傖父欲作三都賦須其成當以)
(覆丨丨耳)
醬瓿(戰國策夫鼎者非效壺醯丨丨耳可懷挾提挈以至齊者漢書揚雄傳贊鉅鹿侯芭常從雄居受)
(其太玄法言焉劉歆亦嘗觀之謂雄曰空自苦今學者有禄利然尚不能明易又如玄何吾恐後人用覆丨丨)
(也雄笑而不應鴻文心雕籠鍳照洞明而貴古賤今者二主是也才實懿而崇已抑人者班曹是也學不逮)
(文而信偽迷真者樓護是也丨丨之議豈多歎哉)
醬豆(北史于謹傳皇帝升立于斧扆之前西面有司進饌皇帝跪設丨丨親自袒割三老食訖皇帝又親)
(跪授爵以酳有司撤訖皇帝北面立訪道三老乃起立于席)
醬魁(水經注役水東北流逕中牟澤其水東流北徙注渠水征績紀所謂自丨丨城到酢溝十里者)
醬美(南史阮孝緒傳外兄王晏貴顯屢至其門孝緒度之必至顚覆聞其笳管穿籬逃匿不與相見曾食)
(丨丨問之云是王家所得便吐餐覆醬)
醋
醋坊(宋史食貨志崇寧二年知漣水軍錢景允言建立學舍請以承買丨丨錢給用詔常平司計無害公)
(費如所請仍令他路準行之)
醋庫(宋史兵志見油庫下)
醋瓮(咸定錄舊說聖善寺閣常貯丨數十丨恐為蛟龍所伏以致雷霆也羣碎錄苦吟孟浩然眉毫盡)
(落裴祐袖手衣袖至穿王維至走入丨丨)
醋漿(爾雅葴寒漿疏葴一名寒漿郭云今酸漿草江東呼曰苦葴案本草酸漿一名丨丨)
醋芹(龍城錄魏左相忠言讜論贊襄萬機誠社稷臣有日退朝太宗笑謂侍臣曰此羊鼻公不知遺何好)
(而能動其情侍臣曰魏徵好嗜丨丨每食之欣然稱快此見其真態也明旦召賜食有丨丨三杯公見之欣喜)
(翼然食未竟而芹已盡太宗笑曰卿謂無所好今朕見之矣公拜謝曰君無為故無所好臣執作從事獨僻此)
(收歛物太宗默而感之公退太宗仰睨而三歎之)
醋頭(幸蜀記見燈檠下)
醋心(酉陽雜俎杜師仁嘗賃居庭有巨杏樹鄰居老人每擔水至樹側必歎曰此樹可惜杜詰之老人云)
(某善知木病此樹有疾某請治乃診樹一處曰樹病丨丨杜染指于蠧處嘗之味若薄醋老人持小鉤披蠧再)
(三鉤之得一白蟲如蝠乃傅藥于瘡中復戒曰有實自青皮時必標之十去八九則樹活如其言樹益茂盛矣)
(又云嘗見栽植經三卷言木有病丨丨者)
醋汁(墨客揮犀慶歴中范希文以資政殿學士判邠州予中塗上謁翌日召食時李郎中丁同席范與丁)
(同年進士也因道舊日某修學時最為貧窶與劉某同在長白山僧舍日惟煮粟米二升作粥一器經宿遂凝)
(以刀為四塊晚取二塊斷虀十數莖丨丨半盂入少鹽暖而啗之如此者三年)
醋棃(黃庭堅贈劉静翁詩艱難長向途中覓掉却甜桃摘丨丨)
醋竹(元史食貨志至元二十三年改立陜西都轉運司兼辦鹽酒丨丨等課)
醋溝(資暇錄見醋大下堆岑參北庭詩雁塞通鹽澤龍接丨丨)
醋馱(資暇錄見醋大下)
醋大(資暇錄代稱士流為丨丨言其峭醋而冠四民之首一說衣冠儼然黎庶望之有不可犯之色犯必)
(有驗比于醋而更驗故謂之焉或云往有士人貧居新鄭之郊以驢負醋廵邑而賣復落魄不調邑人指其醋)
(馱而號之新鄭多衣冠所居因總被斯號亦云鄭有醋溝士流名家其州溝之南尤多甲族以甲乙叙之故曰)
(丨丨愚以為四說皆非也醋宜作措止言其能舉措大事而已)
醋息(宋史食貨志見麴引下)
醓
醓醢(詩丨丨以薦或燔或炙丨周禮醢人掌四豆之實朝事之豆其實韭葅丨昌本麋臡菁葅鹿臡茆)
(葅麇臡注醓肉汁也疏言醓肉汁者醓者以肉為之醓汁即是肉汁)
醓汁(周禮醢人疏見上)
醯
醯醬(禮記曲禮膾炙處外丨丨處内注近丨丨者食之主周禮醢人王舉則共醢六十罋以五齊七葅)
(三臡實之注几丨丨所和細切為韲全物若䐑為葅魏齊書劉懷慰傳懷慰持喪不食丨丨冬月不絮衣)
(書胡叟傳高閭曾造其家值叟短褐曳柴從田歸舍為閭設濁酒蔬食皆手自辦集其館宇卑陋園疇褊局而)
(飯菜精潔丨丨調美日唐書柳玭傳孝慈友悌忠信篤行乃食之丨丨可一無哉宋史唃厮囉𫝊人喜啖)
(生物無蔬茹丨丨獨知用鹽為滋味而嗜酒及茶居板屋富姓以氈為幕)
醯醢(禮記檀弓宋襄公葬其夫人丨丨百瓮曾子曰既曰明噐矣而又實之左傳水火丨丨鹽梅以烹)
(魚肉燀之以薪宰夫和之齊之以味濟其不及以洩其過君子食之以平其心唐書禮樂志籩以石鹽槀魚)
(棗粟榛菱芡之實鹿脯白餅黑餅糗餌粉餈豆以韭葅丨丨菁葅鹿醢芹葅兔醢筍葅魚醢脾析葅豚胉&KR1246;食)
(糝食因宋史宋偓傳晉祖嘗事莊宗每偓毋入見詔令勿拜從容謂之曰朕於主家誠無所靳但朝廷多事)
(府庫空竭主所知也今主居輦下薪米為憂當奉主居西洛以就豐泰命偓分司就養勅有司供給至於丨丨)
(率有加等以鹽鐵論見紈綺下為吳地志吳王築城貯丨丨今俗人呼苦酒城)
醯鹽(宋史張汝明傳事親孝執喪水漿不入口三日日飯脫粟飲水無丨丨草木之滋浸病羸行輒踣夢)
(父授以服天南星法用之騐人以為孝感)
醯麫(茶經宋江氏家傳江統字應遷愍懷太子洗馬常上疏諫云今西園賈丨丨藍子菜茶之屬虧敗國)
(體)
醯酒(周禮疾醫以五味五穀五藥養其病注五味丨丨飴蜜薑鹽之屬)
醯米(南海古蹟記大奚山在東莞南大海中一曰碙州山有三十六嶼宋紹興間招其少壯置水軍嘯聚)
(遂墟其地今有數百家徙米種藷羊射麋鹿時載所有至城易丨丨去)
醯物(周禮醯人掌五齊七葅凡丨丨以共祭祀之齊葅凡醯醬之物賓客亦如之)
醯雞(宋史注輦國傳竊念臣微類丨丨賤如芻狗世居夷落地遠華風虛荷燭幽曾無執贄莊子丘之)
(於道也其猶丨丨與微夫子之發吾覆也吾不知天地之大全也張耒超然臺賦世方奔走於物外兮盖或)
(至死而不顧眇如丨丨之舞瓮兮又似青蠅之集汚卿李白詩世人若丨丨安可識梅生杜甫贈太常張)
(詩謬知終畫虎微分是丨丨養羅隠南園題詩小窗奔野馬閑瓮丨丨)
醯人(周禮丨丨奄二人女醯二十人奚四十人)
醯櫝(漢書匈奴傳呼都而尸單于輿既立貪利賞賜遣大且渠奢與雲女弟當戸居次子丨丨王俱奉獻)
(至長安)
醯酢(急就篇餅餌麥飯甘豆羹注甘豆羹以洮米泔和小豆而煮之也一曰以小豆為羹不以丨丨其味)
(純甘故云甘豆羹也)
醯酸(淮南子丨丨不慕蚋蚋慕于丨丨焉大戴禮正鵠張而弓矢至焉林木茂而斧斤至樹成蔭而鳥)
(息焉丨丨而蚋聚焉)
醢
醢醯(鹽鐵論古者燔黍食稗而熚豚以相饗其後鄉人飲酒老者重豆少者立食一醬一肉旅食而已及)
(其後賓婚相召則豆羹白飯綦膾熟肉今民間酒食殽旅重叠燔炙滿案臑鼈膾腥麑卵鶉鷃撜抅鮐鯉丨丨)
(衆物雜味梅謝惠連祭古冢文盤或李盎或丨丨)
醢酒(宋書禮志大明七年二月丙辰有司奏鑾輿廵蒐江左講武校獵獲肉先薦太廟章太后廟并設丨)
(丨公卿行事及獻妃隂室室長行事)
醢中(周禮大祝擩祭注見鹽醢下)
醢人(周禮丨丨奄一人女醢二十人奚四十人注醢豆實也)
豉
豉法(博物志外國有丨丨以苦酒溲豆暴令極燥以麻油蒸蒸訖復暴三過乃止然後細擣椒屑篩下隨)
(多少合投之中國謂之康伯以是故人姓名傳此法者云下氣調和)
豉汁(詩其蔌維何維筍及蒲箋筍竹萌也疏陸璣云筍竹萌也皆四月生唯巴竹筍八月九月生如出地)
(長數寸鬻以苦酒丨丨浸之可以就酒及食薑宋玉招魂大苦鹹酸辛甘發些注大苦豉也辛謂椒也甘謂)
(餳蜜也言取丨丨調和以椒薑鹹酸和以餳蜜則辛甘之味皆發而行也)
豉酒(王羲之丨丨帖小服丨丨至佳數用有驗直以純酒漬䜴令汁濃便有多少任意)
豉香(陸游詩梅青巧配吳鹽白筍美偏宜蜀丨丨)
糖
糖霜(本草甘露蜜集觧時珍曰按方國志云大食國秋時收露朝陽曝之即成丨丨盖此物也洪邁丨)
(丨譜序丨丨之名唐以前無所見大歴中有鄒和尚者始來小溪之繖山教民黃氏以造霜之法遂寧王灼作)
(譜七篇冰蘇軾送金山鄉僧歸蜀詩涪江與中泠共此一味水盤薦琥珀何似丨丨美耶律楚材西域河)
(中詩黃橙調蜜煎白餅糁丨丨)
糖蟹(齊書周顒傳何胤言斷食生猶欲食肉白魚䱉脯丨丨以為非見生物疑食蚶蠣使學生議之)
糖酪(摭言新進士尤重櫻桃宴乾符中劉相鎮淮南其子潭及第時櫻桃初熟和以丨丨人享一小盎不)
(啻數升)
餳
餳粥(宋史禮志僕射御史大夫中丞節度留後觀察内客省使權知開封府二至寒食並客省齎籖賜羊)
(酒米麫立春賜春盤寒食神餤丨丨端午糭子伏日蜜沙冰重陽糕並有酒三伏日又五日一賜冰)
餳䬾(徐渭雪詩蜂蝶誤猜堪蜜蠟清明纔斷正丨丨)
餳字(野客叢談劉禹錫嘗曰詩用僻字須有來處宋考功詩云馬上逢寒食春來不見餳疑此字僻因讀)
(毛詩有瞽章乃知六經中惟此注有丨丨僕觀揚雄方言有此一字觀樊儵傳三歲獻甘醪膏餳知漢人嘗有)
(此語又考周禮少師掌教簫注亦有丨丨則是丨丨六經中不但詩注有此一字矣禹錫是未深考)
餳白(李商隠評事翁寄賜餳粥走筆為答詩見粥香下)
飴
飴津(益部方物記柑碧葉素葩厥包之珍丹裏既披香液丨丨)
飴露(鮑照河清頌薰風蕩閨丨丨流閣丨察希周登福先寺上方然公禪室詩真味雜丨衆香唯茝蘭)
飴鹽(周禮鹽人王之膳脩共丨丨后及世子亦如之注丨丨鹽之恬者今戎鹽有焉)
飴醴(柳宗元禮部賀甘露表芳襲椒蘭味兼丨丨兼又為楊湖南謝設表鴻恩既至豐膳爰來陸海陳)
(丨丨皆設)
飴餳(急就篇棗杏瓜棣饊丨丨注以糵消米取汁而煎之渜弱者為丨言其形怡怡然也厚強者為丨餳)
(之為言洋也取其洋洋然也术元好問寄趙宜之詩煮橡當果穀煎甘丨丨)
飴蜜(禮記内則棗栗丨丨以甘之丨周禮疾醫以五味五藥養其病注五味醯酒丨薑鹽之屬春秋)
(繁露見膠漆下詔論衡露甘味如丨丨者太平之應淡魏文帝與羣臣新城孟太守道蜀肫羊雞鶩味皆)
(故蜀人作食喜著丨丨五梁簡文帝七勵於是露點丨丨溜泓澄於玉掌雲垂采覆旖旎於仙樓劉潜謝)
(東宮賜橘啟寧似魏瓜借清泉而得冷豈如蜀食待丨丨而成甜)
飴餌(南史朱异傳好飲食極滋味聲色之娛子鵝炰鰌不輟於口雖朝謁從車中必齎丨丨)
蜜
蜜蠟(宋史食貨志西夏自景德四年于保安軍置𣙜場以繒帛羅綺易駝馬牛羊玉氊毯甘草以香藥瓷)
(漆器薑桂等物易丨丨麝臍毛褐羱羚角&KR1681;砂柴胡蓯蓉紅花翎毛非官市者聽與民交易博物志諸遠方)
(山郡幽僻處出丨丨人往往以桶聚蜂每年一取蠟本草丨丨釋名弘景曰生于蜜中故謂丨丨時珍曰猶)
(鬛也蜂造丨丨而皆成鬛也)
蜜酒(宋史三佛齊國傳有花酒椰子酒檳榔酒丨丨皆非麴糵所醖飲之亦醉蘇軾詩高燒銀燭斟丨)
(丨)
蜜漿(十洲記玄洲在北海中地方三千里去南岸十萬里上有五芝玄澗澗水如丨丨飲之長生與天地)
(相畢服此五芝亦得長生不死亦多仙家)
蜜酪(論衡俗好高古而稱所聞前人之業菜果甘甜後人新造丨丨辛苦)
蜜醴(荀子蘭&KR0581;藁本漸于丨丨一佩易之注漸浸也雖皆香草然以浸于甘醴一三佩方可易貿之言所)
(漸者美而加貴也佩或為倍謂為一倍也)
蜜飯(壠上記袁安四世三公後公路年十八驕豪常食丨丨墨客揮犀雀有色純白者有尾白者橧巢)
(人家多為祥瑞余曾見賃藥老人育白雀數枚問何從得之答云雀方出殼未羽時以丨和丨飼之乃然)
蜜煎(上聲耶律楚材西域河中詩見糖霜下)
蜜脾(本草蜜蜂集觧别錄曰蜂子生武都山谷頌曰今處處有之即蜜蜂子也在丨丨中如蠶蛹而色白)
(嶺南人取頭足未成者油炒食之詩王禹偁蜂記其釀丨如丨謂之丨丨李商隠閨情紅露花房白丨丨)
(黃蜂紫蝶兩參差)
蜜炬(李賀詩丨丨千枝爛猶皮日休偶留羊振文先輩及一二文友小飲詩有僧虔多丨丨不辭相伴)
(到天明遥秦觀詩何時燃丨丨復聽閣前鈴劉濤詩知别夜詩成處醉袖淋漓丨丨紅)
蜜蜂(本草丨丨釋名蠟蜂&KR2222;時珍曰蜂尾垂鋒故謂之蜂蜂有禮範故謂之&KR2222;杜甫敝廬遣興奉寄嚴)
(公詩風輕粉蝶喜花暖丨丨喧)
蜜蟹(大業拾遺吳郡獻丨丨二千頭作如糖蟹法)
蜜杏(韓駒夜與疎山清公對語因設果供戲成長句詩黃甘十子近著霜醯梅丨丨經年藏)
蜜房(荆州圖記見羅綴下楨班固終南山賦碧玉挺其阿丨丨溜其巅劉瓜賦甘逾丨丨冷亞冰圭)
(野庾信咏園花詩燕送歸菱井蜂銜上丨丨春杜甫秋詩風落收松子天寒割丨丨歐陽修暮有感詩)
(往來采花蜂清丨未滿丨)
蜜嶺(南史任昉傳為新安太守郡有丨丨及楊梅舊為太守所采昉以冒險多物故即時停絶)
蜜巖(梁書傅昭傳出為智武將軍臨海太守郡有丨丨前後太守皆自封固專收其利昭以周文之囿與)
(百姓共之大可喻小乃教勿封)
蜜湖(明一統志丨丨在安福縣東一十五里中有鯽魚味甘如蜜故名)
蜜露(梁簡文帝南郊頌朝葉與丨丨共鮮晚花與薰風俱落蘇軾山茶詩游蜂略盡粉絲黃落蕊猶收)
(丨丨香)
蜜父(貴耳集建業間園丁種棃曰丨丨種枇杷曰蠟兒新羅使者多携松子賂公卿家問其名有玉角子)
(龍牙子)
蜜人(輟耕錄見蜜劑下)
蜜栗(本草丨丨子出川廣江浙金坑中收如蛇黃黃而有刺丹爐家采作五金匱藥制三黃)
蜜柰(洛陽花木記丨丨大柰紅柰)
蜜草(本草釋名見蜜甘下)
蜜甘(本草甘草釋名丨丨蜜草美草蕗草靈通國老)
蜜色(梁四公記高昌國遣使貢刺蜜帝命杰公迓之謂其使曰刺蜜是鹽城所生非南平城者使者曰其)
(年風災刺蜜不熟故爾帝問杰對曰南平城羊刺無葉其丨丨明白而味甘鹽城羊刺有葉其丨丨青而味薄)
(以是知蜜之偽焉)
蜜香(本草木香釋名丨丨青木香五木香南木香時珍曰木香草類也本名丨丨因其香氣如蜜也緣沈)
(香中有丨丨遂訛此為木香耳紋南方草木狀丨丨紙以丨丨樹皮葉作之微褐色有如魚子極香而堅韌)
(水漬之不潰爛晚陸游新闢小園詩山園寂寂春將酷愛幽花似丨丨)
蜜甜(杜甫漫興詩見香醪下)
蜜勺(宋玉招魂瑶漿丨丨實羽觴些)
蜜印(晉書山濤傳策賜司徒丨丨紫綬侍中貂蟬新沓伯丨丨青朱綬)
蜜漬(南史虞愿傳帝尤好逐夷以銀鉢盛丨丨之一食數鉢)
蜜滓(洞冥記有龍肝瓜長一尺花紅葉素生於冰谷所謂冰谷素葉之瓜仙人瑕丘仲采藥得此瓜食之)
(千歲不渴瓜上恒如霜雪刮嘗如丨丨)
蜜熟(庾肩吾和竹齊詩蜂歸憐丨丨燕入喜巢乾蘇軾詩酒闌病渴惟思睡丨丨黃蜂亦嬾飛)
蜜多(北史魏宣武靈皇后傳有丨丨道人能胡語帝置于左右太后慮其傳致消息三月三日于城南大)
(巷中殺之)
蜜課(黃庭堅詩稚蜂趨衙供丨丨巢李俊民暮春詩辛苦衙蜂輸丨丨等閒燕得泥香)
蜜劑(輟耕錄回回田地有年七十八歲老人自願捨身濟衆者絶不飲食惟澡身啖蜜經月便溺皆蜜既)
(死國人殮以石棺仍滿用蜜浸鐫志歲月于棺盖瘞之俟百年啟封則丨丨也凡人損折肢體食少許立愈俗)
(曰蜜人番言木乃伊)
脂
脂膏(禮記内則丨丨以膏之疏丨丨以膏之者凝者為丨釋者為丨以膏沃之使之香美周禮庖人春)
(行羔豚膳膏香夏行腒鱐膳膏臊秋行犢麛膳膏腥冬行鱻羽膳膏羶注此八物者得四時之氣尤盛為人食)
(之弗勝是以用休廢之丨丨煎和膳之姑後漢書孔奮傳河西大將軍竇融請奮署議曹掾守臧長姑臧稱)
(為富邑通貨羌胡市日四合奮在職四年財産無所增或以為身處丨丨不能以自潤徒益辛苦耳述異記)
(在南有懶婦魚俗云昔楊氏家婦為姑所溺而死化為魚焉其丨丨可燃燈燭以之照鳴琴博弈則爛然有光)
(及照紡績則不復明焉)
脂粉(史記佞幸𫝊序漢興高祖至暴抗也然籍孺以佞幸孝惠時有閎孺此两人非有材能徒以婉佞貴)
(幸與上卧起公卿皆因關說故孝惠時郎侍中皆冠鵕䴊貝帶傅丨丨化閎籍之屬也唐書玄宗貴妃楊氏)
(傳賜諸姨錢歲百萬為丨丨費說淮南子曼頰皓齒形夸骨佳不待丨丨芳澤而性可者西施陽文也鹽)
(鐵論見香澤下傷陶潜閒情賦悲丨丨之尚鮮或取毁于華糚庾信王司徒褒詩潁隂珠玉麗河陽丨丨)
(妍夫王維西施詩邀人傅丨丨不自著羅衣尊杜甫虢國人詩却嫌丨丨涴顔色淡埽蛾眉朝至李端)
(襄陽曲雀釵翠羽動明璫欲出不出丨丨香)
脂韋(唐書蘇味道傳練臺閣故事善占奏然其為相特具位未嘗有所發明丨丨自營而已屈原卜居)
(寧廉潔正直以自清乎將突梯滑稽如丨如丨以絜楹乎)
脂水(漢書五行志見脂夜下獨杜牧阿房宮賦渭流漲賦棄丨丨也劉銑詩暗睡醒聞畫角玉盆丨)
(丨紅冰薄)
脂灰(談圃王青未遇時貧甚有人告曰何不賣丨丨令人家補璺器青如其言家貲遂豐是時京師無人)
(賣此今則多矣盖自青始也)
脂澤(唐書陳子昂傳贊子昂說武后興明堂太學其言甚高殊可怪笑后竊威柄誅大臣宗室脅逼長君)
(而奪之權子昂乃以王者之術勉之卒為婦人訕侮不用可謂薦圭璧於房闥以丨丨汙漫之也)
脂人(靈樞經伯高曰必先别其三形血之多少氣之清濁而後調之治無失常經是故膏人縱腹垂腴肉)
(人者上下容大丨丨者雖脂不能大也)
脂體(楊慎詩膩鬟斜墜烏雲滑丨丨横陳白雪光)
脂衣(酉陽雜俎丨丨柰漢時紫柰大如升核紫花青研之有汁可漆或著衣不可浣)
脂夜(漢書五行志在人腹中肥而包裹心者脂也心區霧則冥晦故有丨丨之妖一曰有脂物而夜為妖)
(若脂水夜汙人衣淫之象也)
脂盝(唐書李德裕傳敬宗立侈用無度詔浙西上丨丨糚具)
脂膩(左思嬌女詩丨丨漫白袖烟薰染阿錫)
脂物(漢書五行志見脂夜下)
膏
膏雨(唐書柳玭𫝊夫行道之人德行文學為根株正直剛毅為柯葉有根無葉或可俟時有葉無根丨丨)
(所不能活也天以亭以育)(宋史樂志和風斯扇丨丨斯沐我仁如王融永明十一年策秀才文歌皇華而)
(遣使賦丨丨而懷賓)
膏露(禮記禮運天降丨丨地出醴泉宋漢書董仲舒傳何修何飭而丨丨降百穀登史樂志殊祥萃)
(九苞丹鳳來儀丨丨降和氣洽三秀煥靈芝丨鶡冠子聖之德上及太清下及太寧中及萬靈則丨下淮)
(南子春治以規秋治以矩冬治以權夏治以衡是故燥濕寒暑以節至甘雨丨丨以時降梁元帝高祖武皇)
(帝諡議丨丨凝枝慶雲觸石汛張說鄎國長公主碑式贍貴里儀範通門如千花之惠風百卉之涵丨丨)
(吴仲舒南風之薰賦承長養則芳氣襲于一人闡煦嫗則丨丨霑于萬物陳詡瑞柳賦舞絮花之似雪意丨)
(丨之凝霜渡江總咏雙闕詩屢逢丨丨灑幾遇祥烟初元稹競詩隨時布丨丨稱物施厚恩黃昃酌桃)
(花詞問訊花梢春幾許半在詩人杖屨點點是祥烟丨丨又本草釋名見酒漿下)
膏夏(淮南子巫山之上順風縱火丨丨紫芝與蕭艾俱死注丨丨大木其理密白如膏)
膏火(莊子山木自宼也丨丨自煎也贈急就篇見籌算下杜甫詶薛十二文判官見詩不是無丨丨)
(勸郎勤六經十蘇軾上元夜詩亦復舉丨丨松間見層層又詩年讀易費丨丨盡日呤詩愁肺肝)
膏壤(史記貨殖傳關中自汧雍以東至河華丨丨沃野千里漢書王莽傳丨丨殖穀傅玄棗賦有蓬)
(萊之家樹植神州之丨丨雪傅咸款冬花賦以堅冰為丨丨吸霜以自濡)
膏畝(鮑照園葵賦通畔修直丨丨夷敞)
膏澤(孟子諫行言聽丨丨下於民廣杜預春秋左傳集解序身為國史躬覽載籍必記而備言之其文)
(緩其旨遠將令學者原始要終尋其枝葉䆒其所窮優而柔之使自求之饜而飫之使自趨之若江河之浸丨)
(丨之潤煥然冰釋怡然理順然後為得也)
膏龍(明一統志丨丨洞在遂昌縣好義里一湫出雲禱兩輒應)
膏潤(漢書禮樂志丨丨并愛蚑行畢逮賀王僧孺禮佛文條風祥雨丨丨相屬柳宗元大赦表太陽)
(既升煦育資始霈澤斯降丨丨無遺以周必大題跋橘洲在湘江中巨浸不能沒丨丨宜橘是得名鍾會)
(葡萄賦滋澤丨丨入口散流青韓偓詩烟空但仰如丨丨又明一統志丨丨廟在州府安丘縣雹泉之後)
(祀泉神宋大觀間禱雨有應封靈沛侯)
膏腴(漢書地理志豳詩言農桑衣食之本甚備有鄠杜竹林南山檀柘號稱陸海為九州丨丨晉書王)
(國寳傳除尚書郎以中興丨丨之族惟作吏部不為餘曹郎甚怨望固辭不拜南史謝㵸傳武帝問王儉當)
(今誰能為五言儉曰謝朏得父丨丨阻道德指歸論大國之君獨立無偶名山四塞三面成鴻川並流萬物)
(浮下為諸轂丨丨之府遂文心雕龍逐末之儔蔑棄其本雖讀千賦愈惑體要使繁華損枝丨丨害骨無貴)
(風軌莫益勸戒此揚子所以追悔雕蟲貽誚于霧縠者也李斯諫逐客書東割丨丨之地北收要害之郡)
(曹植社頌田則一州之丨丨桑則天下之甲第品左思吳都賦其四野則畛畷無數丨丨兼倍原隰殊穹窿)
(異等田杜甫岳麓山道林二寺行詩桃源人家易制度橘洲土仍丨丨儲光羲田家雜興詩衆人恥貧賤)
(相與尚丨丨送皮日休蚊子詩何事覓丨丨腹無太倉粟王廷珪駱仲武詩椎斵䏎骨尋丨丨公為一笑)
(憐其愚)
膏粱(孟子言飽乎仁義也所以不願人之丨丨之味也晉書陳頵傳會觧結代楊準為刺史韜因河間)
(王顒屬結結曰衆人之言不可妄聽宜依法窮竟又問僚佐曰河北白壤丨丨何故少人士每以三品為中正)
(答曰詩稱維嶽降神生甫及申夫英偉大賢多出于山澤河北土平氣均蓬蒿裁高三尺不足成林故也齊)
(書王僧虔𫝊第九子寂字子元性迅動好文章建武初欲獻中興頌兄志謂之曰汝丨丨年少何患不達不鎮)
(之以静將恐貽譏寂乃止文唐書柳冲傳見甲姓下文又儒學傳武為救世砭劑其丨丨歟亂已定必以)
(治之否者是病損而進砭劑其傷多矣)
膏薌(禮記内則春宜羔豚膳丨丨疏春宜羔豚膳丨丨者春為木王丨丨牛膏也牛中央土木尅土木盛)
(則土休廢用休廢之膏故用牛膏也)
膏臊(禮記内則夏宜腒鱐膳丨丨疏丨丨犬膏也)
膏腥(禮記内則秋宜犢麛膳丨丨疏丨丨謂雞膏也)
膏羶(禮記内則冬宜鮮羽膳丨丨疏丨丨謂羊膏也)
膏油(淨住子見燈炷下)
膏血(唐書陸贄傳聚兵日衆供費日博常賦不給乃議蹙限而加歛焉加歛既殫乃别配之别配不足于)
(是𣙜算之科設率貸之法興禁防滋章吏不堪命農桑廢于追呼丨丨竭于笞捶兆庶嗷然而郡邑不寧矣)
(宋史王禹偁傳近年虛國帑藏竭生民丨丨以奉無用之土木皆賊臣丁謂王欽若啟上侈心之為也不誅死)
(無以謝天下)
膏乳(蘇軾詩山泉宅龍脣平地走丨丨詩又龍眼詩纍纍似桃李一一流丨丨宋无石竇深丨丨滴)
(甃潤土花沿)
膏蠟(宋史趙遹傳見繩梯下)
膏粥(續齊諧記吳縣張成夜起忽見一婦人立于宅上南角舉手招成成即就之曰此地是君家蠶室我)
(即是此地之神明年正月半宜作白粥泛膏于上祭我也必當令君蠶桑百倍言絶失之成如言作丨丨自此)
(後大得蠶今正月半作白丨丨自此始也)
膏液(漢書司馬相如𫝊夫邊郡之士聞烽舉燧燔皆攝弓而馳荷兵而走流汗相屬惟恐居後觸白刃冒)
(流矢議不反顧計不旋踵人懷怒心如報私讐彼豈樂死惡生非編列之民而與巴蜀異主哉計深慮遠急國)
(家之難而樂盡人臣之道也故有剖符之封折圭而爵位為通侯居列東第終則遺顯號于後世𫝊土地于子)
(孫行事甚忠敬居位甚安佚名聲施于無窮功烈著而不滅是㠯賢人君子肝腦塗中原丨丨潤野草而不辭)
(也)
膏汗(異苑滿奮豐肥每至暑夏輒丨丨流溢)
膏沐(詩豈無丨丨誰適為容丨說苑言人之善澤于丨)
膏肓(後漢書鄭康成𫝊康成隠修經業杜門不出時何休好公羊學遂著公羊墨守左氏丨丨穀梁廢疾)
(康成乃發墨守鍼丨丨起廢疾休見而歎曰康成入吾室操吾矛以伐吾乎晉書樂廣傳衛玠總角時嘗問)
(廣夢廣云是想玠曰形神所不接而夢豈是想耶廣曰因也玠思之經月不得遂以成疾廣聞故命駕為剖析)
(之玠病即愈廣歎曰此賢胸中當必無丨丨之疾釋魏書高允傳允所製詩賦誄頌箴論表讚左氏公羊毛)
(詩拾遺雜解議何鄭丨丨事凡百餘篇别有集行于世唐書藝文志何休左氏丨丨十卷又田游巖傳入)
(箕山居許由祠旁自號由東鄰高宗幸嵩山親至其門游巖野服出拜帝謂曰先生比佳否荅曰臣所謂泉石)
(丨丨烟霞痼疾者不申鑒丨丨純白二豎不生兹謂心寧省闥清淨嬖孽生兹謂政平蘇頲王公神道碑)
(寘毛髮之愆徵丨丨之疾少杜甫壯遊詩大軍載草草凋瘵滿丨丨朱子題謝卿藥園詩再拜藥園翁何)
(以起丨丨)
膏膜(雲笈七籖肝中四真名青明君字輪明童子恒守吾胃管三戸丨丨之下)
膏面(蘇軾韓退之孟郊墓銘云以昌其詩舉此問王定國當昌其身耶昌其詩也來詩下語未契作此答)
(之詩昌詩如丨丨為人作容姿自又詩對花把酒未甘老丨丨染䰅聊欺)
膏脣(後漢書吕強傳羣邪項領丨丨拭舌競欲咀嚼造作飛條唐書武平一傳自頃權貴猜防外和内)
(離怨結姻婭疑生骨肉邀榮之徒詭獻忠欵丨丨之伍苟輸讒計脅肩邸第之中噤頤媪宦之側)
膏良(晉書桓沖傳孱陵縣地名上明田土丨丨可以資業)
膏鬛(柳宗元文或丨其丨或劘其脽)
膏灌(通典蒙衝鬭艦數十艘實之薪草丨丨其中)
膏葉(潘岳石榴賦新莖擢潤丨丨垂腴)
膏下(左傳晉侯疾病求醫于秦秦伯使醫緩為之未至公夢疾為二豎子曰彼良醫也懼傷我焉逃之其)
(一曰居肓之上丨之丨若我何醫至曰疾不可為也在肓之上丨之丨攻之不可達之不及藥不至焉不可為)
(也公曰良醫也注肓鬲也心下為膏)
膏餌(雲笈七籖氣液流通體藏安穏乃可絶諸藥食仍須兼丨丨消潤之藥助之吳少微為張仁亶進)
(九鼎銘表臣聞禮之興也始諸飲食故先王之制日舉九鼎盖芍藥淳熬滌瀡丨丨御九州之美順四時之和)
酪
酪漿(漢書西域傳昆莫年老語言不通公主悲愁自為作歌曰吾家嫁我兮天一方遠託異國兮烏孫王)
(穹廬為室兮旃為牆以肉為食兮丨為丨居常上思兮心内傷願為黃鵠兮歸故鄉宋史張守𫝊陛下處宮)
(室之安則思二帝母后穹廬毳幕之居享膳羞之奉則思二帝母后羶肉丨丨之味服細暖之衣則思二帝母)
(后窮邊絶塞之寒苦飲大業雜記先有籌禪師仁壽間常在内供養造五色以扶芳葉為青飲楥禊根為赤)
(飲丨丨為白飲烏梅漿為玄飲江茥為黃飲與李陵答蘇武書羶肉丨丨以充飢渴劉潜北史還永豐侯)
(書兵𫝊李緒之法樓擬衛律所治而毳幕難淹丨丨易厭白居易齋畢開素當食吟稻飯紅似花調沃新丨)
(丨)
酪母(漢書揚雄傳長楊賦敺槖它燒&KR2696;蠡注張晏曰&KR2696;蠡乾酪也以為丨丨燒之壊其養生之具也)
酪奴(洛陽伽藍記齊王肅歸魏初不食羊肉及酪漿常飯鯽魚羹渴飲茗汁高祖曰羊肉何如魚羹茶茗)
(何如酪漿肅曰羊陸産之最魚水族之長羊比齊魯大邦魚比邾莒小國惟茗不中與酪作奴彭城王勰曰卿)
(不重齊魯大邦而愛邾莒小國明日為卿設邾莒之食亦有丨丨因呼茗為丨丨)
酪酥(唐書穆贊傳見醍醐下也笑林吳人至京為設食者有丨丨未知是何物強而食之歸吐遂至困)
(頓謂其子曰與傖人同死亦無所恨醍本草别錄佛書稱乳成丨酪成丨酥成醐)
漿
漿壺(北史游明根傳明根幼年遭亂為櫟陽王氏奴主使牧羊明根以丨丨倩人書字路邊書地學之)
漿酒(禮記玉藻五飲上水丨丨醴酏注上水水為上餘其次之漢書鮑宣傳今貧民菜食不厭衣又穿)
(空父子夫婦不能相保誠可為酸鼻陛下不救將安所歸命乎奈何獨私養外親與幸臣董賢多賞賜㠯大萬)
(數使奴從賓客丨丨霍肉蒼頭廬兒皆用致富非天意也宋史食貨志邸第戚畹御前寺觀田連阡陌亡慮)
(數千萬計皆巧立名色盡蠲二稅州縣乏興鞭撻黎庶鬻妻賣子而鐘鳴鼎食之家蒼頭廬兒丨丨藿肉琳宮)
(梵宇之流安居暇日優游死生安平無事之時尤且不可而况艱難多事之際乎)
漿粥(素問岐伯曰丨丨入胃泄注止則虚者活身汗得後利則實者活)
漿酏(周禮酒正辨四飲之物一曰清二曰醫三曰丨四曰丨)
漿糗(陸龜蒙入林屋洞詩又坐紫泉光甘如酌天酒何人能挹嚼餌以代丨丨)
漿粉(陸游清署詩厨人具丨丨童子鬻山茗)
漿飲(唐書刑法志諸獄之長官五日一慮囚夏置丨丨月一沐之)
漿水(禮記内則飲重醴稻醴清糟黍醴清糟粱醴清糟或以酏為醴黍酏丨丨醷濫山海經㓨山有水)
(焉甚寒而清帝臺之丨丨也水本草丨丨釋名酸漿嘉謨曰漿酢也炊粟米熱投冷中浸五六日味酢生白)
(花色類漿故名)
漿山(明一統志丨丨在永寧縣西三十里峰巒峻峭松林蓊鬱有泉味甚甘)
漿人(周禮丨丨奄五人女漿十有五人奚百有五十人又丨丨掌共王之六飲水漿醴凉醫酏入于酒)
(府奚列子列子之齊中道而反遇伯昏瞀人伯昏瞀人曰方而反曰吾驚焉惡乎驚吾食於十漿而五漿先)
(饋伯昏瞀人曰若是乎為驚已曰夫丨丨特為食羹之貨無多餘之贏其為利也薄其為權也輕而猶若是而)
(况於萬乘之主身勞於國而智盡於事彼將任我以事而效我以功吾是以驚)
漿含(梁元帝謝賜功德淨饌一頭啓丨丨都蔗味資石蜜)
酥
酥酪(宋史職官志牛羊司乳酪院供造丨丨玩杜牧和裴傑秀才新櫻桃詩忍用烹丨丨從將玉盤)
酥蜜(宋史禮志見燈油下達元史百官志見酒麫下達法苑珠林童子提婆多彎弓射著一雁墜悉)
(園中太子見雁帶箭墜地徐捧起已跏趺安雁膝上以妙滑左手擎持右手拔箭即以丨丨封其瘡)
酥酒(王羲之鷹嘴帖鷹嘴爪炙入麝香煎丨丨一盞服之治痔瘻有騐蘇軾送丨丨詩關右土丨黃似)
(丨揚州雪液却如酥丨又詩使君半夜分丨)
酥味(楞嚴經在汝口中只有一舌其舌爾時已成丨丨)
酥嫩(李洞贈龐鍊師詩兩臉酒醺紅杏妒半胸丨丨白雲饒)
酥顆(白居易阿崔詩玉芽開手爪丨丨點䏎膚)
御定駢字類編卷一百七十一
