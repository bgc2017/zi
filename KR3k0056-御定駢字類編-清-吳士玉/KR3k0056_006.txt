欽定四庫全書
御定駢字類編卷六
天地門六
日
日月(易乾與丨丨合其明草又豫彖見天地下彖又離彖丨丨麗乎天百穀木麗乎土又恒丨丨)
(得天而能久照陽之義配丨丨)(又繫辭丨丨之道貞明者也歷又隂書堯典乃命羲和欽若昊天象丨)
(丨星辰敬授人時□又益稷予欲觀古人之象丨丨星辰山龍華蟲作會宗彝藻火粉米黼黻絺繡以五采彰)
(施于五色作服汝明土又泰誓唯我文考若丨丨之照臨光于四方顯于西詩瞻彼丨丨悠悠我思又)
(蟋蟀在堂歲聿其莫今我不樂丨丨其除也又昔我往矣丨丨方奥又小序丨丨衞莊姜自傷遭州吁之)
(難不見答于先君以至困窮之詩也山禮記曲禮名子者不以國不以丨丨不以隠疾不以川疏不以丨丨)
(者不以甲乙丙丁為名行又月令孟春乃命太史守典奉法司天丨丨星辰之宿離不貸毋失經紀以初為)
(常之)(又樂記煖之以丨丨疏萬物之生必須丨丨煖煦又孔子閒居天無私覆地無私載丨丨無私照)
(又中庸丨丨星辰繫焉丨又辟如四時之錯行如丨丨之代明周禮司常丨為常交龍為旂又大司寇)
(奉其明水火註明水火取于丨丨者祀又考工記輪輻三十以象丨丨也又圭璧五寸以丨丨星辰璧琮)
(九寸諸侯以享星左傳山川之神則水旱癘疫之災于是乎禜之丨丨辰之神則雪霜風雨之不時于是乎)
(禜之地又良君將賞善而刑淫養民如子蓋之如天容之如民奉其君愛之如父母仰之如丨丨敬之如神)
(明畏之如雷霆其可出乎道公羊傳注見天燎下者論語仲尼丨丨也越語天皇皇丨丨以為常明以)
(為法微者則是行也孔子家語旂有十二旒龍章而設以丨丨所以法天史記蕭相國世家贊蕭相國何)
(於秦時為刀筆吏錄錄未有竒節及漢興依丨丨之末光何謹守管籥因民之疾奉法順流與之更始又屈)
(原傳推此志也雖與丨丨爭光可也百又大宛𫝊贊禹本紀言河出崑崙崑崙其高二千五餘里丨丨所相)
(避隠為光明也湯後漢書祭遵傳矯俗厲化卓如丨丨宋書符瑞志在亳能修其德伊摯將應湯命夢乘)
(船過丨丨之傍連竹書紀年帝堯陶唐氏七十年丨丨如合璧五星如珠穆天子傳甲辰天子南葬盛姬)
(于樂池之南丨丨之旗七星之文鼔鐘以葬又莊子丨丨出矣而爝火不息其於光也不亦難乎今汝飾)
(知以驚愚修身以明汙昭昭乎如揭丨丨而行也也又見天運下淮南子耳目者丨丨也血氣者風雨)
(韓詩外傳在天者莫明乎丨丨在地者莫明乎水火在人者莫明乎禮義白虎通天左旋丨丨五星右行何)
(丨丨五星比天為隂故右行右行者猶臣對君也地又人目何法法丨丨明也文心雕龍夫自肖貌天稟)
(性五行擬耳目於丨丨方聲氣於風雷其超出萬物亦已靈矣博物志見天道下徐整長歷大星徑百里)
(中星五十小星三十北斗七星間相去九千里皆在丨丨下庾信吳明徹墓誌銘蕭索煙雲光華丨丨柳)
(宗元招海賈文大海盪泊兮顛倒丨丨龍魚傾側兮神怪隳突司馬相如子虚賦其山則盤紆茀鬱隆崇嵂)
(崒岑巖參差丨丨蔽虧于楊炯渾天賦丨丨載于元氣所以或中或昃星辰浮太空所以有行有息無名)
(氏朝元閣賦納煙霞於袖裏看丨丨於掌上出王仲言慈寧殿賦丨丨為宇天為卑矣魏武帝步東西門)
(行丨丨之行若出其中星漢燦爛若出其裏疑盧懷慎奉和聖製龍池篇樓臺影就波中出丨丨光鏡裏懸)
(懷杜甫行次昭陵詩風雲隨絶足丨丨繼高衢古跡詩三峽樓臺淹丨丨五溪衣服共雲山)(又詠高適)
(寄宿田家詩鬢白未曾記丨丨山青每到識春時鼔韋應物酬鄭戸曹驪山感懷詩翻翻丨丨旗殷殷鼙聲)
(楚陳潤登西靈塔詩稍與雲霞近如將丨丨齊使元稹歌八荒同丨丨萬古共山川孟郊送新羅詩恩)
(傳丨丨外夢在波濤東王李賀榮華樂將廻丨丨先反掌欲作江湖惟畫地建上李吉甫相公詩聖朝齊)
(賀說逢殷霄漢無雲丨丨真送李商隠念遠詩丨丨淹秦甸江湖動越吟皮日休令狐補闕歸朝詩文如)
(丨丨氣如虹舉國重生正始風終又讀隂符經詩結為丨丨精融作天地髓張喬題南山白鶴觀詩仙境)
(丨丨外帝鄉煙霧中損翁洮秋詩雲閒丨丨虚浮白木落山川疊碎紅鄭藝堂詩風波險似金機駭丨丨)
(忙如雪羽飛八周朴福州神光寺塔詩風雲會處千尋出丨丨中時面明廣宣駕幸普濟寺應制詩見天)
(宇下霓劉因留題山房詩壺裏有天藏丨丨杯中無酒飲虹陳泰朔方歌東西丨丨自吞吐今古煙雲相)
(往還旗王逢舟過吳門詩風雲首護平淮表丨丨中昏鎮海又後漢書儒林傳中元元年初建三雍明帝)
(即位親行其禮天子始冠通天衣丨丨備法物之駕盛清道之儀又晉書衛恒傳恒善草隸書為四體書勢)
(一曰指事上下是也二曰象形丨丨是也三曰形聲江河是也四曰會意武信是也五曰轉注老考是也六曰)
(假借令長是也以又韓友傳舒縣廷掾王睦病死已復魄友為筮之令丹畫版作丨丨置牀頭又以豹皮馬)
(鄣泥卧上立愈出又齊書江祏傳高宗胛上有赤誌常秘不傳祏勸帝以示人晉壽太守王洪範罷任還上)
(袒示之曰人皆謂此是丨丨相卿幸無泄言洪範曰公丨丨之相在軀如何可隠轉當言之公卿上大悅又)
(元史禮樂志次九隊婦女三十人冠玉女冠翠花鈿服黃銷金寬袖衣加雲肩霞綬玉佩各執椶毛丨丨扇舞)
(唱前曲與前隊相和膏又述異記昔盤古氏之死也頭為四岳目為丨丨脂為江湖毛髮為草木又宣和)
(書譜孔琳之有丨丨帖相古美眉黃色丨丨角)(雲笈七籖老君生於殷末其明一統志丨丨池在紹興府)
(會稽縣治東北俗傳錢武肅王有目疾故浚此二池二又丨丨湖在南昌府進賢縣北二十里水涸則分為)
(漲則合為一中有石人灘古諺云丨丨湖明良將出石人灘合狀元生又史記六國表秦旣得志燒天下詩)
(書諸侯史記尤甚為其有所刺譏也詩書所以復見者多藏人家而史記獨藏周室以故滅惜哉惜哉獨有秦)
(紀又不載丨丨其文略不具然戰國之權變亦有頗可采者何必上古)
日星(禮記禮運以丨丨為紀疏紀綱紀也日行有次度星有四方列宿分部昏明敬授人時是法丨丨為)
(綱紀也禮孔子家語天秉陽垂丨丨地秉隂載於山川唐書樂志見天紀下謝朓為宣城拜章惟天為)
(大丨丨度其象謂地益厚河岳宣其氣丨岑士貴凌煙閣賦鄭公秉直金石為姿鑑亡言在丨昭垂歐陽)
(玄辟雍賦丨丨乎曠世之條風霆乎多士之氣)
日辰(周禮占夢掌其歲時觀天地之會辨隂陽之氣以日月星辰占六夢之吉凶注天地之會建厭所處)
(之丨丨落史記歷書今上即位招致方士唐都分其天部而巴下閎運算轉歴然後丨丨之度與夏正同)
(吳志虞翻傳注臣松之案翻云古大篆夘字讀當言柳古柳夘同字與丨丨夘字字同音異齊書禮志太常)
(丞何諲之議鄭注云元辰蓋郊後吉亥也亥水辰也凡在墾稼咸存灑潤五行說十二辰為六合寅與亥合建)
(寅月東耕取月建與丨丨合也之又祖冲之傳以子為丨丨位在正北爻應初九升氣端虚為北方列宿之)
(中元氣肇初宜在此次前儒虞喜備論其義五韓愈殿中侍御史李君墓誌銘學無所不通最深於行書以)
(人之始生年月日所直丨丨干支相生勝衰死王相斟酌推人壽夭貴賤利不利輒先處其年時百不失一二)
日宿(宋書歷志元和二年太初失天益遠宿度相覺浸多候者皆知丨丨差五度冬至之日在斗二十一)
(度晦朔弦望先天一日章帝召治歷編訴李梵等綜核意狀)
日德(史記龜策傳丨為丨而君於天下辱於三足之烏月為刑而相佐見食於蝦蟇漢書王莽傳丨丨)
(元厷右司徒典致文瑞考圜合規主司人道五教是輔帥民承上宣美風俗五品乃訓管子九暑乃至時雨)
(乃降五穀百果乃登此謂丨丨相陸贄東郊朝日賦和氣旁通帝德與丨丨並遠清光對帝心與日心齊明)
(丨袁同直寅賓出日賦君德與丨俱遠道光與日光齊明)
日陽(詩梧桐生矣于彼朝陽疏梧桐可使鳳凰集之則大樹非始生矣而言梧桐生者喻明君出也旣以)
(梧桐比君不言生於他處而云生於朝陽者以其早見丨丨被溫仁之氣溫仁者亦君之德也故以朝陽之梧)
(桐喻之後宋書天文志見星隂下)
日虹(李賀賈公閭貴壻曲燕語踏簾鉤丨丨屏中碧)
日氣(詩雨雪瀌瀌見晛曰消𫝊晛丨丨也日中有三足烏日者火也烏丨丨也)(論衡儒言黃庭内景)
(經高奔日月吾上道注吾道君也上清紫文吞丨丨法一名赤丹金精石景水母玉胞經庾信驃騎大將軍)
(冠軍伯柴夫人李氏墓誌銘見天河下兮蘇轍超然亭賦東海之濱丨丨所先巋高堂之凌空溢晨景之潔)
(鮮雷杜審言夏日過鄭七山莊詩丨丨含殘雨雲隂送晩鄭愔塞外詩海隂凝獨樹丨丨下連營薛竒)
(童楚宫詞玉忩通丨丨珠箔卷輕寒人杜甫晴詩雨聲衝塞盡丨丨射江深又赤谷西崦家詩溪回丨丨)
(暖徑轉山田熟部盧綸王評事駙馬花燭詩見天泉下姚合寄楊工聞毘陵舍弟自罨溪入茶山詩色是)
(春光染香驚丨丨露氣李商隠當句有對詩池光不定花光亂丨丨初涵乾李孝光天台道者聞天香)
(詩丨丨常蒸稻天香喜釀花)
日暈(史記天官書兩軍相當丨丨暈等力鈞厚長大有勝薄短小無勝宋書五行志晉武帝太始五年)
(七月甲寅丨丨再重白虹貫之雲庾信象戲賦月輪新滿丨丨初圓楊炯渾天賦怪祓氣冬雷夏雪丨丨)
(長虹星芒伏鼈)
日戴(晉書天文志丨丨者形如直狀其上微起在日上為戴戴者德也國有喜也)
日晷(漢書藝文志丨丨書三十四卷妃宋書歷志冬至南極丨丨最長又明帝陳貴傳見星樞下)
(元史世祖紀遣太史監候張公禮彭質等往占城測候丨丨周髀算經冬至丨丨長丈三尺五寸夏至丨丨)
(尺六寸冬至丨丨長夏至丨丨短丨丨損益寸差千里邢邵景明寺碑丨丨停流星光輟運方干贈上虞)
(胡少府百篇詩丨丨未移三十刻風騷已及四千言)
日食(蝕同詩十月之交朔日辛卯丨有丨之亦孔之醜箋周之十月夏之八月也八月朔日日月交會而)
(丨丨隂侵陽臣侵君之象日辰之義日為君辰為臣辛金也卯木也又以卯侵辛故甚惡也禮記丨丨則天)
(子素服而修六宫之職蕩天下之陽事記公羊隠公三年春王二月己巳丨有丨之傳何以書異也丨丨則)
(曷為或日或不日或言朔或不言朔曰某月某日朔丨有丨之者食正朔也又莊公二十有五年六月辛未)
(朔丨有丨之鼓用牲于社𫝊丨丨則曷為鼓用牲于社求乎隂之道也漢書翼奉𫝊見天變下晉書郭璞)
(傳按洪範傳君道虧則丨丨人憤怨則水涌溢隂氣積則下伐上此微理潛應已著實於事者也博物志麒)
(麟鬭而丨丨鯨魚死則彗星出嬰兒號婦乳出逸顏氏家訓握素披黃吟道詠德苦辛無益者如丨丨樂名)
(利者幾秋荼直杜牧贈李和鼎詩鵩鳥飛來庚子謫去丨丨辛卯年)
日至(禮記雜記孟獻子曰正月丨丨可以有事于上帝七月丨丨可以有事于祖七月而禘獻子為之也)
(注魯以周公之故得以正月丨丨之後郊天亦以始祖后稷配之獻子欲尊其祖以郊天之月對月禘之非也)
(魯之宗廟猶以夏時之孟月爾公周禮大司徒丨丨景尺有五寸謂之地中左傳昭二十年春王二月己)
(丑丨南丨注是歲朔旦冬至之歲也當言正月己丑朔丨南丨時史失閏閏更在二月後故經因史而書正月)
(傳更具于二月記南至日以正歷也功又莊公二十九年冬十二月城諸及防書時也凡土龍見而畢務戒)
(事也火見而致用水昏正而栽丨丨而畢而孟子見天高下吕覽大聖至理之世天地之氣合生風丨丨)
(則月鍾其風以生十二律除淮南子日者陽之主也是故春夏則羣獸丨丨而麋鹿解)
日度(宋書歷志推丨丨術曰以紀法乘朔積日滿周天去之餘以紀法除之所得為度不盡為分命度從)
(牛前五起宿次除之不滿宿則天正十一月朔夜半日所在度及分也劉向九歎年忽忽而丨丨陸機歎)
(逝賦川閱水以成川水滔滔而丨丨)
日次(禮記月令季冬之月丨窮于丨月窮于紀星回于天北齊書北郊歌丨丨月紀方極九州山海)
(經漆吳之山無草木于海東望丘山其光載出載入是惟丨丨)
日行(書堯典歷象日月星辰傳辰日月所會疏丨丨遲月行速每月之朔月行及日而與之會其必在宿)
(分二十八宿是日月所會之處辰時也集會有時故謂之辰禮記月令孟春之月日在營室注孟春者日月)
(會于娵訾而斗建寅之辰也疏娵訾是亥次之號立春之時日在危十六度月半雨水之時日在營室十四度)
(營室號娵訾但星次西流丨丨東轉東西相逆若月初之時則日在星分之初月半之時則在星分之半月終)
(之時在星分之末凡十二月日之所在或舉月初或舉月末皆據其大略不細與歷數齊同唐書歷志丨丨)
(有南北晷漏有長短然二十四度晷差徐疾不同者句股使然也元史天文志見天運下呂覽冬至丨丨)
(遠道周行四極命曰元明夏至丨丨近道乃參於上長白虎通陽舒隂急何法法丨丨遲月行疾也李竦)
(至日上公獻夀詩丨丨臨觀闕帝錫洽珪璋又禮記奔喪丨丨百里不以夜行)
日運(方言丨丨為躔月運為逡者王勃上劉右相書星廻丨丨御洪荒貞夫一)
日躔(唐書歷志新歷本春秋日蝕古史交會加時及史官候簿所詳稽其進退之中以立常率然後以丨)
(丨月離先後屈伸之變偕損益之故經朔雖得其中而躔離或失其正元史歷志列宿著於天為舍二十有)
(八為度三百六十五有竒非丨丨無以校其度非列舍無以紀其度周天之度因二者以得之顔延之曲水詩序)
(丨丨胃維月軌青陸象裴秀大蜡詩丨丨星紀大呂司辰元改次庶衆更新)
日率(唐書歷志其初見消息定數亦半之以息加消減其星初見行留丨丨宋史律歷志丨丨度率以)
(本段定積減後段定積為泛丨丨以本段定星減後段定星為定度率)
日分(史記歷書紬繢丨丨率應水德之勝差唐書歷志古歷有章蔀有元紀有丨丨度分參不齊淳風)
(為總法千三百四十以一之損益中晷術以考日至為木渾圖以測黃道)
日寸(范子計然丨者丨也紀刻而成晷也月者尺也紀度而成刻也)
日差(元史歷志劉宋祖冲之嘗取至前後二十三四日間晷景折取其中定為冬至且以丨丨比課推定)
(時刻宋皇祐間周琮則取立冬立春二日之景以為去至旣遠丨丨頗多易為推攷紀元以後諸歷為法加詳)
(大抵不出冲之之法昏又累計相距日數轉定度為轉積度與定朔弦望晨宿次前後相距度相減餘以相)
(距日數除之為丨丨以加減每日轉定度為行定度以累加定朔弦望晨昏月度加命如前即每日晨昏月離)
(白道宿次)
日法(後漢書律歷志建歷之本必先立元元正然後定丨丨法定然後度周天以定分至三者有程則歷)
(可成也所又丨丨者日之所行分也日垂令明行有常節丨丨該通遠無已損益毫釐差以千里自此言之)
(數無緣得有虧棄之意也演晉書律歷志丨丨四百五十七唐書歷志積算曰紀丨丨曰通法月氣曰中)
(朔朔實曰揲法歲分曰策實周天曰乾實餘分曰虛分氣策曰三元一元之策則天一遯行也元史歷志世)
(代綿遠馴積其數至踰億萬後人厭其布算繁多互相推考斷截其數而增損丨丨以為得改憲之術此歴代)
(積年丨丨所以不能相同者也)
日光(詩月出皎兮傳皎月光也疏大車云有如皦日則皦亦丨丨言丨丨者皦是丨丨之名耳以其與月)
(出共文故亦云月光月禮記禮運地秉隂竅于山川播五行于四時和而后生也注言地持隂氣出内于山)
(川以舒五行于四時此氣和乃后月生疏凡月體之生稟于丨丨若氣之不和日月行度差錯失于次序則月)
(生不依其時若其五行氣和則月依其時而上配日也晉書樂志後漢正旦天子臨德陽殿受朝賀舍利從)
(西方來戲于殿前激水化成比目魚跳躍潄水作霧翳日畢又化成龍長八九丈出水遊戲炫燿丨丨以兩大)
(絲繩繫兩柱頭相去數丈兩倡女作舞行于繩上相逢切肩而不傾宋書謝晦傳晦率二萬發自江陵舟艦)
(列自江津至于破冢旍旗相照蔽奪丨丨丨魏書孝文昭皇后高氏傳初后幼曾夢在堂内立而丨自忩中)
(照之灼灼而熱后東西避之光猶斜照不已如是數夕后自怪之以白其父颺颺以問遼東人閔宗宗曰此竒)
(徵也貴不可言月法言丨有丨月有明三年不目日視必盲三年不目精必朦說苑河間獻王曰湯稱學)
(聖王之道者譬如日焉静居獨思譬如火焉夫捨學聖王之道若捨丨之丨何乃獨思若火之明也可以見小)
(耳未可用大知惟學問可以廣明德慧也目新論天之始旭則目察輕煙歲之將暮則蓬卷雲中之能見蓬)
(之能高託丨之丨附風之勢也半丨丨南不至人所見七千里)(周髀算經冬至之夜黃庭内景經專閉御)
(景乃長寧注專閉情欲存服丨丨金參同契坎戌月精離巳丨丨日月為易剛柔相當丹大要離中巳土)
(輔丨之丨居於午上故夏日熱而冬日煖午為隂之首而日為陽是以巳土乃陽中之隂象龍之弦炁也韓)
(愈南海神廟碑公遂陞舟風雨少弛櫂夫奏功雲隂解駮丨丨穿漏波伏不興柳宗元至小丘西小石潭記)
(潭中魚可百許頭皆若空游無所依丨丨下徹影布石上怡然不動俶爾遠近往來翕忽似與游者相樂杜)
(甫即事詩暮春三月巫峽長皛皛行雲浮丨丨卿感懷詩水近偏逢寒氣早山深常見丨丨遲)(劉長皇甫)
(曾送普上人詩丨丨依嫩草泉響滴春冰相戴叔倫下鼻亭瀧行八十里詩人語不自聞丨丨亂射劉禹)
(錫詠紅柿子詩曉連星影出晩帶丨丨懸李李賀南園詩竹裏繰絲挑網車青蟬獨噪丨丨斜商隠日日)
(詩日日春光鬭丨丨山城斜路杏花香杜王貞白蘆葦詩嫩喜丨丨薄疎憂雨點麤無可送司馬再遊蜀)
(中詩丨丨低峽口雨勢出峨眉雲陸游後一日復雨詩丨丨清薄潦未縮起視又歎行西朱德潤冬至詩)
(丨丨繡戸初添線雪意屏山欲放梅)
日精(晉書天文志陽燧可以取火于日而無取日于火之理此則丨丨之生火明矣齊書顧歡傳道經)
(云老子入關之天竺維衛國國王夫人名曰淨妙老子因其晝寢乘丨丨入淨妙口中後年四月八日夜半子)
(時剖左腋而生墜地即行七步于是佛道興焉此出玄妙内篇前趙錄劉淵傳豹妻呼延氏魏嘉平中祈子)
(於龍門有一白魚頂有一角軒鬐躍鱗而至祭所久之乃去巫覡皆異之曰此嘉祥也其夜夢所見魚變為人)
(左手把一物大如雞子光景非常授呼延氏曰此是丨丨服之生貴子寤以告豹豹曰吉徵也自是十五月而)
(生淵明黃庭内景經口為玉池太和官注金和玉映心開神服食丨丨金華充盈雲仙雜記陸展郎中見)
(楊梅歎曰此果恐是丨丨然若無蜂兒採香誰勝難和之味即以竹絲籃貯千枚并茶花蜜送衡山道士雲)
(笈七籖陶弘景字通明母初娠夢丨丨在懷并二天神降手執金香爐覺語左右曰當孕男子非凡人也宋)
(之問王子喬詩白虎搖瑟風吹笙乘騎雲氣吸丨丨丨皮日休和魯望寄南陽廣文詩春彩融融釋凍塘丨)
(閒嚥坐巖房公又元史禮樂志司晨報時雞唱畢尚引引殿前班皆服分左右入丨丨月華門就起居位相)
(向立丨黃佐乾清宫賦丨丨月華左右相望又明一統志丨山在鎮江府學内上有日觀遺址宋史兵)
(志宰相韓琦言祖宗以兵定天下凡有征戍則募置事已則併故兵丨丨而用不廣)
日靈(薛曜舞馬篇承雲嘈囋駭丨丨調露鏗鈜動天駟)
日華(宋史樂志丨丨融五色遐邇仰文明下素問小金丹方每日望東吸丨丨氣一口冰水一丸和氣)
(嚥之服十粒無疫干也五黃庭内景經專閍御景乃長寧注瞑目握固存日中色流霞來繞於是日光流霞)
(俱入口中名曰丨丨飛根玉胞水母也約江淹山中楚辭丨丨粲於芳閣月金披於翠樓沈齊竟陵王題)
(佛光記丨丨月彩炤燿天外方區散景咫尺塵方溪李程日五色賦見天鍳下徐彥伯餞唐永昌詩金碧)
(水玉潭沙鳬舄翩翩弄丨丨甫高嶠宴商氏林亭詩積溜含苔色晴空蕩丨丨杜暮春題瀼西新賃草屋)
(詩谷虚雲氣薄波亂丨丨遲陽元稹感石榴詩綠葉裁煙翠紅英動丨丨杜牧洛詩見天漢下曹唐三)
(年冬大禮詩銀箭水殘河勢斷玉爐煙盡丨丨生日皎然贈張道士詩玉京女子名太一因服丨丨心如)
(又魏志韓傳馬韓有丨丨國以三輔黃圖河間獻王德築丨丨宫置客館二十餘區待學士杜甫奉答岑)
(參補闕見贈詩君隨丞相後我往丨丨東干趙孟頫杭州拱北樓詩舉頭便見長安近時倚闌望丨丨)
日彩(采同沈約為南郡王捨身疏託景中璇聮華丨丨唐太宗詩萍間丨丨亂荷處香風舉虞世南)
(奉和獻歲讌宫臣詩春光催柳色丨丨泛槐煙水尹&KR1026;同燕公汎洞庭詩風光淅淅草中飄丨丨熒熒上搖)
(敦李白觀妓詩粉色豔丨丨舞袖拂花枝碧張祜題陸禮山居伏牛潭詩丨丨沉青壁煙容静潭杜牧)
(和宣州沈大夫登北樓書懷詩香連丨丨浮綃幕溪逐歌聲遶畫樓)
日影(景同詩揆之以日作于楚室傳揆度也度日出日入以知東西南視定北準極以正南北室猶宫也)
(疏度之以丨丨度丨出之丨與丨入之丨以知東西以作為楚丘之室也周禮大司徒以土圭之法測土深)
(正丨丨以求地中日南則景短多暑日北則景長多寒日東則景夕多風日西則景朝多隂後漢書律歷志)
(歷數之生也乃立儀表以校丨丨景長則日遠在水經注區粟建八尺表丨丨度南八寸自此影以南日之)
(南故以名郡語法苑珠林夫類丨丨而西奔婦似川流而東逝唐林李相國祥為翰林學士以階前丨丨)
(為入候公性懶每日必踰八磚後號為八磚學士萬頃奉和春日池臺詩丨丨飛花殿風文積草池)(元岑)
(參與鮮于庶子泛漢江詩丨丨浮歸櫂蘆花罥釣絲)
日歷(唐書藝文志劉軻牛羊丨丨一卷班宋史禮志皇帝服鞾袍出宮下殿鳴鞭禁衛諸直親從等并)
(入内省執骨朵使臣國史實錄院丨丨所編修經武要略所玉牒所點檢文字以下并腰輿下人並迎駕又)
(藝文志唐天祐二年丨丨一卷方劉因新居詩年來丨丨無多事只有求與借書)
日時(書洪範王省惟歲卿士惟月師尹惟日歲月丨丨無易百穀用成乂用明俊民用章家用平康莊)
(子春雨丨丨草木怒生銚鎒於是乎始修草木之到植者過半而不知其然)
日周(元史歷志見天正下)
日數(後漢書律歷志天度之端也日發其端周而為歲然其景不復四周千四百六十一日而景復初是)
(則日行之終以周除日得三百六十五四分度之一為歲之丨丨)
日始(詩日居月諸出自東方傳丨丨月盛皆出東方)
日旦(史記龜策傳卜禁日子亥戌不可以卜及殺龜庚辛可以殺及以鑽之常以丨丨祓龜大戴禮君)
(子愛日以學及時以行難者弗辟易者弗從惟義所在丨丨就業夕而自省思以殁其身亦可謂守業矣又)
(昔者天子丨丨思其四海之内戰戰惟恐不能乂諸侯丨丨思其四封之内戰戰惟恐失損之大夫士丨丨思)
(其官戰戰惟恐不能勝庶人丨丨思其事戰戰惟恐刑罰之至也是故臨事而栗者鮮不濟矣)
日昏(孟郊藍溪元居士草堂詩丨丨冬命酒寒蛩鳴蕙叢)
日夜(禮記月令仲春之月是月也丨丨分雷乃發聲始電蟄蟲咸動啓戸乃出周禮挈壺氏凡軍事縣)
(壺以序柝凡喪縣壺以代哭者皆以水火守之分以丨丨注分以丨丨者異晝夜刻也左傳日月之行也分)
(同道也至相過也注二分丨丨等故言同道二至長短極故相過吳語晉令董褐請事吳王親對之曰天子)
(有命周室卑約貢獻莫入上帝鬼神而不可以告無姬姓之振也徒遽來告孤丨丨相繼匍匐就君今會日薄)
(矣恐事之不集以為諸侯笑廡戰國策蘇子說魏王曰大王之地名雖小然而廬田舍曾無所芻牧牛馬之)
(地人民之衆車馬之多丨丨行不休已無以異于三軍之衆史記秦始皇紀天下之事無大小皆決于上上)
(至以衡石量書丨丨有呈不中呈不得休息中又楚世家莊王即位三年不出號令丨丨為樂令國曰有敢)
(諫者死無赦功又留侯世家六年封大功臣二十餘人其餘丨丨爭不決又張儀傳張儀使楚楚懷王至)
(則囚張儀將殺之鄭袖丨丨言懷王曰人臣各為其主用今地未入秦秦使張儀來至重王王未有禮而殺張)
(儀秦必大怒攻楚妾請子母俱遷江南毋為秦所魚肉也又吳王濞傳寡人金錢在天下者往往而有非必)
(取於吳諸王丨丨用之弗能盡有當賜者告寡人馬說苑宓子賤治單父彈鳴琴身不下堂而單父治巫期)
(亦治單父以星出以星入丨丨不處以身親之而單父亦治張協雜詩密葉丨丨疎叢林森如束杜甫有)
(感詩丹桂風霜急青梧丨丨凋疎又院中晚晴懷西郭茅舍詩幕府秋風丨丨清澹雲雨過高城戴叔倫)
(湘南即事詩沅湘丨丨東流去不為愁人住少時西李益寧州行營詩邊聲丨丨合朔風驚復來元稹歸)
(詩不知山下東流水何事長須丨丨流黃劉禹錫新蟬詩瑟然引秋氣芳草丨丨)
日夕(詩丨之丨矣羊牛下來曰史記倉公傳安陵阪里公乘項處病臣意診脈當旦日丨丨死宋書)
(王歆之傳世祖世吳郡陸法真歴官有清節嘗為劉秀之安北錄事參軍太山羊希與安北咨議參軍孫詵書)
(曰足下同僚似有陸錄事者此生東南名地又張元外孫持身至清雅有志節年高官下秉操不衰計當丨丨)
(相與申意韓齊書蘇侃傳朝發兮江泉丨丨兮陵山書王銍默記玉汝家有李王歸朝後與金陵舊宮人)
(云此中丨丨只有眼淚洗面故王獻之永嘉帖願餘上下安和知婢丨丨疏慰意育羸懸心倪比健也韓)
(愈潮州謝上表州南近界漲海連天毒霧瘴氛丨丨發作王勃採蓮賦詠綠竹於風曉賦彤管於丨丨王)
(粲從軍詩丨丨凉風發翩翩漂吾舟縣繁欽定情詩丨丨兮不來躑躅長嘆息潘岳河陽作丨丨隂雲起)
(登城望洪河煙張九齡當塗界寄裴宣州詩丨丨遵前渚江村投暮又登城樓望西山作城頭枕南浦丨)
(丨顧西山巴王維歎白髮詩惆悵故山雲徘徊空丨丨王昌齡陵别劉處士詩煙波桂陽接丨丨數千里)
(寬高適漣上題樊氏詩經時駐歸棹丨丨對平川藥閻古意詩天中有靈匹丨丨顰蛾眉韋應物種詩)
(悅玩從兹始丨丨繞庭行大隄上西江丨丨多風浪)(溫庭筠蓮浦謠白馬金鞭皎然南湖春泛詩故人隔)
(楚水丨丨望芳洲)
日朔(後漢書律歷志又以新歷上考春秋中有丨丨者二十四事失不中二十三事天道參差不齊必有)
(餘餘又有長短不可以等齊)
日晦(戰國策昔令尹子文緇白之衣以朝鹿裘以處未明而立于朝丨丨而歸食朝不謀夕無一日之積)
(故彼廉其爵貧其身以憂社稷者令尹子文是也侯後漢書盧植傳臣聞五行傳丨丨而月見謂之朓王其)
(舒此謂君政舒緩故丨食丨也著杜審言晦日遊宴詩丨丨隨蓂莢春晴杏花)
日曉(杜牧茶山詩春風最窈窕丨丨柳村西級吳萊五洩山紀遊詩丨丨行呼野鶴羣山溪五洗巖氛)
日晝(戴叔倫桂陽北嶺偶過野人所居詩丨丨風煙静花明草樹繁)
日中(易豐亨王假之勿憂宜丨丨彖曰豐大也明以動故豐王假之尚大也勿憂宜丨丨宜照天下也丨)
(丨則昃月盈則食天地盈虚與時消息而况於人乎况於鬼神乎又六二豐其蔀丨丨見斗注處明盛之時)
(不能自豐以光大之德旣處乎内而又以隂居隂所豐在蔀幽而無覩者也故曰豐其蔀丨丨見斗也書堯)
(典丨丨星鳥以殷仲春傳丨丨謂春分之日從又無逸自朝至于丨丨昃不遑暇食用咸和萬民傳朝至日)
(昳不暇食思慮政事用皆和萬民白大事歛用丨丨注丨丨時亦白)(禮記檀弓殷人尚春秋宣公八年冬)
(十月己丑葬我小君敬嬴雨不克葬庚寅丨丨而克葬左傳莊公二十九年春新作延廐書不時也凡馬丨)
(丨而出丨丨而入之又其君之卒分為二廣右廣初駕數及丨丨左則受以至于昏又叔孫歸曾夭御季)
(孫以勞之旦及丨丨不出民魯語丨丨考政與百官之政事師尹惟旅牧相宣序事吳語王乃秉枹親就)
(鳴鐘鼔丁寧錞于振鐸勇怯盡應三軍皆譁釦以振旅其聲動天地晉師大駭不出周軍飭壘乃令董褐請事)
(曰兩君偃兵接好丨丨為期今大國越錄而造于敝邑之軍壘敢請亂故戰國策語曰丨丨則移月滿則虧)
(物盛則衰天之常數也高史記項羽紀漢皆已入彭城收其貨寶美人日置酒會項王乃西從蕭晨擊漢軍)
(而東至彭城丨丨大破漢軍于又司馬穰苴傳穰苴旣辭與莊賈約曰旦日丨丨會軍門又司馬相如傳)
(臨邛中多富人而卓王孫家童八百人程鄭亦數百人二人乃相謂曰令有貴客為具召之并召令令旣至卓)
(氏客以百數至丨丨謁司馬長卿長卿謝病不能往臨邛令不敢嘗食自往迎相如又灌夫傳魏其與其夫)
(人益市牛酒夜灑埽早帳具至旦平明令門下候伺至丨丨丞相不來漢書賈誼傳黃帝曰丨丨必熭操刀)
(必割羞齊書褚炫傳從宋明帝射雉至丨丨無所得帝甚猜召問侍臣曰吾旦來如臯遂空行可笑座者莫)
(答炫獨曰今節候雖適而雲霧上凝故斯翬之禽驕心未警但得神駕游豫羣情便為載懽帝意解宋史李)
(孝基傳知汝隂雍丘縣通判閬州舒州知隨州所治雖劇然事來亟斷不為證左回枉甫丨丨庭已空矣或問)
(其術曰無他省事耳丨素問心病者丨丨慧夜半甚平旦静穆天子傳丨大寒北風雨雪有凍人天子作)
(詩三章以哀民所呂覽武王入殷聞殷有長者武王往見之而問殷之以亡殷長者對曰王欲知之則請以)
(丨丨為期武王與周公旦明日早要期則弗得也武王怪之周公曰吾已知之矣又白民之南建木之下丨)
(丨無影呼而無響蓋天地之中也而神異經西南大荒有馬其大二丈日行千里至丨丨汗血說苑齊桓)
(公為大臣具酒期以丨丨管仲後至桓公舉觴以飲之管仲半棄酒桓公曰期而後至飲而棄酒於禮可乎管)
(仲對曰臣聞酒入舌出舌出者言失言失者身棄臣計棄身不如棄酒又晉平公問于師曠曰吾年七十欲)
(學恐已暮矣師曠曰何不炳燭乎平公曰焉有為人臣而戲其君乎師曠曰盲臣安敢戲其君乎臣聞之少而)
(好學如日出之陽壯而好學如丨丨之光老而好學如炳燭之明炳燭之明孰與昧行乎平公曰善哉法言)
(聖人之道譬猶丨之丨矣不及則未過則昃我博物志孔子東遊見二小兒辯鬭問其故一小兒曰以日始)
(出時去人近而丨丨時遠也一小兒曰以日出時遠而丨丨時近一小兒曰日初出時大如車蓋及丨丨時如)
(盤盂此不為遠者小而大者近乎一小兒曰日初出滄滄凉凉及其中而探湯此不為近者熱而遠者凉乎孔)
(子不能決兩小兒曰孰謂汝多智乎文繁欽定情詩丨丨兮不來飄風吹我裳又齊書天志漢尚書令黃)
(香曰日蝕皆從西月蝕皆從東無上下中央者春秋魯得桓三年日蝕貫中下上竟黑疑者以為日月正等月何)
(小而見丨丨鄭玄云月正掩日日光四邊出故言從中起也神仙傳初起棄妻子留住就初平學共服松脂)
(茯苓至五百歲能坐在立亡行于丨丨無影而有童子之色康僚丨丨鳥賦不振羽於域上自呈形於丨丨)
(丨皮日休和魯望風人詩丨騷客佩爭奈即闌干)
日午(唐書選舉志初諸司官兼知政事者至丨丨後乃還本司視事兵部吏部尚書侍郎知政事者亦還)
(本司分闕注唱眠岑參邯鄲客舍歌酩酊醉時丨正丨一曲狂歌壚上顧况過山農家詩板橋人度泉聲)
(茅簷丨丨雞鳴童隔竹敲茶臼)(柳宗元夏晝詩丨丨獨覺無餘聲山劉禹錫晝居池上亭詩丨丨樹隂正)
(獨吟池上亭村賈島京北原作丨丨路中客槐花風處蟬劉駕江詩舟中愛桑麻丨丨因成宿司空圖)
(偶題詩水榭花繁處春晴丨丨前游皮日休鹿門夏日詩滿院松桂隂丨丨却不知陸觀潮詩江平無風)
(面如鏡丨丨樓船帆影正丨宋无燕詩銜得香泥去花間丨時)
日高(北史任城王孫順傳見天子下丨漸丨隂霾霜雪底處不潛消)(宋史樂志望扶桑丘為尋廬山崔)
(徵君詩丨丨雞犬静門掩向寒塘夜包何長安曉望詩見天淨下白居易春眠詩况因深坐遂成丨丨眠)
(塵李紳望鶴林寺詩紅照丨丨殷奪火紫凝霞曙瑩銷王建晚蝶詩丨丨山露解飛入菊花中李廓長)
(安少年行丨丨春眠足帖馬賞年華題周朴春宫怨詩風暖鳥聲碎丨丨花影重皮日休陸魯望臨頓屋)
(壁詩夏過無擔石丨丨開板扉)
日低(岑參首春渭西郊行詩秦女峰頭雪未盡胡公陂上丨初丨)
日莫(暮同禮記聘義聘射之禮至大禮也質明而始行事日幾中而后禮成非強有力者弗能行也故強)
(有力者將以行禮也酒清人渴而不敢飲也肉乾人飢而不敢食也丨丨人倦齊莊正齊而不敢懈惰以成禮)
(節以正君臣以親父子以和長幼争史記孟嘗君傳君獨不見夫朝趨市者乎明旦側肩門而入丨丨之後)
(過市朝者掉臂而不顧非好朝而惡暮所期物忘其中又主父偃傳人或說偃曰太横矣主父曰吾丨丨途)
(遠故倒行暴施之皆又李廣傳匈奴左賢王將四萬騎圍廣會丨丨吏士無人色而廣意氣自如益治軍)
(又淳于髠傳丨丨酒闌合尊促坐男女同席履舄交錯杯盤狼藉堂上燭滅主人留髠而送客羅襦襟解微聞)
(薌澤當此之時髠心最歡能飲一石要宋書郭世道傳若家或無食則虚中竟日義不獨飽須丨丨作畢受)
(直歸家于里中買糴然後舉㸑薄齊書祥瑞志太祖年十七夢乘青龍西行逐日日將山乃止覺而恐懼家)
(人問占者云至貴之象也蘇偘云青木色丨丨者宋氏末運也淮南子魯陽公與韓搆難戰酣丨丨援戈而)
(撝之日為之退三舍殿韓詩外傳楚莊王賜其羣臣酒丨丨酒酣左右皆醉上燭滅有牽王后衣者后扢冠)
(纓而絶之言于王曰今燭滅有牽妾衣者妾扢其纓而絶之願趣火視絶纓者王曰止立出令曰與寡人飲不)
(絶纓者不為樂也于是冠纓無完者不知王后所絶冠纓者誰于是王遂與羣臣歡飲乃罷說苑晏子飲景)
(公酒丨丨公呼具火晏子辭曰嬰以卜其日未卜其夜繁欽定情詩丨丨兮不來凄風吹我襟丘為泛若)
(耶谿詩丨丨鳥雀稀稚子呼牛歸賦儲光羲釣魚灣詩丨丨待情人維舟綠楊岸高適得還山詩見天高)
(下可杜甫琴臺詩酒肆人間世琴臺丨丨雲嘉又豋樓詩憐後主還祠廟丨丨聊為梁父吟李佑與從)
(弟詩簷前花落春深後谷裏鶯啼丨丨時倫盧綸春遊東潭詩丨丨滿潭雪白鷗和柳花戴叔過三閭廟)
(詩丨丨秋煙起蕭蕭楓樹林劉元稹晚春詩柴扉丨丨隨風掩落盡閒花不見人禹錫堤上行詩丨丨行)
(人争渡急槳聲幽軋滿中流園姚合寄友人詩丨丨掩重扉抽簪復解衣李賀南詩可憐丨丨嫣香落嫁)
(與春風不用媒章杜牧遊邊詩丨丨拂雲堆下過馬前逢著射雕人碣觀錫宴詩丨丨驊騮相擁去幾人)
(乘醉失金鞭山高蟾楚思詩風流化為雨丨丨下巫陽皮日休惠聽松菴詩殿前丨丨高風起松子聲聲)
(打石牀處黃滔㕐詩江城丨丨見飛旅館月明聞過時)
日晏(史記張湯傳湯每朝奏事語國家用丨丨天子忘食漢書東方朔傳伏日詔賜從官肉大官丞丨)
(丨不來朔獨拔劔割肉謂其同官曰伏日當蚤歸請受賜即懷肉去後漢書郭憲傳少師事東海王仲子時)
(王莽為大司馬召仲子仲子欲往憲諫曰今正臨講業且當訖事仲子從之丨丨乃往魏志荀彧傳注禰衡)
(文士傳曰孔融先見太祖說衡欲求見至丨丨衡著布單衣疏巾履坐太祖營門外以杖捶地數罵太祖魏)
(書彭城王傳宴侍臣於清徽堂丨丨移於流化池芳林之下呂覽吳起治西河欲諭其信於民夜日置表於)
(南門之外令於邑中曰明日有人僨南門之外表者仕長大夫明日丨丨矣莫有僨表者民相謂曰此必不信)
(有一人曰試往僨表不得賞而已何傷往僨表來謁吳起吳起自見而出仕之長大夫江淹為蕭太尉上便)
(宜表臣謬屬大任竊同憂泰丨丨宵分實忘飢寢車揚雄羽獵賦於是天清丨丨逢蒙列眥羿氏控弦皇幽)
(輵光純天地望舒彌轡深郭炯西掖瑞柳賦煙銷雨霽霏素雪於宸居丨丨春雜繁花於睿覽杜甫同諸)
(公登慈恩寺塔詩惜哉瑶池飲丨丨崐崘丘謙白居易寄夢得詩丨丨開門未秋寒有酒無唐彦第三溪)
(詩丨丨霜濃十二月林疎石瘦第三溪)
日晩(庾信春賦三日曲水向河津丨丨河邊多解神幃楊炯幽蘭賦東山月出西軒丨丨受燕女於春)
(降陳王於秋坂處笙鏞下帝臺)(沈佺期三日梨園侍宴詩丨丨迎祥薛竒童楚宫詞丨丨梧桐落微寒入)
(禁垣歌綦母潛送儲十二還莊城詩見天寒下晦李白天馬鹽車上峻坂倒行逆施畏丨丨杜甫日泛)
(江詩丨丨煙花亂風生錦繡香低李嘉祐送從弟詩丨丨長煙高岸近天寒積雪遠峰劉禹錫魏宫詞丨)
(丨長秋簾外報望陵歌舞在明朝詩姚合送崔約下第歸揚州詩見天隂下項斯邊游見天寒下杜牧)
(叙舊詩丨丨花枝爛釭凝粉彩稠詩朱慶餘送僧往台嶽詩見天寒下周繇送入蕃使遠寨風狂移帳幕)
(平沙丨丨卧牛羊山皮日休芳草渡詩丨丨無來客閑船繫綠隂寒詩看花愁丨丨隠樹怕風吹)
日昃(仄側俱同易離九三丨丨之離不鼓缶而歌則大耋之嗟凶注下離之終明在將歿故曰丨丨之離)
(也閔書無逸見日中下勞漢書薛宣傳陛下至德仁厚哀元元躬有丨丨之而亡佚豫之樂後漢書光)
(武紀每旦視朝丨丨乃罷數引公卿郎將講論經理夜分乃寐晉書徐邈傳丨丨省覽庶事無滯則吏慎其)
(負而人聽不惑豈須邑至里詣飭其游聲哉士唐書儒學傳太宗旣即位殿左置弘文館悉引内學番宿更)
(休聽朝之間則與討古今道前王所以成敗或丨丨夜艾未嘗少怠新序君平旦而聽朝丨丨而退諸侯之)
(子孫必有在君之門庭者君以此思勞則勞將安不至矣道德指歸論丨丨隂生燥至風起法言或曰丨)
(丨不食肉肉必乾丨丨不飲酒酒必酸賓主百拜而酒三行不已華乎實無華則野華無實則史華實副則禮)
(鍾避暑錄話王荆公卜居鍾山謝公墩每食罷必日至山縱步山間倦則即定林而睡往往至丨丨乃歸)
(韋曜傅奕論且以西伯之聖姬公之才猶有丨丨待旦之勞故能隆興周道垂名億載况在臣庶而可以已乎)
(應張華晉宴會歌留精丨丨經覽無方墉韋物送李儋詩丨丨不留宴嚴車出崇)
日稷(榖梁傳丨下丨注稷仄也晡時日尚書中候帝堯即政七十載修壇河洛仲月辛禮備至于丨丨)
(榮光出河龍馬銜甲)
日昳(史記天官書旦至食為麥食至丨丨為稷昳至餔為黍餔至下餔為菽下餔至日入為麻漢書原)
(涉傳人嘗置酒請涉涉入里門客有道涉所知母病避疾在里宅者涉即往候叩門家哭涉因入弔問以喪事)
(家無所有涉曰但絜埽除沐浴待涉還至主人對賓客歎息曰人親卧地不收涉何心鄉此願徹去酒食賓客)
(爭問所當得涉廼側席而坐削牘為疏具記衣被棺木下至飯含之物分付諸客諸客奔走市買至丨丨皆會)
(涉親閱視已謂主人願受賜矣旣共飲食涉獨不飽廼載棺物從賓客往至喪家為棺斂勞來畢葬魏志典)
(韋傳太祖討呂布於濮陽布身自搏戰自旦至丨丨數十合相持急太祖募陷陣韋先占將應募者數千人皆)
(重衣兩鎧棄楯但持長矛撩戰燔唐書五行志元和四年十月壬午天有氣如煙臭如皮丨丨大風而止)
(宋史王繼忠傳繼忠至康村與契丹戰自丨丨至乙夜敵勢小却)
日瑞(李商隠賀日抱戴表日者衆陽之宗人君之表由是天降丨丨)
日斜(魏書崔光傳昨軒駕頻出幸馮翊君任城王第雖漸中秋餘熱尚蒸衡蓋往還聖躬煩倦豐廚嘉醴)
(罄竭時羞上夀弗限一觴方丈甘踰百品旦及丨丨接對不憩非謂順時而遊奉養有度縱雲輦崇凉御筵安)
(暢左右僕侍衆過千百扶衛跋涉袍鉀在身蒙曝塵日渙汗流離時致飢渴餐飯不贍賃馬假乘交費錢帛昔)
(人稱陛下甚樂臣等至苦或其事也南鄭愔銅雀妓詩丨丨漳浦望風起鄴臺寒杜甫祠夕望詩百丈牽)
(江色孤舟泛丨丨曾又宴東山野亭詩江水東流去清樽丨復丨皇甫和杜相公詩丨丨門掩映山遠樹)
(參差片戴叔倫過柳溪道院詩丨丨深巷無人跡時見梨花片飛劉禹錫終南秋雪詩霧散瓊枝出丨丨)
(鉛粉殘賈章孝標西山廣福院詩丨丨登望處湖畔一僧歸島送雍陶入蜀詩丨丨襃谷鳥夏淺巂州蠶)
(何杜牧街西詩一曲將軍處笛連雲芳草丨初丨)
日餔(晡同史記吕后紀太尉恐不勝諸呂未能訟言誅之廼遣朱虚侯謂曰急入宮衛帝朱虚侯請卒太)
(尉予卒千餘人入未央宮門遂見産廷中丨丨時遂擊産産走天風雨大起以故其從官亂莫敢鬭逐産殺之)
(郎中府吏厠中攻齊書垣崇祖傳虜衆由西道集堰南分軍東路内薄小城崇祖著白紗帽肩轝上城手自)
(轉式至丨丨時決小史埭水勢奔下虜攻城之衆漂墜塹中人馬溺死數千人衆皆退走宋史鎮恭懿王元)
(偓傳真宗幸元偓邸第宴從官宮僚畢會試七言詩元偓奉觴上壽賜襲衣金帶器幣緡錢又與宗室射于西)
(南亭丨丨從官退上獨以中官從幸元偁元儼宮復宴元偓宮如家人禮夜二鼓而罷陸游暖閣詩丨丨濃)
(睡起盥濯誦黃庭)
日旰(左傳衛獻公戒孫文子甯惠子食皆服而朝丨丨不召而射鴻于囿二子從之不釋皮冠而與之言)
(二子怒池又哀公十三年夏公會單平公晉定公吳夫差于黃秋七月辛丑盟吳晉爭先吳人曰于周室我)
(為長晉人曰于姬姓我為伯趙鞅呼司馬寅曰丨丨矣大事未成二臣之罪也建鼓整列二臣死之長幼必可)
(知也分後漢書尹敏傳與班彪親善每相遇輒丨丨忘食夜不寢晉書郗超傳謝安嘗與王文度共詣超)
(丨丨未得前文度便欲去安曰不能為性命忍俄頃邪宋書謝晦傳厲薄弱以為政實忘食於丨丨宋史)
(選舉志有趙昌國者求應百篇舉謂一日作詩百篇帝出雜題二十令各賦五篇篇八句丨丨僅成數十首率)
(無可觀帝以是科久廢特賜及第以勸來者來溫公詩話文德殿百官常朝之所也宰相奏事畢乃押班常)
(至丨丨羲繁欽定情詩丨丨兮不來谷風吹我襦儲光田家雜興詩丨丨嬾耕鋤登高望川陸)
日落(宋書符瑞志有草夾階而生月朔始生一莢月半而生十五莢十六日以後丨丨一莢及晦而盡月)
(小則一莢焦而不落名曰蓂莢丨輒出步馬便騎射尤工舞稍)(南史武陵王紀傳丨杜顗集賢院山池賦)
(丨丨池上雲無處所然王維送邢桂州詩丨丨江湖白潮來天地青孟浩采樵作丨丨伴將稀山風拂羅)
(衣臺)(杜甫送舍弟頻赴齊州詩江通一柱觀丨丨望鄉又所思詩九江丨丨醒何處一柱觀頭眠幾回)
(又晝眠詩桃花氣暖眼自醉春渚丨丨夢相牽見韋應物藍嶺精舍詩見天秋下戴叔倫次下牢詩天高)
(下横劉禹錫歴陽書事詩見天寒下煙丨丨驚鴻起山映餘霞杳千里)(李紳涉沅瀟詩杜牧鍾陵懷舊)
(遊詩丨丨浪痕千里色月當樓午一聲歌遠皎然郊外送閻侍御歸臺詩丨丨東西水天寒近山)
日沒(禮記月令疏見日體下東水經注桑乾水又東左合周武塞水水出故城南流出山逕丨丨城南)
(蓋夕陽西頹戎車所薄之故城也茫李益野田行丨丨出古城野田何茫)
日生(無名氏測景臺賦圭植於臺丨丨於海當呈象以委照必澄霞而賦彩)
日晞(戴叔倫晦日書懷詩朝沐敞南闈盤跚待丨丨)
日出(書堯典寅餞納日平秩西成傳餞送也丨丨言導日入言送因事之宜詩羔裘如膏丨丨有曜)
(又揆之以日作于楚室傳見日影下識考工記匠人建國水地以懸置𣙗以縣眡以景為規丨丨之景與日)
(入之景晝參諸日中之景夜考之極星以正朝夕東史記五帝紀敬道丨丨便程東作注正義曰三春主故)
(言丨丨之又平原君傳平原君與楚合從言其利害丨丨而言日中不決十九人謂毛遂曰先生上毛遂按)
(劔歴階而上謂平原君曰從之利害兩言而決耳今丨丨而言從日中不決何也又彭越傳澤間少年相聚)
(百餘人往從彭越曰請仲為長越謝曰臣不願與諸君少年彊請乃許與期旦日丨丨會後期者斬旦日丨丨)
(十餘人後後者至日中越乃引一人斬之時又司馬相如傳丨丨東沼入於西陂魏志毛玠傳人咸欲省)
(東曹乃共白曰舊西曹為上東曹為次宜省東曹太祖知其情令曰丨丨於東月盛於東凡人言方亦復先東)
(何以省東曹遂省西曹故晉書天文志天形南高而北下丨丨高故見日入下不見唐書李晟傳與馬燧)
(皆在朝每宴樂恩賜使者相銜於道兩家丨丨無鐘鼔聲則金吾以聞少選使者至必曰今日何不舉樂又)
(裴度傳道家法春夏早起取雞鳴時秋冬晏起取丨丨時元史歷志丨丨為晝日入為夜晝夜一周共為百)
(刻以十二辰分之每辰得八刻三分刻之一無間南北得所在皆同又舒穆嚕額森傳其祖庫哷勒年九十夜)
(疾命家人候丨丨則以報及旦沐浴拜日而卒以淮南子夏后氏祭于闇殷人祭于陽周人祭于丨丨朝此)
(祭之不同者也而法言赫赫乎丨丨之光羣目之用也顔氏家訓幼學者如丨丨之光老而學者如秉燭)
(夜行神述異記秦始皇作石橋於海上欲過海觀丨丨處有人驅石去不速神人鞭之皆流血今石橋其色)
(猶赤丨柳宗元答韋中立論師道書庸蜀之南恒雨少日丨則犬吠齊映冬日可愛賦丨丨暘谷衆人熙)
(熙祠古陌上桑樂府丨丨東南隅照我秦氏樓賀宋之問海詩雞鳴見丨丨鷺下驚濤霧高適和蘭判)
(官詩丨丨見魚目月圓知蚌胎丨杜甫絶句詩丨丨籬東水雲生舍北泥又客亭詩丨寒山外江流宿霧)
(中丨李商隠燕臺詩見天西下丨山先曉世上寒輕谷未春)(方干寧國寺詩海中皎然送清會上人遊)
(京詩峰明雲際寺丨丨露寒宮煙趙孟頫東郊詩山開碧雲斂丨丨白收)
日入(詩揆之以日作于楚室傳見日影下恒考工記見上榖梁莊公七年夏四月辛卯昔星不見傳)
(丨丨至于星出謂之昔後魯語丨丨監九御使潔奉禘郊之粢盛而後即安漢書西南夷傳丨丨之部慕)
(義向化夷晉書天文志晉卦坤下離上以證日出於地也又明之卦離下坤上以證丨丨於地也法苑珠)
(林欲知去來之事者常以平旦日中丨丨人定夜半雞鳴時澡潄正衣服乂手禮拜十方自在所向當悔過)
(儲光羲終南幽居獻蘇侍郎詩平明去采薇丨丨行刈薪韋應物擬古詩嚴冬霜斷肌丨丨不遑息又榖)
(梁隠公十年冬十月壬午齊人鄭人入郕傳入者内弗受也丨丨惡入者也)
日修(淮南子晝者陽之分夜者隂之分是以陽氣勝則丨丨而夜短隂氣勝則日短而夜修又禮記王)
(制九十丨丨疏九十丨丨者至九十棺衣皆畢但日丨丨理之為近於終故也)
日永(書堯典丨丨星火以正仲夏立郭璞夏詩閒宇静無娛端坐愁丨丨韋應物夏日憶京師諸弟)
(詩改序念芳辰煩襟倦丨丨丨陸游初夏游凌氏小園詩風和海燕分泥處丨吳蠶上簇時)
日長(禮記郊特牲郊之祭也迎長日之至也注易說曰三王之郊一用夏正夏正建寅之月也此言迎長)
(日者建卯而晝夜分分而丨丨也炎吳語夫越王好信以愛民四方歸之年穀時孰丨丨炎及吾猶可以戰)
(也為虺弗摧為蛇將若何曰蜀志揚戲傳注戲同縣有李密者字令伯華陽國志吳主與羣臣泛論道義謂)
(寧為人弟密曰願為人兄矣吳主曰何以為兄密曰為兄供養之丨丨吳主及羣臣皆稱善宋書歷志案後)
(漢志春分丨丨秋分日短差過半刻尋二分在二至之間而有長短因識春分近夏至故長秋分近冬至故短)
(也有李密陳情表臣密今年四十有四祖母劉今年九十六是臣盡節於陛下之丨丨而報劉之日短也)
(杜甫春遠詩丨丨唯鳥雀春遠獨柴荆月白居易丨丨詩丨丨晝加餐夜短朝餘睡陸游二一日作柴荆)
(終日無來客賴有陶詩伴丨丨詩又晨起詩新春猶一月已覺丨微丨李俊民倦繡不道春來添幾線丨)
(丨只與睡相宜静趙孟頫送杜伯玉四川行省都事詩丨丨畫省文書春近岷江雪浪奔張昱湖樓詩丨)
(丨燕子語偏好風暖楊花體更輕也又上聲左傳夫學殖也不殖將落疏夫學如殖草木令人丨丨月進猶)
(草木之生枝葉也不學則才知日退將如草木之墜落枝葉也宋史孫升傳見日進下戰國策謂大尹曰)
(君丨丨矣自知政則公無事公不如令楚賀君之孝則君不奪太后之事矣則公常用宋矣)
日短(書堯典丨丨星昴以正仲冬傳丨丨冬至之日昴白虎之中星亦以七星並見以正冬之三節公)
(羊文公二年自十有二月不雨至于秋七月傳何以書紀異也大旱以災書此亦旱也曷為以異書大旱之丨)
(丨而云災故以災書此不雨之日長而無災故以異書也史記五帝紀注馬融王肅謂丨丨晝漏四十刻)
(陸雲九愍景彌修而丨丨時愈促而夜長州杜甫公安縣詩寒天催丨丨風浪與雲平孟郊商客舍詩丨)
(丨覺易老夜長知至寒)
日前(宋書歷志木晨在丨丨夕伏西方順十六日九十九萬七千八百三十二分行星二度百七十九萬)
(五千二百三十八分而與日合)
日後(宋書歷志水晨在丨丨逆疾一日退一度而留不行)
日裏(張說奉和聖製賜王公千秋鏡應制詩月向天邊下花從丨丨生盧綸送楊皥東歸詩丨丨揚帆)
(聞戍鼔舟中酹酒見山祠)
日外(元勰聯句願從聖明兮登衡會萬國馳誠混丨丨)
日餘(後漢書律歷志求入月日以入月丨丨加今所得餘滿日度法得一從日其前合月朔小餘不滿其)
(虚分者空加一日日滿月先去二十九其後合月朔小餘不滿四百九十九又減一日)
日邊(晉書明帝紀見日近下雲齊書祥瑞志建元元年世祖拜皇太子日有慶在丨丨徐陵報尹義)
(尚書見天際下李李白行路難閒來垂釣坐溪上忽復乘舟夢丨丨紳入淮至盱眙詩見天外下趙嘏)
(送裴延翰下第歸覲滁州詩江上詩書懸素業丨丨門戸倚丹梯高蟾下第後上永崇高侍郎詩天上碧桃)
(和露種丨丨紅杏倚雲栽張高弁省試春臺晴望詩晴山煙外翠香蘂丨丨新喬送人及第歸海東詩東)
(風丨丨起草木一時春路陳師道和彦詹題遠軒詩芳草丨丨片雲天外山)
日旁(周禮眡祲掌十煇之法以觀妖祥辨吉凶四曰監注監冠珥也疏冠珥也者謂有赤雲氣在丨丨如)
(冠耳珥即耳也日史記天官書王朔所候決于丨丨旁雲氣人主象)
日末(謝靈運登上戍石鼔山詩丨丨澗增波雲生嶺逾疊)
日東(周禮大司徒見日景下各蔡琰胡笳十八拍十六拍兮思茫茫我與兒兮一方丨丨月西兮徒相)
(望不得相隨兮空斷腸)
日西(周禮大司徒見日景下堂後漢書鄭玄傳所好羣書率皆腐敝不得于禮寫傳定與其人丨丨方)
(暮其可圖乎視晉書張華傳賈后内出太子素啓事十餘紙衆人比亦無敢言非者議至丨丨不決后知華)
(等意堅因表乞免為庶人帝乃可其奏憧宋史連庶傳嘗送客出北門見丨丨風塵而冠蓋憧不已慨然有)
(感即日求分司歸氣素問平旦人氣生日中而陽氣隆丨丨而陽氣已虚門乃閉王昌齡留别岑參兄弟)
(詩丨丨石門嶠月吐金陵洲愚柳宗元雨晴至江渡詩江雨初晴思遠步丨丨獨向溪渡王建題渭亭詩)
(一片蔡州青草色丨丨鋪在古臺邊)
日南(周禮大司徒見日景下名後漢書郡國志丨丨郡五城注秦象郡武帝更魏志公孫瓚傳為郡)
(吏劉太守坐事徵詣廷尉瓚為御車身執徒養及劉徙丨丨瓚具米肉於北芒上祭先人舉觴祝曰昔為人子)
(今為人臣當詣丨丨日南瘴氣或恐不還與先人辭於此再拜慷慨而起時見者莫不歔欷齊書扶南國傳)
(在丨丨之南大海西蠻中至唐書地理志唐之盛時開元天寶之際東至安東西安西南至丨丨北至單于)
(府蓋南北如漢之盛東不及而西過之末元史地理志安南布政府路本丨丨郡象林縣東漢區連殺象林)
(令自立國稱林邑唐時有環王者徙國于占曰占城今布政乃林邑故地博物志丨丨有野女羣行見丈夫)
(狀皛目裸袒無衣䙏之庾信柳霞墓誌銘除永化縣令静尋欹案或吟長岑遠乍撫鳴瑟不以河陽為陋丨)
(丨金柱合浦珠泉曾莫經懷未嘗留目丨江總廣州刺史歐陽頠墓誌巫山遠曲喧騎吹於丨芳樹清音肅)
(軍容於海截)
日北(周禮大司徒見日景下丨孟郊送盧汀侍御歸天德幕詩旌旗防丨道路上雲巔)
日期(元史郝經傳經至宿州遣副使劉仁傑參議高翿請入國丨丨不報遺書宰相及淮帥李廷芝廷芝)
(復書果疑經而賈似道方以却敵為功恐經至謀泄竟館經真州)
日會(宋書歷志星與丨丨同宿共度則謂之合從合至合之日則謂之終齊書州郡志義熙二年劉毅)
(復鎮姑熟上表曰忝任此州地不為廣西界荒餘密邇寇虜北垂蕭條土氣彊獷民不識義唯戰是習逋逃不)
(逞不謀丨丨)
日限(梁書張率傳率年十二能屬文常丨丨為詩一篇稍進作賦頌至年十六向二千許首宋史選舉)
(志凡入學授業月旦即親書到歴如遇私故或疾告歸寧皆給假違程及期月不來參者去其籍後諫官余靖)
(極言非便遂罷聽讀丨丨孝又河渠志兩浙轉運判官曾孝蘊獻澳牐利害因命蘊提舉興修仍相度立啓)
(閉丨丨之法次魏氏春秋許允為吏部郎選郡守明帝疑其所甲非召入將加罪允對曰某郡太守雖限滿)
(文書先至年限在後丨丨在前帝前取事視之乃釋遣出望其衣敗曰清吏也賜之)
日色(宋書五行志後廢帝元徽三年三月乙亥日未沒數丈丨丨紫赤無光洞冥記帝升望月臺丨丨)
(已暗帝求海肺之膏以為燈焉欲張融海賦見天英下李成康江南行楊柳青青鶯啼風光搖蕩綠蘋齊)
(金陵城頭丨丨低賈王維過香積寺詩泉聲咽危石丨丨冷青松又和舍人早朝大明宫之作丨丨纔臨)
(仙掌動香煙欲傍袞龍浮眠李白長相思樂府丨丨已盡花含煙月明欲素愁不杜甫後遊詩野潤煙光)
(薄沙暄丨丨遲地包何同舍弟佶班韋二員外秋苔對之成詠雨痕連綠丨丨出林斑盧綸渡浙江詩飛)
(沙卷地丨丨昏一半征帆浪花濕曲元稹松鶴詩丨丨相玲瓏纖雲暎羅幕李賀難忘簾影竹華起簫聲)
(吹丨丨皐張佐憶遊天台寄道流詩雲龍出水風聲急海鶴鳴丨丨清杜荀鶴送僧歸國清寺詩路沿山)
(脚潮痕出睡倚松根丨丨斜猶張昱鄰園海棠詩丨丨未嫣紅錦被露華濕紫羅裳)
日暉(梁元帝南嶽衡山九貞館碑丨丨石瓦東眺靈壽之峰月蔭玉牀西瞻華蓋之嶺虞世南凌晨早)
(朝詩丨丨青瑣殿霞生結綺樓)
日車(劉潛平等刹下銘序釋梵奪其身光丨丨貶其輪照王僧孺禮佛唱導文尺波寸景大力所不能)
(駐月御丨丨雄才莫之能遏溫任昉禪梁册文教與鵬翼齊舉武功與丨丨並運子昇常山公主碑銘龍)
(轡莫援丨丨遂往杜李兀九曲歌年歲晩暮時已斜安得力士翻丨丨甫官亭夕坐詩南國調寒杵西江)
(浸丨丨同又瞿塘兩崖詩羲和冬馭近愁畏丨丨翻丨劉禹錫樂天和微之深春詩橋峻通星渚樓暄近)
(丨)
日轂(范成大姑蘇臺避暑詩炎官扶丨丨輝赫不停運柳貫觀潮詩丨丨行天淪左界地機激水出東)
(溟)
日輪(宋史藝文志丨丨歷一卷遍又李賢妃傳妃嘗夢丨丨逼己以裾承之光耀體驚而悟遂生真宗)
(容劉潛雍州金像寺無量夀佛像碑丨丨照曜月面從梁簡文帝謝勅賚銅供造善覺寺塔露盤啓陽燧)
(含景還譬丨丨甘露入盤足稱天酒適王褒漏刻銘見天度下庾信鏡賦見天河下高塞下曲丨丨駐)
(霜戈月魄懸琱弓元王轂苦熱行丨丨當午凝不去萬國如在洪爐中稹永夀寺看牡丹詩壓砌錦地鋪)
(當霞丨丨映禹又酬白學士代書詩丨丨光照耀龍服瑞葳蕤劉錫省中四松詩見天柱下施肩吾曉)
(光詞丨丨浮動羲和推東方一軋天門開禮鮑溶讀淮南李相行營至楚州詩詩來年二月登封去望台星)
(扈丨丨絲杜荀鶴梁王座上賦無雲雨詩同是乾坤事不同雨風灑丨丨中寒山詩寒山頂上丨丨孤照)
(見晴空一物無)
日轡(庾信周譙國夫人步陸孤氏墓誌銘星機北轉丨丨西廻又雍夏樂府禮將畢樂將闌廻丨丨動)
(天關)
日軏(鮑照蒜山被始興王命作升嶠眺丨丨臨迥望滄州)
日道(禮記月令疏赤道之北二十四度為夏至之丨丨去北極六十七度赤道之南二十四度為冬至之)
(丨丨去南極亦六十七度一左傳日月之行也分同道也至相過也疏日之行天日一周月之行天二十九)
(日有餘已得一周日月異道互相交錯月之一周必半在丨丨裏從外而入内也半在丨丨表從内而出外也)
(或六入七出或七入六出凡十三出入而與日一會歷家謂之交道通而計之一百七十三日有餘而有一交)
(志唐書歷志丨丨表曰陽歷其裏曰隂歷刻元史天文科爾約則瑪漢言渾天圖以銅為丸斜丨丨交環)
(度數于其腹刻二十八宿形于其上掩又歷志月道出入丨丨兩相交值當朔則日為月所當望則月為日)
(所衝故皆有食千周髀算經日夏至南萬六千里日冬至南十三萬五里日中無影以此觀之從南至夏至)
(之日中十一萬九千里北至其夜半亦然凡經二十三萬八千里此夏至丨丨之經也李白明堂賦掩丨丨)
(遏風路陽烏轉景而翻飛大鵬横霄以側度入崔淙五星同色賦朝臨丨丨助我后夙夜之勤思暮天樞表)
(聖皇夜寐之勤政懷潘炎月重輪賦淨桂花於丨丨環水鏡於丹霄馬素奉和九月九日登慈恩寺浮圖)
(應制詩御旗横丨丨仙塔儼雲莊)
日路(西京雜記魯恭王得文木一枚中山王為賦曰拂天河而為葉横丨丨而摧枝王勃靈瑞寺浮圖)
(碑卑讓降下者茂進之丨丨也矜奮侵陵者毁塞之險途也張融海賦翔歸棲去連隂丨丨瀾漲波渚陶玄)
(浴素)
日國(本草太一子曰天有九門中道最長日月由此行名曰丨丨也)
日軌(唐書歷志日君道也無朏魄之變月臣道也遠日益明近日益虧望與丨丨相會則徙而浸遠遠極)
(又徙而近交所以著臣人之象也月五代史司天考黃道者丨丨也九道者軌也)
日窟(陶弘景水仙賦東卷長桑丨丨西幹龍築月阿顧陳樵月庭賦被羣隂之宗光攬餘暉於丨丨)
(况獨遊青龍寺詩鳳城騰丨丨龍首横天堰)
日域(漢書揚雄傳廼萃然登南山瞰烏弋西厭月&KR1208;東征丨丨注丨丨日初出之處也魏書李豹子傳)
(世祖太武皇帝英叡自天籠罩丨丨東清遼海西定玉門凌滅漠北飲馬江水盧照鄰病梨樹賦挺芳桂於)
(月輪横扶桑於丨丨師范榮測景臺賦掩扶桑於丨丨包蓬萊於海濛顔古奉和正日臨朝詩天涯致重)
(譯丨丨獻竒珍鄰褚亮祭神州樂章包含丨丨牢籠月竁盧照東軍歌風丘拂籜丨丨清塵)
日際(宋書樂志亘地稱皇罄天作主月竁來賓丨丨奉土宋史樂志聲教方柔遠甌閩禮可招獻圖連)
(丨丨歸國象江潮)
日迹(宋書樂志聲正㴠月軌書文騰丨丨)
日痕(杜牧朱坡詩丨丨絙翠巘陂影墮晴霓)
日徼(馬戴送顧少府詩宿次吳江晩行侵丨丨斜)
日山(明一統志丨丨在台州府城西五里以其面東朝日視諸山獨高故名又丨丨在建昌府新城縣)
(治西隔溪形勢峭拔日初出先見其頂有井深不可測鄉人呼為日岫海門又丨丨在慶遠府城東九里與)
(月山相對)
日岫(明一統志見上雲唐太宗秋日詩丨丨高低影空點綴隂)
日鑄(宋史食貨志茶之産於東南者霅川顧渚生石上者謂之紫筍毗陵之陽羨紹興之丨丨婺源之謝)
(源隆興之黃隆雙井皆絶品也子明一統志丨丨嶺在紹興府城東南五十里昔歐冶鑄五劔採金銅之精)
(于此其地産茶最佳冬蘇轍韓秉文惠茶詩君家丨丨山前住後茶芽麥粒麤)
日岡(明一統志丨丨在吉安府吉水縣北四十里廣數丈其圓如日)
日谷(李德林天命論東漸丨丨西被月川教曁北溟之表聲加南海之外王勃上武侍極啓涓波有託)
(望丨丨以馳誠鐘鼔無施伏雷門而假息庾信喜雨詩元霓臨丨丨封蟻對雲臺)
日湖(明一統志丨丨在寧波府治東南二里)
日津(歐陽玄辟雍賦東踰若木之丨丨西探崦嵫之月竁南窮火維之陬北際冰天之澨)
日浪(唐太宗春日望陜州城詩煙峰高下翠丨丨淺深明)
日火(金丹龍虎經丨丨月金晦夜合交精氣相紐生成萬物李翺荅王載言書浩乎若江海高乎若丘)
(山赫乎若丨丨包乎若天地)
日煙(李賀題趙生壁詩冬暖拾松枝丨丨坐蒙滅)
日下(爾雅觚竹北戸西王母丨丨謂之四荒注觚竹在北北戸在南西王母在西丨丨在東皆四方昏荒)
(之國疏丨丨者謂日所出處其下國也曰南史陸杲傳舅張融有高名杲風韻舉止頗類時稱無對丨丨惟)
(舅與甥友又伏挺傳博學有才思為五言詩善效謝康樂體父樂安任昉深相歎異嘗曰此子丨丨無䨇)
(世說丨丨荀鳴鶴劉無名氏調元閣賦飛重簷之丨丨疊千拱於雲間長卿送陸澧倉曹西上詩丨丨鳳)
(翔䨇闕迥雪中人去二陵稀圃又去聲庾信華林園馬射賦旣而丨丨澤宮筵闌相悵徙蹕之留歡眷廻鑾)
(之餘舞山李嶠奉教追赴九成宫途中口號雨餘林氣静丨丨光夕裴廸白石灘詩丨丨川上寒浮雲淡)
(無色載白居易和夢游春詩月流春夜短丨丨秋天速褚南徐晚望詩僧歸岳外殘鐘寺丨丨江邊調角)
(城)
日浴(梁簡文帝南郊頌于是龍光之地丨丨之鄉紫舌黃支頭飛鼻飲自西自南無思不服庾信崔訦)
(神道碑銘丨丨溟池山浮海浦碧劉禹錫送源中丞充新羅册立使詩煙開鼇背千尋丨丨鯨波萬頃金)
(又莊子鵠不丨丨而白烏不日黥而黑丨陶潛讀山海經詩靈人侍丹池朝朝為丨)
日畿(明一統志鎮江府形勝内連天塹外蔽丨丨馬祖常都門詩天樞夾杓垣丨丨絡雄莫)
日逐(漢書鄭吉傳神爵中匈奴乖亂丨丨王先賢撣欲降漢使人與吉相聞吉發渠黎龜兹諸國五萬人)
(迎丨丨王口萬二千人小王將十二人隨吉至河曲頗有亡者吉返斬之遂將詣京師漢封丨丨王為歸德侯)
(丨又匈奴傳左賢王病死其子先賢撣不得代更以為丨王丨丨王者賤于左賢王單于自以其子為左賢)
(王)
日本(宋史藝文志高麗丨丨傳一卷日又丨丨國傳丨丨國本倭奴國也自以其國近所出故以丨丨)
(為名或云惡其舊名改之也官元史世祖紀二月庚寅朔奉使丨丨趙良弼遣書狀張釋同丨丨二十六人)
(至京師求見一又成宗紀命妙慈弘濟大師江浙釋教總統補陀僧山齎詔使丨丨詔曰有司奏陳向者世)
(祖皇帝嘗遣補陀禪僧如智及王積翁等兩奉璽書通好丨丨咸以中途有阻而還爰自朕臨御以來綏懷諸)
(國薄海内外靡有遐遺丨丨之好宜復通問今如智已老補陀僧一山道行素高可令往諭附商船以行庶可)
(必逹南地理通釋倭自後漢通焉在帶方東大海中依山島居一名丨丨)
日勒(漢書地理志張掖郡縣丨丨丨又匈奴傳左賢王犂汗王四千騎分三隊入丨屋蘭蕃和張掖太)
(守屬國都尉發兵破之候後漢書梁慬傳慬至張掖丨丨羌諸種萬餘人攻亭殺吏人慬進兵擊大破之)
(晉書地理志西郡漢置統縣五丨丨刪丹仙提萬歲蘭池梁元帝玄覽賦觀月窟之入附覩丨丨之來遊)
日羅(明一統志丨丨夏治國前代無考永樂三年國王遣其臣文那打時鎮等來朝并貢方物)
日林(述異記丨丨國有神藥數千種其西南有石鏡方數百里光明瑩徹可鑒五藏六府亦名仙人鏡國)
(中人若有疾輒照其形遂知病起何藏府即采神藥餌之無不愈)
日照(元史地理志莒州縣丨丨十明一統志丨丨縣在青州府莒州城東一百五里本漢瑯琊郡海曲)
(縣地舊設鹽官名丨丨鎮魏晉以來俱屬莒縣今始置丨丨縣屬莒州又春秋桓公三年秋七月壬辰朔日)
(有食之旣疏月體無光待丨丨而光如宋書闍婆婆逹國傳衆寳莊嚴如須彌山經法流布丨丨明無量淨)
(僧猶如列宿國界廣大民人衆多宮殿城郭如忉利天宮儲光羲秦中初霽詩雲開天地色丨丨山河春)
(包佶元日詩丨丨金觴動風吹玉佩搖上盧綸春日山中詩延步愛清晨空山丨丨春王建張弘靖相公)
(詩草開舊路沙痕在丨丨新池鳳跡重樹曹唐三年冬大禮詩千官不動旌旗下丨丨南山萬雲李山甫)
(蜀中寓懷詩春&KR0724;寶闕重重樹丨丨仙州萬萬樓蜀徐太后丈人觀詩丨丨堆巒迥雲横積翠間)
日向(宋史日本國傳西海道有筑前筑後豐前豐後肥前肥後丨丨大隅薩摩凡九州共統九十三郡)
(又熊曜瑯琊臺觀日賦丨丨濛汜雲横麗譙論戴叔倫寄呈王侍郎詩丨丨江湖老此心誰為)
日闕(雲笈七籖受書玉虚眺景上清位為太上高聖玉晨大道君治蘂丨丨館七暎紫房玉童玉女各三)
(十萬人侍衞)
日宮(神異經西方丨丨之外有山焉其長十餘里廣二三里高百餘丈皆大黃之金其色殊美不雜土石)
(不生草木唐唐高宗謁大慈恩寺詩丨丨開萬仞月殿聳千尋則天后從駕幸少林寺詩丨丨疏澗戸月)
(殿啓巖扉乘周利用奉和九月九日登慈恩寺浮圖應制詩出豫金節飛文煥丨丨鄭畋題緱山王子晉)
(廟詩衣從星渚浣丹就丨丨燒)
日殿(梁元帝玄覽賦丨丨月宮金池珠叢)
日觀(宋書符瑞志大明四年四月壬子木連理生華林園丨丨臺北水經注太山東南山頂名曰丨丨)
(者雞一鳴時見日始欲出長三丈許故以名焉又明一統志丨丨臺在江寧府臺城即劉宋司天臺丨丨)
(亭在滁州瑯琊山洪武初宋濂遊瑯琊記山中之亭幾二十所而丨丨望月為尤勝庾信紇干弘神道碑銘)
(見天齊下鄰李白明堂賦誇蓬壺之海樓吞岱宗之丨丨盧照登封大酺歌丨丨仙雲隨鳳輦天門瑞雪)
(照龍衣丨高適送郭處士詩雲卧臨嶧陽山行窮丨呂溫白雲起封中詩見天門下)
日館(宋書樂志内靈八輔外光四瀛蒿宮仰蓋丨丨希旌)
日軒(劉禹錫吏隠亭詩丨丨漾波影月砌鏤松隂)
日宇(陸倕天光寺碑丨丨奪暉月宮掩麗奉薛稷慈恩寺九日應制詩見天詞下馬懷素和人日讌)
(大明宫恩賜綵縷人勝應制詩見天容下)
日廟(漢書郊祀志分羣神以類相從為五部兆天墬之别神中央帝黃靈后土畤及丨丨北辰北斗填星)
(中宿中宮于長安城之未墬兆)
日門(梁元帝揚州梁安寺碑銘丨丨見羲和之色月殿望奔娥之象)
日戸(孟郊投贈張端公詩丨丨晝輝静月杯夜景幽)
日帝(雲笈七籖廣霞者玉清天中山名乃九日之所出丨丨之所司也)
日君(韓愈元和聖德詩丨丨月妃煥赫婐㛂)
日主(漢書郊祀志八神七曰丨丨祠盛山盛山斗入海最居齊東北陽以迎日出云明一統志丨丨祠)
(在登州府文登縣南一百二十里成山之陽)
日官(左傳桓公十有七年冬十月朔日有食之不書丨丨失之也天子有丨丨諸侯有日御丨丨居卿以)
(底日禮也日御不失日以授百官于朝閉必書雲物注不言公者丨丨掌其職)(又凡分至啓後漢書律歷)
(志注杜預長歷曰書稱朞三百有六旬有六日以閏月定四時成歲允釐百工庶績咸熙是以天子必置丨丨)
(諸侯必置日御史又張衡傳曩滯丨丨今又原之注丨丨史官也元世祖紀甲戍以大明歷浸差命太子)
(贊善王恂與江南丨丨置局更造新歷以樞密副使張易董其事)
日御(馭同左傳見上林顔延之赤槿頌丨丨北至夏德南宣江總芳園天淵池銘曉川漾碧似丨丨)
(之在河宿夜浪浮金疑月輪之馳水府廻李乂奉和初春幸太平公主南莊應制詩地出東郊丨丨城臨南)
(斗度雲車仙梁昇卿奉和聖製答張說扈從南出雀鼠谷詩丨丨途遠山靈壽域長張九齡奉和聖製早)
(登太行山率爾言志詩丨丨馳中道風師卷太清奉杜甫荆南述懷詩揚鑣隨丨丨折檻出雲臺杜牧和)
(白相公聖德和平致兹休運歲終功就合詠盛明詩應須丨丨西廵狩不假星弧北射狼李商隠送從翁東)
(川弘農尚書幕詩丨丨難淹蜀星旄要定秦)
日騎(宋史兵志見天武下丨又趙延溥傳殿前白進超卒即日以延漙為丨天武左右廂都指揮使)
日翁(李頎贈蘇明府詩采藥傍梁宋共言隨丨丨)
日母(雲笈七籖丨丨者玉清之老母主胞胎於尊神也名曰正薈條兆能知丨丨之名則胞結自解七祖)
(罪消窮枚乘七發流攬無歸神丨丨)
日兄(陸暢詔作催妝詩雲安公主貴出嫁五侯家天母親調粉丨丨憐賜花按春秋感精符人主兄日)
(姊月)
日弟(北史倭國傳見天兄下)
日男(黃庭内景經日月列布設隂陽注丨丨月女)
日家(輟耕錄丨丨一書專解海中爐中之類其辭雖鑿亦自頗通)
日者(詩歲亦莫止疏聖人者窮理盡神顯仁藏用若使將來之事豫以告人則丨丨卜祝之流安得謂之)
(聖乎循史記太史公自序齊楚秦趙為丨丨各有俗所用欲觀其大旨作丨丨列傳南唐近事趙王李德)
(誠鎮江西有丨丨自稱世人貴賤一見輒分王使女妓數人與其妻滕國君同妝梳服飾偕立庭中請辨良賤)
(客俯躬而進曰國君頭上有黃雲羣妓不覺皆仰首丨丨曰此是國君也王悅而遣之徐鍇下第詩因逢丨)
(丨教重隱忍被雲僧勸却歸猶又史記高帝紀丨丨荆王兼有其地注往日也)
日體(禮記月令第六疏日與星辰四遊相反春分日在婁則婁星極西丨丨在婁星之東去婁三萬里以)
(度言之十二度也則日沒之時去昏中之星近校十度旦時日極于東去旦中之星遠校十度宋書禮志魏)
(高貴鄉公正元二年三月朔太史奏日蝕晉文王時為大將軍大推史官不驗之負史官答曰合朔之時或有)
(日掩月或有月掩日月掩日則為蔽障丨丨使光景有虧故謂之日蝕日掩月則日于月上過謂之隂不侵陽)
(雖交不變有元史天文志至元二十九年正月甲午朔日有蝕之物漸侵入日中不能旣丨丨如金環然左)
(右有珥上有抱氣)
日表(後漢書律歷志記稱大橈作甲子隷首作數二者旣立以比丨丨以管萬事宋書符瑞志憬琛夐)
(賮兼澤委效丨丨地外改服請教卿又宋史樂志仰瞻丨丨映朱紘環佩更鏘鳴百執公不辭染履意專精)
(冲楊宗瑞辟雍賦萬乘戾止六龍馳馭丨丨淵穆天顔邃又唐明皇千秋節宴詩風傳率土慶丨丨繼天)
(祥)
日首(後漢書律歷志日周于天一寒一暑四時備陳萬物畢改攝提遷次青龍移辰謂之歲歲首至也月)
(首朔也至朔同日謂之章同在丨丨謂之蔀蔀終六旬謂之紀歲朔又復謂之元)
日額(宋史食貨志大中祥符元年詔瀘州南井竈戸遇正至寒食各給假三日所收丨丨仍與除放)
日角(後漢書光武帝紀光武年九歲而孤養于叔父良身長七尺三寸美須眉大口隆準丨丨注丨丨謂)
(中庭骨起狀如日十又順烈梁皇后紀永建三年與姑俱選入掖庭時年三相工茅通見后驚再拜賀曰此)
(所謂丨丨偃月相之極貴臣所未嘗見也丨晉書元帝紀咸寧二年生于洛陽及長白豪生于丨之左齊)
(書高帝紀珠衡丨丨神姿特挺丨南史梁武帝紀狀貌竒特丨丨龍顔又陳高祖紀丨龍顔垂手過膝)
(舊唐書鄭畋傳畋瑞應星精祥開丨丨建洪罏于聖代成庶績于明時唐書唐儉傳高祖嘗召訪之儉曰公)
(丨丨龍庭姓協圖讖係天下望久矣丨又李珏傳甫冠舉明經李絳為華州刺史見之曰丨珠廷非庸人相)
(明經碌碌非子所宜乃更舉進士高第錄孝經援神契伏羲大目山準丨丨而連珠衡南燕慕容德皝之)
(少子年十八長八尺二寸額上有丨丨偃月重文主神仙傳老子丨丨月懸沈約梁武帝集序丨丨之出)
(自諸生銳頂之君少明古學夢又太尉王儉碑公高卧閑宇獨咤虚室眷龍顔以託詠丨丨以興言劉峻)
(辨命論龍犀丨丨帝王之表河目龜文公侯之相高庾信趙廣墓誌銘凝脂點漆丨丨珠庭薛道衡隋祖)
(頌龍顔丨丨之竒玉理珠衡之異稟張叔良五星同色賦據大號寶鴻名旣資乎丨丨亦乎星精李商隠)
(隋宫詩玉璽不緣歸丨丨錦帆應自到天涯)
日衡(路史舜長九尺太上圓首龍顔丨丨又齊書天文志見天體下)
日面(清異錄服雲母者成丨丨天腸餌鍾乳者登福衢壽車)
日腹(蘇舜欽地動聯句詩丨丨昏盲倀風口鳴嗚吚)
日背(元稹南昌灘詩畬餘粟麥黃山腹丨丨殘花白水湄)
日脚(岑參送李司諫歸京詩雨過風頭黑雲開丨丨黃杜甫羌村詩崢嶸赤雲西丨丨下平地元稹)
(閑詩晻澹洲煙白籬篩丨丨紅入又酬鄭從事宴望海亭詩雪花徧布稻隴白丨丨插秋波紅又投簡陽)
(明洞天詩丨丨斜穿浪雲根遠曳蒲酒白居易九日宴集詩丨丨欲落備燈燭風頭漸高加漿劉禹錫新)
(秋詩雲銜丨丨成山雨風駕潮頭入渚田陳李賀昌谷詩丨丨埽昏翳新雲啓華閟章孝標送校書赴蔡)
(州幕詩青草袍襟翻丨丨黃金馬鐙照旄頭丨蜀徐太后三學山夜看聖燈詩望滿天涯極平臨丨紅陸)
(游病起偶晴詩川雲忽破散平地見丨丨盧仝雪中詩簷乳墮懸玉丨丨浮輕紅)
日力(孟子去則窮丨之丨而後宿哉宋後漢書王符傳功之所以能建者以丨丨也史李綱傳臣昧)
(死上條六事一曰信任輔弼二曰公選人材三曰變革士風四曰愛惜丨丨五曰務盡人事六曰寅畏天威)
(韋昭博奕論蓋聞君子恥當年而功不立疾沒世而名不稱故曰學如不及猶恐失之是以古之志士悼年齒)
(之流邁而懼名稱之不立也故勉精厲操晨興夜寐不遑寧息經之以歲月累之以丨丨若寗越之勤董生之)
(篤漸漬德義之淵棲遲道藝之域旣柳宗元殿中侍御史柳公墓表自少耽學頗工為文窮丨丨又繼以夜)
日魂(黃庭内景經專閉御景乃長寧注常以日初出東向叩齒九通畢隂呪丨丨名日中五帝字曰丨丨)
(珠景照韜綠映廻霞赤童元炎飇象鼎金丹大要龍虎經曰坤再變成兌八日月出丁以象中鉛汞漸結流)
(珠是時金水炁停不進陽火亦無行符唯沐浴洗心而已三五為望望者日月相射則隂中三陽已備而成乾)
(猶月魄得丨丨而滿喻鼎中鉛汞壯盛真陽充滿火明金旺將欲成器是金水之炁與汞固結汞與其母兩相)
(留戀也爻金丹諸真元奥詩先使丨丨擒月魄隂文陽武運初皮日休早春以橘子寄魯望詩剖似丨丨)
(初破後弄如星髓未銷前)
日姓(雲笈七籖老子歷藏中經云日月者天地之司徒司空也丨丨張名表字長史月姓文名申字子光)
日名(禮記月令孟冬其日壬癸注壬之言任也癸之言揆也日之行東北從黑道閉藏萬物月為之佐時)
(萬物懷任于下揆然萌芽又因以為丨丨焉雲笈七籖見上)
日神(黃庭遁甲緣身經存念善道遠離惡道往來出入當呼今日丨丨姓名字能却萬鬼不逢惡毒)
日狀(齊書天文志漢史云西北有三大星如丨丨名曰天狗天狗出則人相食蘇軾日喻生而眇者不)
(識日問之有目者或告之曰丨之丨如銅槃扣槃而得其聲他日聞鐘以為日也)
日記(宋史藝文志趙槩丨丨一卷三新序昔者周舍事趙簡子立趙簡子之門三日夜簡子使人出問)
(之曰夫子將何以令我周舍曰願為諤諤之臣墨筆操牘隨君之後司君之過而書之丨有丨也月有效也歲)
(有得也輟老學菴筆記黃魯直有丨丨謂之家乘至宜州猶不書周必大答胡賢叔詩新春漸覺風光好)
(陳迹時將丨丨開)
日錄(公羊傳所見異辭所聞異辭所傳聞異辭注於所見之世恩已與父之臣尤深大夫卒有罪無罪皆)
(丨丨之丙申季孫意如卒是也於所聞之世王父之臣恩少殺大夫卒無罪者丨丨有罪者不日略之叔孫得)
(臣卒是也於所傳聞之世高祖曾祖之臣恩淺大夫卒有罪無罪皆不日略之也公子益師無駭卒是也宋)
(史藝文志王安石舒王丨丨十二卷畏又司馬光丨丨三卷宋史周常傳陛下於炎暾可之候暫停進對)
(亦人情之常若著為定令則必記於丨丨傳之史筆使後人覩之將以為倦於聽納而忘先帝之美意也王)
(氏類苑王安石旣罷相悔其執政日無善狀乃撰神宗丨丨歸過于上掠美于已陳瓘于是著尊堯集專辯丨)
(丨之非)
日譜(唐書藝文志李匡文天潢源派譜一卷又唐偕丨丨一卷)
日契(晉書山濤𫝊帝以濤清儉無以供養特給丨丨加賜牀帳茵褥禮秩崇重時莫為比)
日符(漢書外戚傳孝景王皇后生三女一男男方在身時王夫人夢日入其懷以告太子太子曰此貴徵)
(也長公主嫖有女欲與太子為妃栗姬妒而景帝諸美人皆因長公主見得貴幸栗姬日怨怒謝長主不許長)
(主欲與王夫人王夫人許之會薄皇后廢長公主日譖栗姬短景帝嘗屬諸姬子曰吾百歲後善視之栗姬怒)
(不肯應言不遜景帝銜之而未發也長公主日譽王夫人男之美帝亦自賢之又耳曩者所夢丨丨遂立王夫)
(人為皇后男為太子封皇后兄信為蓋侯)
日字(公羊杞伯戊卒於會注不日與盟同日疏考諸古本日亦有作月者若作丨丨宜云所見之世小國)
(之卒例合書日即上言三月辛卯邾婁子穿卒之屬是也今不日者正以與盟同日文不可施故也又齊書)
(崔慰祖傳父梁州之資家財千萬散與宗族漆器題為丨丨日字之器流乎遠近又雲笈七籖見日姓下)
日旅(隋書律歷志姑洗一部三十四律一曰丨丨)
日相(後漢書王景傳初景以為六經所載皆有卜筮作事舉止質於蓍龜而衆書錯糅吉凶相反乃參紀)
(衆家數術文書冢宅禁忌堪輿丨丨之屬適於事用者集於大衍元基云)
日筭(唐書歷志丨丨依月大小通典情降既殊丨丨浸遠)
日要(庾信豆盧公碑其年授司會八法斯掌九賦是均事總歲成功參丨丨)
日抄(宋史黃震傳所著丨丨一百卷)
日賦(南史顧野王傳九歲能屬文嘗制丨丨領軍朱异見而竒之)
日書(法書要錄梁庾元威論書丨丨月書)
日珠(皇甫湜出世篇西摩月鏡東弄丨丨)
日圭(宋史禮志定析榖明堂蒼璧尺二寸感生帝四圭有邸朝日丨丨夕月月圭皆五寸從祀神州無玉)
(報社稷兩圭有邸祈不用玉)
日環(李賀瑶華樂高門左右丨月丨四方錯鏤稜層殷)
日規(柳宗元晉問大鹵之金棠谿之工火化水淬器備以充為棘為矛為鎩為鉤為□為鏃為鍭當空發)
(耀英精互繞晃蕩洞射天氣盡白丨丨為小鑠雲破霄趾墜飛鳥馮翼翁陽燧賦丨丨亭亭而下照爛沉淵)
(之赤珠)
日模(梅堯臣雷逸老遺石鼓文詩雷氏有子胡而長丨丨月倣志慕強)
日扇(蕭子顯苑中遊人詩廻身隠丨丨却步斂風裾)
日鏡(魏書彭城王傳臣非所以惡華捐勢非所以辭勤請逸正希仰成陛下丨丨之明下念愚臣忘退之)
(禍伸王僧孺為臨川王讓太尉表陛下海涵春育丨丨雲追大道之無私惜微臣之宜極北齊享廟樂辭)
(國圖丨丨家歷天長燭唐太宗執契静三邊詩玉彩輝關金華流丨丨)
日絲(李賀洛姝真珠詩八驄籠晃臉羞移丨丨繁散曛羅洞)
日帽(樓鑰白醉閣詩見天梳下)
日冕(真誥丨丨蓉冠鳳扉雲關)
日旗(旂同宋史儀衛志丨丨月旗各一分左右君王萬歲旗一在左天下太平旗一在右元史輿服志)
(丨丨青質赤火焰脚繪日於上奉以雲氣丨蘇頲奉和聖製途次舊居應制詩約川星䍐駐扶道丨舒杜)
(牧雲夢澤詩丨丨龍旆想飄揚一索功高縛楚王)
日羽(王融侍遊方山詩丨丨鏡霜潯雲旗落風甸雲梁簡文帝南郊頌序石鎧犀衣之士連七萃而屯)
(珠旗丨丨之兵亘五營而星列還梁元帝述懷詩霜戈臨塹白丨丨映流紅唐太宗陜述懷詩星旂紛電)
(舉丨丨肅天行詔許敬宗奉和執契静三邊應詩見天陣下)
日旌(謝翺附庸畢詩間道遣進表九門望丨丨)
日拒(元稹度門寺詩修羅擡丨丨樓至拔霜鋒)
日槿(陸敬游清都觀詩宫槐散綠穗丨丨落青柎)
日枝(梁簡文帝菩提樹頌序東邁丨丨西逾月紀)
日萼(韓愈苦寒詩丨丨行鑠鑠風條坐襜襜)
日根(雲笈七籖釋青要紫書金根衆經金者金簡也根者丨丨也衆經者科集衆經之最要也蓋玉帝命)
(高上侍真總仙君科集寳目採丨丨之法合為衆經以紫筆繕文金簡為篇也)
日蔓(宋書周朗傳檐中山木時華月深池上海草歲榮丨丨)
日龍(張說舞馬詞天鹿遙徵衞叔丨丨上借羲和)
日烏(徐陵與楊僕射書昔分鼇命鳸之世觀河拜洛之年則有丨丨流災風禽騁暴天傾西北地缺東南)
(盛旱坼三川長波含五岳杜方干感時詩丨丨往返無休息朝出扶桑暮却廻荀鶴與友人話别詩月兔)
(走入海丨丨飛出山)
日蟹(路史黃帝時海不揚波山不愛寶龍麟擾於階除丨丨虹螾禺牯牛蟻黃神黃雀白澤解廌府無虚)
(日)
日翅(杜牧鵁鶄詩丨丨閒張錦風池去罥羅)
日祭(周語夫先王之制邦内甸服邦外侯服侯衛賓服蠻夷要服戎翟荒服甸服者祭侯服者祀賓服者)
(享要服者貢荒服者王丨丨月祀時享歲貢終王先王之制也漢書韋玄成傳祖禰則丨丨曾高則月祀二)
(祧則時享壇墠則歲貢大禘則終王殿又園中各有寢便殿丨丨於寢月祭於廟時祭於便寢食四上食廟)
(歲二十五祠便殿歲四祠三唐書彭景直傳中宗景龍末為太常博士時獻昭乾陵皆丨丨景直上言在禮)
(陵不丨丨宗廟有月祭臣謂宜罷諸陵丨丨如禮便帝不從)
日葬(榖梁隠公三年冬十有二月癸未葬宋繆公傳丨丨故也危不得葬也)
日卒(榖梁公子益師卒傳大夫丨丨正也而又莊公三十年八月癸亥葬紀叔姬傳不丨丨日葬閔紀)
(之亡也)
日祀(後漢書章帝紀有司奏言孝明皇帝聖德淳茂劬勞日昃陳丨丨之法省送終之禮)
日拜(齊書禮志漢改周法旦夕常於殿下東向拜日其禮太煩今採周春分之禮損漢丨丨之儀又無諸)
(侯之事無所出東郊今正殿即亦朝會行禮之庭也宜常以春分於正殿之庭拜日其夕月文不分明其議奏)
日覲(書既月乃丨丨四岳羣牧班瑞于羣后)
日參(宋史禮志政和詳定五禮新儀有文德殿月朔視朝儀紫宸殿望參儀垂拱殿四參儀紫宸殿丨丨)
(儀垂拱殿丨丨儀崇政殿再坐儀崇政殿假日起居儀)
日飲(史記陳丞相世家呂嬃常以前陳平為高帝謀執樊噲數䜛曰陳平為相非治事丨丨醇酒戲婦女)
(陳平聞日益甚多又袁盎傳徙為吳相辭行種謂盎曰吳王驕日久國姦今苟欲劾治彼不上書告君即利)
(劔刺君矣南方卑濕君能丨丨母何時說王曰母反而已如此幸得脫盎用種之計吳王厚遇盎)
日噉(曹蕃荔枝譜荔枝出長樂縣六都者佳余留省士紳陸續見貽可五千顆丨丨不能盡蘇轍和陶)
(詩引東坡謫居儋耳寘家羅浮之下獨與幼子過負擔渡海葺茅竹而居之丨丨藷芋蘇軾食荔枝詩丨丨)
(荔枝三百顆不妨長作嶺南人)
日膳(唐書張孝忠傳貞元二年河北蝗孝忠與其下同粗淡丨丨裁豆䜺而已人服其儉推為賢將庾)
(信柱國大將軍長孫儉神道碑一室之中未免虚白丨丨之資三杯而已梅堯臣寄尹師魯寓止僧舍詩丨)
(丨或雞㹠時蔬多筍芋)
日醉(呂覽人之少也愚其長也智故智而用私不若愚而用公丨丨而飾服私利而立公貪戾而求王舜)
(弗能為淹李頎九月九日劉十八東堂集詩留悵為别丨丨秋雲光)
日輸(宋史食貨志先是京師趜法自熙寧四年更定後多不能償雖屢閣未請趜數及損歲額為百五十)
(萬斤斤增錢至二百四十未免逋負至是命畢仲衍與周直孺講求利病請損額增直均給七十店令丨丨錢)
(周歲而足月輸不及數計所負倍罰)
日費(晉書何曾傳每食丨丨萬錢猶云無下箸處稍魏書南安王傳賊城險固卒難攻屠冬春之交非)
(勝便十萬之衆丨丨無貲方圖後舉不待今事文子起師十萬丨丨萬金)
日買(後漢書閔貢傳貢客居家貧丨丨猪肝一片屠者或不肯與安邑令聞勅吏常給焉貢歎曰閔仲叔)
(豈以口腹累安邑耶遂去客沛)
日贍(宋史兵志紹興十三年詔殿司諸統領將官無别供給職田丨丨不足差兵營運浸壊軍政可與月)
(支供給)
日廪(晉書會稽王道子傳于時軍旅薦興國用虚竭自司徒以下丨丨七升而元顯聚歛不已富過帝室)
日支(宋史兵志今擬五等招收白身效用與舊效用不以馬步軍論槩增其給人丨丨錢二百米二升填)
(使臣闕)
日送(魏志張遼傳疾未瘳帝迎遼就行在所車駕親臨執其手賜以御衣太官丨丨御食)
日給(鹽鐡論荆揚南有桂林之饒内有江湖之利左陵陽之金右蜀漢之材伐木而樹榖燔萊而播粟火)
(耕而水耨地廣而饒材然後呰窳偷生好衣甘食雖白屋草廬歌謳鼔琴丨丨月單朝歌暮戚隋遺錄殿脚)
(女争效為長蛾眉司宫吏丨丨螺子黛五斛號為蛾綠杜預論水利疏今者宜大壊兗豫州東界諸陂隨其)
(所歸而宜導之交令飢者盡得水產之饒百姓不出境界之内旦暮野食此目下丨丨之益也又王羲之十)
(七帖青李來禽櫻桃丨丨藤子皆囊盛為佳函封多不生)
日賜(後漢書馮衍傳百里之内牛酒丨丨)
日納(宋史藝文志詹儀之淳熙經筵日進故事一卷又淳熙東宫丨丨故事一卷)
日紅(唐太宗重幸武功詩孤嶼含霜白遥山帶丨丨皮日休縹緲峰詩激雷與波起狂電將丨丨)
日青(漢書于定國傳永光元年春霜夏寒丨丨亡光南史侯景傳將登壇白虹貫日三重丨丨無色)
(宋史劉摰傳摯因久旱上言比日丨丨無光風霾昏曀上天警告皆非小變願進忠良通壅塞以答天戒)
日赤(史記封禪書祭日以牛祭月以羊彘特太乙祝宰則衣紫及繡五帝各如其色丨丨月白岑參入)
(劍門詩平明地仍黑停午丨暫丨)
日紫(隋書天文志或天氣下降地氣未升厚則丨丨薄則日赤)
日白(劉攽鴻慶宫三聖殿賦夫既天行而丨丨矣乃復閟宫獎夫神衷三后在天對越上穹)
日丹(黃庭内景經攝魂還魄永無傾注若有飢渴聽飲月黃丨丨)
日盟(左傳公會吳於橐臯吳子使太宰嚭請尋盟公不欲使子貢對曰盟所以周信也故心以制之玉帛)
(以奉之言以結之明神以要之苟有盟焉弗可改也已若猶可改丨丨何益今吾子曰必尋盟若可尋也亦可)
(寒也乃不尋盟)
日居(詩丨丨月諸照臨下土於黃庭内景經晝夜存之自長生注丨丨前月居於後)
日耕(明一統志松潘司風俗丨丨野壑夜宿碉房)
日臨(宋史樂志紫幄天開翠華丨丨歲歲年年如周太任杜甫嚴公廳宴同詠蜀道畫圖詩丨丨公館)
(静畫滿地圖雄處劉禹錫麻姑山詩雲蓋青山龍卧丨丨丹洞鶴歸時)
日歴(宋史陳從信傳從信嘗遊楚泗知糧運之患良以舟人之食丨丨郡縣勘結是以凝滯若自發舟計)
(日復往併支可以責其程限)
日近(晉書明帝紀幼而聰哲為元帝所寵異年數歲嘗坐置膝前屬長安使來因問帝曰汝謂日與長安)
(孰遠對曰長安近不聞人從日邊來居然可知也元帝異之明日宴羣僚又問之對曰丨丨元帝失色曰何乃)
(異間者之言乎對曰舉目則見日不見長安由是益竒之徐陵河東康簡王墓誌王資神昴緯託曜房靈體)
(斯孝烈不由師保月生之對何用於擬議丨丨之言無階於等級)
日造(戰國策尊荆軻為上卿舍上舍太子丨丨門下供太牢具異物間進車騎美女恣荆軻所欲以順適)
(其意)
日發(元史吳澄傳三歲穎悟丨丨教之古詩隨口成誦五歲日受千餘言夜讀書至旦)
日繞(晉書天文志丨丨辰極沒西而還東不出入地中杜甫秋興詩雲移雉尾開宫扇丨丨龍鱗識聖)
(顔丨王逢送薛鶴齋真人代祀天妃還京詩丨五文皆御氣海浮一髮是仙山)
日銜(李羣玉越臺讌集詩見天拂下)
日抱(柳宗元臨江之麋臨江之人畋得麋麑畜之入門羣犬垂涎揚尾皆來其人怒怛之自是丨丨就犬)
(習視之使勿動稍使與之戲積久犬皆如人意)
日捧(羅鄴歲仗詩春排北極迎仙馭丨丨南山入夀杯)
日侍(宋史王存傳為國史編修官修起居注時起居注雖丨丨而奏事必稟中書俟旨存乞復唐貞觀左)
(右執筆隨宰相入殿故事神宗韙其言聽直前奏事自存始也)
日歸(史記律書丨丨于西起明于東月歸于東起明于西陸機猛虎行丨丨功未建時往歲載隂溫)
(庭筠奉天西佛寺詩星背紫垣終掃地丨丨黃道却當天)
日游(漢書食貨志商賈大者積貯倍息小者坐列販賣操其竒贏丨丨都市乘上之急所賣必倍)
日染(神仙傳老子曰蚊䖟噆膚通夕不得眠今仁義慘然而汨人心亂莫大焉夫鵠不日浴而白烏不丨)
(丨而黑又何用仁義若擊鼓以求亡羊乎)
日賞(汲冢周書諂臣丨丨貴臣日怒而生變)
日怒(汲冢周書見上)
日泛(李羣玉重經巴丘詩昔年高接李膺歡丨丨仙舟醉碧瀾)
日汲(宋史馮申已傳知邕州治舍有井相傳不敢飲飲輒死申已丨丨終焉無恙)
日曳(齊書謝朓傳長裾丨丨後乘載脂榮立府廷恩加顔色沐髮晞陽未測涯涘)
日漸(莊子夫以陽為充孔揚采色不定常人之所不違因案人之所感以求容與其心名之曰丨丨之德)
(不成而况大德乎明宗欽贈高允詩林崇丨丨升斯進)
日致(韓非子夫良馬固車五十而一置使中手御之追速致遠可以及也而千里可丨丨也)
日併(杜甫屛跡詩年荒酒價乏丨丨園蔬課)
日廻(薛逢題上皇觀詩雲駐夀宫三洞啓丨丨仙仗六龍歸)
日易(元史吳萊傳嘗往族父家丨丨漢書一帙以去族父廹扣之莱琅然而誦不遺一字)
日遷(宋書歷志若使丨丨次留則無事屢嫌乃臣歷之良證非難者所宜列也晁補之北渚亭賦事以)
(丨丨而山不改則物之可樂固不得而留也)
日轉(新論見天廻下崔徐彦伯南郊賦禮畢功成天旋丨丨郭汭同員外溫泉宫即事詩天廻紫微)
(座丨丨羽林旗秋杜甫東屯月夜詩丨丨東方白風來北斗昏李洞宿青龍禪閣詩丨丨須彌北蟾來渤)
(澥西生張喬送友人遊湖南詩春南嶽早丨丨大荒遲)
日遠(戰國策蘇子說齊閔王曰彼明君之從事也用財少曠丨丨而利長者故曰兵後起則諸侯可趨役)
(也如宋史高麗傳屢卜雲祥雖美聖辰於中國空知丨丨迷舊路於長安新論謂天蓋高而聽甚卑謂丨)
(蓋丨而照甚近天韓愈與鳳翔刑部尚書書閣下之財不可以徧施於下在擇其人之賢愚而厚薄等級之)
(可也假如賢者至閣下乃一見之愚者至不得見焉則賢者莫不至而愚者丨丨矣假如愚者至閣下以千金)
(與之賢者至亦以千金與之則愚者莫不至而賢者丨丨矣欲求得士之道盡於此而已欲求士之賢愚在於)
(精鑒博采之而已門劉太冲送蕭穎士詩丨丨夫子中心曷由展)
日久(禮記三年問創鉅者其丨丨痛甚者其愈遲三年者稱情而立文所以為至痛極也後漢書鄭太)
(傳光武以來中國無警百姓優逸忘戰丨丨爵南史顔師伯傳師伯居權丨丨天下輻輳游其門者位莫不)
(踰分成魏書韓麒麟傳自承平丨丨豐穰積年競相矜夸遂侈俗說苑堯舜相見不違桑隂文王舉太公)
(不以丨丨擅司馬相如諭巴蜀檄蠻夷自不討之丨丨矣)
日用(易繫辭百姓丨丨而不知丨詩民之質矣丨丨飲食齊書豫章王嶷傳丨閴寂雖無取於錙銖)
(歲功宏逹諒有寄於衡石)
日舉(禮記王制以三十年之通雖有凶旱水溢民無菜色然後天子食丨丨以樂周禮膳夫王丨一丨)
(注王丨一丨舉謂朝食也獻曹植社頌克明播植農正奏丨丨宋祁省斂頌外饔彘嘗之膳太師侑丨丨之)
日款(後漢書西域傳論馳命走驛不絶于時月商胡販客丨丨于塞下)
日施(史記賈誼傳單閼之歲兮四月孟夏庚子丨丨兮服集予舍止于坐隅貎甚閒暇)
日飭(道德指歸論身丨丨而德日消智逾多而迷益深)
日值(杜牧李甘詩時當秋夜月丨丨曰庚午)
日當(元史歷志春秋二分丨丨赤道出入晝夜正等各五十刻)
日布(汪極奉試麥壟多秀色詩丨丨玲瓏影風翻浩蕩波)
日帶(司空圖江行詩丨丨潮聲晚煙含楚色秋)
日徯(范梈谷口散暑詩新歸稍結構丨丨江海凉)
日使(史記綘侯世家孝景三年吳楚反亞夫以中尉為太尉東擊吳楚因自請上曰楚兵剽輕難與争鋒)
(願以梁委之絶其糧道乃可制上許之太尉既會兵滎陽吳方攻梁梁急請救太尉引兵東北走昌邑深壁而)
(守梁丨丨使請太尉太尉守便宜不肯往)
日競(晉書郤詵傳人之於利如蹈水火焉前人雖敗後人復起如彼此無己誰止之者風流丨丨誰憂之)
(者)
日事(元史丘處機傳太祖時方西征丨丨攻戰處機每言欲一天下者必在乎不嗜殺人)
日侵(宋史張知白傳體素羸憂畏丨丨在中書忽感風眩輿歸第呂覽凡姦邪險陂之人必有因也何)
(因哉因主之為人主好以己為則守職者舍職而阿主之為矣阿主之為有過則主無以責之則人主丨丨而)
(人臣日得)
日在(隋書律歷志藏邃丨丨别案丨丨係無射部二十七律之一李端古離詩後事忽差池前期丨)
(空丨賀李俊獨坐詩地偏無俗客丨丨掩柴扉鑄薄倖詞厭厭睡起猶有花稍丨丨)
日邁(書王先服殷御事比介于我有周御事節性惟丨其丨詩我丨斯丨而月斯征箋我我王也邁征)
(皆行也王日此行謂日視朝也而月此行謂月視朝也先王制此禮使君與羣臣議政事日有所決月有所行)
(亦無時止息)
日決(詩箋見上)
日往(易繫辭丨丨則月來月往則日來日月相推而明生焉史記司馬相如傳相如歸而家貧無以自)
(業素與臨卭令王吉相善吉曰長卿久宦游不遂而來過我於是相如往舍都亭臨卭令繆為恭敬丨丨朝相)
(如初尚見之後稱病使從者謝吉吉愈益謹肅李益置酒行丨丨不再來兹辰坐成昔)
日來(易繫辭見上冬上官遜松栢有心賦葉離離而丨丨暖枝梢梢而風至夏凉)
日流(王僧孺中寺碑銘丨丨閃爍風度清鏘)
日徂(莊子日出東方而入于西極萬物莫不比方冇目有趾者待是而後成功是出則存是入則亡萬物)
(亦然有待也而死有待也而生吾一受其成形而不化以待盡效物而動日夜無隙而不知其所終薰然其成)
(形知命不能規乎其前丘以是丨丨吾終身與女交一臂而失之可不哀與)
日逝(魏志管寧傳丨丨月除時方已過澡身浴德將以曷為李德裕靈泉賦恐閱水兮丨丨且歸來兮)
(養生忖鮑照望水詩東歸難惻丨丨誰與賞)
日許(孔平仲雜記俗所謂丨丨者爾許也啓顔錄詠短人云城門爾許高故自匍匐入)
日制(晉書劉寔傳聞老者不以筋力為禮寔年踰九十命在丨丨遂自扶輿冐險而至展哀山陵致敬闕)
(庭大臣之節備矣)
日甚(魏書源懷傳南賊遊魂江揚職為亂逆肆厥滛昏月滋丨丨)
日却(後漢書律歷志月行而日月相去反少謂之丨丨)
日忝(宋之問為楊許州讓右羽林將軍表隼旟廻復丨丨恩榮熊軾往還多慙道路)
日虧(漢書鮑宣傳正月朔日蝕宣上言今日蝕於三始誠可畏懼小民正月朔日尚恐毁敗器物何况於)
(丨丨乎)
日失(韓愈答殷侍御書愈於進士中粗為知讀經書者一來應舉事隨日生雖欲加功竟無其暇遊從之)
(類相熟相同不教不學悶然不見已缺丨丨月亡以至於老所謂無以自别於常人者)
日完(周語夫王公諸侯之有飫也將以講事成章建大德昭大物也故立成禮烝而已飫以顯物宴以合)
(好歲飫不倦時宴不淫月會旬修丨丨不忘)
日隔(韓愈與陳給事書夫位益尊則賤者丨丨伺候於門牆者日益進則愛博而情不專)
日淒(王炎竹賦雪慘兮冰堅風號兮丨丨)
日闋(漢書王莽傳初四方皆以飢寒窮愁起為盜賊稍稍羣聚常思歲熟得歸鄉里衆雖萬數亶稱巨人)
(從事三老祭酒不敢略有城邑轉掠求食丨丨而已)
日微(道德指歸論聖人釋仁去義歸於大道絶智廢教求之於己所言丨丨所為日寡消而滅之日夜不)
(止包以大冥使民無恥滅文喪事天下自己)
日降(宋史藝文志序書契以來文字多而世代丨丨秦火而後文字少而世教日興其故何哉蓋世道升)
(降人心習俗之致然非徒文字之所為也)
日蹉(劉長卿岳陽樓詩行盡清溪丨已丨雲容山影兩嵯峨)
日浮(李紳登北固亭詩見天塹下)
日翳(李華含元殿賦見天開下)
日闇(禮記禮器季氏祭逮闇而祭疏逮及也言季氏祭于宗廟逮至丨丨而行祭禮後漢書祭祀志注)
(禮記古大明堂之禮曰膳夫是相禮日中出南闈見九侯門子日側出西闈視五國之事丨丨出北闈視帝節)
(位又苖瓊傳時連有災異瓊上疏順帝曰間者以來卦錯謬寒燠相干蒙氣數興丨丨月散原之天意殆不)
(虚然魏書常珍竒傳珍竒乘虚於懸瓠反叛燒城東門斬三百餘人虜掠上蔡安城平輿三縣居民屯於灌水)
(石馳往討擊大破之會丨丨放火燒其營珍竒乃匹馬逃免)
日臭(梁鴻適吳詩哀茂時兮逾邁愍芳香兮丨丨)
日灰(梁元帝蠲免力田詔一廛曠務勞心丨丨一夫廢業舄鹵無遺)
日瘦(杜甫無家别詩人行見空巷丨丨氣慘凄船黃庭堅夜宿歌羅驛夢李白詩命輕人鮓甕頭丨丨)
(鬼門關外天)
日吁(杜牧感懷詩累聖但丨丨閫外將誰寄)
日曠(宋史王疇傳苟為謙抑而未皇則國家萬務丨丨月廢其勢將趨於禍亂無疑也)
日寡(詩蓼莪箋此言供養丨丨矣而我尚不得終養恨之言也)
日少(史記大夏傳校尉王申生故鴻臚壺充國等千餘人别到郁成城守不肯給食其軍王申生去大軍)
(二百里偵而輕之責郁成郁成食不肯出窺知申生軍丨丨晨用三千人攻戮殺申生等魏書韓麒麟傳富)
(貴之家童妾袨服工商之族玉食錦衣農夫餔糟糠蠶婦乏䄈褐故令耕者丨丨田有荒蕪榖帛罄於府庫寶)
(貨盈於市里衣食匱於室麗服溢於路飢寒之本實在於斯管子知者善謀不如當時精時者丨丨而功多)
日老(隋書高帝紀世故相仍師出丨丨戰士無臨陣之心戎卒有懷歸之思是以下邳精甲望風振恐角)
(城高壘指日淪陷)
日駭(左傳今宮室無量民人丨丨勞罷死轉忘寢與食非撫之也又楚郤宛之難國言未已進胙者莫)
(不謗令尹沈尹戌言于子常曰吳新有君疆場丨丨楚國若有大事子其危哉知者除讒以自安也今子愛讒)
(以自危也甚矣其惑也)
日屈(宋史呂大忠傳養兵猥衆國用丨丨漢之屯田唐之府兵善法也弓箭手近於屯田義勇近於府兵)
(擇用一焉兵屯可省矣)
日荒(宋史食貨志國朝駐蹕錢塘百有二十餘年矣外之境土丨丨内之生齒日繁權勢之家日盛兼并)
(之習日滋百姓日貧經制日壊上下煎廹若有不可為之勢)
日繁(宋史食貨志見上)
日貧(宋史食貨志見上)
日壊(宋史食貨志見上)
日耗(㠪令答束徽之詩心靈無餘多為此丨有丨)
日損(宋書天竺迦毗黎國傳所謂積漸者丨丨之謂也當先遺其所輕然後忘其所重使利欲日去淳白)
(自生耳日唐書歷志見加下)
日去(宋書見上)
日退(史記衛將軍傳自是之後大將軍青丨丨而驃騎日益貴舉大將軍故人門下多去事驃騎輒得官)
(爵唯任安不肯戈淮南子魯陽公與韓搆難戰酣日暮援而揮之丨為之丨三舍)
日削(史記屈原傳屈原既死之後楚丨以丨因漢書董仲舒傳身寵而載高位家温而食厚祿乘富貴)
(之資力以與民爭利於下民安能如之哉是故衆其奴婢多其牛羊廣其田宅博其產業畜其積委務此而亡)
(已以廹蹵民民丨丨月脧寖以大窮將魏書衞顗傳使司隸校尉留治關中以為之主則諸丨丨官民日盛)
(此彊本弱敵之利也於北史韓褎傳羌胡之俗尚豪富豪富家侵漁百姓同僕隸故貧者丨丨豪者益富)
日蹙(詩見日闢下濟周書晉蕩公濩傳高氏乘釁跋扈竊有并冀世其惡腥穢彰聞皇天震怒假手突)
(厥驅略汾晉掃地無遺季孟勢窮伯珪丨丨坐待滅亡鑒之愚智)
日消(莊子其殺如秋冬以言其丨丨也)
日瘁(詩戎成不退饑成不遂曾我暬御㦧㦧丨丨)
日重(後漢書東平憲王傳蒼在朝數載多所隆益而自以至親輔政聲望丨丨意不自安上疏歸職唐)
(書食貨志出内府之積收市㕓之滯廣山鑄之數限邊裔之出禁私家之積則貨丨丨而錢日輕矣)
日輕(唐書食貨志見上)
日澹(李咸用塘上行橫塘丨丨秋雲隔浪織輕颸羅羃羃陳泰遊定林寺詩山空鐘自響丨丨鶴將回)
日薄(宋書五行志晉孝懷帝永嘉元年十一月乙亥黃黑氣掩日所照皆黃占曰丨丨也其說曰凡日蝕)
(皆於晦朔有不於晦朔者為丨丨雖非日月同宿時隂氣盛掩薄日光也唐書王琚傳時號内宰相每見閣)
(中視丨丨乃得出在宋史趙普傳臣已丨丨西山餘光無幾酬恩報國正斯時揚雄反離騷臨汨羅而自)
(隕兮恐丨丨於西山其江淹為蕭驃騎讓封第二表丨丨星廻昊天無以爽節山盈川沖厚地不能虧其度)
(監徐陵為王儀同致仕表見星回下多又宋史選舉志察御史陳大方言士風丨丨文場弊乞將發觧士)
(人初請舉者從所司給帖赴省别給一歷如命官印紙之法歐陽修黃楊樹子賦丨丨雲昏煙飛露滴)
日困(越語范蠡曰陽至而隂隂至而陽丨丨而還月盈而匡)
日衰(呂覽夫私視使目盲私聽使耳聾私慮使心狂三者皆私設精則智無由公智不公則福丨丨災日)
(隆以日倪而西望知之之越絶書父子不和兄弟不調雖欲富必貧而丨丨)
日替(宋書周朗傳自釋氏流教其來有源淵檢精測固非深矣舒引容潤既亦廣矣然習慧者丨丨其修)
(束誡者月繁其過遂至麋散錦帛侈飾車從誰江淹為蕭太尉上便宜表自頃政教丨丨敦教月虧惟歴稔)
(亦曰淹紀)
日傾(李紳趨翰苑遭誣搆詩丨丨烏掩魄星落斗摧樞)
日極(管子丨丨則昃)
日沉(賈島鄭尚書新開涪江詩丨丨源出海春至草生灘杜牧長安雜題詩偷釣侯家池上雨醉吟隋)
(寺丨丨鐘丨杜荀鶴舟行晚泊江上寺詩丨山虎出鐘動寺禽歸)
日掩(庾信竇氏墓誌銘雲垂下澤丨丨高舂)
日蔽(汲冢周書好貨財珍怪則邪人進邪人進則賢良丨丨而遠)
日閉(張融海賦風沫相排丨丨雲開浪散波合岳起山隤)
日隠(謝朓八公山詩丨丨澗疑空雲聚岫如複樓梁昭明太子開善寺法會詩澗斜丨欲丨煙生半藏)
(田何遜學古詩丨丨龍城霧塵起玉關風劉王維淇上園即事詩丨丨桑柘外河明閭井間長卿惠福)
(寺詩香飄諸天外丨丨雙林西氏李頻月中行潮通諸浦白丨丨亂峰明朱子觀劉山館壁間所畫四時)
(景物詩絶壑雲浮冉冉層巖丨丨重重)
日縮(宋史呂夏卿傳出知潁州得竒疾身體丨丨卒時纔如小兒)
日絶(周語視遠丨丨其義足高日棄其德言爽日反其信注言日丨丨其宜也)
日盡(戰國策荆軻有所待欲與俱其人居遠未來而為留待頃之未發太子遲之疑其改悔乃復請之曰)
(丨已丨矣荆卿豈無意哉丹請先遣秦武陽許棠過中條山詩丨丨行難盡千重復萬重)
日避(宋書歷志元嘉置元雖七率舛陳而猶紀協甲子氣朔俱終此又過謬之小者也必當虚立上元假)
(稱歷始歲違名初丨丨辰首閏餘朔分月緯七率並不得有盡乃為允衷之製乎)
日離(周語聽淫丨丨其名不尹文子上善人之與不善人名分丨丨待審察而得也)
日墜(宋史寧宗紀光宗第二子也母曰慈懿皇后李氏光宗為恭王慈懿夢丨丨於庭以手承之而有娠)
日墮(宋史英宗紀英宗濮安懿王允讓第十三子初王夢兩龍與丨並丨以衣承之及生帝赤光滿室或)
(見黃龍游光中川李白出妓金陵子呈盧六詩相逢不覺醉丨丨歴陽裴乾餘早春殘雪詩梅飄餘片積)
(丨丨晚光殘返高啓遊鍾山詩莫言癡客暮未丨丨江水鴉飛還)
日壓(溫庭筠湖隂曲虎䰅拔劔欲成夢丨丨賊營如血鮮)
日汨(王融遊邸園詩丨丨山照紅松映水華碧)
日脫(素問凡欲診病者必問飲食居處暴樂暴苦始樂後苦皆傷精氣精氣竭絶形體毁沮暴怒傷隂暴)
(喜傷陽厥氣上行滿脉去形愚醫治之不知補瀉不知病情精華丨丨邪氣迺并此治之二過也)
日反(周語見日絶下)
日變(史記天官書丨丨修德月變省刑星變結和改又後漢書隗囂傳政令丨丨官名月易貨幣歲)
日鬭(史記春申君傳客有觀津人朱英謂春申君曰人皆以楚為彊而君用之弱其於英不然先君時善)
(秦二十年而不攻楚何也秦踰黽隘之塞而攻楚不便假道於兩周背韓魏而攻楚不可今則不然魏旦暮亡)
(不能愛許鄢陵其許魏割以與秦秦兵去陳百六十里臣之所觀者見秦楚之丨丨也楚於是去陳徙壽春)
(又晉書元帝紀太興四年春二月癸亥丨丨)
日慘(蔣凝望思臺賦煙昏丨丨全非望月之中鶴唳猿驚不在通天之上)
日急(史記灌夫傳孝景時魏其嘗受遺詔曰事有不便以便宜論上及繫灌夫罪至族事丨丨諸公莫敢)
(復明言於上魏其乃使昆弟子上書言之幸得復召見書奏上而案尚書大行無遺詔詔書獨藏魏其家家丞)
(封乃劾魏其矯先帝詔罪當棄市丨宋史王素傳今西夏畔渙契丹要求縣官之須且丨矣宜留爵秩以賞)
(戰功儲金繒以佐邊費)
日偷(禮記表記見日強下)
日擊(史記李牧傳常居代鴈門備匈奴以便宜置吏市租皆輸入幕府為士卒費丨丨數牛饗士習射騎)
(謹烽火多間諜厚遇戰士為約曰匈奴即入盜急入收保有敢捕虜者斬)
日弊(晉語鄢陵之役晉伐鄭荆救之大夫欲戰范文子不欲曰吾聞君人者刑其民成而後振武于外是)
(以内龢而外威今民司寇之刀鋸丨丨而斧鉞不行内猶有不行而况外乎宋史尹洙傳朝政丨丨而陛下)
(不寤人心日危而陛下不知故臣願先正於内以正於外)
日危(宋史見上)
日横(史記武安侯傳武安侯雖不任職以皇太后故親幸數言事多效天下吏士趨勢利者皆去魏其歸)
(武安武安益丨丨)
日恣(袁桷素軒賦羌若人之好修兮妒芳澤之丨丨)
日殺(史記伯夷傳盜跖丨丨不辜肝人之肉暴戾恣睢聚黨數千人横行天下竟以夀終是遵何德哉)
日肆(唐書張宿傳宿怨執政不與己乃丨丨讒惎與皇甫鎛相附離多中傷正人君子)
日滛(史記中山王勝世家勝為人樂酒好内有子枝屬百二十餘人常與兄趙王相非曰兄為王專代吏)
(治事王者當日聽音樂聲色趙王亦非之曰中山王徒丨丨不佐天子拊循百姓何以稱為藩臣)
日棄(周語見日絶下)
日溫(素問帝曰余聞補寫未得其意岐伯曰寫必用方方者以氣方盛也以月方滿也以丨方丨也以身)
(方定也以息方吸而内鍼乃復候其方吸而轉鍼乃復候其方呼而徐引鍼故曰寫必用方其氣而行焉)
日暖(岑參山房春事詩風恬丨丨蕩春光戲蝶遊蜂亂入房杜甫早朝大明宫詩旌旗丨丨龍蛇動宫)
(殿風微燕雀高盧李嘉祐與鄭錫遊春詩丨丨臨芳草天晴憶故鄉綸送渭南崔少府歸徐郎中幕詩夜)
(寒逢雪處丨丨到村時蛟柳宗元嶺南江行詩山腹雨晴添象跡潭心丨丨長涎章孝標送張使君赴饒)
(州詩見天隂下草杜牧宣州送裴坦判官詩丨丨泥融雪半消行人芳馬聲驕李商隠錦瑟詩滄海月明)
(珠有淚藍田丨丨玉生煙所劉威早春詩冰消泉脈動丨丨露珠晞陳潤東都居寒食下作丨丨山初綠)
(春寒雨欲晴酲鄭谷敷溪高士詩眠窗丨丨添幽夢步野風清散酒張喬春日遊曲江詩丨丨鴛鴦拍浪)
(春蒹葭浦際聚青蘋啼司空圖武陵路詩橘岸舟前罾網挂茶坡丨丨鷓鴣李山甫寒食詩天地氣和融)
(霽色池臺丨丨燒春光草曹唐羽林賈中丞詩風悲鼔角榆關暮丨丨旌旗隴春羅隠皇陂詩垂楊風輕)
(弄翠𢃄鯉魚丨丨跳黃金青陸游雪中作明朝丨丨君須記更看鴛玉半溝)
日冷(皎然送秘上人遊京詩丨丨行人少時清古鎮空)
日麗(宋史樂志乾位既正坤斯順承丨丨乎天月斯朔明無名氏月照寒泉賦圓如丨丨净若霜凝)
(唐太宗芳蘭詩丨丨參差影風傳輕重香陽岑羲奉和九月九日登慈恩寺浮屠應制詩丨丨重景風搖季)
(月寒孤常建湖中晚霽詩踟蹰金霞白波上丨初丨澣盧綸松吟天寒香自發丨丨影常圓溫庭筠休)
(日西掖謁所知詩丨丨九門青瑣闥雨晴雙闕翠微峰)
日睟(宋史樂志天清丨丨展容玉庭)
日熙(宋史樂志天開地闢丨丨春燠兹謂盛事永燕茀䘵李東陽後東山草堂賦乾清坤夷風恬丨)
(丨)
日煥(宋史樂志見天長下光沈約内典序聖迹彪炳丨丨于閻浮神陸離星繁于淨刹)
日明(後漢書律歷志推丨丨所入度分術曰置其月節氣夜漏之數以蔀法乘之二百除之得一分即夜)
(半到明所行分也以增夜半日所在度分為明所在度分也素問見天溫下盧綸感懷詩沴氣既風散皇)
(威如丨丨暖常建山居詩丨丨庭砌霜苦藥苗衰)
日𤾉(白居易飽食閑坐詩箕踞擁裘坐半身在丨丨)
日烜(易說卦雨以潤之丨以丨之)
日煜(揚子丨丨乎晝月煜乎夜)
日融(宋書禮志大晉受命值世多阻雖聖化丨丨而王道未備庠序之業或廢或興遂令陶鑄閼日用之)
(功民性靡素絲之益亹亹元緒翳焉莫抽鮮潘炎清如玉壺冰詩丨丨光乍散雪照色逾)
日朗(李紳渡西陵詩序七年冬渡浙江寒雨方霖余命押衙先齎祝詞東望拜禹廟且以百姓請命雨收)
(雲散丨丨者三旬有五日光寒山詩閒遊華頂上丨丨晝輝)
日烈(李商隠春深脫衣詩丨丨憂花甚風長奈柳何籍唐彦謙春深獨行詩丨丨風高野草香百花狼)
(柳披猖)
日晴(唐德宗三日書懷因示百僚詩風輕水初綠丨丨花更新柳宗元零陵春望詩丨丨瀟湘渚雲斷)
(岣嶁岑雲杜牧醉倒詩丨丨空樂下仙俱在凉亭送使君)
日霽(岑羲奉和春日幸望春宫應制詩花笑鶯歌迎帝輦雲披丨丨俯皇川盧綸舟中寒食詩丨丨開)
(愁望波喧警醉眠)
日曬(蘇軾遊法華山詩誰云四萬八千頃渺渺東盡丨所丨陸游客來自上臯詩丨丨霜融作淺泥酒)
(家却在斷橋西)
日暴(入聲孟子一丨丨之十日寒之也淮南子夫萍樹根於水木樹根于土天地之性故萍飄聚根反)
(丨丨則死萍之植根以水為地也董元稹蝱詩汗粘瘡痏痛丨丨苦辛行又去聲元史文炳傳縣貧重以)
(旱蝗而徵斂丨丨民不聊生文炳以私榖數千石與縣縣得以寬)
日動(揚子丨丨而東天動而西宵周昂詩鯨翻知丨丨馬快省凉)
日上(六一詩話西洛故都荒臺廢沼遺跡依然見於詩者多矣惟錢文僖公一聯最為警絶云丨丨故陵)
(煙漠漠春歸空苑水潺潺怛韓愈石鼎聯句詩序道士倚牆睡鼻息如雷鳴二子然失色不敢喘斯須曙鼔)
(鼕鼕二子亦困遂坐睡及覺丨已丨驚顧覓道士不見唐彦謙蒲津河亭詩煙横博望乘槎水丨丨文王避)
(雨陵詩翁承贊題壺山詩秋高巖溜白丨丨海波紅見寒山丨丨巖猶暗煙消谷尚昏陸游上虞逆旅)
(舊題感懷詩青山缺處丨初丨孤店開時鶯亂啼坐又史記匈奴傳單于朝出營拜日之始生夕拜月其長)
(左而北鄉丨丨戊巳)
日煦(沈約梁宗廟登歌悠悠億兆天臨丨丨)
日潤(劉禹錫修福成寺記雲鮮丨丨輝映前後宋祁玉津園省歛頌皇襟兌悅帝暉丨丨)
日濃(杜甫傷春詩天下兵雖滿春光丨自丨)
日曛(王勃採蓮賦恐時暮愁丨丨鳴鐶釧兮響窈窕豔珠翠兮光繽紛孟浩然遊精思觀回詩出谷未)
(停午到家丨已丨杜李紳水寺詩雲散浦間江月迥丨丨舟渚海潮通牧宣州留贈詩當春離恨杯長滿)
(倚柱關情丨漸丨)
日暎(梁簡文帝玄圃園講頌丨丨金雲風搖銀草端又修竹賦丨丨花靡風動枝輕戴叔倫酬盧公)
(詩風吹楊柳漸拂地丨丨樓臺欲下山標元稹憶楊十二詩丨丨含煙竹風牽卧柳絲章孝題東林寺詩)
(見天樂下丨虞集紅梅詩妙質承丨飛英向風飄)
日賁(梁元帝薦鮑機表叶龜登夢之客丨丨於丘園韋轂投釣之臣相望於魏闕)
日晶(柳宗元渾鴻臚宅聞歌詩下沈秋火激太清天高地迥凝丨丨)
日耀(齊書天文志今問之曰星月同體俱兆丨丨當月之蝕星不必亡若更有所當星未嘗蝕同稟異虧)
(其故何也答曰日為隂主以當陽位體敵勢交自招盈損星雖同類而精景陋狹小毁皆亡無有受蝕之地纖)
(光可滿亦不與弦望同形皇潘岳關中詩素甲丨丨元幕雲起裴潾前相國贊公詩雲翔丨丨如戴如拱)
日灎(白居易宅西小樓自娛詩丨丨水光搖素壁風飄樹影拂朱欄)
日射(杜甫宣政殿退朝晚出左掖詩見天門下事李商隠丨丨詩丨丨紗窗風撼扉香羅拭手春違)
(吳融雪詩月鄰都浩渺丨丨更&KR0785;瓏起黃庭堅夏日夢伯兄寄江南詩故園相見略雍容睡南窗丨丨紅)
(汪元量涿州詩柳亭丨丨旌旗影花館風傳鼔吹聲)
日棲(謝脁遊後園賦丨丨榆柳霞照夕陽)
日燭(後漢書班固傳宣二祖之重光襲四宗之緝熙神靈丨丨光被六幽)
日閃(李洞顔上人房詩雨霏經閣白丨丨剃刀明)
日爍(江淹雜詞臨星胐兮樹闇看丨丨兮霞淺)
日章(中庸詩曰衣錦尚絅惡其文之著也故君子之道闇然而丨丨小人之道的然而日亡)
日皦(玉海天垂丨丨勒諸豐珉)
日赫(曾布范忠宣公墓誌銘有澤在民有謀在國惟其卓偉山高丨丨)
日乾(皮日休和魯望早秋詩丨丨隂蘚厚堪剝藤把欹松牢似繩)
日炙(韓愈石鼔歌雨淋丨丨野火燎鬼物守護煩撝呵白居易和韓侍郎題楊舍人林池見寄詩渠水)
(暗流春凍觧風吹丨丨不成凝嫣李賀公莫舞歌横楣麤錦生紅緯丨丨錦王未醉)
日衝(元史歷志月道出入日道兩相交值當朔則日為月所掩當望則月為丨所丨故皆有食李紳早)
(渡揚子江詩丨丨海浪翻銀屋江轉秋波走雪山)
日炯(袁桷善之僉事兄南歸述懷詩霧深沐玄豹丨丨燦文雉)
日懸(沈佺期侍宴安樂公主新宅應制詩妝樓翠幌教春住舞閣金鋪借丨丨劉希夷江南曲丨丨滄)
(海闊水隔洞庭深)
日成(周禮宰夫歲終則令羣吏正歲會月終則令正月要旬終則令正丨丨而以攷其治疏丨丨謂日計)
(曰成也考又司會以參互考丨丨以月要月成以歲會考歲成)
日廣(宋史食貨志于時御府用度丨丨課入欲豐再申歲較季比之令杜預論水利疏今典虞右典牧)
(種產牛大小相通有四萬五千餘頭苟不益世用頭數雖多其費丨丨古者匹馬丘牛居則以耕出則以戰非)
(如猪羊類也今徒養宜用之牛終為無用之費甚失事宜)
日增(宋史職官志比年上内舍人丨丨而太學又有國子隨行親及小學生人數已多居處廹隘乞以外)
(舍生有無較定並居辟雍升補上内舍乃入大學自杜預論水利疏往者東南草創人稀故得水田之利頃)
(戸口丨丨而陂堨歲決良田變生蒲葦人居沮澤之際水陸失宜放牧絶種樹木立枯皆陂之害也)
日加(唐書歷志入冬至依平入小寒丨丨六十七分入立春畢立夏均加三日入小滿日損六十七分入)
(夏至依平入小暑日減六十七分入立秋畢立冬均减三日入小雪日損六十七分)
日減(唐書歷志見上無素問身體丨丨氣虚情)
日滋(宋史選舉志亂離以來士大夫流徙有徒跣而赴行在者註授牓闕姦弊丨丨寒士困苦甚可憫焉)
(宜令三省議除其弊失顔氏家訓梁元帝時有一學士聰敏有才為父所寵於教義一言之是徧於行路終)
(年譽之一行之非掩藏文飾冀其自改年登婚宦暴慢丨丨竟以言語不擇為周逖抽腸釁鼔云)
日衆(唐書陸贄傳聚兵丨丨供費日博常賦不給乃議蹙限而加斂焉)
日滿(晉書衞恒傳夫指事者在上為上在下為下象形者丨丨月虧效其形也)
日進(易益彖見天施下丨史記孟嘗君傳嬰乃禮文使主家待賓客賓客丨聲名聞於諸侯又白起)
(傳昭王四十五年伐韓之野王野王降秦上黨道絶其守馮亭與民謀曰鄭道已絶韓必不可得為民秦兵丨)
(丨韓不能應不如以上黨歸趙趙若受我秦怒必攻趙趙被兵必親韓韓趙為一則可以當秦唐書食貨志)
(初德宗居奉天儲畜空窘嘗遣卒視賊以苦寒乞襦袴帝不能致剔親王𢃄金而鬻之朱泚既平帝於是屬意)
(聚斂常賦之外進奉不息劔南西川節度使韋臯有丨丨江西觀察使李兼有月進淮南節度使杜亞宣歙觀)
(察使劉贊鎮海節度使王緯李錡皆徼射恩澤以常賦入貢名為羡餘宋史藝文志見日納下又孫升傳)
(君子丨丨而小人日退正道日長而邪道日消在廷濟濟有成周之風淮南子羣臣輻輳庶功丨丨劉向)
(九歎時遲遲其丨丨兮年忽忽而日度謝靈運辨宗論由教而信有丨丨之功)
日息(易林桃李花實纍纍丨丨益張子正蒙益物必誠如天之生物日進丨丨自必誠如川之方至日)
(增月得)
日展(榖梁鼷鼠食郊牛角傳不言日急辭也過有司也郊牛丨丨斛角而知傷展道盡矣其所以備災之)
(道不盡也)
日改(莊子田子方篇消息滿虚一晦一明丨丨月化日有所為而莫見其功)
日化(參同契坎男為日離女為月日以耀德月以智光月受丨丨體不虧傷)
日新(易大畜彖曰大畜剛徤篤實輝光丨丨其德繫辭丨丨之謂盛德注體化合變故曰丨丨)(又書)
(仲虺之誥德丨丨萬邦惟懷祐大學苟丨丨日日新又丨丨元史選舉志仁宗延二年秋八月增置生員)
(百人陪堂生二十人用集賢學士趙孟頫禮部尚書元明善等所議國子學貢試之法更定之曰陞齋等第六)
(齋東西相向下兩齋左曰游藝右曰依仁中兩齋左曰據德右曰志道上兩齋左曰時習右曰丨丨又梁曾)
(傳至安南其國有三門中曰陽明左曰丨丨右曰雲會陪臣郊迎將由丨丨門入曾大怒曰奉詔不由中門是)
(我辱君命也即回館既而請開雲會門入曾復執不可始自陽明門迎詔入法言為政丨丨或又敢問丨丨)
(曰始之利其仁樂其義厲之以名引之以美使之陶陶然之謂丨丨明一統志丨丨堂在福州府舊州治蔡)
(襄建敬徐陵歐陽顔德政碑盛德斯遠公門丨丨寐儲光羲酬陳親家翁秋夜有贈詩瓊瑶不遐棄寤如)
(丨丨丨陸游進德詩進德工夫在丨正如更歴自知津)
日厚(王維過崔處士興宗林亭詩綠樹重隂蓋四鄰青苔丨丨自無塵)
日富(詩彼昏不知壹醉丨丨箋童昏無知之人飲酒壹醉自謂丨益丨夸淫自恣以財驕人陳書徐陵)
(傳遷吏部尚書時有冒進求官者陵為書宣示曰今衣冠禮樂丨丨年華何可猶作舊意非理望也趙壹疾)
(邪賦捷懾逐物丨丨月昌且陶潛榮木詩志彼不舍安此丨丨陸龜蒙對酒詩須謀丨丨不要道家貧)
日豐(宋史宋祁傳人不率則不從身不先則不信陛下能躬服至儉風示四方衣服起居無踰舊規後宫)
(錦繡珠玉不得妄費則天下響應民業丨丨人心不搖師役可舉風行電照飲馬西河蠢爾戎首在吾掌中矣)
日盛(宋書樂志諠醜之製丨丨于㕓里風味之韻獨盡于衣冠宋史兵志自元豐而後民兵丨丨募兵)
(日衰其募兵闕額則收其廩給以為民兵教閱之費)
日茂(漢書禮樂志元氣之精回復此都蔓蔓丨丨茂成靈華晉書劉琨傳琨疏曰陛下龍姿丨丨叡質)
(彌光升區宇於既頽崇社稷於己替四海之内肇有上下九服之萌復覩典制又袁宏傳少孤貧以運租自)
(業謝尚時鎮牛渚秋夜乘月率爾與左右微服泛江會宏在舫中諷詠聲既清會辭又藻拔遂聽久之遣問焉)
(答云是袁臨汝郎誦詩即其詠史之作也尚傾率有勝致即迎升舟與之譚論申旦不寐自此名譽丨丨齊)
(書武帝紀太孫進德丨丨社稷有寄子良善相毗輔思弘治道陳書始興王伯茂傳玉英觽辰蘭芬綺歲清)
(輝美譽丨丨月升)
日嫩(元稹登臨湘樓詩雨餘憐丨丨歲閏覺春長)
日隆(漢書谷永傳小人日消君子丨丨有呂覽見日衰下顔氏家訓吾見世間無教而愛每不能然)
(飲食運為恣其所欲宜誡翻獎應訶反笑至有識知謂法當耳驕慢已習方復制之捶撻至死而無威忿怒丨)
(丨而增怨逮于成長終為敗德)
日蕃(唐書食貨志私錢犯法丨丨有以舟筏鑄江中者詔所在納惡錢而姦亦不息宋史胥偃傳忻州)
(地震偃以為地震隂之盛今朝廷政令不專上出而後官外戚恩澤丨丨此陽不勝隂之效也)
日弘(宋書後廢帝紀體識丨丨社稷有寄)
日興(陳後主勸農詔夫入賦自古輸藁惟舊沃饒貴于十金磽确至于三易腴塉既異盈縮不同詐偽丨)
(丨簿書歲改)
日休(書周官作德心逸丨丨作偽心勞日拙)
日拙(書周官見上)
日吉(韓愈送窮文丨丨時良利行四方子飯一盂子啜一觴)
日利(易林賀喜從福丨丨蕃息歡樂有得京又出東門行丨丨辰良步騎與駟經歴邦)
日順(陸雲歲暮賦祇生心于丨丨兮雖呼吸其難假)
日閑(易大畜九三良馬逐利艱貞丨丨輿衛)
日闢(辟同詩昔先王受命有如召公丨丨國百里今也日蹙國百里宋史樂志土宇丨丨一視同仁)
日合(宋書歷志水晨與丨丨伏十一日退七度而晨見東方)
日躋(詩湯降不遲聖敬丨丨不大戴禮孔子曰高柴執親之喪則難能也開蟄殺則天道也方長不折)
(則恕也恕則仁也湯恭以恕是以丨丨也丨吳浩石渠閣賦蔚翰林其雲起萃儒雅其丨)
日益(呂覽荆有善相人者所言無遺策聞於國莊王見而問焉對曰臣非能相人也能觀人之友也觀布)
(衣也其友皆孝悌純謹畏令如此者其家必丨丨身必日榮矣所謂吉人也觀事君者也其友皆誠信有行好)
(善如此者事君丨丨官職日進此所謂吉臣也觀人主也其朝臣多賢左右多忠主有失皆交争證諫如此者)
(國日安主日尊天下日服此所謂吉主也臣非能相人也能觀人之友也莊王善之於是疾收士日夜不懈遂)
(霸天下以大戴禮二曰方與之言以觀其志志殷如深其氣寬柔其色儉而不諂其禮先人其言後人見其)
(所不足曰丨丨者也如臨人以色高人以氣賢人以言防其不足伐其所能曰日損者也)
日榮(呂覽見上)
日安(呂覽見上)
日服(呂覽見上)
日啓(宋書武帝紀出藩入輔弘兹保弼阜財利用繁殖生民編戶歲滋疆宇丨丨導德明刑四境有截)
日引(齊語昔吾先君襄公築臺以為高位田狩畢弋不聽國政卑聖侮士而唯女是崇九妃六嬪陳妾數)
(百食必粱肉衣必文繡戎士凍綏戎車待游車之裂戎士待陳妾之餘優笑在前賢材在後是以國家不丨丨)
(不月長恐宗廟之不掃除社稷之不血食敢問為此若何唐書張柬之傳今減耗國儲費調丨丨使陛下赤)
(子身膏野草骸骨不歸老母幼子哀號望祭於千里之外朝廷無絲髮利而百姓蒙終身之酷臣竊為國家痛)
(之臨應璩與劉請箋入作納言出京任富民之術丨丨月長)
日悟(柳宗元南嶽般舟和尚碑佛法至於衡山及津大師始修起律教由其壇場而出者為得正法其大)
(弟子曰丨丨和尚盡得師之道次補其處為浮屠者宗)
日得(史記李牧傳邊士丨丨賞賜而不用皆願一戰狗呂覽夫事無大小固相與通田獵馳騁弋射走)
(賢者非不為也為之而智丨丨焉不肖主為之而智日惑焉)
日惑(呂覽見上)
日升(詩如月之恒如丨之丨箋月上弦而就盈日始出而就明疏弦有上下知上弦者以對如丨之丨是)
(益進之義故知上弦矣日月在朔交會俱右行于天日遲月疾從朔而分至三日月去日已當二次始死魄而)
(出漸漸遠日而月光稍長八日九日大率月體正半昏而中似弓之張而弦直謂上弦也魏書張彝傳伏願)
(二聖加御珍膳覆露黔首壽保南嶽德與丨丨)
日圓(王維使至塞上詩大漠孤煙直長河落丨丨)
日遲(詩疏見日升下月元史歷志日月俱東行而丨丨月疾追及日是為一會)
日常(宋史樂志乾健坤順羣生首資丨丨月升四時叶熙)
日舒(後漢書律歷志日月相推丨丨月速當其同謂之合朔舒先速後近一遠三謂之弦相與為衡分天)
(之中謂之望以速及舒光盡體伏謂之晦大韓愈魏博節度觀察使沂國公先廟碑銘號登元和聖載營風)
(揮丨丨咸順指令)
日深(宋史寇準傳初丁謂出凖門至參政事凖甚謹嘗會食中書羹汚準鬚謂起徐拂之準笑曰參政國)
(之大臣乃為官長拂鬚耶謂甚愧之由是傾搆丨丨慮素問形之疾病莫知其情留淫丨丨著于骨髓心私)
(之)
日淺(唐書房杜傳贊如晦雖任事丨丨觀玄齡許與及帝所親款則謀謨有大過人者)
日通(後漢書廉范傳遷為雲中太守會匈奴大入塞烽火丨丨自率吏士拒之)
日博(論衡充經明德就所讀文書亦丨丨)
日積(齊書紀僧真等論傳賄賂丨丨苞苴歲通富擬公侯威行州郡宋史張致遠傳丨丨月聚惟軍須)
(是慮)
日受(元史吳澄傳見日發下)
日強(禮記表記子曰君子莊敬丨丨安肆日偷君子不以一日使其躬儳焉如不終日)
日貞(楊炯庭菊賦丨之丨矣于彼重陽菊之榮矣于彼華坊)
日載(晉語晉侯丨丨其怨外内棄之重耳丨丨其德狐趙謀之)
日作(漢書陳湯傳郅支單于發民作城丨丨五百人二歲廼已素問衛氣者晝日行於陽夜行於隂此)
(氣得陽而外出得隂而内薄内外相薄是以丨丨)
日涉(陶潛歸去來辭園丨丨以成趣門雖設而常關)
日號(禮記月令季春之月百工咸理監工丨丨毋悖於時毋或作為淫巧以蕩上心)
日望(齊書劉祥傳何意輕肆口噦詆目朝士造席立言必以貶裁為口實冀卿年齒已大能自感厲丨丨)
(悛革如此所聞轉更增甚)
日知(論語丨丨其所亡月無忘其所能)
日憶(李白魯中送從弟赴舉之西京詩霜凋逐臣髮丨丨明光宮)
日繼(唐書辛替否傳頃滛雨不解榖荒于壟麥爛于場入秋亢旱霜損蟲暴草木枯黃下人咨歎未知所)
(濟而營寺造觀丨丨)
日鼔(劉禹錫砥石賦彼屠者之刀兮獵者之鋋不灌不淬兮糅錯銜鉛丨丨月輝兮刲腴擊鮮)
日助(徐鉉觀習水障詩千帆丨丨陵江勢萬里風馳下瀨聲)
日揮(劉長卿穎川留别司倉李萬詩且知投刃皆若虚丨丨案牘常有餘)
日濟(嵇康養生篇守之以一養之以和和理丨丨同于大順)
日售(韓非子伯樂教其所憎者相千里之馬教其所愛者相駑馬千里之馬時一售其利緩駑馬丨丨其)
(利急)
日忘(後漢書獻帝紀初平四年九月甲午試儒生四十餘人上第賜位郎中次太子舍人下第者罷之詔)
(曰孔子歎學之不講不講則所識丨丨今耆儒年踰六十去離本土營求不得專業結童入學白首空歸常委)
(農野永絶榮望朕甚愍焉其依科罷者聽為太子舍人)
日計(周禮宰夫疏見日成下月後漢書章帝紀安静之吏悃愊無華丨丨不足計有餘如襄城令劉方)
(吏人同聲謂之不煩雖未有它異斯亦殆近之矣畏莊子老耼之役有庚桑楚者徧得老耼之道以北居壘)
(之山其臣之畫然知者去之其妾之挈然仁者遠之臃腫之與居鞅掌之為使居三年畏壘大穰畏壘之民相)
(與言曰庚桑子之始來吾灑然異之今吾丨丨之而不足歲計之而有餘庶幾其聖人乎子胡不相與尸而祝)
(之社而稷之乎夜淮南子天設日月列星辰調隂陽張四時日以暴之以息之風以乾之雨以潤之露以濡)
(之其生物也莫見其所養而物長其殺物也莫見其所喪而物亡此之謂神明聖人象之故其起福也不見其)
(所由而福起其除禍也不見其所以而禍除遠之則邇延之則疎稽之弗得察之不虚丨丨無筭歲計有餘)
日謀(詩疏見日靖下)
日監(鑑鑒俱同詩無曰高高在上陟降厥士丨丨在兹宋書前廢帝紀仰尊凝緒丨丨前圖又宋史)
(藝文志撮要丨丨一卷)
日敬(陸雲吳故丞相陸公誄我后丨丨上帝臨予)
日欽(書多方亦惟有夏之民叨懫丨丨劓割夏邑傳桀洪舒於民故亦惟有夏之民貪叨忿懫而逆命於)
(是桀日尊敬其能劓割夏邑者謂殘賊臣)
日恪(周語大夫士丨丨位著以儆其官)
日靖(詩儀式刑文王之典丨丨四方疏王肅云善用法文王之常道日謀四方惟天乃大文王之德既佑)
(助而歆饗之)
日祇(潘岳家風詩丨丨日祇敬亦慎止)
日謹(越絶書古人云苦藥利病苦言利行伏念居安思危丨丨一日)
日静(宋書禮志高祖武皇帝允協靈祇有命自天弘丨丨之勤立蒸民之極帝遷明德光宅八表大和宣)
(被元化遐邇)
日戒(詩豈不丨丨玁狁孔棘)
日惕(周語敬王十年劉文公與萇弘欲城成周為之告晉魏獻子為政說萇弘而與之將合諸侯衛彪徯)
(適周聞之見單穆公曰周詩有之曰天之所支不可壊也其所壊亦不可支也昔武王克殷而作此詩也以為)
(飫歌名之曰支夫禮之立成者為飫昭明大節而已少曲與焉是以為之丨丨其欲教民戒也然則夫支之所)
(道者必盡知天地之為也今萇劉欲支天之所壊不亦難乎)
日嚴(書臯陶謨丨丨祗敬六德亮采有邦聘齊書沈驎士傳年踰七十業行無改元嘉以來召仍疊玉)
(質踰潔霜操丨丨)
日考(晉語郭偃曰夫衆口禍福之門也是以君子省衆而動監戒而謀謀度而行故無不濟内謀外度考)
(省不倦丨丨而習戒備畢矣)
日省(中庸丨丨月試既稟稱事所以勸百工也誕魏書李彪傳陛下幼蒙鞠誨聖敬之躋及儲宫育復)
(親撫誥丨丨月課實勞神慮而唐書姚南仲傳今國人皆曰后陵在邇陛下將丨丨時望焉斯有損聖德無)
(益先后欲寵反辱惟陛下孰計而大戴禮昔者明主之治民有法必别地以州之分屬治之然後賢民無所)
(隠暴民無所伏使有司丨丨如時考之歲誘賢焉則賢者親不肖懼使之哀鰥寡養孤獨恤貧窮誘孝悌選賢)
(舉能此七者修則四海之内無刑民矣)
日見(淮南子今夫圖工好畫鬼魅而憎圖狗馬者何也鬼魅不世出而狗馬可丨丨也)
日覽(宋史田錫傳非獵精義以為鑒戒舉綱要以觀會通為丨丨之書資日新之德則雖白首未能窮經)
(矧王者乎)
日閱(唐書徐曠傳徐曠字文遠父徹梁秘書郎尚元帝女安昌公主江陵陷俘以西客偃師貧不能自給)
(兄文林鬻書於肆文遠丨丨之因博通五經使宋史王庶傳紹興五年起復知興元府利夔路制置庶以士)
(卒單寡籍興洋諸邑及三泉縣強壯兩丁取一三丁取二號義士丨丨於縣月閱於州厚犒之不半年有兵數)
(萬)
日聞(禮記孔子閒居無聲之樂丨丨四方魏史記信陵君傳秦數使反間偽賀公子得立為王未也魏)
(王丨丨其毁不能不信登宋史韓琦傳琦與范仲淹冨弼皆以海内人望同時用中外跂想其勲業仲淹等)
(亦以天下為己任羣小不便之毁言丨丨杜甫有感詩丨丨紅粟腐寒待翠華春)
日聽(戰國策靖郭君謂齊王曰五官之計不可不丨丨也而數覽王曰說吾而厭之今與靖郭君)
日問(元史董文炳傳十四年帝在上都適北邊有警欲親將北伐正月急召文炳四月文炳至自臨安比)
(至帝丨丨來期及至召入)
日候(唐書高馮傳感疾歸第有詔以其兄虢州刺使季通為宗正少卿視疾遣中使丨丨增損)
日訓(宋史選舉志司馬光請立經明行修科歲委升朝文臣各舉所知以勉勵天下使敦士行以示不專)
(取文學之意若所舉人違犯名教及贓私罪必坐舉主毋有所赦則自不敢妄舉而士之居鄉居家者立身行)
(己不敢不謹惟懼玷缺外聞所謂不言之教不肅而成不待學官丨丨月察立賞告訐而士行自美矣)
日習(宋史兵志訓練之制禁軍月奉五百以上皆丨丨武技三百以下或給役或習技中論子夏曰丨)
(丨則學不忘自勉則身不墮亟聞天下之大言則志益廣)
日誦(南史范雲傳六歲就其姑夫袁叔明讀毛詩丨丨九紙陳郡殷琰名知人候叔明見之曰公輔才也)
日哦(韓愈藍田縣丞廳壁記庭有老槐四行南牆鉅竹千挺儼立若相持水㶁㶁循除鳴斯立痛掃溉對)
(樹二松丨丨其間有問者輒對曰余方有公事子姑去)
日課(宋書張繼能傳德明雖受朝命而羌部不絶寇境繼能丨丨卒截竹為簽署字其上且言以備將士)
(記殺獲功狀賊聞之甚懼者林下清錄晁景迂曰吾晚年丨丨識十五字凡為文宜略識字劉克莊題跋)
(昔梅聖俞丨丨一詩陸放翁七十八日得詩百首陸之丨丨尤勤於梅二公豈貪多哉藝之熟者必精也陸)
(游悶極有作老人無丨丨有興即題詩看周伯琦上京紀事詩吾伊丨丨繙青簡揮染還寫赫蹏)
日就(詩丨丨月將學有緝熙于光明)
日繩(史記商君傳君又南面而稱寡人丨丨秦之貴公子詩曰相鼠有體人而無禮人而無禮何不遄死)
(以詩觀之非所以為夀也)
御定駢字類編卷六
