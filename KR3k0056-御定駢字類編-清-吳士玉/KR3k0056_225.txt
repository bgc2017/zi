欽定四庫全書
御定駢字類編卷二百二十五補遺
人事門一
全
全得(朱子語類維天之命於穆不已所以為生物之主者天之心也人受天命而生因丨丨夫天之所以)
(生我者以為一身之主今又通天地間唯一實然之理而已為造化之樞紐古人物之所同得但人為物之)
(靈極是體而丨丨之總會於吾心即所謂性者又今之為學須是求復其初求全乎天之所以與我若要全)
(天之所以與我者便須以聖賢為標準直做到聖賢田地方是丨丨本來之物而不失)
全勝(漢書趙充國𫝊臣聞帝王之兵以丨取丨是㠯貴謀而賤戰管子徑乎不知莫之能禦也發乎不)
(意莫之能應也故丨丨而無害故孫子善守者藏於九地之下善攻者動於九天之上能自保而丨丨也)
(又平聲陸贄禁中春松詩幸得迴天眷丨丨老碧峰)
全收(齊民要術凡五穀大判上旬種者丨丨中旬中收下旬下收)
全德(唐書裴度傳事四朝以丨丨始終是莊子丨丨之君子又天下之非譽無益損焉謂丨丨之人)
(博元結自箴汝若丨丨必忠必直五蘇轍除文彦太師河東節度使致仕制出入年始終丨丨)
全才(權德輿為齊相公讓修國史表自貞元四年李泌後宰臣遂不兼此職蓋以論著慎重留於聖心自)
(非時謂丨丨何以遠循故事丨蘇軾伊尹論夫天下不能動其心是其才全以其丨而制天下是故臨大事)
(而不亂劉禹錫寄毘陵楊給事詩出文入武是丨丨)
全福(後漢書岑彭𫝊論高祖忌柏人之名違之以丨丨魏志桓階𫝊太祖與袁紹相拒於官渡劉表舉)
(州以應紹階說其太守張羡曰明府必欲立功明義丨丨遠禍不宜與之同也蘇轍賀明堂禮成肆赦表能)
(事既修丨丨自至)
全禄(唐書盧從愿𫝊授吏部尚書致仕給丨丨終身)
全夀(韓非子丨丨富貴之謂福)
全慶(後漢書馮岑賈傳論若馮賈之不伐岑公之義信乃足以感三軍而懷敵人故克成遠業終丨其丨)
全昌(漢書枚乘𫝊臣聞得全者丨丨)
全忠(後漢書東平憲王蒼𫝊論遠隙以丨丨釋累以成孝韋承慶靈臺賦赴鯷壑而丨丨處龍鄉而執)
(信)
全孝(程子漢文帝殺薄昭論或捐親以盡節或捨君以丨丨惟其當而已)
全讓(宋迪龍池春草詩煙波丨丨綠堤柳不爭新)
全節(漢書昭帝紀栘中監蘇武前使匈奴留單于庭十九歲迺還奉使丨丨㠯武為典屬國)
全貞(竇臮述書賦王祕監則首末丨丨尊道重德或終紙而結字或重模而足墨)
全利(後漢書東海王彊𫝊息政小人也猥當襲臣後非所以丨丨之也)
全性(漢書梅福傳贊遂從所好丨丨市門淮南子丨丨保真不虧其身)
全命(後漢書皇甫規𫝊規有兵略上疏曰羌戎潰叛皆由邊將失於綏御軍士進不得决戰以徼功退不)
(得温飽以丨丨)
全志(法苑珠林晉羅浮山有單道開少懷栖隱絶穀服細石子如此七年同學十人共契服食十年之外)
(或死或退惟開丨丨)
全和(柳宗元送蕭鍊師序先覺而守道獨立而丨丨)
全粹(鶡冠子神明者積精微丨丨之所成也臞淮南子仲秋之月命宰祝行犧牲案芻豢視肥丨丨)
全天(吕氏春秋聖人之制萬物也以丨其丨也天全則神和矣蘇軾濁醪有妙理賦内丨其丨外寓於)
(酒)
全民(漢書刑法志除肉刑者本欲㠯丨丨也)
全人(後漢書郅惲𫝊時左隊大夫逯並素好士惲說之曰昔伊尹自鬻輔商立功丨丨莊子闉跂支離)
(無脤說衛靈公靈公悦之而視丨丨其脰肩肩又夫工乎天而俍乎人者惟丨丨能之)
全心(𫝊燈錄幽州盤山寳積禪師曰丨丨即佛全佛即人人佛無異始為道矣)
全佛(傳燈錄見上)
全精(關尹子丨丨者忘是非忘得失)
全氣(唐書五行志人禀五行之丨丨以生故於物為最靈)
全神(劉眘虚題聿道士房詩丨丨不言命所尚道家流)
全形(亢倉子丨汝丨抱汝生無使汝思慮營營)
全軀(唐書楊再思𫝊再思畏慎足恭未嘗忤物或曰公位尊何自曲折答曰世路孔艱直者先禍不爾豈)
(丨吾丨安屈原卜居與波上下偷以丨吾丨乎臣司馬遷報任書今舉事一不當而丨丨保妻子之隨而)
(媒孽其短)
全身(漢武内傳修絶穀丨丨之術厚陽固演賾賦顯親揚名德之上兮保家丨丨亦量兮杜甫課小)
(豎鉏斫舍北果林枝蔓荒穢淨訖移牀詩薄俗防人面丨丨學馬蹄)
全體(釋名貊炙丨丨炙之各自以刀割也偏張子正蒙唐棣枝類棘枝隨節屈曲則其華一一反左右)
(相驕因得丨丨均正書朱子答程允大書誠字以心之丨丨而言竇臮述賦質詎勝文貌能丨丨劉克)
(莊郊行詩山晴丨丨出樹老半身枯)
全髮(五代史四夷附錄論西北至嫗厥律其人長大髦頭酋長丨其丨盛以紫囊)
全目(鮑照擬古詩石梁有餘勁驚雀無丨丨注帝王世紀帝羿有窮氏與吳賀北遊賀使羿射雀羿曰生)
(之乎殺之乎賀曰射其左目羿引弓射之誤中右目羿抑首而媿終身不忘)
全安(漢書賈誼傳今令此道順而丨丨甚易以又劉向傳孝宣皇帝不與舅平昌樂昌侯權所丨丨之)
(也化又循吏𫝊黃霸為潁川太守力行教而後誅罰務在成就丨丨長吏)
全養(唐書孝友傳陳饒奴饒州人年十二親併亡歲饑或教其分弟妹可全性命饒奴流涕身丐訴相丨)
(丨刺史異之署曰孝友童子)
全真(晉書曹毗𫝊因能丨丨養和夷迹洞庭丨莊子狂狂汲汲詐巧虚偽事也非可以丨也)
全年(馬端臨道家雜術論煉養之說歐陽公嘗刪正黃庭朱文公嘗稱參同契二公大儒攘斥異端不遺)
(餘力獨不以其說為非山林獨善之士以此養生丨丨固未嘗得罪於名教也)
全貴(宋書恩倖傳徐爰歷事七朝白首丨丨)
全好(禮記禮也者領惡而丨丨者與疏禮之為意領惡全善也)
全善(禮記疏見上)
全遂(晉書禮志司馬孚等奏曰方今荆蠻未夷庶政未乂萬機事殷勤勞神慮豈遑丨丨聖旨以從至情)
(乎韓非子夫舍乎丨丨之道而肆危殆之行竊為先生無取焉)
全濟(魏志華佗𫝊廣陵吳普彭城樊阿皆從佗學普依準佗治多所丨丨)
全交(禮記君子不盡人之歡不竭人之忠以丨丨也義唐書趙宗儒𫝊宗儒父驊履尚清鯁敦交友行)
(不以夷險慁操少與殷寅顔真卿柳芳陸據蕭穎士李華邵軫善時為語曰殷顔柳陸李蕭趙邵謂能丨其丨)
(也)
全輝(孟郊夢澤中行詩楚山爭蔽虧白日無丨丨)
全祉(杜牧岐陽公主墓銘不錫丨丨孰提神紀)
全有(賈誼過秦論藉使子嬰有庸主之材僅得中佐山東雖亂秦之地可丨而丨宗廟之祀未當絶也)
全業(李邕賀加天寳尊號表總三五之妙勲統億兆之丨丨)
全策(何去非鄧艾論艾為主帥不務以丨丨縻之乃獨以其兵萬人自隂平邪徑而趨江油而襲劉禪蓋)
(出其不意也)
全力(劉子翬讀曾吉甫横碧齋詩詩尊生有遐心克己無丨丨)
全式(丸經捶丸之制丨丨為上破式次之違式出之)
全義(韋應物睢陽感懷詩宿將降賊庭儒生獨丨丨)
全模(崔融嵩山啟母廟碑周官置臬郢匠揮斤異態神行丨丨化造沈炯太極殿銘大壯顯其丨丨土)
(圭測其正影於左思魏都賦授丨丨梓匠)
全謀(于邵送賈九歸鴻水序丨丨決策可以遠馭)
全治(子華子丨丨而無闕者大小多少各當其分農商工仕不易其業)
全法(韓非子寡聞從令丨丨之民也而世少之曰樸陋之民)
全工(顧陶唐詩類選序物無丨丨而欲篇詠盈千盡為絶唱其可得乎)
全功(列子天地無丨丨聖人無全能萬物無全用聖令狐楚為監軍賀赦表天地之大德本於生成人)
(之丨丨在乎化育)
全能(列子見上)
全用(列子見全功下)
全巧(黃庭堅次韻冕仲考進士試卷詩注金無丨丨竊發或中鵠)
全秀(劉眘虚積雪為小山詩小形丨丨巖虚勢莫攀)
全生(禮記父母丨而丨之子全而歸之可謂孝矣莊子可以保身可以丨丨)
全歸(禮記見上)
全宥(後漢書岑彭𫝊鄧奉降帝憐奉舊功臣欲丨丨之又陳寔𫝊時中常侍張讓父歸葬潁川一郡畢)
(至而名士無往者讓甚耻之寔獨弔焉及後誅黨人讓感寔故多所丨丨梁書昭明太子𫝊平斷法獄多所)
(丨丨)
全活(漢書成帝紀關東流冗者衆青幽冀部尤劇遣使者循行郡國務有㠯丨丨之道德指歸論一為)
(紀綱道為楨幹故能專制天下而威不可勝丨丨萬物而德不可量)
全護(北史齊神武紀知人好士丨丨勲舊相又賀拔允𫝊神武以允弟岳據關中有重兵深委託潛使)
(來往當時咸慮允為變及岳死孝武又委岳兄勝心腹之任神武重舊尤丨丨之)
全守(啖助春秋宗指論春秋參用二帝三王之法以夏為本不丨丨周典)
全具(禮記是月也乃命宰祝循行犧牲視丨丨)
全終(梁簡文帝豔歌篇張琴未調軫飲吹不丨丨)
全下(禮記安上丨丨莫善于禮)
全一(荀子主疏遠之則丨丨而不倍)
全番(楊萬里過磨盤得風挂帆詩丨丨長笛横腰鼔一曲春風出塞聲)
全額(文獻通考紹聖四年罷春秋科凡試優取二禮兩經許占丨丨之半而以其半及他經)
全脱(易林去如飛鴻避凶直東遂得丨丨與福相逢)
全資(玉海吕成公曰海鹽丨丨于人解池丨丨于天)
全稀(五燈會元佛眼禪師上堂云臺山路上過客丨丨破竈堂前感恩無地劉基次韻和石末公悲紅)
(樹詩霜與秋林作錦帷一朝霜重却丨丨)
全是(事文類聚紹聖初章子厚召入相與陳瓘同舟因論國事陳瓘曰譬如此舟移置之左則左重移置)
(之右則右重俱不可也熙寧未必丨丨元祐未必全非)
全非(事文類聚見上)
全疑(李子卿望終南春雪詩荆岫丨丨近崑丘宛合鄰)
全懲(杜甫寄劉峽州伯華使君詩養生終自惜伐叛必丨丨)
全徵(王楨詩庸田有例召民佃三年税額方丨丨)
全免(文獻通考隋文帝詔曰既富而教方知廉耻寧積于人無藏府庫乃蠲河北河東今年田租三分減)
(一兵減半功調丨丨)
全含(李君房海人獻文錦賦臨風始啟丨丨琪樹之芳向闕爰開遥寫蜃樓之色)
全占(白居易同夢得酬牛相公初到洛中小飲見贈詩宫城煙月饒丨丨關塞風光請半分)
全通(唐書選舉志凡進士試時務策五道帖一大經經策丨丨為甲第)
全觀(庾信進象經賦表九州既奠近對河圖四轍中繩丨丨玉策)
全齊(史記魯仲連𫝊今楚衛交退於齊而燕救不至以丨丨之兵無天下之規與聊城共據期年之敝則)
(臣見公之不能得也負歐陽修青州謝上表丨丨舊壤海奥區)
全晉(史記貨殖𫝊自丨丨之時固已患其慓悍而武靈王益厲之其謠俗猶有趙之風也)
全趙(戰國策周最謂李兑曰秦若攻周而不得前有勝魏之勞後有攻周之敗又必不攻魏今君禁之而)
(秦未與魏講也而丨丨令其止必不敢不聽是君却秦而定周也漢書鄒陽𫝊夫丨丨之時武力鼎士袨服)
(叢臺之下者一旦成市東喬潭饒陽縣令廳壁記西邇丨丨拒河間)
全韓(庾信答趙王啟張幕丨丨連營上地)
全秦(漢書枚乘傳今漢據丨丨之地兼六國之衆丨吴師道戲馬臺詩項王戰馬從東來意氣蹴蹋丨)
(摧)
全燕(戰國策蘇秦說燕文侯曰秦趙相蔽而王以丨丨制其後)
全荆(鮑照從臨海王上荆初發新渚詩梁珪分楚牧羽鷁指丨丨)
全楚(梁書元帝紀贊世祖時位長連率有丨丨之資)
全吳(吴地記崑山縣在郡東七十里地名丨丨水名新陽又吳地有館八所一名丨丨梁簡文帝吴)
(郡石像碑銘湛然神迹長處丨丨丨陸龜蒙練瀆詩越恃君子衆大將壓丨)
全越(余靖平蠻碑志圖丨丨肆其蜂蠆)
全蜀(杜甫行次鹽亭縣奉簡嚴遂州蓬州兩使君諮議諸昆季詩丨丨多名士嚴家聚德星)
全粤(陸倕為豫章王拜後赦教吾以虚薄夙頒寵章光宅襟險奄有丨丨)
全閩(黃鎮成贈鄭守光遠詩山節聳丨丨)
全隋(陳傅良太宗功德兼隆論丨丨之亂比迹湯武致治之美庶幾成康)
全陜(強至代謝兩制啟大河以東丨丨之右)
全邢(蕭詧愍時賦同寤生之舍許等小白之丨丨)
全羅(元史世祖紀禁高麗丨丨等處田獵擾民者)
全邦(任昉為齊明帝讓宣城郡公表光宅近甸奄有丨丨)
全藩(舊唐書田弘正𫝊錫封壤於丨丨列班榮於八座)
全仗(唐書儀衛志凡千牛仗立則丨丨立得又參同契注嬰兒處於胎丨丨坤殷勤温養斯以安存也)
全府(唐書兵志凡發府兵皆下符契州刺史與折衝勘契乃發若丨丨發則折衝以下都尉皆行)
全邸(舊唐書尉遲敬德𫝊論功敬德與長孫無忌為第一齊王府財幣器物封其丨丨盡賜敬德)
全嶼(宋祁城隅晚意詩水落呈丨丨雲生失半山)
全關(陳傅良項羽吴王濞論以羽之淺中其易盈也如此豈復有王者之量設得丨丨而居之亦不保其)
(不躑躅而東也)
全門(金史布薩安貞𫝊前日之俘隨時誅戮獨於宋族曲活丨丨)
全城(陸贄誅李懷光後原宥河中將吏并招諭淮西詔惟乃二帥一其誠心奉行天誅同奬王室有崇讓)
(之美有禁暴之能元惡既除丨丨底定是嘉寵命以答崇勲)
全巷(方干孫氏林亭詩瑟瑟林排丨丨竹)
全壤(崔嘏紇干泉江西觀察使制鍾陵奥區楚澤丨丨控帶七郡襟連五湖)
全牛(莊子庖丁曰始臣解牛之時所見無非牛者三年之後未嘗見丨丨也)
全雉(袁豹伐蜀檄廣固之攻陸無丨丨左里之戰水靡全舟)
全舟(袁豹伐蜀檄見上)
全兔(王融淨行頌欲網必虧生繁罝或丨丨)
全壺(司馬光投壺新格丨丨無算無算者不以耦之算數多少皆勝之也)
全家(李商隱失題詩家近紅渠曲水濱丨丨羅襪起秋塵)
全邊(張說唐河州刺史冉公碑位居半刺吏總丨丨)
全宗(何去非郭崇韜論蓋嗣源有韓彭之逼而不踐其禍者莊宗無高祖之略故也崇韜有寇鄧之烈而)
(不丨其丨者莊宗無光武之明故也)
全翮(唐太宗小池賦露宿鳥之丨丨隱魚龍之半鱗)
全羽(周禮司常掌九旂之物名丨丨為旞析羽為旌江淹尉勞雍州詔秣馬星馳丨丨十萬)
全足(莊子人以其丨丨笑吾不丨丨者衆矣)
全卵(晉書載記慕容鍾𫝊檄青州諸郡曰逆賊辟閭渾於覆巢之下蒙丨丨之施)
全葉(陸游東園晚步詩秋桐蠧遍無丨丨古柳吹斜出半根)
全烝(周語禘郊之事則有丨丨)
全丁(晉書范寗傳以二十為丨丨十六至十九為半丁則人無夭折生長滋繁矣)
全匹(後漢書馬廖𫝊長安語曰城中好高髻四方高一尺城中好廣眉四方且半額城中好大袖四方丨)
(丨帛)
全裝(宋史兵志提舉製造軍器所以七十工造丨丨甲一又李嶠宣州大雲寺碑名衣上服資貝樹之)
(經行重鎰丨丨襯蓮花之法會)
全溪(李商隱子初丨丨作丨丨不可到况復盡餘醅)
全月(辛德源星名詩素扇麾丨丨朱旗引半虹)
全吏(葉適書常希古長洲政事錄後常公宰長洲自言待保正以比長閭胥不任吏以丨丨)
全銜(遼史禮志皇后生辰儀契丹漢人合班進夀酒舞蹈五拜引大臣一員上殿欄外褥位搢笏執臺琖)
(進酒皇帝皇后受琖退復褥位授臺出笏欄内拜跪自通丨丨祝夀臣等謹進千萬歲夀酒訖引下殿復位)
全粉(竇臮述書賦張長史則酒酣不羈逸軌神澄回眸而壁無丨丨揮筆而氣有餘興)
全藏(指月錄有一婆子令人送錢請趙州轉藏經州受施利了却下禪牀轉一匝乃曰𫝊語婆轉藏經已)
(竟其人回舉似婆曰比來請轉丨丨如何祇為轉半藏)
全浦(杜甫八月十五夜月詩氣沈丨丨暗輪仄半樓明)
全漏(唐書歷志凡推月度以歷分乘夜半定丨丨如刻法)
全寸(漢書律歷志三綂相通故黃鐘林鐘太簇律長皆丨丨而亡餘分也)
全磴(唐太宗詠小山詩徑細無丨丨松小未含煙)
全椒(舊唐書地理志清流漢丨丨縣地屬九江郡)
全香(唐高宗九月九日詩砌蘭虧半影巖桂發丨丨)
全樹(全唐詩話義府初遇以李大亮劉洎之薦太宗召令詠烏義府曰日裏颺朝彩琴中聞夜啼上林如)
(許樹不借一枝棲帝曰與卿丨丨何止一枝)
全花(唐太宗琵琶詩半月無雙影丨丨有四時)
全潮(首楞嚴經譬如澄清百千大海棄之唯認一浮漚體目為丨丨窮盡瀛渤)
全物(莊子不敢以丨丨與之為其決之之怒也之方言自關而西秦晉之間凡丨丨而體不具謂倚)
全衆(戰國策齊楚之權敵也不用有魯與無魯足下豈如丨丨而合二國之後哉)
全班(宋史儀衛志行幸儀衛其舊儀殿前司隨駕馬隊凡諸班直内殿前指揮使丨丨祗應左班七十六)
(人右班七十七人)
全質(竇臮述書賦君子棄瑕以拔才壯士斷腕以丨丨期補勞于得喪勵采葑于始卒)
全實(後漢書袁紹𫝊紹遣使說曹操以許下埤濕洛陽殘破宜徙都甄城以就丨丨)
全赤(王十朋會稽風俗賦棗實丨丨檎腮半朱)
全書(曾鞏新序目錄序劉向所集次新序三十篇目錄一篇隋唐之世尚為丨丨今可見者十篇而已)
全經(漢書劉歆𫝊時漢興已七八十年離于丨丨固已遠矣北史劉芳𫝊疏曰臣學謝丨丨業乖通古)
(考之典制或未允衷雅常衮授崔圓左僕射制文高大學富丨丨)
全集(文獻通考擁旄集五卷樞密使思公吴越錢惟演撰惟演文集甚多此特其二集耳出鎮河陽河南)
(時所作也丨丨未見)
全本(顧陶唐詩類苑後序若須待見丨丨則撰集必無成功若但泛取𫝊聞則篇章不得其美又圖畫)
(見聞志梁相國于競善畫牡丹有寫生丨丨折枝𫝊於世)
全篇(林嵩周朴詩集序先生為詩思遲盈月方得一聫一句得必驚人未暇丨丨巳布人口李山甫禪)
(林寺作寄劉書記詩天竺老師留一句曹溪行者得丨丨)
全句(竹坡詩話王荆公作集句得江州司馬青衫濕之句欲以丨丨作對久而未得一日問蔡天啟應聲)
(曰何不對梨園弟子白髮新公大喜)
全卦(唐書歷志易爻當日十有二中直丨丨之初十有二節直丨丨之中)
全綜(晉書劉兆𫝊為春秋左氏解名曰丨丨公羊穀梁解詁皆納經傳中朱書以别之)
全音(黃庶蟬詩古樂久破碎兹蟲抱丨丨)
全聲(路史以聲召氣以律定㦄取八方之丨丨而寓之八方之全器)
全器(宋史岳飛𫝊論西漢而下若韓彭絳灌之為將代不乏人求其文武丨丨仁智並施如宋岳飛者代)
(豈多見哉丨路史見全聲下商沈詞授曹確翰林學士制保此丨彰乎令名李隱為尚書渤海公舉人)
(自代狀不循物以沽名善推誠而立斷渾若丨丨宜乎在廷徐夤硯詩守黑還丨丨)
全師(漢書趙充國傳選擇良吏拊循和輯此丨丨保勝安邊之策)
全軍(于鵠出塞詩蔥嶺秋塵起丨丨取月支)
全陣(隋書宇文忻𫝊高祖顧謂忻曰尉遲傾山東之衆連百萬之師公舉無遺策戰無丨丨誠天下之英)
(傑也)
全鋒(蘇軾張良論項籍惟不能忍是以百戰百勝而輕用其鋒高祖忍之養其丨丨而待其斃此子房教)
(之也)
全敵(袁宏碑銘兵交則戰無丨丨勸義則襁負雲集)
全捷(宋史職官志殿前所隸諸軍中興後增勝捷威勝威捷丨丨前軍右軍中軍左軍後軍凡九軍)
全甲(史記衛霍列𫝊天子曰驃騎將軍過焉支山殺折蘭王斬盧胡王誅丨丨執渾邪王子及相國都尉)
(首虜八千餘級丨又漢書霍去病𫝊驃騎將軍丨丨獲醜注丨謂軍中之甲不喪失也)
全幅(叚成式柔卿解籍詩最宜丨丨碧鮫綃自襞春羅等舞腰楊萬里咏麥詩無邊綠錦織雲機丨丨)
(青羅作地衣)
全積(木華海賦車璖瑪瑙丨丨如山)
全制(魏志武帝紀使渤海引河内之衆臨孟津酸棗諸將守成臯據敖倉塞轘轅太谷丨丨其險)
全保(魏志桓階傳毛玠徐奕以剛蹇少黨為丁儀所短賴階左右以自丨丨)
全除(晉書孝武帝紀寧康二年詔曰三吴義興晉陵及會稽遭水之縣尤甚者丨丨一年租布其次聽除)
(半年受振貸者即以賜之)
全祛(韓琦詩積年勞吝已丨丨)
全抽(庾信謝周明帝賜絲布等啟况復丨丨素璽雪坂疑傾併落青鳬銀山或動)
全運(王昌齡風凉原上作時貞守丨丨罷去遊說客)
全祚(陸機漢高功臣贊保大丨丨非德孰可)
全&KR1395;(太元經&KR1395;上九丨丨絭其首尾臨於淵測曰丨丨之絭恐遇困也&KR1395;音疎)
全移(竇臮述書賦道羣閑慢氣格自充始習新制丨丨古風)
全取(白居易賦賦命有司酌遺風于三代詳變雅于一時丨丨其名則號之為賦雜用其體亦不違乎詩)
全解(盧綸送鮑中丞赴太原詩暫移西掖望丨丨北門憂)
全辨(白行簡夫子鼔琴得其人詩稍殊流水引丨丨聖人心)
全罩(李山甫詩盡驅神鬼隨鞭策丨丨英䧺入網羅)
全朴(何承天答宗居士書繁巧以興事未若除貪欲而息競遵戒以洗悔未若剪榮冀以丨丨)
全璞(王昌齡宿㶚上寄侍御璵弟詩吾宗秉丨丨楚得璆琳最)
全闊(汪藻上蔡太師生辰詩蓬島波丨丨鈞天樂未終)
全許(南史何尚之傳論洗閣取譏皮冠獲誚貞粹之地高人未之丨丨)
全虧(張仲素管窺天賦桂魄未圓餘輝來而尚溢陽烏當晝遠色照而丨丨)
全欺(丘為左掖棃花詩冷豔丨丨雪餘香乍入衣)
全鬱(王融為竟陵王與隱士劉虯書樵蘇必時郊林丨丨罿網有節鱗羽偕翔)
全乾(周禮腊人掌乾肉注大物解肆乾之小物丨丨)
全隂(晉書郭璞𫝊時在歲首純陽之日月在癸亥丨丨之位)
全未(杜甫奉寄高常侍詩總戎楚蜀應丨丨方駕曹劉不啻過)
全曙(韓愈贈同遊詩喚起窗丨丨催歸日未西)
全分(張何蜀江春日文君濯錦賦稍變迴鸞丨丨舞鳳杜甫晨雨詩麝香山一半亭午未丨丨)
全育(晉書王濬傳濬先在巴郡之所丨丨者皆堪徭役供軍其父母戒之曰王府君生爾爾必勉之無愛)
(死也偶吕温由鹿賦捨爾崇林輕游近麓巧網之生致蒙主人之丨丨)
全定(北史孫惠蔚𫝊惠蔚入東觀見典籍未周卷目雖多丨丨者少請依盧㫤所撰甲乙新錄寫成定本)
全已(習鑿齒晉宜越魏繼漢論雖形屈當年意深百世降心丨丨憤慨於世非道服北面有純臣之節畢)
(命曹氏忘濟世之功者也)
全清(嚴氏詩緝清濁音圖丨丨次清全濁不清不濁為清濁四音蘇軾玉糝羹詩香似龍涎仍釅白味)
(如牛乳更丨丨)
全濁(嚴氏詩緝見上)
全愚(劉巖夫與叚校理書湜湜然得丨其丨為唐一閒人)
全低(庾信燈賦瓊鈎半上弱木丨丨)
全詰(後漢書荀彧𫝊夫世言荀君者通塞或過矣常以為中賢以下道無求備智算有所研疎原始未必)
(要末斯理之不可丨丨者也)
全爭(孫武子必以丨丨於天下能陳亮鄧禹論善用兵者識用不用之宜而後以丨丨於天下矣)
全付(韓愈平淮西碑天以唐克肖其德聖子神孫繼繼承承於千萬年敬戒不怠丨丨所覆四海九州罔)
(有内外悉主悉臣)
全少(韋應物李五席送李主簿歸西臺詩洛邑人丨丨嵩高雪尚殘)
全貧(杜甫南鄰詩錦里先生烏角巾園收芋栗未丨丨)
全疎(朱子語錄問四明尊堯集曰只是討閙却不於道理上理會只於利害上見得於道理丨丨)
全熟(梁書昭明太子傳吴興累年失收民頗流移吳郡十城亦不丨丨)
全化(楊傑五六天地之中合賦以中正其不中以正正其不正上丨真宰之丨下遂羣靈之命)
全披(李適奉和春日幸望春宫詩輕絲半拂朱門柳細纈丨丨畫閣梅)
全度(高郢請致仕第二表免於黃耉猶負素餐丨丨庸微生成莫大)
全律(朱子語類問國語云律者立均出度韋昭注云均謂均鍾木長七尺係之以絃不知其制如何曰國)
(語謂之均梁武帝謂之通其制十三絃一絃是丨丨底黃鍾只是散聲又自黃鍾起至應鍾有十二絃要取甚)
(聲用柱子來逐絃分寸上柱定取聲立均之意本只是如此)
全提(釋氏要覽雲門師道直待乾坤大道無纖毫過不見一色始是半提須臾知有丨丨時節始得)
全備(王柏天地萬物造化論禀太和五性丨丨為無虧)
全純(張子正蒙犂牛之子雖無丨丨然使其騂且角縱不為大祀所取次祀小祀終必取之)
全信(周易正義緯文鄙偽不可丨丨)
全盡(荀子積善而丨丨謂之聖人)
全吉(葉子竒太元本旨序聖人之於易雖未嘗不致其扶陽抑隂之義然隂陽者造化之本不可相無聖)
(人於其不可相無者則以健順仁義之屬明之雖其消息之際有淑慝之分固未始以陽丨丨而隂全凶也)
全盛(五代史唐臣𫝊莊宗患宫中暑濕思得高樓避暑宦官進曰臣見長安丨丨時大明興慶宫樓閣百)
(數丨杜甫憶昔詩憶昔開元丨日小邑猶藏萬家室)
全強(何去非袁紹吴蜀論夫兵以勢舉者勢輕則潰戰以勇合者勇竭則擒惟能應之以智則常以丨丨)
(而制其二者之弊)
福
福壽(書九五丨一曰丨蔡𫝊人有夀而後能享諸福故夀先之宋史張齊賢傳齊賢母孫氏年八十餘)
(封晉國太夫人每入謁禁中上歎其丨丨有令子多手詔存問加賜與縉紳榮之廣宣早秋降誕日獻夀應)
(制詩罄地山河壯彌天丨丨長)
福禄(詩君子萬年丨丨宜之禮又豈弟君子丨丨攸降又丨丨來成漢書樂志更化則可善治而)
(災害日去丨丨日來矣君說苑君子致其道德而丨丨歸焉揚雄逐貧賦處之家丨丨如山又晉書地)
(理志酒泉郡縣丨丨又又水經注聖水又東廣陽水注之水出小廣陽西山東丨丨水注焉水出西山東南)
(逕廣陽縣故城南)
福德(北史魏任城王雲傳帝曰任城康王大有丨丨平宋史太祖紀每言太宗龍行虎步他日必為太)
(天子丨丨吾所不及云呼又南史劉之遴𫝊之遴八歲能屬文沙門僧惠每之遴小字曰僧伽丨丨兒)
福澤(張子西銘富貴丨丨將厚吾之生也)
福運(鮑照皇孫誕育表國啟昌期民迎丨丨)
福星(羅隱寄酬鄴王羅令公詩水雲開霽立高亭依約黎陽對丨丨又送汝州李中丞詩官品尊臺秩)
(山河擁丨丨)
福履(詩樂只君子丨丨綏之之江淹奏宣列之樂歌舞樂府于以享景丨是丨)
福事(周禮小行人若國有丨丨則令慶賀之荀子丨丨至則和而理)
福優(易林新受大喜丨丨重職樂且日富)
福祚(潛夫論丨丨流衍本支百世班彪王命論丨丨流於子孫)
福禧(王令古廟詩工鼔于庭巫舞衣祝傳神醉下丨丨)
福氣(山谷題跋樂毅論舊石刻斷軼其半者字瘦勁無俗氣後有人復刻此斷石文摹𫝊失真完書者是)
(國初翰林侍書王著寫用筆圜熟亦不易得如富貴人家子非無丨丨但病在韻耳)
福感(酉陽雜俎張芬曾為韋南康親隨行軍曲藝過人常於丨丨寺趯鞠高及半㙮道教靈驗記君平)
(卜肆即今成都小西門之北丨丨寺南嚴真觀是也)
福徵(顔氏家訓如以行善而偶鍾禍報為惡而儻值丨丨便可怨尤即為欺詭)
福會(穆員觀世音贊序善積而丨丨心至而靈應)
福報(說苑利施者丨丨愆徐陵諫深法師罷道書識因識果不以為知丨知丨何由作罪)
福兆(束晳元居釋丨丨既開患端亦作)
福應(漢書禮樂志廵狩丨丨之事不序郊廟故弗論設班固兩都賦序武宣之世乃崇禮官考文章内)
(金馬石渠之署外興樂府協律之事以興廢繼絶潤色鴻業是以衆庶說豫丨丨尤盛蒋防白兔賦充丨丨)
(叶禎祥)
福緒(宋史樂志丨丨祥源厥後克昌於唐則天皇后從駕幸少林寺詩慈緣興丨丨此罄歸依)
福祉(易林賜我丨丨夀算無極羅蜀錄宗廟相承丨丨無窮沈約樂歌招海瀆嶽鎮惟丨丨咸昭晉)
福祐(書九五福正義五福者謂人蒙丨丨有五事也易林丨丨豐實)
福祜(揚䧺長楊賦聽廟中之雍雍受神人之丨丨)
福祥(周禮大祝掌六祝之辭以事鬼神示祈丨丨求永貞後漢書荀爽傳禮者所以興丨丨之本蜀)
(志郤正傳庶以增廣丨丨輸力規諫)
福慶(周禮秋官行夫掌邦國傳遽之小事媺惡而無禮者注媺丨丨也疏謂生男及嫁娶等後漢書李)
(固𫝊安則共其丨丨子吴志吴範𫝊權為將軍時範嘗白言江南有王氣亥之間有大丨丨權曰若終如言)
(以君為侯之又洪遵泉志丨丨錢錢厭勝品也)
福利(晉書張祚傳有神降於元武殿祚日夜祈之神言與之丨丨祚信之)
福善(書天道丨丨禍滛)
福寧(宋史輿服志紹興始作崇政垂拱二殿又作天章等六閣寝殿曰丨丨殿)
福孝(弘明集福莫大於繼嗣不孝莫大於無後今沙門棄妻子或終身不娶何其違丨丨之行乎)
福慧(隋煬帝天台建功德發願疏設以辯才千萬偈贊師丨丨終不能盡李華龍興寺律師碑音樂樹)
(下長流丨丨之泉雪山峰頂仰見清凉之日)
福威(梁簡文帝圍城賦陳謨謀之啟沃宣政刑之丨丨)
福艾(唐書李勣傳勣臨事選將必訾相其竒厖丨丨者遣之)
福厚(爾雅祜厚也疏祜者丨丨也)
福算(春渚紀聞陳秀公丞相與元參政厚之同日得疾陳曰參政之疾當即痊矣某夢至一所金碧煥目)
(室間羅列甕器甚多守者謂某曰元公自少至老每食度不盡則分減别器未嘗殘一食此甕所貯皆其餘也)
(元公由此當更延十年丨丨)
福謙(易鬼神害盈而丨丨)
福湊(後漢書丁鴻𫝊若勅政責躬杜漸防萌則害除丨丨矣)
福流(詩率由舊章疏言能遵用周公禮法故丨丨子孫漢書郊祀志孝武皇帝建上下之祀饗國長久)
(累世遵業丨丨於今)
福全(亢倉子導筋骨則形全翦情欲則神全靖言語則丨丨克保三全是為清賢)
福隆(國語范文子曰夫德福之基也無德而丨丨猶無基而厚墉)
福興(詩維嶽降神箋四嶽卿士之官在堯時姜姓為之德當嶽神之意而丨丨其子孫歴虞夏商世有國)
(土歸漢書五行志節用儉服㠯惠百姓則諸侯懷德士民仁災消而丨丨矣張華女史箴翼翼矜矜丨所)
(以丨)
福大(後漢書崔駰傳君子丨丨而愈懼爵隆而益恭)
福重(國語范文子曰擇丨莫若丨)
福根(金人銘誠能慎之丨之丨也)
福先(莊子不為丨丨隱曹植精微篇備禮享神祗為君求丨丨李商賀老人星見表居五丨之丨在)
(三辰之列於又唐書皇甫湜傳裴度脩丨丨寺將立碑求文白居易湜請斗酒飲酣援筆立就)
福始(南史夏侯詳傳不為丨丨)
福元(道德指歸論起丨之丨)
福基(漢書枚乘𫝊丨生有丨之南史顔延之𫝊恭敬撙節丨丨也)
福生(漢書枚乘𫝊見上窅道德指歸論丨丨於窅)
福至(史記孔子世家君子禍至不懼丨丨不喜其漢書天文志是㠯明君覩之而寤飭身正事思咎謝)
(則禍除而丨丨自然之符也政共御厥罰則災消而丨丨)(又五行志人君能修古逸詩丨丨心靈)
福來(賈誼新書夫愛出者愛反福往者丨丨新論丨之丨也自成之)
福往(賈誼新書見上)
福成(韓非子聖人以誅暴則丨丨)
福見(吴越春秋丨丨知吉)
福連(雲笈七籖太上金簡玉札為丨丨之書)
福倍(陳羽明水賦嚴而敬者其德大潔而祀者其丨丨)
福濟(輟耕錄宋高宗航海次章安鎮灘淺閣舟落帆於鎮之丨丨寺前以候潮曹植宜男花頌固作螽)
(斯惟物孔臧丨丨太姒永世克昌)
福盈(道德指歸論無為而功成無事而丨丨)
福昌(宋史天文志日有黃芒君丨丨麟德元年二月戊子如丨丨宫)(又唐書高宗紀又地理志河南)
(郡丨丨縣以隋宫為名)
福召(許善心神雀頌序終古曠世未或前聞丨丨冥徵得之兹日)
福鍾(陸機君子行丨丨恒有兆)
福釐(沈約三朝雅樂歌其德不爽受丨丨)
福禔(虞淳熙中秋西湖社集分韻得齊字一百韻詩王明五丨丨)
福仁(左傳神丨丨而禍滛響後漢書張衡𫝊丨丨禍淫景而應)
福原(漢書匡衡𫝊匹妃之際生民之始萬丨之丨)
福宗(家語夫賢者百丨之丨也)
福願(雲笈七籖太尉陳耽為王方平築道室旦夕朝拜之但乞丨丨不從學道也)
福協(後漢書皇后紀贊咎集驕滿丨丨貞信慶延自巳禍成誰釁)
福力(易林黍稷醇醲敬奉山宗神嗜飲食甘雨嘉降獨蒙丨丨時災不至)
福喜(易林東鄰西國丨丨同樂)
福合(文獻通考餘州片茶有進寳雙勝寳山兩府出興國軍仙芝嫩蕊丨丨禄合運合慶合招合出饒池)
(州)
福延(唐太宗鳳賦馮明哲而禍散託英才而丨丨)
福饗(漢書叙𫝊帝王之祚必有明聖顯懿之德豐功厚利積絫之業然後精誠通於神明流澤加於生民)
(故能為鬼神所丨丨天下所歸往)
福響(謝朓郊祀曲丨丨靈之集南岳固斯年)
福舉(牛弘五郊歌順時立祭事昭丨丨)
福習(春秋佐助期麥神名丨丨)
福地(瑯嬛記張華遊於洞宫别是天地宫室嵯峨每室各有竒書華問地名對曰瑯嬛丨丨也張正見)
(神仙篇神嶽吹笙摇謝手當知丨丨有神才蕭杜甫元都壇歌鐡鎻高垂不可攀致身丨丨何爽)
福田(舊唐書高祖紀帝以京師寺觀不甚清淨詔曰欲使玉石區分薰蕕有辨長存妙道永固丨丨正本)
(澄源宜從沙汰恩法苑珠林佛言世間丨丨有三種一報田二功德田三貧窮田)
福界(梁簡文帝相宫寺碑矧伊丨丨寧無鐫刻下沈炯從遊天中寺應令詩丨丨新開草名僧共筵)
福區(唐書王璵𫝊李國禎者以術士顯建言唐家仙系宜崇表丨丨招致神靈)
福堂(魏書刑罰志夫人幽苦則思善故囹圄與丨丨同居欲其改悔而加以輕恕耳)
福殿(唐高宗題奘法師房詩停軒觀丨丨遊目眺皇畿)
福庭(福地記終南東接驪山太華西連太白至於隴山北去長安城八十里南入楚塞連屬東西諸山周)
(圍數百里名曰丨丨母楊憑賀老人星見表降兹靈貺實契丨丨李華雲泉詩訪道出人世招賢依丨丨)
福建(宋史地理志丨丨路蓋古閩越之地東南際海西北多峻嶺抵江)
福州(唐書地理志丨丨長樂郡本泉州建安郡治武德六年别置)
福清(宋史地理志福建路福州縣丨丨)
福唐(唐書地理志福州長樂郡縣丨丨上本萬安聖歷二年析長樂置天寳元年更名)
福宇(張正見陪衡陽王遊耆闍寺詩甘棠聽訟罷丨丨試登臨)
福海(吴越僧武肅王石橋設齋詩智泉丨丨莫能逾親自王恩運睿謨)
福壤(北史楊素𫝊神臯丨丨營建山陵長雲笈七籖當藝祖之受命降丨丨而炳靈葛庚天台山賦)
(實金庭之洞天乃玉京之丨丨)
福階(國語富辰諫襄王曰夫婚姻禍丨之丨也周盧諶詩福為禍始禍作丨丨天地盈虚寒暑回)
福世(鮑照白紵歌命逢丨丨丁溢恩簪金藉綺升曲筵)
福處(易林千門萬戶大丨所丨)
福門(易林開闢丨丨喜在我鄰)
福鄉(雲笈七籖展上公昔在華陽下食白李美憶之未久忽已三千歲矣郭四朝後來住其處又種五果)
(上公云此地善可種柰所謂丨丨之柰可以除災癘從皮日休南陽廣文欲於荆襄卜居因而有贈詩地脉)
(來自丨丨廣文高致更無雙)
福林(王融法門頌啟驅率土於丨丨入蒼黔於正術)
福翼(梁簡文帝弔道澄法師文戒珠瑩淨丨丨該圓)
福反(說苑秦繆公嘗出而亡其駿馬自往求之見人已殺其馬方共食其肉繆公謂曰吾聞食駿馬肉不)
(飲酒者殺人即以次飲之酒居三年晉攻秦繆公圍之往時食馬肉者相謂曰可以出死報食馬得酒之恩矣)
(遂潰圍繆公卒得以解難勝晉獲惠公以歸此德出而丨丨也)
福將(東軒雜錄宋真宗次澶淵議守天雄軍魏公曰智將不如丨丨乃命王欽若)
福醫(玉堂閒話長安有人家於西市賣飲子不過數味入口而愈此蓋丨丨也近年鄴都有張丨丨者亦)
(然積貨甚廣)
福女(詩周公皇祖亦其丨丨丨左傳嬰夢天使謂已祭余余丨)
福我(韓愈柳州羅池廟碑丨丨兮夀我驅厲鬼兮山之左)
福和(真誥紫微夫人云丨丨者當有二子盛德命世注丨丨似是李夫人賤時小名今晉書名陵客)
福輿(北史崔彧傳恭儉丨之丨傲侈禍之基乘丨丨者浸以康休蹈禍基者忽而傾覆)
福胙(宋史禮志賜百官丨丨及文武朝官粟帛羊酒)
福脯(風俗通岱宗廟在博縣西北三十里太守自侍祠若有穢疾代行事法七十萬五千三牲燔柴上丨)
(丨三十朐縣次𫝊送京師)
福酒(玉海宋仁宗明道二年二月十六日賜百官丨丨庾信三月三日華林園馬射賦序正飾五彩之)
(雲壺寧百丨之丨)
福器(易林住馬醊酒疾風暴起泛亂丨丨飛揚位卓明神降祐道無害寇)
福草(宋書符瑞志丨丨者宗廟肅則生宗廟之中)
福果(歐陽修故秦晉國夫人林氏道場齋文乘此妙緣超升丨丨)
福豐(魏志公孫瓉𫝊注此非天威棐諶丨丨有禮之符表乎)
福渥(論衡修善之氣篤故瑞應之丨丨)
壽
夀星(周禮保章氏以星土辨九州之地所封封域皆有分星以觀妖祥注星紀吴越也元枵齊也娵訾衞)
(也降婁魯也大梁趙也實沈晉也鶉首秦也鶉火周也鶉尾楚也丨丨鄭也大火宋也析木燕也爾雅丨丨)
(角亢也注數起角亢列宿之長故曰夀占漢書郊祀志于杜亳有五杜主之祠丨丨祠黃帝老人星一名)
(丨丨色黃明大則主夀昌天下多賢士頻盧渥賦得丨丨見詩祥為一人夀色映九霄明李府試觀老人)
(星詩海内逢康日天邊見丨丨紫唐彥謙賀李昌時禁苑新命詩黃扉議政參元化殿稱觴拂丨丨)
夀昌(晉書穆帝紀永和八年八月周撫討蕭敬文於涪城督護戴施獲其𫝊國璽送之文曰受天之命皇)
(帝丨丨百僚畢賀丨又天文志老人一星在&KR0707;南一曰南極見則治平主丨杜甫寄韓諫議詩周南留滯)
(古所惜南極老人應丨丨逕又晉書地理志吴郡統縣丨丨水經注浙江又東丨丨縣南自建德至此八)
(十里中有十二瀨於又五代史前蜀世家建起丨丨殿於龍興宫畫建像壁又漢書食貨志大司農中丞)
(耿丨丨㠯善為算能商工利得幸於上又宋史有朱丨丨𫝊)
夀臧(詩俾爾熾而昌俾爾丨而丨)
夀富(詩俾爾昌而熾俾爾丨而丨)
夀善(莊子夫天下之所尊者富貴丨丨也)
夀聖(揮麈前錄英宗正月三日生為丨丨節寺又夢溪筆談王鉷據陜州集天下良工畫丨丨壁為一)
(時妙絶升又汴故宫記安泰門西與左龍門直東則丨丨宫)
夀徵(詩黃髮台背箋黃髮台背皆丨丨也草論衡孔子曰知者樂仁者夀皇帝聖人故芝丨丨生)
夀長(晉書天文志長沙一星在軫中主夀命明則主丨丨子孫昌荀子樂易者主丨丨方干贈五牙)
(山人洗修白詩若取丨丨延至易如嫌地遠縮何難)
夀豈(詩宜兄宜弟令德丨丨)
夀祉(元史順宗皇后傳九州四海養未足於聖心萬歲千秋願永膺於丨丨)
夀洽(酉陽雜俎馬伏波有餘兵十家不返居丨丨縣自相婚姻有二百戶以其留寓號馬留其衣食與華)
(同)
夀康(詩俾爾丨而丨丨玉海慶元元年正月二十五日御書丨丨宫丨之殿七字韓愈送李愿歸盤)
(谷序飲且食兮丨而丨無不足兮奚所望壤蘇頌本草序納斯民於丨丨召和氣於穹)
夀安(後漢書梁皇后紀乃於丨丨殿立貴人為皇后迎張衡東京賦其内則含德章臺天禄宣明温飭)
(春丨丨永寧注八殿皆以休令為名錦又牡丹記細葉粗葉丨丨者皆千葉肉紅花出丨丨屏山中細葉尤)
(佳粗牡丹榮辱志姚黃為王魏紫為妃細葉丨丨為九嬪葉丨丨為世婦賈島有送李戎扶侍往丨丨詩)
夀老(易林文母聖子无疆丨丨為天下主)
夀和(舊唐書音樂志郊廟俎入奏雍和皇帝祭享酌酒讀祝文及飲福受胙奏丨丨又宋史度宗紀奉)
(皇太后寳上尊號曰丨丨)
夀耉(書今冲子嗣則無遺丨丨)
夀遠(梁鍠天長節詩時平祥不去丨丨節長來)
夀樂(說苑楚王問莊辛曰君子之富奈何對曰親戚愛之衆人喜之不肖者事之皆欲其丨丨而不傷於)
(患此君子之富也家又魏了翁䟦丨丨堂記王氏四世一以丨丨名其堂)
夀威(甘氏星經老人一星在&KR0707;南為南極主夀常以秋分之日見見則天下安王者丨丨)
夀加(宋史樂志皇子三醮歌匪惟德加丨丨愈增)
夀隆(遼史道宗本紀丨丨元年放進士陳衡甫等百三十人)
夀寧(宋史禮志太宗以十月七日為乾明節復改為丨丨節又遼史營衞志省方殿北約二里曰丨丨)
(殿新又玉海至道二年作丨丨觀成)
夀成(三輔黃圖未央宫又有丨丨萬歲廣明椒房清凉宣德東明鳳皇白虎等殿)
夀考(詩佩玉將將丨丨不忘吹又丨丨萬年納又周王丨丨遐不作人莊子呴呼吸吐故新熊經)
(鳥申此道引之士養形之人彭祖丨丨者之所好也李頎謁張果先生詩二儀齊丨丨六合隨休憩)
夀萬(劉臻妻陳氏椒花頌標美靈葩爰採爰獻聖容映之永丨於丨)
夀福(南史魚弘𫝊弘服玩車馬窮一時之精絶有眠床一張皆是蹙柏四面周匝無有一異通用銀鏤金)
(花丨丨兩重為脚丨易林振除災害更與丨)
夀榮(典術丨丨草出少室金山丘下服之令人不老)
夀民(海錄碎事譬之良醫病萬變藥亦萬變病變而藥不變向之丨丨今之殤子也)
夀華(山海經羿與鑿齒戰於丨丨之野丨郭璞鑿齒圖贊堯乃命羿斃之丨)
夀遐(曾鞏永安縣君李氏墓誌周旋大小無過無虧貴不稱德丨不謂丨)
夀寵(權德輿韋賓客宅宴集詩序樂在名教慶兹丨丨中飲霑醉抗音擊節)
夀數(陸游詩欲推丨丨意茫然)
夀梅(黃庭堅有題徐氏姑丨丨亭詩)
夀酒(黃庭堅酌姨母崇德君丨丨詩欲將何物獻丨丨天上千秋挂一枝)
夀位(太平廣記李義府僑居於蜀袁天綱見而竒之曰此郎貴極人臣但夀不長耳義府因問天綱夀幾)
(何對曰五十二外非所知也其後丨丨皆如天綱之言)
夀子(易林貴夫丨丨母字四海)
夀越(左傳襄公五年吳子使丨丨如晉)
夀客(花譜菊為丨丨)
夀斝(蘇轍詩朝來丨丨兒孫奉)
夀相(金剛經人相我相衆生相丨者丨)
夀我(韓愈柳州羅池廟碑福我子丨丨)
夀歷(范鎮大報天賦太室之聲曼延於丨丨覆盂之安盤固於宗社)
夀命(史記天官書長沙星注長沙一星在軫中主丨丨占明主長夀子孫昌也班固郊祀歌象三德兮)
(瑞應圖延丨丨兮光此都)
夀象(皮日休初夏遊楞伽精舍詩霜毫一道人引我登龍閣當中見丨丨欲禮光紛箔)
夀索(唐翰林志端午賜學士諸官丨丨)
夀臘(白居易佛光和尚贊福智丨丨天下一人)
夀域(杜甫上韋左丞詩八方開丨丨一氣轉洪鈞)
夀街(薛元超詩空懷丨丨吏尚隔寢門朝)
夀國(管子一言而丨丨大聖之言也丨梁肅淨土寺碑志隨所感化示所依處無量丨蓋所示之一歟)
夀台(王象祖丨丨樓賦序倉使寳謨葉公作樓於舊括蒼之上仰考天文扁以丨丨)
夀骨(蘇軾表弟程德孺生日詩長身自昔傳甥舅丨丨遥知是弟兄自注予與君皆丨丨貫耳班列中多)
(指予二人不問而知其為中表也藏又和致仕張郎中春晝詩不禱自安緣丨丨深難沒是詩名)
夀年(宋書樂志羣臣咸稱萬歲陛下長樂丨丨王洛陽伽藍記有隠士趙逸云是晉武時人汝南聞而)
(異之拜為義父因而問何所服餌以致長年逸云吾不閑養生自然長夀郭璞嘗為吾筮云丨丨五百歲今始)
(餘半常給步挽車一乘遊於市里所經之處多記舊跡三年已後遁去莫知所在)
夀色(包佶元日觀百僚朝會詩丨丨凝丹檻歡聲徹九霄孟郊西上經靈寳觀詩青松多丨丨白石恒)
(夜明)
夀讌(李商隱有感詩近聞開丨丨不廢用咸英)
夀席(豐道生真賞齋賦涇野忠直振時而健羨乎丨丨)
夀禮(晉書樂志庶尹羣后奉夀升朝我有丨丨式宴百僚)
夀人(漢書禮樂志周有房中之樂至秦名曰丨丨)
夀翁(元結丨丨興樂府借問丨丨多何方自修育)
夀親(蒲道源送吴閑閑真人詩恩許還家丨乃丨翁媪年皆八十春)
夀母(詩魯侯燕喜令妻丨丨丨宋史樂志既尊聖父亦燕丨)
夀皇(宋史孝宗紀乾道十六年二月辛未上尊號曰至尊丨丨聖帝玉海紹熙三年御史李謙為丨丨)
(聖範十卷瑞又紹熙中宣示宰臣慈福丨丨宫芝圖及丨丨御製贊)
夀王(漢書吾丘丨丨𫝊吾丘丨丨字子贛趙人也㠯善格五召待詔遷侍中中郎汾隂得寳鼎武帝嘉之)
(羣臣皆上夀賀曰陛下得周鼎丨丨獨曰非周鼎上問之對曰天祚有德而寳鼎自出此天之所㠯與漢迺漢)
(寳非周寳上曰善羣臣皆稱萬歲是日賜丨丨黃金十斤班固兩都賦序言語侍從之臣若司馬相如吾丘)
(丨丨東方朔枚臯王褒劉向之屬朝夕論思日月獻納)
夀耳(蘇軾用過韻冬至與諸生飲酒詩愁顔解符老丨丨鬭吳翁題下自注符吴皆座客)
夀毫(王禹偁詩扶桑枯盡靈椿老始放堯眉出丨丨)
夀尊(唐書禮志元正冬至朝賀設丨丨於殿上東序之端)
夀杯(宋之問奉和春初幸太平公主南莊應制詩文移北斗成天象酒近南山作丨丨羅鄴歲仗詩春)
(排北極迎仙馭日捧南山入丨丨)
夀觴(漢書叔孫通𫝊長樂宫成諸侯羣臣朝置法酒㠯尊卑次起上丨丨九行潘岳間居賦丨丨舉慈)
(顔和佳韓愈送鄭校理詩丨丨節過歸騎春衫薄)
夀宫(史記封禪書置酒丨丨神君憺漢書郊祀志注丨丨奉神之宫也楚辭謇將子丨丨與日月子)
(齊光)
夀房(後漢書順烈梁皇后紀永建三年與姑俱選入掖庭太史卜兆得丨丨又筮得坤之比遂以為貴人)
夀棚(輟耕錄宋汴宫詞云仁聖生辰節君王進玉卮丨丨兼夀表留待北還時)
夀表(輟耕錄見上)
夀良(漢書郊祀志祠四時於琅邪蚩尤於丨丨良水經注汶水西南流逕夀張縣故城北春秋之縣也)
(縣有夀聚漢曰丨丨)
夀聚(水經注見上)
夀陽(晉書地理志樂平郡統丨丨縣宋又唐書藝文志裴均丨丨集十卷又初學記武帝女丨丨公)
(主人日卧於含章殿簷下梅花落於額上成五出之花號為梅花妝牛嶠紅薔薇詩若綴丨丨公主額六宫)
(爭肯學梅妝)
夀丘(史記五帝紀舜耕歴山漁雷澤陶河濱作什器於丨丨宋書符瑞志黃帝軒轅氏母曰附寳見大)
(電繞北斗樞星光照郊野感而孕二十五月而生黃帝於丨丨洛陽伽藍記丨丨里皇宗所居也民間號為)
(王子坊)
夀春(漢書地理志九江郡丨丨邑楚考烈王自陳徙此牡丹譜丨丨紅瘦小宜陽劉禹錫寄韓夀州)
(詩風獵紅旗入丨丨滿城歌舞向朱輪天又張憲餞梁王樂府丨丨殿延喜樓梁王欲歸子留)
夀光(漢書地理志北海郡丨丨有鹽官太晉書鄭冲𫝊耽玩經史博究儒術動必存禮拜保封丨丨侯)
(隋書經籍志丨丨書苑二百卷梁尚書左丞劉杳撰水經巨洋水又東北過丨丨縣西又後漢書方術)
(𫝊冷丨丨與華陀同時丨丨年可百五六十歲常屈頸鷮息須髮盡白而色理如三四十時又神仙𫝊靈丨)
(丨扶風人漢獻帝建安元年已二百二十歲常寓江陵胡田家)
夀張(後漢書郡國志丨丨春秋曰良漢曰夀良光武改曰丨丨又樊宏傳宏父重嘗欲作器物先種梓)
(漆時人嗤之然積以歲月皆得其用建武十八年帝過湖陽追爵謚為丨丨敬侯)
夀州(唐書地理志丨丨夀春郡本淮南郡天寳元年更名蘇軾出潁口初見淮山詩丨丨已見白石墖)
(短棹未轉黃茅岡)
夀梁(史記建元以來王子侯者年表丨丨侯菑川懿王子)
夀舒(左傳齊侯襲莒明日將復戰期於丨丨注丨丨莒地)
夀麻(山海經大荒之中有丨丨之國南岳娶州山女名曰女虔女虔生季格季格生丨丨夀麻正立無影)
(疾呼無嚮&KR1999;崔融請修書表光薰萬物豈直芝珥蓂澤加四海寧惟丨丨孤竹)
夀嶽(楓窗小牘金芝産於艮嶽萬夀峰改名丨丨釋齊已回雁峰詩壯堪扶丨丨靈合置仙壇)
夀泠(水經注丨丨水自西南與盧容水合東注郎究究水)
夀泉(白居易過丨丨題店壁詩商州南十里有水名丨丨)
夀熊(許衡詩松膏餌丨丨按抱朴子熊夀至五百歲能變化)
夀猿(葛長庚東山賦乳燕狎人丨丨迎客按抱朴子猿夀千歲則變為老人)
夀鶴(徐陵天台山徐則法師碑百紀遊龜皆登蓮葉千齡丨丨或舞松枝)
夀鳩(葛長庚詩丨丨索婦花前笑七又唐書宰相世系表元氏出自拓拔氏什翼犍子一曰寔君二曰)
(翰三曰閼婆四曰丨丨五曰紇拫六曰力真七曰窟咄)
夀松(名山記丨丨在建昌縣冷水觀其松盤屈竒怪相傳許遜曾挂劔於此又名挂劔松)
夀柏(司馬光和范景仁詩棘刺罥衣行路難枯藤丨丨同攀援)
夀籛(袁裒東湖聯句木已非真李僧宜賤丨丨)
夀藤(元結訟木魅樂府吾將出於南荒求丨丨於蟠木)
夀藟(范成大遊靈石山寺詩丨丨萬蛟舞靈峰雙髻撐)
夀潜(瑯嬛記靈芝一名丨丨)
夀芽(西溪叢話茶有十綱第三名有萬夀龍芽第四有無比丨丨)
夀哉(韓詩外傳晏子景公遊於麥丘其封人年八十五公曰丨丨子其祝我)
夀證(嚴氏詩緝魯之邦國僖公常保有之既多受其福又有黃色之髮落而更生之齒皆丨丨也)
富
富貴(易崇高莫大乎丨丨)
富夀(宋史樂志大賚四海丨丨無疆丨蘇頲新除牧守敕亭之毒之納於丨)
富樂(史記張儀𫝊秦惠王使張儀東說齊湣王曰天下彊國無過齊者大臣父兄殷衆丨丨新書為人)
(臣者以丨丨民為功以貧民為罪)
富寧(元史世祖紀初分萬億為四庫以金銀輸内府至是立提舉丨丨庫秩從五品以掌之)
富健(詩品戴覬人實貧羸而才章丨丨)
富安(周禮大司徒以保息六養萬民六曰安富疏平其徭役又不專取則丨者丨漢書刑法志齊桓公)
(任用管仲而國丨民丨使又食貨志賈誼說上曰今敺民而歸之農皆著於本天下各食其力末技游食之)
(民轉而緣南畝則畜積足而人樂其所可㠯為丨丨天下而直為此廪廪也)
富教(論語冉有曰既庶矣又何加焉曰富之曰既丨矣又何加焉曰丨之)
富益(魏書高謙之𫝊以謙之為鑄錢都將長史乃上表求鑄三銖錢曰今民物凋零軍國用少别鑄小錢)
(可以丨丨)
富康(歐陽修賜中書門下戒僣奢詔惟是儉勤敢忘勉勵期與羣庶臻於丨丨)
富強(史記河渠書韓使水工鄭國間說秦令鑿涇水自中山西邸瓠口為渠渠就用注填閼之水溉澤鹵)
(之地四萬餘頃收皆畝一鍾於是關中為沃野無凶年秦以丨丨卒并諸侯唐書李鄘𫝊鄘拜淮南節度使)
(是時兵興天子憂財乏使程异馳驛江淮諷諸道輸貨助軍鄘素丨丨即節府庫留一歲儲盡納於朝歐陽)
(修凖詔言事上書承百年祖宗之業盡有天下之丨丨人衆物盛十倍國初)
富麗(論語辭達而已矣朱子注辭取達意而止不以丨丨為工)
富顯(漢書禮樂志是時鄭聲尤甚黃門名倡丙彊景武之屬丨丨於世)
富完(歐陽修有美堂記今其民幸丨丨安樂)
富實(漢書韋少翁𫝊功業既定迺封丞相為富民侯㠯大安天下丨丨百姓其規橅可見後漢書第五)
(倫傳蜀地肥饒人吏丨丨)
富民(漢書韋少翁𫝊見上富淮南子王主丨丨霸主武)
富武(淮南子見上)
富豔(榖梁傳序疏左丘明身為國史躬覽載籍屬辭比事有可依據揚子以為品藻范氏以為丨丨詩)
(品謝靈運才高詞盛丨丨難蹤)
富茂(家語文子曰若吾子之論既丨丨矣)
富厚(戰國策人生世上勢位丨丨蓋可忽乎哉夷又蜀既屬秦益強丨丨輕諸侯後漢書西南𫝊白)
(狼王唐菆等遠夷慕德歌詩曰聖德深恩與人丨丨)
富給(漢書西域傳西域諸國大率土著有城郭田畜與匈奴烏孫異俗故皆役屬匈奴匈奴西邊日逐王)
(置僮僕都尉使領西域常居焉耆危須尉黎閒賦稅諸國取丨丨焉後漢書祭遵𫝊少好經書家丨丨而遵)
(恭儉惡衣服)
富昌(白虎通盰目陳兵天下丨丨經曹植大魏篇賞賜累千億百官並丨丨又水注湳水又東逕西)
(河丨丨縣故城南)
富有(易丨丨之謂大業日新之謂盛德禮記丨丨四海之内)
富羡(漢書食貨志浮食竒民欲擅斡山海之貨㠯致丨丨)
富盛(晉書習鑿齒𫝊宗族丨丨世為鄉豪)
富力(歐陽修夀樓詩主人起樓何太高欲誇丨丨壓羣豪)
富贍(晉書葛洪𫝊洪凡所著撰皆精覈是非而才章丨丨魏書文苑𫝊裴伯茂少有風望學涉羣書文)
(藻丨丨)
富禄(管子慶勉敦敬以顯之丨丨有功以勸之爵賞有名以休之)
富食(譚子化書貧食愈不足丨丨愈不美所以奢僣由兹而起戰伐由兹而始能均其食者天下可以治)
富年(周弘讓答王褒書昔吾壯日及第丨丨俱值雝熙並歡衡泌)
富勢(拾遺記東京咸謂郭况家為瓊厨金穴然小心畏慎雖居丨丨閉門優游未曾干世事也)
富才(文心雕龍積學以儲寳酌理以丨丨)
富學(唐則天后䝨良方正策問十室推英三冬丨丨)
富博(南史王僧孺傳僧孺文麗逸多用新事人所未見者時重其丨丨)
富覽(王惲靈巖寺詩丨丨山無盡幽尋力不堪)
富業(韋著附貫五年復訖判聖上哀矜萍流是用安輯厚以丨丨期乎固心)
富仁(左思魏都賦丨丨寵義職競弗羅千乘為之軾廬諸侯為之止戈)
富義(吕氏春秋魏文侯曰叚干木丨乎丨寡人富乎財又唐書地理志瀘州丨丨縣)
富財(吕氏春秋見上)
富國(荀子有丨丨篇儉蘇軾郊祀慶成詩丨丨因崇蘄年在好生)
富家(易丨丨大吉下史記貨殖傳上則富國則丨丨)
富人(詩哿矣丨丨)
富士(荀子王者富民霸者丨丨)
富農(于濆丨丨詩序堯山南六十里有丨丨得氏瑯琊積粟萬庾牛馬無算)
富豪(漢書卜式傳是時丨丨皆爭匿財惟式尤欲助費上於是㠯式終長者乃召拜式為中郎)
富商(史記貨殖傳丨丨大賈周流天下交易之物莫不通得其所欲)
富僧(王禹偁應詔言事疏丨丨巨髠窮極口腹一齋之食一襲之衣貧民百家未能供給)
富侣(王融為王儉讓國子祭酒表仁慙丨丨德謝潤身)
富邊(後漢書西羌傳殖穀丨丨省委輸之役國家可以無西方之憂)
富鄰(易有孚孿如丨以其丨以宇文虚中涇王許以酒餉龍溪老人幾月不至詩促之先生寂寞草元)
(文正要侯芭作丨丨)
富子(左傳晉桓莊之族偪獻公患之士蒍曰去丨丨則羣公子可謀也已注丨丨二族之富強者)
富兒(杜甫奉贈韋左丞丈詩朝扣丨丨門暮隨肥馬塵韓愈醉贈張秘書詩長安衆丨丨盤饌羅羶葷)
(不解文字飲唯能醉紅裙)
富媪(漢書禮樂志郊祀歌后土丨丨昭明三光張晏注媪老母稱也坤為母故稱媪海内安定丨丨之功)
(耳)
富丁(史記趙世家使樓緩之秦仇液之韓王賁之楚丨丨之魏)
富植(後漢書夏馥𫝊少為諸生言行質直同縣高氏蔡氏並皆丨丨郡人畏而事之惟馥比門不與交通)
富說(孔叢子君子以理為尚繁辭丨丨非所聽也)
富治(尉繚子夫土廣而任則國富民衆而制則國治丨丨者民不發軔甲不出暴而威制天下)
富别(孟郊答韓愈李觀别因獻張徐州詩丨丨愁在顔貧别愁銷骨)
富溢(史記穰侯𫝊贊貴極丨丨籍晉書閻纉𫝊生而丨丨無念修己隋書經志沈休文之丨丨)
富盈(蔡邕樊惠渠歌泯泯我人既丨且丨)
富殖(後漢書竇融𫝊河西民俗質朴而融等政亦寬和上下相親宴然丨丨權德輿涇原主帥南川郡)
(王贈司空劉昌神道碑邊關棄地宴然丨丨長幼養老沛然生聚)
富逸(北史高閭𫝊高允以閭文章丨丨舉以自代樂又後漢書李通𫝊居家丨丨為閭里䧺以此不為)
(吏)
富驕(韓愈少府監胡公神道碑遷尚書駕部郎中數以事犯尚書李巽巽時主鹽鐡事丨丨恃勢以語丞)
(相由是退公為鳳翔少尹)
富衆(詩缾之罄矣惟罍之恥疏以罍大似丨丨缾小似貧寡)
富劇(李華復練塘頌序大族強家泄流為田專利上腴丨丨淫衍皇甫湜題浯溪石詩中行雖丨丨粹)
(美若可益)
富黷(兩同書或賤廉而貴貪或貧貞而丨丨)
富利(史記李斯𫝊向使四君却客而不内疏士而不用是使國無丨丨之實而秦無強大之名也韓詩)
(外傳耳不聞學行無正義迷迷然以丨丨為隆是俗人也)
富賄(魏書甄琛𫝊稅之本意事有可求固以希濟生民非為丨丨藏貨)
富州(唐書地理志丨丨開江郡)
富邑(後漢書孔奮𫝊姑藏稱為丨丨通貨羌胡)
富春(後漢書嚴光𫝊除為諫議大夫不屈乃耕於丨丨山謝靈運丨丨渚詩宵濟漁浦潭旦及丨丨郭)
富平(漢書地理志平原郡縣丨丨志又張安世傳封安世為丨丨侯又唐書地理京兆府京兆郡丨)
(丨縣有荆山有鹽池澤)
富林(唐書地理志勤州雲浮郡丨丨縣)
富陽(漢書地理志泰山郡縣丨丨水又晉書地理志吳郡統丨丨縣張以寧題山圖詩春潮夜落丨)
(丨江短篷曉繋蒼崖樹)
富陵(漢書地理志臨淮郡縣丨丨)
富雲(唐書地理志萬安州萬安郡丨丨縣)
富峽(宋史西南溪峒諸蠻𫝊張翹言南江諸蠻咸思歸化願先招丨丨二州俾納土則餘州自歸)
富水(唐書地理志郢州丨丨郡丨丨縣)
富羅(唐書地理志儋州昌化郡丨丨縣)
富塘(楊泉五湖賦翕丨丨與延瀨通蓬萊與瀛洲)
富中(左思吳都賦丨丨之甿注丨丨大唐中也勾踐治以為田肥饒故謂之丨丨)
富沙(五代史閩世家王曦弟延政為建州節度使封丨丨王)
富汲(後漢書王霸𫝊光武即位以霸曉兵愛士可獨任拜為偏將軍建武二年更封丨丨侯注丨丨縣名)
(屬汝南郡)
富韓(宋史韓琦𫝊琦與富弼齊名號稱賢相人謂之丨丨云)
富吳(舊唐書富嘉謨𫝊先是文士撰碑頌皆以徐庾為宗氣調漸劣嘉謨與吳少微屬辭皆以經典為本)
(時人欽慕之稱為丨丨體)
富駱(杜甫寄彭州高三十五使君適虢州岑二十七長史參詩舉天悲丨丨近代惜盧王)
富辰(周語鄭人伐滑王怒將以翟伐鄭丨丨諫曰不可)
富辛(左傳王使丨丨與石張如晉請城成周)
富世(舊唐書地理志丨丨縣界有丨丨鹽井井深二百五十尺以達鹽泉俗呼玉女泉以其井出鹽最多)
(人獲厚利故云丨丨)
富窟(開元遺事王元寳都中巨豪也常以金銀壘為屋壁上以紅泥泥之於宅中置一禮賢堂以沉檀為)
(軒楹以碔砆甃地面以錦文石為柱礎又以銅線穿錢甃於後園花徑中貴其泥雨不滑也四方賓客所至如)
(歸故時人呼為王家丨丨)
富侈(左傳鄭駟秦丨而丨)
富骨(論衡富家之翁貲累千金生有丨丨治生積貨至於年老遂成富翁矣)
富翁(論衡見上)
富哉(論語丨丨言乎)
富鈎(駱賓王寒夜獨坐遊子多懷簡知己詩丨丨徒有想貧鋏為誰彈)
富槖(王令答束徽之索詩詩為學尚淹藴丨丨不肯暴)
富庶(吕温進農書表三時不害觀玉燭於氤氲九扈孔修賀生靈於丨丨)
富歲(孟子丨丨子弟多賴)
富備(詩威儀棣棣不可選也疏儼然之威俯仰之儀棣棣然丨丨其容狀不可具數孔穎達尚書序其)
(辭丨而丨其義弘而雅)
富衍(宋史地理志營丘東道之䧺號稱丨丨物産尤甚)
富饒(蜀志自亮南征之後國以丨丨甲兵充足易林丨丨豐衍快樂無已)
貴
貴夀(宋史向敏中𫝊有書生過門見敏中謂鄰母曰此兒風骨秀異丨且丨鄰母入告其家比出已不見)
(矣子又陳堯佐傳陳摶常語其父曰君三子皆當將相中丨且丨後如摶言易林隆我福祉丨丨無極)
貴公(吕氏春秋丨丨篇昔先聖王之治天下也必先公公則天下平矣)
貴者(禮記見貴骨下)
貴重(荀子見貴師下)
貴老(禮記貴有德貴貴丨丨敬長慈幼)
貴德(禮記昔者有虞氏丨丨而尚齒夏后氏貴爵而尚齒殷人貴富而尚齒周人貴親而尚齒)
貴爵(禮記見上)
貴富(禮記見貴德下)
貴親(禮記見貴德下)
貴盛(史記蔡澤傳君之禄位丨丨私家之富過於三子楊修答臨淄侯牋君侯少長丨丨體旦發之質)
(有聖善之教)
貴勝(魏書術藝𫝊耿元善卜占時有王公欲求其筮者元則拒而不許每云今既貴矣更何所求而復卜)
(也欲望意外乎代京法禁嚴切王公聞之莫不驚悚而退故元多見憎忿不為丨丨所親)
貴昌(樂朋龜賜陳敬瑄鐡劵文君君臣臣父父子子永遠丨丨並皆如此)
貴祥(宋書符瑞志魏文帝始生有雲青色員如車蓋當其上終日望氣者以為至丨之丨)
貴全(荀子天見其明地見其光君子丨其丨也)
貴尊(曹植登臺賦永丨丨而無極子等年夀於東王)
貴達(南史徐廣𫝊時有高平郗紹作晉中興書數以示何法盛法盛有意圖之謂紹曰卿名位丨丨不復)
(俟此延譽我寒士無聞於時如袁宏干寳之徒賴有著述流聲於後宜以為惠北史刁冲𫝊冲雖家世丨丨)
(及從師於外自同諸生)
貴顯(南史臧燾傳雖外戚丨丨而彌自冲約茅屋蔬餐不改其舊隋書李德林𫝊德林既少有才名重)
(以丨丨凡製文章動行於世丨韓愈感春詩左右同來人金紫丨劇)
貴寵(國語昭舊族愛親戚明賢良尊丨丨賞功勞事耉老禮賓旅友故舊南史趙倫之傳倫之雖外戚)
(丨丨而身居儉素不劉歆新序論内不私丨丨外偏疏遠)
貴極(史記穰侯𫝊贊天下皆西鄉稽首者穰侯之功也及其丨丨富溢一夫開說身折勢奪而以憂死况)
(于羈旅之臣乎)
貴學(後漢書謝該𫝊為公車司馬令以父母老託疾去官少府孔融上書薦之曰楚人止孫卿之去國漢)
(朝追匡衡于平原尊儒丨丨惜失賢也書奏徵拜議郎)
貴純(禮記毛血告幽全之物也告幽全之物者丨丨之義也)
貴善(史記貨殖傳田畜人爭取賤賈任氏獨取丨丨)
貴讓(周語襄公曰夫人性陵上者也不可蓋也求蓋人其抑下滋甚故聖人丨丨)
貴誠(禮記用犢丨丨也因漢書郊祀志其牲用犢其席槀稭其器陶匏皆天地之性丨丨上質不敢修)
(其文也)
貴精(莊子賢士尚志聖人丨丨)
貴一(莊子通天下一氣耳聖人故丨丨)
貴士(晉書王𨗳𫝊周禮卿大夫獻賢能之書于王王拜而受之所以尊道而丨丨也舊唐書吕才𫝊南)
(陽丨丨何必俱當六合)
貴儒(盧綸送李主簿詩粲粲美仍都清閑一丨丨又懷舊詩員外真丨丨弱冠被華纓)
貴仁(大戴禮帝入東學上親而丨丨則親疏有序始恩相及矣帝入南學上齒而貴信則長幼有差始民)
(不誣矣帝入西學上賢而貴德則聖智在位而功不匱矣)
貴信(漢書杜欽傳天道丨丨地道貴貞大戴禮見上)
貴貞(漢書杜欽𫝊見上)
貴足(左思詠史詩飲河期滿腹丨丨不願餘)
貴義(榖梁𫝊春秋丨丨而不貴惠信道而不信邪荀子隆禮丨丨者其國治)
貴寬(新語聖人丨丨世人賤衆)
貴用(謝靈運猛虎行美物標丨丨志士勵竒蹤)
貴師(荀子國將興必丨丨而重傅丨丨而重傅即法度存)
貴遊(周禮地官師氏以三德教國子凡國之丨丨子弟學焉沈約長安有狹斜行靑槐金陵陌丹轂丨)
(丨士)
貴職(後漢書輿服志趙武靈王以金鐺飾首前插貂尾為丨丨)
貴言(老子猶子其丨丨丨中論君子必丨其)
貴當(管子先王丨丨貴周)
貴周(管子見上)
貴秀(陳書張種𫝊種沈深虚静而識量宏博時人皆以為宰相之器徐陵嘗抗表讓位於種曰臣種器懷)
(沈密文史優裕東南丨丨朝廷親賢克壯其猷宜居左執)
貴柔(吕氏春秋老耼丨丨)
貴豪(韋應物雜體詩長安丨丨家妖豔不可數)
貴名(中論丨丨乃所以貴實也)
貴實(中論見上)
貴際(莊子禮義之士敬容仁義之士丨丨)
貴我(賈誼鵩鳥賦小智自私子賤彼丨丨)
貴埶(後漢書朱穆𫝊田蚡以尊顯致安國之金淳于以丨丨引方進之言又黨錮𫝊論激素行以耻威)
(權立廉尚以振丨丨)
貴望(晉書載記石勒遣舍人王子春奉表王浚曰仰惟明公州縣丨丨累葉重光)
貴獻(韓愈秋懷詩歸還閱書史文字浩千萬陳迹竟誰尋賤嗜非丨丨)
貴赫(唐書楊汝士𫝊楊氏自汝士後丨丨為冠族所居静恭里兄弟並列門戟)
貴神(左傳列受氏姓封為上公祀為丨丨)
貴天(說苑齊桓公問管仲王者何所貴對曰丨丨桓公仰觀天管仲曰君人者以百姓為天)
貴日(五代史契丹錄契丹好鬼而丨丨每月朔旦東向而拜)
貴春(鹽鐡論天道好生惡殺好賞惡罰故使陽居于實而宣德施隂藏于虚而為陽佐輔陽剛隂柔季不)
(能加孟此天賤冬而丨丨申陽而屈隂故王者南面以聽天下背隂而向陽前德而後刑也)
貴陽(荀子好高而惡下丨丨而賤隂賤越絶書秋冬丨丨氣施于隂陽極而復貴春夏隂氣施于陽陽)
(極而不復)
貴階(崔嘏授李駢等加階制慶澤可以示恩榮丨丨可以顯勞績)
貴仕(左傳楚成得臣帥師伐陳遂取焦夷城頓而還子文以為之功使為令尹叔伯曰子若國何對曰吾)
(以靖國也夫有大功而無丨丨其人能靖者與有幾起劉禹錫董氏武陵集序由篇章以躋丨丨者相踵而)
貴本(荀子丨丨之謂文親用之謂理)
貴兆(唐書李忠臣𫝊帝嘗謂卿耳大真丨丨)
貴祀(摯虞祀六宗啟漢魏相仍著為丨丨)
貴始(道德指歸論敬元丨丨常與名俱)
貴靜(宋史丁度𫝊仁宗時司天言永昌陵有白氣請增築以厭之有詔按視度奏神道丨丨不可輕繕治)
(乃止)
貴近(唐書權萬紀𫝊萬紀悻直廉約房元齡王珪掌内外官考萬紀劾其不平太宗以為不阿丨丨由是)
(奬禮權白居易與元九書聞秦中吟則豪丨丨者相目而色變矣)
貴左(老子君子居則丨丨用兵則貴右)
貴右(老子見上)
貴遠(漢書揚雄𫝊贊桓譚曰凡人賤近而丨丨親見揚子雲禄位容貌不能動人故輕其書江淹雜體)
(詩序丨丨賤近人之常情重耳輕目俗之恒蔽)
貴侈(唐書漢陽公主傳主嘗誨諸女曰先姑有言吾與若皆帝女驕盈丨丨可戒不可恃)
貴逸(淮南子張琴者小絃急而大絃緩立事者賤勞而丨丨)
貴儉(漢書藝文志墨家者流蓋出于清廟之守茅屋采椽是㠯丨丨)
貴損(許敬宗欹器賦人靈丨丨天道忌盈)
貴眇(郭璞一目國贊形遊逆旅一丨惟丨)
貴小(潜夫論聖王丨丨以厲大賞鄙以招賢然後良士集于朝下情達于上也)
貴徹(世說王孝伯問謝公林公何如右軍謝曰右軍勝林公林公在司州前亦丨丨)
貴約(文心雕龍陳思稱李延年閑于增損古辭多者則宜減之明丨丨也)
貴薄(禮記醴酒在室澄酒在下注味薄者在上味厚者在下丨丨賤厚示民不貪淫于味也)
貴賤(易卑高以陳丨丨位矣也禮記序爵所以辨丨丨)
貴愚(列子力謂命曰若之功奚若我哉命曰汝奚功于物力曰夀夭窮達貴賤貧富我力之所能也命曰)
(若是汝力之所能奈何賤賢而丨丨貧善而富惡耶)
貴驕(後漢書朱暉傳正月朔旦東平王蒼當入賀故事少府給璧是時隂就為府卿丨丨吏傲不奉法)
(曹植籍田說富而慢丨而丨)
貴梟(韓非子齊宣王問莊賈曰儒者博乎對曰博也者丨丨勝者必殺梟儒者以為害義故不博)
貴末(新論曲突徙薪無厚澤焦頭爛額為上客蓋傷其賤本而丨丨也)
貴無(裴頠崇有論闡丨丨之議建賤有之論)
貴虚(吕氏春秋子列子丨丨)
貴終(唐詩紀事貞元四年九月賜宴曲江亭帝為詩序曰夫共其戚者同其休有其初者丨其丨)
貴默(吳冕昭文不鼔琴賦其養丨丨其伎尚靜)
貴幸(史記佞幸𫝊衞青霍去病亦以外戚丨丨然頗用材能自進鄭愔少年行田竇方丨丨趙李新相)
(知)
貴閒(文心雕龍四序紛迴而入興丨丨物色雖繁而折辭尚簡)
貴出(史記貨殖𫝊丨丨如糞土賤取如珠玉)
貴之(春秋季子來歸穀梁傳其曰季子丨丨也其曰來歸喜之也)
貴聖(史記李斯𫝊安危不定何以丨丨)
貴驗(中論丨丨篇事莫重乎有驗)
貴敬(荀子見貴賢下)
貴謀(趙充國屯田疏臣聞帝王之兵以全取勝是以丨丨而賤戰)
貴要(晉書杜預傳預在鎮數餉遺洛中丨丨或問其故預曰吾但恐為害不求益也)
貴平(周書陸騰𫝊普通初遷朱衣直閣尚安平主即東萊丨丨女也魏孝武幸丨丨第見騰與語悦之謂)
(丨丨曰阿翁真得好壻)
貴中(漢書吾丘夀王傳詩云大侯既抗弓矢斯張射夫既同獻爾發功言丨丨也)
貴勇(趙良器冠賦備鶡所以丨丨加蟬所以貴清)
貴清(趙良器冠賦見上)
貴緩(譚子化書火將逼而投于水知必不免且丨其丨)
貴横(宋史留允恭𫝊允恭素丨丨人不敢違)
貴邦(孫楚答弘農故吏民詩每歴丨丨仰瞻太華追慕先軌感想咨嗟)
貴國(國語其丨丨之賓至則以班加一等益虔)
貴宗(曹植求通親親表齊義於丨丨)
貴族(晉書列女傳周顗母李氏字絡秀顗父俊求為妾其父兄不許絡秀曰門戶殄瘁何惜一女若連姻)
(丨丨將來庶有大益兼徐陵與王僧辯書淮南丨丨事戎行)
貴朝(徐陵與楊僕射書晉熙等郡皆入丨丨)
貴家(古詩為焦仲卿妻作本自無教訓兼愧丨丨子)
貴宫(禮記諸父守丨丨貴室諸子諸孫守下宫下室)
貴室(禮記見上)
貴閥(唐書韋嗣立𫝊丨丨後生以徼倖升寒族平流以替業去)
貴藩(宋之問梁宣王挽詞丨丨堯母族)
貴戚(孟子有丨丨之卿行史記秦本紀商鞅曰法之不始于丨丨)
貴胄(唐書王龜𫝊性高簡博知書𫝊無丨丨氣)
貴姬(南史后妃傳明帝泰始三年置丨丨以備三夫人之數)
貴妃(唐書百官志内官丨丨惠妃麗妃華妃各一人正一品掌佐皇后論婦禮於内無所不統)
貴嬪(魏志后妃𫝊序文帝增丨丨淑媛修容順成良人丨丨夫人位次皇后晉書左丨丨𫝊名芬兄思)
(芬少好學善綴文名亞于思武帝聞而納之龔陳書張貴妃𫝊後主自居臨春閣張貴妃居結綺閣孔二丨)
(丨居望仙閣)
貴人(後漢書皇后紀序光武中興六宫稱號惟皇后丨丨貴人金印紫綬奉不過粟數十斛又置美人宫)
(人采女三等並無爵秩歲時賞賜充給而已)
貴主(沈佺期侍宴安樂公主新宅應制詩皇家丨丨好神仙别業初開雲漢邊)
貴賢(荀子丨丨者霸敬賢者存惟張衡東京賦翡翠不裂瑇瑁不蔟所丨丨所寳惟穀)
貴臣(漢書五行志木者少陽丨丨卿大夫之象也)
貴官(王僧虔技錄短歌行仰瞻一曲魏文製此辭自撫筝和歌歌者云丨丨彈筝丨丨即魏文也)
貴侯(皮日休傷盧獻秀才詩丨丨待舄過門下詞客偷名入卷中)
貴相(史記天官書斗魁戴匡六星曰文昌宫一曰上將二曰次將三曰丨丨四曰司命五曰司中六曰司)
(禄遇又魏志鍾繇傳繇嘗與族父瑜俱至洛陽道相者曰此童有丨丨然當厄水努力慎之)
貴將(後漢書齊武王縯𫝊縯字伯升光武之長兄也李軼諂事更始丨丨光武深疑之常以戒伯升曰此)
(人不可復信)
貴齒(袁曜釋奠詩南屏丨丨東學尚親)
貴介(左傳夫子為王子圍寡君之丨丨弟也劉伶酒德頌有丨丨公子搢紳處士)
貴姊(西京雜記趙飛燕為皇后其女弟在昭陽殿遺飛燕書曰今日佳辰丨丨懋膺洪冊謹上襚三十五)
(條以陳踴躍之心)
貴夫(易林丨丨夀子母字天下)
貴妻(戰國策去丨丨賣愛妾)
貴男(晉書孝武文李太后傳簡文帝為會稽王諸姬絶孕將十年帝令卜者扈謙筮之曰後房中有一女)
(當育二丨丨其一終盛晉室)
貴女(晉書林一國傳丨丨賤婦先聘壻)
貴壻(李商隠韓同年新居餞韓西迎家室戲贈詩籍籍征西萬戶侯新緣丨丨起朱樓)
貴孫(吳志顧承𫝊權賜丞相雍書曰丨丨子直令問休休至於相見過於所聞為君嘉之按承字子直)
貴甥(晉書魏舒𫝊舒少孤為外家寗氏所養寗氏起宅相宅者云當出丨丨舒曰當為外祖成此宅相)
(皎然送簡栖上人之建州覲使君舅詩釋氏推真子郗家許丨丨)
貴妾(宋書禮志兼太常丞司馬燮之議妾名雖總而班有貴賤若三夫人九嬪位視公卿大夫猶有丨丨)
(而况天子)
貴客(花譜牡丹為丨丨)
貴身(嵇康幽憤詩託好老莊賤物丨丨)
貴體(管子雖有賢身丨丨無其爵不敢服其服者又儀禮特牲饋食禮薦脯醢設折俎注凡節解皆曰)
(折俎不言其體略云折俎非丨丨也)
貴骨(禮記貴者取丨丨賤者取賤骨貴者不重賤者不虚示均也儀禮鄉射禮賓俎脊脅肩肺主人俎)
(脊脅臂肺肺皆離皆右體也進腠注以骨名肉丨丨也)
貴種(史記外戚世家士不必賢世要之知道女不必丨丨要之貞好)
貴髀(禮記凡為俎者以骨為主骨有貴賤殷人丨丨周人貴肩)
貴肩(禮記見上)
貴耳(東京賦若客所謂末學膚受丨丨而賤目者也宋史張端義有丨丨錄)
貴陶(周禮有虞氏上陶注舜至質丨丨器)
貴地(南史張弘策𫝊為人寬厚通率篤故舊及居隆重不以丨丨自高故人賓客接之如布衣)
貴鄉(李白流夜郎憶舊遊書懷贈江夏韋太守良宰詩蹉跎不得意驅馬還丨丨)
貴黨(蔡邕朱公叔諡議誅斃貪暴糾戰丨丨)
貴里(伽藍記修梵寺北有永和里里中皆高門華屋齋館敞麗楸槐蔭途桐楊夾植當世名為丨丨崔)
(顥渭城少年行章臺帝城稱丨丨青樓日晚歌鐘起)
貴門(古詩為焦仲卿妻作往昔初陽歲謝家來丨丨)
貴塗(後漢書張王种陳𫝊論立德者以幽陋好遺顯登者以丨丨易引)
貴溪(唐書地理志信州有丨丨縣永泰元年析弋陽置又寰宇記蘇氏女遇道士于霅溪西南岸曰汝)
(後當大貴後因名為丨丨)
貴池(明一統志丨丨在池州府治西即池口河亦名杜塢河梁昭明太子以其中魚美封為丨丨耿湋)
(雪夜宿王純池州草堂詩夜雪入秋渚孤城連丨丨)
貴州(唐書地理志丨丨懷澤郡下本南定州鬱林郡武德四年曰南尹州貞觀八年曰丨丨天寳元年更)
(郡名)
貴霜(後漢書大月氏𫝊大月氏遷于大夏分其國為休密雙靡丨丨肹頓都密凡五部)
貴林(唐書地理志丨丨州隸黎州都督府)
貴粟(漢書食貨志晁錯復說上曰欲民務農在于丨丨)
貴鹽(夢溪筆談河北鹽法嘗聽民間賈販其後有司屢請閉固仁宗皇帝批詔云朕終不使河北百姓常)
(食丨丨獻議者悉罷遣之)
貴茶(宋史職官志程之邵言戎俗食肉飲酪故丨丨而病于難得願禁沼邊鬻茶專以蜀産易上乘詔可)
(未幾獲馬萬匹)
貴玉(禮記子貢問于孔子曰敢問君子丨丨而賤珉者何也為玉之寡而珉之多與)
貴寳(周禮秋官大行人九州之外謂之蕃國世壹見各以其所丨丨為摯)
貴饌(子華子庶羞百品雜進于盤几而咽不下無為于丨丨矣)
貴珠(抱朴子丨丨出乎賤蚌)
貴珍(韓愈唐故監察御史衛府君墓誌銘脱外累自丨丨)
貴貨(左傳魏絳曰丨丨易土政逸周書賤食丨丨是不知)
貴財(漢書地理志周人之失丨丨賤義高富下貧)
貴鳥(唐書倪若水𫝊明皇遣中人捕鵁鶄溪&KR2051;南方若水上言農方田婦方蠶以此時捕竒禽怪羽為園)
(籞之玩自江嶺而南達京師水舟陸齎所飼魚蟲稻梁道路之言不以賤人丨丨望陛下耶)
貴獸(智度論譬如師子王在林中吼有人見之叩頭求請則放令去虎豹小物不能爾也何以故師子王)
(丨丨有智分别故虎豹賤蟲不知分别故)
貴驥(吕氏春秋所為丨丨者謂其一日千里也)
貴畜(五代史安重誨𫝊馬牧軍使田令方所牧馬瘠而多斃坐劾當死重誨諫曰使天下聞以馬故殺一)
(軍使是謂丨丨而賤人)
貴鵠(論衡畫工好畫上古之人不肯圖今世之士者尊古卑今也丨丨賤鷄者鵠遠而鷄近也)
貴器(李孝光古詩先民重自任丨丨藉白茅)
貴紙(歐陽修回賀集賢韓學士啟給札揮毫聳如墻而駭目奏篇稱善喧丨丨以𫝊都)
貴彩(白居易牡丹芳新樂府穠姿丨丨信竒絶襍卉亂花無比方)
貴葉(雲笈七籖養蠶丨丨功乃可就)
貴庾(漢書食貨志其賈氐賤減平者聽民自相與市㠯防丨丨者注師古曰貴既為卬賤則為氐庾積也)
(以防民積物待貴也)
貴糶(北史盧潜𫝊陳將吳明徹來寇圍夀陽壅芍陂以水灌之詔王長春為南討都督長春軍次河南多)
(給兵士糧便鳴角欲引而賤糴其米及頓兵更丨丨其米)
貴糴(越絶書大夫種曰伐吳有九術三曰丨丨粟稾以空其邦)
貴價(宋書何承天𫝊元時又舉承天賣茭四百七十束與官屬求丨丨承天坐白衣領職按元尚書左丞)
(謝元)
貴買(晉書載記王猛嘗貨畚於洛陽有一人丨丨其畚而云無直可隨我取直猛行不覺遠忽至深山見)
(一父老䰅髮皓然踞胡床而坐猛進拜之父老曰王公何緣拜也乃十倍償畚直遣人送之猛既出顧視乃嵩)
(高山也)
貴賣(漢書景帝紀詔曰吏受所監臨㠯飲食免重受財物賤買丨丨論輕廷尉與丞相更議著令)
貴時(榖梁傳郊享道也丨其丨)
貴聘(左傳丨丨而賤逆之注公子遂納幣是丨丨也)
貴真(莊子聖人法天丨丨不拘于俗)
貴因(管子變化則為生為生則亂矣故道丨丨為吕氏春秋凡兵丨其丨也因也者因敵之險以己固)
(因敵之謀以為己事)
貴新(禮記明水涗齊丨丨也)
貴茂(白居易寄微之詩君顔丨丨不清羸君句䧺華不苦悲)
貴聰(鬼谷子聽丨丨)
貴生(老子夫唯無以生為者是賢於丨丨注唯無心而任其自然者勝)
貴道(論語君子所丨乎丨者三變史記老子傳贊老子所丨丨虚無因應化於無為)
貴賓(魏書崔道固𫝊為義隆諸子參軍被遣向靑州募人長史以下皆詣道固道固諸兄等逼道固所生)
(母自致酒炙於客前道固驚起接取謂客曰家無人力老親自執劬勞諸客皆知其兄弟所作咸起拜謝其母)
(母謂道固曰我賤不足以報丨丨汝宜答拜諸客皆歎美)
貴恕(漢書匡衡𫝊大王躬仁邠國丨丨)
貴壯(王褒四子講德論賤老丨丨氣力相高)
貴禮(禮記啐酒成禮也于席末言是席之正非專為飲食也此所以丨丨而賤財也)
貴寺(姚合酬光禄田卿末伏見寄詩丨丨雖同秩閑曹只管書)
貴多(舊唐書禮儀志按光禄式祭天地日月等籩豆各四祭社稷先農等籩豆各六祭風雲雨師籩豆各)
(二尋此式文事深乖謬社稷多於天地似不丨丨風雨少於日月又不貴少)
貴少(舊唐書禮儀志見上)
貴徵(史記外戚世家薄姬曰昨暮夜妾夢蒼龍據吾腹高帝曰此丨丨也)
貴剛(雲笈七籖文王觀大易九六之動丨丨尚變而要之以中)
貴質(禮記乘素車丨其丨也)
貴同(晉書皇甫謐傳達者丨丨何必獨異)
貴和(後漢書來歙傳古者列國兵交使在其間所以重兵丨丨而不任戰也蜀志諸葛氏集目錄丨丨)
(第十一)
貴先(吕氏春秋王廖丨丨兒良貴後)
貴後(吕氏春秋見上)
貴異(南史郭平原𫝊太守蔡興宗臨郡深加丨丨以私米饋平原平原不受)
貴智(嵇康答難養生論所以丨丨而尚動者以其能益生而厚身也)
禄
禄位(周禮冢宰以八則治都鄙四曰丨丨以馭其士奔五代周天清節表望堯雲而獻祝趨禹會而駿)
(叨遇休明俱塵丨丨)
禄爵(禮記王者之制丨丨公侯伯子男凡五等又丨丨慶賞成諸宗廟所以示順也)
禄祉(易林遊居石門丨丨安全受福西鄰歸飲玉泉)
禄秩(禮記季秋之月收丨丨之不當供養之不宜者丨晉書丁譚𫝊詔以光禄大夫還第門施行馬丨)
(一如舊制)
禄惠(禮記君必報之以爵禄注是其報以丨丨)
禄命(史記日者𫝊夫卜者多言誇嚴以得人情虚高人丨丨以說人志南史吉士瞻傳就卜者王先生)
(計丨丨王曰君擁旄仗節非一州烈北史崔光韶傳光韶誡子孫曰吾自謂立身無慚古但以丨丨有限無)
(容希世取進上又魏寧𫝊以善推丨丨徵為館客魏文帝留田行丨丨懸在蒼天上留田)
禄賜(漢書食貨志租稅丨丨皆㠯布帛及穀使百姓壹意農桑又貢禹傳丨丨愈多家日㠯益富身日)
(㠯益尊誠非草茅愚臣所當蒙也充吳志嚴畯𫝊畯不畜丨丨皆散之親戚知故家常不歐陽修亳州乞)
(致仕表久冒榮階常豐丨丨)
禄賞(周禮天官疏學士有賢行學業則詔之以爵位丨丨晉書賈充𫝊自太傅車騎以下皆加丨丨)
(管子功多為上丨丨為下則積勞之臣不務盡力)
禄盛(論衡成湯囚夏臺文王厄羑里變雖甚大命善丨丨變不為害)
禄重(史記禮書德厚者位尊丨丨者寵榮)
禄優(晉書薛兼𫝊元帝為安東將軍以為軍諮祭酒稍遷丞相長史以上佐丨丨每自約損温庭筠送)
(洛陽李主簿詩丨丨仍侍膳官散得專經)
禄豐(管子爵尊則肅士丨丨則務施)
禄厚(戰國策勞大者則丨丨功多者其爵尊之魏志王肅傳官寡而丨丨則公家之費鮮進仕志勸)
禄潤(北史源賀𫝊賀子懷奏守宰犯罪逃走者衆丨丨既優尚有兹失)
禄總(詩不戁不竦百丨是丨)
禄運(曺植神龜賦嗟丨丨之屯蹇終遇獲於江濱)
禄誘(中論君子不以天下枉道不以樂生害仁安可以丨丨哉)
禄寡(說苑晏子朝乘敝車駕駑馬景公見之曰噫夫子之丨丨耶何乘不任之甚也)
禄薄(禮記問士之子長幼長則曰能耕矣注士丨丨子以農事為業白虎通五祀大夫以上得祭之士)
(位卑丨丨但祭其先祖耳王維偶然作家貧丨既丨儲蓄非有素)
禄富(隋書房彦謙傳嘗從容謂其子喬曰人皆因丨丨我獨以官貧所遺子孫在於清白耳韓愈袁氏)
(先廟碑略苞河山秩登丨丨)
禄飽(鮮于樞題董北苑山水詩官閒丨丨日無事吮墨含毫時自娱)
禄邁(曺植冬至獻襪頌行與丨丨動以祥并)
禄放(張說贈趙侍御詩丨丨跡異端偏荒事同蹇)
禄養(北史辛䧺𫝊䧺嘗為丨丨論稱仲尼陳五孝自天子至於庶人無致仕之文禮記八十一子不從政)
(九十家不從政鄭元注云復除之然則止復庶人非公卿士大夫之謂以為宜聽丨丨不約其年書奏孝明納)
(之富易林丨丨未終無災咎)
禄勲(左傳禮新叙舊丨丨合親)
禄賢(漢書武帝紀夫本仁祖義褒德丨丨勸善刑暴五帝三王所繇昌也忠經丨丨官能式敷大化)
禄能(管子信賞審罰爵材丨丨則強)
禄善(論衡命厚丨丨庸人尊顯)
禄勤(王褒四子講德論丨丨增奉以厲貞廉)
禄士(詩魯頌譜尊賢丨丨修泮宫守禮教)
禄力(梁書鍾嶸𫝊僑雜傖楚應在綏附正宜嚴斷丨丨絶其妨正直乞虚號而已北史崔浩𫝊清河崔)
(寬襲爵武陵公陜城鎮將三崤地險人多寇劫而寬性滑稽誘接豪右宿盗魁帥與相交結時官無丨丨唯取)
(給於人寬善撫納招致禮遺大有取受而與之者無恨)
禄吏(宋史食貨志熙寧四年三司承買酒麴坊場錢率千錢稅五十儲以丨丨)
禄隠(揚雄法言或問柳下惠非朝隠者歟曰君子謂之不恭古者高餓顯下丨丨)
禄仕(唐書隐逸𫝊序放利之徒假隠自名以詭丨丨庾信哀江南賦本不達於危行又無情於丨丨)
(白居易同崔十八寄元浙東王陜州詩未能同隠雲林下且復相招丨丨間)
禄任(李固對賢良時務策中常侍在日月之側聲勢振天下子弟丨丨曾無限極)
禄遫(陳造謝朱宰借船詩書生丨丨空自憐)
禄次(左傳衞侯使鄢武子告於周王使單平公對曰肹以嘉命來告余一人往謂叔父余嘉乃成世復爾)
(丨丨敬之哉)
禄利(漢書儒林𫝊贊一經說至百餘萬言大師衆至千餘人蓋丨丨之路然也顔延之庭誥丨丨者受)
(之易易則人之所榮蠶穡者就之艱艱則物之所鄙秀任昉策秀才文搢紳道行丨丨然也鄭谷寄懷元)
(上人詩悠悠干丨丨草草廢漁樵)
禄直(漢書兩龔𫝊莽復遣使者奉璽書太子師友祭酒印綬安車駟馬迎勝即拜秩上卿先賜六月丨丨)
(㠯辦裝)
禄殖(揚子聖人重其道而輕其禄衆人輕其道而重其禄聖人曰於道行歟衆人曰於丨丨歟)
禄估(唐書田仁會𫝊入為太府少卿遷右金吾將軍所得丨丨有贏輒入之官人以為尚名)
禄食(漢書食貨志稅給郊社宗廟百神之祀天子奉養百官丨丨庶事之費唐書張萬福𫝊萬福自始)
(終丨丨七十年未嘗一日言病丨鄭谷送吏部曹郎中免官南歸詩桑麻勝丨節序免鄉愁)
禄田(宋書順帝紀丁卯原除元年以前逋調復郡縣丨丨)
禄糧(唐書百官志倉部郎中員外郎掌天下庫儲出納租稅丨丨倉廪之事)
禄絹(隋書食貨志其課丁男調布絹各二丈絲三兩綿八兩丨丨八尺禄綿三兩二分租米五石禄米二)
(石)
禄綿(隋書食貨志見上)
禄米(隋書食貨志見禄絹下)
禄粟(韓駒送子飛弟歸荆南詩二升糴丨丨醜婦羹荼蓼)
禄錢(齊書袁彖𫝊彖坐過用丨丨免官付東冶)
禄餼(詩散無友紀箋凶年丨丨不足人無賞賜也)
禄餌(宋史陳仲微傳丨丨可以釣天下之中才而不可以啖嘗天下之豪傑)
禄地(禮記王制疏春秋以來卿大夫丨丨多踰古制)
禄谷(水經河水又南合契水注傍溪東入窮谷其源也又南至丨丨水口水源東窮此谿也)
禄州(唐書地理志丨丨隸安南都護府)
禄榮(唐書地理志安南都護府金廓州丨丨縣)
禄福(魏志龐淯𫝊淯外祖父趙安為同縣李夀所殺淯母娥白日刺夀於都亭前訖徐詣縣曰父讐已報)
(請受戮丨丨長尹嘉解印綬縱娥娥不肯去遂彊載還家會赦得免)
禄譽(亢倉子功成事畢榮在丨丨光揚志滿之謂材)
禄臣(韓非子楚莊王既勝狩於河雍歸而賞孫叔敖孫叔敖請漢間之地沙石之處楚邦之法丨丨再世)
(而收地惟孫叔敖獨在此不以其邦為收者瘠也故九世而祀不絶)
禄祜(易林安如泰山丨丨屢臻)
御定駢字類編卷二百二十五
