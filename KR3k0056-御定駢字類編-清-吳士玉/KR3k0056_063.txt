欽定四庫全書
御定駢字類編卷六十三
居處門七
關
關畿(魏書任城王澄傳脫暴勃忽起振動丨丨四府羸卒何以防擬唐書陸贄傳稅侯王之廬算裨販)
(之緡貴不見優近不見異群情囂然而丨丨不寧矣)
關輔(齊書王敬則傳三吴内地國之丨丨百度所資廏唐書兵志德宗建中元年市丨丨馬三萬實内)
(率又盧鈞傳拜華州刺史丨丨驛馬疲耗鈞為市健馬三歲一易自是無乏事宋史樂志是時濂洛丨丨)
(諸儒繼起遠派聖傳義理精究晉庾信慕容寧神道碑授同州刺史衿帶丨丨脣齒秦編戸殷積邸閣儲峙)
(藩籬是任親賢勿居鮑常衮授張重光尚書左丞制剖符丨丨參化京師照代昇天行家世宅丨丨勝帶)
(宦王城記杜甫建都詩衣冠空穰穰丨丨久昏昏蘇軾園中草木詩自我來丨丨南山得再游)
關甸(齊書陳顯達傳荆郢行事蕭張二賢莫不按劒餐風横戈待節丨丨蕃守之臣孰非義侣)
關轂(江淹被黜為吴興令辭建平王牋昔河濟荆吴必獲陪從京輔丨丨長奉帷席)
關郢(魏書中山王英傳丨丨微寇何足平殄滅賊方略已在臣目中願陛下勿勞聖慮也)
關陜(宋書薛安都傳隨王誕版安都為建武將軍隨柳元景向丨丨率步騎居前所向克捷宋史富弼)
(傳天地至仁寧與羌夷校曲直勝負願歸其侵地休兵息民使丨丨之間稍遂生理金史完顔伯嘉傳河中)
(晉安被山帶河保障丨丨此必争之地江元史兵志河南行省言所轄之地東連淮海南限大北抵黃河西)
(接丨丨洞蠻草賊出沒與民為害本省軍馬俱在瀕海沿江安置遠者二千近者一千餘里乞以砲手弩軍兩)
(翼移於汴梁并各萬戸府摘軍五千名設萬戸府隨省鎮遏又察罕特穆爾傳朝廷嘉其復丨丨有大功授)
(資善大夫陜西行省左丞)
關殽(史記荆軻傳秦地徧天下威脅韓魏趙氏北有甘泉谷口之固南有涇渭之沃擅巴漢之饒右隴蜀)
(之山左丨丨之險民衆而士厲兵革有餘意有所出則長城之南易水以北未有所定也)
關隴(宋書武帝紀或說元曰劉裕龍行虎步視瞻不凡恐不為人下宜蚤為其所元曰我方欲平蕩中原)
(非劉裕莫可付以大事丨丨平定然後當别議之耳民周書文帝紀時丨丨寇亂百姓凋殘太祖撫以恩信)
(皆悅服處唐書劉瑑傳大中初擢翰林學士宣宗始復丨丨裁叢繁書詔夜數十雖促筆遽成辭皆允切)
(董思恭詠琵琶詩空餘丨丨恨因此代相思灑無司送田中丞使西戎詩丨丨風迴首河湟雪旗)
關朔(宋書傅弘之傳晉室播遷來宅揚越丨丨遥阻隴汧遐荒區甸分其内外山河判其表裏而羌戎雜)
(合久絶聲教固宜待以荒服羈縻而已也)
關雍(唐書李軌傳隋亡英雄焱起號帝王者瓜分鼎峙唐自保丨丨大涼奄河右業已為天子奈何受人)
(官必欲以小事大請行蕭詧故事稱梁帝而臣于周)
關洛(晉書地理志魏武定霸三方鼎立生靈版蕩丨丨荒蕪又劉曜傳論襄王失御戎馬生于丨丨)
(宋書武帝紀公呼興使答曰語汝姚興我定燕之後息甲三年當平丨丨今能自送便可速來又符瑞志廬)
(江霍山常有鐘聲十二帝將征丨丨霍山崩有六鐘出制度精奇上有古文書一百六十字又律志序丨丨)
(高塏地少川源是故鎬酆潦潏咸入禮典三又竟陵王誕傳誕中兵參軍柳元景先克弘農關陜城多獲首)
(級丨丨震動墜南史杜驥傳武帝平丨丨致鐘簴舊器南還一大鐘洛水中至是帝遣將姚聳夫領千五百)
(人迎致之丨又元經傳謝晦從武帝征丨内外要任悉委晦)
關東(史記范雎傳王稽辭魏去過載范雎入秦至湖關望見車騎從西來范雎曰彼來者為誰王稽曰秦)
(相穰侯東行縣邑范雎曰吾聞穰侯專秦權惡内諸侯客此恐辱我我寧且匿車中有頃穰侯果至勞王稽因)
(立車而語曰丨丨有何變曰無有又謂王稽曰謁君得無與諸侯客子俱來乎無益徒亂人國耳王稽曰不敢)
(即别去為又李斯傳自秦孝公以來周室卑微諸侯相兼丨丨六國秦之乘勝役諸侯蓋六世矣今諸侯服)
(秦譬若郡縣夫以秦之彊大王之賢由竈上騷除足以滅諸侯成帝業為天下一統此萬世之一時也又游)
(俠傳魯朱家者與高祖同時魯人皆以儒教而朱家用俠聞所藏活豪士以百數其餘庸人不可勝言然終不)
(伐其能歆其德既隂脫季布將軍之阨及布尊貴終身不見也自丨以丨莫不延頸願交焉後漢書陳紀傳)
(董卓欲徙都長安乃謂紀曰三輔平敞四面險固土地肥美號為陸海今丨丨兵起恐洛陽不可久居長安猶)
(有宫室今欲西遷何如之晉書索琳傳劉聰侵掠丨丨以琳為奮威將軍以禦周書武帝紀齊諸行臺州)
(鎮悉降丨丨平以越絶書句踐伐吴霸丨丨從琅琊起觀臺臺周七里望東海水經江水自丨丨逕弱關)
(捍關南入于沔王盧照隣結客少年場行鬭雞過渭北走馬向丨丨維冬日游覽詩渭北走邯鄲丨丨出)
(函谷丨丨)(李頎送李回詩不覩聲明與文物自傷流滯去韋應物詶元偉過洛陽夜燕詩三載寄丨丨所)
(懽皆遠違有朱長文宿新安江深渡館寄鄭州王使君詩賦詩忙意沈約在丨丨劉禹錫寄陜州姚中丞)
(詩旌旗闕下來雲日丨丨秋柱王鐸謁梓潼張惡子廟詩惟報丨丨諸將相天功業賴陰兵)
關西(公羊傳里克弑奚齊卓子逆惠公而入然則曷為不言惠公之入晉之不言出入者踊為文公諱也)
(注踊豫也齊人語若丨丨言渾矣姓後漢書鄧禹傳是時三輔連覆敗赤眉所過殘賊百不知所歸聞禹乘)
(勝獨尅而師行有紀皆望風相携負以迎軍降者日以千數衆號百萬禹所止輒停車住節以勞來之父老童)
(穉垂髮戴白滿其車下莫不感悅於是名震丨丨帝嘉之數賜書褒美又楊震傳震少好學明經博覽無不)
(窮究諸儒為之語丨丨孔子楊伯起徵又馬融傳初京兆摯恂以儒術教授隱于南山不應聘名重丨丨融)
(從其游學博通經籍恂竒融才以女妻之丨吴志周瑜傳今北土既未平安加馬超韓遂尚在丨為操後患)
(將軍禽操宜在今日代宋書後廢帝紀或民懷遷俗或國尚興徙漢陽列燕之豪丨丨熾齊楚之族並通籍)
(新邑即居成舊宗又州郡志丨丨令宋末新立越齊書劉巘等傳贊儒義肆紛綸子珪升堂受業事丨丨)
(璡居闇室立操無携彦淵書史疑問窮稽左周書文帝紀太昌元年岳為丨丨大行臺以太祖為丞領岳府)
(司馬加散騎常侍事無巨細皆委決焉松北史韋孝寬傳孝寬丨丨男子必不為降將軍也漠紀聞丨丨)
(羊出同州沙苑膺劉峻辯命論巘則丨丨孔子通涉六經循循善誘服儒行徐陵為陳武帝與嶺南酋豪)
(書屢破丨丨之兵頻取淮右之地顔庾信謝滕王集序啟殿下雄才蓋代逸氣横雲濟北淵丨丨孔子李)
(元紘奉和聖製送張說上集賢學士賜宴詩壺觴接雲上經術引丨丨蕭穎士仰答韋司業垂訪詩丨丨一)
(公子年貌獨青春楊李白贈徵君鴻詩不知楊伯起早晚向丨丨又送燕之詩丨丨楊伯起漢日舊稱賢)
(翻岑參奉送李太保充渭北節度使詩弓抱丨丨月旗渭北風又早秋與諸子登虢州西亭觀眺詩殘虹)
(挂陜北急雨過丨丨高王維隴頭吟丨丨老將不勝愁駐馬聽之雙淚流適送渾將軍詩塞下應多俠少)
(年丨丨不見春楊柳二杜甫散愁詩幾時通薊北當日報丨丨又寄張十山人彪詩歷下辭姜被丨丨得)
(孟鄰丨丨)(張謂送裴侍御歸上都詩離魂將别夢先已到盧綸夜泊金陵詩洛下仍傳箭丨丨欲進兵)
(戴叔倫贈史開府詩早晚瑤階歸伏奏獨能畫地取丨丨李益邊思詩莫笑丨丨將家子祇將詩思入涼州)
關南(宋史崔彦進傳從征幽州又與内供奉官江守鈞率兵攻城之西北及班師詔彦進與西上閤門副)
(使薛繼與閤門祇候李守斌領兵屯丨丨七又張藏英傳唐末舉族為賊孫居道所害藏英年十僅以身免)
(後逢居道於豳州引佩刀刺之不死為吏所執節帥趙德鈞壮之釋而不問以補牙職藏英後聞居道避地丨)
(丨乃求為丨丨都廵檢使至則微服携鐵檛匿居道舍側伺其出擊之仆於地齧其耳噉之遂禽歸設父位陳)
(酒肴縛居道於前號泣鞭之臠其肉)
關北(宋史張藏英傳征瓦橋關為先鋒都指揮使敗契丹數百于丨丨下固安縣又改關南排陣使)
關中(戰國策秦楚合而為一以臨韓韓必受首王襟以山東之險帶以河曲之利韓必為丨丨之侯若是)
(王以十萬戍鄭梁氏寒心許鄢陵嬰城上蔡召陵不往來也如此而魏亦關内侯矣史記項羽紀項羽引兵)
(西屠咸陽殺秦降王子嬰燒秦宫室火三月不滅收其貨寶婦女而東人或說項王曰丨丨阻山河四塞地肥)
(饒可都以霸項王見秦宫室皆以燒殘破又心懷思欲東歸曰富貴不歸故鄉如衣繡夜行誰知之者又高)
(祖紀懷王以宋義為上將軍項羽為次將范增為末將北救趙令沛公西略地入關與諸將約先入定丨丨者)
(王之約又吾與諸侯約先入關者王之吾當王丨丨與父老法三章耳殺人者死傷人及盜抵罪又蕭相)
(國世家漢王與諸侯擊楚何守丨丨為法令約束立宗廟社稷宫室縣邑輒奏上可許以從事即不及奏上輒)
(以便宜施行上來以聞丨丨事計戸口轉漕給軍漢王數失軍遁去何常興丨丨卒輒補缺上以此專屬任何)
(丨丨事丨又夫漢與楚相守滎陽數年軍無見糧蕭何轉漕丨給食不乏陛下雖數亡山東蕭何常全丨丨)
(以待陛下此萬世之功也山漢書張良傳劉敬說上都丨丨上疑之左右大臣皆東人多勸上都雒陽東有)
(城臯西有殽黽倍河鄉伊雒其固亦足恃良曰雒陽雖有此固其中小不過數百里田地薄四面受敵此非用武之)
(國夫丨丨左殽函右隴蜀沃野千里南有巴蜀之饒北有胡苑之利阻三面而固守獨以一面東制諸侯此所)
(謂金城千里天府之國劉敬說是也祖魏志荀彧傳太祖欲遂取徐州還乃定布彧曰昔高保丨丨光武據)
(河内皆深根固本以制天下將軍本以兖州首事平山東之難百姓無不歸心悅服且河濟天下之要地今雖)
(殘壊猶易以自保是亦將軍之丨丨河内也不可以不先定蜀志諸葛亮傳亮身率諸軍攻祁山戎陣整齊)
(賞罰肅而號令明南安天水安定三郡叛魏應亮丨丨響震晉書文帝紀秋七月奉天子及皇太后東征徵)
(兵青徐荆豫分取丨丨遊軍皆會淮北師次于項假廷尉何楨節使淮南宣慰將士申明逆順示以誅賞唐)
(書柳冲傳丨丨之人雄故尚冠冕其達可與也代北之人武故尚貴戚其泰可與也三輔黃圖秦并天下置)
(内史以領丨丨項籍滅秦分其地為三以章邯為雍王都廢丘司馬忻為塞王都櫟陽董翳為翟王都高奴謂)
(之三秦風神仙傳老子將去而西出關以昇崑崙關令尹喜占氣逆知當有神人來過乃埽道四十里見老)
(子而知是也老子在中國都未有所授知喜命應得道乃停丨丨顔氏家訓近在議曹共平章百官秩祿有)
(一顯貴意嫌所議過厚齊朝有一兩士族文學之人謂此貴曰今日天下大同須為百代典式豈得尚作丨丨)
(舊意乎明公定是陶朱公大兒耳彼此歡笑不以為嫌賈誼過秦論始皇之心自以為丨丨之固金城千里)
(子孫帝王萬世之業也雁庾信崔訦神道碑捉虎羈熊摧斑碎掌忘歸繁弱落吟猨故得氣蓋丨丨威申河)
(外軍又步陸逞神道碑丨丨餽食非直滎陽之師河内供豈但淇園之竹姚崇蒲津迎駕詩雒上黃雲送)
(丨丨紫氣迎丨王昌齡鄭縣宿陶太公館中詩飛雨祠上來靄然丨暮岑參送祁樂尹河東詩新月河上)
(出清光滿丨丨滿又與高適薛據登慈恩寺浮圖詩秋色從西來蒼然丨丨杜甫洗兵馬丨丨既留蕭丞)
(相幕下復用張子房孟又逢唐興劉主簿弟詩劒外官人冷丨丨驛騎疎郊贈轉運陸中丞詩帆影咽河)
(口車聲聾丨丨李劉禹錫裴溪詩楚客憶丨丨疏溪想汾水姚合送秀才赴舉詩海上烟霞濕丨丨日月)
(明峰)(張喬送僧雅覺歸東海詩老别丨丨寺禪歸海外司空圖見後雁有感詩却緣風雪頻相阻只向丨)
(丨待得春)
關左(魏書盧淵傳丨丨小紛已勅禁勒流言之細曷足以紆天功深錄誠心勿恨不相遂耳北史孫紹)
(傳論孫紹丨丨之士又能指論時務鎮宋之問為許揚州謝右羽林將軍表蒲藩丨丨之重魏郡山東之奥)
(區河柳宗元送獨孤申叔序河東古吾土也聞其間有大條山氣蓋丨丨文士往往仿徉臨望坐得勝槩焉)
關右(魏志荀彧傳太祖渡河擊紹子譚尚而高幹郭援侵略河東丨丨震動鍾繇帥馬騰等擊破之南)
(史沈約傳紹志節沈勇林子每戰輒勝白武帝曰姚紹氣蓋丨丨而力以勢屈但恐凶命先盡不得以釁齊斧)
(爾殺宋史侯延廣傳劉渥素號驍勇無敵至是為延廣所群盜喪氣餘黨稍稍自歸丨丨以定束晳廣農)
(議伏見詔書以倉廪不實丨丨飢窮欲大興田農以蕃嘉穀此誠有虞戒大禹盡力之謂邵憲祖明堂賦夫)
(漢唐之興也虎視丨丨龍位洛京之王粲從軍詩相公征丨丨赫怒震天威沈佺期上回樂府制書下丨)
(丨天子問回中周韋應物賈常侍林亭燕集詩朱軒騖丨丨池館在東李益送諸暨王主簿之任詩何用)
(慰相思裁書寄丨丨空陳羽送友人及第歸江東詩落羽耻為丨丨客成名羨里中兒李賀鄴城童子謠)
(扶轂來丨丨兒丨李商隐重有感詩竇融表已來丨陶侃軍宜次石頭)
關内(戰國策公孫衍為竇屢謂魏王曰王不若與竇屢丨丨侯而令之趙注侯于丨丨耳此時未為爵)
(史記高祖紀悉發丨丨兵收三河士南浮江漢以下百又淮南王傳賜人爵丨丨侯以下九十四人漢書)
(官表爵十九丨丨侯騎後漢書劉聖公傳長安語曰竈下養中郎將爛羊胃都尉爛羊頭丨丨侯隋書高)
(祖紀周公陜西之任僅可為倫漢臣丨丨之重未足相况唐書地理志唐興高祖改郡為州太守為刺史又)
(置都督府以治之然天下初定權置州郡頗多太宗元年始命併省又因山川形便分天下為十道一曰丨丨)
(二曰河南三曰河東四曰河北五曰山南六曰隴右七曰淮南八曰江南九曰劍南十曰嶺南又丨丨道蓋)
(古雍州之域漢三輔北地安定上郡及弘農隴西五原西河雲中之境元史石天應傳國家之急本在河南)
(此州路險地僻轉餉甚難河中雖廹于二鎮實用武立功之地北接汾晉西連同華地五千餘里戸數十萬若)
(起漕運以通餽餉則丨丨可剋期而定丨丨既定長河以南在吾目中也杜甫覽鏡呈柏中丞詩渭水流丨)
(丨終南在日邊聞又寄司馬山人詩丨丨昔分袂天邊今轉蓬又承河北諸道節度入朝歡喜口號絶句)
(苞茅重入歸丨丨王祭還供盡海頭子又史記倉公傳濟北王召意診脈諸女子侍者至女豎豎無病臣意)
(告永巷長曰豎傷脾不可勞法當春嘔血死至春豎奉劍從王之厠王去豎後王令人召之即仆于厠嘔血死)
(病得之流汗流汗者同法病内重毛髮而色澤脈不衰此亦丨丨之病也)
關外(戰國策范雎曰今秦太后穰侯用事高陵涇陽佐之卒無秦王此亦淖齒之類也臣今見王獨立于)
(廟朝矣秦王懼于是乃廢太后逐穰侯出高陵走涇陽于丨丨史記高祖紀二年漢王東略地塞王欣翟王)
(翳河王申陽皆降韓王昌不聽使韓信擊破之於是置隴西北地上郡渭南河上中地郡丨丨置河南郡齊)
(書蕭景先傳豫章王又遣寧朔將軍王僧炳前軍將軍王應之龍驤將軍莊明三千人屯義陽丨丨為聲援)
(周書武帝紀天和五年三月甲辰初令宿衞官住丨丨者將家累入京不樂者觧宿衞南史賀琛傳今北邊)
(稽服正是生聚教訓之時而天下戸口減落誠當今之急務國家之于丨丨賦税蓋微乃至年常租調動致逋)
(積而人失安居寧非牧守之過皇唐書岐王珍傳與蔚州鎮將朱融善融嘗言珍似上因有隂謀往語金吾)
(將軍邢濟曰丨丨寇近京師草草奈何濟曰我金吾天子押衙以死生從安自脱宋史楊政傳薩里罕裒精)
(兵十萬欲道仙人關入蜀至上奢吳玠築壘于丨丨政曰此地為蜀阨塞當堅守時出竒擊之玠用其言說)
(苑關中離宫三百所丨丨四百所皆有鐘磬帷帳婦女倡優長孫鑄送蕭穎士詩落日去丨丨悠悠隔山陂)
(羣孟浩然初出關旅亭夜坐詩客中無偶坐丨丨惜離岑參函谷關歌請君時憶丨丨客行到關西多致)
(書稀)(韋應物送榆次林明府詩策馬雨中去逢人丨丨方干送崔拾遺出使江東詩丨丨逢秋月天涯過)
(晚潮雨司空圖華下詩丨丨風昏欲天薺花耕倒枕河堧)
關後(宋史魏勝傳見關門下)
關上(周禮冢宰疏見關市下林庾信哀江南賦秦中山黑丨丨泥青丘遲還賦永剪帶于丨丨長緝)
(巾乎林底丨劉長卿關門望華山詩翠微丨近瀑布林梢懸)
關下(史記商君傳公子虔之徒告商君欲反發吏捕商君商君亡至丨丨欲舍客舍客人不知其是商君)
(也曰商君之法舍人無騐者坐之商君喟然歎曰嗟乎為法之敝一至此哉漢書梁孝王武傳孝王入朝景)
(帝使使持乘輿駟迎梁王于丨丨州後漢書朱雋傳雋東屯中牟移書州郡請師討卓徐刺史陶謙遣精兵)
(三千餘州郡稍有所給謙乃上雋行車騎將軍董卓聞之使其將李傕郭汜等數萬人屯河南拒雋雋逆擊為)
(傕汜所破雋自知不敵留丨丨不敢復前貞唐書韋昭度傳昭度懼稱疾罷為太傅致仕行瑜茂韓建聮兵)
(至丨丨言昭度伐蜀失謀請貶之未及報而行瑜收昭度於都亭驛殺之元史李進傳冬十一月至定遠七)
(十關其丨上丨皆築連堡宋以五百人守之巴渠江水環堡東流天澤命進往丨丨說降之不從進前視間道)
(歸白天澤曰彼可取也句越絶書孔子從弟子七十人奉先王雅琴治禮往奏踐乃身被暘夷之甲帶步光)
(之劍杖勃盧之矛出死士三百人為陣丨丨阻岑參潼關使院懷王七季友詩驅車到丨丨欲往河廣)
關都(庾信周大將軍司馬裔神道碑太祖文皇帝締構丨丨經綸夷阻)
關國(江淹還故國詩高歌傃丨丨微歎依笙簧隔武元衡送魏正則歸江陵詩丨丨通秦限波濤漢川)
關郡(韋應物送澠池崔主簿詩暮雨投丨丨春風别帝城又送姚孫還河中詩幾日投丨丨河山對掩)
(扉)
關城(漢書枚乘傳深壁高壘副㠯丨丨不如江淮之險晉書文帝紀鍾會分二隊入自斜谷使李輔圍)
(王含于樂城又使部將易愷攻蔣斌于漢中會直指陽安護軍胡烈攻䧟丨丨姜維聞之引還宋書文帝紀)
(冬閏月辛未雍州刺史隨王誕遣軍攻弘農城克之丙戍又克丨丨又薛安都傳魯爽向虎牢安都復隨元)
(景北出即據丨丨期俱濟河取蒲版五宋史李繼宣傳轉莊宅使築丨丨浚外濠葺營舍千百區造船二百)
(艘入雞距泉以運糧人咸便之克庾信侯莫陳道生墓誌銘滑源卷甲丨丨束馬竝皆捷君有力焉楊師)
(道隴頭吟隴頭秋月明隴水帶丨丨天張說奉和聖製渡蒲關應制詩丨丨雄地險橋路阨津王昌齡從)
(軍行丨丨榆葉早疎黃日暮雲沙古戰場晚李頎送魏萬之京詩丨丨樹色催寒近御苑砧聲向多岑參)
(閿鄉送上官秀才歸關西别業詩相去丨丨近何時更再過又戲題關門詩羞見丨丨吏還從舊路歸杜)
(甫西山詩子弟猶深入丨丨未解圍此又第五弟豐獨在江左近三四載寂無消息覓使寄詩楚設丨丨險)
(吴吞水府寬賀李嘉祐送張惟儉詩淮岸經霜柳丨丨帶月鴻周送分定歸靈夏詩塞寺幾僧在丨丨空)
(自歸)
關市(禮記月令見門閭下山周禮冢宰以九賦斂財賄七曰丨丨之賦八曰澤之賦注丨丨山澤謂占)
(會百物疏丨丨山澤謂占會百物者謂關上以貨出入有税物市若泉府㕓布總布之等亦有税物山澤民入)
(山澤取材物亦有税物此人占會百物為官出息欲孟子丨丨譏而不征家語哀公問于孔子曰寡人吾)
(國小而能守大則攻其道如何孔子對曰使君朝廷有禮上下相親天下百姓皆君之民將誰攻之苟違此道)
(民畔如歸皆君之讎也將與誰守公曰善哉于是廢山澤之禁弛丨丨之稅以惠百姓齊語通齊國之魚鹽)
(于東萊使丨丨譏而不征以為諸侯利諸侯稱廣焉高史記南越傳高后時有司請禁南越丨丨鐵器佗曰)
(帝立我通使物今高后聽讒臣别異蠻夷隔絶器物此必長沙王計也欲倚中國擊滅南越而并王之自為功)
(也於是佗乃自尊號為南越武帝發兵攻長沙邊邑敗數縣而去焉又匈奴傳自是之後匈奴絶和親攻當)
(路塞往往入盜于漢邊不可勝數然匈奴貪尚樂丨丨嗜漢財物漢亦尚丨丨不絶以中之齊書鬱林王紀)
(丨丨征賦務從優減老南史張纉傳為湘州刺史務公平遣十郡慰勞解放疾吏役及丨丨戍邏先所防人)
(一皆併省金又沈客卿傳至德初以為中書舍人兼步兵校尉掌帛局以舊制軍人士人二品清官並無丨)
(丨之稅後主盛修宫室窮極耳目府庫空虚有所興造恒苦不給客卿每立異端唯以刻削百姓為事奏請不)
(問士庶並責丨丨之估而又增重其舊之宋史職官志鹽鐵掌天下山澤之貨丨丨河渠軍器事以資邦國)
(之用重鹽鐵論大夫曰王者塞天財禁丨丨執準守時以輕御民豐年歲登則儲積以備乏絶凶年惡歲則)
(行幣物流有餘而調不足也丨急就篇司農少府國之淵注少府管池澤之税及丨之資以供天子晉史)
(乘文公問於狐偃曰寡人甘肥周于堂卮酒豆肉集于官壺酒不清生肉不布殺一牛遍于國中一歲之功盡)
(以衣士卒其足以戰民乎狐子曰不足文公曰吾弛丨丨之征而緩刑罰其足以戰民乎狐子曰不足范仲)
(淹明堂賦丨丨必易宫室必整)
關閈(管子丨丨不開善否無原尹柳宗元唐故秘書少監陳公行状游太原太原喜曰重客至矣授館)
(致餼厚以泉布獻焉公曰非是為也某嘗為北都賦未就願即而就焉其宫室城郭之大河山之富丨丨之壮)
(與其土疆之所出風俗之所安王業之所由興苟得聞而覩之足矣)
關鄽(魏書甄琛傳今偽弊相承仍崇丨丨之税大魏恢博唯受穀帛之輸是使遠方聞者罔不歌德)
關隘(齊書蕭景先傳義陽人謝天蓋與虜相搆扇景先言於督府驃騎豫章王遣輔國將軍中兵參軍蕭)
(惠朗二千人助景先惠朗依山築城斷塞丨丨討天蓋寧黨與元史文宗紀四川行省平章塔爾楚引兵由永)
(左丞博囉引兵由青山茫部並進陳兵周泥驛及祿余等戰殺蠻兵三百餘人祿余衆潰即奪其丨丨以導順)
(元諸軍丨吴澄雪谷早行詩路絶人蹤失丨槎枒老樹森矛介)
關隩(宋史高宗紀李寶率舟師三千發江隂大風退泊明州丨丨聚兵復進)
關徼(後漢書西域傳至于宣元之世遂稱蕃臣丨丨不閉羽檄不行)
關境(齊書孔稚珪傳陛下何惜匹馬之驛百金之賂數行之詔誘此凶頑使河塞息肩丨丨全命蓄甲養)
(民以觀彼弊我策若行則為不世之福若不從命不過如戰失一隊耳)
關塞(晉書劉琨傳琨故從事中郎盧諶崔悅等上表理琨曰臣聞經國之體在于崇明典刑立政之務在)
(於固慎丨丨况方岳之臣殺生之柄而可不正其枉直以杜其姦邪哉齊書王融傳若藉巫漢之歸師騁士)
(卒之餘憤取函谷如反掌陵丨丨若摧枯襄魏書任城王澄傳若猶豫緩圖不加除討丨丨既成陵方及平)
(原民戍定為魚矣之梁簡文帝大法頌序受脤于廟堂之上揚威于丨丨下庾信步陸逞神道碑銘營州)
(恒州擁旄世載壮節旃矜人雄丨丨丨又侯莫陳道生墓誌銘父少興武川鎮將山河抗拒丨被遥早擅威)
(聲咸多雄烈江又擬連珠蓋聞雷驚獸駭電激風驅陵歴丨丨枕跨湖又哀江南賦假刻璽于丨丨稱使)
(者之詶對丨陳子良于塞北春日思歸詩我家吴會青山遠他鄉丨白雲深盧照隣送鄭司倉入蜀詩丨)
(丨疲征馬霜氛落早鴻風徐堅奉和送金城公主適西蕃應制詩丨丨移朱帳塵暗錦軒崔禹錫奉和聖)
(製送張說巡邊詩丨丨重門下郊岐禁苑傍高張若虚代答閨夢還詩丨丨年華早樓臺别望違適信安)
(王幕府詩丨丨鴻勲著京華甲第全杜岑參送李翥游江外詩匹馬丨丨遠孤舟江海寬甫寄岑嘉州詩)
(願逢顔色丨丨遠豈意出守江城居丨又傷春詩丨丨三千里烟花一萬重又秋興詩丨極天唯鳥道江)
(湖滿地一漁翁翰又宿府詩風塵荏苒音書絶丨丨蕭條行路難陶晚出伊闕寄河南裴中丞詩前登丨)
(丨門永眺伊城陌禹韋應物游靈巖寺詩方悟丨丨眇重軫故園愁劉錫途中早發詩悠悠丨丨内往來)
(無閑步又趙嘏寄遠詩禁鐘聲盡見棲禽丨丨迢迢故國心入聲黃庭内景經丨丨三關握固停含漱金)
(醴吞玉英注口為天關臍下三寸為關元)
關路(宋史常延信傳出為潼關監軍延信以丨丨巖險奏易道路及填禁阬役工四十餘萬沈約齊故)
(安陸昭王碑北指崤潼平塗不過七日西接嶢武丨丨曾不盈千徐陵與柳僕射書河橋馬渡寧非宋典之)
(姦丨丨雞鳴皆曰田文之客李蘇頲餞澤州盧使君詩丨丨通秦壁城池繞晉墟白謁老君廟詩流沙丹)
(竈滅丨丨紫烟沈北岑參送宇文南金放後歸太原寓居詩歸去不得意京丨丨賒劉長卿送友人東歸)
(詩丨丨迢迢匹馬歸垂楊寂寂數鶯飛無劉禹錫和令狐相公入潼關詩寒光照旌節丨丨曉塵孟郊西)
(上經靈寶觀詩一片古丨丨萬里今人行繞馬戴詶李景章先輩詩鶯啼細柳臨丨丨燕接飛花漢宫項)
(斯送友人下第歸襄陽詩山分丨丨細江遶夜城寒荀崔塗送僧歸江東詩葉擁臨丨丨霞明近海天杜)
(鶴投鄭先輩詩寧辭馬足勞丨丨肯為魚竿憶水村)
關原(劉長卿聞王師收二京因書事寄上浙西節度李侍郎中丞行營五十韻詩丨丨馳萬騎烟火亂千)
(甍)
關山(宋史張浚傳浚以魏勝守海州陳敏守泗州戚方守濠州郭振守六合治高郵巢縣兩城為大勢修)
(滁州丨丨以扼敵衝山水經注滱水東逕嘉牙川有一水南來注之水出恒北麓川三合逕嘉牙亭東北流)
(注于滱水水之北山行即廣昌縣界又東逕倒馬關丨丨險隘是為深峭勢均樂府解題丨丨月傷離别也)
(古木蘭詩曰萬里赴戎機丨丨度若飛按相如曲有度丨丨亦類此王勃滕王閣序丨丨難越誰悲失路之)
(人萍水相逢盡是他鄉之客聞庾信哀江南賦逢赴洛之陸機見離家之王粲莫不隴水而掩泣向丨丨而)
(長歎蕩又小園賦丨丨則風月悽愴隴水則肝腸斷絶又子賦隴水恒冰合丨丨惟月明徐陵丨丨月)
(詩丨丨三五月客子憶秦川皇張正見度丨丨詩丨丨度曉月劒客遠從征唐明南出雀鼠谷答張說詩)
(背陜丨丨險横汾鼓吹頻佺王珪聽鄰人琵琶詩丨丨臨却月花蕊散迴風沈期丨丨月詩暈落丨丨迥)
(光含霜霰微王盧照隣送二兄入蜀詩丨丨客子路花柳帝王城昌齡從軍行更吹羌笛丨丨月無那金)
(閨萬里愁難李白長相思樂府天長路遠魂飛苦夢行不到丨丨高適燕歌行身當恩遇恒輕敵力盡丨)
(丨未解圍丨憶夢迴)(又陪竇侍御靈雲南亭詩風景知愁在丨又送劉評事詩岐路風將遠丨丨月共愁)
(王表成德樂詩無端更唱丨丨曲不是征人亦淚流杜甫十六夜翫月詩丨丨隨地闊河漢近人流又)
(洛陽詩清笳去宫闕翠蓋出丨丨又又寄張十二山人彪詩鼓角凌天籟丨丨信月輪翫月呈漢中王詩)
(丨丨同一照烏鵲自多驚看又行官張望補稻畦水歸詩鷗鳥鏡裏來丨丨雲邊又秋興詩直北丨丨金)
(鼓振征西車馬羽書遲烟又贈韋七贊善詩北走丨丨開雨雪南游花柳塞雲又吹笛詩風飄律吕相和)
(切月傍丨丨幾處明叫三湘月色非猿嘯)(劉長卿聽笛歌静聽丨丨聞一戴叔倫丨丨月詩月出照丨丨)
(秋風人未還丨李益夜上西城聽梁州曲詩此時秋月滿丨丨何處丨無此曲又臨滹沱見蕃使列名詩)
(萬里丨丨今不閉漢家頻許郅支和流又鹽州過胡兒飲馬泉詩從來凍合丨丨路今日分漢使前又夜)
(宴觀石將軍舞詩更聞横笛丨丨遠白草胡沙西塞秋柳宗元銅魚使赴都寄親友詩行盡丨丨萬里餘到)
(時閭井是荒墟君元稹春别詩河漢秋期遠丨丨世路難温庭筠老廟詩百二丨丨扶玉座五千文字閟)
(瑤緘知胡曾交河塞下曲曉侵雉堞烏先覺春入丨丨雁獨崔塗和進士張曙聞雁見寄詩雲外丨丨聞)
(獨去渡頭風雨見初來綺司空圖南北史感寓詩不信丨丨勞遠戍羅香外任行塵)
關嶺(劉因雜詩丨丨通山後風謠采路傍)
關峴(魏收加齊王九錫冊文丨丨襟帶跨躡蕭條腸胃之地嶽立鴟跱偏師纔指渙同冰散此又王之功)
(也)
關阪(戰國策范雎曰大王之國北有甘泉谷口南帶涇渭右隴蜀左丨丨戰車千乘奮擊百萬以秦卒之)
(勇車騎之多以當諸侯譬若施韓盧而逐駑兔也)
關隥(穆天子傳甲午天子西征乃絶隃之丨丨)
關谷(宋書禮志諸縣尉丨丨塞護尉銅印黃綬朝服武冠江左止單衣幘潘岳西征賦愠韓馬之大憝)
(阻丨丨以稱亂倦潘尼西道賦異山河之岨□丨丨之盤紆)
關河(後漢書鄧禹傳論中分麾下之軍以臨山西之隙至使丨丨響動懷赴如歸功雖不遂而道亦弘矣)
(烈宋書武帝紀吾倡大義首自本州克復皇祚遂建勲外夷勍敵内清姦軌皆邦人州黨竭誠盡力之效也)
(情若風霜義貫金石當奉辭西旆有事丨丨弱嗣叨蒙復沗今授情事纏緜可謂深矣又范泰傳今之吴會)
(寧過二漢丨丨根本既搖于何不有丨齊書王融傳漢家軌儀重臨畿輔司隸傳節復入丨宋史种師道)
(傳師道請合丨丨卒屯滄衞孟滑備金兵再至朝論以大敵甫退不宜勞師以示弱格不用庾信思舊銘序)
(昔嘗歡宴風月留連追憶平生宛然心目及乎垂翅秦川丨丨羈旅降乎悲谷之景實有憂生之情又周譙)
(國公夫人步陸孤氏墓誌銘夫人别離親戚丨丨垂阻夷歌一曲未足消憂猿鳴三聲沾衣無已又哀江南)
(賦提挈老幼丨丨累年丨陳子昂西還至散關答喬補闕知之詩携手向沙塞丨𬗟幽燕楊炯送李庶子)
(還洛詩原野烟氛匝丨丨游望賒丨李乂奉和登驪山高頂寓目應制詩城闕霧中近丨雲外連儲光羲)
(赴馮翊詩蔥蘢墟落色泱漭丨丨氣李李白夕霽詩原野曠超𬗟丨丨紛雜重皇甫智送中丞詩丨丨三)
(晉路賓從五原人又杜甫登牛頭山亭子詩兵革身將老丨丨信不通送遠詩草木歲月晚丨丨霜雪清)
(耕韋應物送常侍御却使西蕃詩旅宿丨丨逢暮雨春亭鄣識遺民又送開封盧少府詩丨丨征旆遠烟)
(樹夕陽微積顧况樂府道德丨丨固刑章日月明袁盧綸書懷詩阻丨丨固緜聮烽戍稠歐陽詹送秀)
(才下第歸毘陵詩丨丨昨夜雨草木非春風有懷鄭中舊隐詩天高風嫋嫋鄉思繞丨丨)(白居易馬戴關)
(山曲霜霰戎衣月丨丨磧氣秋程羅鄴留題張逸人草堂詩丨丨客夢還鄉後雨雪山出店遲翁承贊晨)
(興詩見戸牖下地理瑩送戴三徵君還谷口舊居詩出處天波洽丨丨勢遙清江上都詶章十八兄詩丨)
(丨長問道風雨獨隨緣)
關津(漢書王莽傳吏民出入持布錢以副符傳不持者廚傳勿舍丨丨苛留魏志文帝紀注魏書載庚)
(戌令曰丨丨所以通商旅池苑所以禦災荒設禁重稅非所以便民其除池籞之禁輕丨丨之稅皆復什一)
(又毌丘儉傳注儉欽等表曰師專權用勢賞罰自由聞臣等舉衆必下詔禁絶丨丨使驛書不通擅復徵調有)
(所收捕此乃師詔非陛下詔書在所皆不得復承用兔晉書王沉傳直順常道丨丨難渡欲騁韓盧時無狡)
(須南史郭祖深傳請斷界首將生口入北及丨丨廢替加糺擿唐書百官志二十四曰儉察有方行旅無)
(壅為丨丨之最會宋史選舉志凡廷試唯蜀士到杭最遲每展日以待有言蜀士嗜利多引商貨押船致留)
(滯丨丨自是定以四月上旬廷試更不移展)
關梁(禮記月令見門閭下兩史記天官書其西曲星曰鉞鉞北北河南南河河天闕間為丨丨又貨)
(殖傳漢興海内為一開丨丨弛山澤之禁是以富商大賈周流天下交易之物莫不通得其所欲漢書谷永)
(傳願陛下勿許加賦之奏益減大官導官中御府均官掌畜廪犧用度止尚方織室京師郡國工服官發輸造)
(作㠯助大司農流恩廣施振贍困乏開丨丨内流民恣所欲之㠯救其急又匈奴傳自中國尚建丨丨以制)
(諸侯所以絶臣下之覬欲也閉後漢書章帝紀元和二年冬十一月壬辰日南至初丨丨宋書天文志建)
(元元年歲星犯天關安西將軍庾翼與兄冰書曰歲星犯天關占云丨丨當澁比來江東無他故江道亦不艱)
(難而石虎頻年再閉關不通信使此復是天公憒憒無皂白之徵也齊書樂志丨丨閉方不廵合國吹饗蜡)
(賓禁宋史職官志司門郎中員外郎掌門關津梁道路之令及其廢置移復之事應官吏軍民輦道商販譏)
(察其冒偽違縱者凡諸門啟閉之節及丨丨餘禁以時舉行淮南子廣莫風至則閉丨丨決刑罰鹽鐵論)
(楚自巫山起方城屬巫黔中設扞關以距秦秦包商洛崤函以禦諸侯韓阻宜陽伊闕要成臯太行以安周鄭)
(魏濱洛築城阻山帶河以保晉國趙結飛狐句注孟門以存荆代燕塞碣石絶邪谷繞援遼齊撫阿甄關榮歴)
(倚太山負海河丨丨者邦國之固而山川社稷之寶也又往者通丨丨交有無自單于以下皆親漢内附往)
(來長城之下事說苑大夫者出入與民同衆取去與民同利通于人行猶舉繩不傷于言言之于世不害于)
(身通于丨丨實于府庫如是者舉以為大夫故大夫之事在于仁也馬懷素奉和送金城公主適西蕃應制)
(詩離情愴宸掖别路遶丨丨似劉禹錫賈客詞行止皆有樂丨丨無征)
關渡(宋史趙延溥傳坐遣親吏市竹材所過丨丨矯稱制免算責授登州團練使令赴任)
關月(長孫佐輔關山月詩丨丨竟如何由來遠近過參王昌齡胡笳曲聽臨丨丨苦清入海風微岑)
(宿華隂東郭客舍詩丨丨生首陽照見華隂祠夜上受降城聞笛詩風起塞雲斷夜深丨丨開)(李益權德)
(輿送工部張曹長大夫奉使西蕃詩塞雲凝廢壘丨丨照驚蓬崔塗孤雁詩渚雲低暗渡丨丨冷遥隨貫)
(休長安道詩千車萬馱半宿丨丨)
關星(雲笈七籖第七丨丨名曰元陽神曰天關)
關雲(宋書禮志警衞兵而丨丨先雨祇以灑路自陳子良上越國公楊素詩丨丨未盡散塞霧常生)
(儲光羲歌舒大夫頌德詩隴路起豐鎬丨丨隨旂旌岑參送劉郎將歸河東詩山雨醒别酒丨丨迎渡船)
(杜甫寓目詩丨丨常帶雨塞水不成河)
關雪(馬戴送狄參軍赴杭州詩丨丨發車晚風濤挂席聞)
關隂(素問寸口一盛病在厥隂二盛病在少隂三盛病在太隂四盛已上為丨丨)
關寒(李益送柳判官赴振武詩丨丨塞榆落月白胡天風)
關曉(庾信哀江南賦河無冰而馬渡丨未丨而雞鳴詩皇甫冉河南鄭少尹城南亭送鄭判官還河東)
(天秋聞别鶴丨丨待鳴雞)
關尹(周語敵國賓至丨丨以告注丨丨司關掌四方賓客叩關則為之告庾信謝趙王賚息絲布啓丨)
(丨津梁之織鄴地雙絲扶風彩文之機仙園獨繭居又漢書藝文志丨丨子九篇莊子丨丨曰在已無形)
(物自著其動若水其静若鏡其應若響芴乎若亡寂乎若清仝焉者和得焉者失未嘗先人而嘗隨人吕覽)
(老𥅆貴柔孔子貴仁墨翟貴廉丨丨貴清子列子貴虚陳駢貴齊陽生貴已孫臏貴勢王廖貴先兒良貴後)
(新論道者鬻熊老𥅆丨丨莊周之類也)
關尉(隋書百官志齊護軍府掌四中關津輿駕出則護駕又領諸丨丨津尉華陽國志白水縣有丨丨)
(故州牧劉璋將楊懷高沛守也于張纉南征賦造扃鍵之候司發傳書丨丨)
關令(岑參題觀樓詩荒樓荒井閉空山丨丨乘雲去不還)
關長(後漢書張禹傳祖父況光武為大司馬過邯鄲況為郡吏謁見光武因與俱北到高邑以為元氏令)
(遷涿郡太守為常山丨丨注關縣屬常山郡今定州行唐縣西北有故關邑城)
關吏(漢書終軍傳初軍從濟南當詣博士步入關丨丨予軍繻軍問㠯此何為吏曰為復傳還當㠯合符)
(軍曰大丈夫西游終不復傳還棄繻而去軍為謁者使行郡國建節東出關丨丨識之曰此使者迺前棄繻生)
(也直魏志陳思王植傳注魏略曰初植未到關自念有過當謝帝乃留其從官著關東單將兩三人微行入)
(見清河長公主欲因主謝而丨丨以聞帝使人逆之不得見太后以為自殺也對帝泣會植科頭負鐵鑕徒跣)
(詣闕下帝及太后乃喜靖唐書李子通傳及伏威來朝子通語伯通曰東南未而伏威來我故兵多在江外)
(若收之可建大功遂皆亡及藍田為丨丨所獲民中說子出自蒲關丨丨陸逢止之曰未可以遯我生也子)
(為之宿翌日而行陸逢送子曰行矣江湖鱣鯨非溝瀆所容也又子之韓城自龍門關先濟賈瓊程元後丨)
(丨仇璋止之曰先濟為誰吾視其顙頽如也重而不亢目燦如也澈而不瞬口敦如也闞而不張鳳頸龜背䰅)
(垂至腰參如也與之行俯然而色卑與之言泛然而後應浪驚柁旋而不懼是必有異人者也左延年秦女)
(休行丨丨呵問女休女休前置詞平生為燕王婦於今為詔獄囚岑參函谷關歌野花不省見行人山鳥何)
(曾識丨丨)
關人(周禮司關凡四方之賓客敂關則為之告注謂朝聘者也敂關猶謁丨丨也疏敂猶至也至關門先)
(謁丨丨以入境)(儀禮聘禮及境謁丨丨關人問從者幾人遂上庠錄盧尚卿東歸詩今日霸陵橋上過丨)
(丨應笑臘前迴丨又李白楊叛兒樂府何許最丨烏啼白門柳)
關戎(魏書中山王英傳世宗引英謂之曰婁悅綏御失和銓衡闇於簡授故使郢民引寇丨丨外奔義陽)
(孤窘有倒懸之切王國之邵虎威名宿震故屈王親總元戎埽清氛穢孟浩然長安早春詩丨丨惟東井城)
(池起北辰)
關門(晉書皇甫重傳成都王穎與顒起兵共攻乂以討后父尚書僕射羊元之及商為名又以商為左將)
(軍河東太守領萬餘人於丨丨距張方為方所破顒軍遂進宋史王文郁傳夏人圍蘭州已奪兩丨丨文郁)
(募死士夜縋而下持短兵突賊即埽營去士又魏勝傳時金兵已逼關勝登丨丨張樂飲酒犒軍令固守勿)
(出戰金兵攻之踰時乃少遣士出憑險隘擊之金人知不可攻率軍轉而渡河襲關後博物志燕太子丹質)
(于秦秦王遇之無禮不得意思欲歸請于秦王不聽謬言曰令烏頭白馬生角乃可丹仰而歎烏頭白俯而嗟)
(馬生角秦王不得已而遣之為機法之橋欲陷丹丹驅馳過之而橋不發遁到關丨丨不開丹為雞鳴於是衆)
(雞悉鳴遂歸送杜淹寄贈齊公詩丨丨共月對山路與雲連李頎錢子入京詩驛路青霜下丨丨黃葉稀)
(送崔顥題潼關道詩山勢雄三輔丨丨扼九州李太守赴上洛詩驛路飛泉灑丨丨落照深)(王維岑參)
(送王七錄事赴虢州詩小店丨丨樹長河華岳祠看劉長卿洛陽主簿叔知和驛承恩赴選伏辭詩落日華)
(山丨丨逼青翠)
關闥(李商隐為河東公謝相國京兆公啟未敢尋盟遽兹聞喜遐瞻丨丨恨乏羽毛)
關閫(齊書劉悛傳三吴國之丨丨比歲被水潦而糴不貴是天下錢少非穀穰賤此不可不察也)
關戸(淮南子天下非無廉士也然而守重寶者必丨丨而全封以為有欲者之于廉不若無欲者也又)
(李端雜歌向栩非才徒隐竈田文有命那丨丨)
關樓(岑參五月四日送王少府歸華隂詩仙掌分明引馬頭西看一點是丨丨)
關亭(孫逖冬末送魏起居赴京詩驛騎朝丹闕丨丨望紫烟)
關籥(一作鑰楚語夫誰無疾眚能者早除之舊怨滅宗國之疾眚也為之丨丨蕃籬而遠備閑之猶恐其)
(至也是之為日惕若召而近之死無日矣恣南史梁臨川靖惠王宏傳宏以介弟之貴無他量能意聚斂庫)
(寶垂有百間在内堂之後丨丨甚嚴有唐書西域康居傳南至吐火羅五百里有野□城城巨窟嚴以丨丨)
(歲再祭人向窟立中即烟出先觸者死心元史百官志見殿廡下神仙傳太元女訪明師洗求道得王子)
(之術門戸櫝櫃有丨丨者指之即開鑰西京雜記廣川王去疾掘魏襄王冢初至一戸無扃石牀方四尺牀)
(上有石几左右各三石人立侍皆武冠帶劍復入一戸石扉有丨丨叩開見棺柩黑光照人刀斫不入燒鋸截)
(之乃漆雜兕革為棺厚數寸累積十餘重力不能開乃止星經天籥星在斗杓第二星西主丨丨開閉新)
(論故口者言語之門戸舌者門戸之丨丨關鑰動則門戸開門戸開則言語出出言之善則千里應之出言之)
(惡則千里違之言失於已不可遏于人情發于近不可止于遠是以君子慎其丨丨以密言語又風雨有形)
(則可以帷幕捍寒暑無形不可以丨丨遏也何又嗜欲之萌耳目可丨而心意可丨世說傅嘏曰晏鄧颺)
(有為而躁博而寡要外好利而内無丨丨貴同惡異多言而妒前梁簡文帝六根懴文願捨此穢耳得彼天)
(聰聞開塔丨丨之聲彈指謦欬之響諸佛所說悉皆總持香風淨土之聲寶樹鏗鏘之響於一念中怳然入悟)
關鍵(齊書裴昭明傳建武初為王元邈安北長史廣陵太守明帝以其在事無所啟奏代還責之昭明曰)
(臣不欲競執丨丨故耳者老子善閉無丨丨而不可開淮南子老子曰善閉無丨丨而不可開也善結者)
(無繩約而不可解也辭文心雕龍神居胸臆而志氣統其丨丨物沿耳目而令管其樞機嵇康答難養生)
(論上以周孔為丨丨畢志一誠下以嗜欲為鞭策欲罷不能王筠開善寺碑妙門丨丨闢之者既難法海波)
(瀾游之者未易零許敬宗勸封禪表太岳臨雲登其峰而小天下岱宗雨不崇朝而彌海内信天地之丨丨)
(為神祇之會同)
關牡(宋濂予奉詔總裁元史故人操公琬實與纂修尋以病歸作詩敘舊詩尋鶴陟欹磴避人下丨丨)
關柝(孟子辭尊居卑辭富居貧惡乎宜乎抱丨擊丨戎易林丨丨開啟衿帶解墮梁元帝次建業詔)
(旃既息丨丨無警)
關鏁(鎻同宋史藝文志風雲丨丨祕訣一卷丨符載梵閣寺常準上人精院記毗尼大藏啟其丨壇場)
(之上鬱有風稱言朱子答何叔京書道理無窮想索見聞有限聖人之正在無窮處而我以有限者窺之丨)
(丨重重未知何日得透盡耳存李頎無盡上人東林禪居詩且願啟丨丨於焉微尚黃庭堅演雅詩伯勞)
(饒舌世不問鸚鵡纔言便丨丨)
關扃(宋書張邵傳若歴城鬱州可至下官敢不高讃今城内乏食人無固心但以丨丨嚴密不獲走耳若)
(一搖動則潰然奔散雖欲至所在其可得乎)
關樹(沈約有所思樂府丨丨抽紫葉塞草發青芽府王褒出塞詩塞禽惟有鳥丨丨但生榆李義和)
(邊城秋氣早詩丨丨凋涼葉塞草落寒花安岑參虢州送天平何丞入京市馬詩丨丨晚蒼蒼長近夕陽)
(錢起送張管記從軍詩日寒丨丨外峰盡塞雲西愁温庭筠過潼關詩十里曉雞丨丨暗一行塞雁隴雲)
(劉滄入關留别主人詩羸馬客程秋草合晚蟬丨丨古槐深又龍門留别道友詩飛鳴北雁塞雲暮搖落西)
(風丨丨寒暗陸游夢遊散關渭水之間詩驛窗燈傳秋柝丨丨烟深宿暮鴉)
關林(無可送杜司馬再游蜀中詩劒水啼猨在丨丨轉棧遲)
關榆(李益聽曉角詩邊霜昨夜墮丨丨吹角當城漢月孤)
關柳(岑參送宇文舍人出宰元城詩縣花迎墨綬丨丨拂銅章徐夤潼關早行詩丨丨不知誰氏種岳)
(碑猶見聖君題)
關草(王光庭奉和聖製送張說廵邊詩海波先若鏡丨丨豫從風)
關口(史記滑稽傳洛陽有武庫敖倉當丨丨天下咽㗋魏書費穆傳妖賊李洪於陽城起逆連結蠻左)
(詔穆兼武衞將軍率衆討擊破于丨丨之南縣唐書地理志華州華隂郡華隂天授二年析置潼津在丨丨)
(後隸虢州聖歴二年來屬長安中省牙王建送鄭權尚書詩戍頭龍腦鋪丨丨象堆)
關頭(蜀志法正傳魚復與丨丨實為益州禍福之門丨又龐統傳楊懷高沛璋之名將各杖彊兵據丨)
(聞數有牋諫璋使發遣將軍還荆州將軍未至遣與相聞說荆州有急欲還救之並使装束外作歸形此二子)
(既服將軍英名又喜將軍之去計必乘輕騎來見將軍因此執之進取其兵乃向成都此中計也晉書文帝)
(紀帝將伐蜀乃謀衆曰今絆姜維于沓中使不得東顧直指駱谷出其空虛之地以襲漢中彼若嬰城守險兵)
(勢必散首尾離絶舉大衆以屠城散銳卒以略野劒閣不下守險丨丨不能自存以劉禪之闇而邊城外破士)
(女内震其亡可知也李崔融從軍行丨丨落月横西嶺塞下凝雲斷北流端關山月詩露濕月蒼蒼丨丨)
(榆葉黃元司空圖商山詩丨丨傳說開事指點多疑孟浩然)
關畔(羅隐關亭春望詩丨丨春雲拂馬頭馬前春事共悠悠又送宣武徐巡官詩白知丨丨元非馬元)
(覺壺中别有天)
關法(史記孟嘗君傳孟嘗君得出即馳去更封傳變名姓以出關夜半至函谷關秦昭王後悔出孟嘗君)
(求之已去即使人馳傳逐之孟嘗君至關丨丨雞鳴而出客孟嘗君恐追至客之居下坐者有能為雞鳴而雞)
(盡鳴遂發傳出出如食頃秦追果至關已後孟嘗君出乃還)
關譏(孟子丨市丨而不征力又丨丨而不征山家語若乃十一而稅用民之歲不過三日入澤以其)
(時而無征丨丨市鄽皆不收賦此則生財之路而明王節之何財之費乎温庭筠病中書懷詩見市義下)
關征(宋史米信傳嘗私市絹附上計吏稱官物以免丨丨上廉知之)
關稅(左傳疏見關禁下)
關禁(左傳宋公于是以門賞耏斑使食其征注門關門征稅也疏據禮文城門亦有征必知關門者以關)
(門征稅其數既多故昭二十年偪介之關暴征其私是丨丨之重異于城門此云食其征稅故云關稅也江)
(淹為始安王拜征虜將軍丹陽尹章不悟瑶離降映繩河低文遂翊言丨丨徙第京部)
關堠(何承天安邊論界上嚴立丨丨杜廢閒蹊柳惲贈吴均詩丨丨日遼絶何因附行旅)
關燧(齊書高帝紀今丨丨無虞時和歲稔遠邇同風華夷慕義便可式遵前準修建斆學精選儒官廣延)
(國胄疆又王融傳必以草竊丨丨寇擾邊寧容款塞卑辭承衣請朔)
關燭(唐太宗執契静三邊詩玉彩輝丨丨金華流日鏡)
關繻(薛能長安道詩丨丨古若在山岳累應成)
關旆(蘇晉送張說廵邊詩皇情悵丨丨詔餞列郊筵)
關防(宋史王濟傳景德初徙知河中府契丹南侵上幸澶淵詔緣河斷橋梁毁船舫稽緩者論以軍法濟)
(曰陜西有丨丨隔閡舳艫遠屬軍儲數萬一旦沈之可惜又動搖民心因密奏寢其事青瑣詩話范文正公)
(鎮越民曹孫居中死於官其家大窘遺二子幼妻長子方三歲公乃以俸錢百緡賙之其他郡官從而遺之若)
(有倍公數公為具舟擇一老吏送轄其舟且誡其吏曰過丨丨汝以吾詩示之其詩曰一葉輕帆泛巨川來時)
(暖熱去凉天丨丨若要知名姓乃是孤兒寡婦船公之拯濟孤貧可見也又宋史選舉志端平元年以牒試)
(已罷解額既增命增額州郡措置丨丨每人止納一卷及開貢院添差考官)
關限(吴志陸遜傳夷陵要害國之丨丨既宋書自序比見役人未明上作閉鼓乃休呈課多理有不逮)
(至于息日拘備丨丨)
關閉(管子見宫垣下在文心雕龍丨者丨也出入由門丨丨當審庶務政通塞應詳韓非云孫亶回聖)
(相也而關于州郡蓋謂此也)
關啟(易林牡飛丨丨憂患大解不為身禍)
關破(宋史王彦傳金人攻饒風關彦與吴玠禦之不能却丨丨彦收餘兵奔達州)
關升(宋史選舉志中書舍人程大昌言舊制選人改秩後兩任丨丨通判通判兩任丨丨知州知州兩任)
(即理提刑資序除授之際則又有别以知縣資序隔兩等而作州者謂之權發遣以通判資序隔一等而作州)
(者謂之權知)
關捷(李尤函谷關賦襟要約之險固兮制丨丨以擒并)
關號(梁簡文帝神山寺碑銘丨丨天井山稱地雌)
關子(唐書李逢吉傳其黨有張又新李續張權輿劉栖楚李虞程昔範姜洽及訓八人而傅會者又八人)
(皆任要劇故號八丨十六丨有所求請先賂丨丨後達于逢吉無不得所欲)
關張(魏書長孫肥傳長孫肥結髮内侍雄烈知名軍鋒所指罔不奔散丨丨萬人之敵未足多也南史)
(蕭摩訶傳有西域胡妙於弓矢弦無虚發衆軍尤憚之及將戰明徹謂摩訶曰若殪此胡則彼軍奪氣君有丨)
(丨之名可斬顔良矣凌岑參東歸留題太常徐卿草堂詩漢將小衞霍蜀將丨丨杜甫謁先主廟詩孰與)
(丨丨並功臨耿鄧親如李商隐籌筆驛詩管樂有才終不忝丨丨無命欲何楊維楨梁父吟丨丨比疆冶)
(將相俱和同)
關馬(蜀志黃忠傳先主為漢中王欲用忠為後將軍諸葛亮謂先主曰忠之名望素非丨丨之倫也而今)
(便令同列馬張在近親見其功尚可喻指關遥聞之恐必不悅得無不可乎先主曰吾自當解之遂與羽等齊)
(位賜爵關内侯)
關董(柳貫題趙子昂画詩拈來丨丨散花禪按謂丨仝丨元)
關荆(張羽米南宫雲山歌洪谷之後有丨丨營丘渾雄獨造古按丨丨謂丨仝丨浩)
關羽(蜀志丨丨等傳評丨丨張飛皆稱萬人之敵為世虎臣杜甫寄張十侍御詩湘西不得歸丨丨河)
(内尤宜借宼恂)
關生(中說文中子曰吾聞禮于丨丨見負樵者幾焉正樂於霍生見持竿者幾焉吾將退而求諸野矣)
關元(素問寒氣客於衝脈衝脈起於丨丨隨腹直上寒氣客則脈不通脈不通則氣因之故喘動應手矣)
(也又上紀者胃腕也下紀者丨丨也注丨丨者少陽募在齊下同身寸之三寸足三隂任脈之會黃庭内)
(景經注見關塞下)
關鬲(鹽鐵論賢良曰賈生有言曰㦝言則辭淺而不入深言則逆耳而失指故曰談何容易談且不易而)
(况行之乎此胡建所以不得其死而吴得幾不免于患也語曰五盜執一良人枉木惡直繩今欲下鍼石通丨)
(丨則恐有盛胡之累懷鍼槖艾則被不工之名狼跋其胡載&KR2102;其尾君子之路行止之道固狹耳此子石所歎)
(息也)
關胃(武帝内傳劉徹好道適來視之見徹了了似可成進然形慢神穢腦血淫漏五臟不淳丨丨彭孛骨)
(無津液脈浮反升肉多精少瞳子不夷三尸狡亂元白失時雖當語之以至道殆恐非仙才也)
關樞(素問上下同法視其部中有浮絡者皆少陽之絡也絡甚則入客于經故在陽者主内在隂者主出)
(以滲于内諸經皆然太陽之陽名曰丨丨)
關墊(素問上下同法視其部中有浮絡者皆心主之絡也絡盛則入客于經太隂之隂名曰丨丨)
關脰(漢書楊雄傳魂亡魄失觸輻丨丨注脰頸也言衆獸廹急或自觸車輻關頸而死也)
關頸(漢書楊雄傳注見上)
關鏡(黃庭内景經下有青童神公子主諸丨丨聰明始)
關牒(唐書百官志凡符移丨丨必遣於都省乃下)
關牋(宋書禮志令書注右並白紙書凡内外應丨丨之事一準此為儀其經宫臣者依臣禮)
關石(書五子之歌明明我祖萬邦之君有典有則貽厥子孫丨丨和鈞王府則有傳金鐵曰石供民器用)
(通之使和平則官民足盛張華大司農箴家有廬井王有廪籍阜豐物和鈞丨丨)
關斧(馬融廣成頌翬終葵揚丨丨注終葵椎也丨丨斧名也)
關雎(詩關丨丨鳩在河之洲者詩序丨丨后妃之德也又丨丨麟趾之化王之風也故繫之風耳)
(論語丨丨樂而不淫哀而不傷世又師摰之始丨丨之亂洋洋乎盈耳哉史記外戚家故易基乾坤詩始)
(丨丨書美釐降春秋譏不親迎夫婦之際人道之大倫也又儒林傳序周室衰而丨丨作幽厲微而禮樂壊)
(子漢書匡衡傳婚姻之禮正然後品物遂而天命全孔論詩以丨丨為始此綱紀之首王化之原也詩傳)
(文王之妃姒氏思得淑女以共内職賦丨丨丨韓詩外傳子夏問曰丨丨何以為國風始也孔子曰丨至矣)
(乎夫丨丨之人仰則天俯則地幽幽冥冥德之所藏紛紛沸沸道之所行雖神龍變化斐斐文章大哉丨丨之)
(道也萬物之所繫群生之所懸命也河洛出書圖麟鳳翔乎郊不由丨丨之道則丨丨之事將奚由至矣哉)
(大戴禮春秋之元詩之丨丨禮之冠婚易之乾巛皆慎始敬終云爾新論丨丨興於鳥而為風之首美其摰)
(而有别也鹿鳴興于獸而為雅之端嘉其得食而相呼也以夫鳥獸之醜苟有一善詩人歌咏以為美談奚況)
(人之有善而可棄乎)
關天(李白中山孺子妻歌一貴復一賤丨丨豈由身歲范成大淨行寺傍皆圩田每為潦漲所決民歲)
(興築患糧絶功輒不成詩空腹荷鋤那辦此人功不至豈丨丨)
關身(陸游閑居自述詩自許山翁嬾是真紛紛外物豈丨丨)
關心(鮑照代堂上歌行萬曲不丨丨一曲動情多杜王維酬張少府詩晚年唯好静萬事不丨丨甫)
(詶郭十五判官度詩藥裹丨丨詩總廢花枝照眼句還成范成大致一齋述事詩除却一犂春雨足眼前無)
(物可丨丨夢陸游散懷詩習氣尚存詩入病根未去藥丨丨)
關意(杜牧池州送孟遲先輩詩離别豈足更丨丨衰老相隨可奈何)
關慮(于邵為柳州鄭郎中謝上表牙管一雙未嘗丨丨竹書兼兩何敢經懷)
關懷(宋書孝武王皇后傳父偃謙虚恭謹不以世事丨丨又孔覬傳不治産業居常貧罄無有豐約未)
(嘗丨丨柳徐陵諫仁山深法師罷道書假使眉如細何足丨丨頰似紅桃詎能長久)
關情(陸龜蒙又詶襲美次韻詩酒香偏入夢花落又丨丨鄭谷郊墅詩滿野紅塵誰得路連天紫閣獨)
(丨丨要劉克莊哭孫季蕃詩每歲鶯花主盟一生風月最丨丨)
關思(宋書樂志筝秦聲也傅元筝賦序曰世以為蒙恬所造今觀其體合法度節究哀樂乃仁智之器豈)
(亡國之臣所能丨丨哉)
關覽(後漢書文苑傳張升少好學多丨丨而任情不羈)
關練(法苑珠林有婆羅門名曰梵天亦名世典博覽群籍圖書秘䜟天文地理無不丨丨故名丨丨)
關節(宋史包拯傳人以包拯笑比黃河清童稚婦女亦知其名呼曰包待制京師為之語曰丨丨不到有)
(閻羅包老出又素問刺丨丨中液不得屈伸)
關通(唐書薛存誠傳拜御史中丞浮圖鑒虚者自貞元中丨丨賂遺倚宦豎為姦會坐于頔杜黃裳家事)
(逮捕下獄存誠窮劾之得贓數十萬)
關託(唐書李德裕傳帝怠荒于政故戚里多所請匄挾宦人詗禁中語丨丨大臣)
關白(唐書趙宗儒傳太常有五方師子樂非大朝會不作帝嗜聲色宦官領教坊者乃移書取之宗儒不)
(敢違以訴宰相宰相以事專有司不應丨丨以儒不職罷為太子少師元史文宗紀命阿榮趙世安提調通)
(政院事一切給驛事皆丨丨然後給遣)
關宣(南史戴法興等傳論至于冠冕搢紳仕疎人貴伏奏之務既寢趨走之勞亦悉丨丨所寄屬當事有)
(所歸通驛内外切自音旨)
關試(宋史職官志南曹堂考驗選人殿最成状而送流内銓丨丨勾黃給歷之事又選舉志登科之人)
(例納朱膠綾紙之直赴吏部南曹試判三道謂之丨丨)
關刺(文心雕龍夫書記廣大衣被事體筆劄雜名古今多品是以總領黎庶則有譜籍簿錄醫歷星筮則)
(有方術占試申憲述兵則有律令法制朝市徵信則有符契劵疏百官詢事則有丨丨解牒萬民達志則有状)
(列辭諺並述理于心著言于翰雖藝文之末品而政事之先務也)
關決(史記萬石君傳是時漢方南誅兩越東擊朝鮮北逐匈奴西伐大宛中國多事天子廵狩海内修上)
(古神祠封禪興禮樂公家用少桑弘羊等致利王温舒之屬峻法兒寬等推文學至九卿更進用事事不丨丨)
(於丞相丞相醇謹而已)
關制(唐書裴延齡傳度支出納與太府交相丨丨出物旬計見物月計符按覆覈有御史以監董之則財)
(用不得回隐)
關諮(齊書鬱林王紀謀出高宗於西州中勅用事不復丨丨又江祏傳高宗雖顧命郡公而意寄多在)
(祏兄弟至是更直殿内動止丨丨)
關掌(宋史職官志建炎三年刑部郎官以二員為額丨丨職事初無分異)
關說(史記梁孝王世家上廢栗太子竇太后心欲以孝王為後嗣大臣及袁盎等有所丨丨于景帝竇太)
(后義格亦遂不復言以梁王為嗣事孝又佞幸傳序至漢興高祖至暴抗也然籍孺以佞幸惠時有閎孺此)
(兩人非有材能徒以婉佞貴幸與上卧起公卿皆因丨丨故孝惠時郎侍中皆冠鵕䴊貝帶傅脂粉化閎籍之)
(屬也丨元史文宗紀詔諸官在職役或守代未任為人行賕丨即有所取者官如十二章論贓吏罷不敘終)
(其身雖無所取訟起滅由已者罪加常人一等其江淹丹沙可學賦白生不能丨其丨惠子無以挫芒)
關報(揮麈三錄李鄴並無丨丨文字)
關涉(沈約尼淨秀行状精進勤勞觸事丨丨)
關豫(宋書謝弘微傳義熙初襲峻爵建昌縣侯弘微家素貧儉而所繼豐泰唯受書數千卷國吏數人而)
(已遺財祿秩一不丨丨混聞而驚歎)
關格(素問反四時者有餘為精不足為消應大過不足為精應不足有餘為消隂陽不相應病名曰丨丨)
(格又人迎與寸口俱盛四倍已上為丨丨關之脈羸不能極於天地之精氣則死矣)
關紐(元史帕克斯巴傳中統元年世祖即位尊為國師授以玉印命製蒙古新字字成上之其字僅千餘其)
(母凡四十有一其相丨丨而成字者則有韻關之法其以二合三合四合而成字者則有語韻之法而大要則)
(以諧聲為宗也塞杜牧張好好詩繁絃迸丨丨管裂園蘆)
關機(唐書韓愈傳陛下即位以來躬親聽斷旋乾轉坤丨丨闔開雷厲風飛日月清照天戈所麾無不從)
(順宜定樂章以告神明東廵泰山奏功皇天具著顯庸明示得意使永永年代服我成烈)
關捩(雲仙雜記李適之有酒器九品蓬萊盞海川螺舞仙瓠子巵幔卷荷金蕉葉玉蟾兒醉劉伶東溟樣)
(蓬萊盞上有山象三島注酒以山沒為限舞仙盞有丨丨酒滿則仙人出舞瑞香毬子落盞外)
關械(漢書王嘉傳案嘉本㠯相等為罪罪惡雖著大臣括髮丨丨裸躬就笞非所㠯重國褒宗廟也按相)
(謂廷尉梁相)
關空(周禮䱷人掌以時䱷為梁注鄭司農云梁水偃也偃水為丨丨以笱承其空)
關行(齊書竟陵王子良傳尚書列曹上應乾象如聞命議所出先諮於都都既下意然後付郎謹寫丨丨)
(愚謂郎官尤宜推擇)
關解(何承天上歷新法表臣授性頑惰少所丨丨)
關接(嵇康聲無哀樂論願借子之所難以立鑒識之域或當有丨丨識其言耶將吹律鳴管校其音耶)
關礙(舊唐書顔真卿傳臣聞太宗勤于聽覽庶政以理故著司門式云其有無門籍人有急奏者皆令監)
(門司與仗家引奏不許丨丨所以防壅蔽也)
關戒(雲溪友議劉侍郎軻者初之羅浮九疑欲學輕舉之道又于曹溪探釋氏丨丨遂披僧服焉)
關藏(申鑒隣臍二寸謂之關關者所以丨丨呼吸之氣以禀授四氣也)
關撲(東京夢華錄正月一日年節開封府放丨丨三日士庶自早互相慶賀)
關摺(楊維楨詩強欲黃番譜丨丨)
關夀(宋書符瑞志魏之初興也張掖刪丹縣柳谷有石生焉至青龍三年石形改易状似靈龜有文字曰)
(上上三天王述大會討大曹金但取之金立中大金馬一匹中正大吉丨丨此馬甲寅述水凡三十五字)
郵
郵亭(漢書平帝紀自太上皇以來族親各以世氏郡國置宗師以糾之考察不從教令有冤失職者宗師)
(得因丨丨書言宗伯請以聞下所伐繕治丨丨充入金城)(又趙充國傳以閑暇時又黃霸傳使丨丨鄉官)
(皆畜雞豚㠯贍鰥寡貧窮者不又嘗欲有所司察擇長年廉吏遣行屬令周密吏出敢舍丨丨食于道旁烏)
(攫其肉後日吏還謁霸霸見迎勞之曰甚苦食道旁為烏盜肉吏大驚後漢書趙孝傳孝父普為田禾將軍)
(任孝為郎每告歸白衣步擔嘗從長安還欲止丨丨亭長先時聞孝當過埽灑待之孝既至不自名長不肯内)
(因問曰田禾將軍子當從長安來何時至乎孝曰尋到矣于是遂去宋書庾悅傳其州郡邊江民戸遼落加)
(以丨丨險闊畏阻風波轉輸往還常有淹廢丨論衡二十八宿為日月舍猶地有丨丨為長吏廨矣丨著地)
(亦如星舍著天也路元結舂陵詩丨丨傳急符往來迹相隨張祜平原上題丨丨殘花詩雲暗山横日欲)
(斜丨丨下馬見殘花周李洞送知己赴濮州詩中路行僧謁丨丨話海濤伯琦紀行詩嶺西通驛傳山盡)
(見丨丨)
郵舍(唐書竇懷貞傳從子競字思慎舉明經為英王府參軍尚乘直長調郪令修丨丨道路設冠婚喪紀)
(法百姓德之)
郵遞(唐書兵志開元九年又詔天下之有馬者州縣皆先以丨丨軍旅之役定戸復緣以升之百姓畏苦)
(乃多不畜馬故騎射之士減曩時自今諸州民勿限有無蔭能家畜十馬以下免帖驛丨丨征行定戸無以馬)
(為貲謂又劉晏傳初州縣取富人督漕輓謂之船頭主丨丨之捉驛稅外横取謂之白著人不堪命皆去為)
(盜賊晏始以官船漕而吏主驛事)
郵驛(宋史王罕傳時南道丨丨斷絶罕上事不得通而提點刑獄鮑軻遁處南雄數具奏及賊平軻受賞)
(罕謫監信州酒)
郵傳(唐書崔衍傳歴蒲虢二州居陜華間而賦數倍入衍白太重裴延齡領度支方聚斂私謂衍前刺史)
(無發明公當止衍不聽復奏州部多覈田又丨丨劇道屬歲無秋民舉流亡不蠲減租額人無生理臣見長吏)
(之患在因循不以聞不患陛下不憂䘏也患申請不實不患朝廷不矜貸也陛下拔臣大州寧欲視民困而顧)
(望不言哉聲宋史王全斌傳師雄分兵綿漢間斷閣道緣江置砦言欲攻成都自是邛蜀眉雅東川果遂渝)
(合資簡昌普嘉戎榮陵十七州並隨師雄為亂丨丨不通者月餘)
郵置(唐書李吉甫傳左拾遺楊歸厚嘗請對日已旰帝令它日見固請不肯退既見極論中人許遂振之)
(姦又歴詆輔相求自試又表假丨丨院具婚禮帝怒其輕肆欲遠斥之燕翼貽謀錄前代丨丨皆役民為之)
(自兵農既分軍制大異于古而郵亭役兵如故太祖即位之始即革此弊建隆二年五月詔諸道州府以軍卒)
(代百姓為遞夫其後特置遞卒優其廪給遂為定制)
郵販(宋書自序傳間者獯獫扈横掠剥邊鄙丨丨絶塵坰介靡達瞻江盻淮眇然千里)
郵役(宋史張齊賢傳自荆渚至桂州水遞鋪夫數千戸困于丨丨衣食多不給論奏減其半)
郵子(唐書元稹傳徙浙東觀察使明州歲貢蚶役丨丨萬人不勝其疲稹奏罷之)
郵中(唐書元稹傳俄分司東都時浙西觀察使韓臯杖安吉令孫澥數日死武寧王紹護送監軍孟昇喪)
(乘驛内喪丨丨吏不敢止内園擅繫人踰年臺不及知河南尹誣殺諸生尹太階飛龍使誘亡命奴為養子田)
(季安盜取洛陽衣冠女汴州沒入死賈錢千萬凡十餘事悉論奏)
郵籤(杜甫宿青草湖詩宿槳依農事丨丨報水程)
驛
驛亭(齊書晉安王子懋傳汝共諸人量覓可使人數往南門舞隂諸要處參覘糧食最為根本更不憂人)
(仗常行視丨丨馬不可有廢闕并約語諸州當其堺皆爾不如法即問事宋史禮志華隂就行宫宴父老賜)
(丨丨名曰宣澤即杜甫秦州雜詩今日明人眼臨池好丨丨又喜觀到復題短篇詩江閣嫌津柳風帆數)
(丨丨詩又巴西丨丨觀江漲呈竇使君漂泊猶杯酒躊躇此丨丨)
驛樓(樹萱錄番禺鄭僕射嘗游湘中宿于丨丨夜遇女子誦詩曰紅樹醉秋色碧溪鳴夜絃佳期不可再)
(風雨杳如年頃刻不見杜岑參青門歌東出青門路不窮丨丨官樹灞陵東甫通泉驛詩丨丨衰柳側縣)
(郭輕烟畔許又舟中詩風餐江柳下雨卧丨丨邊入陳羽西蜀送中庸歸秦赴舉詩丨丨横水影鄉路花)
(枝丨元稹嘉陵江詩今日嘉川丨下可憐如練繞明窗)
驛窗(陸游夢游散關渭水之間詩見關樹下)
驛廪(唐書逆臣傳有康謙者上元中出家貲佐山南丨丨肅宗喜其濟許之)
驛館(宋史禮志出班謝沿路丨丨御筵茶藥及傳宣撫問復歸位喝拜舞蹈訖舍人宣有勅賜窄衣一對)
(金蹀躞子一金塗銀冠一鞾一兩衣著三百匹銀二百兩鞍轡馬一跪受起拜舞蹈訖喝祇候應喏西出)
驛舍(宋史李重誨傳重誨純慤寡過真宗悼其沒於遠土命其子乘傳往護柩歸聽止丨丨之别次又)
(李迪傳陛下東封時勅所過毋伐木除道即丨丨或州治為行宫裁令加塗塈而已及幸汾亳土木之役過往)
(時幾百倍今蝗旱之災殆天意所以儆陛下也)
驛店(唐書德宗紀興元元年二月甲子李懷光為太尉懷光反丁卯如梁州懷光將孟庭保以兵來追左)
(衞大將軍侯仲莊敗之于丨丨)
驛置(唐書柳公綽傳長慶元年復為京兆尹時幽鎮用兵補置諸將使馹係道公綽奏曰比館遞匱乏丨)
(丨多闕敕使衣緋紫者所乘至三四十騎黃綠者不下十數吏不得視劵隨口輒供驛馬盡乃掠奪名馬怨嗟)
(驚擾行李殆絶請著定限以息其弊有詔中書條檢定數由是吏得紓罪宦官共惡疾之宋史王濟傳濟携)
(父骨匿于山谷間既而官軍大集濟脫身謁其帥朱乙陳討賊之計乙嘉之遺以束帛奏假丨丨遣歸又石)
(保興傳咸平二年知威虜軍會夏人入鈔保興發帑錢數萬緡分給戰士主者固執不可保興曰城危如此安)
(暇中覆事定覆而不允願家財償之夏人退丨丨以聞真宗貸而不問)
驛藏(唐書宣宗紀大中三年二月吐蕃以秦原安樂三州石門丨丨木峽制勝六盤石峽蕭七關歸於有)
(司)
驛門(宋史李處耘傳太祖出征駐軍陳橋處耘見軍中謀欲推戴遽白太宗與王彦昇謀召馬仁瑀李漢)
(超等定議始入白太祖太祖拒之俄而諸軍大譟入丨丨太祖不能却處耘臨機決事謀無不中太祖嘉之)
(又朱弁傳金人迫弁仕劉豫且訹之曰此南歸之漸弁曰豫汝國賊吾嘗恨不食其肉又忍北面臣之吾有死)
(耳金人怒絶其餼遺以困之弁固拒丨丨忍飢待盡誓不為屈又唐介傳見驛吏下蜀檮杌補闕蒲禹卿)
(上疏衍不納禹卿成都人從衍入洛及衍被誅乃慟哭曰蜀人自此重不幸也乃題詩于丨丨而逃不知所終)
驛南(元稹漢江上笛詩今夜聽時在何處月明西縣丨丨樓)
驛外(杜甫纜船苦風詩因聲置丨丨為問酒家壚)
驛中(宋史張方平傳契丹泛使蕭禧來議疆事臨當辭卧丨丨不起方平謂樞密使吴充曰但令主者日)
(致饋勿問且使邊郡檄其國可也充啟從之禧即行至聞見近錄張元許州人也嘗與客飲丨丨一客邂逅)
(主人者延之元初不識知也客乃顧元曰彼何人斯元厲聲曰皮裹骨頭肉斯人應聲以鐵鞭擊之而死主人)
(塗千金之藥久之能蘇)
驛邊(杜甫宿白沙驛詩丨丨沙舊白湖外草新青)
驛口(宋史王德傳建炎元年以勤王師倍道趨闕改隸劉光世平濟南寇李昱池陽寇張遇光世將先鋒)
(討李成德以百騎覘賊至蔡州上蔡丨丨橋賊疑為誘騎擁衆欲西德麾騎大呼曰王師大至矣賊駭遁)
驛道(宋書柳元景傳義恭以元景為將帥即以為廣威將軍隨郡太守既至而蠻斷丨丨欲來攻郡郡内)
(少糧器杖又乏元景設方略六七百人分五百人屯丨丨或曰蠻將逼城不宜分衆元景曰蠻聞郡遣重戍豈)
(悟城内兵少且表裏合攻於計為長詩岑參題金城臨河驛樓詩見城墻下杜甫秦州雜州圖領同谷丨)
(丨出流沙城又遣悶詩使臣來丨丨日避烏檣)
驛邏(北史魏趙郡王幹子謐傳明帝初臺使元延到其州界以丨丨無兵攝師檢覈隊主高保願列言所)
(有之兵王皆私役謐聞大怒鞭保願等五人各二百)
驛候(唐書李吉甫傳回鶻引兵自西城柳谷侵吐蕃塞下傳言且入寇吉甫曰回鶻能為我寇當先絶和)
(而後犯邊今不足虞也因請起夏州至天德復丨丨十一區以通緩急)
驛路(宋書劉勔傳郾城是賊丨丨要戍且經蠻接嶮數百里中裹糧潛進方出平地攻賊堅城自古名將)
(未有能以此濟者假其尅捷不知足南抗懸瓠北捍長社與不周書晉蕩公護傳與鄧胐等更率萬餘人於)
(郡東南隔水置柵斷絶丨丨荒宋史蔡挺傳提舉虔州監自大庾嶺下南至廣丨丨遠室廬稀疎往來無所)
(芘挺兄抗時為廣東轉運使迺相與謀課民植松夾道以休行者孔稚珪北山移文馳烟丨丨勒移山庭)
(岑參送懷州吴别駕詩丨丨通函谷州城接太行至柳宗元詔追赴都二月至灞亭上詩詔書許逐陽和丨)
(丨開花處處新紅白居易旱熱詩復想丨丨中塵走馬使)
驛上(元稹嘉陵驛詩嘉陵丨丨空牀客一夜嘉陵江水聲陸游聞西師復華州詩西師丨丨破番書鄠)
(杜真成可卜居)
驛馬(魏書羅結傳年一百一十詔聽歸老賜大寗東川以為居業每有大事丨丨詢訪焉周書宣帝紀)
(大象元年十二月乙丑行幸洛陽帝親御丨丨日行三百里四皇后及文武侍衞數百人並乘馹以從仍令四)
(后方駕齊驅或有先後便加譴責綽唐書百官志凡丨丨給地四頃蒔以苜蓿又柳公傳見驛置下宋)
(史禮志行宫除前殿外並張幕為屋覆以油帊仍增自京至泰山丨丨令三司沿汴蔡御河入廣濟河運儀仗)
(什物赴兖州吏韓愈送水陸運使韓侍御歸所治序六年冬振武軍走丨丨詣闕告饑公卿廷議以轉運不)
(得其人宜選才幹之士往换之吾族子重華適當其任又明一統志丨丨關在慶陽府城西南九十里又)
(丨丨溝在開封府商水縣西南一十三里其湍急如丨丨故名)
驛驢(唐書食貨志是時海内富實米斗之價錢十三青齊間斗纔三錢絹一匹錢二百道路列肆具酒食)
(以待行人店有丨丨行千里不持尺兵)
驛騎(宋書樂志丨丨進羽檄天下不遑居朝張謂道林寺送莫侍御詩薜蘿通丨丨松竹挂衣杜甫)
(逢唐興列主簿弟詩劒外官人冷關中丨丨疎門白居易何處難忘酒詩赦書逢丨丨賀客出都)
驛乘(宋史种放傳徙居嵩山天封觀側遣内侍就興唐觀基起第賜之假踰百日續給其奉然猶往來終)
(南按視田畝每行必給丨丨在道或親詬驛吏規算糧具之直時議浸薄之)
驛樹(國史補開元末西國獻獅子至長安西道中繫於丨丨樹近井獅子哮吼若不自安俄頃風雷大至)
(果有龍出井而去丨杜甫龍門詩龍門横野斷丨出城來)
驛梅(田錫疊嶂樓賦丨丨江柳動游宦之芳懷風觀露臺起高明之逸意)
驛料(宋史職官志百官案掌官朝幕職官奉料祠祭禮物諸州丨丨又康德輿傳徙并代兵馬鈐轄管)
(勾麟府路軍馬事有蕃部密羅為殿侍求錦袍丨丨德輿不與密羅頗出怨言)
驛頓(清波雜志輝頃過淮見市肆所售羊甚大丨丨早晚供羊甚腆)
驛舫(岑參送盧郎中除杭州赴任詩千家窺丨丨五馬飲春湖又送羽林孫將軍赴歙州詩丨丨宿湖)
(月州城浸海雲江又送樊侍御使丹陽便覲詩丨丨風引鄉書海雁催)
驛官(唐書李元諒傳先是詔發豳隴兵東討李希烈師方出關泚使劉忠孝召還至華隂尉李夷簡說丨)
(丨捕之追及關元諒斬以徇所召兵不得入由是華州獨完)
驛將(齊書張敬兒傳求入隊為曲阿戍丨丨州差補府將還為郡馬隊副轉隊主稍官寧蠻府行參軍)
驛吏(宋史种放傳見驛乘下以又唐介傳知莫州任丘縣當遼使往來道丨丨誅索破家為苦介坐驛)
(門令曰非法所應給一切勿與稍毁吾什器者必執之皆帖伏以去)
驛卒(南唐近事陶穀學士奉使恃上國勢下視江左辭色毅然不可犯韓熙載命妓秦弱蘭詐為丨丨女)
(每日弊衣持帚埽地陶悦之與狎因贈一詞名風光好)
驛子(北史齊神武紀建牙陽曲州陳部分有款軍門者絳巾袍自稱梗陽丨丨願厠左右訪之則以力聞)
(嘗於并州市搤殺人者乃署為親信)
驛使(宋書蕭思話傳下官蒙荷榮渥義兼常志此月五日被丨丨追命騎還朝切齒拊心輒已鍾疾雖百)
(口在都一非所顧正欲遣啟受規略會奉今旨悲懼兼積荆州記陸凱與范曄相善自江南寄梅一枝詣長)
(安與曄幷詩折花逢丨丨寄與隴頭人江南無別信聊贈一枝春崔顥渭城少年行揚鞭走馬城南陌朝逢)
(丨丨秦川客行岑參虢中詶陜西甄判官見贈詩前者丨丨來忽枉軍詩杜甫東樓詩傳聲看丨丨送節)
(向河源羽又黃草詩秦中丨丨無消息蜀道兵戈有是非陳若耶溪逢陸澧詩溪上春晴聊看竹誰言丨)
(丨此相逢)
驛書(宋書沈攸之傳攸之密邇内畿川途弗遠丨丨至止晏若不聞宋史段思恭傳知揚州朝廷方經)
(略江表命思恭兼沿江廵檢每出廵委州事于通判以牌印鼓角金鉦自隨丨丨自京師來者令賫至其所事)
(多稽滯因與通判李巖相諱)
驛事(唐書劉晏傳見郵遞下)
驛令(宋史藝文志吴奎丨丨三卷)
驛劵(宋史職官志凡内外支供及奉給丨丨賞賜衣物錢帛先期擬度時而予之又西南溪峒蠻傳自)
(治平末光銀入貢故事南江諸蠻亦隸辰州貢進則給以丨丨光銀援以為請詔以劵九道給之)
驛奏(宋史蔣堂傳先是發運使上計造大舟數十載江湖物入遺京師權貴堂曰吾豈為此歲入自可附)
(丨丨也前後五年未嘗一至京師)
驛賜(唐書李大亮傳俄寢疾帝親和藥丨丨之)
驛聞(宋史沈括傳朝廷出宿衞之師來戍賞賜至再而不及鎮兵括以為衞兵雖重而無歲不戰者鎮兵)
(也今不均若是且召亂乃藏勅書而矯制賜緡錢數萬以丨丨詔報之曰此右府頒行之失非卿察事機必擾)
(軍政自是事不暇請者皆得專之當又劉承宗傳或有陳訴屈抑經轉運提點司區斷不即按鞫詣實杖以)
(下依法區理徒以上丨丨守又王綸傳知建康府兼行宫留守敵犯江綸每以禦利害丨丨上多從之)
驛送(宋史李全傳有郭統制者殺全次子通殺一婦人以為楊氏函其首并福首馳獻於紹雲紹雲丨丨)
(京師傾朝甚喜)
驛往(宋史禮志或啟建道場于諸寺觀或遣内臣分詣州郡如河中之后土廟太寧宫亳之太清明道宫)
(兖之會真景靈宫太極觀鳳翔之太平宫舒州之靈仙觀江州之太平觀泗州之延祥觀皆函香奉祝丨丨禱)
(之)
驛止(宋史童貫傳至湟川適禁中火帝下手札丨丨貫毋出兵貫發視遽納鞾中厚問故貫曰上趣成功)
(耳師竟出復四州)
驛召(宋史英宗宣仁高皇后傳哲宗嗣位尊為太皇太后丨丨司馬光吕公著未至迎問今日設施所宜)
(先)
驛行(宋書禮志令書儀下司徒令報聽如某所上某宣攝行如故事文書如千里丨丨又沈攸之傳能)
(斬送攸之首封三千戶縣公賜布絹各五千匹信如河海皎然無貳飛火軍攝文書千里丨丨)
棧
棧道(史記留侯世家漢王之國良因說曰王何不燒絶所過丨丨示天下無還心以固項王意乃使良還)
(行燒絶丨丨李魏志曹真傳會大霖雨丨丨斷絶詔真還軍宋史繼隆傳平蜀還夜涉丨丨雨滑與馬皆)
(墜絶澗深十餘丈絓于大樹騎卒馳數十里外取火引綆以出之水經漢水又東合褒水注水西北出衙嶺)
(山東南逕大石門歴故丨丨下谷俗謂千梁無柱也玉蜀檮杌二年正月僖宗再幸興元以建為清道使負)
(璽以從至當途驛而邠寧李昌符朱孜等遣人焚丨丨建翼僖宗過于烟焰中夜宿坂下僖宗枕建膝而寢賜)
(以金劵至褒中以建遥領璧州刺史成通志丨丨在褒斜谷中岑參與鮮于庶子自梓州都少尹自褒城)
(同行至利州道中作丨丨籠迅湍行人貫層崖杜又詶成少尹駱谷行詩深林迷昏旦丨丨凌空虚甫龍)
(門鎮詩細泉兼輕冰沮洳丨丨濕梁又五盤詩仰凌丨丨細俯映江木疎張文琮詩飛架絶嶺丨丨接危)
(巒)
棧徑(王褒上庸公陸騰勒功碑巫峽使君之灘淪波洽沒建平督郵之道丨丨委紆)
棧閣(水經注漢水北出子午谷巖嶺下又南枝分東注旬水又南徙閣下山上有戍置於崇阜之上下臨)
(深淵張子房燒絶丨丨示無還也秦明一統志丨丨在龍安府城東曹魏遣鄧艾伐蜀置隴等閣道曲洧)
(舊聞予在太學時見人言仁宗時蜀中一舉子獻詩于成都府某人忘其姓名云把斷劒門燒丨丨成都别是)
(一乾坤)
棧板(宋史河渠志王克基言按舊制蔡河斗門丨丨須依時啟閉調停水勢)
棧車(詩有丨之丨行彼周道傳丨丨役車也)
棧山(江淹拜中書郎謝表西傾丨丨東鯷航海)
棧雲(杜甫飛仙閣詩丨丨闌干峻梯石結構牢)
棧火(江淹勅為朝賢答劉休範書彩雲祥風之瑞布濩區中梯山丨丨之俗款徼請吏)
棧輿(鹽鐵論古者椎車無柔丨丨無植)
棧竹(杜甫寄岳州賈司馬六丈巴州嚴八使君兩閣老詩翠乾危丨丨紅膩小湖蓮)
棧木(宋史河渠志乾德中節度判官施繼業率民用梢穰笆籬丨丨截河為堰壅水入渠緣渠之民頗獲)
(其利)
棧豆(晉書宣帝紀天子謁高平陵爽兄弟皆從是日太白襲月帝于是奏永寧太后廢爽兄弟時景帝為)
(中護軍將兵屯司馬門帝列陣闕下經爽門爽帳下督嚴世上樓引弩將射孫謙止之曰事未可知三注三止)
(皆引其肘不得發大司農桓範出赴爽蒋濟言曰智囊往矣帝曰爽與範内疎而智不及駑馬戀丨丨必不能)
(用也)
棧羊(陳造廳事落成致語屬者丨丨釃酒計日佳招端如澀雨怪風妨人行樂)
棧鼉(江淹齊太祖高皇帝誄梁黿丨丨越險浮深)
棧軫(說苑景公飲酒陳桓子侍望見晏子而復于公曰請浮晏子公曰何故也對曰晏子衣緇布之衣麋)
(鹿之裘丨丨之車而駕駑馬以朝是隐君之賜也)
棧皂(宋史兵志左右騏驥六坊監止留馬二千餘匹皆春季出就牧孟冬則別其羸病就丨丨養飼其尚)
(乘之馬唯備用者在焉)
棧缺(杜甫陪諸公上白帝城宴越公堂詩柱穿蜂溜蜜丨丨燕添巢)
棧壓(杜牧和門下相公送西川相公兼領相印出鎮全蜀詩丨丨嘉陵咽峰横劒閣長)
棧北(杜甫陪章留後侍御宴南樓詩朝廷燒丨丨鼓角滿天東)
棧懸(杜甫自閬州領妻子却赴蜀山行詩見橋斷下)
棧危(陸游遊三泉龍門詩見橋迥下)
堠
堠子(范成大醴陵驛詩乍脫泥中滑還嗟丨丨長)
堠吏(梅堯臣送李殿丞通判處州詩沙頭有丨丨惴立板方斂)
堠長(殷堯藩旅行詩丨丨堠短逢官馬山北山南聞鷓鴣)
堠短(殷堯藩旅行詩見上)
柵
柵砦(宋史河渠志秦淮之水流入府城別為兩派正河自鎮淮新橋直注大江其為青溪自天津橋出丨)
(丨門亦入于江緣丨丨門地近為有力者所得遂築斷青溪水口刱為花圃每水流暴至則泛溢浸蕩城内居)
(民尤被其害)
柵壘(魏書楊津傳賊帥鮮于修禮起於博陵定州危急遂回師南赴始至城下營壘未立而州軍新敗津)
(以賊既乘勝士衆勞疲丨丨未安不可擬敵賊必夜至則萬無一全欲移軍入城更圖後舉刺史元固稱賊既)
(逼城不可示弱閉門不内津揮刀欲斬門者軍乃得入城賊夜果至見柵空而去)
柵山(明一統志丨丨在寧國府旌德縣西南三十里一峰孤秀可愛俗傳吕氏女結菴學道於此後仙去)
柵墟(明一統志丨丨嶺在奉化縣西北六十里宋建炎間立寨於此)
柵江(明一統志丨丨在直隸和州城西南一百五十里與無為州分中流為界即古濡湏口吴魏相持於)
(此宋南渡後於此置砦)
柵淮(宋書武帝紀今聚衆石頭隨宜應赴既令賊無以測多少又於衆力不分若徒旅轉集徐更論之耳)
(移屯石頭乃丨丨斷查浦)
柵源(明一統志丨丨在淳安縣東五十里吴賀齊與山越戰樹柵於此)
柵空(魏書楊津傳見柵壘下)
柵斷(宋書武帝紀循聞大軍上欲走向豫章乃悉力丨丨左里又殷琰傳黃回立航渡肥水叔寶遣馬)
(步三千欲破航并丨丨小峴埭回擊大破之焚其船柵)
壘
壘培(晉語趙簡子使尹鐸為晉陽曰必墮其丨丨吾將往焉若見丨丨是見寅與吉射也注丨墼曰丨荀)
(寅士吉射圍趙氏所作壁壘也)
壘上(庾信又移齊河陽執事文建旌丨丨未及五申安鄴城傍先驚七伏羅鄴望仙詩千金丨丨望三)
(山雲鶴無蹤羽衞還)
壘東(齊書高帝紀休範乘肩輿率衆至壘南上遣寧朔將軍黃回馬軍主周盤龍將步騎出壘對陣休範)
(分兵攻丨丨短兵接戰自已至午衆皆失色太祖曰賊雖多而亂尋破也)
壘南(齊書高帝紀見上)
壘口(宋史劉子羽傳子羽以潭毒山形斗拔其上寬平有水乃築壁壘十六日而成金人已至距營十數)
(里子羽據胡牀坐于丨丨諸將泣告曰此非待制坐處子羽曰子羽今日死于此敵尋亦引去)
壘塹(宋書柳元景傳元景營壘未立為龍驤將軍詹叔兒覘知之勸劭出戰不許經日乃水陸出軍劭自)
(登朱雀門督戰軍至瓦官寺與軍游邏相逢游邏退走賊遂薄壘劭以元景丨丨未立可得平地決戰既至砦)
(柵已堅倉卒無攻具便使肉薄攻之)
壘固(宋書魯爽傳安都進次大峴爽已立營世祖以賊強丨丨未可輕拔使量宜進止)
壘門(宋書樂志逋虜畏天誅面縳造丨丨伏唐書王雄誕傳蘇賊聞人遂安據崑山無所屬威使討之)
(雄誕以邑險而完攻之引日遂單騎造丨丨陳國威靈因開曉禍福遂安即降宋史郭廷謂傳援兵不至周)
(師急擊廷謂集諸軍丨丨之外南望大慟而降於周)
壘舍(周禮量人營軍之丨丨量其市朝州涂軍社之所里)
壘辟(晉書天文志見營壅下)
壘垣(漢書胡建傳見堂皇下)
壘立(南史吕僧珍傳大軍次江寧武帝使僧珍與王茂率精兵先登赤鼻邏其日東昏將李居士來戰僧)
(珍等大破之乃與茂進白板橋丨丨茂移頓越城僧珍守白板)
屯
屯田(漢書昭帝紀二年秋八月調故吏將丨丨張掖郡又趙充國傳留丨丨得十二便出兵失十二利)
(品唐書百官志工部尚書一人正三品侍郎一人正四下掌山澤丨丨工匠諸司公廨紙筆墨之事却埽)
(編柳永以歌詞顯名于仁宗朝官為丨丨員外郎故世號柳丨丨宜春傳信錄丨丨郎中李公衢明道中通)
(判筠州前官受秋租吏恣取無藝公知之逐日入倉監視吏無所措其手筠人語曰輸租不使錢賴有李丨丨)
屯堡(韓愈送水陸運使韓侍御歸所治序請益募人為十五屯屯置百三十人而種百頃令各就高為堡)
(東起振武轉而過雲州界極於中受降城出入河山之際六百餘里丨丨相望寇來不能為暴人得肆耕其中)
屯壘(唐書裴寂傳留撫河東寂無它才惟飛檄郡縣促入丨丨相保贅焚積聚宋祁真定述事詩莫嫌)
(丨丨是邊州試聽山河說上游)
屯兵(宋書百官志衞尉一人丞二人掌宫門丨丨秦官也漢景初改為中大夫後元年復為衞尉)
屯籍(唐書路巖傳取壇丁子弟教擊刺使補丨丨)
屯邸(齊書高帝紀自廬井毁制農桑易業鹽鐵妨民貨鬻傷治歴代成俗流蠧歲滋援拯遺弊革末反本)
(使公不專利氓無失業二宫諸王悉不得營立丨丨封略山湖太官池籞宮停歲入優量省置)
營
營田(唐書張儉傳遷朔州刺史大教民丨丨歲收穀數十萬斛雖霜旱勸百姓相賑贍免飢殍州以完安)
(潘又王遂傳遷鄧州刺史太府卿西北供軍使與度支孟陽爭丨丨事憲宗怒出遂為柳州刺史又吐番)
(傳八年寇靈州陷水口塞丨丨渠發河東振武兵合神策將軍擊之宋史張灼傳知隆興府兼江西安撫使)
(奉新縣舊有丨丨募民耕之畝賦米五升錢六十)
營壘(後漢書公孫瓉傳瓉破禽劉虞盡有幽州之地猛志益盛前此有童謠曰燕南垂趙北際中央不合)
(大如礪唯有此中可避世瓉自以為易地當之遂徙鎮焉乃盛修丨丨樓觀數十臨易河通遼海晉書宣帝)
(紀會亮病卒諸將燒營遁走百姓奔告帝出兵追之亮長史楊儀反旗鳴鼓若將距帝者帝以窮寇不之逼於)
(是楊儀結陣而去經日乃行其丨丨觀其遺事獲其圖書糧穀甚衆帝審其必死曰天下竒才也宋書柳元)
(景傳見壘塹下不齊書崔慧景傳慧景圍城凡十二日軍旅散在京師為丨丨及走衆于道稍散單馬至蠏)
(浦為漁父所斬以頭内鰌魚籃擔送至京師)
營部(宋書自序傳高祖每征討林子輒摧鋒居前雖有丨丨至于宵夕輒敕還内侍齊書武帝紀上即)
(位大赦征鎮州郡令長軍屯丨丨各行喪三日不得擅離任都邑城守防備幢隊一不得還)
營陣(漢書李廣傳程不識正部曲行伍丨丨擊刁斗治軍簿至明軍不得自便蜀志諸葛亮傳注亮聞)
(孟獲為夷漢所服募生致之既得使觀于丨丨之間問曰此軍何如獲對曰向者不知虚實故敗今蒙賜觀看)
(丨丨若止如此即定易勝耳亮笑縱使更戰七縱七禽而亮猶遣獲獲止不去曰公天威也南人不復反矣)
(宋書朱齡石傳高祖先命超石馳往赴之并齎大弩百張一車益二十人設彭排于轅上虜見丨丨既立乃進)
(圍營使又宗越傳越善立丨丨每數萬人止頓越自騎馬前軍人隨其後馬止營合未嘗參差唐書江夏)
(王道宗傳帝將討高麗先遣營州都督張儉輕騎度遼窺形勢儉畏不敢深入道宗請以百騎往帝許之約其)
(還曰臣請二十日行留十日覽觀山川得還見天子因秣馬束兵旁南山入賊地相易險度丨丨便處庾信)
(紇干弘碑銘雲風順逆丨丨孤虚)
營伍(齊書東昏侯紀凡所任杖盡慝窮奸皆丨丨屠販容狀險醜身秉朝權手斷國命魏書李孝伯傳)
(此城内有數州士庶工徒丨丨猶所未論我本鬭人不鬭馬足且冀之北土馬之所生君復何以逸足見誇也)
營衞(史記黃帝紀邑于涿鹿之阿遷徙往來無常處以師兵為丨丨晉書石勒載記見門候下唐書)
(陸贄傳關中王業根本在焉豪傑之在關中者與籍於丨丨不殊車乘之在關中者與列於廏牧不殊財用之)
(在關中者與貯於帑藏不殊一朝有急可取也張衡天象賦獻淵謀於諸侯儼丨丨於常陳)
營署(宋書後廢帝紀昱漸自放恣太妃不復能禁單將左右棄部伍或十里二十里或入市里或往丨丨)
(日暮乃歸大南唐書保大十有一年春三月建康火踰月廬舍丨丨殆盡)
營屋(宋史河渠志通江六堰綱運至多宜差注指揮一人專以開撩西興沙河繫銜及發捍江兵士五十)
(名專充開撩沙浦不得雜役仍從本府起立丨丨居之)
營宇(漢書劉向傳項籍燔其宫室丨丨之淮南子夫牛蹏之涔無尺之鯉塊阜之山無丈材所以然者)
(何也皆其丨丨狹小而不能容巨大也丨張衡西京賦丨丨之制事兼未央潘岳西征賦丨寺署肆㕓管)
(庫蕞芮於城隅者百不處一)
營房(宋史蘇軾傳定州軍政壊弛諸衞卒驕惰不教軍校蠶食其廪賜前守不敢誰何軾取貪汙者配隸)
(遠惡繕修丨丨禁止飲博軍中衣食稍足)
營壁(漢書趙充國傳充國常㠯遠斥候為務行必為戰備止必堅丨丨尤能持重愛士卒先計而後戰)
(宋書沈攸之傳其鋒敶丨丨之主驅逼寇手之人若有投命軍門一無所問曹植與司馬仲達書今賊徒欲)
(保江表之城守區區之吴爾無有爭雄于宇内角勝于平原之志也其故俗蓋以洲渚為丨丨江淮為城壍而)
(已若可得挑致則吾一旅之卒足以敵之矣)
營舍(宋書後廢帝紀捨交戟之衞委天畢之儀趨步闤闠酣歌鑪肆宵遊忘返宴寢丨丨宋史賈昌朝)
(傳太祖朝令諸軍毋得食肉衣帛丨丨有粥酒肴則逐去士卒有服繒綵者笞責之異時被鎧甲冒霜露戰勝)
(攻取皆此曹也)
營寺(宋書後廢帝紀常單騎遊遨出入市里丨丨未常御輦又唐書辛替否傳頃淫雨不解穀荒于壟)
(麥爛于場入秋亢旱霜損蟲暴草木枯黃下人咨嗟未知所濟而丨丨造觀日繼)
營柵(宋史藥元福傳元福丨丨皆就又穴地及築土山百道攻其城會周祖親征元福以所部先入羊馬)
(城諸軍鼓譟角進拔之)
營寨(宋史藝文志雲氣丨丨占一卷)
營門(晉書羊祜傳在軍常輕裘緩帶身不被甲鈴閤之下侍衞者不過十數人而頗以畋漁廢政夜出軍)
(司徐胤執棨當丨丨曰將軍都督萬里安可輕脫祜改容謝之)
營戸(宋書沈慶之傳慶之前後所獲蠻並移京邑以為丨丨)
營帳(宋史田敏傳諜知契丹主去北平十里蒲隂駐砦敏夜率銳兵襲破其丨丨)
營幕(岑參獻封大夫破播仙凱歌官軍西出過樓蘭丨丨傍臨月窟寒)
營壅(晉書天文志壘辟陣十二星在羽林星北羽林之垣壘也主軍衞為丨丨也)
營次(唐書段秀實傳璘有疾請秀實攝節度副使秀實按甲備變璘卒命愿將馬頔主喪李漢惠主賓客)
(家人位于堂宗族位于廷賓將位于牙内尉吏士卒位于丨丨非其親不得居喪側朝夕臨三日止有族談離)
(立者皆捕囚之)
營頓(齊書曹虎傳元宏率十萬衆從羽儀華蓋圍樊城虎閉門固守虜去城數里立丨丨設氈屋復再圍)
(樊城臨沔水望襄陽岸乃去)
營内(宋書沈慶之傳慶之連營山中開門相通又命諸軍各穿池於丨丨朝夕不外汲兼以防蠻之火頃)
(之風甚蠻夜下山人提一炬以燒營丨丨多幔屋及草菴火至輒以池水灌滅諸軍多出弓弩夾射之蠻散走)
營中(齊書高帝紀索兒夜遣千人來斫營丨丨驚太祖卧不起宣令左右案部不得動須臾賊散)
營外(齊書高帝紀索兒引軍頓石梁太祖追之至葛冢候騎還云賊至太祖乃頓軍引管分兩馬軍夾丨)
(丨以待之俄頃賊馬步奄至又推火車數道攻戰相持移日乃出輕兵攻賊西使馬軍合擊其後賊衆大敗)
營卒(宋史賈昌朝傳丨丨驕惰臨敵無勇)
營馬(元好問游天壇詩想得近山丨丨少青林深處有人家)
營合(宋書宗越傳見營陣下)
營室(詩定之方中傳定丨丨也方中昏正四方箋定星昏中而正于是可以營制宫室故謂之丨丨漢)
(書成帝紀建始元年有星孛于丨丨夏星經丨丨二星主軍糧離宫上六星主隐藏木星春火秋冬水一名)
(宫二名室)
營域(道德指歸論宇宙之外丨丨之内拘以無禁束以無制)
營窟(孟子上者為巢下者為丨丨夏家語昔之王者未有宫室冬則居丨丨則居櫓巢)
營丘(禮記檀弓太公封于丨丨比及五世皆反葬于周注齊曰丨丨疏齊曰丨丨者地理志云臨淄縣齊)
(大公所封案釋丘云水出其前而左曰丨丨以水營遶故曰丨丨漢書終軍傳今郊祀未見於神祇而獲獸)
(以饋此天之所以示饗而上通之符合也宜因昭時令日改定吉元苴白茅於江淮發嘉號于丨丨㠯應緝)
(熙使著事者有紀焉于鹽鐵論昔太公封于丨丨辟草萊而居焉地薄人少是通利末之道極女紅之巧是)
(以鄰國交于齊財畜貨殖世為彊國)
營平(漢書趙充國傳元始中修功臣後復封充國曾孫伋為丨丨侯)
營陵(漢書地理志北海郡縣丨丨)
營浦(漢書地理志零陵郡縣丨丨)
營道(漢書地理志零陵郡縣丨丨)
營爽(道德指歸論見戸門下)
營第(唐書宗楚客傳會賜將作材丨丨僭侈過度為懿宗所劾)
營社(鮑照喜雨詩丨丨達羣隂屯雲掩積陽)
營蜜(戴表元義蜂行山翁愛蜂如愛花山蜂丨丨如營家)
營家(戴表元義蜂行見上)
營度(韓愈石鼎聯句詩序喜思益苦務欲壓道士每丨丨欲出口吻聲鳴益悲操筆欲書將下復止竟亦)
(不能竒也)
營恤(後漢書龐參傳苟貪不毛之地丨丨不使之民)
營解(唐書李宗閔傳封襄武縣侯恣肆附託會虞卿以京兆尹得罪極言丨丨帝怒叱曰爾嘗詆鄭覃為)
(妖氣今自為妖邪)
營守(宋書朱齡石傳齡石率劉鍾蒯恩等攻城詰朝戰至日昃焚其樓櫓四面並登斬侯輝譙詵仍回軍)
(以麾南城即時散潰凡斬大將十五級諸丨丨以次土崩)
營致(韓愈與鄭相公書孟之深友太子舍人樊宗師比持服在東都今已外除經營孟家事不啻如已前)
(後人所與及裴押衙所送錢物並委樊舍人主之丨丨生業必能不失利宜候孟氏兄弟到分付成事庶可靜)
(守無大闕敗)
營索(唐書李德裕傳今所須脂盝糚具度用銀二萬三千兩金百三十兩物非土産雖力丨丨尚恐不逮)
(願詔宰相議何以俾臣不違詔旨不乏軍興不疲人不斂怨則前敕後詔咸可遵承)
營構(唐書辛替否傳減彫琢之費以賙不足是有佛之德息穿掘之苦以全昆蟲是有佛之仁罷丨丨之)
(直以給邊垂是有湯武之功回不急之祿以購廉清是有唐虞之治)
營造(詩定之方中小序注文公乃徙居楚丘之邑始建城使民得安處始建市使民得交易而丨丨宫室)
(既得其時節又得其制度百姓喜而悦之)
營立(詩定之方中作于楚宫朱注衞為狄所滅文公徙居楚丘丨丨宫室國人悦之而作是詩以美之)
(齊書高帝紀見屯邸下)
廏
廏庫(禮記曲禮見宫室下或史記天官書見宫廟下使梁武帝禁止私利詔供廚帳或供丨丨或遣)
(命或待賓客皆無自費取給於民一白居易竹窗詩未暇作丨丨且先營堂)
廏置(漢書田横傳横與其客二人乘傳詣雒陽至尸鄉丨丨横謝使者曰人臣見天子當洗沐止留謂其)
(客曰横始與漢王俱南面稱孤今漢王為天子而横迺為亡虜北面事之其媿固已甚矣又吾亨人之兄與其)
(弟併肩而事主縱彼畏天子之詔不敢動搖我獨不媿於心乎遂自剄宋史劉文裕傳有李飛雄者妻父張)
(季英為鳳翔盩厔尉飛雄自師往省之因乘季英馬詐為使者夜抵丨丨呼卒索馬卒秉炬出迎飛雄以私馬)
(纓示之卒不能辨即授以馬一卒乘一馬前導以廵邊為名)
廏苑(星經天廏十星在壁北主天子馬坊丨丨之官也)
廏舍(宋史兵志景祐二年㨂河北諸監馬一千九百牧于趙州界隸安陽監既而詔廣平廢監留其一以)
(趙州界牧馬復隸焉所餘一監毋毁丨丨)
廏中(後漢書袁紹傳曹操征遼西擊烏桓尚熙與烏桓逆操軍戰敗走乃與親兵數千人奔公孫康于遼)
(東康心規取尚以為功乃先置精勇于丨丨然後請尚熙熙疑不欲進尚彊之遂與俱入未及坐康叱伏兵禽)
(之毅宋書五行志晉安帝義熙七年晉朝拜授劉毅世子以王命之重當設饗宴親請吏佐臨視至日國僚)
(不重白默拜于丨丨王人將反命毅方知大以為恨免郎中令劉敬叔官識者怪焉此墮略嘉禮不肅之妖也)
(未宋史符昭夀傳神衞卒趙延順等八人謀欲害昭夀敢發三年正旦中使自峨眉山還京昭夀戒馭吏具)
(鞍馬將送之延順等悉解丨丨馬韁奔逸庭下陽逐諠呼登廳執昭夀殺之)
廏馬(漢書貢禹傳丨丨食粟將萬匹少後漢書安帝紀永初元年秋九月壬午詔太僕府減黃門鼓吹)
(以補羽林士丨丨非乘輿常所御者皆減半食祖唐書代宗皇后沈氏傳德宗即位乃先下詔贈后曾士衡)
(太保祖介福太傅父易直太師弟易良司空易直子震太尉一日封拜百二十七人詔制皆錦翠地飾以丨丨)
(員載賜其家愛又柳公綽傳其丨丨害圉人公綽殺之或言良馬可曰安有良馬而害人乎何承天鼓吹)
(鐃歌疲民甘藜藿丨丨患盈肥入杜甫寄岳州賈司馬巴州嚴使君兩閣老詩侍臣諳仗丨丨解登仙韋)
(應物温泉行身騎丨丨引天仗直入華清列御前上劉禹錫逢王學士入翰林詩丨丨翩翩禁外逢星槎漢)
(杳難從宣白居易賀雨詩宫女出徽丨丨減飛龍)
廏芻(唐書裴延齡傳時大旱人情愁惴延齡言贄等失權怨望顯言歲饑民流度支糧芻乏以激怒衆士)
(它日帝畋苑中而神策軍訴度支不賦丨丨者天子惑延齡言乃下詔斥逐贄等)
廏人(韓詩外傳顔淵侍坐魯定公于臺東野畢御馬乎臺下定公曰善哉東野畢之御也顔淵曰善則善)
(矣其馬將佚矣定公不說以告左右曰聞君子不譖人君子亦譖人乎顔淵退俄而丨丨以東野畢馬敗聞矣)
廏將(史記留侯世家陳涉等起兵良亦聚少年百餘人景駒自立為楚假王在留良欲往從之道遇沛公)
(沛公將數千人略地下邳西遂屬焉沛公拜良為丨丨)
廏牧(唐書百官志駕部郎中員外郎各一人掌輿輦車乘傳驛丨丨馬牛雜畜之籍又陸贄傳關中王)
(業根本在焉豪傑之在關中者與籍于營衞不殊車乘之在關中者與列于丨丨不殊財用之在關中者與貯)
(于帑藏不殊一朝有急可取也)
廏焚(禮記雜記丨丨孔子拜鄉人為火來者拜之士一拜大夫再亦相弔之道也論語丨丨子退朝曰)
(傷人乎不問馬)
圯
圯上(漢書張良傳良嘗閒從容步游下邳丨丨有老父衣褐至良所直墮其履圮下顧謂良曰孺子下取)
(履良為其老迺彊忍下取履因跪進父以足受之笑而去良殊大驚父去里所復還曰孺子可教矣蘇軾萬)
(卷堂詩濠梁空復五車多丨丨從來一編足)
圯下(漢書張良傳見上)
圯橋(李白經下邳丨丨懷張子房詩我來丨丨上懷古欽英風)
橋
橋梁(周禮司險掌九州之圖以周知其山林川澤之阻而達其道路注達道路者山林之阻則開鑿之川)
(澤之阻則丨丨之熱史記倉公傳齊中御府長信病臣意入診其脈告曰病氣也然暑汗脈少衰不死曰此)
(病得之當浴流水而寒甚已則熱信曰唯然往冬時為王使於楚至莒縣周水而莒丨丨頗壊信則擥車轅未)
(欲渡也馬驚即墮信身入水中幾死吏即來救信出之水中衣盡濡有間而身寒已熱如火至今不可以見寒)
(丨蜀志諸葛亮傳注袁子曰或問亮好治官府次舍丨道路此非急務何也袁子曰小國賢才少故欲其尊)
(嚴也亮之治蜀田疇辟倉廩實器械利蓄積饒朝會不譁路無醉人夫本立故末治有餘力而後及小事此所)
(以勸其功也道宋書樂志我心何怫鬱思欲一東歸水深丨丨絶中正裴回宋史河渠志詔自京至八角)
(鎮積水妨行旅轉運司選官疏導修治丨丨毋使病涉元史百官志都水監秩從三品掌治河渠并隄防水)
(利丨丨牐堰之事村齊民要術隂降百泉則修丨丨酒林泉高致雜有水漁舍憑高觀耨平沙落雁溪橋)
(家丨丨樵子皆雜題也不傅咸明司隸職掌上書今道路丨丨不修鬭訟屠沽絶如此之比中丞推責州堂)
(即今所謂行馬内路施於禁防既云中丞督司百僚矣何復說行馬之内乎既云百僚而不得復說行馬之内)
(者内外衆官謂之百僚則通内外矣司隸所以不復說行馬内外者禁防之事已於中丞說之故也)
橋桁(齊書東昏侯紀下揚南徐二州丨丨塘埭丁計功為直斂取見錢供太樂主衣雜費由是所在塘瀆)
(多有隳廢)
橋槽(宋史河渠志重和元年六月復命藍從熙孟揆等增堤岸置丨丨壩牐濬澄水道水入内庭池籞既)
(多患水不給又於西南水磨引索河一派架以石渠絶汴南北築堤導入天源河以助之)
橋垜(宋史河渠志淮東提舉徐子寅言淮東鹽課全仰河流通快近運河淺澀自揚州灣頭港口至鎮西)
(山光寺前丨丨頭計四百八十五丈乞發五千餘卒開濬從之)
橋閣(魏志鄧艾傳艾自隂平道行無人之地七百餘里鑿山通道造作丨丨山高谷深至為艱險又糧運)
(將匱瀕於危殆艾以氈自裹推轉而下將士皆攀木緣崖魚貫而進先登至江油蜀守將馬邈降宋史兵志)
(船坊渡船都丨丨採斫梢工都大水經漢水又東合褒水注諸葛亮與兄瑾書又云頃水暴出赤崖以南丨)
(丨悉壊)
橋樓(後漢書岑彭傳彭令軍中募攻浮橋先登者上賞於是偏將軍魯竒應募而前時天雨狂急彭奇船)
(逆流而上直衝浮橋而攅柱鉤不得去奇等乘勢殊死戰因飛炬焚之風怒火盛丨丨崩燒彭復悉軍順風並)
(進所向無前)
橋亭(水經注渭水又歴丨丨南而入綿諸縣東與東亭水合亦謂之為橋水也)
橋門(後漢書儒林傳序帝正坐自講諸儒執經問難於前冠帶縉紳之人圜丨丨而觀聽者蓋億萬計)
(楊宗瑞辟雍賦圜丨丨而觀聽視漢世其孰昌漢陶安孔廟賦跨蒼虹於丨丨曳文綃於衞戟又後書段)
(熲傳熲復追羌出丨丨至走馬水上尋聞虜在奢延澤乃將輕兵兼行一日一夜二百餘里晨及賊擊破之)
橋柵(南史韋叡傳魏人先於邵陽州兩岸為兩橋樹柵數百跨淮通道叡裝大艦使梁郡太守馮道根廬)
(江太守裴邃秦郡太守李文釗等為水軍會淮水暴長叡即遣之鬭艦盡發皆臨賊壘以小船載草灌之以膏)
(從而焚其橋風怒火盛敢死之士拔柵斫橋水又漂疾倏忽之間丨丨盡壊)
橋牐(元史百官志採石局秩從七品大使副使各一員掌夫匠營造内府殿宇寺觀丨丨石材之役至元)
(四年置)
橋山(史記五帝紀黃帝崩葬丨丨其孫昌意之子高陽立是為顓頊也急就篇橋竇陽注黃帝葬于丨)
(丨羣臣追慕守冢不去者因為橋氏漢有橋庇橋仁橋桃空穴曰竇牆南曰陽言若生於竇陽故為名也水)
(經注下洛城東南四十里有丨丨下有温泉泉上有祭堂雕簷華宇被于浦上又有年水出西北平谿東南)
(入奢延水又東走馬水注之水出西南長城北陽州縣故城南丨丨又温水又東南古郡之母掇縣東王莽)
(更名有掇也與南橋水出縣之丨丨東流梁水注之云明一統志丨丨在延安府中部縣治北下有沮水或)
(水從山底經過如橋即軒轅黃帝葬衣冠之所志徐陵報德寺刹下銘序上幼懷凝重未曾游陟年將學即)
(事登庸宣力淮潯屬有嘉夢其夢也畢陌弘敞丨丨屈盤氣象靈長風烟騰薄使隊雙表其高百尋謝莊宋)
(孝武帝哀策文丨丨絙雲穀林虧日竈沈炯經通天臺奏漢武帝表臣聞丨丨雖掩鼎湖之可祠有魯遂荒)
(大庭之跡無泯來劉禹錫赴連山塗次德宗山陵詩今日獨張樂地萬重雲水望丨丨)
橋島(白居易池上詩浦派縈迴誤遠近丨丨向背迷窺臨)
橋石(水經注清水又東逕故石梁下梁跨水上丨丨崩褫餘基尚存)
橋陵(唐書睿宗紀開元四年十月庚午葬大聖真皇帝於丨丨又禮樂志開元十七年元宗謁丨丨至)
(壖垣西闕下馬望陵涕泗行及神武門號慟再拜且以三府兵馬供衞遂謁定陵獻陵昭陵乾陵乃還又地)
(理志同州馮翊郡奉先故蒲城開元四年更名隸京兆府丨丨在西三十里)
橋水(水經注見橋亭下)
橋子(宋史狄青傳破金湯城略宥州屠&KR2989;咩歲香毛奴尚羅慶七家口等族燔積聚數萬收其帳二千三)
(百生口五千七百又城丨丨谷築招安豐林新砦大郎等堡)
橋市(王建寄汴州令狐相公詩水門向晚茶商閙丨丨通宵酒客行周繇津頭望白水詩見城郭下)
橋路(齊書王敬則傳臣昔忝會稽粗閑物俗塘丁所上本不入官良由陂湖宜壅丨丨須通均夫訂直民)
(自為用若甲分毁壊則年一修改若乙限堅完則終歲無役宋史荆嗣傳進薄汾河賊將楊業扼丨丨嗣與)
(衆轉戰賊退踰橋殺業所部兵千計廬張說奉和聖製渡蒲關應制詩見關城下杜甫弊遣興奉寄嚴公)
(詩野水平丨丨春沙映竹村)
橋道(後漢書章帝紀見城郭下蕭魏書宇文福傳蕭鸞遣其尚書崔慧景黃門郎衍率衆十萬來救高)
(祖指麾將士敕福領高車羽林五百騎出賊南面奪其丨丨遏絶歸路賊衆大恐又崔亮傳臣以蕭衍將)
(湛僧珍田道龍游魂境内猶未收跡義之神念尚在梁城令都督崔亮權據下蔡别將瓮生即往東岸與亮接)
(勢以防丨丨郭元史文宗紀見城下)
橋邊(李益中橋北送穆質兄弟應制戲贈蕭二策詩洛水丨丨雁影疎陸機兄弟駐行車劉禹錫浪淘)
(沙詞洛水丨丨春日斜碧流清淺見瓊砂水又和牛相公游南莊醉後寓言戲贈樂天兼見示詩底遠山雲)
(似雪丨丨平岸草如烟年王建江南三臺詞揚州丨丨少婦長安城裏商人二不得消息各自拜鬼求神)
(曹唐送康祭酒赴輪臺詩灞水丨丨酒一杯送君千里赴輪臺羅隱干越亭詩岸下藤蘿隂作怪丨丨蛟蜃)
(夜欺人胡又憶夏口詩月明更想曾行處吹笛丨丨木葉秋曾贈薛濤詩萬里丨丨女校書枇杷花下閉)
(門居交黃滔翁文堯員外捧金紫還鄉之命雅發篇章將原情遠為嘉貺輒兹詶和以質奬私詩傳將盛事)
(更無餘還向丨丨看舊書)
橋畔(薛能折楊柳詩衆木猶寒獨早青御溝丨丨曲江亭羅鄴洛水詩丨丨月來清見底柳邊風緊綠)
(生波)
橋旁(禮記檀弓三家視桓楹注四植謂之桓疏案說文桓亭郵表也謂亭郵之所而立表木謂之桓即今)
(之丨丨表柱也)
橋外(杜甫章梓州水亭詩吏人丨丨少秋水席邊多)
橋側(宋史楊皇后傳開熙三年十一月三日侂胄方早朝彌遠密遣中軍統制夏震伏兵六部丨丨率健)
(卒擁侂胄至玉津園槌殺之)
橋心(温庭筠河中陪帥遊亭詩鳥飛天外斜陽盡人過丨丨倒影來)
橋脚(白居易和微之春日投簡陽明洞天詩船頭龍夭矯丨丨獸睢盱)
橋頭(魏志鄧艾傳甘露四年秋詔諸軍征蜀大將軍司馬文王皆指授節度使艾與維相綴連雍州刺史)
(諸葛緒要維令不得歸艾遣天水太守王頎等直攻維營隴西太守牽弘等邀其前金城太守楊欣等詣甘松)
(維聞鍾會諸軍已入漢中引退還欣等追躡于彊川口大戰維敗走聞雍州已塞道屯丨丨從孔函谷入北道)
(欲出雍州後諸葛緒聞之却還三十里維入北道三十餘里聞緒軍却尋還從丨丨過緒趣截維較一日不及)
(維遂東引還守劒閣)
橋上(聞見近錄張元許州人也客于長葛間以俠自任縣河有蛟長數丈每飲水轉橋下則人為之斷行)
(一日蛟方枕大石而飲元自丨丨負大石中蛟蜿轉而死血流數里歐陽修荷花賦逐丨丨之歸鞍笑堤邊)
(之游女詩李白古風新人非舊人年年丨丨過日岑參昇仙橋及乘駟馬車却從丨丨歸盧綸春題杜)
(叟山下别業詩園中曉露青叢合丨丨春風綠野明高又和考功王員外杪秋憶終南舊居詩野果垂丨丨)
(泉落水中早白居易引泉詩竟夕舟中坐有時丨丨眠王建發汾南詩丨丨車馬發橋南烟樹開)
橋下(戰國策襄子當出豫讓伏于過丨丨襄子至橋而馬驚襄子曰此必豫讓也使人問之果豫讓史)
(記張釋之傳上行出中渭橋有一人從丨丨走出乘輿馬驚於是使騎捕屬之廷尉釋之治問曰縣人來聞蹕)
(匿丨丨久之以為行已過即出見乘輿車騎即走耳)
橋東(水經注沔水又東逕豬蘭橋橋本名荻蘭橋橋之左右豐蒿荻丨丨劉季和大養豬襄陽太守曰此)
(中豬屎臭可易名豬蘭橋百姓遂以為名愁杜甫題鄭著作虔詩第五丨丨流恨水皇陂岸北結亭又李)
(司馬橋下承高使君自成都回詩已傳童子騎青竹總擬丨丨待使君)
橋南(吴志孫琳傳注江表傳曰亮召全尚息黃門侍郎紀密謀曰孫琳專勢輕小於孤孤見勅之使速上)
(岸為唐咨等作援而留湖中不上岸一步又委罪朱異擅殺功臣不先表聞築第丨丨不復朝見此為自任無)
(復所畏不可久忍今規取之里大業雜記傍羅城南行四百步至漕渠傍渠西行三至通遠橋橋跨漕渠丨)
(丨即入通達市二十門分路入市市東合漕渠市周六里其内郡國舟船舳艫萬計杜甫懷錦水居止詩萬)
(里丨丨宅百花潭北莊伊牛嶠楊柳枝詩橋北丨丨千萬條恨張緒不相饒)
橋西(後漢書張讓傳鑄天禄蝦蟇吐水於平門外橋東轉水入宫又作翻車渴烏施於丨丨用灑南北郊)
(路以省百姓灑道之費杜岑參西蜀旅舍春歎詩丨丨暮雨黑籬外春江碧甫狂夫詩萬里丨丨一草堂)
(百花潭水即滄浪)
橋北(水經注沔水又東逕豬蘭橋丨丨有習郁宅宅側有魚池池不加功自然通洫)
橋船(宋史職官志工部四司司空之職掌國百工周知天下封疆城圻山澤草木川瀆津渡丨丨陂池之)
(數)
橋燈(鄭谷蜀中詩堤月丨丨好時景漢庭無事不征蠻羅隐途中送人東游有寄詩路經隋苑丨丨夜)
(江轉臺城岸草春)
橋吏(南史豫章王綜傳魏法度河橋不得乘馬綜乘馬而行丨丨執之送洛陽)
橋竹(白居易七月一日詩丨丨碧鮮鮮岸莎青靡靡)
橋柳(白居易題西亭詩池鳥澹容與丨丨高扶疎)
橋紅(白居易早春晚歸詩晚歸騎馬過天津沙白丨丨反照新)
橋渡(李嶠七夕兩儀殿會宴應制詩查來人泛海丨丨鵲填河)
橋構(顔延之七繹巖屋丨丨磴道相臨)
橋影(駱賓王疇昔篇雲氣横開八陣形丨丨遥分七星勢劉禹錫三月三日與樂天及河南李尹奉陪)
(裴令公泛洛禊飲各賦詩舟形隨鷁轉丨丨與虹低日白居易河亭晴望詩晴虹丨丨出秋雁櫓聲來皮)
(休洛中寒食詩遠近垂楊映鈿車天津丨丨壓神霞)
橋勢(張昌宗奉和聖製夏日游石淙山詩磵險泉聲疑夜雨川平丨丨若晴虹)
橋形(唐太宗帝京篇丨丨通漢上峰勢接雲危海陳潤賦得浦外虹送人詩輪勢隨天度丨丨跨通)
(劉禹錫海陽湖别浩初師詩丨丨出樹曲巖影落池寒)
橋回(杜審言義陽公主山池詩逕轉危峰偪丨丨缺岸妨岑參滻水東店送唐子歸嵩陽詩丨丨忽不)
(見征馬尚聞嘶)
橋連(梁元帝東宫後堂仙室山銘殿接南箕丨丨北斗)
橋飛(庾信鄭常神道碑保定三年授都督羅州諸軍事羅州刺史仍領全州兵馬應接上庸公于文谷路)
(溪澗崢嶸巖崖豁嶮山窮水斷馬束丨丨中垺既開雙城即款又司馬裔神道碑更討信州賊山彰尋寳渝)
(恃險峽路五尺絙約纔通縣水三門丨丨齊渡既而風行草偃谷靜山空又司馬裔墓誌銘除始州刺史都)
(督始州諸軍事蠻恃險狼顧鴟張高山尋雲深谷無景九地縱横三門起伏峰危馬束水險丨丨遂得谷靜山)
(空冰消霧散)
橋斷(杜甫自閬州領妻子却赴蜀山行詩棧懸斜避石丨丨却尋溪)
橋崩(孟浩然採樵詩丨丨卧槎擁路險垂藤接)
橋横(禮記月令孟冬之月謹關梁注梁丨丨也)
橋斜(唐太宗賦浮橋詩岸曲非千里丨丨異七星)
橋彎(温庭筠洞戸詩丨丨雙表迥池漲一篙深)
橋攲(杜審言度石門山詩道束懸崖半丨丨絶澗中)
橋寒(宋之問送趙司馬赴蜀州詩丨丨金雁落林曙碧雞飛)
橋平(白居易晚池汎舟詩岸淺丨丨池面寬飄然輕櫂汎澄瀾)
橋明(白居易秋池詩岸暗鳥棲後丨丨月出時)
橋盡(漢書王莽傳迺二月癸巳之夜甲午之辰火燒霸橋從東方西行至甲午夕丨丨火滅大司空行視)
(考問或云寒民舍居橋下疑以火自燎為此災也)
橋成(宋史樊知古傳方議南征命高品石全振往湖南造黃黑龍船以大艦載巨竹絙自荆南而下遣八)
(作使郭守濬算率丁匠營之議者以為江濤險壯恐不能就乃於石碑口試造之移至采石三日丨丨不差尺)
(寸從知古之請也已陳潤賦得秋河曙耿耿詩丨丨鵲去機罷女應過)
橋迥(陸游遊三泉龍門詩棧危縈峭壁丨丨跨奔流)
橋小(南史羊侃傳賊頻攻不捷乃築長圍朱异張綰議出擊之帝以問侃侃曰不可賊多日攻城既不能)
(下故立長圍欲引賊中降者耳今擊之出人若少不足破賊若多則一旦失利門隘丨丨必大致挫衂不從遂)
(使千餘人出戰未及交鋒望風退走果以爭橋赴水死者大半)
橋峻(劉禹錫同樂天和微之深春詩丨丨通星渚樓暄近日車)
橋高(貫休夜對雪寄杜使君詩丨丨銀螮蝀峰峻玉浮圖)
橋低(沈佺期同李舍人冬日集安樂公主山池詩丨丨烏鵲夜臺起鳳皇年)
橋闊(魏書松滋侯萇傳為北中郎將帶河内太守萇以河橋船絙路狹不便行旅又秋水汎漲年常破壊)
(乃為船路遂廣空車從京出者率令輸石一雙累以為岸丨丨往來便利)
橋長(劉禹錫同樂天送河南馮尹學士詩崤陵路靜寒無雨洛水丨丨晝起雷)
橋舌(唐書吴湊傳上明睿憂勞四海不以愛所鍾而疲民以逞也顧左右鉗噤自安耳若反復啟寤幸一)
(聽之則民受賜為不少丨丨阿旨固善有如窮民上訴叵云罪何)
橋衡(禮記曲禮奉席如丨丨注横奉之令左昂右低如有首尾然丨井上㮮橰丨上低昂)
橋井(禮記曲禮注見上)
橋廢(陸游予十許歲即往來雲門諸山今復與諸子來追念悽然詩丨丨夕陽空鶴表碑亡春草沒龜趺)
御定駢字類編卷六十三
