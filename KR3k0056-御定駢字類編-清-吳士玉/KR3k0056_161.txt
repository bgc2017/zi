欽定四庫全書
御定駢字類編卷一百六十一
器物門十四
網
網絲(曲洧舊聞太祖在周時受命北討至陳橋為三軍推戴時杜太后眷屬以下盡在定力院有司將搜)
(捕主僧悉令登閣而固其扃鐍俄而大搜索主僧紿云皆散走不知所之矣甲士入寺陞梯且發鑰見蟲丨丨)
(布滿其上而塵埃凝積若累年不曾開者乃相告曰是安得有人遂皆返去張說寄許八詩乳鵲穿壇畫巢)
(蜂觸丨丨請李白白頭吟莫卷龍鬚席從他生丨丨賀又怨情詩看陳后黃金屋寂寂珠簾生丨丨李)
(艾如張樂府丨丨漠漠無形影誤爾觸之傷首紅)
網罟(易繫辭作結繩而為丨丨以佃以漁蓋取諸離詠隋書音樂志伊耆有葦籥之音伏羲有丨丨之)
(如宋史蘇軾傳操丨丨而入江海語人曰我非漁也不捐丨丨而人自信驅鷹犬而赴林藪語人曰我非獵)
(也不如放鷹犬而獸自馴立莊子見罾笱下禮關尹子聖人師蜂立君臣師蜘蛛丨丨師拱鼠制師戰蟻)
(置兵十淮南子見罝罦下朱洞冥記黃安代郡人也年可八餘視如童子常服砂舉體皆赤冬不省裘坐)
(一神龜廣二尺人問子坐此龜幾年矣對曰昔伏羲始造丨丨獲此龜以授吾吾坐龜背已平矣此蟲畏日月)
(之光二千歲即一出頭吾坐此龜已見五出頭矣行即負龜以趨世人謂黃安萬歲矣山書聖人重其生以)
(榆出先濟其用故甘氊之臭出于榆末而復丨丨不足于野以牢養于宫中故天下忘身以自給曹植蟬賦)
(冀風翔而遠托兮毒蜘蛛之丨丨詩王繢古意詩漁人遞往還丨丨相縈藟杜甫早行前王作丨丨設法)
(害生成苦又五盤詩地僻無丨丨水清反多魚兮元結詩吾人兮山幽幽丨丨設兮山不幽吾人苦水深)
(深丨丨設兮水不深楓王昌齡贈韓荆州詩魚有心兮脫丨丨江無人兮鳴杉白居易讀史詩商山有黃)
(綺潁川有巢許何不從之遊超然離丨丨)
網罝(鹽鉄論古者穀物菜果不時不食鳥獸魚鱉不中殺不食故繳網不入于澤雜毛不取今富者遂驅)
(殱丨丨掩捕麑鷇躭湎沉猶鋪百川鮮羔䍮&KR3490;胎扁皮黃口春鵝秋雛冬葵温韭浚芘蓼蘇豐奕耳菜毛果蟲)
(貉)
網鳥(新序湯見祝網者置四面其祝曰從天墜者從地出者從四方來者皆罹吾網湯曰嘻盡之矣非桀)
(其孰為此湯乃解其三面置其一面更教之祝曰昔蛛蝥作網今之人循序欲左者左欲右者右欲高者高欲)
(下者下吾取其犯命者漢南之國聞之曰湯之德及禽獸矣四十國歸之人置四面未必得鳥湯去三面置其)
(一面以網四十國非徒丨丨也)
網國(江淹為蕭重譲尚書敦勸表臣器乏淵源識暗機務倫濟夷險每憑璿歷之遠龕折氛蜺輙資羣方)
(之效臣寧有採竒鑒隱之能丨丨提民之功乎)
網疏(史記平凖書丨丨而民富役財驕淫姦塩鐵論大夫曰令者所以教民也法者所以督也令嚴而)
(民慎法設而姦禁丨丨則獸失法疏則罪漏)
網塵(李白贈段七娘詩羅韈凌波生丨丨却能得計訪情親張循之長門怨玉階草露積金屋丨丨生)
網羅(後漢書陳留老父傳桓帝世黨錮事起守外黃令陳留張升去官歸鄉里道逢友人共班草而言因)
(相抱而泣父老趨而過之植其枤太息言曰吁二大夫何泣之悲也夫龍不隱鱗鳳不藏羽丨丨高懸去將安)
(所雖泣何及乎二人欲與之語不顧而去莫知所終無魏志袁紹傳注檄舉手挂丨丨動足蹈機䧟兖豫有)
(聊之民帝都有嗟吁之怨之晉書杜預傳與車騎將軍賈充等定律令既成預為注解乃奏之曰法者蓋繩)
(墨之斷例非窮理盡性之書也故文約而例直聽省而禁簡例直易見禁簡難犯易見則人知所避難犯則幾)
(於刑厝今所注皆丨丨法意格之以名分使用之者執名例以審趣舍伸繩墨之直去析薪之理也家語緜)
(緜不絶將成丨丨居莊子大豐狐之豹棲于山林伏于巖穴静也夜行晝戒也雖飢渴隱約猶且胥疏于江)
(湖之上而求食焉然且不免于丨丨機辟之患是何罪之有哉其皮為之災也淮南子伯余之初作衣也緂)
(麻索縷手經指挂其成猶丨丨後世為之機杼勝複以便其用而民得以揜形御寒又虎豹不動不入䧟阱)
(麋鹿不動不離罝罘飛鳥不動不絓丨丨魚鱉不動不擐蜃喙鹽鐵論今世俗壞而競于淫靡女極纖微工)
(極技巧雕素樸而尚珍怪鑽山石而求金銀没深淵求珠璣設機䧟求犀象張丨丨求翡翠求蠻貊之物以眩)
(中國徙卭筰之貨致之東海交萬里之財曠日費功無益于用是以褐衣匹婦勞罷力屈而衣食不足也說)
(苑成回學於于路三年回恭敬不已子路問其故何也回對曰臣聞之行者比于鳥上畏鷹鸇下畏丨丨夫人)
(為善者少為䜛者多若身不死安知禍罪不施行年七十常恐行節之虧回是以恭敬待大命子路稽首曰君)
(子哉則新序漁者曰鴻鵠保河海之中厭而欲移徙之小澤必有丸繒之憂黿鼉保深淵厭而出之淺渚則)
(必有丨丨釣弋之憂死金樓子龔舍初仕楚王非其欲見飛蟲觸蜘蛛網而歎曰仕宦亦人之丨丨也遂挂)
(冠而退野傅亮宋公九錫策文公官方任能丨丨幽滯九皋辭髦士盈朝是用錫公納陛以登梁昭明太)
(子謝敇賚制旨大湼槃經講疏啓臣伏以六爻所明至邃窮于幾象四書所總施命止于域中豈有牢籠因果)
(辨斯寳城之教丨丨真俗開斯月滿之文榮柳宗元謝㐮陽李夷簡尚書撫問啓見囊檻下范測景臺賦)
(見囊括下蒙王維既蒙宥罪旋復拜官伏感聖恩竊書鄙意詩忽漢詔還冠冕始覺殷王解丨丨徐彦伯)
(班倢仔詩忩暗丨丨白階秋苔蘚黃雁李元紘綠墀怨寶屋黏花絮銀筝覆丨丨韓愈鳴行草長沙輭無)
(丨丨閒飛静集鳴相和酒元稹解秋詩壤隙漏江海忽微成丨丨白居易勸寄元九詩深心藏䧟穽巧言)
(織丨丨鬼李山甫代孔明哭先主詩盡驅神隨鞭策全罩英雄入丨丨)
網絡(大業雜記乾陽殿基柱大二十四圍倚井垂蓮仰之者眩曜南軒垂以珠絲丨丨下不至地七尺以)
(防飛鳥)
網紡(漢書蘇武傳單于弟於靬王弋射海上武能丨丨繳檠弓弩於靬王愛之給其衣食)
網墨(宋書王僧達傳居常輕任尚懼丨丨況參要内職承寵外畿其取覆折不假識見)
網扇(元史百官志網局提領二員管勾一員掌成造宫殿丨丨之工中統四年置)
網旃(吕覽王者之封建也彌近彌大彌遠彌小海上有十里之諸侯以大使小以重使輕以衆使寡此王)
(者之所以家以完也故曰以滕費則勞以鄒魯則逸以宋鄭則猶倍日而馳也以齊楚則舉而加丨丨而已矣)
網珠(武三思秋日于天中寺尋復禮上人詩丨丨搖映日檐鐸近吟風)
網戶(李白明堂賦玉女攀星於丨丨金娥納月於璇題無名氏朝元閣賦蓮井雕梁之彩錯綺窗丨丨)
(之虚閒仲王維晚春歸思詩春蟲飛丨丨暮雀隱花枝張素宫中樂詩丨丨交如綺紗忩薄似烟)
網房(劉憲三會寺應制詩丨丨飛花綴幡竿度鳥迴)
網軒(韋應物雨夜宿清都觀詩洞戶含凉氣丨丨構層陰温庭筠曉仙謠綺閣空傳唱漏聲丨丨未辨)
(凌雲宇)
網局(元史百官志見網扇下)
網中(宋史聶昌傳前有堅城後有大河勁兵四面而至彼或南下墮吾丨丨矣)
網天(唐太宗初夏詩哢鶯猶響殿横絲正丨丨)
網鷹(明一統志丨丨山在直隸滁州來安縣西北六十里)
網蟲(杜甫哭李尚書詩客亭鞍馬絶旅櫬丨丨懸緣劉希夷謁漢世祖廟詩祠庭巢鳥啄祭器丨丨)
網師(雲仙雜記孟浩然一日周旋竹間喜色可掬又見丨丨得魚尤甚喜躍友人問之答云吾適得句中)
(有魚竹二物不知竹有幾節魚有幾鱗疑致疎謬今見二物乃釋然矣)
網公(爾雅次□䵹鼄䵹鼄鼄蝥土䵹鼄草䵹鼄疏方言云自關而西秦晉之間謂之鼄蝥自關而東趙魏)
(之郊謂之䵹鼄或謂之囑□北燕朝鮮冽水之間謂之蝳蜍郭又云齊人又呼社公亦言丨丨)
網捕(張椿青溪閣記放生池者蓋自江寧秦淮連太平橋並江帶郭皆禁丨丨所以宣皇明而廣慈愛也)
網集(杜甫野老詩漁人丨丨澄潭下賈客船隨返照來)
網聚(杜甫贈王二十四侍御契詩丨丨黏圓鯽絲繁煮細蓴)
網積(駱賓王冬日過故人任處士書齋詩丨丨忩文亂苔深履跡殘)
網施(道德指歸論寂然蕩蕩無所不圖惚恍之羅設而無狀之丨丨)
網沈(陸機演連珠鳥棲雲而繳飛魚藏淵而丨丨)
網漏(史記酷吏傳漢興破觚而為圜斵雕而為樸丨丨於吞舟之魚而吏治烝烝不至于姦黎民艾安)
(唐書魏元忠𫝊吐蕃本非彊敵而薛仁貴郭待封至棄甲喪師脱身以免國家寬政罪止削除丨丨吞舟何以)
(過此)
網密(史記酷吏傳贊自張湯死後丨丨多詆嚴官事寢以耗廢九卿碌碌奉其官救過不贍何暇論繩墨)
(之外乎老鹽鐵論昔秦法繁于秋荼而丨丨于凝脂丨薛道衡氏碑魚驚丨丨鳥亂弓多元稹蜘蛛詩)
(丨將求食絲斜誤著人)
網周(道德指歸論富國兼壌輕戰樂兵底威起節名顯勢隆刑嚴罰峻峭直刻深法察丨丨慘毒少恩諸)
(侯畏忌常為俊雄公強求伯伯強求王此治國之有為也)
罝
罝網(漢書貨殖傳草木未落斧斤不入於山林豺獺未祭丨丨不布於野澤鷹隼未擊矰弋不施於溪隧)
(以方回石峽書院賦近世所不古兮罥名場之丨丨)
罝罘(禮記月令季春之月田獵丨丨羅網畢翳餧獸之藥毋出九門注獸罟曰丨丨漢書揚雄傳命右)
(扶風發民入南山西自褒斜東至弘農南敺漢中張羅罔丨丨捕熊羆豪豬虎豹狖玃狐兔麋鹿載㠯檻車輸)
(長楊射熊館宿唐書張仲武傳于直方好馳獵往往設丨丨於道當衛不時入下遷驍衛將軍莊于見罾)
(笥下)
罝罦(淮南子先王之法畋不掩羣不取麛天不涸澤而漁不焚林而獵豺未祭獸丨丨不得布於野獺未)
(祭魚網罟不得入於水鷹隼未摯羅網不得張於谿谷草木未落斤斧不得入山林昆蟲未蟄不得以火燒田)
(孕育不得殺&KR1145;卵不得探魚不長尺不得取彘不期年不得食)
罝羅(何遜七召丨丨布其一目罟網周其三面)
罝梁(儲光羲同諸公送李雲南伐蠻詩廣東設丨丨太白收光芒)
罝中(杜甫有懷台州鄭十八司戶詩昔如水上鷗今如丨丨兔)
罾
罾罟(新論夫釣者雖有籊竿纖綸芒鉤芳餌增以詹何之妙不能與丨丨爭多弋者挾繁弱之弓貫會稽)
(之箭加以蒲苴之巧不能與罻羅競獲何者術小故也晁補之北渚亭賦歲秋八月草木始衰乃命丨丨觀)
(漁其脽)
罾網(司空圖武陵路詩橘岸舟前丨丨挂茶坡日暖鷓鴣啼)
罾繳(道德指歸論卵之未剖也一指麾之及其為蜚鴻也奮翼凌雲丨丨不能連也胎之新乳也一繩制)
(之及其為牡也羅網不能禁也)
罾笱(莊子夫弓弩畢弋機變之知多則鳥亂于上矣鉤餌網罟丨丨之知多則魚亂於水矣削格羅落罝)
(罘之知多則獸亂於澤矣)
罾石(明一統志丨丨山在安福縣東一十五里臨江有山輪囷特起狀若漁罾山腰有二石高數大其一)
(俯首若將壓焉其一壁立勢相支柱中可往來)
罾弋(後漢書馬融傳䍐罔合部丨丨同曲類形並驅星布麗屬)
索
索城(水經注沅水又東入龍陽縣有澹水出漢夀縣西楊山南流東折逕其縣南縣治丨丨即索縣之故)
(城也)
索縣(水經注見上)
索鞏(應瑒奕勢文持棋相守莫敢先動猶楚漢之兵相拒丨丨也)
索郎(潘于真詩話古樂府云東飛伯勞西飛燕黃姑織女時相見予初不曉黃姑為何等語因讀杜公膽)
(所注宗懔撰荆楚歲時記乃知黃姑即河鼔也亦猶桑落之語轉呼為丨丨也)
索鏡(白居易遇蕭九徹話長安舊遊詩見祫襠下)
紼
紼纚(詩汎汎楊舟丨丨維之傳丨繂也丨緌也明王能維持諸矦也)
紼翣(杜牧哭韓綽詩平明送葬上都門丨丨交横逐去魂)
繻
繻葉(齊民要術南方記曰一樹生山中取葉擣之訖和丨丨汁煮之再沸止味辛)
繻傳(李尤函谷關賦察言服以有譏捐丨丨而勿論)
緄
緄縢(詩虎韔鏤膺交韔二弓竹閉丨丨傳閉紲丨繩丨約也言閉紲者說文云紲繫也謂置弓䪐裏以繩)
(紲之)
緄帶(後漢書南匈奴傳左賢王莫立帝遣使者齎璽書鎮慰拜授璽綬遺冠幘絳單衣三襲童子佩刀丨)
(丨各一注說文曰丨織成丨也)
絙
絙索(詩無浸穫薪箋穫落木名也疏穫落釋木文陸璣疏云今柳榆也其葉如榆其皮堅韌剝之長數尺)
(可為丨丨見後漢書祭祀志注履底下)
絙繳(後趙錄石虎左校令成公叚造庭燎于崇杠之末高十餘丈上盤置燎下盤置人丨丨上下虎試而)
(悦之)
絙約(庾信司馬裔神道碑更討信州賊山彰尋寶渝恃險峽路五尺丨丨纔通縣水三門橋飛齊渡既而)
(風行草偃谷静山空)
綆
綆紲(吳志吾粲傳黃武元年與吕範賀齊等俱以舟師拒魏將曹休於洞口值天大風諸船丨丨斷絶漂)
(没著岸為魏軍所獲或覆没沈溺其大船尚存者水中生人皆攀緣號呼他吏士恐船傾没皆以戈矛撞擊不)
(受粲與黃淵獨令船人以承取之左右以為船重必敗粲曰船敗當俱死耳人窮奈何棄之粲淵所活者百餘)
(人)
綆缶(左傳見簣籠下器又注丨汲索丨汲)
綆縻(王粲詠史詩臨穴呼蒼天涕下如丨丨)
綆短(文心雕龍丨丨者銜渴足疲者輟塗非文理之數盡乃通變之術疎耳戴叔倫相思曲見衣帶下)
綳
綳絲(羅隱詩丨丨採怨凝曉空吳王臺榭春夢中)
綳子(張諤三日岐王宅詩金盆浴未了丨丨繡初成)
綳中(文心雕龍君于藏器待時而動發揮事業固直蓄素以丨丨散采以彪外楩柟其質豫章其幹摛文)
(必在緯軍國負重必在任棟梁窮則獨善以垂文達則負時以騁繢若此文人應梓材之士矣)
棚
棚櫓(人物志君子之求勝也以推譲為利銳以自修為丨丨静則閉嘿泯之元門動則由恭順之通路是)
(以戰勝而爭不形敵服而怨不搆)
棚井(宋史兵志初内外班直騎軍馬以四月下槽出牧迄八月上槽風雨勞逸之不齊故多病斃圉人歲)
(被榜罰吏緣牧事害民丨丨科率無寧歲)
棚塞(宋史兵志今鄆州之東平北京之大名元城衛州之淇水相州之安陽洺州之廣平監以及瀛定之)
(間丨丨草地疆畫俱存使臣牧卒大半猶在稍加招集則指顧之間措置可定)
棚上(皮日休茶舍詩丨丨汲紅泉焙前蒸紫蕨)
牓(榜同)
牓關(宋史選舉志亂離以來士大夫流徙有徒跣而赴行在者注授丨丨姦弊日滋寒士困苦甚可憫焉)
(宜令三省議除其弊)
榜題(南齊書禮志建元元年太常上朝堂諱訓僕射王儉議曰后諱依舊不立訓禮天子諸侯諱羣祖臣)
(隸既有從敬之義宜為太常府君諱至於朝堂丨丨本施至極既迨尊所不及禮降於在三晉之京兆宋之東)
(安不列丨丨)
牓表(宋書郭世道傳元嘉四年遣大使巡行天下散騎常侍袁愉表其淳行太祖嘉之敕郡丨丨閭門蠲)
(其税調改所居獨楓里為孝行焉)
榜子(宋史職官志翰林學士院凡事用丨丨關白三省樞密院用諮報不名歸田錄唐人奏事非表非)
(狀者謂之丨丨亦謂之錄子今謂之劄子)
榜花(南部新書唐大中以來禮部放榜有姓氏稀僻者號曰丨丨)
榜眼(周必大題跋天聖八年春參政歐陽公國學首薦冠名南宫是年廷試丨丨則丞相劉公王禹偁)
(送朱嚴詩賃船東下歷陽湖丨丨科名釋褐初)
牓門(宋書嚴世期傳山隂令何曼之表言之元嘉四年有司奏丨丨曰義行嚴氏之閭)
榜板(宋書桂陽王休範傳休範大怒欲舉兵襲朝廷密與典籤新蔡人許公輿謀之表治城池修起樓堞)
(多解丨丨擬以備用)
榜道(晉書孫惠傳後東海王越舉兵下邳惠乃詭稱南嶽逸士秦秘之以書于越越省書丨丨以求之惠)
(乃出見越即以為記室參軍)
牓下(南唐近事馮僎即刑部尚書謐之子也舉進士初年少衆譽籍籍以為平折丹桂秋試之間僎一夕)
(夢登崇孝寺幡刹極高處打方響先是徐幼文能圓夢遂詣徐請圓之徐曰雖有聲價至下地來春僎成名於)
(侍郎韓熙載丨丨或有責徐之言謬者徐曰誠如吾語後當知之放牓數日中書奏主司取仕不當遂追牓御)
(試馮果覆落)
牓出(唐書陸扆傳始得舉進士時方遷幸而六月丨丨至是每甚暑它學士輒戲曰造牓天也以譏扆進)
(非其時)
桁
桁衣(庾信對燭賦龍沙雁塞甲應寒天山月没客衣單燈前丨丨疑不亮月下穿針覺最難)
桁楊(莊子今世殊死者相枕也丨丨者相推也刑戮者相望也而儒墨乃始離跂攘臂乎桎梏之間甚矣)
(哉其無愧而不知耻也甚矣廬陳造惟安堂賦等聲利於丨丨聣蘧於霸王)
桁下(庾信鏡賦臨丨丨而牽衫就箱邊而著釧)
桁輅(王儉太子妃旒翣議吉部伍自有丨丨)
杙
杙地(唐書吐蕃傳漢衡與判官鄭叔矩路泌掌書記袁同直列將扶餘準馬寧孟日華李至言樂演明范)
(澄馬弇中人劉延邕俱文珍李朝清等六十人皆被執人負一木以䋲三約之繫其髮驅之夜則丨丨繫而仆)
(蒙以罽守者寢其上)
杙步(呂覽孔子之弟子從遠方來者孔子荷杖而問之曰子之公不有恙乎摶杖而揖之問曰子之父母)
(不有恙乎置杖而問曰子之兄弟不有恙乎丨丨而倍之問曰子之妻子不有恙乎故孔子以六尺之杖諭貴)
(賤之等辨疏親之義又况於以尊位厚禄乎)
簽
簽書(雲麓漫抄諸道判官資歷未至第曰丨丨某軍節度判官廳公事春明退朝錄太平興國四年石)
(元懿以樞密直學士丨丨院事)
簽貼(明道雜志楊大年奉詔修冊府元龜每數卷成輒奏之比且降出眞宗常有丨丨有少差誤必見至)
(有數十簽大年雖服上之精鑒而心頗自愧竊揣上萬幾少暇不應能如此稍訪問之乃每進本到輒降付陳)
(彭年彭年博洽不可欺毫髮故謬誤皆丨丨以進)
簽子(野老記聞胡如村言嘉祐以前士風宰相與庶官書啓具銜前名後押字外封全寫銜封皮上頭乘)
(丨丨云書上某官)
牌
牌印(宋史輿服志神宗熙寧五年詔内外官及谿洞官合賜丨丨並令少府監鑄遣送禮部給付)
牌出(宋史輿服志諸王節度觀察使州府軍監縣印皆有銅牌長七寸五分諸王廣一寸九分餘廣一寸)
(八分諸王節度觀察使牌塗以金刻文云丨丨印入印出牌入)
牌入(宋史輿服志見上)
枹
枹鼓(漢書李尋傳古之王者尊天地重隂陽敬四時嚴月令順之以善政則和氣可立致猶丨丨之相應)
(也慄後漢書酷吏董宣傳徵為洛陽令摶擊豪強莫不管震京師號為卧虎歌之曰丨丨不驚董少平魏志)
(輅傳弟辰謂輅曰大將軍待君意厚冀當富貴乎輅長歎曰吾自知有分直耳然天與我才明不與我年夀恐)
(四十七八間不見女嫁娶兒婦也若得免此欲作洛陽令可使路不拾遺丨丨不鳴但恐知太山治鬼不得生)
(人如何之吕覽今有千里之馬於此非得良工猶若弗取良工與馬也相得則然後成譬之若丨之與丨)
(新序理師旅整兵戍以當強敵提丨丨以動百萬之衆所使皆趨湯火蹈白刃出萬死不顧一生之難司馬子)
(反如此)
枹薊(爾雅楊丨丨注似薊而肥大今呼之馬薊)
磨
磨子(河東記唐汴州西有板橋店店娃三娘子有舍數間以鬻餐為業元和中許州客趙季和將詣東都)
(過是宿焉諸客醉倦各就寢三娘子歸室閉關息燭人皆熟睡獨季和展轉不寐隔壁聞三娘子悉窣若動物)
(之聲偶于隙中窺之即見三娘子向覆器下取燭挑明之後于巾箱中取一副耒耜并一木牛一木偶人各大)
(六七寸置于竈前含水噀之二物便行走木人則牽牛駕耒耜遂耕牀前一席地來去數出又于箱中取一褁)
(蕎麥子授于木人種之須臾生花發麥熟令小人收割持踐可得七八升又安置小丨丨磑成麫訖即取麫作)
(曉餅數枚有頃雞鳴諸客欲發三娘子先起點燈置薪作燒餅于食牀上與諸客點心季和心動遽辭開門而)
(去即潛于戶外窺之乃見諸客圍牀食燒餅未盡忽一時踣地作驢鳴須臾皆變驢矣)
磨碓(明一統志見磨山下)
磨山(明一統志丨丨在南陽府城西北三十里山石可為磨碓因名)
磨石(晉書天文志周髀家云天員如張蓋地方如棋局天旁轉如推磨而左行日月右行隨天左轉故日)
(月實東行而天牽之以西没譬之干蟻行丨丨之上磨左旋而蟻右去磨疾而蟻遲故不得不隨磨以左旋焉)
(丸物類相感志泥火煆過作丨丨)
磨銘(談苑山谷作茶丨丨云楚雲散盡燕山雪飛江湖歸夢從此祛機)
碓
碓磑(急就篇丨丨扇隤舂簸揚注丨所以舂也丨所以䃺也亦謂之䃀古者雍父作舂魯班作磑晁補)
(之水渚亭賦忽瀵起而成川經營一國其利汾澮防為井沼壅為丨丨貫休東西二林寺流水詩數家舂丨)
(丨幾處浴猿㺅)
碓舂(鄴中記有舂車作木人反行碓於車上動則木人踏丨丨行十里成米一斛)
磑
磑水(張喬送友人往宜春詩野橋喧丨丨山郭入樓雲)
磑壅(唐書齊國公主傳大歷永寰内民訴涇水為丨丨不得溉田京兆尹黎幹以請詔撤磑以水與民)
磑利(唐書李栖筠傳關中舊仰鄭白二渠溉田而豪戚壅上游取丨丨且百所奪農用十七栖筠請皆撤)
(毀歲得租二百萬民賴其入)
碾
碾磑(唐書吐蕃傳高宗即位擢駙馬西海郡王弄贊以書詒長孫無忌曰天子初即位下有不忠者願勒)
(兵赴國共討之并獻金琲十五種以薦昭陵進封賨王賜餉蕃渥又請蠶種酒人與丨丨等諸工詔許)
碾石(明一統志丨丨衛輝府淇縣出)
碾河(明一統志丨丨在太原府靜樂縣西流入汾水)
碾渦(杜甫陪鄭廣文遊何將軍山林詩丨丨深没馬藤蔓曲藏蛇)
碾草(白居易春來詩見鈿車下)
臼
臼水(吕覽有侁氏女子採桑得嬰兒於空桑之中獻之其君其君令烰人養之察其所以然曰其母居伊)
(水之上孕夢有神告之曰丨出丨而東走母顧明日視丨出丨告其鄰東走十里而顧其邑盡為水身因化為)
(空桑故命之曰伊尹此伊尹生空桑之故也)
臼口(宋書柳元景傳元景大軍次丨丨以前鋒深入懸軍無繼馳遣尹顯祖入盧氏以為軍援)
臼衰(左傳僖公二十四年春王正月秦伯濟河圉令狐入桑泉取丨丨注桑泉在河東解縣西解縣東南)
(有臼城)
臼城(左傳注見上)
臼頭(新序齊有婦人極醜無雙號曰無鹽女其為人也丨丨深目長壯大節昂鼻結㗋肥項少髮折腰出)
(胸皮膚若漆行年三十無所容入衒家不售流棄莫執於是乃拂拭短褐自詣宣王願一見謂謁者曰妾齊之)
(不售女也聞君王之聖德願備後宫之掃除頓首司馬門外唯王幸許之)
臼杵(易繫辭斷木為杵㭾地為臼丨丨之利萬民以濟蓋取諸小過注以小用而濟物也文心雕龍蓍)
(龜神物而居博奕之中衡斛嘉量而在丨丨之末)
臼中(岑參林卧詩丨丨西山藥䄂裏淮南方)
臼季(左傳丨丨使過冀見冀缺耨其妻饁之敬相待如賓)
砧
砧杵(東宫舊事太子妃有石砧一枚又擣衣丨丨十枚高適宋中詩落日鴻雁度寒城丨丨愁韋應)
(物登樓寄王卿詩數家丨丨秋山下一郡荆榛寒雨中李嘉祐早秋京口詩見斗牛下儲光羲田家雜興)
(詩百草被霜露秋山響丨丨月沈宇擣衣詩洞房寒未掩丨丨夜泠泠白居易八三日夜作見衣裳下)
(杜牧題池州弄水亭詩紆餘帶竹村蠶鄉足丨丨旅方千秋曉林中寄賓幕詩見杯盂下温庭筠秋日舍)
(詩因為林泉牽曉夢不關丨丨報秋聲周昂秋夜詩誰家丨丨急應怯莫天凉)
砧椎(茶錄丨丨蓋以茶丨以木為之丨或金或鐵取於便用)
砧几(王休清清堂賦秋蟬吸林杪之露蒼蠅集丨丨之腥)
砧鑕(歐陽修乞致仕第二表睿訓丁寧曲加慰諭愚衷懇迫尚敢黷煩將再干於冕旒宜先伏於丨丨)
砧聲(吕温聞砧有感詩秋月三五夜丨丨滿長安貫張仲素宫中樂詩月采浮鸞殿丨丨隔鳳樓休)
(秋盡途中作山色路無盡丨丨客強聞去護國别盛安詩月色為憐今夜客丨丨那似年秋)
砧愁(白居易秋思詩雁思來天北丨丨滿水南)
砧基(宋史食貨志舊例物力三十八貫五百為第四等降一文以下即為第五等為詭戶者志於規避往)
(往止就二三十貫之間立為丨丨)
砧響(杜甫秋野詩丨丨家家發樵聲個個同)
砧清(貫休上新定宋使君詩水疊山層擎草疏丨丨月苦立霜風)
杵
杵臼(史記天官書丨丨四星在危南酒漢書楚元王傳初元王敬禮申公等穆生不嗜元王每置酒常)
(為穆生設醴及王戊即位常設後忘設焉穆生退曰可以逝矣遂謝病去申公白生獨留王戊稍淫暴與吳通)
(謀二人諫不聽胥靡之衣之赭衣使丨丨雅舂于市注師古曰為木杵而手舂即今所謂步臼者耳非碓舂也)
(宋祈曰雅謂舂而雅歌以相舂也傭後漢書吳祐傳公沙穆來遊太學無資糧乃變服客為祐賃舂祐與語)
(大驚遂定交于丨丨之間明南史宋武帝紀帝伐荻新洲見大蛇長數大射之傷日復至洲裏聞有丨丨聲)
(往覘之見童子數人皆青衣擣藥問其故答曰我王為劉寄奴所射合散傳之帝叱之皆散仍收藥而反星)
(經杵三星在箕南主丨丨舂米事不又丨三星在人傍主舂軍糧丨四星在杵下若丨丨相當軍士饑臼仰)
(歲熟豐傾覆大饑也石水經注三累山南有石室面西有兩石室北面有二室皆因阿結牖連扃接闥所謂)
(石室相距也東廂石上猶傳丨丨之跡庭中亦有舊宇處尚髣髴前基仇池筆記見釡竈下船忩夜話孝)
(宗嘗患痢衆醫不效德夀憂之過宫隅見小藥局遣中使詢之曰汝能治痢否曰專對科遂宣之至請問得病)
(之由語以食湖蟹多故致此疾遂令胗脉醫曰此冷痢也其法用新米藕節細研以熱酒調服如其法杵細酒)
(調數服而愈德夀乃大喜就以金丨丨賜之乃命以官至今呼為金丨丨嚴防禦家賓退錄今世祭井竈門)
(戶箕帚丨丨者非以其神為能享之也特賴其德煩苦之無已也太平廣記裴航遇雲翹夫人與詩云一飲)
(瓊漿百感生元霜擣盡見雲英藍橋便是神仙窟何必﨑嶇上玉京後過藍橋渴一舍有老嫗揖之求漿嫗令)
(雲英以一甌漿飲之航欲娶雲英嫗曰得玉丨丨遂與後航得玉丨丨遂取而仙去山書教民以丨丨不若)
(均民以貴賤丨杜預奏事見銚槃下王韓愈月蝕詩依前使兔操丨玉階桂樹閑婆娑炎再用元韻因)
(簡庠諸先輩詩竹間丨丨相敲擊茶不療饑何苦喫卒又春秋僖公十有二年冬十有二月丁丑陳侯丨丨)
(公史記宋微子世家成公少子丨丨宫又趙世家晉景之三年大夫屠岸賈攻趙氏于下皆滅其族趙朔)
(客曰公孫丨丨謂朔友人程嬰曰胡不死程嬰曰朔之婦有遺腹若幸而男吾奉之居無何而朔婦免生男公)
(孫丨丨曰立孤與死孰難程嬰曰死易立孤難耳公孫丨丨曰子彊為其難者吾為其易者乃謀取他人嬰兒)
(匿山中程嬰出謬謂諸將軍曰吾告趙氏孤處諸將皆喜發師隨程嬰攻公孫丨丨遂殺丨丨與孤兒然趙氏)
(真孤乃反在)
杵杓(宋書沈慶之傳見觴酌下)
杵砧(干濆里中女詩貧忩苦機杼富家鳴丨丨)
杵舂(桓譚新論宓羲之制杵臼萬民以濟及後人加功因延力借身重以踐碓而利十倍丨丨又復設機)
(關用驢騾牛馬役水而舂其力乃且百倍)
杵糠(譚子化書水竇可以下溺丨丨可以療噎)
杵藥(陸游詩幽禽似欲嘲衰病故學禪房丨丨聲)
杵聲(謝靈運擣衣詩櫩高砧響發楹長丨丨哀孟郊聞砧詩丨丨不為客客聞髮自白)
杵影(吳大江擣衣詩丨丨弄寒月砧聲調夜風)
杵風(鄭元祐贈道士詩靈藥丨丨金兔伏桂花飛雪彩鸞翔)
笭
笭箵(唐書元結傳帶丨丨而盡船獨聲齖而揮車皮日休丨丨詩朝空丨丨去暮寶丨丨歸)
笭牀(釋名舟中牀以薦物者曰笭言但有簀如丨丨也南方謂之笭突言溼漏之水突然從下過也)
笭&KR0691;(釋名見上)
鑼
鑼鼓(明一統志丨丨潭在新會縣西五十里水石衝擊聲如丨丨)
鑼鍋(楊允孚濼京雜詠詩皮囊乳酒丨丨内奴視山陰對角羊)
櫜
櫜鞬(左傳公子重耳及楚楚子饗之曰公子若反晉國則何以報不榖對曰子女玉帛則君有之羽毛齒)
(革則君地生焉其波及晉國者君之餘也其何以報君曰雖然何以報我對曰若以君之靈得反晉國晉楚治)
(兵遇于中原其辟君三舍若不獲命其左執鞭弭右屬丨丨以與君周旋江淹為蕭驃騎讓封第三表若臣)
(武未屬丨丨之分文不藹樽爼之間德非時秀道乖物宗虚餙疲伍空貽上位則天變彰於飛流地𤯝見於震)
(壓武劉禹錫寄毘陵楊給事詩好著丨丨莫惆悵出文入是全才杜牧送中丞姊丈儔自大理卿出鎮江)
(西詩梅仙調步驟庾亮拂丨丨)
櫜韔(禮記檀弓軍有憂則素服哭於庫門之外赴車不載丨丨注丨甲衣丨弓衣)
櫜弓(詩載丨丨矢閑唐書劉蕡傳太宗置府兵臺省軍衞文武參掌歲則丨丨力穡有事則釋耒荷戈)
(所以修復古制不廢舊物)
櫜服(摯虞太康頌弓矢丨丨干戈戢藏)
鉗
鉗鋸(唐書兵志士以十人為火火有長火偹六䭾馬凡火具烏布幕鉄馬盂布槽鍤钁鑿碓筐斧丨丨皆)
(一甲牀二鎌二)
鉗鑿(唐書于志寧𫝊時太子以農時造曲室累月不止又好音樂過度志寧諫以為今東宮乃隋所營當)
(時號為侈麗豈容後事磨礱彩餙於其間丁匠官奴皆犯法亡命丨丨槌杵往來出入監門宿衞直長千牛不)
(得共問爪牙在外厮役在内其可無憂乎)
鉗鍵(唐書李敬元傳時員外郎張仁褘有敏才敬元委以曹事仁褘為造姓歴狀式銓簿丨丨周密病心)
(大勞死敬元因其法衡綜有序)
鉗鎖(唐書刑法志杻校丨丨皆有長短廣狹之制量囚輕重用之)
鉗鐵(中論見印偑下)
鉗釱(杜牧秋思詩熱去解丨丨飄蕭秋半時)
鉗口(南史江淹傳若使下官事非其虚罪得其實亦當丨丨吞舌伏匕首以殞身何以見齊魯竒節之人)
(燕趙悲歌之士乎之唐書蘇安恒傳烈士撫髀忠臣丨丨懼易之權恐先諫受戮虚死無名)
鉗耳(水經注如渾水又南逕平城縣故城東東郭外太和中閹人宕昌公丨丨處王融議給虜書疏侯)
(合鼎則丘頹苟仁端執政則目凌丨丨)
鉗手(宋史楊覃傳時討李繼遷調發芻粮覃特皆以急促辦為務覃令丨丨特令即械頸雖衣冠舊族不)
(免人用怨嗟)
鉗州(唐書竇軌𫝊黨項列坐如渾寇松州詔軌與扶州刺史蔣善合援之善合先期至敗之丨丨也)
鉗盧(明一統志丨丨陂在南陽府鄧州南六十里)
鉗扭(後漢書蔡邕𫝊贊當伯喈抱丨丨徙幽裔仰日月而不見照燭臨風塵而不得經過其意豈及語平)
(日倖全人哉)
鉗撻(宋書明帝紀詔曰夫愆有小大憲隨寬猛故五刑殊用三典異施而降辟次網便暨丨丨求之法科)
(差品滋遠)
鉗噤(唐書吳湊𫝊上明睿憂勞四海不以愛所鍾而疲民以逞也顧左右丨丨自安耳若反覆啓寤幸一)
(聽之則民受賜為不少橋舌阿旨固善有如窮民上訴叵云罪何)
鉗掣(唐書憲宗皇后郭氏傳元和元年進册貴妃八年羣臣三請立為后帝以歲子午忌又是時後廷多)
(嬖豔恐后得尊位丨丨不得肆故章報聞罷)
鉗校(唐書刑法志病者釋丨丨給假疾差陪役)
錘
錘網(陸龜蒙和襲美新秋三十韻詩漁情隨丨丨獵興起鳴&KR1076;)
錘鉗(前秦錄生雖在諒闇遊飲荒淫殺戮無道彎弓露刀以見朝臣丨丨鋸鑿備置左右)
鑽
鑽鑿(漢書刑法志大刑用甲兵其次用斧鉞中刑用刀鋸其次用丨丨薄刑用鞭朴刑書釋名黃帝刑)
(二曰丨丨鑽髌刑去膝盖骨也鑿黥刑也以墨湟其面)
鑽錐(急就篇鉄鈇丨丨釡鍑鍪注錐所以刺入也鑽所以穿通也)
鑽木(兩同書昔伯益鑿井燧人丨丨水火之利于今賴之)
鑽仰(崔日知冬日述懷奉呈韋祭酒張左丞詩琢磨才既竭丨丨得彌堅)
鍵
鍵閉(禮記月令孟冬之月壞城郭戒門閭修丨丨慎管籥固封疆傋邊竟完要塞謹關梁塞徯徑注丨牡)
(丨牝也疏丨牡丨牝凡鏁器入者謂之牡受者謂之牝若禽獸牝牡然張衡天象賦天輻備于輿輦丨丨守)
(於關梁)
鍵精(越絶書時莫能用籥口丨丨深自誠也)
鍵牡(禮記月令注見鍵閉下)
鍵鉆(急就篇釭鐧丨丨治錮鐈注丨以鐵有所堅關若門牡之屬也丨以鐵有所鑷取也)
鎖
鎖鑰(宋史寇準傳準鎮大名北使至語準曰相公望重何故不在中書準曰主上以朝廷無事北門丨丨)
(非準不可花聞見雜錄國書嚴奉未有如玉牒者祖宗以來用金白羅紙金花紅羅縹黃金軸神宗改為黃)
(金梵策以軸大難披閱也予進神宗玉牒始用此制又以黃金為匣丨丨皆黃金也劉寬夫邠州使院食堂)
(記朝廷以新平振東西夏丨丨郊圻將帥得人則虜馬不敢東向而牧韓愈竹洞詩洞門無丨丨俗客不曾)
(來)
鎖子(元史順帝紀嘉鼎巴之地獻大散哈喇察察爾密錫勒刀弓丨丨甲及青白西馬各二匹明皇雜)
(錄太平公主玉葉冠虢國夫人夜光枕楊國忠丨丨帳皆稀代之寳不能計其直)
鎖匣(宋史禮志玉牒承受官榗笏取册授提舉官置御案上進讀亦如前儀讀畢丨丨出笏歸侍立位)
鎖茶(王建原上新居詩丨丨藤筪密曝藥竹牀新)
鎖陽(本草集解時珍曰丨丨出肅州按陶九成輟耕錄云丨丨生韃靼田地野馬或與蛟龍遺精入地久)
(之發起如笋上豐下儉鱗甲櫛比筋脉連絡絶類男陽即肉蓯蓉之類)
鎖雲(謝氏詩源更嬴之妻能作丨丨囊佩之涉高山有雲處不必開囊而自然有雲氣入其中歸至家啓)
(視皆有雲氣白如綿自囊而出囊大如蠶繭而可以開合)
鎖江(宋史劉廷讓傳初䕫州有丨丨為浮梁上設敵棚三重夾江列礟具廷讓等將行太祖以地圖示之)
(指丨丨曰我軍至此泝流而上慎勿以舟師爭勝當先以步騎陸行出其不意擊之俟其勢却即以戰櫂夾攻)
(取之必矣人明一統志丨丨在成都府城北兩岸大石屹立昔因置鈇絙横截其處控扼夷羌故名)
鎖石(越絶書王取純鉤薛燭聞之忽如敗有頃懼如悟下階而深惟簡衣而坐望之手振拂揚其華捽如)
(芙蓉始出觀其鈲爛如列星之行觀其光渾渾如水之溢於塘觀其斷巖巖如丨丨觀其才煥煥如冰釋此所)
(謂純鉤耶十又明一統志丨丨港在直隸和州舊烏江縣東北五里入於江又杜甫寒兩朝行視園樹詩)
(丨丨藤梢元自落倚天松骨見來枯)
鎖山(明一統志丨丨寺在直隸廣德州北二十里)
鎖門(朝野僉戴見鑰匙下)
鎖院(宋史職官志凡拜宰相及事重者晚漏上天子御内東門小殿宣詔面諭給筆札書所得旨禀奏歸)
(院内侍丨丨門夜漏盡具詞進入門玉堂雜記凡丨丨或親被旨或受熟狀本院即開閤今月某日有丨丨)
(事閭門得之即關報御史臺)
鎖闈(劉禹錫酬嚴給事賀加五品詩彫盤賀喜開瑶席彩筆題詩出丨丨)
鎖廳(宋史選舉志凡命士應舉謂之丨丨試所屬先以名聞得旨而後解詩話總龜閩人黃通累舉不)
(第後請恩歴官數任年六十猶欲丨丨或嘲之曰剩員呈武藝老妓舞柘枝)
鎖忩(杜牧村舍燕詩漢宫一百四十五多下珠簾閉丨丨)
鎖宿(宋史選舉志初立四門學自八品至庶人予弟充學生歲一試補差學官丨丨彌封校其藝疏名上)
(聞而後給牒不中式者仍聽讀若三試不中則出之)
鎖士(梁元帝即位詔長徒丨丨特加原宥)
鎖繫(晉書賈充傳謐好學有才思既為充嗣繼佐命之後又賈后專恣謐權過人主至乃丨丨黃門侍郎)
(其為威福如此)
鎖試(宋史選舉志凡選人年二十五以上遇郊限半年赴銓試命兩制三員丨丨於尚書省糊名謄錄)
鎖須(禮記月令慎管籥疏何胤云鍵是門扇之後樹兩木穿上端為孔閉者為將扃關門以納孔中案漢)
(書五行志每云牝飛及牝亡謂失其丨丨須則牡也何胤云兩邊樹木非其義也)
鎖損(晁氏客語韓魏公門人有擊關夜出者閽吏不得其賂詰旦以丨丨訐於公公曰鎖不堪用付市賈)
(修來)
鎖内(禮記月令修鍵閉慎管籥疏管籥與鍵閉别文則非鍵閉之物故云摶鍵器以鉄為之似樂器之管)
(籥搢於丨丨以摶取鍵也)
鎖禁(唐書刑法志官品勲階第七者丨丨之)
鎖閉(顔氏家訓北朝頓丘李構母劉氏夫人亡後所住之堂終身丨丨勿忍開入也杜牧宫詞深宫丨)
(丨猶疑惑更取丹砂試辟宫識歐陽修和聖俞春雨詩身遭丨丨如鸚鵡病陰晴似鵓鴣)
鎖樹(書鑑江南見陳元逹丨丨諫圖其忠義之氣突出縑素)
鎖林(明一統志丨丨峽在臨洮府城南六十里洮水所經諸峰聳削兩崖懸絶林木森欝宛似封固故名)
鎖聲(盧仝憶金鵝山沈山人詩夜义歡喜動關鎖丨丨㩧地生風來)
鎖語(唐書藝文志古文丨丨四卷)
鑰
鑰匙(宋史輿服志神宗熙寧五年詔西作坊鑄造諸銅符三十四副令三司給左契付諸門右契付大内)
(丨丨庫不朝野僉載周定州刺史孫彦高被突厥圍城數十重敢詣聽文符湏徵發者於小忩接入鎖州宅)
(門及賊登壘乃入匱中藏令奴曰牢掌丨丨賊來索慎勿與昔有愚人入京選皮袋被賊盗去其人曰賊偷我)
(袋將終不得我物用或問其故答曰丨丨尚在我衣帶上彼將何物開之此孫彦高之流也)
鑰匣(宋史禮志承受官奉册入匣訖出笏提舉諸司官搢笏丨丨訖出笏歸侍立位又河渠志以兩浙)
(轉運司并常州守臣言填築五瀉上下兩牐及修築牐裏隄岸仍於郭瀆港口舜郎廟側水聚會處築捺硬壩)
(以防走泄運水委無錫縣主掌丨丨遇水深六尺方許開牐通放客舟)
鑰牡(宋書戴法興傳法興臨死封閉庫藏使家人謹錄丨丨)
釘
釘鈸(列仙傳李觀游南嶽有一人持丨丨之具問曰聞君游南嶽奉煩寄與養素先生藍方云劉處士奉)
(問十月懷胎如何出得觀至南嶽訪方具道其語方驚曰其人眉間得無有白誌乎曰然方驚曰此劉海蟾也)
(吾養聖胎已成念非斯人不足以出之吾之不遇命也)
釘頭(杜牧阿房宫賦丨丨磷磷多於在庾之粟粒)
釘壁(魏志武帝紀注衛恒四體書勢序曰上谷王次仲善隸書始為楷法至靈帝好書世多能者而師宜)
(官為最甚矜其能每書輒削焚其札梁鵠乃益為版而飲之酒候其醉而竊其札鵠卒以攻書至選部尚書公)
(嘗懸著帳中及以丨丨玩之謂勝宜官鵠字孟黃安定人魏宮殿題署皆鵠書也)
釘線(元史百官志器物局秩從五品掌造鐵器内府營造丨丨之事大使一員副使一員直長二員)
釘骨(柳宗元寄韋珩詩竒瘡丨丨狀如箭鬼手脱命爭纖毫)
釘疽(齊書褚澄傳東陽徐嗣妙醫術春月出南籬門戲聞笪屋中有呻吟聲嗣曰此病甚重更二日不治)
(必死乃往視一姥稱舉體痛而處處有[黑敢]黑無數嗣還煮升餘湯送令服之姥服竟痛愈甚跳投牀者無數湏)
(臾所[黑敢]處皆拔出長寸許乃以膏塗諸瘡口三日而復云此名丨丨也)
釘刺(唐書高駢傳用之始詐行密曰廡下有瘞金五百斤事平願備一日乏行密掘地無理金但得銅人)
(三尺身桎梏丨丨其口刻駢名于背蓋用蠱厭駢也行密責其罪並張守一斬于三橋)
釘密(後漢書張奐傳吾不能和光同塵為䜛邪所忌通塞命也始終常也但地底冥冥長無曉期而復纏)
(以纊綿牢以丨丨為不喜耳)
釘飾(宋史刑法志笞杖不得留節目亦不得丨丨及加筋膠之類仍用官給火印暑月每五日一洗濯枷)
(杻)
釘鍖(洞天清錄有梧桐生子如簸箕有花桐春來開花如玉簪而微紅號折桐花青櫻桐其實頗堪以醡)
(油有刺桐其木身皆生刺大如丨丨)
鏑
鏑鋒(慱物志交州夷民曰俚子俚子弓長數尺箭長尺餘以樵銅為鏑塗毒藥于丨丨中人即死)
鏑銜(淮南子今世德益衰民俗益薄欲以樸重之法治既弊之民是猶無丨丨橜策錣而御馯馬也注丨)
(丨口中央鐵錣揣頭箴馯馬突馬也)
鐐
鐐盎(唐書回紇傳貞觀朝帝坐祕殿陳十部樂殿前設高坫置朱提瓶其上潛泉浮酒自左閣通坫趾注)
(之瓶轉受百斛丨丨回紇數千人飲畢尚不能半)
鐐琫(詩鞸琫有珌傳鞸容刀鞸也琫上飾珌下飾箋大夫丨丨而鏐珌疏釋器云白金謂之銀其美者謂)
(之鐐)
耒
耒耜(孟子陳良之徒陳相與其弟辛負丨丨而自宋之滕周語利其器用韋昭注器兵甲也用丨丨之)
(屬千漢書食貨志使萬室之邑必有萬鍾之臧臧繦千萬室之邑必有千鍾之臧臧繦百萬春以奉耕夏以)
(奉耘丨丨器械種饟糧食必取贍焉穀魏志鄧艾傳昔姜維有斷隴右之志艾修治備守積彊兵值歲凶旱)
(艾為區種身被烏衣手執丨丨以率將士上下相感莫不盡力吳志陸遜傳時謝淵謝厷各陳便宜欲興利)
(改作注謝淵字休德少修德操躬秉丨丨既無慼容又不易慮由是知名淮南子古者剡耜而耕摩蜃而耨)
(木鉤而樵抱甀而汲民勞而利薄後世為之丨丨耰鋤斧柯而樵桔臯而汲民逸而利多焉獨斷神農作丨)
(丨教民耕農則道書聖人專以利人為心于術無不知也穀而可辟不教人丨丨矣死而可達則不教人棺)
(椁矣豈非天使民食且死雖聖人不能違乎)
耒耨(易繫辭傳斵木為耜揉木為耒丨丨之利以教天下蓋取諸益漢書食貨志今農事棄捐而采銅)
(者日蕃釋其丨丨冶鎔炊炭姦錢日多五穀不為多布莊子昔者齊國鄰邑相望雞狗之音相聞罔罟之所)
(丨丨之所刺方二千餘里基柳宗元孝門銘性非文字所𨗳生與丨丨為業陳爛泥洪詩聽甿秉丨丨庶)
(草悉誅鋤)
耒水(漢書地理志注見耒陽下山水經丨丨出桂陽郴縣南)
耒陽(漢書地理志桂陽郡縣丨丨注在丨水之丨在蜀志龐統傳先主領荆州統以從事守丨丨令縣)
(不治免官魯肅遺先主書曰龐士元非百里才也諸葛亮亦言之於先主先主見與善譚大器之唐書杜甫)
(傳大歴中出瞿塘下江陵泝沅湘以登衡山因客丨丨游嶽祠大水遽至涉旬不得食縣令具舟迎之乃得還)
(令嘗餽牛炙白酒大醉一昔卒舂湘中記丨丨縣北有蔡倫宅宅西有一石臼云是倫紙臼也杜甫聶丨)
(丨以僕阻水書致酒肉療飢荒江詩得代懷興盡本韻至縣呈聶令陸路去方田驛四十里舟行一日時屬江)
(漲泊于方田詩丨丨馳尺素見訪荒江渺)
鋤
鋤耰(史記秦始皇紀丨丨棘矜非錟於句戟長錣也庾信哀江南賦序見箕歛下)
鋤斸(韓愈鳳翔隴州節度使李公墓誌銘元和六年以公為鳳翔隴州節度使戶部尚書兼鳳翔尹益市)
(耕牛鑄鎛釤丨丨以給農之不能自具者丁壯興勵歲增田數十萬畆)
鋤犂(王粲從軍詩不能效沮溺相隨把丨丨東杜甫兵車行縱有健婦把丨丨禾生隴畆無西)
鋤耒(晉書徐苗傳苗少家貧晝執丨丨夜則吟誦)
鋤鉤(唐書康日知傳勛之始得徐州貲儲蕩然乃四出剽取男子十五以上皆執兵舒丨丨為兵號霍錐)
(破十餘州凡二歲滅)
鋤翦(唐書鄭注傳擢工部尚書翰林侍講學士時訓已在禁中日日議論帝前相倡和謀丨丨中官自謂)
(功在晷刻)
鋤纇(唐書儒學傳高祖始受命丨丨夷荒天下略定即詔有司立周公孔子廟於國學四時祠求其後議)
(加爵土)
鋤菜(世說魏管寧與華歆友善嘗共園中丨丨見地有黃金一片管揮鋤不顧與瓦石無異華提而擲之)
鋤耨(戰國策蘇代北見燕王噲曰臣東周之鄙人也竊聞王義甚高甚順鄙人不敏竊釋丨丨而干大王)
(至於邯鄲所聞於邯鄲者又高於所聞東周臣竊負其志乃至燕廷觀王之羣臣下吏大王天下之明主也)
(宋史趙遹傳諸蕃聞遹至相賀曰吾父來朝廷眞欲無事矣爭出丨丨牛價為頓高齊民要術神農之時天)
(雨粟神農遂耕而種之作陶冶斤斧為耒耜丨丨以墾草莽韋應物答馮魯秀才詩薄田失丨丨生苗安可)
(任)
鉏耘(漢書王尊傳尊盡節勞心夙夜思職卑體下士厲奔北之吏起沮傷之氣二旬之間大黨震壤渠率)
(效首賊亂蠲除民反農業拊循貧弱丨丨豪彊)
銍
銍艾(詩命我衆人庤乃錢鎛奄觀丨丨傳銍穫也音義釋名云銍穫鐵也說文云銍穫禾短䥥也此則銍)
(器可以穫禾故云銍穫也)
銍穫(詩音義見上所禮記月令季秋之月律中無射注周語曰無射以宣布喆人之令德示小民軌儀)
(疏喆人后稷布其德教示以法儀當及時丨丨而收藏之)
銍器(詩音義見銍艾下)
銍侯(晉書范平傳范平字子安吳郡錢塘人也其先丨丨馥避王莽之亂適吳因家焉)
犂
犂耕(後漢書王景傳遷廬江太守先是百姓不知牛耕致地力有餘而食常不足郡界有楚相孫叔敖所)
(起芍陂稻田景乃驅率吏民修起蕪廢教用丨丨由是墾闢倍多境内豐給遂銘石刻誓令民知常禁宋書)
(五行志見犂牛下)
犂鋤(後漢書王苻傳丁夫不扶丨丨而懷丸挾彈擕手上山遨遊或好取土作丸賣之外不足禦宼盜内)
(不足禁鼠雀)
犂星(吳下田家志河射角好夜作丨丨没水生骨)
犂箭(耒耜經斷木而為之者曰犂底曰壓鑱曰策額曰丨丨曰犂轅曰犂梢曰犂評曰犂建曰犂槃)
犂牛(論語丨丨之子騂且角雖欲勿用山川其舍諸起漢書平帝紀二年罷安定呼沲苑以為安民縣)
(官寺市里募徙貧民縣次給食至徙所賜田宅什器假與丨丨食後漢書西域傳延光二年敦煌太守張璫)
(上書陳三策以為北虜呼衍王常展轉蒲類秦海之間專制西域共為寇鈔今以酒泉屬國吏士二千餘人集)
(昆侖塞光擊呼衍王絶其根本因發鄯善兵五千人脅車師後部此上計也若不能出兵可置軍司馬將士五)
(百人四郡攻其丨丨穀食出據柳中此中計也如又不能則宜棄交河城收鄯善等悉使入塞此下計也宋)
(書五行志太和末童謠曰丨丨耕御路白門種小麥及海西被廢處吳氏犂耕其門前以種小麥如謠言)
犂評(耒耜經見犂箭下)
犂槃(耒耜經見犂箭下)
犂轅(耒耜經見犂箭下)
犂建(耒耜經見犂箭下)
犂底(求耜經見犂箭下)
犂梢(耒耜經見犂箭下)
鎛
鎛釤(韓愈鳳翔隴州節度使李公墓誌銘元和六年即以公為鳳翔隴州節度使戶部尚書兼鳳翔尹益)
(市耕牛鑄丨丨鉏斸以給農之不能自具者丁壯興勵歲增田數十萬畆注丨音博詩庤乃錢鎛注田器也丨)
(大鎌也斸大鋤也)
鎛磬(左傳鄭人賂晉侯以師悝師觸師蠲廣車軘車淳十五乘甲兵備凡兵車百乘歌鍾二肄及其丨丨)
(女樂二八)
鎛鐘(孟子金聲也者始條理也玉振之也者終條理也朱注並奏八音則於其未作而先擊丨丨以宣其)
(聲俟其既關而後擊特磬以收其韻宣以始之收以終之唐書禮樂志昭宗時太常博士殷盈孫按周法以)
(筭數除丨丨輕重高卭黃鍾九寸五分倍應鍾三寸三分半凡四十八等圖上口項之量及徑衡之圍乃命鑄)
(丨丨十二編鍾二百四十按三禮圖凡鍾十六枚同為一簨簴者為編鍾特懸者謂之丨丨)
鍜
鍛鍊(漢書路温舒傳囚人不勝痛則飾辭以視之吏治者利其然則指道以明之上奏畏郤則丨丨而周)
(内之注精熟周悉致之法中也人論衡良工丨丨成為銛利六一詩話唐之晚年詩無復李杜豪放之格)
(然亦務以精意相高如周朴者構思尤艱故時人稱朴詩月丨季丨未及成篇已播人口蘇軾寶繪堂記稽)
(康之違也而好丨丨居杜甫贈太常張卿詩顧深慚丨丨才小辱提擕白易詠慵詩彈琴復丨丨比我未)
(為慵較多)(方干鄭明府詩文章丨丨猶相似年齒參差不歐陽修菱溪大石詩遂令異說爭紛紜皆云女)
(媧初丨丨)
鍛竈(晉書嵇康等傳論臨丨丨而不廻登廣武而長歎則嵇琴絶響阮氣徒存庾信小園賦管寧藜牀)
(雖穿而可坐嵇康丨丨既煖而堪眠)
鍛矢(玉海衡山王作丨丨)
鍛柳(晉書嵇康傳性絶巧而好丨宅中有一丨樹甚茂乃激水圍之每夏月居其下以鍛蘇軾詩既似)
(蠟屐阮又如丨丨嵇)
鍛削(詩削屢馮馮疏牆成削之以牆堅緻土從上下打丨丨之人屢其聲馮馮然)
鍛佐(晉書向秀傳嵇康善丨秀為之丨相得欣然傍若無人)
鈀(爬同)
鈀爪(虞喜志林賀齊性奢侈尤好軍事兵甲器械極為精好干櫓戈矛丨丨义棍弓弩矢箭咸取上材)
鈀齒(耒耜經爬而後有礰礋焉有磟碡焉自丨至礰礋皆有丨磟碡觚稜而已)
箠
箠策(家語不能御民者棄其德法專用刑辟譬猶御馬棄其銜勒而專用丨丨其不制也可必矣)
箠楚(漢書韓延壽傳置正五長相率以孝弟不得舍姦人閭里仟佰有非常吏輒聞知姦人莫敢入界其)
(始若煩後吏無追捕之苦民無丨丨之憂皆便安之注師古曰丨杖也丨荆木也即今之荆子也又路温舒)
(傳丨丨之下何求而不得丨後漢書陳寵傳宜隆先王之道蕩滌煩苛之法輕薄丨以濟羣生全廣至德以)
(奉天心之鹽鐵論東嚮伏几振筆如文調者不知求索急丨丨之痛者也又見刀筆下)
箠轡(漢書王言傳口倦乎叱咤手苦於丨丨身勞乎車輿)
箠敕(唐書李景讓傳出為浙西觀察使母問行日景讓率然對有日鄭曰如是吾方有事未及行蓋怒其)
(不嘗告也且曰已貴何庸母行景讓重請臯乃赦故雖老猶加丨丨已起欣欣如初)
鈐
鈐錄(隋書經籍志太公隂符丨丨一卷)
鈐䥦(急就篇丨丨鉤銍斧鑿鉏注丨丨大犂之鐵)
鈐轄(宋史職官志總管丨丨司掌總治軍旅屯戍營房守禦之政令)
鈕
鈕鎖(晉東宫舊事銀華金薄鏡三銀龍頭受福蓮花丨丨百副)
鈕婆(靈怪錄鄲州司法關某有傭婦人姓鈕關給其衣食以充驅使年長謂之丨丨)
鎌
鎌刃(春渚紀聞朝奉郎劉均國父罷官成都行李中水銀一篋偶過溪渡篋塞遽脱急求不獲即攬取渡)
(旁叢草塞之而渡久之欲用汞傾之不出而斤重如故破篋視之盡成黃金矣本朝太宗征澤潞時軍士於澤)
(中鎌取馬草歸丨丨透成金色或以草然釡底亦成黃金焉)
鎌柯(唐書五行志神龍以後民謠曰山南鳥鵲窠山北金駱駝丨丨不鑿孔斧子不施柯山南唐也烏鵲)
(窠者人居寡也山北胡也金駱駝者虜獲而重載也)
鎌利(道德指歸論夫有形丨丨不入無理神明在身出無間入無孔俯仰之頃經數千里由此言之有為)
(之為有廢無功無為之為成遂無窮)
鎌取(春渚紀聞見鎌刃下)
叉
叉棍(虞喜志林見鈀爪下)
叉魚(韓愈丨丨招張功曹詩丨丨春岸闊此興在中宵元稹紀懷贈李六戶曹崔二十功曹五十韻詩)
(丨丨江火合喚客谷神應朱橰詩石橋清徹看丨丨)
叉牙(杜牧臺城曲㶑灔倪塘水丨丨出骨䰅)
鑱
鑱鍼(素問胻酸痛甚按之不可名曰胕體病以丨丨鍼絶骨出血立已)
鑱石(素問所謂無損不足者身羸瘦無用丨丨也)
鑱柄(杜甫乾元中寓居同谷縣歌長鑱長丨白木丨我生託子以為命)
砭
砭石(素問故鍼有懸布天下者五黔首共餘食莫知之也一曰治神二曰知養身三曰知毒藥為眞四曰)
(治丨丨小大五曰知府藏血氣之診五法俱立各有所先又魚鹽之池海濱傍水其民食魚而嗜鹹皆安其)
(處美其食魚者使人熱中鹽者勝血故其民皆黑色疎理其病皆為癰瘍其治宜丨丨故丨丨者亦從東方來)
(不新論夫内熱者之飲毒藥非不害也疽痤用丨丨非痛也然而為之者以小痛來而大痛減則細害至巨)
(害除也)
砭藥(徐陵報尹義尚書吾栖遲茂陵之下卧病漳水之濱迫以崦嵫難為丨丨平生壯意竊愛篇章忽覿)
(高文載懷勞佇)
牒
牒書(漢書薛宣傳迺手自丨丨條其姦臧封與湛曰吏民條言君如牒或議以為疑于主守盜馮翊敬重)
(令又念十金法重不忍相暴章故密以手書相曉欲君自圖進退可復伸眉于後即無其事復封還記得為君)
(分明之湛自知罪注師古曰丨丨謂書于簡牒也)
牒中(梁書張率傳率為揚州别駕未嘗留心簿領及奏事武帝覽牒問之並無以對但云事在丨丨帝不)
(悦)
牒狀(魏書源子恭傳蕭衍亡人許周自稱為衍給事黃門侍郎朝士翕然咸共信待子恭奏曰徐州表投)
(化人許團并其弟周等究其丨丨周列云已蕭衍黃門侍郎又稱心存山水不好榮宦屢曾辭讓貽彼赫怒遂)
(被出為齊康郡因爾歸國願畢志嵩嶺)
筑
筑陽(漢書地理志南陽郡縣丨丨注應劭曰筑水出漢中房陵)
筑水(漢書地理志注見上)
筑口(宋書州郡志抉風太守故秦内史武帝建元六年分為右内史太初元年更名為右扶風僑立治襄)
(陽今治丨丨)
筑身(宋書樂志箏秦聲也傅元箏賦序曰世以為蒙恬所造今觀其體合法度節究哀樂乃仁智之器豈)
(亡國之臣所能關思哉風俗通則曰丨丨而瑟絃不知誰所改作也)
筑前(宋史日本國傳西海道有丨丨筑後豐前豐後肥前肥後日向大隅薩摩凡九州共統九十三郡)
筑後(宋史日夲國傳見上)
帚
帚罟(山書有惡雀鹿之甚者揮帚以驅雀結罟以禁鹿夫丨丨既可以駭物則丨丨必可以取物嗚呼執)
(其具以逐雀鹿安知不有學其具以取之故善惡去者不必惡其名善逐者不示人以其具)
帚柄(黃庭堅次韻子由績溪病起被召寄王定國詩税屋待車音掃門親丨丨)
帚拂(齊書王思遠傳見牀筵下)
帚星(晉書天文志丨丨皆太白之所生也)
檠
檠紲(詩疏見檠中下)
檠中(詩騂騂角弓翩其反矣傳騂騂調和也不善紲檠巧用則翩然而反疏檠者藏弓定體之器謂未成)
(弓時納于丨丨此弓已調和而言檠者蓋用訖内于竹閉之中恐損其體亦謂之檠紲即緄縢也)
御定駢字類編卷一百六十一
