欽定四庫全書
御定駢字類編卷一百五十五
器物門八
輿
輿車(晉書安平王孚傳及元會詔孚乘丨丨上殿帝於阼階迎拜既坐帝親奉觴上壽如家人禮帝每拜)
(孚跪而止之之宋書禮志魏晉御小出常乘馬亦多乘丨丨輿車今小輿齊書輿服志丨丨一曰小輿小)
(行幸乘之皇太子亦得於宮内乘之注形如軺車漆畫金校飾錦衣兩廂後戶隱膝牙蘭皆瑇瑁帖刀格鏤面)
(花釘幰竿戍校棟梁下施八棡金塗沓兆牀副人舉之古今注雉尾扇起於殷世丨丨有翣即緝雉羽為扇)
(翣以障翳風塵也)
輿輦(後漢書淮陽王元傳初王莽敗唯未央宮被焚而已自鐘鼔帷帳丨丨器服太倉五庫官府市里不)
(改於舊南又趙温傳獻帝西遷都為侍中同丨丨至長安封江亭侯魏志明悼毛皇后傳黃初中以選入)
(東宮明帝時為平原王進御有寵出入與同丨丨及即帝位以為貴嬪晉書陳騫傳給乘丨丨出入殿中加)
(鼔吹如漢蕭何故事庫齊書明帝紀永明中丨丨舟乘悉剔取金銀還主衣又輿服志序光武建武十三)
(年得公孫述葆車丨丨始具蔡邕創立此志馬彪勒成漢典唐書百官志駕部郎中員外郎各一人掌丨丨)
(車乘傳驛廄牧馬牛雜畜之籍丨畫鑒閻立本步輦圖画太宗坐步輦上宮人十餘丨皆曲眉豐頰神采如)
(生)
輿轎(漢淮南王安諫伐閩越書今發兵行數千里資衣糧入越地丨丨而隃嶺拕舟而入水行數百千里)
(夾㠯深林叢竹水道上下擊石林中多蝮蛇猛獸夏月暑時歐泄霍亂之病相隨屬也)
輿輪(急就篇見輿中下)
輿輅(齊書禮志序其丨丨旗常與往代同異者更立别篇)
輿蓋(宋史欽成朱皇后傳元祐三年宣仁詔春秋之義母以子貴其尋繹故實務致優隆於是丨丨仗衛)
(冠服悉侔皇后)
輿檐(宋史輿服志中興後人臣無乘車之制從祀則以馬常朝則以轎舊制丨丨有禁)
輿鋄(謝朓齊敬皇后哀策文陳象設於圜寢兮映丨丨於松楸)
輿鬼(漢書天文志後元年五月壬午火金合於丨丨之東北不至柳出丨丨北可五寸後漢書天文志)
(孝明永平十三年閠月丁亥火犯丨丨轅又郎顗傳比熒惑失度盈縮往來涉歴丨丨環繞軒宋書天文)
(志魏齊王嘉平元年四月辛巳太白犯丨丨張衡天象賦仰東井之丨丨覽西秦之伯邑)
輿地(後漢書光武紀建武十五年大司空融固始侯通膠東侯復高密侯禹太常登等奏議曰古者封建)
(諸侯以藩屏京師周封八百同姓諸姬並為建國夾輔王室尊事天子今皇子賴天能勝衣趨拜陛下恭謙克)
(讓抑而未議羣臣百姓莫不失望宜因盛夏吉時定號位以廣藩輔明親親尊宗廟重社稷應古合舊厭塞衆)
(心臣請大司空上丨丨圖太常擇吉日具禮儀制曰可又陳敬王羨傳建初三年有司奏遣羨與鉅鹿王恭)
(樂成王黨俱就國肅宗性篤愛不忍與諸王乖離遂皆留京師明年案丨丨圖令諸國戶口皆等租入歲各八)
(千萬惟晉書裴秀傳今祕書既無古之地圖又無蕭何所得有漢氏丨丨及括地諸雜圖各不設分率又不)
(考正準望亦不備載名山大川今上考禹貢山海川流原隰陂澤古之九州及今之十六州郡國縣邑疆界鄉)
(陬及古國盟會舊名水陸經路為地圖十八篇善南史顧野王傳撰丨丨志三十卷宋史藝文志趙譽讀)
(史丨丨考六十三卷名徐陵孝義寺碑昔岱山徙號重華著其受終德水移秦人表其嘉運豈若盡在丨丨)
(書兹里門仰述天經光臨父母)
輿縣(晉書桓彝傳嘗過丨丨縣宰徐寧字安期通朗博涉彝遇之欣然停留累日結交而别先是庾亮每)
(屬彝覓一佳吏部及至都謂亮曰為卿得一吏部矣亮問所在彝曰人所應有而不必有人所應无而不必无)
(徐寧眞海岱清士因為叙之即遷吏部郎竟歴顯職)
輿睦(徐陵進武帝為長城公詔自鎮撫枌榆永寧豐沛東涼既息北蔡無歸代馬燕犀氣雄天下裹糧坐)
(甲固敵是求方欲大討于秦崤敦修于丨丨叶謀上相爰納朕躬思所以報答忠勲用申朝典可進爵為長城)
(縣公)
輿定(齊書州郡志宋康郡縣丨丨)
輿圖(元史世祖紀四震天聲大恢土宇丨丨之廣歴古所無庾信齊王進白兔表丨丨欲遠則玉虎晨)
(鳴轍迹方開則銀麞入貢)
輿人(周禮考工記丨丨為車輪崇車廣衡長參如一謂之參稱左傳僖公二十八年春晉侯圍曹門焉)
(多死曹人尸諸城上晉侯患之聽丨丨之謀曰稱舍于墓師遷焉曹人兇懼為其所得者棺而出之又楚師)
(背鄰而舍晉侯患之聽丨丨之誦曰原田每每舍其舊而新是謀公疑焉子犯曰戰也戰而捷必得諸侯若其)
(不捷表裏山河必無害也子又晉悼夫人食丨丨之城杞者絳縣人或年長矣無而往與於食有與疑年使)
(之年曰臣小人也不知紀年臣生之歲正月甲子朔四百有四十五甲子矣其季於今三之一也又秦晉伐)
(鄀楚鬭克屈禦寇以申息之師戍商密秦人過析隈入而係丨丨以圍商密昏而𫝊焉注係縛丨丨詐為克析)
(得其囚俘者昏而傳城不欲令商密知囚非析人果晉語惠公入而背内外之賂丨丨誦之曰佞之見佞喪)
(其田詐之見詐果喪其賂得國而狃終逢其咎喪田不懲禍亂其興晉書庾冰傳古之帝王勤於降納雖日)
(總萬機猶兼將相或借頌丨丨或求謗芻蕘良有以也江淹為蕭讓太傅揚州牧表德少寵多丨丨立規才)
(薄位厚處士興議)
輿衛(易大畜九三良焉逐利艱貞曰閑丨丨利有攸往)
輿尉(晉語知鐸遏寇之恭敬而信彊也使為丨丨注丨丨上軍尉也)
輿僚(漢書王莽傳四輔公卿大夫士下至丨丨凡十五等僚禄一歲六十六斛稍以差增上至四輔而為)
(萬斛云)
輿隸(呂覽見帷薄下丨皮日休魯望以五百言見貽詩或為丨唱或為兒童憐)
輿臺(宋書五行志晉末皆冠小冠而衣裳博大風流相倣丨丨成俗永初以後冠還大云張協七命樵)
(夫恥危冠之飾丨丨笑短後之服治江淹為蕭拜太尉揚州牧章國之大政在功與位故民紐亂不處丨丨)
(之下去勲捨德寧班衮司之上宋沈約奏彈王源文豈有六卿之冑納女於管庫之人子河魴同穴於丨丨)
(之鬼明陳後主求言詔昔睿后宰民哲王御㝢雖德稱汪濊能普燭猶復屈己乞言降情訪道高咨岳牧下)
(聽丨丨甫高適宋中送族姪詩部曲盡公侯丨丨亦朱紫杜後出塞詩越羅與楚練照曜丨丨軀蘇軾)
(梅花詩天教桃李作丨丨)
輿士(宋史儀衞志腰輿一丨丨八人)
輿皂(宋書竟陵王誕傳驅廹士族役同丨丨聞周書文帝紀賊臣高歡器識庸下出自丨丨罕禮義直)
(以一介鷹犬效力戎行靦冒恩私遂階榮寵類唐書馬周傳臣伏見王長通白明達本樂工丨丨雜韋槃提)
(斛斯正無他材獨解調馬雖術踰等夷可厚賜金帛以富其家今超授高爵與外廷朝會騶豎倡子鳴玉曳履)
(臣竊恥之詢任昉求薦賢士詔歴聽九功物色丨丨可陳後主諮詔旁詢管庫□及丨丨一介有能片言)
(用朕親加聽覽佇於啓沃)
輿徒(摯虞太康頌陶化以正取亂以竒耀武六旬丨丨不疲江淹為蕭驃騎謝慰勞表旍旄蔽景丨丨)
(競氣整張華遊獵篇丨丨既飭客服麗且姸)
輿厮(揚雄長楊賦蹂屍丨丨係累老弱注師古曰破傷者則丨之而行也丨破折也)
輿女(阮籍樂論夏后之末丨丨萬人衣以文繡食以粱肉)
輿冕(沈約為文惠太子解講疏暨七月既望乃敬捨寶軀爰及丨丨自纓已降凡九十九物願以此力普)
(被幽明)
輿衣(宋史儀衛志五牛旗依方色皆小輿上刻木為牛背插旗錯采為牛旗竿上有小盤盤衣及丨丨亦)
(並繡牛形輿士各四人)
輿席(漢書王嘉傳陛下在國之時好詩書上儉節徵來所過道上稱誦德美此天下所以回心也初即位)
(易帷帳去錦繡乘丨丨緣綈繒而已)
輿服(易賁六五賁于丘園束帛戔戔吝終吉注處得尊位為飾之主飾之盛者也疏為飾之主飾之盛者)
(若宮室丨丨之屬廬史記平準書宗室有土公卿大夫以下爭于奢侈室丨丨僭于上無限度後漢書孝)
(仁董皇后紀何進與三公及弟車騎將軍苖等奏孝仁皇后使故中常侍夏惲永樂太僕封諝等交通州郡辜)
(較在所珍寶貨賂悉入西省蕃后故事不得留京師丨丨有章膳羞有品請永樂后遷宮本國奏可又左雄)
(傳今之墨綬猶古之諸侯拜爵王庭丨丨有庸而齊于匹豎叛命避負非所以崇憲明理惠育元元也又劉)
(般傳兼屯騎校尉時五校官顯職閑而府寺寬敞丨丨光麗伎巧畢給故多以宗室肺腑居之每行幸郡國般)
(常將長水胡騎從師又劉祐傳轉司隸校尉時權貴子弟罷州郡還入京者每至界首輒改易丨丨隠匿財)
(寶盛行朝廷盛又許邵傳同郡袁紹公族豪俠去濮陽令歸車徒甚將入郡界乃謝遣賓客曰吾丨丨豈可)
(使許子將見遂以單車歸家丨又張衡傳質以文美實由華興器賴雕飾為好人以丨為榮齊書輿服志)
(贊分别禮數莫過丨丨失魏書李彪傳範國匡人光化昇治丨丨典章理無暫古今注金根車秦制也秦)
(并天下閱三代之丨丨謂殷得瑞山車一曰金根車故因作金根之車秦乃增飾而乘御馬漢因而不改)
輿馬(穀梁王使榮叔來錫桓公命注禮有九錫一曰丨丨二曰衣服三曰樂則四曰朱戶五曰納陛六曰)
(虎賁七曰弓矢八曰鈇鉞九曰秬鬯皆所以褒德賞功也家語孔子在齊舍於外館景公造焉賓主之辭既)
(接而左右白曰周使適至言先王廟災景公覆問災何王之廟也孔子曰此必釐王之廟公曰何以知之孔子)
(曰詩云皇皇上天其命不忒天之以善必報其德禍亦如之夫釐王變文武之制而作元黃華麗之飾宮室崇)
(峻丨丨奢侈而弗可振也故天殃所宜加其廟焉以是占之為然史記宋世家紂始為象箸箕子歎曰彼為)
(象箸必為玉桮為桮則必思遠方珍怪之物而御之矣丨丨宮室之漸自此始不可振也漢書百官公卿表)
(太僕秦官掌丨丨好又辛慶忌𫝊慶忌居處恭儉飲食被服尤節約然性丨丨號為鮮明唯是為奢又外)
(戚傳釋丨丨于山椒兮奄修夜之不陽丨又王莽傳莽群兄弟皆將軍五侯子乘時侈靡㠯丨聲色佚游相)
(高送後漢書東平王蒼傳有司奏遣蒼許之於是車駕祖流涕而訣復賜乘輿服御珍寶丨丨錢布魏志)
(毌丘儉傳阿羅槃等詣闕朝貢賜丨丨繒采各有差書宋書百官志太僕掌丨丨周穆王所置秦因之周)
(武帝紀天和三年九月丁亥上親率六軍講武於城南京邑觀者丨丨彌漫數十里諸蕃使咸在焉荀子假)
(丨丨者非利足也而致千里已呂覽昔先聖王之為苑囿園池也足以觀望勞形而矣其為宮室臺榭也足)
(以辟燥濕而已矣其為丨丨衣裘也足以逸身煖骸而已矣其為飲食酏醴也足以適味充虛而已矣其為聲)
(色音樂也足以安性自娛而已矣室高士傳原憲字子思宋人也孔子弟子居魯環堵之茨以生草蓬戶不)
(完桑以為樞而甕牖二室褐以為塞上漏下濕匡坐而彈琴子貢相衛結駟連騎排藜藿入窮閭巷不容軒來)
(見原憲原憲韋冠縰履杖藜而應門子貢曰嘻先生何病也憲應之曰憲聞之無財謂之貧學道而不能行謂)
(之病若憲貧也非病也夫希世而行比周而友學以為人教以為己仁義之慝丨丨之飾憲不忍為也子貢逡)
(廵而有慚色終身耻其言之過也禁江淹為簫太尉上便宜表丨丨翠翟之麗尠登乎外瑶碧綺組之玩罕)
(說於内官答公孫賀柏梁詩修飾丨丨待駕來劉琨盧諶詩旌弓騂騂丨丨翹翹)
輿駕(南史蕭正義傳位太常卿南徐州刺史屬武帝幸朱方正義修廨宇以待丨丨)
輿几(文心雕龍昔帝軒刻丨丨以弼違大禹勒笱&KR1206;而招諫成湯盤盂著日新之規武王戸席題必戒之)
(訓周公慎言于金人仲尼革容于攲器則先聖鑒戒其來久矣)
輿瓢(戰國策百人丨丨而趨不如一人持而走疾百人丨丨瓢必裂今秦國華陽用之穰侯用之太后用)
(之王亦用之不稱瓢為器則已稱瓢為器國必裂矣)
輿竿(皮日休南陽潤卿將歸雷平詩竹屏風扇抄遺事柘步丨丨繫隠書)
輿薪(孟子明足以察秋毫之末而不見丨丨而馮子振十八公賦徙丨丨而街鬻樵㸑撈釡蕨市煤□)
(蔌)
輿羽(孟子金重於羽者豈謂一鈎金與一丨丨之謂哉)
輿櫬(左傳僖公六年冬蔡穆侯將許僖公以見楚子于武城許男面縛銜璧大夫衰絰士丨丨楚子問諸)
(逢伯對曰昔武王克殷微子啓如是武王親釋其縛受其璧而祓之焚其櫬禮而命之使復其所楚子從之)
輿尸(易師六三師或丨丨凶象曰師或丨丨大无功也晉書徐邈傳自古以來或為左右耳目者無非)
(小人皆先因小忠而成其大不忠先藉小信而成其大不信遂使君子道消善人丨丨前史所書可為深鑒)
輿疾(後漢書劉淑傳桓帝聞淑高名切責州郡使丨丨詣京師淑不得已而赴洛陽對策第一拜議郎)
輿械(史記三王世家陛下躬親仁義體行聖德表裏文武顯慈孝之行廣賢能之路内褒有德外討彊暴)
(極臨北海西湊月氏匈奴西域舉國奉師丨丨之費不賦於民虛御府之藏以賞元戎開禁倉以賑貧窮減戍)
(卒之半百蠻之君靡不鄉風承流稱意遠方殊俗重譯而朝澤及方外故珍獸至嘉穀興天應甚彰)
輿糧(韓愈送窮文元和六年正月乙丑晦主人使奴星結柳作車縛草為船載糗丨丨牛繫軛下引帆上)
(檣三揖窮鬼而告之曰聞子行有日矣鄙人不敢問所塗竊具船與車備載糗粻日吉時良利行四方子等有)
(意於外乎)
輿金(後漢書陳龜傳古公杖策其民五倍文王西伯天下歸之豈復丨丨輦寶以為民惠乎又袁紹傳)
(見鼎司下簡齊書江謐傳阿諛内外貨賂公行咎盈憲戾彰朝聽丨丨輦寶取容近習)
輿豭(左傳良夫與太子入舍于孔氏之外圃昏二人蒙衣而乘寺人羅御如孔氏孔氏之老欒寧問之稱)
(姻妾以告遂入適伯姬氏既食孔伯姬杖戈而先太子與五人介丨丨從之廹孔悝於厠強盟之遂劫以登臺)
輿謣(呂覽惠子為魏惠王為法為法已成以示諸民人民人皆善之獻之惠王惠王善之以示翟剪翟剪)
(曰善也惠王曰可行耶翟剪曰不可惠王曰善而不可行何故翟剪對曰今舉大木者前呼丨丨後亦應之此)
(其於舉大木者善矣豈無鄭衛之音哉然不若此其宜也夫國亦木之大者也)
輿誦(晉書郭璞傳今聖朝明哲思宏謀猷方闢四門以亮采訪丨丨於羣小况臣蒙珥筆朝末而可不竭)
(誠盡規哉厲宋書明帝紀務詢丨丨廣納嘉謀強魏書張衮傳昔防民口卒滅宗姬文聽丨丨終摧楚願)
(不以人廢言留神省察逹庾信齊王進白兔表呈祥丨丨效異披圖隋煬帝幽枉詔聽採丨丨謀及庶民)
(故能審政刑之得失)
輿歌(江淹為蕭驃騎讓封第二表鐫金刻石旣不可詮丨丨里誦其謂臣何)
輿中(漢書韓延壽傳延壽嘗出臨上車騎吏一人後至敕功曹議罰白還至府門門卒當車願有所言延)
(壽止車問之卒曰孝經曰資於事父以事君而敬同故母取其愛而君取其敬兼之者父也今旦明府早駕久)
(駐未出騎吏父來至府門不敢入騎吏聞之趨走出謁適會明府登車以敬父而見罰得無虧大化乎延壽舉)
(手丨丨曰微子太守不自知過歸舍召見門卒卒本諸生聞延壽賢無因自達故代卒延壽遂待用之急就)
(篇輜軺轅軸輿輪&KR3131;注&KR3131;謂丨丨空處所用載物也)
輿前(詩簟茀朱鞹傳車之蔽曰茀謂車之後戸也釋器云輿革前謂之艱後謂之茀李廵曰輿革前謂丨)
(丨以革為車飾曰艱茀車後戶名也)
輿歸(後漢書周党傳初鄉佐嘗衆中辱党党久懷之後讀春秋聞復仇之義便輟講而還與鄉佐相聞期)
(尅鬭日旣交刃而党為鄉佐所傷困頓鄉佐服其義丨丨養之數日方蘇旣悟而去)
輿傾(後漢書朱穆傳夫將相大臣均體元首共輿而馳同舟而濟丨丨舟覆患實共之豈可以去明即昧)
(履危自安主孤時困而莫之恤乎)
輿曳(易暌六三見丨丨其牛掣其人天且劓注凡物近而不相得則凶處暌之時履非其位以隂居陽以)
(柔乘剛志在于上而不和于四二應于五則近而不相比故見丨丨輿曳者履非其位失所載也)
輿方(淮南子輪圓丨丨轅從衡横勢施便也)
輿安(蜀志郤正傳吾子以高朗之才珪璋之質兼覽博聞留心道術無遠不致無幽不悉挺身取命幹兹)
(奥祕躊躇紫闥喉舌是執九考不移有入無出究古今之眞偽計時務之得失雖時獻一策偶進一言釋彼官)
(責慰此素餐固未能輸竭忠款盡瀝胸肝排方入直惠彼黎元俾吾徒草鄙並有聞焉也盍亦綏衡緩轡回軌)
(易塗丨丨駕肆思馬斯徂審厲揭以投濟要夷庚之赫憮播秋蘭以芳世副吾徒之披圖不亦盛與)
輦
輦轂(漢書司馬遷傳僕賴先人緒業得待罪丨丨下二十餘年矣魏志楊俊傳宣力丨丨熙帝之載)
(宋書劉懷慎傳高祖北伐以為中領軍征虜將軍衛丨丨唐書許孟容傳遷尚書右丞京兆尹神策軍自興)
(元後日驕恣府縣不能制軍吏李昱貸冨人錢八百萬三歲不肯歸孟容遣吏捕詰與之期使償曰不如期且)
(死一軍盡驚訴于朝憲宗詔以昱付軍治之再遣使皆不聽奏曰不奉詔臣當誅然臣職司丨丨當為陛下抑)
(豪強錢未盡輸昱不可得帝嘉其守正許之事六一詩話京師丨丨之下風物繁冨而士大夫牽于役良辰)
(美景罕或宴遊之樂其詩至有賣花擔上看桃李拍酒樓頭聽管絃之句曹植求通親親表見珥筆下韓)
(愈潮州刺史謝上表今月二十五日到州上訖與官吏百姓等相見具言朝廷治平天子聖神威武慈仁子養)
(億兆人庶無有親疎遠邇雖在萬里之外嶺海之陬待之一如畿甸之間丨丨之下有善必聞有惡必見早朝)
(晚罷兢兢業業惟恐四海之内天地之中一物不得其所故遣刺史面問百姓疾苦苟有不便得以上陳陳)
(漣皆山軒賦馳聲華於丨丨著勲業於明廷戀黃滔詶徐正字夤詩匹馬有期歸丨丨故山無計桑麻)
輦車(詩我任我輦我車我牛箋營謝轉餫之役有負任者有輓輦者有將車者有傍牽牛者疏丨丨人輓)
(以行故云輓輦者不周禮巾車王后之五路丨丨組輓有翣羽蓋注丨丨言飾后居宮中從容所乘但漆之)
(而已為輇輪人輓之以行有翣所以禦風塵以羽作小蓋為翳日也漢書鄒陽傳今胡數涉北河之外上覆)
(飛鳥下不見伏莵鬭城不休救兵不止死者相隨丨丨相屬轉粟流輸千里不絶後漢書寇恂傳時軍食急)
(乏恂以丨丨驪駕轉輸前後不絶類嵇康井丹贊井丹高潔不慕榮貴抗節五王不交非顯譏丨丨左右失)
(氣披褐長揖義陵群萃盈劉楨公讌詩丨丨飛素蓋從者路傍)
輦道(史記孝武紀作建章宮度為千門萬戶前殿度高未央其東則鳳闕高二十餘丈其西則唐中數十)
(里虎圈其北治大池漸臺高二十餘丈名曰太液池中有蓬萊方丈瀛洲壺梁象海中神山龜魚之屬其南有)
(玉堂璧門大鳥之屬乃立神明臺井幹樓高五十丈丨丨相屬焉漢書司馬相如傳上林賦華榱璧璫丨丨)
(儷屬節楓窗小牘丨丨中通朝夕燕兩宮之奉珮環入覲時捧萬年之觴顔延之三月三日曲水詩序南)
(除丨丨北清禁林為謝莊宋孝武帝哀策文丨丨結寒松庭盡密沈約柳兖州世隆上舊宮表事超齊甸)
(義邁譙宮故能屬丨丨於天階命帝闕於霄路陳文帝哀策文槐風悲于丨丨松雨思于郊原)(徐陵李乂)
(陪幸韋嗣立山莊應制詩旌門臨䆗窱丨丨屬扶疎道又晉書天文志織女西足五星曰丨丨王者嬉游之)
(也漢丨丨通南北宮其象也灰張衡天象賦丨丨清塵而俟駕漸臺飛而候侶)
輦路(隋書音樂志丨丨千門王城九軌丨徐陵報尹義尚書甘泉鹵簿盡在清文扶風丨悉陳華簡)
(班固西都賦丨丨經營修除飛閣之王佐乾清宮賦其外則丨丨纚連繚垣周迴顔延車駕幸京口侍遊)
(蒜山作陟峰騰丨丨尋雲抗瑶甍宮李德林從駕詩天行肅丨丨日馭翼華輈唐文宗中題詩丨丨生春)
(草上林花發時之沈佺期仙萼亭初成侍宴應制詩見帷宮下喬知侍宴應制詩竹外仙亭出花間丨丨)
(分殘)(張諤東封山下宴羣臣詩丨丨宵烟合旌門曉月楊師道奉和夏日晚景應詔詩丨丨夾垂楊離宮)
(通建章田徐安貞和聖製出雀鼠谷詩柳隂低丨丨草色變新儲光羲詩丨丨開千里寒雲霽九天豆)
(盧復昌年宮詩旗門芳草合丨丨小槐疎苔劉長卿銅雀臺詩漳河東流無復來百花丨丨為蒼崔道融)
(鑾駕東迴詩兩川花捧御衣香萬歲山呼丨丨長蘇李建勲宮詞草色深濃封丨丨水聲低咽轉宮牆軾)
(詩丨丨歸來聞好語共傅堯顙類高辛丨陸游玉牒所迎駕詩曉放宮門鑰霜彫丨槐)
輦前(杜甫哀江頭詩丨丨才人帶弓箭白馬嚼齧黃金勒王建華清宮感舊詩丨丨月照羅衫淚馬上)
(風吹蠟燭灰)
輦下(李益賦得垣衣詩昭陽丨丨草應笑此生非國杜牧冬至日遇京使發寄弟詩尊前豈解愁家丨)
(丨唯能憶弟兄丨方干贈李支使詩白雪振聲來丨青雲開路到牀前)
輦官(宋史儀衞志丨丨五十三人)
輦郎(漢書劉向傳年十二以父德任為丨丨注服虔曰父保任其子為郎也丨丨如今引御丨丨也杜)
(牧偶題詩甘羅昔作秦丞相子政曾為漢丨丨)
輦夫(唐書李德裕傳舊制歲抄運内粟贍黎巂州起嘉眉道陽山江而達大度乃分餉諸戍常以盛夏至)
(地苦瘴毒丨丨多死德裕命轉卭雅粟以十月為漕始先夏而至以佐陽山之運饋者不涉炎月遠民乃安)
輦人(穀梁傳伯尊其無績乎注績功也攘盗也取輦者之言而行之非己之功也績或作續謂無繼嗣疏)
(舊說云伯尊晉之賢大夫丨丨晉之隠士今一遇吐誠理難再得伯尊不能薦之於晉侯以救朝廷之急反竊)
(其語而晦其人蔽賢罪深故被戮絶嗣)
輦者(穀梁傳梁山崩壅遏河三日不流晉君召伯尊而問焉伯尊來遇丨丨輦者不辟使車右下而鞭之)
(丨丨曰所以鞭我者其取道遠矣恨王十朋比事堂賦予殆有類於丨丨兮亦何言之不庸)
輦母(皮日休元魯山德秀詩丨丨遠之官宰邑無玷疵)
輦土(柳宗元南嶽雲峰寺和尚碑每歲會其類讀羣經俾聖言畢出有以見其大又率其伍伐木丨丨作)
(佛塔廟洎經典俾像法益廣有以見其用)
輦水(南史呂僧珍傳徵為領軍將軍直祕書省如先常以私車丨丨洒御路)
輦寶(後漢書陳龜傳見輿金下見又袁紹傳見鼎司下齊書江謐傳輿金下)
輦閣(漢書霍光傳太夫人顯改光時所自造塋制而侈大之起三出闕築神道北臨昭靈南出承恩盛飾)
(祠室丨丨通屬永巷而幽良人婢妾守之)
輦脚(唐書魏元同傳臣聞莅官者不可以無學傳曰學以從政不聞以政入學今貴戚子弟一皆早仕宏)
(文崇賢羊牛丨丨之類程較旣淺技能亦薄而門閥有素資望自高)
輦帨(劉詵芳草賦莽玉鉤之青合兮承朝露于丨丨)
輦獸(元史張留孫傳昭睿順聖皇后得疾危甚亟召留孫請禱旣而后夢有朱衣長䫇從甲士導朱輦白)
(獸行草間者覺而異之以問留孫對曰甲士導丨丨者臣所佩法籙中將吏也朱衣長䫇者漢祖天師也行草)
(間者春時也殿下之疾其及春而瘳乎后命取所事画像以進視之果夢中所見者帝后大悅)
輦草(李咸用春風詩丨丨不消力巖花應費功)
輦從(戰國策君王之事因是以左州侯右夏侯丨丨鄢陵君與壽陵君飯封禄之粟而載方府之金與之)
(馳騁乎雲夢之中而不以天下國家為事而不知夫穰侯方受命乎秦王填黽塞之内而投已乎黽塞之外)
輦過(漢書馮唐傳唐㠯孝著為郎中署長事文帝帝丨丨問唐曰父老何自為郎家安在具以實言魏)
(志裴潛傳韓宣字景然渤海人也注黃初中為尚書郎嘗以職事當受罰於殿前已縛束杖未行文帝丨丨問)
(此為誰左右對尚書郎渤海韓宣也帝近念前臨淄侯所說乃寤曰是子建所道韓宣邪特原之遂解其縛)
輦歸(南史沈約傳武帝有憾於張稷及卒因與約言之約曰左僕射出作邊州刺史已往之事何足復論)
(帝以為約昏家相為怒約曰卿言如此是忠臣邪乃丨丨内殿)
輦運(魏書李平傳嵩京創構洛邑俶營雖年跨十稔根基未就代民至洛始欲向盡資産罄於遷移牛畜)
(斃於丨丨陵太行之險越長津之難卒勤備經得達京闕)
車
車星(史記天官書軫南衆星曰天庫樓庫有五車丨丨角若益衆及不具無處車馬)
車舍(史記天官書西宮咸池曰天五潢五潢五帝丨丨火入旱金兵水水中有三柱柱不具兵起)
車肆(張衡天象賦中有崇垣厥名天市丨丨中衢以連屬市樓臨箕而鬱起)
車雨(貫休别盧使君詩扇風千里泰丨丨九重聞)
車道(史記封禪書秦始皇即帝位三年東廵郡縣徵從齊魯之儒生博士七十人至乎泰山下諸儒生或)
(議曰古者封禪為蒲車惡傷山之土石草木埽地而祭席用葅稭言其易遵也始皇聞此議各乖異難施用由)
(此絀儒生而遂除丨丨上自泰山陽至巔立石頌秦始皇帝德越絶書齊門闔閭伐齊大克取齊王女為質)
(子為造齊門置于水海虛其臺在丨丨左水海右去縣七十里齊女思國死葬虞西山)
車軌(中庸丨同丨書同文行同倫人後漢書寇榮傳張羅海内設置萬里逐臣者窮迹追臣者極丨丨)
(未魏志烏丸傳荒域之外重譯而至非足跡丨丨所極有知其國俗殊方者也莊子今遂至使民延頸舉)
(踵曰某所有賢者贏糧而趣之則内棄其親而外去其主之事足跡接乎諸侯之境丨丨結乎千里之外則是)
(上好知之過也以三輔黃圖長安城面三門四面十二門皆通達九逵相經緯衢路平正可並列丨丨釋)
(名側出水曰汍泉汍軌也流狹而長如丨丨也為郭璞方言序丨丨之所交人迹之所蹈靡不畢載以奏籍)
(騎謝惠連四海贊致之以德丨丨斯同執江淹為蕭驃讓封第三表昔南楚偏君鄢郢小政珪柱國尚不)
(輕授况丨丨共文四溟同宅而以鄙蔽超居金鉉殊任鬱起庾信趙廣墓誌銘公以正正鼔旗閑閑丨丨服)
(叛威邊算無遺策丨潘岳閑居賦柳垂隂丨結丨稹唐太宗正日臨朝詩丨同八表書文混四方元代)
(曲江老人詩蠻貊同丨丨鄉原盡里仁)
車氣(漢書天文志凡望雲氣徒氣白土功氣黃丨丨乍高乍下往往而聚騎氣卑而布卒氣搏)
車塵(温庭筠秋日詩天籟思林嶺丨丨倦都邑)
車山(明一統志丨丨在海鹽縣東北四十里山形如車近此數里有暈頂山)
車稍(明一統志丨丨山在兖州府嶧縣北六十里一名三峰山滄浪淵出此)
車廏(明一統志丨丨山在慈谿縣西南四十五里昔越王勾踐停車秣馬於此)
車渠(演繁露尚書大傳曰散宜生軰之江淮之浦取大貝如丨丨陳于紂庭然則丨丨非大貝也特貝之)
(大者可比丨丨耳不知丨丨又何物也丨者車也丨者轍迹也孟子謂城門之軌者是也貫休夢游仙詩丨)
(丨地無塵行至瑶池濱)
車湖(明一統志丨丨在尋甸軍民府西三十里一名清水海子周廣四里四圍皆山有灌溉之利)
車溪(明一統志丨丨在崇德縣東北三十六里南北相距二十餘里流入太湖)
車溝(明一統志丨丨在嘉興府城西北七十三里其流與烏城縣水相合入震澤)
車火(左傳震之離亦離之震為雷為火為嬴敗姬車說其輹火焚其旗不利行師敗于宗丘注輹車下縛)
(也丘猶邑也震為丨離為丨上六爻在震則無應故車脫輹在離則失位故火焚旗言皆失丨丨之用也車敗)
(旗焚故不利行師火還害母故敗不出國近在宗邑)
車關(水經河水又東合氾水注水南出浮戲山世謂之方山也北流丨丨水出于嵩渚之山也)
車畚(水經注庾水又西南流㶟水注之水出右北平俊靡縣王莽之俊靡也世謂之丨丨水又東南流與)
(温泉水合)
車兵(宋書少帝紀諱義符小字丨丨武帝長子也)
車兒(宋書文帝紀諱義隆小字丨丨武帝第三子也)
車正(左傳薛宰曰薛之皇祖奚仲居薛以為夏丨丨奚仲遷于邳仲虺居薛以為湯左相注奚仲為夏禹)
(掌丨丨大夫為齊書輿服志序昔三皇乘祗車出谷口夏氏以奚仲丨丨殷有瑞車山車乘鈎是也竹書)
(紀年殷太戊三十一年命費侯中衍為丨丨)
車曹(宋書百官志高祖為諮議參軍無定員今諸曹則有錄事記室戸曹倉曹中直兵外兵騎兵長流賊)
(曹刑獄賊曹城局賊曹法曹田曹水曹鎧曹丨丨士曹集右戸墨曹凡十八曹參軍參軍不署曹者無定員)
車令(呂覽韓昭釐侯出弋靷偏緩昭釐侯居車上謂其僕靷不偏緩乎其僕曰然至舍昭釐侯射鳥其右)
(攝其一靷適之昭釐侯已射駕而歸上車選間曰鄉者靷偏緩今適何也其右從後對曰今者臣適之昭釐侯)
(至詰丨丨各避舍)
車子(左傳哀公十四年春西狩于大野叔孫氏之丨丨鉏商獲麟注丨丨微者鉏商名)
車師(漢書匈奴傳往者圖西域制丨丨置城郭都護三十六國費歲以大萬計者豈為康居烏孫能踰白)
(龍堆而寇西邊哉迺以制匈奴也丨又西域傳丨丨前國王治交河城江淹遂古篇丨月支種類繁兮)
車鼻(唐書高固傳高固不知何許人或言四世祖侃永徽中為北廷安撫使禽丨丨可汗以功為安東都)
(護)
車延(漢書西域傳宣帝初即位公主及昆彌皆遣使上書言匈奴復連發大兵侵擊烏孫取丨丨惡師地)
(收人民去使使謂烏孫趣持公主來欲隔絶漢昆彌願發國半精兵自給人馬五萬騎盡力擊匈奴唯天子出)
(兵以救公主昆彌)
車厘(元史博囉哈達傳從征八百媳婦國至丨丨車厘者其酋長所居也)
車牙(漢書匈奴傳搜諧單于死弟且莫車立為丨丨若鞮單于)
車犂(漢書匈奴傳右奥鞬自立為丨丨單于)
車客(戰國策齊人有馮煖者貧乏不能自存使人屬孟嘗君願寄食門下孟嘗君笑而受之曰諾左右以)
(君賤之也食以草具居有頃倚柱彈其劍歌曰長鋏歸來乎食無魚左右以告孟嘗君曰食之比門下之客居)
(有頃復彈其鋏歌曰長鋏歸來乎出無車左右皆笑之以告孟嘗君曰為之駕比門下之丨丨于是乘其車揭)
(其劍過其友曰孟嘗君客我)
車公(王維詶慕容十一詩行行西陌返駐幰問丨丨)
車僕(周禮丨丨中士二人下士四人懼談賓錄李林甫居相位一十九年晚年多冤仇其報復出廣丨)
(丨金吾靜街前驅百步之外居則以磚甃屋以板幕牆家人警衛如遇大敵)
車人(周禮縣師若將有軍旅會同田役之戒則受灋于司馬以作其衆庶及馬牛車輦會其丨丨之卒伍)
(使皆備旗鼔兵器以帥而至一又考工記丨丨之事半矩謂之宣一宣有半謂之欘欘有半謂之柯一柯有)
(半謂之磬折所淮南子陶人棄索丨丨掇之屠者棄銷而鍛者拾之緩急異也又為酒人之利而不酤則)
(竭為丨丨之利而不僦則不達)
車士(家語叔孫氏之丨丨曰子鉏商採薪于大野獲麟焉折其前左足載以歸叔孫以為不祥棄之于郭)
(外使人告孔子曰有麏而角者何也孔子往觀之曰麟也胡為來哉胡為來哉反袂拭面涕泣沾衿戰國策)
(譬如丨丨之引車也三人不能行索二人五人而車因行矣今山東之國弱而不能敵秦索二國因能勝秦矣)
(然而山東不知相索者智故不如丨丨矣君史記衛綰傳景帝幸上林詔中郎將參乘還而問曰知所以得)
(參乘乎綰曰臣從丨丨幸得以功次遷為中郎將不自知也)
車徒(周禮大司馬中夏教茇舍如振旅之陳羣吏撰丨丨注撰讀曰算算丨丨謂數擇之也公羊桓公)
(六年秋八月壬午大閱傳大閱者何簡丨丨也注比年簡徒謂之蒐三年簡車謂之大閱五年大簡丨丨謂之)
(大蒐干漢書刑法志天子畿方千里提封百萬井戎馬丨丨戈素具後漢書許劭傳見輿服下說苑晉)
(智伯伐鄭齊田恒救之有登蓋必身立焉丨丨有不進者必令助之小名錄美人姓薛名靈芸年十七容貎)
(絶世帝遣文車十乘以迎靈芸芸去京十里帝乘雕玉之輦以望丨丨之盛嗟曰昔言朝為行雲暮為行雨非)
(雲非雨非朝非暮因易名為夜來公沈約齊安陸昭王碑軌躅清晏丨丨不擾楊炯王神道碑丨丨儼兮)
(在門旌旆紛兮竟術韓唐太宗飲馬長城窟行絶漠干戈戢丨丨振原隰休奉和聖製送張說巡邊詩丨)
(丨零雨送林野夕隂生戴李頎謁張果老先生詩丨丨徧草木錦帛招談說叔倫清明日送鄧芮二子還)
(鄉詩鐘鼔喧離日丨丨促夜裝右白居易詶吳七見寄詩君住安邑里左丨丨喧)
車從(宋書周朗傳自釋氏流教其來有源淵檢精測固非深矣舒引容潤旣亦廣矣然習慧者日替其修)
(束誡者月繁其過遂至糜散錦帛侈飾丨丨)
車匠(後漢書應奉傳注謝承書曰奉年二十時常詣彭城相袁賀賀時出行閉門造丨丨于内開扇出半)
(面示奉奉即委去後數十年於路見丨丨識而呼之)
車紐(後漢書南匈奴傳遣中郎將張耽將幽州烏桓諸郡營兵擊畔虜丨丨等戰于馬邑斬首三千級獲)
(生口及兵器牛羊甚衆丨丨等諸將豪帥骨都侯乞降)
車府(漢書百官公卿表太僕秦官掌輿馬有兩丞又丨丨路軨騎馬駿馬四令丞又藝文志爰歴六章)
(者丨丨令趙高所作也書後漢書劉陶傳擅閻樂于咸陽授趙高以丨丨齊明帝紀詔細作中署材官丨)
(丨凡諸工可悉開番假遞令休息油南史樂藹傳時長沙宣武王將葬而丨丨忽于庫火絡欲推主者藹曰)
(昔晉武庫火張華以為積油久灰必然今庫若灰非吏罪也既而撿之果有積灰星經丨丨七星在天津東)
(近河主官丨之丨也張張衡天象賦丨丨息雷轂之聲造父曳風鑾之響鏡觀象賦於後則有丨丨傳舍)
(匏瓜天津)
車藩(周禮掌舍掌王之會同之舍設車宮轅門注謂王行止宿阻險之處備非常次丨以為丨則仰車以)
(其轅表門)
車室(前燕錄慕容雋字宣英善為文雅好辭賦至於器物丨丨皆著贊以為勸戒)
車屋(宅經外天倉與天府之位不厭高壯樓舍安門倉庫牛舍及奴婢丨丨並大吉)
車廬(魏書崔浩傳蠕蠕先不設備民畜布野驚怖四奔莫相收攝於是分軍搜討東西五千里南北三千)
(里凡所俘虜及獲畜産丨丨彌漫山澤蓋數百萬)
車庫(說苑豫讓曰中行君衆人畜臣臣亦衆人事之智伯朝士待臣臣亦朝士為之用襄子曰子壯士也)
(乃自置丨丨中水漿毋入口者三日以禮豫讓)
車營(宋書張暢傳安北中兵參軍沈慶之議欲以丨丨為函箱陳精兵為外翼奉二王及妃媛直趨歴城)
(分城兵配護軍將軍蕭思話留守太尉長史何勗不同欲席卷奔鬱州自海道還都二議未決宋史兵志見)
(車戰下)
車門(史記灌夫傳武安已罷朝出止丨丨召韓御史大夫載怒曰與長孺共一老秃翁何為首鼠两端)
車儀(周禮道古掌前道車王出入則持馬陪乘如齊車之儀自車上諭命于從車詔王之丨丨注顧式之)
(屬)
車書(中庸見車軌下庸後漢書光武帝紀贊英威既振新都自焚虔劉代紛紜梁趙三河未澄四關重)
(擾神旌乃顧遞行天討金湯失險丨丨共道外齊書樂志化臺丨丨德馨粢盛魏書任城王傳江尚阻丨)
(丨未一季世之民易以威伏難以禮治陵王融曲水詩序一尉候於東西合丨丨於南北徐陳公九錫文)
(以公英猷遠量跨厲嵩溟抱一丨丨括囊寰宇是用錫公彤弓一彤矢百玈弓十玈矢千杜甫題桃樹詩寡)
(妻羣盜非今日天下丨丨正一家年薛能昇平詞丨丨無異俗甲子並豐)
車輿(易剥上六君子得輿疏若君子而居此能覆蔭于下使得安全是君子居之則得丨丨也又大畜)
(曰閑輿衛疏曰閑輿衛者進得其時涉難無患雖曰有人欲閑閡丨丨乃是防衛見護也孟子十二月輿梁)
(成朱注輿梁可通丨丨者衣史記禮書君臣朝廷尊卑貴賤之序下及黎庶丨丨服宮室飲食嫁娶喪祭之)
(分事有宜適物有節文過漢書貢禹傳古者宮室有制宮女不過九人秣馬不八匹牆塗而不琱木靡而不)
(刻丨丨器物皆不文畫紒後漢書東平王蒼傳特賜蒼書曰今送光烈皇后假帛巾一及衣一篋可時奉瞻)
(以慰凱風寒泉之思又欲令後生子孫得見先后衣服之製今魯國孔氏尚有仲尼丨丨冠履明德盛者光霛)
(遠也路又王符傳今舉俗舍本農趨商賈牛馬丨丨填塞道游手為巧充盈都邑務本者少浮食者衆齊)
(書輿服志序太興中太子臨學無高車元帝詔乘安車元明時屬車唯九乘永和中石虎死後舊工人奔叛歸)
(國稍造丨丨臣之轡銜也)(淮南子權勢者人主之丨丨爵禄者人獨斷天子以天下為家不以京師宮室)
(為常處則常乘丨丨以行天下故羣臣託乘輿以言之或謂之車駕顔氏家訓梁世士大夫皆尚褒衣博帶)
(大冠高履出則丨丨入則扶侍郊郭之内無乘馬者氣歴代名画記臺閣枝石丨丨器物無生動之可擬無)
(韻之可侔直要位置向背而已白杜甫送何侍御歸朝詩舟楫諸侯餞丨丨使者歸居易題周皓新亭子)
(詩輝赫丨丨閙珍竒鳥獸馴春莫宣卿早朝詩候曉丨丨合凌霜劍佩寒劉得仁日雨後詩丨丨終日别)
(草樹一城新口張喬北山書事詩丨丨穿谷市井響雲間)
車輅(譚子化書儒者棲山林敬師友窮禮樂講本末暨乎見羽葆丨丨之狀鐘鼔簫韶之作則矍然若鹿)
(怡然若豕若醉于酒若溺于水莫知道之本莫窮禮之旨名画錄趙德齊者温竒于也光化年王蜀先主受)
(昭宗勅置生祠命德齊與高道興同手画西平王儀仗旗纛丨丨法物)
車輦(周禮小司徒乃頒比法于六鄉之大夫使各登其鄉之衆寡六畜丨丨辨其物以歲時入其數以施)
(政教行徵令人又縣師掌邦國都鄙稍甸郊里之地域而辨其夫家民田萊之數及其六畜丨丨之稽史)
(記梁孝王世家梁王伏斧質於闕下謝罪然後太后景帝大喜相泣復如故悉召王從官入關然景帝益疏王)
(不同丨丨矣鼔宋書禮志舊有充庭之制臨軒大會陳乘輿丨丨旌于殿庭齊書輿服志序太元中苻堅)
(敗後又得偽丨丨于是屬車增為十二乘機呂覽出則以丨入則以丨務以自佚命之曰招蹷之廣宣再)
(入道場紀事應制詩行隨丨丨登仙路坐近爐烟講法筵)
車轎(雲麓漫抄故事百官入朝並乘馬政和三年十二月十一日以雪滑特許暫乘丨丨不得入宮門候)
(路通依常自渡江後方乘轎迄今不改)
車轝(史記陸賈傳尉他問陸生曰我孰與蕭何曹參韓信賢陸生曰王似賢復曰我孰與皇帝賢陸生曰)
(皇帝起豐沛討暴秦誅彊楚為天下興利除害繼五帝三皇之業統理中國中國之人以億計地方萬里居天)
(下之膏腴人衆丨丨萬物殷冨政由一家自天地剖判未始有也今王衆不過數十萬皆蠻夷﨑嶇山海間譬)
(若漢一郡王何乃比于漢王周書武帝紀夏四月乙巳至自東伐列齊主於前其公等並從丨丨旗幟及器)
(物以次陳於其後大駕布六軍備凱樂獻俘於太廟勒說苑田子方渡西河造翟黃乘軒車載華蓋黃金之)
(約鎮簟席如此者其駟八十乘子方曰何子賜丨丨之厚也)
車轂(戰國策臨淄之途丨丨擊人肩摩連衽成幃舉袂成幕揮汗成雨家敦而冨志高而揚又古者使)
(丨丨擊馳言語相結天下為一約從連横兵革不藏文士並飭諸侯亂惑萬端俱起不可勝理漢書韓延壽)
(傳望之劾奏延壽上僣不道延壽竟坐棄市吏民數千人送至渭城老小扶持丨丨爭奏酒炙延壽不忍距逆)
(人人為飲計飲酒石餘丨淮南子郢人有買屋棟者求大三圍之木而人予丨跪而度之巨雖可而長不足)
(氣春秋元命苞天如雞子天大地小表裏有水地各乘而立載水而浮天轉如丨丨之過急就篇釭鐧鍵)
(鉆冶錮鐈注釭丨丨中鐵也鐧軸上鐵也施釭鐧者所以護軸使不相摩墾也茅亭客話有棃名丨丨圍一)
(尺摘時先以布囊盛之落地即碎)
車輜(史記衛將軍傳天子曰匈奴逆天理亂人倫暴長虐老以盜竊為務行詐諸蠻夷造謀籍兵數為邊)
(害故興師遣將以征厥罪今車騎將軍青度西河至高闕獲首虜二千三百級丨丨畜産畢收為鹵已封為列)
(侯遂西定河南地按榆谿舊塞絶梓領梁北河討蒲泥破符離斬輕銳之卒捕伏聽者三千七十一級執訊獲)
(醜驅馬牛羊百有餘萬全甲兵而還益封青三千戸)
車騈(後漢書王符傳京師貴戚衣服飲食車輿廬第奢過王制固亦甚矣其嫁娶者丨丨數里緹帷竟道)
(騎奴侍童夾轂相引富者競欲相過貧者恥其不逮)
車輻(漢書李陵傳漢軍南行未至鞮汗山一百五十萬矢皆盡即棄車去士尚三千餘人徒斬丨丨而持)
(之王魏書平文帝孫思傳中尉出行丨丨前驅除道一里公百辟避路宋史儀衛志丨丨棒也形如丨輪)
(丨宋制朱漆八稜白榦引周髀算經立周度者各以其所先至游儀度上丨丨䋲就中央之正以為轂則正)
(矣旦說苑昔傅說衣褐帶劍而築於秕傅之城武丁夕夢得之時王也寗戚飯牛康衢擊丨丨而歌顧見桓)
(公得之時霸也百里奚自賣五羊之皮為秦人虜穆公得之時強也中華古今注棒者崔正熊注丨丨也漢)
(朝執金吾金吾亦棒也以銅為之黃金塗兩足故謂之金吾御史大夫司隸校尉亦得執焉用以夾車故謂之)
(丨丨)
車衡(齊書輿服志見斗蓋下)
車輪(禮記曲禮執主器操幣圭璧則尚左手行不舉足丨丨曳踵疏曳拽也踵脚後也若執器行時則不)
(得舉足但起前拽後使踵如丨丨曳地而行故云丨丨曳踵漢書薛廣漢傳上酎祭宗廟出便門欲御樓船)
(廣漢當乘輿車免冠頓首曰宜從橋詔曰大夫冠廣漢曰陛下不聽臣臣自刎臣血汙丨丨陛下不得入廟矣)
(受後漢書張綱傳漢安元年選遣八使徇行風俗餘人命之部而綱獨埋其丨丨于洛陽都亭曰豺狼當道)
(安問狐狸門又費長房傳汝南歲歲常有魅偽作太守章服詣府椎鼔者郡中患之時魅適來而逢長房謁)
(府君惶懼不得退便前解衣冠叩頭乞活長房呵之云便于中庭正汝故形即成老鼈大如丨丨頸長一丈長)
(房復令就太守服罪付其一札以勅葛陂君魅叩頭流涕持札植于陂邊以頸繞之而死魏志賈逵傳注魏)
(略曰援捕得逵逵不肯拜謂援曰王府君臨郡積年不知足下曷為者也援怒曰促斬之諸將覆護乃囚於壺)
(關閉著土窖中以丨丨蓋上吏人固守方將殺之時有祝公道者夜盜往引出折械遣去南史王僧辯傳命)
(率巴陵諸軍沿流討景攻拔魯山仍攻郢即入羅城又有大星如丨丨墜賊營去地十丈變成火一時碎散景)
(聞之倍道歸建鄴五宋史輿服志指南車身一丈一尺一寸五分闊九尺寸深一丈九寸丨丨直徑五尺七)
(寸車轅一丈五寸車箱上下為兩層中設屏風上安仙人一執杖左右龜鶴各一童子四各執纓立四角呂)
(覽天地丨丨終則復始極則復反莫不咸當穴水經注京城南淵世謂之丨丨淵又孔山之上有如丨丨)
(三所東西相當相去各二丈許南北直通故謂之孔山也荆州記新陽縣惠澤中温泉有丨丨雙轅形世傳)
(昔有玉女乘車自投此泉今人時見女子姿儀光麗往來倏忽番禺雜記嶺表或見物自空而下始如彈丸)
(漸如丨丨遂四散人中之即病謂之瘴母里地理通釋天池在嵐州靜樂縣北燕京山上周迴八故老言嘗)
(有人乘車風飄墮池有人獲丨丨于桑乾泉縣𫝊元贈扶風馬鈞序先生患發石車敵人之于樓邊濕牛皮)
(中之則墮石不能連屬而至欲作一輪縣大石數十以機鼔輪為常則以斷縣石飛擊敵城使首尾電至嘗試)
(以丨丨懸瓴甓數十飛之數百步矣賦知鳥翼之必雙兮如丨丨之必兩)(方回石硤書院張彪古離别詩)
(不聞丨丨聲後會將何時詩李白北上行馬足蹶側石丨丨摧高岡杜甫偶題丨丨徒已斲堂構惜仍虧)
(丨元稹酬樂天早春閑游西湖詩三刀連地軸一葦礙丨白居易歲暮詩霜風裂人面冰雪摧丨丨羅)
(鄴芳草詩年年縱有春風便馬跡丨丨一萬重安聶夷中雜怨詩路塵如因風得上君丨丨韋莊長舊里)
(詩丨丨馬跡今何在十二玉樓無處尋)
車轅(晉語三卿宴于蘭臺知襄子戲韓康子而侮段規知伯國聞之諫曰主不備難必至矣曰難將由我)
(我不為難誰敢興之對曰異于是夫郤氏有丨丨之難趙有孟姬之讒欒有叔祁之愬范中行有函冶之難皆)
(主之所知也今主一宴而恥人之君相又弗備曰不敢興難無乃不可乎史記倉公傳齊中御府長信病臣)
(意入診其脈告曰熱病氣也然暑汗脈少衰不死曰此病得之當浴流水而寒甚已則熱信曰唯然往冬時為)
(王使於楚至莒縣陽周水而莒橋梁頗壊信則擥丨丨未欲渡也馬驚即墮信身入水中幾死吏即來救信出)
(之水中衣盡濡有間而身寒已熱如火至今不可以見寒吳志陸凱傳殷湯取士於商賈齊桓取士於丨丨)
(周武取士於負薪大漢取士於奴僕勒元史蒙克薩勒傳憲宗即位察罕台之子及蒙古薩謀作亂刳丨丨)
(藏兵其中以入轅折兵見克蘇木結見之上變蒙克薩勒即發兵迎之阿齊台不虞事遽覺倉卒不能戰遂悉就)
(擒水王建七夕曲遥愁今夜河隔龍駕丨丨鵲填石)
車輈(杜牧洛中送冀處士東游詩處士有儒術走可挾丨丨)
車轄(牽同詩間關丨之丨兮思孌季女逝兮小序丨丨大夫刺幽王也褒姒嫉妒無道並進讒巧敗國德)
(澤不加于民周人思得賢女以配君子故作是詩也賦左傳昭公二十五年春叔孫婼聘于宋宋公享昭子)
(新宮昭子賦丨丨注詩小雅周人思得賢女以配君子昭子將為季孫迎宋公女故賦之漢書陳遵傳遵嗜)
(酒每大飲賓客滿堂輙關門取客丨丨投井中雖有急終不得去古今注周公治致太平越裳氏重譯來貢)
(白雉一黑雉二象牙一使者迷其歸路周公錫以文錦二匹軿車五乘皆為司南之制使越裳氏載之以南緣)
(扶南林邑海際期年而至其國使大夫宴將送至國而還亦乘司南而背其所指亦朞年而還至始制丨丨轊)
(皆以鐵還至鐵亦銷盡以屬巾車氏收而載之常為先導示服遠人而正四方車灋具在尚方故事續齊諧)
(記見冠翅下丨張衡天象賦長沙明而獻壽丨朗而陳兵)
車靷(後漢書郭憲傳車駕西征隗囂憲諫曰天下初定車駕未可動憲乃當車拔佩劍以斷丨丨帝不從)
(遂上隴其後潁川兵起乃回駕而還帝歎曰恨不用子横之言)
車軨(後漢書趙壹傳見斗極下)
車蓋(禮記喪大記齊五采五貝注齊象丨丨蕤縫合雜采為之形如瓜分然綴貝絡其上疏齊象丨丨蕤)
(者凡丨丨四面有垂下蕤今此齊形象此丨丨及蕤謂上象丨丨旁象蕤漢書黃霸傳宣帝下詔曰制詔御)
(史其㠯賢良高第揚州刺史霸為潁川太守秩比二千石官賜丨丨特高一丈後漢書五行志靈帝光和元)
(年六月丁丑有黑氣墮北宮温明殿東庭中黑如丨丨起奮迅身五色有頭體長十餘丈形貎似龍宋書符)
(瑞志魏文帝始生有雲青色員如丨丨當其上終日望氣者以為至貴之祥齊書王慈傳扃禁嶔䆳動延丨)
(丨若使鑾駕紆覽四時臨閱豈不重增聖慮用感宸衷博物志孔子東游見二小兒辯鬭問其故一小兒曰)
(我以日始出時去人近而日中時遠也一小兒曰我以日出時遠而日中時近一小兒曰日初出時大如丨丨)
(及日中時如盤盂此不為遠者小而大者近乎一小兒曰日初出滄滄凉凉及其中而探湯此不為近者熱而)
(遠者凉乎孔子不能決兩小兒曰孰謂汝多知乎一續齊諧記吳興鄴縣東三十里有梅溪山山根直豎石)
(可高百餘丈四面斗絶無登陟之理其上復有盤石圓如丨丨恒轉如磨聲若風雨土人號為石盤轉快則年)
(豐轉遅則歲儉丨雲笈七籖第四十神仙經曰常思頂中紫雲出如丨狀如火氣文彩五色上與天連明)
(一統志丨丨山在湖州府城南九里上有丨丨亭晉太守殷康建又丨丨山在直隸滁州全椒縣西北一十)
(五里形如丨丨文魏文帝與群臣詔前于闐王山習所上孔雀尾萬枚彩五色以為金根丨丨遥望曜人眼)
(梁簡文帝祭灰人文既曈曈於丨丨又赫赫於飛盤庾信鄭偉墓誌銘山類鼔樓樹如丨丨駱賓王疇)
(昔篇未看白馬對蘆芻且覺浮雲似丨丨高白居易咏高僕射詩遑遑名利客白首千百軰惟有僕射七十)
(懸丨丨)
車輞(詩隰有把桋傳桋赤棘也疏郭璞曰赤棘樹葉細而岐銳皮理錯戾好叢生山中中為丨丨爾雅)
(杻檍注似棣細葉葉新生可飼牛材中丨丨關西呼杻子急就篇輻轂輨轄輮䡻䡦注輮丨丨也關西謂之)
(輮言其柔曲也)
車箱(詩乃求千斯倉乃求萬斯箱疏成王既見禾稼之積粱庾之多于是乃求千倉以處其庾也乃求萬)
(箱以載其稼也以其收入踰前求倉廪丨丨以載置之禮記曲禮疏見車林下宋史輿服志見車輪下)
(三輔黃圖雲陽丨丨坂下有棃園一頃棃數百株青翠繁密望之如車盖明一統志丨丨渠在順天府薊州)
(城西北自遵化抵昌平張杜甫望嶽詩丨丨入谷無歸路箭栝通天有一門耒上元都下詩驕馬金鞭白)
(面郎雙鬟小女坐丨丨)
車檐(宋史河渠志徒手者猶憚往來而丨丨牛馬幾不敢行)
車軸(史記范睢傳須賈曰吾馬病丨丨折非大車駟馬吾不出范睢曰願為君借大車駟馬于主人翁)
(宋書劉懷慎傳德願善御車嘗立两柱使其中劣通丨丨乃於百餘步上振轡長驅未至數尺打牛奔從柱間)
(直過其精如此突北史尉古真傳道武之在賀蘭部賀染干遣侯引乙等將肆逆古眞知之密以馳告染干)
(疑古眞泄其謀乃執拷之以两丨丨押其頭傷其一目不服乃免之淮南子通于學者若丨丨轉轂之中不)
(運于已與之致千里終而復始轉無窮之源丨本草丨丨即丨丨鐵鎋頭一名車缸明一統志丨山在豐)
(潤縣南三十里山孤圓而高若卧轂然為袁桷息齋賦人身之氣如丨丨窒而不流則為疾癘末廢楊炯)
(驄馬詩夜玉妝丨丨秋金鑄馬鞭)
車缸(本草見上)
車梁(詩曾孫之稼如茨如梁傳茨積也梁丨丨也)
車牀(禮記曲禮尸必式疏式謂俯下頭也古者車箱長四尺四寸而三分前一後二横一木下去丨丨三)
(尺三寸謂之為式)
車壁(齊書魚復侯子響傳既出繼車服異諸王每入朝輙忿怒拳打丨丨世祖知之令車服與皇子同)
(南史王融傳融自恃人地三十内望為公輔行過朱雀桁聞路人填塞乃搥丨丨曰車中乃可無七尺車前豈)
(可乏八騶)
車欄(禮記曲禮已駕僕展軨疏舊解云軨丨丨也駕竟僕則從軨左右四面看視之上至于欄也)
車軹(周禮大行人上公之禮其朝會賓主之間九十步立當丨丨疏立當丨丨者軹謂轂末車轅北向在)
(西邊亦去大門九十步公于車東東西相望當轂末)
車枕(周禮考工記車軫四尺為之一等注軫輿後横木疏軫輿後横木者即今之丨丨一也)
車屐(左傳車說其輹疏子夏易傳云輹車下伏兔也今人謂之丨丨形如伏兔以繩縛于軸因名縛也)
車耳(漢書景帝紀令長吏二千石車朱兩轓千石至六百石朱左轓注應劭曰丨丨反出所以為之藩屏)
(翳塵泥也二千石雙朱其次乃偏其左䡊以簟為之或用革)
車槥(唐書李朝隠傳出為嶺南採訪處置使兼判廣州卒于官贈吏部尚書官給丨丨北還諡曰貞)
車脚(晉書荀勗𫝊嘗在帝坐進飯謂在坐人曰此是勞薪所炊帝遣問膳夫云實用故丨丨齊書鄱陽)
(王寶夤傳雍州刺史張欣泰等謀起事于新亭殺臺内諸帥難作之日前南譙太守王靈秀奔往石頭率城内)
(將吏見力去丨丨載寶夤向臺城百姓數千人皆空手隨後京邑騷亂又薛淵傳為給事中右衛將軍以疾)
(解職歸家不能乘車去丨丨使人轝之而去為有司所糾見原)
車船(史記安息傳安息在大月氏西最為大國臨媯水有市民商賈用丨及丨行旁國或數千里漢書)
(宣帝紀四年春正月詔曰今歲不登丞相㠯下至都官令丞上書入穀輸長安倉助貸貧民民㠯丨丨載穀入)
(官者得毋用傳金又西域傳贊至于用度不足廼㩁酒酤筦鹽鐵鑄白造皮幣算至丨丨租及六畜民力屈)
(財用竭顧宋史食貨志都官郎中劉佐復議歲易解鹽十萬席運回丨丨載入蜀而禁商販鹽鐵論異時)
(縣官修輕賦公用饒人冨給其後保胡越通四夷費用不足于是興利害算丨丨以貲助邊贖罪告緡與人以)
(患矣甲士死于軍旅中士罷于轉漕仍之以科適吏徵發極矣夫勞而息之極而反本古之道也雖舜禹興不)
(能易也韓韓愈送窮文我思非人安用丨丨開又送水陸運使侍御歸所治序邊軍皆不知耕作口望哺)
(有司常僦人以丨丨自他郡往輸乘沙逆河遠者數千里)
車航(法言或問道曰道何塗若川丨丨混混不舍晝夜或曰焉得直道而由諸曰塗雖曲而通諸夏則由)
(諸川雖曲而通諸海則由諸)
車服(書舜典敷奏以言明試以功丨丨以庸傳功成則賜丨丨以顯其能用左傳晉侯歸謀所以息民)
(魏絳請施舍輸積聚以貸自公以下苟有積者盡出之國無滯積亦無困人公無禁利亦無貪民祈以幣更賓)
(以特牲器用不作丨丨從給行之期年國乃有節三駕而楚不能與爭周語猶恐有墜失也故為丨丨旗章)
(以旌之為摯幣瑞節以鎮之為班爵貴賤以列之為令聞嘉譽以聲之晉語文公欲弛孟文子之宅使謂之)
(曰吾欲利子于外之寬者對曰夫位政之建也署位之表也丨丨表之章也宅章之次也禄次之食也君議五)
(者以建政為不易之故也今有司來命易臣之署與其丨丨而曰將易而次為寬利也夫署所以朝夕虔君命)
(也臣立先臣之署服其丨丨為利故而易其次是辱君命也不敢聞命史記孔子世家贊余讀孔氏書想見)
(其為人適魯觀仲尼廟堂丨丨禮器諸生以時習禮其家余低徊留之不能去云又梁孝王世家梁孝王雖)
(以親愛之故王膏腴之地然會漢家隆盛百姓殷富故能植其財貨廣宮室丨丨擬於天子然亦僣矣漢書)
(景帝紀先是吏多軍功丨丨尚輕故為設禁皂又貨殖傳昔先王之制自天子公侯卿大夫士至于隸抱關)
(擊&KR2190;者其爵禄奉飬宮室丨丨棺椁祭祀死生之制各有差品小不得僣大賤不得踰貴夫然故上下序而民)
(志定借後漢書明德馬皇后紀其外親有謙素義行者輙假温言賞以財位如有纖介則先見嚴恪之色然)
(後加譴其美丨丨不軌法度者便絶屬籍遣歸田里廣平鉅鹿樂城丨丨騎朴素無金銀之飾帝以白太后太)
(后即賜錢各五百萬而又東平王蒼傳見冠冕下晉又鮑永傳永雖為將率丨丨敝素為道路所識書)
(何曾傳見帷帳下孝齊書王儉傳丨丨塵素家無遺財又祖冲之傳宋武使直華林學省賜宅宇丨丨解)
(褐南徐州迎從事公府參軍端魏書廣陽王傳性好儀飾丨丨鮮華既居儀同又任首出入容衛道路榮之)
(丨前涼錄張駿傳二十一年始置百官官號皆從天朝丨旌旗一如王者文昌雜錄元豐三年高麗國遣)
(使柳洪副朴寅亮朝貢具獻日本國車一乘洪云諸侯不貢丨丨誠知非禮本國所以上進者欲中朝見日本)
(工拙爾朝廷為留之七神仙傳彭祖者帝顓頊之玄孫也殷末已七百六十歲而不衰老少好恬静不卹世)
(務不營名譽不飾丨丨唯以養生治身為事琴阮籍樂論丨丨旌旗宮室飲食禮之具也鐘磬鞞鼔瑟歌舞)
(樂之器也母庾信周儀同松滋公夫人尉遲氏墓誌銘父曰帝師曰王姬丨丨不繫江漢無思韓愈送李)
(愿歸盤谷序丨丨不維刀鋸不加理亂不知黜陟不聞韋元成自劾詩四方羣后我監我視威儀丨丨唯肅)
(是履文應璩雜詩出入承明廬丨丨一何煥皮王昌齡贈宇中丞詩丨丨卒然來涔陽作游子日休吳)
(中苦雨詩嗇止甘蟹䱬侈唯僣丨丨)
車衣(晉書石勒載記勒以參軍樊坦清貧擢授章武内史既而入辭勒見坦衣冠弊壊大驚曰樊參軍何)
(貧之甚也賜丨丨馬服裝錢三百萬以勵貪俗温庭筠禁火日詩馬轡輕銜雪丨丨弱向風)
車茵(漢書丙吉傳吉馭吏嗜酒數逋蕩嘗從吉出醉歐丞相車上西曹主吏白欲斥之吉曰㠯醉飽之失)
(去士使此人將復何所容西曹苐忍之此不過汙丞相丨丨耳遂不去也庾信辛威神道碑銘不吝丨丨誰)
(言温樹丨王維故太子太師徐公挽歌猶思御朱輅不惜汙丨白居易長齋月滿與夢得對酌醉赴令公)
(宴詩若怕平原怪先醉知君未慣吐丨丨)
車幰(隋遺錄自都抵汴郡日進御女車丨丨垂鮫綃網雜綴片玉鳴鈴行搖玲瓏以混車中笑語冀左右)
(不聞也)
車幔(南史曹景宗傳景宗謂所親曰我昔在鄉里騎快馬如龍與年少軰數十騎拓弓弦作霹靂聲箭如)
(餓鴟叫平澤中逐麞數肋射之渴飲其血饑食其胃甜如甘露漿覺耳後生風鼻頭出火此樂使人忘死不知)
(老之將至今來揚州作貴人動轉不得路行開丨丨小人輙言不可閉置車中如三日新婦此邑邑使人氣盡)
(領北史齊孝昭帝紀帝初上省發軍府大風暴起壊所御丨丨)
車帳(五代史康福傳福登山望見川谷中烟火有吐蕃數千帳福出其不意襲之吐蕃大駭棄丨丨而走)
(黑又四夷附錄胡嶠自契丹歸因得其諸國種類云北車子善作丨丨契丹之先常役回鶻後背之走黑車)
(子始學作丨丨衆宋史真宗紀官軍入契丹五合舟拔黃太尉砦殱其焚其丨丨獲馬牛萬計又折御卿)
(傳保吉黨烏蘇巴特瑪復來寇惟昌與宋思恭劉文質甲合戰于埋并峯敗走之又破雅爾尼族拔黃砦焚其噐)
(丨丨俘斬甚衆賊又李繼隆傳改定州駐泊都監嘗領兵出土鐙砦與戰獲牛羊丨丨甚衆曹植作丨丨)
(表欲遣人到鄴市上黨布五十匹作丨上小丨幃)
車幣(戰國策楚王儆四境之内選師言救韓發信臣多丨丨謂韓王曰敝邑雖小已悉起之矣願大國遂)
(肆意于秦敝邑將以楚殉韓韓王大說)
車甲(詩小序小戎美襄公也備其兵甲以討西戎西戎方強而征伐不休國人則矜其丨丨婦人能閔其)
(君子焉衣禮記王制有發則命大司徒教士以丨丨注乘兵丨丨之儀又樂記濟河而西馬散之華山之)
(陽而弗復乘牛散之桃林之野而弗復服丨丨衅而藏之府庫而弗復用倒載干戈包之以虎皮將帥之士使)
(為諸侯名之曰建櫜然後天下知武王之不復用兵也周禮諸子國有大事則帥國子而致于太子惟所用)
(之若有兵甲之事則授之丨丨合其卒伍置其有司以軍法治之司馬弗正戰國策齊王逃遁走莒僅以身)
(免珠玉財寶丨丨珍噐盡收入燕三漢書韓延壽傳取官錢帛私假繇使吏及治飾丨丨百萬㠯上又趙)
(充國傳臣竊自惟念奉詔出塞引軍遠擊窮天子之精兵散丨丨於山野雖亡尺寸之功媮得避慊之便而亡)
(後咎餘責此人臣不忠之利非明主社稷之福也先蜀志先主傳璋增先主兵使擊張魯又令督白水軍主)
(并軍三萬餘人丨丨噐械甚盛之柳宗元為南承嗣請從軍狀周官考藝國子置丨丨司漢道推恩孤兒備)
(羽林之用出揚雄長楊賦且人君㠯元默為神澹泊為海今樂遠㠯露威靈數搖動㠯罷丨丨本非人主之)
(急務也非崔禹錫奉和聖製送張說巡邊詩惟按丨丨兼以正封疆)
車戟(周禮考工記丨丨常崇于殳四尺謂之五等)
車旗(周禮小宗伯掌衣服丨丨宮室之賞賜皆又典命見衣服下史記韓安國傳梁王父兄帝王所)
(見者大故出稱蹕入言警丨丨皆帝所賜也即欲以侘鄙縣驅馳國中以夸諸侯令天下盡知太后帝愛之也)
(丨後漢書祭祀志立春之日迎春于東郊祭青帝勾芒丨服飾皆青又莎車傳大司空竇融以為賢父子)
(兄弟相約事漢欵誠又至宜加號位以鎮安之帝乃因其使賜賢西域都護印綬及丨丨黃金錦繡晉書石)
(勒載記勒始制軒懸之樂八佾之舞為金根大輅黃屋左纛天子丨丨禮樂備矣齊書高帝紀封宋帝為汝)
(陰王築宮丹陽縣故治行宋正朔丨丨服色一如故事江淹為蕭驃騎讓封第二表名爵無假前世之雄規)
(丨丨勿濫中葉之英軌丨又為建平王拜右衛將軍荆州刺史章珪冊停徽丨寫曜襲禮炫衷迎恩震色)
車旂(春明退朝錄歐陽少師言為河北都轉運使冬日按部至滄景間于野亭夜半聞丨丨兵馬之聲幾)
(達旦不絶問宿彼處人云曰此海神移徙五七年間一有之)
車旌(大戴禮命上公九卿為伯其國家宮室丨丨衣服禮儀皆以九為節諸侯諸伯七命其國家宮室丨)
(丨衣服禮儀皆以七為節子男五命其國家宮室丨丨衣服禮儀皆以五為節王之三公八命其卿六命其大)
(夫四命及其封也皆加一等其國家宮室丨丨衣服禮儀亦如之)
車米(周禮掌客凡諸侯之禮丨丨視生牢牢十車車乘有五籔車禾視死牢牢十車車三秅)
車禾(周禮掌客見上)
車薪(左傳公孟有事蓋獲之門外齊子氏帷於門外而伏甲焉使祝鼃寘戈於丨丨以當門使一乘從公)
(孟以出使華齊御公孟宗魯驂乘及閎中齊氏用戈擊公孟宗魯以背蔽之斷肱以中公孟之肩皆殺之)
車魚(希通錄田文好賢下士温公鄙之為逋逃主萃淵藪王介甫亦謂雞鳴狗盜之出於門下此士之所)
(以不至僕謂此不足責有一事最無耻請暴白之戰國策孟嘗君舍人有與君之夫人相愛者或以聞孟嘗君)
(曰為君舍人内與夫人相愛亦甚不義矣君其殺之君曰睹貎而相悅者人之情也其措之勿言也世之君子)
(尚以為當時有一子思不在三千之數且田文志趣如此而顧以此責之過矣就使其能以禮招聘而子思且)
(唾去不暇詎肯以丨丨之故而就之哉)
車騎(禮記曲禮前有丨丨則載飛鴻之戰國策以大王之賢士民之衆丨丨之用兵法教可以并諸侯)
(吞天下稱帝而治丨史記秦始皇紀始皇帝幸梁山宮從山上見丞相丨衆弗善也中人或告丞相丞相後)
(損丨丨始皇怒曰此中人泄吾語案問莫服當是時詔捕諸時在旁者皆殺之又文帝紀後六年冬匈奴三)
(萬人入上郡三萬人入雲中以中大夫令勉為丨丨將軍軍飛狐故楚相蘇意為將軍軍勾注將軍張武屯北)
(地河内守周亞夫為將軍居細柳宗正劉禮為將軍居霸上祝兹侯軍棘門以備胡又絳侯世家上使使持)
(節詔將軍吾欲入勞軍亞夫乃傳言開壁門壁門士吏謂從屬丨丨曰將軍約軍中不得驅馳於是天子乃按)
(轡徐行馬又天官書漢中四星曰天駟旁一星曰王良王良策丨丨滿野又信陵君傳魏有隠士曰侯嬴)
(年七十家貧為大梁夷門監者公子聞之往請欲厚遺之不肯受公子於是乃置酒大會賓客坐定公子從丨)
(丨虛左自迎夷門侯生儀又叔孫通傳漢七年長樂宮成諸侯群臣皆朝十月先平明謁者治禮引以次入)
(殿門廷中陳丨丨步卒衛宮設兵張旗志傳言趨殿下郎中俠陛陛數百人又陸賈傳有五男迺出所使越)
(得橐中裝賣千金分其子子二百金令為生産謂其子曰與汝約過汝汝給吾人馬酒食極欲十日而更所死)
(家得寶劍丨丨侍從者及又司馬相如傳相如之臨邛從丨丨雍容閒雅甚都飲卓氏弄琴文君竊從戸窺)
(之心悅而好之恐不得當也丨又貨殖傳見冠劍下古漢書惠帝紀七年冬十月發丨材官詣滎陽注師)
(曰丨常擬軍興者若近代之成車也丨常所養馬并其人使行充騎若令武馬及所養者主也又文帝紀贊)
(孝文皇帝即位二十三年宮室苑囿丨丨服御無所增益有不便輙施以利民又武帝紀五月籍吏民馬補)
(丨丨馬天又食貨志令民有丨丨馬一匹者復卒三人丨丨者下武備也故為復卒又鼂錯傳兵法曰丈)
(五之溝漸車之水山林積石經川丘阜草木所在此步兵之地也丨丨二不當一又嚴助傳越人緜力薄材)
(不能陸戰又無丨丨弓弩之用然而不可入者㠯保地險而中國之人不能其水土也又韋元成傳議者㠯)
(為清廟之詩言交神之禮無不清靜今衣冠出游有丨丨之衆風雨之氣非所謂清靜也又揚雄傳是時趙)
(昭儀方大幸每上甘泉常法從在屬車間豹尾中故雄聊盛言丨丨之衆參麗之駕非所以感動天地逆釐三)
(神又言屏玉女郤虙妃㠯微戒齋肅之事賦成奏之天子異焉後漢書清河孝王傳每朝謁陵廟常夜分嚴)
(裝衣冠待明約勅諸子不得與諸王丨丨競驅堂又仲長統傳妖童美妾填乎綺室倡謳妖樂列乎深賓客)
(待見而不敢去丨丨交錯而不敢進中又何敞傳注見印綬下魏志王粲傳粲徙長安左郎將蔡邕見而)
(竒之時邕才學顯著朝廷常丨丨填巷賓客盈坐聞粲在門倒屣迎之晉書會稽王道子傳加元顯錄尚書)
(事時謂道子為東錄元顯為西錄西府丨丨填湊東第門下可設雀羅矣宋書謝晦傳浮舳艫之弈弈陳丨)
(丨之轔轔在唐書憲宗皇后郭氏傳見環珮下說星經丨丨三星騎官南總領丨丨行軍之事世孔丨)
(丨少有嘉遁意未仕宦時嘗獨寢歌自箴誨自稱孔郎徐陵與北齊宗室書夫迷山之客遲遥響于巖崖窮)
(海之賓望孤烟于洲嶼况乃宗均魯衛地匪燕吳丨丨相望舟艫朝夕三條不遠五達非難信乃闊然遂不蒙)
(問同庾信鄭常墓誌銘魏後三年授持節車騎大將軍儀三司丨丨用郭淮之勲儀同取王沈之貴公之此)
(授僉曰得人賦司馬相如上林賦丨丨靁起殷天動地揚雄羽獵丨丨雲會登降闇藹泰華為旒熊耳為)
(綴木朴山還漫若天外出張衡天象賦頡頏司於五聽丨丨參於八屯竇威塞曲會勒燕然石方傳丨丨)
(名維高適效古贈崔二詩周旋多燕樂門館列丨丨諸王寓言詩曲陌丨丨盛高堂珠翠繁儲光羲同)
(公秋日游昆明池詩僕人理丨丨西出金光逵見盧綸送鄧州崔長史詩出山丨丨次諸侯坐領圖書督郵)
(丨李益塞下曲請書塞北隂山石願比燕然丨功白居易和令狐相公詩見履聲下)
車駕(史記韓嫣傳江都王入朝有詔得從入獵上林中天子丨丨蹕道未行而先使嫣乘副車從數千百)
(騎騖馳視獸江都王望見以為天子辟從者伏謁道旁嫣驅不見既過江都王怒為皇太后泣曰請得歸國入)
(宿衛比韓嫣太后由此嗛嫣周漢書高帝紀戍卒婁敬求見說上曰陛下取天下與異而都雒陽不便不如)
(入關據秦之固上以問張良良因勸上是日丨丨西都長安注師古曰凡言丨丨者謂天子乘車而行不敢指)
(斥也月又景帝紀見衣服下津後漢書章帝紀建初七年九甲戌幸偃師東涉卷至河内下詔曰丨丨行)
(秋稼觀收穫因涉郡界皆精騎輕行無它輜重不得輙修橋道遠離城郭遣吏逢迎刺探起居出入又馬融)
(傳時丨丨東廵岱宗融上東廵頌帝竒其文召拜郎中宋書雷次宗傳元嘉十五年徵次宗至京師開館于)
(雞籠山聚徒教授丨丨數幸次宗學館資給甚厚京獨斷見車輿下隋唐嘉話征遼之役梁公留守西勅)
(以便宜從事或詣留臺稱有密者梁公問密謀所在對曰公則是也乃驛遞赴行所及丨丨于相州明一統)
(志天回山在成都府城北三十里唐元宗幸蜀至此及聞長安平丨丨乃回因名杜甫牧京詩衣冠却扈從)
(丨丨已還宮陌韋應物詶李儋詩開門臨廣旭旦丨丨喧)
車材(宋史兵志見車戰下)
車駟(宋史樂志軫風挾月丨丨凌雲)
車馬(論語朋友之饋雖丨丨非祭肉不拜者詩擇有丨丨以居徂向箋又擇民之富有丨丨以往居于)
(向也子又修爾丨丨弓矢戎兵用戒戎作用逷蠻方錫又君之丨既庶且多君子之丨既閑且馳傳上能)
(以丨丨行中節馳中法也復又王遣申伯路車乘馬箋王以正禮遣申伯之國故有丨丨之賜禮記曲禮)
(獻丨丨者執策綏者又夫為人子者三賜不及丨丨注三賜三命也凡仕一命而受爵再命而受衣服三命)
(而受丨丨車馬而身所以尊者備矣卿大夫士之子不受不敢以成尊比踰于父天子諸侯之子不受自卑遠)
(于君曰周禮保氏掌諫王惡而養國子以道乃教之六儀六丨丨之容左傳桓公六年秋八月壬午大閱)
(傳秋大閱簡丨丨也而又子反命軍吏察夷傷補卒乘繕甲兵展丨丨雞鳴食唯命是聽又諸侯賓至甸)
(設庭燎僕人廵宮丨丨有所賓從有代巾車脂轄隸人牧圉各瞻其事百官之屬各展其物公羊傳注禮有)
(九錫一曰丨丨疏進退有節行步有度賜以丨丨以代其步榖梁成公十七年九月辛丑用郊傳九月用郊)
(用者不宜用也宮室不設不可以祭衣服不備不可以祭丨丨器械不備不可以祭有司一人不備其職不可)
(以祭祭者薦其時也薦其敬也薦其美也非享味也廡戰國策蘇子說魏王曰大王之地名雖小然而廬田)
(舍曾無所芻牧牛馬之地人民之衆丨丨之多日夜行不休已無以異于三軍之衆史記武帝紀制詔御史)
(其以二千戸封地士將軍大為樂通侯賜列侯甲第僮千人乘輿斥丨丨帷帳器物以充其家漢書食貨志)
(始造苑馬㠯廣用宮室列館丨丨益增修矣拜又貢禹傳陛下過意徵臣臣賣田百畝㠯供丨丨至為諫大)
(夫秩八百石奉錢月九千二百廩食太官傳又谷永傳悉罷北宮私奴丨丨媠出之具又鮑宣時哀帝改)
(司隸校尉但為司隸官比司直丞相孔光四時行園陵官屬㠯令行馳道中宣出逢之使吏鉤止丞相掾史沒)
(入其丨丨摧辱宰相事下御史中丞侍御史至司隸官欲捕從事閉門不肯内宣坐距閉使者亡人臣禮大不)
(敬不道下廷尉獄皇又師丹傳郎中令冷褒黃門郎段猶等奏言定陶共太后共皇后皆不宜復引定陶蕃)
(國之名㠯冠大號丨丨衣服宜皆稱皇之意斯後漢書桓榮傳見印綬下又左雄傳鄉官部吏職禄薄丨)
(丨衣服一出于民廉者取足貪者充家置又張酺傳永平九年顯宗為四姓小侯開學于南宮五經師酺以)
(尚書教授數講于御前以論難當意除為郎賜丨丨衣裳又張楷傳自父黨夙儒偕造門焉丨丨填街徒從)
(無所止之魏志崔林傳太祖定冀州召除鄔長貧無丨丨單步官晉書魏舒傳舒嘗詣野王主人妻産俄)
(而聞丨丨之聲相謂曰男也女也曰男書之十五以兵死復問寢者為誰曰魏公舒南史陸瓊傳雖位望日)
(隆而執志逾下園池室宇無所改作丨丨衣服不尚鮮華莊子今休款啓寡聞之民也吾告之以至人之德)
(譬之若載鼷以丨丨樂鴳以鐘鼔也彼又烏能無驚乎哉韓詩外傳造父天下之善御者矣無丨丨則無所)
(見其能羿天下之善射者矣無弓矢則無所見其巧可西京雜記高祖初入咸陽宮周行庫府金玉珍寶不)
(稱言其尤異者有玉管長二尺三寸二十六孔吹之則見丨丨隱轔相似吹息亦不見銘曰昭華之琯水經)
(注竺枝扶南記曰林楊國去金陳國步道二千里丨丨行無水道大方便佛報恩經父母嫁我與北方人彼)
(國風俗其婦有娠垂欲産時還父母家如是次第數年生子後復有娠垂産之日皆乘丨丨夫妻相得歸父母)
(家竟神仙傳彭祖少周遊時還獨行人莫知其所詣伺候不見也有丨丨而常不乘或數百日或數十日不)
(持資糧還家則衣食與人無異人博物志名山生神芝不死之草上芝為丨丨中芝為形下芝為六畜雲)
(仙雜記曲江春遊之家以脂粉作紅餤竿上成雙桃挂夾雜画帶前引丨丨資暇錄今見將首途者多云丨)
(丨有行色按莊子稱柳下季逢夫子自盜跖所回云此也意者以其丨有塵而丨意殆今有涉遠而來者用此)
(宜矣雍歴代名画記展于虔丨丨為勝人名画錄趙德元者京人也天福年入蜀工画丨丨物屋木山水)
(佛像鬼神筆無偏擅觸類皆長獨步川中標名大手庭公私画史洛中丨丨圖顧寶光畫沈約桐柏山金)
(館碑日為丨丨芝成宮觀井之游稚齒豐丨丨之好)(王融曲水詩序耆年闕市庾信思舊銘序山陽丨丨)
(望别郊門潁川賓客遥悲松路許韓愈司徒兼侍中中書令贈太尉許國公神道碑銘公來朝丨丨干戈相)
(乎將乎威儀之多來宋之問太平公主山池賦吾君永保南山夀丨丨往千萬年謝尚大道曲丨丨不相)
(識音落黃埃中鋋崔泰之奉和聖製送張尚書巡邊詩丨丨生邊氣戈駐落暉高適邯鄲少年行宅中歌)
(笑日紛紛門外丨丨常如雲有王維過李楫宅詩閑門秋草色終日無丨丨杜甫客詩豈有文章驚海内)
(漫勞丨丨駐江干叔又秋興詩直北關山金鼔振征西丨丨羽書遲戴倫將赴湖南留别東陽舊寮詩曉)
(路整丨丨離亭會衣冠逍李益揚州懷古詩故國歌鐘地長橋丨丨塵王建遥翁溪亭詩丨丨到春常借)
(問子孫因選暫歸來崔元稹燈影詩洛陽晝夜無丨丨漫挂紅紗滿樹頭塗折楊柳詩朝朝丨丨如蓬轉)
(處處江山待客歸發方干出山寄蘇從事詩多謝元瑜憐野賦時迴丨丨光輝羅鄴題滄浪峽詩不為市)
(朝行路近有誰丨丨看山來滿皮日休登第後寒食杏園有宴詩雨洗清明萬象鮮城丨丨簇紅筵羅隱)
(江亭别裴饒詩日晚長亭問西使不堪丨丨尚萍逢宣翁洮春詩此時誰羨神仙客丨丨悠揚九陌中廣)
(駕幸天長寺應制詩丨丨喧長路烟雲淨遠山)
車乘(左傳詩云翹翹丨丨招我以弓豈不欲往畏我友朋又敢煩大夫謂二三子戒爾丨丨敬爾軍事)
(詰朝將見甚史記呂不韋傳子楚為秦質子于趙秦數攻趙趙不禮子楚子楚秦諸庶孽孫質于諸侯丨丨)
(進用不饒居處困不得意呂不韋賈邯鄲見而憐之曰此竒貨可居後漢書蔡邕傳邕以經籍去聖久遠文)
(學多謬俗儒穿鑿疑誤後學熹平四年乃奏正定六經文字靈帝許之邕乃自書冊于碑使工鐫刻立于太學)
(門外于是後儒晚學咸取正焉及碑始立其觀視及摹寫者丨丨日千餘兩填塞街陌蜀志張裔傳亮出駐)
(漢中裔以射聲校尉領留府長史其明年北詣亮諮事送者數百丨丨盈路又劉璋傳先主至江州北由墊)
(江水詣涪去成都三千六十里璋率步騎三萬餘人丨丨帳幔精光曜日往就與會晉書王沉傳童僕闚其)
(丨丨閽寺相其服飾曾唐書百官志見輿輦下為大方便佛報恩經如來亦為一切衆生而作父母一切)
(父母故常修難行苦行難捨能捨頭目髓腦國城妻子象馬七寶輦轝丨丨衣服飲食卧具衣藥一切給與)
(顔氏家訓鄴下風俗專以姑持門戸爭訟曲直造請逢迎丨丨填街衢綺羅盈府寺代子求官為夫訴屈此乃)
(恒代之遺風乎)
車重(史記秦本記景公母弟后子鍼有寵景公母弟富或譛之恐誅乃奔晉丨丨千乘又衛將軍傳驃)
(騎將軍亦將五萬騎丨丨與大將軍軍等而無裨將悉以李敢等為大校當禆將漢書趙充國傳諸降羌及)
(歸義羌侯楊玉等劫略小種背叛犯塞攻城邑殺長吏安國以騎都尉將騎三千屯備羌至浩亹為虜所擊失)
(亡丨丨兵器甚衆安國引還至令居㠯聞令後漢書董卓傳卓嘗遣軍至陽城時人會于社下悉就斬之駕)
(其丨丨載其婦女以頭繫車轅歌呼而還)
車噐(鹽鐵論女紅難成而易獘丨丨難就而易敗又見裙褘下)
車畝(宋史河渠志每歲冬春之交重綱及使命往來多苦淺涸令啓閉以時足通舟楫復免丨丨灌注之)
(勞)
車牛(書酒誥肇牽丨丨遠服賈用孝養厥父母厥父母慶自洗腆致用酒晉書王祥傳徐州刺史呂虔)
(檄為别駕祥年垂耳順固辭不受覽勸之為其丨丨祥乃應召又庾翼傳康帝即位翼欲率兵北伐於是并)
(發所綂六州奴及丨丨驢馬百姓嗟怨丨齊書陳顯達傳家既豪富諸子與王敬則諸兒并精丨麗服飾當)
(世快牛稱陳世子青王三郎烏呂文顯折角江瞿曇白鼻南史徐陵傳大建中食建昌戶戸送米至水次親)
(戚有貧匱者皆召令取焉數日便盡陵家尋致乏絶府寮怪問其故陵曰我有丨丨衣裳可賣餘家有可賣否)
(并韓愈論變鹽法事宜狀平叔又請令所在及農隙時召丨丨般鹽送納都倉不得令有闕絶者州縣和雇)
(丨丨百姓必無情願事須差配然付脚錢百姓將車載鹽所由先皆無檢齊集之後始得載鹽及至院監請受)
(又須待其輪次不用門戸皆被停留輸納之時人事又别凡是和雇無不皆然百姓寧為私家載物取錢五文)
(不為官家載物取十文錢也)
車驢(唐書食貨志見斗鹽下)
車左(書甘誓左不攻于左汝不共命傳左丨丨左方主射攻治也治其職)
車右(詩嗟嗟保介維莫之春箋保介丨丨也月令孟春天子親載耒耜措之于參保介之御間介甲也丨)
(丨勇力之士被甲執兵也丨禮記曲禮車驅而騶至于大門君撫僕之手而顧命丨就車左傳卜右慶鄭)
(吉弗使注惡其不孫不以為丨丨此夷吾之多忌丨公羊傳靈公伏甲于宮中召趙盾而食之趙盾之丨祁)
(彌明者國之力士也仡然從乎趙盾而入放乎堂下而立趙盾已食靈公謂盾曰吾聞子之劍蓋利劍也子以)
(示我吾將觀焉趙盾起將進劍祁彌明自下呼之曰盾食飽則出何故拔劍于君所趙盾知之躇階而走靈公)
(有周狗謂之獒呼獒而屬之獒亦躇階而從之祁彌明逆而踆之絶其頷又師還齊侯晉郤克投戟逡廵再)
(拜稽首馬前逢丑父者頃公之丨丨也面目與頃公相似衣服與頃公相似代頃公當左使頃公取飲頃公操)
(飲而至曰革取清者頃公用是佚而不反藴穀梁傳見輦者下宋書周朗傳有深居而言寡則學而無由)
(知有卑處而事隔則懷竒而無由進或復見忌於親故或亦遭讒於貴黨其欲致丨丨而動御席語天下而辨)
(治亂焉可得哉何說苑昔者王田于囿左轂鳴丨丨請死之而王曰子為死丨丨對曰為其鳴吾君也王曰)
(左轂鳴者工師之罪也子何事之有焉丨丨曰臣不見工師之乘而見其鳴吾君也遂刎頸而死庾信樊噲)
(見項王贊樊噲將軍漢王丨丨不憚鋒刃何辭巵酒霸上屯軍鴻門固守持謝范增唯留玉斗)
車上(禮記曲禮丨丨不廣欬不妄指矣家語孔子語子張曰席而無上下則亂于席次車而無左右則)
(亂于丨丨矣也晉語丨丨水下必伯注車震也水坎也丨動而丨威水動而下順也有威而衆從故必伯也)
(水戰國策昔者智氏帥韓魏以圍趙襄子于晉陽決晉以灌晉陽城不沉者三板耳智伯出行水韓康子御)
(魏桓子參乘智伯曰始吾不知水之可亡人之國也乃今知之汾水利以灌安邑絳水利以灌平陽魏桓子肘)
(韓康子康子履魏桓子躡其踵肘足接于丨丨而智氏分矣史記梁孝王世家元朔中睢陽人類犴反者人)
(有辱其父而與淮陽太守客出同車太守客出下車類犴反殺其仇於丨丨而去吳志太史慈傳慈仕郡奏)
(曹史會郡與州有隙曲直未分以先聞者為善時州章已去郡守恐後之求可使者慈年二十一以選行晨夜)
(取道到洛陽詣公車門見州吏始欲求通慈問曰君欲通章耶吏曰然問章安在曰丨丨慈曰章題署得無誤)
(耶取來視之吏殊不知其東萊人也因為取章慈已先懷刀便截敗之晉書王尼傳尼早喪婦止有一子無)
(居宅惟畜露車有牛一頭每行輙使御之暮則共宿丨丨莊子如而夫者一命而呂鉅再命而于丨丨儛三)
(命而名諸父孰協唐許不呂覽凡為善難任善易奚以知之人與驥俱走則人勝驥矣居於丨丨而任驥則)
(驥不勝人矣人主好治人官之事則是與驥俱走也必多所不及矣淮南子人與驥逐走則不勝驥託于丨)
(丨則驥不能勝人於南唐近事史虛白晚節放達好乘雙犢板轅挂酒壺丨丨山童緫角負瓢以隨往來廬)
(阜間任意所適)
車下(詩蜎蜎者蠋烝在桑野敦彼獨宿亦在丨丨騎史記項羽紀漢王道逢得孝惠魯元乃載行楚追)
(漢王漢王急推墮孝惠魯元丨丨滕公常下牧載之如是者三曰雖急不可以驅奈何棄之於是遂得脫又)
(孟荀傳或曰伊尹負鼎而勉湯以王百里奚飰牛丨丨而繆公用伯作先合然後引之大道騶衍其言雖不軌)
(儻亦有牛鼎之意乎候漢書樓護傳時成都侯商為大司馬衛將軍罷朝欲護其主簿諫將軍至尊不宜入)
(閭巷商不聽遂往至護家家狹小官屬立丨丨久住移時後漢書鄧禹傳是時三輔連覆敗赤眉所過殘賊)
(百姓不知所歸聞禹乘勝獨尅而師行有紀皆望風相携負以迎軍降者日以千數衆號百萬禹所止輙停車)
(住節以勞來之父老童穉垂髮戴白滿其丨丨莫不感悅又陳忠傳竊聞使者所過威權翕赫震動郡縣王)
(侯二千石至為伯榮獨拜丨丨儀體上僭侔于人主昱又王丹傳時大司徒侯霸欲與交友及丹被徵遣子)
(候于道昱迎拜丨丨丹下答之昱曰家公欲與君結交何為見拜丹曰君房有是言丹未之許也呂覽齊桓)
(公管仲鮑叔寗戚相與飲酒酣桓公謂鮑叔曰何不起為夀鮑叔奉杯而進曰使公毋忘出犇在於莒也使管)
(仲毋忘束縛而在于魯也使寗戚毋忘其飯牛而居於丨丨也桓公避席再拜曰寡人與大夫能皆毋忘夫子)
(之言則齊國之社稷幸於不殆矣見又昔者秦繆公乘馬而車為敗右服失而埜人取之埜人方將食之於)
(岐山之陽繆公歎曰食駿馬之肉而不還飲酒余恐其傷女也於是徧飲而去處一年為韓原之戰晉人已環)
(繆公之車矣晉梁由靡已扣繆公之左驂矣晉惠公之右路石奮投而擊繆公之甲中之者已六札矣埜人之)
(嘗食馬肉於岐山之陽者三百有餘人畢力為繆公疾鬭于丨丨遂大克晉反獲惠公以歸新序寗戚欲干)
(齊桓公窮困無以自進于是為商旅賃車以適齊暮宿于郭門之外桓公郊迎客夜開門辟賃車者執火甚盛)
(從者甚衆寗戚飯牛于丨丨望桓公而悲擊牛角疾商歌桓公聞之執其僕之手曰異哉此歌者非常人也命)
(後車載之奪說苑楚莊王獵于雲夢射科雉得之申公子倍攻而之王將殺之大夫諫曰子倍自好也爭王)
(雉必有說王姑察之不出三月子倍病而死邲之戰楚大勝晉歸而賞功申公子倍之弟進請賞于王曰人之)
(有功也賞于丨丨王曰奚謂也對曰臣之兄讀故記曰射科雉者不出三月必死臣之兄爭而得之故夭死也)
(王命發乎府而視之于記果有焉乃厚賞之雷又共王獵江渚之野野火之起若雲蜺虎狼之號若震有狂)
(兕從南方來正觸王左驂王舉旌旄而使善射者射之一發兕死丨丨王大喜拊手而笑急就篇蓋轑俾倪)
(扼縛棠注扼在衡上所以扼持牛馬之頸也縛在丨丨主縛軸令與相連即今所謂鉤心也西京雜記初修)
(上林苑羣臣遠方各獻名果異樹李十五紫李綠李朱李黃青綺李青房李同心李丨丨李含枝李金枝李顔)
(淵李羌李燕李蠻李侯李夏侯湛抵疑見鼎爼下)
車中(論語丨丨不内顧不疾言不親指關史記范睢傳王稽辭魏去過載范睢入秦至湖望見車騎從)
(西來范睢曰彼來者為誰王稽曰秦相穰侯東行縣邑范睢曰吾聞穰侯專秦權惡内諸侯客此恐辱我我寧)
(且匿丨丨有頃穰侯果至勞王稽因立車而語曰關東有何變曰無有又謂王稽曰謁君得無與諸侯客子俱)
(來乎無益徒亂人國耳王稽曰不敢即别去之又萬石君傳内史慶醉歸入外門不下車萬石君聞不食慶)
(恐肉袒請罪不許舉宗及兄建肉袒萬石君讓曰内史貴人入閭里里中長老皆走匿而内史坐丨丨自如固)
(當乃謝罷慶數漢書石慶傳慶為太僕御出上問丨丨幾馬慶㠯策馬畢舉手曰六馬吳志張昭傳權於)
(武昌臨釣臺飲酒大醉權使人以水灑羣臣曰今日酣飲惟醉墮臺中乃當止耳昭正色不言出外丨丨坐權)
(遣人呼昭還謂曰為共作樂耳公何為怒乎昭對曰昔紂為糟丘酒池長夜之飲當時亦以為樂不以為惡也)
(權默然有慙色遂罷酒代宋書謝晦傳高祖嘗訊囚其旦刑獄參軍有疾札晦之於丨丨一鑑訊牒催促便)
(下託齊書江斆傳鬱林廢朝臣皆被召入宮斆至雲龍門藥醉吐丨丨而去南史朱異傳好飲食極滋味)
(聲色之娛子鵝炰鰌不輟于口雖朝謁從丨丨必齎飴餌齊春秋劉璡字子敬耿介好禮嘗與人共車于津)
(陽内見一女子容姿甚麗盼睞之璡因抽坐席懸丨丨以隔絶之其正如此)
車前(詩見車飾下士史記齊世家晉使郤克以車八百乘為中軍將燮將上軍欒書將下軍以救魯衛)
(伐齊六月壬申與齊侯兵合靡笄下癸酉陳于鞌逢丑父為齊頃公右頃公曰馳之破晉軍會食戰齊急丑父)
(恐齊侯得乃易處頃公為右車絓于木而止晉小將韓厥伏齊侯丨丨曰寡君使臣救魯衛戲之丑父使頃公)
(下取飲因得亡脫去入其軍文又袁盎傳宦者趙同以數幸常害袁盎袁盎患之孝帝出趙同參乘袁盎伏)
(丨丨曰臣聞天子所與共六尺輿者皆天下豪英今漢雖乏人陛下獨奈何與刀鋸餘人載於是上笑下趙同)
(趙同泣下車丨司空曙上張大夫詩謫吏何能沭風化空將歌頌拜丨又六麻韻詩采采芣苢薄言采之)
(傳芣苢馬舄馬舄丨丨也宜懷妊焉丨顔氏家訓鄴中朝士有單服杏仁枸把黃精木丨得益者甚多)
車外(水經注陽溝水西南流逕居庸縣城北西逕大翮小翮山郡人王次仲少有異志年及弱冠變蒼頡)
(舊文為今隸書秦始皇時官務煩多以次仲所易文簡便于事要竒而召之三徵而輙不至次仲履真懷道窮)
(術數之美始皇怒其不恭令檻車送之次仲首發於道化為大鳥出在丨丨翻飛而去落二翮于斯山故其峯)
(巒有大翮小翮之名矣)
車側(孝子傳蕭芝忠孝除尚書郎有雉數十頭飲啄宿止當上直送至岐路下直及門飛鳴丨丨庾信)
(哀江南賦乃有丨丨郭門筋懸廟屋鬼同曹社之謀人有秦庭之哭)
車傍(周禮考工記音義見車輢下)
車輢(周禮考工記輪人車軫四尺謂之一等戈柲六尺有六寸既建而迆崇于軫四尺謂之二等人長八)
(尺崇于戈四尺謂之三等殳長尋有四尺崇于人四尺謂之四等車戟常崇于殳四尺謂之五等酋矛常有四)
(尺崇于戟四尺謂之六等注戈殳矛戟皆插丨丨音義輢於綺反劉于寄反車傍也)
車法(宋史兵志見車戰下下又灋同古今注見車轄)
車輔(詩無棄爾輔員于爾輻傳員益也疏言此商人無棄爾之丨丨益于爾之輪輻以喻王之治天下當)
(無棄爾之賢佐益于爾之國事也丨王粲贈士孫文始詩和通篪塤比德丨)
車飾(詩簟茀朱鞹傳簟方文蓆也車之蔽曰茀疏釋器云輿革前謂之艱後謂之茀李巡曰輿革前謂輿)
(前以革為丨丨曰艱茀車後戶名也郭璞曰艱以韋靶車軾也茀以韋靶後戶也又云竹前謂之禦後謂之蔽)
(李巡曰竹前謂編竹當車前以擁蔽名之曰禦禦步也孫炎曰禦以簟為丨丨也郭璞曰蔽以簟衣後戶也如)
(爾雅之文車前後之飾皆有革有簟故此說丨丨云簟茀朱鞹也彼文革飾後戸謂之蔽則茀蔽異矣此言車)
(之蔽曰茀茀蔽為一者彼因革輿竹别而異其文耳其實革竹同飾後戸俱為車之蔽塞故此傳茀蔽通言之)
車跡(高士傳見衣煖下丨魏春秋阮籍常率意獨駕不由徑路丨所窮輒慟哭而返)
車轍(史記陳丞相世家張負隨平至其家家乃負郭窮巷以敝席為門然門外多有長者丨丨唐書李)
(德裕傳方士趙歸真以術進德裕諫曰是嘗敬宗時以詭妄出入禁中人皆不願至陛下前帝曰歸真我自識)
(顧無大過召與語養生術爾對曰小人於利若蛾赴燭向見歸真之門丨丨滿矣帝不聽莊子見斗升下)
(本草丨丨中水注時珍曰轍車行跡也鞭庾信謝趙王賚絲布等啓莊周丨丨實有涸魚信陵前元非窮鳥)
(居戴叔倫送張南史詩陋巷無丨丨烟蘿緫是春易罷杭州領吳郡詩杭老遮丨丨吳童埽路塵)(白王)
(建行宮詞向前天子行幸多馬蹄丨丨山川遍池州送孟遲先軰詩九衢林馬撾千門織丨丨)(杜牧羅隠)
(書懷詩日晚獨登樓上望馬蹄丨丨滿塵埃請又作軼戰國策孟嘗君讌坐田瞀曰丨丨之所能至掩足下)
(之短誦足下之長千乘之君萬乘之相其欲有君也如使而弗及也韓詩外傳楚狂接輿躬耕以食其妻之)
(市未返楚王使使者齎金百鎰造門曰大王使臣奉金百鎰願請先生治河南接輿笑而不應使者遂不得辭)
(而去妻從市而來曰先生少而為義豈將老而遺我哉門外丨丨何其深也接輿曰今者王使使者齎金百鎰)
(欲使我治河南其妻曰豈許之乎曰未也妻曰君使不從非忠也從之是遺義也不如去之乃夫負釜甑妻戴)
(織器變易姓名莫知所之)
車兩(宋書張暢傳燾復遣使令孝伯傳語曰魏主有詔語太尉安北近以騎至丨丨在後今端坐無為有)
(博具可見借數文心雕龍周禮井賦舊有匹馬而應劭釋匹或量首蹄斯豈辨物之要哉原夫古之正名丨)
(丨而馬匹匹兩稱目以並耦為用蓋車貳佐乘馬儷驂服服乘不隻故名號必雙名號一正則雖單為匹矣)
(又作輛元史百官志見帳房下)
車貳(文心雕龍見上)
車音(傅玄雜言雷隠隠感妾心傾耳清聽非丨丨通劉得仁宿普濟寺詩廣陌丨丨急危樓夕景)
車聲(後漢書臧宮傳越人謀畔從蜀宮兵少力不能制會屬縣送委輸車數百乘至宮夜使鋸斷城門限)
(令回轉出入至旦越人候伺者聞丨丨不絶而門限斷相告以漢兵大至其渠帥乃奉牛酒以勞軍營宮陳兵)
(大會擊牛釃酒饗賜慰納之越由是遂安過列女傳衛靈公與夫人夜坐聞丨丨轔轔至闕而止闕復有聲)
(公問夫人曰知此為誰夫人曰此蘧伯玉也公曰何以知之夫人曰妾聞禮下宮門式路馬今伯玉衛之賢大)
(夫也敬于事上必不以闇昧廢禮是以知之使人視之果伯玉孟浩然清明即事詩丨丨上路合柳色東城)
(翠孟王維待儲光羲不至詩重門朝已啓起坐聽丨丨郊贈轉運陸中丞詩帆影咽河口丨丨聾關中)
(包融詶忠公林亭詩人迹乍及戶丨丨遥隔林擾貫休春晚桐江上閑望詩江上丨丨落日催紛紛擾起紅)
(埃)
車賦(左傳王子伯駢告于晉曰君命敝邑修而丨丨儆而師徒以討亂略蔡人不從敝邑之人不敢寧處)
(悉索敝賦以討于蔡民之窮困而受盟于楚孤也與其二三臣不能禁止不敢不告)
車獵(晉書郭翻傳嘗以丨丨去家百餘里道中逢病人以車送之徒步而歸)
車戰(周禮司弓矢凡弩夾庾利攻守唐大利丨丨野戰凡矢枉矢潔矢利大射用諸守城丨丨宋史兵)
(志安石以為自前代至本朝南方數以象勝中國士隆策宜可用因論自古丨丨法甚辯請以車騎相當試以)
(觀其孰利帝亦謂北邊地平可用車為營乃詔試車法令沿河採車材三千兩軍器監定法式造戰車以進)
車封(史記淮南王傳縣傳淮南王者皆不敢發丨丨)
車固(韓詩外傳夫丨丨馬選而不能以致千里者則非造父也弓調矢直而不能射遠中微者則非羿也)
(堅淮南子夫兵之所以佐勝者衆而所以必勝者寡甲兵利丨丨馬良畜積給足士卒殷軫此軍之大資也)
(而勝亡焉)
車輕(呂覽驥一日千里丨丨也以重載則不能數里任重也淮南子夫載重而馬羸雖造父不能以致)
(遠丨丨馬良雖中工可使追速)
車少(左傳齊人輸范氏粟鄭子姚子般送之士吉射逆之趙鞅禦之遇于戚陽虎曰吾丨丨以兵車之旆)
(與罕駟兵車先陳罕駟自後隨而從之彼見吾貎必有懼心於是乎會之必大敗之魏志張繡傳注吳書曰)
(繡降凌統用賈詡計乞徙軍就高道道由太祖屯中又曰丨丨而重乞得使兵各被甲太祖信繡皆聽之繡乃)
(嚴兵入屯掩太祖太祖不備故敗)
車轔(詩傳襄公伐戎初命為秦伯國人榮之賦丨丨屋漢書地理志天水隴西山多林木民㠯板為室)
(及安定北地上郡西河皆廹近戎狄修習戰備高上氣力㠯射獵為先故秦詩曰在其板屋又曰王于興師修)
(我甲兵與子偕行及丨丨駟驖小戎之篇皆言車馬田狩之事)
車馳(周禮大司馬見車驟下昌南史韋叡傳魏中山王元英攻北徐州圍刺史義之於鍾離衆兵百萬)
(連城四十餘武帝遣征北將軍曹景宗拒之次邵陽洲築壘相守未敢進帝怒詔叡會焉叡自合肥經陰陵大)
(澤過澗谷輒飛橋以濟師人畏魏軍甚多勸叡緩行叡曰鍾離今鑿穴而處負戶而汲丨丨卒奔猶恐其後而)
(况緩乎旬日而至邵陽受越絶書王孫駱移記曰今日壬午左掖司馬王孫駱教告東掖門亭長公孫聖吳)
(王晝卧覺寤而心中惆悵也如有悔記到丨丨詣姑胥之臺淮南子獵者逐禽丨丨人趍各盡其力無刑罰)
(之威而相為斥闉要遮者同所利也一說苑君子居是國不崇仁義不尊賢臣未必亡也然旦有非常之變)
(丨丨人走指而禍至乃乾喉燋脣仰天而歎庶幾焉天其救之不亦難乎)
車驅(說苑宓子賤為單父宰過于陽晝曰夫扱綸錯餌迎而吸之者陽橋也其為魚薄而不美若存若亡)
(若食若不食者魴也其為魚也博而厚味宓子賤曰善于是未至單父冠盖迎之者交接于道子賤曰丨丨之)
(丨丨之夫陽晝之所謂陽橋者至矣)
車奔(越絶書巨闕初成之時吾坐于露壇之上宮人有四駕白鹿而過者丨丨鹿驚吾引劍而指之四駕)
(上飛揚不知其絶也穿銅釜絶鐵䥶胥中決如粢米故曰巨闕)
車驟(周禮大司馬又三鼔振鐸作旗車徒皆作鼔進鳴鐲丨丨徒趨及表乃止坐作如初乃鼔車馳徒走)
(及表乃止)
車輊(資暇錄丨前重為丨後重為軒)
車班(晉語震車也坎水也坤土也屯厚也豫樂也丨丨外内順以訓之泉原以資之土厚而樂其實不有)
(晉國何以當此)
車過(後漢書橋玄傳見斗酒下)
車轉(史記秦本紀晉旱來請粟丕豹說繆公勿與因其饑而伐之繆公問公孫支支曰饑穰更事耳不可)
(不與問百里奚奚曰夷吾得罪於君其百姓何罪於是用百里奚公孫支言卒與之粟以船漕丨丨自雍相望)
(至絳)
車走(李商隠無題詩見扇裁下)
車裂(戰國策人說惠王曰大臣太重者國危左右太親者身危今秦婦人嬰兒皆言商君之法莫言大王)
(之法是商君反為主大王更為臣也且夫商君固大王之仇讐也願大王圖之商君歸還惠王丨丨之而秦人)
(不憐陽史記陳涉世家初陳王至陳令銍人宋留將兵定南入武關留巳徇南陽聞陳王死南陽復為秦宋)
(留不能入武關乃東至新蔡遇秦軍宋留以軍降秦秦傳留至咸陽丨丨以徇又蘇秦傳齊大夫多與蘇秦)
(爭寵者而使人刺蘇秦不死殊而走齊王使人求賊不得蘇秦且死乃謂齊王曰臣即死丨丨臣以徇於市曰)
(蘇秦為燕作亂於齊如此則臣之賊必得矣南韓詩外傳吳起削刑而丨丨商鞅峻法而支解淮子昔者)
(萇弘周室之執數者也天地之氣日月之行風雨之變律歴之數無所不通然而不能自知丨丨而死又吳)
(起張儀智不若孔墨而爭萬乘之君此其所以丨丨支解也說苑吾嘗見高山之為裂深淵之沙竭貴人之)
(丨丨)
車說(左傳丨丨其輹火焚其旗)
車鳴(淮南子設鼠者機動釣魚者泛杭任動者丨丨也)
車攻(詩小序丨丨美宣王也宣王能内修政事外攘夷狄復文武之竟土修車馬備器械復會諸侯于東)
(都因田獵而選車徒焉賦李嶠旌詩方知美用政抗節丨丨)
車騖(漢書東方朔傳斥而營之垣而囧之騎馳東西丨丨南北又有深溝大渠夫一日之樂不足㠯危無)
(隄之輿是其不可三也)
車湊(後漢書馬融傳清醪丨丨燔炙騎將)
車注(宋史河渠志今春闕雨上河乾淺堰身塌損以致鹹潮透入上河使農民不敢丨丨溉田)
車止(周禮旅賁氏掌執戈盾夾王車而趨左八人右八人丨丨則持輪)
車到(杜預與子貺書知汝頗欲念學令同還丨丨副書可按錄受之當别置一宅中勿復以借人)
車逆(周禮司儀凡諸公相為擯主君郊勞三辭丨丨拜辱三揖三辭拜受車送三還再拜)
車送(周禮司儀見上)
車載(魏志華佗傳佗行道一人病咽塞嗜食而不得下家人丨丨欲往就醫佗聞其呻吟駐車往視之曰)
(向來道邊有賣餅家蒜韲大酢從取三升飲之病自當去即如佗言立吐蛇一枚宋書職官志見斗量下)
(隋唐嘉話見斗量下書徐陵在吏部尚書答諸求官人見斗量下)
車新(說苑趙簡子乘獘車膄馬衣羖羊裘其宰進諫曰丨丨則安馬肥則往來疾狐白之裘温且輕簡子)
(曰吾非不知也吾聞之君子服善則益恭細人服善則益倨我以自備恐有細人之心也)
車廣(周禮考工記見輿人下)
車大(宋史兵志河北陜西都轉運司言兵車之式若用許彦圭所定則丨丨而費倍若依往年二十將舊)
(式則輕小易用且可省費)
車高(南史羊侃傳賊又作登城樓高十餘丈欲臨射城中侃曰丨丨壍虚彼來必倒可卧而觀之及車動)
(果倒衆皆服焉)
車成(說苑晉平公為馳逐之車龍旌衆色挂之以犀象錯之以羽芝丨丨題金千鎰立之於殿下令羣臣)
(得觀焉田差三過而不一顧)
車通(戰國策秦武王謂甘茂曰寡人欲丨丨三川以闚周室而寡人死不朽乎甘茂對曰請之魏約伐韓)
車畫(庾信趙廣墓誌銘陵圖石馬丨丨衮衣)
車速(說苑齊景公遊于蔞聞晏子卒公乘輿素服驛而驅之自以為遲下車而趨知不若丨之丨則又乘)
(比至于國者四下而趨行哭而往矣)
車廢(史記五宗世家臨江閔王榮坐侵廟壖垣為宮上徵榮榮行祖於江陵北門既已上車軸折丨丨江)
(陵父老流涕竊言曰吾王不反矣)
車獘(周禮大司馬中夏教茇舍遂以苗田如蒐之灋丨丨獻禽以享礿注丨丨驅逆者之車止也後漢)
(書馬融傳虞人植旍獵者效具丨丨田罷旋入禁囿愴淮南子質壯輕足者為甲卒千里之外家老羸弱悽)
(于内厮徒馬圉軵車奉饟道馬遼遠霜雪亟集短褐不完人羸丨丨泥塗至膝相携于道奮首于路身枕格而)
(死)
車敗(左傳秦伯伐晉卜徒父筮之吉涉河侯丨丨林注言是卦主秦伯之軍涉河而晉侯丨丨也史記)
(田單傳燕軍攻安平城壊齊人走爭塗以轊折丨丨為燕所虜唯田單宗人以鐵籠故得脫又袁盎傳文帝)
(從霸陵上欲西馳下峻阪袁盎騎並車擥轡上曰將軍怯邪盎曰臣聞千金之子坐不垂堂百金之子不騎衡)
(聖主不乘危而徼幸今陛下騁六騑馳下峻山如有馬驚丨丨陛下縱自輕奈高廟太后何上乃止越絶書)
(昔者吳王夫差興師伐越敗兵就李大風發狂日夜不止丨丨馬失騎士墮死大船陵居小船没水)
車殆(曹植洛神賦日既西傾丨丨馬煩)
車毁(後漢書劉翊傳曾行于汝南界中有陳國張季禮遠赴師喪遇寒冰丨丨頓滯道路翊見而謂曰君)
(慎終赴義行宜速達即下車與之不告姓名自策馬而去)
車折(後漢書黃琬傳往丨雖丨而來軫方道)
車却(莊子善游者數能忘水也若乃夫没人之未嘗見舟而便操之也彼視淵若陵視舟之覆猶其丨丨)
(也)
車覆(皇甫曾遇風雨詩危梁慮足跌峻坂憂丨丨)
車頓(資暇錄俚語以丨丨前為質者乃由不識輊字故也詩云如輊如軒前重為輊後重為軒俚見輊字)
(似桎字便以支乙音呼)
車繫(柳宗元嶺南鹽鐵院李侍御墓誌會天子方事誅伐南平蔡北復趙西走戎東封齊魯五年間兵征)
(卒戍糴行千里凡進用唯財賦為難君以試大理評事佐荆南兩稅使督天下諸侯之半調食饒給丨丨舟連)
車隨(史記袁盎傳袁盎為太常竇嬰為大將軍兩人素相與善逮吳反諸陵長者長安中賢大夫爭附兩)
(人丨丨者日數百乘見張說洛橋北亭詔餞諸刺史詩扇逐下)
車翻(神仙傳成仙公者諱武丁桂易臨武烏里人也為縣小吏縣使送餉府君府君署為文學主簿嘗與)
(衆共坐聞羣雀鳴而笑之衆問其故答曰市東丨丨覆米羣雀相呼往食遣視之信然也)
車螯(齊書周顒傳丨丨蚶蠣眉目内閉慙渾沌之竒礦殼外緘非金人之慎不悴不榮曾草木之不若無)
(馨無臭與瓦礫其何算麻捫蝨新話梅聖俞河䐁詩云但言美無厭誰知死如歐公食丨丨詩亦云但知美)
(無厭誰謂來甚遐便覺牽強不似梅詩為切題蛤梁元帝謝賚丨丨蛤蜊啓丨丨味高倉部名陳物志蜊聲)
(重前論見珍若士無皮日休送從弟皮崇歸復州詩丨丨近岸妨取舴艋隨風不費牽)
車水(宋史河渠志漕渠一帶綱運於是經由使客于此往返每遇水澀綱運便阻一入冬月津送使客作)
(垻丨丨科役百姓不堪其擾)
御定駢字類編卷一百五十五
