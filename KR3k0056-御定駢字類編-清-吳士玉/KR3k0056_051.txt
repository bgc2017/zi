欽定四庫全書
御定騈字類編卷五十一
山水門十六
洛(雒同)
洛水(書召誥傳見洛汭下潤詩瞻彼洛矣箋我視彼丨丨溉灌以時其澤浸以成嘉榖喻古明王恩澤)
(加于天下爵命賞賜以成賢者東史記河渠書莊熊羆言臨晉民願穿洛以溉重泉以萬餘頃故鹵地誠得)
(水可令畞十石於是爲發卒萬餘人穿渠自徵引丨丨至商顔下後漢書周舉傳六年三月上巳日商大會)
(賓客讌于丨丨舉稱疾不往于晉書宣帝紀帝親帥太尉蔣濟等勒兵出迎天子屯丨丨浮橋又禮志晉)
(中朝公卿以下至於庶人皆禊丨丨之側軒唐書則天皇后武氏傳見洛壇下竹書紀年黃帝轅氏五十)
(年秋七月庚申鳳凰至帝祭于丨丨詩穆天子傳乙酉天子□六師之人于丨丨之上韓外傳鮑焦衣敝)
(膚見挈畚持蔬遇子貢于道子貢曰吾聞之非其世者不生其利汙其君者不履其土非其世而持其蔬詩曰)
(普天之下莫非王土此誰有之哉鮑焦曰於戲吾聞賢者重進而輕退廉者易媿而輕死于是棄其蔬而立槁)
(于丨丨之上君子聞之曰廉夫剛哉即玉符瑞圖虞舜時黃龍從丨丨出詣舜鱗甲成字舜位與三公臨觀)
(黃龍五采負圖出舜前之水經丨丨出京兆上洛縣讙舉山丨丨又東戶水注又河水又東過鞏縣北丨)
(丨從縣西北流注之戲世說諸名士共至丨丨戲還樂令問王夷甫曰今日樂乎王曰裴僕射善談名理混)
(混有佳致張茂先論史漢靡靡可聽一刀劒錄明帝在位十八年以永平元年歲次戊午鑄劒上作龍形沈)
(之於丨丨中水清時常有見之者盡隋唐嘉話開元初司農卿姜師度引丨丨灌朝浥澤發以修堤隁墓爲)
(水所湍擊今寖頽削焉氏明一統志丨丨源出陜西洛南縣冢嶺山東流經盧永寧宜陽洛陽偃師鞏縣入)
(於河禹治水時神龜負書出於此山任昉齊竟陵文宣王行狀良田廣宅符仲長之言邙丨丨協應叟之志)
(吹揚雄羽獵賦鞭丨丨之虙妃餉屈原與彭胥不鄭瀆笛樓賦龍吟丨丨兮韻如在鳳去喬山兮君留)
(韋應物贈王侍御詩上陽秋晩蕭蕭雨丨丨寒来夜夜聲皇甫曾萼嶺四望詩漢家仙仗在咸陽丨丨東流)
(出建章陸李益中橋北送穆質兄弟應制詩丨丨橋邊鴈影疎機兄弟駐行車元稹上陽宫樂府月夜閑)
(聞丨丨聲秋池暗度風荷氣高劉禹錫酬令狐相公見寄詩閑遊占得嵩山色醉卧聽丨丨聲又酬思黯)
(見示小飲四韻詩見嵩雲下堤又夜宴福建盧侍郎宅因送之鎮詩暫駐旌旗丨丨綺筵紅燭醉蘭閨又)
(送河南馮尹學士詩崤陵路静寒無雨丨丨橋長晝起雷孟郊方諸青童君詩賢女密相妍相期丨丨軿)
(又送盧郎中汀詩丨丨春渡闊別離心悠悠虚王涯思君恩詩見巫山下李商隠喜雪詩丨丨妃妬姑山)
(客漫誇脉羅鄴上陽宫詩見嵩山下水韋莊漁塘詩丨丨分餘穿岩出石稜又水經沔又東逕西樂城)
(北注刺史姜守潘猛亦相仍此城城東容裘溪注之俗謂之丨丨也地理通釋江之外其水有七出于什邡)
(之章洛山曰丨丨郡明一統志丨丨源出慶陽府城南樂蟠廢縣北經上雕陰秦望山南過襄樂郡又丨)
(丨自鳳陽府定遠縣西流入壽州界屈曲北流八里至新城村南十五里入於淮)
洛汭(書禹貢導河積石至於龍門南至于華隂東至于底柱又東至于孟津東過丨丨至于大伾北過洚)
(水至于大陸又北播爲九河同爲逆河入于海傳丨丨洛入河處又五子之歌厥弟五人御其母以從傒于)
(丨之丨越又召誥惟太保先周公相宅越若来三月惟丙午朏三日戊申太保朝至于洛卜宅厥既得卜則)
(經營越三日庚戌太保乃以庶殷攻位于丨丨越五日甲寅位成傳於戊申三日庚戌以衆殷之民治都邑之)
(位於洛水北今河南城也於庚戌五日所治之位皆成又序太康失邦昆弟五人湏于丨丨作五子之歌)
(左傳天王使劉定公勞趙孟於潁館于丨丨地楚語啟有五觀注五觀啟子太康昆弟也觀丨丨之史記)
(周本紀見岳鄙下禹又河渠書見河渠下言後漢書明帝紀東過丨丨歎之績文心雕龍四廣于夏年)
(丨丨之歌是也五言見于周代行露之章是也異明一統志丨丨在河南府鞏縣洛水入河之處清濁流亦)
(名什谷禹貢東過丨丨即此史記張儀說秦王下兵三水塞什谷之口是也庾闡弔賈誼辭飛榮丨丨擢穎)
(山東丨丘遲與陳伯之書殿下明德茂親總兹戎重方弔民丨伐罪秦中何遜爲衡山侯與婦書昔人邀)
(遊丨丨會遇陽臺神仙髣髴有如今別湄庾信堯登壇受圖讚登壇丨丨沈玉河)
洛河(晉書庾翼傳山南諸城每至秋冬水多燥涸運漕用功實爲艱阻計襄陽荆楚之舊西接益梁與關)
(隴咫尺北去丨丨不盈千里土沃田良方城險峻水路流通轉運無滯進可以埽盪秦趙退可以保據上流臣)
(雖不武意略淺短荷國重恩志存立效洛明一統志丨丨在延安府甘泉縣治西源出慶陽府源縣謝觀)
(上陽宫望幸賦縈帶丨丨之上據臨天地之中和孟郊壽安西渡奉别鄭相公詩見石波下白居易東川)
(楊慕巢尚書府中獨坐感戚在懷見寄十四韻詩錦水通巴峽香山對丨丨)
洛川(後漢書段熲傳餘虜走向丨丨復相屯結熲乃分遣騎司馬田晏將五千人出其東假司馬夏育將)
(二千人繞其西羌分六七千人攻圍晏等晏等與戰羌潰走又西羌傳渭首有狄䝠邽冀之戎涇北有義渠)
(之戎丨丨有大茘之戎渭南有驪戎伊洛間揚拒泉皋之戎穎首以西有蠻氏之戎水經注將軍段熲破羌)
(于奢延澤虜走丨丨洛川在南俗因縣土謂之奢延水明一統志丨丨縣在延安府鄜州城東六十里本漢)
(左馮翊鄜縣地姚秦始置丨丨縣取丨丨水爲名後魏於此置敷城郡隋罷郡以縣屬鄜州唐宋金元皆仍舊)
(阿徐陵諫仁山深法師罷道書丨丨神女尚復不惑東世上班姬何關君事江總爲陳六宫謝表漢水贈)
(珠人間絶世丨丨拾翠仙處無雙鼎共海水同飛兩日與丨丨俱鬭)(薛道衡老氏碑九高似孫水仙花後)
(賦約丨丨之神妃會巫隂之竒女銘潘尼迎大駕詩見岑崟下唐武后大享昊天樂章開武巖側圖薦丨)
(丨中雪來)(駱賓王寓居洛濱對雪詩曠望丨丨晚飄颻瑞武平一妾薄命樂府丨丨昔云遇高唐今尚違)
(鑾鄭義真奉和聖製過温湯詩丨丨方駐蹕豐野暫停韋應物酬豆盧倉曹題庫壁見示詩掾局勞才子)
(新詩動丨丨路韋瓘留題桂州碧潯亭詩從此歸耕丨丨上大干江任風濤白居易題周皓大夫新亭子)
(詩勸嘗光祿酒許看丨丨神虯李群玉送于少監自廣州還紫邏詩見海嶠下羅比紅兒詩雕隂舊俗騁)
(嬋娟有箇紅兒賽丨丨王又疎屬便同巫峽路丨丨眞是武陵溪蘇轍次韻鞏懷劉莘老詩爲問西歸天)
(祿客何時同看丨丨神)
洛渠(史記河渠書見河渠下)
洛池(宋書符瑞志漢高帝母名含始是爲昭靈后游于丨丨有玉雞銜赤珠刻曰玉英吞此者王昭靈后)
(取而吞之)
洛浦(魏書陸叡傳修禮華區諷風丨丨即庾信爲晉陽公進玉律秤尺斗升表聞鐘丨丨辨聲乖聽鐸)
(邯鄲先知響韻則又齊王憲神道碑師臨丨丨則廣武營奔兵上邙山河橋路斷又行雨山銘誰言丨丨)
(一箇河神重又鶴讃華亭別唳丨丨仙飛湘舒元輿牡丹賦歴階臺萬朵千窠西子南威丨丨娥陸機)
(前緩聲歌宓妃興丨丨王韓起太華遥長孫無忌新曲廻雪凌波遊丨丨遇陳王沈佺期同杜員外審言)
(過嶺詩丨丨風光何所似崇山瘴癘不堪聞劉章元同流所贈張錫詩黃葉因風下甘從丨丨隈禹錫尉)
(遲郎中見示洛城東舊居詩見嵩山下羅杜牧洛陽詩侯門草滿宜寒兔丨丨沙深下塞鴻虯比紅兒詩)
(巫山丨丨本無情緫爲佳人便得名)
洛津(宋書樂志君臣酣宴樂激發弦歌揚妙新修文籌廟勝須時備駕廵丨丨)
洛谿(水經注灕水又南右會丨丨谿水出永豐縣西北丨丨山東流逕其縣北李白黃葛篇黃葛生丨)
(丨黃花自綺羃)
洛渚(唐書單雄信傳後東都平斬丨丨上子劉峻與宋玉山書見江塘下李成康玉華仙歌高堂初)
(日不成妍丨丨流風徒自憐想李乂次蘇州詩丨丨問吳潮吳門洛橋)
洛鹿(明一統志丨丨澗在河南府偃師縣南三十五里王子晉學道處)
洛波(杜牧寄沈褒秀才詩仙桂茂時金鏡曉丨丨飛處玉容高温庭筠寄分司元庶子詩緱嶺參差殘)
(曉雪丨丨清淺露晴沙)
洛涘(魏書李騫傳閒居同丨丨歸身款武城陸倕石闕銘周營丨丨漢啟岐梁)
洛濱(南史王琳傳故吏朱瑒致書徐陵求琳首曰梁故建寧公琳丨丨餘胄沂川舊族立功代邸效績中)
(朝唳魏書南安王傳昔李斯憶上蔡黃犬陸機想華亭鶴豈不以恍惚無際一去不還者乎今欲對秋月臨)
(春風藉芳草蔭花樹廣召名勝賦詩丨丨其可得乎緫皇甫謐釋勸君平因蓍以道著四皓潛德于丨丨江)
(元圃石室銘曲河停遊丨丨息往鄭氏墓誌銘丨丨無月荆臺失雲)(庾信安昌公夫人李尤平樂觀賦南)
(切丨丨北陵倉山除解褉同會丨丨)(成公綏洛禊賦考吉日簡良辰祓曹植靈芝篇靈芝生玉池朱草被)
(丨丨丨丨)(許敬宗安德山池宴集詩臺榭疑巫峽荷蕖似上官儀八詠應制詩丨丨春雪廻巫峽暮雲來)
(駱賓王代女道士王靈妃贈道士李榮詩見淮浦下劉希夷洛川懷古詩晉家都丨丨朝廷多近臣蘇)
(味道奉和受圖温洛應制詩綠綺膺河檢青壇俯丨丨)
洛湄(潘尼三月三日洛川作朱軒蔭蘭臯翠幕映丨丨)
洛澨(水經注九山廟有九顯靈府君者太華之元子陽九列名號曰九山府君也南據松岳北帶丨丨)
洛口(唐書李密傳密建號魏公城丨丨周四十里居之又郝玭傳貞元中爲臨涇鎮將嘗從數百騎出)
(野還說節度使馬璘曰臨涇扼丨丨其川饒衍利畜牧其西走戎道曠數百里皆流沙無水草願城之爲休養)
(便地清宋史河渠志元豐二年七月甲子閉汴口徙官吏河卒於新丨丨大業雜記行次丨丨御龍舟皇)
(后御朔螭舟之地理通釋史記正義洛汭丨丨在河南府鞏縣丨水丨入河高適自淇涉黃河途中詩傳)
(檄舉敖倉擁兵屯丨丨)
洛京(魏志張邈傳注英雄記曰時有東海蕭建爲瑯琊相治莒保城自守不與布通布與建書曰天下舉)
(兵本以誅董卓爾布殺卓來詣關東欲求兵西迎大駕光復丨丨諸將自還相攻莫肻念國布五原人也去徐)
(州五千餘里乃在天西北角今不來共争天東南之地莒與下邳相去不遠宜當共通君如自遂以爲郡郡作)
(帝縣縣自王也冀晉書王浚傳詔進浚爲大司馬加侍中大都督督幽諸軍事使者未及發會丨丨傾覆浚)
(大樹威令專征伐職魏書任城王澄傳駕還丨丨復兼右僕射五代史方考洛陽梁唐晉漢周常以爲都)
(後唐爲丨丨晉爲西京後周因之丨韓愈汴州東西水門記時維隴西公受命作藩爰自丨單車來臨遂拯)
(其危遂去其疵關右龍位丨丨)(邵憲祖明堂賦夫漢唐之興也虎視蘇頲廣達樓下夜侍酺宴應制詩東)
(岳封廻宴丨丨西墉通晚會公卿應孟浩然自洛之越詩山水尋吳越風塵厭丨丨韋物餞雍聿之潞州)
(謁李中丞詩驅馬涉大河日暮懷丨丨)
洛都(漢書地理志上郡縣丨丨士蕭子範直坊賦見漢室下韋應物答河南李㢲題香山寺詩丨丨)
(游宦日少年攜手行地又贈別河南李功曹詩丨丨遊燕千里及芳菲)
洛州(唐書選舉志太宗時以歲旱榖貴東人選者集于丨丨謂之東選大業雜記大業元年敇有司于)
(洛陽故王城東營建東京以越國公楊素爲東京大監安德公宇文愷爲副廢三崤舊道令開葼柵道時有術)
(人章仇太翼表奏云陛下是木命人雍州是破木之衝不可久住開皇之初有童謠云修治洛陽還晉家陛下)
(曾封晉王此其騐也帝覽表愴然有遷都之意即日駕往洛陽改丨丨爲豫州張喬送鄭谷先輩赴汝州辟)
(命詩載筆離秦甸從軍過丨丨)
洛縣(晉書文帝紀鄧艾帥萬餘人自隂平踰絶險至江油破蜀將諸葛瞻於緜竹斬瞻首進軍丨丨劉禪)
(降)
洛邑(書序成王在豐欲宅丨丨使召公先相宅作召誥詩小序清廟祀文王也周公既成丨丨朝諸侯)
(率以祀文王焉音義洛音雒本亦作駱水名字從水後漢都洛陽以火德爲水尅火故改爲各旁佳史記周)
(本紀成王在豐使召公復營丨丨如武王之意周公復卜申視卒營築居九鼎焉曰此天下之中四方入貢道)
(里均作召誥洛誥丨又六國表太史公讀秦記至犬戎敗幽王周東徙丨秦襄公始爲諸侯作西畤用事上)
(帝僭端見矣水竹書紀年周成王五年遷殷民于丨丨遂營成周經注見洛陽下沈佺期洛陽道詩見)
(河橋下歸韋應物李五席送李主簿西臺詩見嵩高下)
洛陽(詩小序音義見洛邑下已左傳疏見江東下人史記留侯世家漢六年上封大功臣二十餘其)
(餘日夜争功不决未得行封上在丨丨南宫從復道望見諸將往往相與坐沙中語又蘇秦傳蘇秦爲從約)
(長并相六國北報趙王乃行過丨丨周顯王聞之恐懼除道使人郊勞蘇秦之昆弟妻嫂側目不敢仰視俯伏)
(侍取食蘇秦喟然歎曰此一人之身富貴則親戚畏懼之貧賤則輕易之况衆人乎且使我有丨丨負郭田二)
(頃吾豈能佩六國相印乎信又吕不韋傳莊襄王元年以吕不韋爲丞相封爲文侯食河南丨丨十萬戶)
(又賈誼傳天子議以爲賈生任公卿之位絳灌東陽侯馮敬之屬盡害之乃短賈生曰丨丨之人年少初學專)
(欲擅權紛亂諸事於是天子後亦疏之不用其議魯又貨殖傳丨丨東賈齊魯南賈梁楚故泰山之陽則其)
(隂則齊齊帶山海膏壤千里宜桑麻人民多文綵布帛魚鹽又游侠傳田仲已死而丨丨有劇孟周人以商)
(賈爲資而劇孟以任侠顯諸侯二漢書地理志河南郡縣丨丨後漢書靈帝紀光和年十二月丨丨女子)
(生兒兩頭四臂輒又王充傳家貧無書常遊丨丨市肆閱所賣書一見能誦憶又王符傳今察丨丨資末)
(業者什于農夫虛僞游手什于末業是則一夫耕百人食之一婦桑百人衣之以一奉百孰能供之又岑晊)
(傳晊父豫爲南郡太守以貪叨誅死晊年少未知名往候同郡宗慈慈方以有道見徵賓客滿門以晊非良家)
(子不肻見晊留門下數日晚乃引入慈與語大竒之遂將俱至丨丨晉書左思傳字太冲造齊都賦一年乃)
(成復賦三都司空張華見而歎曰班張之流也使讀者盡而有餘久而更新於是豪貴之家競相傳寫丨丨爲)
(之紙貴丨又陳訓傳時錢塘湖開或言天下當太平青蓋入丨皓以問訓訓曰臣止能望氣不能達湖之開)
(塞者法言或問吕不韋其智矣乎以人易貨誰謂不韋智歟以國易宗吕不韋之盜穿窬之雄乎穿窬也者)
(吾見擔石矣未見丨丨也中水經河水又東逕丨丨縣北又伊水東北過伊闕又東北至丨丨縣南北入)
(于洛所又洛水又東過丨丨縣南伊水從西來注之注周公營洛邑也琴曲譜錄丨丨道中古琴弄名)
(吳均餅說安定噎鳩之麥丨丨董德之磨北明一統志河南府丨丨縣附郭本成周地居洛水之故曰丨丨)
(秦屬三川郡漢爲河南郡治東漢改雒陽魏復爲丨丨唐神龍初改丨丨爲永昌尋復舊宋初河南丨丨二縣)
(並置熙寧中省丨丨入河南縣元祐初復置金以河南縣省入徐陵歐陽頠德政碑見江右下李濯廣逹)
(樓賦開罪丨丨之獄望氣大庭之庫南賈登上陽宫賦丨丨下客東魯餘風辭官北部對問宫唐明皇初)
(入秦川路逢寒食詩丨丨芳樹映天津灞岸垂楊窣地新崔泰之同光祿弟冬日述懷詩吾族白眉良才華)
(動丨丨黃韋嗣立詶崔光祿冬日述懷詩丨丨推賈誼江夏貴瓊高適別韋參軍詩歸來丨丨無負郭東)
(過梁宋非吾土歌又贈別褚山人詩丨丨無二價猶是慕風聲又古行田舍老翁不出門丨丨少年莫論)
(事又杜甫至後詩冬至至後日初長遠在劍南思丨丨聞官軍收河南河北詩見巫峽下劉元淑妾薄)
(命樂府莫道紅妝燕地少家家還似丨丨城客黃麟郡中客舍詩魂歸洞庭夜霜卧丨丨秋杜儼中作書)
(劒催人不暫閑丨丨羈旅復秦關湏包何同閻伯均宿詩南國佳人去不廻丨丨才子更媒戴叔倫過賈)
(誼宅詩淒凉回首處不見丨丨人送李益上洛陽橋詩何堪好風景獨上丨丨橋元稹友封詩心斷丨丨)
(三兩處窈娘堤抱古天津春劉禹錫鶴歎詩故巢吳苑樹深院丨丨城杜牧早寄岳州李使君詩分符穎)
(川政弔屈丨丨才將来擬並丨丨花)(李商隠漫成詩遠把龍山千里雪李羣玉人日梅花詩丨丨桃李漸)
(撩亂回首行宫春景長西又明一統志丨丨川在寧夏中衞城二十五里)
洛隂(水經河水又南洛水自獵山枝分東派東南注于河注昔魏文侯築舘丨丨指謂是水也明一統)
(志丨丨水在太原府城北三十里出新興郡南流經丨丨城合宜谷水流至盂縣北故城南入汾)
洛嵩(陸游八月二十日嘉州大閱詩草間鼠輩何勞磔要挽天河洗丨丨)
洛磁(元史地理志憲宗二年改邢洛路爲丨丨路)
洛鄴(魏志杜襲傳隨太祖到漢中討張魯太祖還拜襲駙馬都尉留督漢中軍事綏懷開導百姓自樂出)
(徙丨丨者八萬餘口)
洛瀛(魏書高翻傳元象中贈假黃鉞使持節侍中都督冀定丨丨并肆燕恆雲朔十州諸軍事大將軍)
洛汝(韓愈與鄂州柳中丞書見淮江下)
雒伊(史記周本紀見嶽鄙下)
洛沬(郭璞江賦聿經始于丨丨攏萬州乎巴梁注丨丨二水名)
洛姑(春秋閔公元年秋八月公及齊侯盟于丨丨范甯註丨丨齊地公羊季子来歸傳其稱季子何賢)
(也注嫌季子不探誅慶父有甚惡故復於託君安國賢之所以輕歸獄顯所當任達其功不稱季友者明齊繼)
(魯本感丨丨之託故今與高子俱稱子起其事)
洛交(唐書地理志鄜州丨丨郡本上郡天寶元年更名元史地理志鄜州唐初爲鄜州又改丨丨郡又)
(復爲鄜州宋金因之舊領丨丨洛川鄜城直羅四縣元至元四年併鄜城入洛川又併丨丨直羅入州)
洛陵(元史地理志廣安府唐屬宕渠巴西丨丨三郡宋置廣安軍又改寧西軍元至元十五年廢寧西軍)
(二十年升爲廣安府)
洛原(唐書地理志慶州順化郡丨丨貞觀元年置四年隸北永州五年徙州來治八年州廢來屬)
洛源(唐書地理志商州上洛郡有丨丨監錢官)
雒田(水經注交趾昔未有郡縣之時土地有丨丨其田從潮水上下民墾食其田因名爲雒民設雒王雒)
(侯主諸郡縣)
洛盤(唐書地理志延州延安郡敷政本因城武德二年徙治金城鎮更名金城又東境置永州并置丨丨)
(新昌土塠三縣貞觀四年徙州治洛源及州廢省丨丨新昌土塠入金城天寶元年曰敷政)
洛浪(張載酃酒賦中山冬啟醇酎秋發長安春御丨丨夏設)
洛師(書洛誥予惟乙夘朝至于丨丨我卜河朔黎水我乃卜澗水東瀍水西惟洛食我又卜瀍水東亦惟)
(洛食伻來以圖及獻卜多明道雜志潞公以太尉鎮丨丨遇生日僚史皆獻詩云五福全者潞公不悅曰遽)
(使我考終命邪有一客詩云綽約肌膚如處子蓋用莊子姑射仙人事也洛人笑之曰願爾得婦色若此潞公)
(色黔也八韓愈贈張童子序童子請於其官之長隨父而寧歲月自京師道陜南至虢東及丨丨北過大河)
(之陽九月始來及鄭丨柳宗元爲韋京兆祭太常崔少卿文夙歲同道從容丨接袂交襟以遨以嬉策駕嵩)
(少泝舟瀍伊笑咏周星其樂熙熙丹霄可望青雲可期洛中十友談者榮之唐明皇軒遊宫十五夜詩行邁)
(離秦國巡方赴丨丨星儲光羲望幸亭詩天意知如此言歸丨丨)
洛昌(唐書地理志鄜州洛交郡有府十一曰丨丨龍交葦川五交大同安光洛安銀方杏林修武安吉)
洛安(唐書地理志見上)
洛林(戰國策芒夘謂秦王曰王之士未有爲之中者也臣聞明主不背中而行王之所欲于魏者長平王)
(屋丨丨之地也王能使臣爲魏之司徒則臣能使魏獻之)
洛城(史記秦本紀簡公六年令吏初帶劒壍丨丨重泉南史杜驥傳初武帝平關洛致鐘簴舊器南還)
(一大鐘墜洛水中至是帝遣將姚聳夫領千五百人迎致之時聳夫政率所領牽鐘于洛水驥乃遣使紿之曰)
(虜既南渡丨丨勢弱今修理城池並已堅固軍糧又足所乏者人耳君率衆見就共守此城大功既立取鐘無)
(晩聳夫信之率所領就驥丨宋史河渠志開寶九年郊祀西京詔發卒五千自丨菜市橋鑿渠抵漕口三十)
(五里饋運便之入又文彦博傳神宗導洛通汴而主者遏絶洛水不使城中洛人頗患苦之彦博因中使劉)
(惟簡至洛語其故惟簡以聞詔令通行如初遂爲丨丨無窮之利三輔黃圖長安城北出東頭第一門曰丨)
(丨門庾述異記魯班刻石爲禹九州圖今在丨丨石室山信辛威神道碑銘丨丨戰陣河橋旗鼓又鄭)
(常神道碑河橋接戰秋水則三月不流丨丨揮鋒金墉則一月路斷鄭瀆吹笛樓賦西則秦京東則丨丨)
(郭良早行詩漸至重門外依稀見丨丨什劉禹錫牛相公留守見示城外新墅簡洛中親故之兼命同作詩)
(别墅丨丨外月明村野通)
洛市(後漢書王充傳見洛陽下臺江緫梁故度支尚書陸君誄給紙蘭觀書丨丨)
洛西(史記殷本紀紂囚西伯羑里西伯之臣閎夭之徒求美女竒物善馬以獻紂紂乃赦西伯西伯出而)
(獻丨丨之地以請除炮烙之刑紂乃許之賜弓矢斧鉞使得征伐爲西伯唐書李密傳煬帝遣王世充選卒)
(十萬擊密世充營丨丨戰不利更陳洛北登山川望洛口密引度洛與世充戰密兵多騎與長槊而北薄山地)
(隘騎迮不得騁世充多短兵盾䂎蹙之密軍郤間明一統志丨丨書院在河南府永寧縣治東元延祐建)
洛南(唐書李密傳世充乘勝進攻密月城密還丨丨引而西突世充營世充奔還師徒多喪元史地理)
(志商州縣丨丨十大業雜記丨丨有九十六坊洛北有三坊大街小陌縱横相對)
洛北(唐書李密傳見洛西下丨大業雜記見上葭徐陵河東康簡王墓誌王丨占墳河南除道悲煙)
(澱之聲劒動豐城之氣)
洛中(南史陳慶之傳慶之麾下悉著白袍所向披靡先是丨丨謠曰名軍大將莫自牢千兵萬馬避白袍)
洛下(益都耆舊傳丨丨閑字長公明曉天文隠于丨丨武帝徵待詔太史于地中轉渾天改顓頊歷作太)
(初歷梁韓愈祭河南張員外文丞相南討余辱司馬議兵大走出丨丨蕭大圜竹花賦丨丨七賢湘濱二)
(女兒杜甫有感詩丨丨舟車入天中貢賦均騰詩安西舊牧收淚看丨丨詞人抄曲與)(李端胡陳羽丨)
(丨贈徹公詩天竺沙門丨丨逢請爲同社笑相容干劉禹錫和浙西李大夫伊川卜居詩丨丨思招隠江厭)
(作藩棠杜牧陜州醉贈裴四同年詩淒風丨丨同羈思遲日隂得醉歌張喬江南逢丨丨友人詩丨丨吟)
(詩侣南遊只有君我李俊民用趙之美留別韻詩丨丨書生憐少燕南壯士似君稀)
洛表(書五子之歌畋于有丨之丨之李商隠代上李相公啟聚山東之右族邇丨丨宸居竹書紀年)
(帝太康元年癸未帝即位居斟鄩畋于丨丨汝王勃採蓮賦倡姬蕩婦命侣招羣淇上丨丨湘臯濱)
洛甲(宋書傳弘之傳盧循作亂桓石綏自丨丨口自號荆州刺史)
洛橋(宋之問寒食詩去年上巳丨丨邊今年寒食廬山曲張說東都酺宴詩丨丨將舉燭醉舞拂歸鞍)
(報韋應物自鞏洛舟行入黃河即事寄府縣僚友詩爲丨丨遊宦侣扁舟不繫與心同白居易長相思樂)
(府妾住丨丨北君住丨丨南風杜牧洛中監察病假滿送韋楚老拾遺歸朝詩丨丨煖細翻衣春引仙官去)
(玉墀見薛能折楊柳詩江船下)
洛煙(許渾贈蕭鍊師詩見嵩月下)
洛塵(蔡襄慈竹賦見海濱下)
雒路(說苑楚使使䀻於齊齊王饗之梧宫使者曰大哉梧乎王曰江漢之魚吞舟大國之樹必巨使何怪)
(焉使者曰昔燕攻齊遵丨丨渡濟橋焚雍門擊齊左而虛其右王歜絶頸而死于杜山公孫差格死于龍門飲)
(馬乎淄澠定獲乎琅琊王與太后奔于莒逃於城陽之山當此之時則梧之大何如乎)
洛壇(唐書則天皇后武氏傳承嗣僞款洛水石導使爲帝遣雍人唐同泰獻之后號爲寶圖擢同泰游擊)
(將軍于是汜人又上瑞石太后乃郊上帝謝貺自號聖母神皇璽改寶圖曰天授聖圖號洛水曰永昌水圖所)
(曰聖圖泉勒石丨丨左曰天授聖圖之表改汜水曰廣武)
洛谷(齊書氐傳仇池四方壁立東西二門盤道可七里上有岡阜泉源氐于上平地立宫室果園倉庫無)
(貴賤皆爲板屋土牆所治處名丨丨丨水經漢水又東至灙城南與丨丨水合明一統志丨水在鞏昌府)
(成縣西八十里唐太和初詔於丨丨築城廢上祿縣治於此洛一作駱)
洛靈(江淹秦女讃願使丨丨住爲我道竒芬合曺植神女賦於是丨丨感焉徙倚徬徨神光離乍隂乍)
(陽)
洛伯(竹書紀年見河伯下洛水經注丨丨用與河伯馮夷鬭蓋水之神也)
洛生(齊書張融傳出爲封溪令廣越嶂嶮獠賊執融將殺食之融神色不動方作丨丨詠賊異之而不害)
(也晉又周書文帝紀爾朱榮擒葛榮定河北太祖隨例遷陽榮以太祖兄弟雄傑懼或異已遂託以他罪誅)
(太祖第三兄丨丨復欲害太祖太祖自理家冤辭旨慷慨榮感而免之又莒莊公丨丨傳莒莊公丨丨少任)
(俠尚書藝及壯有大度好施愛士北州賢俊皆與之遊而才能多出其下及葛榮破鮮于修禮乃以丨丨爲漁)
(陽王仍領往皇帝餘衆時人皆呼爲丨丨王)
洛神(齊書陸厥傳長門上林殆非一家之賦丨丨池鴈便成二體之作水經洛水又東過洛陽縣南伊)
(水從西來注之注亦丨丨宓妃之所在也在無名氏内人蹋毬賦丨丨遇而恥乘流飛燕逢而慚掌李綱)
(蓮花賦亭亭煙外凝立委佗又如丨丨羅韤凌波丨李商隠東阿王詩君王不得爲天子半爲當時賦丨)
(温庭筠蓮花詩應爲丨丨波上韤至今蓮蕊有香塵羅虯比紅兒詩若教瞥見紅兒貎不肻留情付丨丨)
洛妃(宋之問秋蓮賦既如秦女豔日兮鳳鳴又似丨丨拾翠兮鴻驚冷朝陽送紅線詩還似丨丨乘霧)
(去碧天無際水空流)
洛寶(小名錄孫亮有愛姬四人一名朝姝二名麗居三名潔華四名丨丨)
洛垂(魏書劉庫仁傳本字沒根劉虎之宗也一名丨丨少豪爽有智略)
洛黨(小學紺珠元祐三黨丨丨程頤賈易等蜀黨蘇軾吕陶等朔黨劉摰等)
洛匠(錄異記李太尉德裕一旦有老叟引五六輩舁巨木請謁公異而見之叟曰某家蔵此桑寶三世矣)
(感公之好竒搜異是以獻耳木中有竒寶斵之必有所得然非丨丨無能斵之者也)
洛書(易繫辭疏見河圖下禹書洪範天乃錫禹洪範九疇彛倫攸叙傳天與丨出丨神龜負文而出列)
(於背有數至于九禹遂因而第之以成九類常道所以次叙漢書五行志劉歆以爲虙羲氏繼天而王受河)
(圖則而畫之八卦是也禹治洪水賜丨丨法而陳之洪範是也文心雕龍見河圖下蘇頲途次舊居應制)
(詩盛業銘汾鼎昌期應丨丨)
洛誦(莊子副墨之子聞諸丨丨之孫聞李白送于十八應四子舉落第還嵩山詩夫子丨丨誇才才更)
(多)
洛誥(書序召公既相宅周公往營成周使來告卜作丨丨)
雒符(江淹爲建平王慶登祚章伏惟陛下騫英駕聖涵靈縱睿矩心明裁䋲道喆時遥裔丨丨雜沓河紀)
洛學(雲麓漫抄淳熙中尚蘇氏文宏放紹熙尚程氏曰丨丨袁桷過揚州憶昔詩高視漢庭無出右清)
(談丨丨竟成真)
洛範(李嶠咏書詩見河圖下)
洛譜(貢奎牡丹詩丨丨今存幾吳園憶路千)
洛賦(趙彦端念奴嬌詞賴得高情湘歌丨丨稱作西風客)
洛食(書洛誥見洛師下登庾信大將軍丘乃敦崇傳丨丨之始上馬治兵庸之初昇槐論道又爲閻)
(大將軍乞致仕表見河曲下丨張衡東京賦召伯相宅卜惟丨)
洛禎(魏孝文帝祭嵩山文逮于有周實光丨丨)
雒花(陳樵八詠樓賦錦官取其光榮丨丨得其富麗)
洛禊(劉孝威三日侍曲水宴詩皇儲遵丨丨濫觴追灞橋)
洛苑(唐書馮宿傳拜河南尹丨丨使姚文夀縱部曲奪民田匿于軍吏不敢捕府大集部曲輒與文壽階)
(來宿掩取榜殺之下劉禹錫洛中送崔司業使君扶侍赴唐州詩見江村白居易贈悼懷太子輓歌辭笙)
(歌辭丨丨風雪蔽梁園)
洛寺(蘇軾金門寺詩西臺妙迹繼楊風無限龍蛇丨丨中)
洛門(宋史藍繼宗傳秦州並邊有大小丨丨砦自唐末䧟西羌雍熙中温仲舒諭酋豪使獻其地徙衆渭)
(北爲前秦錄苻生傳初長安謠曰東海大魚化爲龍男便主女爲公問在何所丨丨東東海苻堅封也時爲)
(龍驤將軍第在丨丨之東客李白結客少年場行平明相馳逐結丨丨東)
洛社(歐陽修詶孫延仲龍圖詩丨丨當年盛莫加洛陽耆老至今誇)
洛鐘(易乾卦則各從其類也疏言天地之間共相感應各從其氣類此類因聖人感萬物以同類故以同)
(類言之其造化之性陶甄之器非惟同類相感亦有異類相感者若磁石引針琥珀拾芥蠶吐絲而商弦絶銅)
(山崩而丨丨應其類煩多難一一言也)
洛笛(錢惟演屬疾詩豳冰那浣熱丨丨更生愁)
洛笋(陸游詩小甕帶泥收丨丨)
洛酒(雲仙雜記幷代人喜嗜麪切以吳刀淘以丨丨漆斗貯之擊鼔集老幼自以多寡取之至飽)
洛飲(顔延之曲水詩序獻丨丨之禮具上巳之儀泛錢惟演上巳玉津園賜宴詩漢家傳丨丨楚俗蘭)
(泉)
洛龜(易繫辭疏見河圖下波曹植文帝誄河龍丨丨陵遊下)
洛度(十六國春秋太子宣將殺秦公韜乃先詣寺與佛圖澄同坐塔上一鈴獨鳴澄謂宣曰解鈴音乎鈴)
(云胡子丨丨宣變色曰是何言歟澄謬曰老胡爲道不能山居無言重茵美服豈非丨丨乎)
雒坼(說苑湯之時大旱七年丨丨川竭煎沙爛石於是使人持三足鼎祝山川教之祝曰政不節邪使人)
(疾邪苞苴行邪讒夫昌邪宫室營邪女謁盛邪何不雨之極邪蓋言未巳而天大雨)
洛變(隋書音樂志仁風庶物施洽羣生海寧丨丨契此休明盧思道賀甘露表河榮丨丨授祉於勲華)
(元玉素鱗降靈于湯武)
洛入(宋史河渠志見山麓下竹書紀年見山水下)
瀍
瀍澗(書禹貢伊洛丨丨既入于河傳伊出陸渾山洛出上洛山澗出沔池山瀍出河南北山四水合流而)
(入河浩沈佺期傷王學士詩憶汝曾旅食屢空丨丨湄孟然李十四莊詩左右丨丨水門庭緱氏山韋)
(應物同德寺閣集眺詩三川浩東注丨丨亦來同照李咸用煌煌京洛行周公舊跡生紅蘚丨丨波光春晚)
瀍穀(韓愈送石處士序見嵩邙下)
瀍伊(柳宗元爲韋京兆祭太常崔少卿文見洛師下)
瀍水(書洛誥見洛師下縣水經丨丨出河南穀城北山)
瀍上(周書文帝紀大統九年三月齊神武至河北太祖還軍丨丨以引之齊神武果渡河據邙山爲陣不)
(進者數日太祖留輜重於瀍曲士皆銜枚夜登邙山未明擊之齊神武單騎爲賀拔勝所逐僅而獲免)
瀍曲(周書文帝紀見上)
瀍西(魏書文成皇后馮氏傳初高祖孝於太后乃於永固陵東北里餘豫營夀宫有終焉瞻望之志及遷)
(洛陽乃自表丨丨以爲山園之所而方山虛宫至今猶存號曰萬年堂云)
澗
澗月(温庭筠感舊陳情詩釣罷溪雲重樵歸丨丨圓)
澗水(書禹貢伊洛瀍澗既入于河疏丨丨出弘農新安縣東南入洛又洛誥見洛師下詩止基廼理)
(爰衆爰有夾其皇澗遡其過澗箋爰於也止基作宫室之功也而後疆理其田野校其夫家人數日益多矣器)
(物有足矣皆布居丨丨之旁水又止旅廼密芮鞠之即箋芮之言内也水之内曰隩之外曰鞠公劉居豳既)
(安軍旅之役士卒乃安亦就丨丨之内外而居修田事也水經河水又東北玉丨丨注之又河水又東逕)
(閿鄉侯河東與潛鳩丨丨合注又河水又東永樂丨丨注之又河水又東沙丨丨之蕭瑱春日貽劉孝)
(綽詩丨丨初流碧山花早發紅丨劉長卿碧澗別墅喜皇甫侍御相訪詩野橋經雨斷丨向田分杜甫示)
(姪佐詩見山雲下冬又憶幼子詩丨丨空山道柴門老樹村張喬山中夜詩見山雪下蘇軾歇白塔舖)
(詩迢迢丨丨隨人急冉冉巖花撲馬香丨又和子由園中草木詩花開丨丨上花落丨湄)
澗泉(集仙錄見山舍下僧唐明皇早豋太行山詩見山木下陸龜蒙山詩見山蘚下陸游書懷詩)
(老僧曉出松門去手挈軍持取丨丨翠陳基函關詩丨丨鳴曉練山果落秋)
澗湖(孟浩然尋張五迴夜園作聞就龐公隠移居近丨丨)
澗瀍(書洛誥見洛師下躊嵇康荅釋難宅無吉凶攝生論周公營居何故躇於丨丨問龜筮而食洛邪)
(豐杜甫秋日夔府咏懷寄鄭監李賓客百韻詩露菊斑鎬秋菰影丨丨柳宗元賀弘農楊憑詩見嵩少下)
澗谷(詩考槃在澗碩人之寬朱註詩人美賢者隠處丨丨之間而碩大寬廣無戚戚之意南史陶弘景)
(傳見山水下村趙彦昭奉和韋嗣立山莊侍宴應制詩野竹池亭氣花丨丨香李白北上行汲水丨丨阻)
(採薪隴坂長午劉得仁寄樓子山雲棲上人詩丨丨冬深静煙嵐日開歐陽修盤車圖詩見山石下蘇)
(軾黃州詩丨丨深自暖梅花應已繁歸方回送楊復之歸吾里詩子將仕矣雲霄上我獨與丨丨中)
澗壑(柳宗元永州新堂記見山石下風朗寅智度寺記見山崦下蘇軾虎丘寺詩隂生丨丨古木翳)
(潭井)
澗岡(韓愈此日足可惜贈張籍詩假道經盟津出入行丨丨陸游病少愈偶作詩百錢布被斂首足三)
(寸桐棺埋丨丨)
澗石(陸龜蒙和題逹上人藥圃詩見山荚下)
澗礫(李賀昌谷詩苔葉縈丨丨山石乘赬紫)
澗阿(范梈登西山頂還方澗作白日滿丨丨林虛答鳴鳥)
澗曲(張充與尚書令王儉書見山幽下桷陳後主朱鷺詩丨丨多巖樹逶迤復斷續袁雲州詩見山)
(椒下)
澗溪(左傳苟有明信丨丨沼沚之毛蘋蘩蕰藻之菜筐筥錡釜之器潢汙行潦之水可薦于鬼神可羞于)
(王公而况君子結二國之信行之以禮又焉用質下元史河源附錄見漢地下王安石芝閣記見山農)
(黃庭堅柳閎展如蘇子瞻甥也其才德甚美有意於學故以桃李不言下自成蹊八字作詩贈之詩上爲朝陽)
(桐下爲丨丨毛)
澗沚(范梈貽富珠哩翀編修詩碧草蒙丨丨青霞冠雲鬟)
澗汜(顔延之歸鴈詩見江畿下)
澗濱(詩于以采蘋南丨之丨戶杜甫題鄭縣亭子詩鄭縣亭子丨之丨牖憑高發興新)
澗厓(詩于以采蘋南澗之濱疏言往何處采此蘋菜于彼南丨之丨采之)
澗流(王勃净惠寺碑銘見峰雲下倉吕祖謙遊赤松山記見山磴下盧照鄰至陳曉晴望京邑詩丨)
(丨漂素沫巖影靄朱光)
澗潦(詩采蘋傳尸主齊敬季少也蘋藻薄物也丨丨至質也筐筥錡釜陋器也少女微主也古之將嫁女)
(者必先禮之於宗室牲用魚芼之以蘋藻)
澗西(朱子雲谷記丨丨危石側立蘚葑蔓絡佳木異草上偃旁掇水出其下淙散激射於澗中特爲幽麗)
澗北(吕祖謙遊赤松山記見山容下猶徐安貞和聖製荅二相公出鼠雀谷詩丨丨寒在山南春半傳)
澗中(詩于以采蘩于丨之丨師王維鳥鳴澗詩月出驚山鳥時鳴春丨丨趙秀大慈道詩見山鳥下)
澗下(蘇軾觀子美病中作嗟歎不足次韻詩百尺長松丨丨摧知君此意爲誰來)
澗邊(蘇軾八月十七日天竺山送桂花分贈元素詩願公採擷紉幽佩莫遣孤芳老丨丨陳旅西山詩)
(高人湖上來邂逅野丨丨)
澗側(陳文蔚遊山記見山澗下山韓愈和裴僕射相公假山詩見中下)
澗旁(朱子雲谷記見山北下)
澗底(傳燈錄見山上下見上官遜松栢有心賦見山苖下左思詠史詩山上下李白送楊少府赴)
(選詩見山苖下君落落堂上棟)(蘇轍徐孺亭詩徐君鬱鬱丨丨松陳陸游園中晩飯詩丨丨束薪供晩㸑)
(街頭糴米續晨舂)
澗口(蘇軾二十七日自平陽至斜谷宿於南山中蟠龍寺詩横槎晩渡碧丨丨騎馬夜入南山谷)
澗道(杜甫題張氏隠居詩丨丨餘寒歴冰雪石門斜日到林丘)
澗路(鄭谷華山詩野花明丨丨春蘚澀松圍)
澗戶(江緫攝山棲霞寺碑見山情下中詩丨丨無人跡山窗聽鳥聲)(盧照鄰羇卧山王維寄崇梵僧)
(詩見山窗下踏石過溪泉)(温庭筠題採藥翁草堂詩解藤開丨丨陸龜蒙三宿神景宫詩巖居更幽寂丨)
(丨相隠映)
澗軒(江淹應謝主簿騷體見山櫺下)
澗樹(韋應物簡盧陟詩見山鳥下)
澗松(王績贈李徵君詩見山菊下亭白居易悲哉行見山苖下朱慶餘題胡氏溪詩丨丨生便黑野)
(蘚看多紅)
澗梓(淮南子見山桐下)
澗草(曹鄴早秋宿田舍詩見山月下主蘇軾留題延生觀後山小堂詩丨丨巖花自無晩來蝴蝶入疎)
(簾)
澗茗(范梈由海昏入武寕道中詩洩雲行崦杉零露浥丨丨)
澗苔(温庭筠題中南佛塔詩丨丨侵客履山雪入禪衣)
澗竹(杜甫因許八奉寄江寧旻上人詩棋局動隨幽丨丨袈裟憶上泛湖船)
澗花(王維從岐王夜讌衞家山池應教詩丨丨輕粉色山月少燈光温庭筠西嶺道士茶歌見山月下)
(步羅鄴題滄浪峽詩暗香惹丨丨發晚景逼檐溪鳥廻)
澗果(陸游醉歌野花碧紫亦滿把丨丨青紅正堪摘)
澗羹(杜甫陪鄭廣文游何將軍山林詩鮮鯽銀絲膾香芹碧丨丨)
澗芳(王維藍田石門精舍詩見山月下)
澗鹿(皮日休樵溪詩見山禽下)
澗鼠(祖詠題遠公經臺詩丨丨翻香案山蟬噪竹扉貫休山居詩見山雞下)
澗聲(温庭筠宿輝公精舍詩見山月下鏘蘇轍醒心泉詩洑流去不見落丨丨然)
澗響(張以寧宿籌嶺詩見山高下)
澗影(孟浩然夏日浮舟過陳大水亭詩丨丨見松竹潭香聞芰荷)
澗名(詩夾其皇澗遡其過澗傳皇丨丨也遡鄉也過丨丨也)
澗碧(吳師道記風日清美野卉發香山紅丨丨春物爛然蘇軾王晉卿所藏著色山詩宿雲解駮神光)
(漏獨見山紅丨丨時)
澗寒(鎦松入東坑詩見山暖下)
澗冰(吳鼎詩夕爽山無雨春寒丨有丨)
澗清(蘇軾留題石經院詩見山井下)
澗遠(白居易和微之投簡陽明洞天詩丨丨松如畫洲平遠似鋪)
澗幽(謝眺擬宋玉風賦見山扃下)
澗澀(周權次韻古琴上人詩見山雨下)
澗深(蘇轍徐孺亭詩丨丨松茂不遭伐堂毀棟折傷其躬)
澗暗(庾信山中詩丨丨泉偏冷岩深桂絶香)
澗空(徐充容奉和御製小山賦纖塵集兮朝嶺峻宵露晞兮夕丨丨)
澗泛(韋應物西郊燕集詩野庖薦嘉魚激丨丨羽觴)
澗迴(楊炯和劉侍郎入隆唐觀詩伏檻排雲出飛軒遶丨丨)
澗落(杜甫九日藍田崔氏莊詩藍水遠從千丨丨玉山高竝兩峰寒)
澗媿(孔稚珪北山移文故其林慚無盡丨丨不歇)
汴
汴水(魏志曹洪傳見水深下至明一統志丨丨自河南開封府界東流過蕭縣徐州城東北與泗水通)
(參郝經冠軍樓賦負丨丨而依淮猶繚首而曳尾省岑送張秘書充劉相公通汴河判官便赴江外覲詩)
(劉公領舟楫丨丨揚波瀾俯儲光羲和韋判官獻侍郎叔除河東採訪使詩楚山江漢丨丨連譙沛李益)
(汴河曲丨丨東流無限春隋家宫闕已成塵劉孟郊汴州留別韓愈詩丨丨饒曲流野桑無直柯得仁送)
(蔡京侍御赴大梁幕詩梁園飛楚鳥丨丨走淮魚能楊柳枝詩丨丨高懸一萬條風清兩岸一時搖)(薛許)
(棠汴河詩昔年開丨丨元應別有由火劉祁南京遇仙樓詩落日笙歌迷丨丨春風燈似揚州)
汴河(地理通釋鴻溝文穎云即今官渡水也蓋爲二流一南經陽武縣爲官渡水一東經大梁城即河溝)
(今之丨丨是也須明一統志丨丨源出開封府滎陽縣大周山合京索鄭四水東南至中牟縣北入於黃河)
(縣又丨丨自鳳陽府宿州流入虹至泗州東西兩城之間入於淮)
汴淮(王逢送宋宗道歸洛陽詩丨丨湠漫經梁苑星斗參差犯漢槎)
汴洛(陸游詩丨丨我舊都燕趙我舊疆)
汴滑(唐書德宗紀丁酉劉洽權知丨丨閱又張鎰傳遷壽州刺史歴江西河中觀察使不旬改丨丨節)
(度使以病固辭介又王栖曜傳見江下)
汴泗(吕周任泗州大水記雨水相逆濺濤倒流矗縮廻薄衝壅丨丨蘇軾徐州賀河平表維豐沛之大)
(澤實丨丨之所鍾千韓愈丨丨交流贈張僕射詩丨丨交流郡城角劚場步平如削陳師道登彭祖樓詩)
(水兼丨丨浮天闊山入青齊煥眼明)
汴渠(後漢書王景傳議修丨丨乃引見景問以理水形便景陳其利害應對敏給帝善之宋史河渠志)
(見山嶺下明杜牧揚州詩煬帝雷塘土迷藏有舊樓誰家唱水調月滿揚州注煬帝鑿丨丨成自造水調)
汴隄(宋史傅求傳通判泗州淮水溢毀城朝廷遣中使護築絶淮取土道遠度用兵六十萬求相丨丨傍)
(有高阜夷之得土載以回舟省工費殆半戍元史張晉亨傳四年授金虎符分將本道兵充萬戶宿州首言)
(丨丨南北沃壤閒曠宜屯田以資軍食乃分兵列營以時種藝選千夫長督勸之事成期年皆獲其利隋遺)
(錄車駕既行師徒百萬前驅大橋未就別命雲屯將軍麻叔謀濬黃河入丨丨使勝巨艦)
汴岸(宋史河渠志御河堤道僅如蔡河之類若欲吞納河水須如丨丨增修猶恐不能制蓄)
汴城(元史河渠志方今農隙宜爲講究使水歸故道逹於江淮不惟陳穎之民得遂其生竊恐將來浸灌)
(丨丨其害匪輕丨楓窗小牘夀山艮嶽在丨東北隅)
汴路(顧况左僕射韓滉行狀關中初復公心爲國無年儲可禦荒儉陳圍已辟丨丨即通抗表請獻軍糧)
(二十萬斛)
汴門(後漢書章帝紀元和二年二月壬寅告常山魏郡清河鉅鹿平原東平郡太守相曰朕惟廵狩之制)
(以宣聲教考同遐邇解釋結冤也今將禮常山遂徂北土歴魏郡經平原升踐隄防詢訪耆老咸曰往者丨丨)
(未作深者成淵淺則泥塗追惟先帝勤人之德底績遠圖復禹弘業聖跡滂流至於海表不克堂構朕甚慙焉)
汴京(宋元杭州詩北人偏悵怨曾見丨丨來)
汴省(元史何瑋傳擢河南行省平章政事佩金虎符提調屯田事帝召至榻前面諭曰丨丨事重屯田久)
(廢卿當爲國竭力賜黑貂裘一錦衣二襲)
汴郡(隋遺錄自都抵丨丨日進御女車車幰垂鮫綃網雜綴片玉鳴鈴行搖玲瓏以混車中笑語冀左右)
(不聞也)
汴州(韓愈送權秀才序相國隴西公既平丨丨天子命御史大夫吳縣男爲軍司馬門下之士權生實從)
(之來)
汴縣(明一統志見泗水下)
汴邑(明一統志見泗水下)
汴梁(元史世祖紀壬中造戰船八百艘于丨丨封又地理志丨丨路唐置汴州緫管府石晉爲開府宋)
(爲東京建都於此金改南京宣宗南遷都焉五開河記時叔謀開丨丨盈灌口點檢丁夫約折二百十萬人)
(部役兵士舊五萬人折二萬三千人功既畢上言於帝決下口注水入丨丨)
汴亳(宋史韓令坤傳乾德六年春命令坤以丨丨民導汴水入於蔡)
汴陳(元史何實傳甲申博囉征西夏以實分兵攻丨丨蔡唐鄧許鈞睢鄭亳穎所至有功)
汴蔡(魏書崔亮傳議修丨丨二渠以通邊運公私賴焉元史伊克鼐傳歲己未世祖以親王南征從行)
(至汴令專饋饟運濟南鹽百萬觔以給公私之費所過州郡丨丨汝穎之間商農安業軍政修舉伊克鼐與有)
(力焉)
汴宋(唐書裴度傳丨丨觀察使令狐楚言亳州聖水出飲者疾輒愈度判曰妖由人興水不自作命在所)
(禁塞)
汴衞(元史鄂通希愷傳南征時置軍儲倉於丨丨歲輸河北諸路粟以實之分冬月三限失終限者死吏)
(徵斂舞法民甚苦之希愷知其弊蠲煩苛而民不擾)
汴許(宋史牛臯傳金人渝盟飛命臯出師戰丨丨間以功最除捧日天武四廂都指揮使)
汴華(唐書張濬傳先是丨丨邠岐兵絶河會平陽汴將朱崇節己戍潞濬慮汴人遂據有之乃令揆分兵)
(趨潞以中人韓歸範持節護送至軍)
汴鄆(唐書令狐楚傳徙天平節度使始丨丨帥每至以州錢二百萬入私藏楚獨辭不取)
汴中(元史郝經傳經還之歲丨丨民射鴈金明池得繫帛書詩云霜落風高恣所如歸期回首是春初上)
(林天子援弓繳窮海纍臣有帛書後題曰至元五年九月一日放鴈獲者勿殺國信大使郝經書於真州忠勇)
(軍營新館其忠誠如此)
汴東(本草丹砂集解金州商州亦出一種砂色微黃作土氣陜西河東河北丨丨汴西並以入藥)
汴西(宋史石公弼傳丨丨輓運花石農桑廢業徒弊所有以事無用)
汴南(唐書馬燧傳忠臣行丨丨燧行汴北敗賊於西梁固靈耀以銳卒八千號餓狼軍燧獨戰破之)
汴北(唐書馬燧傳見上)
汴口(宋史河渠志見洛口下兵杜牧有赴京初入丨丨曉景即事先寄部李郎中詩)
汴漲(宋史劉彝傳久雨丨丨議開長城口彝請但啟楊橋斗門水即退)
汴流(後漢書明帝紀見水門下丨唐書羅立言傳貞元河隂設鎖絶丨奸盜屏息)
汴船(唐書食貨志見渭船下宋史食貨志見江路下)
汴舟(宋史河渠志大約丨丨重載入水不過四尺今深五尺可濟漕運)
汴甲(唐書張濬傳詔濬爲河東行營兵馬招討制置使京兆尹孫揆爲昭義節度使副之韓建爲供軍使)
(以全忠匡威鐸竝爲招討使樞密使駱全諲爲行營都監以丨丨三千爲帳下發五十二軍邠寧鄜夏雜虜合)
(五萬帝置酒安喜樓臨餞)
汴人(唐書李光顔傳李㝏亂汴州詔緫軍出討朝受命暮即戎翌日拔尉氏與丨丨戰琵琶溝未陣薄之)
(賊走㝏平進兼侍中)
汴軍(唐書韓愈傳擢進士第會董晉爲宣武節度使表署觀察推官晉卒愈從喪出不四日丨丨亂乃去)
(依武寧節度使張建封)
汴將(元史蘇布台傳四年夏蘇布台緫諸道兵攻汴金義帝走衞州又走歸德又走蔡州癸巳秋丨丨以)
(城降)
汴兵(韓愈贈太尉許國公神道碑銘在貞元世丨丨五猘將得其人衆乃一愒其人爲誰韓姓許公磔其)
(梟狼養以雨風)
汴民(元史蘇布台傳六年金亡蘇布台以丨丨饑縱使渡河就食民德之)
汴塞(宋史張方平傳見淮江下)
淇
淇水(詩丨丨湯湯漸車帷裳舟又泉源在左丨丨在右又丨丨悠悠檜楫松又毖彼泉水亦流于)
(淇疏毛以爲毖然而流者是泉水亦流入于丨丨以興行嫁者是我婦人我婦人亦嫁于異國水經丨丨出)
(河内隆慮縣西大號山釋又河水又東丨丨入焉又東逕遮害亭南地理通丨丨出共山東至衞州衞縣)
(略入河謂之丨丨口漢建安九年曹公于水口下大枋水以成堰遏丨丨東入白溝以通漕運時人號其處爲)
(枋頭晉桓温敗于枋頭即此彰又正義丨丨出衞州清淇縣明一統志丨丨源出德府林縣西大號山流)
(經淇縣西北三十里合清水入衞河入又丨丨源在王屋山東自天壇避秦溝出焉引流南黃河又丨丨)
(在大名府臨河廢縣東南五里源出林慮山中綿歴太行而東至于濬縣枋頭東流入衞河李白惜餘春賦)
(披衞情于丨丨結楚夢于陽雲郡長孫無忌新曲結伴來遊丨丨上舊長情李白魏別蘇明夜因北遊詩)
(丨丨流碧玉舟車日奔衝丨岑参送宇文舍人出宰元城詩別後能爲政相思丨長高適詶陸少府詩朝)
(臨丨丨岸還望衞人色丨韋應物寄馮著詩寸心不可限丨長悠悠)
淇岸(詩丨則有丨隰則有泮同賈島訪李甘原居詩仍憶尋丨丨行採蕨回)
淇河(水經清水又東入于河注謂之清河即丨丨口也)
淇奥(澳同詩瞻彼丨丨綠竹猗猗傳奥隈也軾詩傳衞武公好學明德國人美之賦丨丨蘇送頓起)
(詩惟有黃樓詩千古配丨丨)
淇漳(魏書衛操傳遣騎十萬前臨丨丨鄴遂振潰凶逆奔亡)
淇川(宋書樂志衞人王豹處丨丨善謳河西之民皆化之)
淇谷(戰國策紂爲天子帥天下將百萬左飲于丨丨右飲于洹水淇水竭而洹水不流以與周武爲難)
淇縣(明一統志丨丨在衞輝府城北五十里古朝歌地周爲沬邑秦屬三川郡漢置朝歌縣屬河内郡三)
(國魏屬朝歌郡晉屬汲郡後魏廢元置淇州)
淇州(明一統志見上)
淇衞(淮南子夫括丨丨箘簵載以銀錫雖有薄縞之幨腐荷之矰然猶不能獨射也假之筋角之力弓弩)
(之勢則貫兕甲而徑于革盾矣而王儉靈丘竹賦志東南而擅美在丨丨流音)
淇園(史記河渠書天子既封禪廵祭山川其明年旱乾封少雨天子乃使汲仁郭昌發卒數萬人塞瓠子)
(決於是天子已用事萬里沙則還自臨決河沈白馬玉璧于河令羣臣從官自將軍已下皆負薪置決河是時)
(東流郡燒草故薪柴少而下丨丨之竹以爲楗射後漢書寇恂傳光武北征燕代恂移書屬縣講兵肄伐丨)
(丨之竹爲矢百餘萬養馬二千匹收租四百萬斛轉以給軍又岑彭傳更始大將軍吕植將兵屯丨丨彭說)
(降之於是拜彭爲刺奸大將軍綠述異記衞有丨丨出竹在淇水之上詩曰瞻彼淇澳竹猗猗是也庾信)
(辛威神道碑射鴻舊圃舞鶴餘城既浮酸棗之河聊對丨丨之竹又步陸逞神道碑見河内下楊萬里清)
(虛子此君軒賦夫子適衞公孫青僕子在丨丨有風動竹聞蕭瑟檀欒之聲欣然忘味三月不肉金寔方竹)
(軒賦爾竹之産爲類寔繁寄哀瀟湘託興丨丨)
淇苑(竹譜根深耐寒茂被丨丨)
淇門(元史河渠志大名路睿州言七月十一日連雨至十七日清石二河水溢李家道東南横流詢社長)
(高良輩稱水源自衞輝路汲縣東北連本州丨丨西舊黑蕩泊溢流出岸漫黃河古隄東北流入本州齊賈泊)
(復入御河漂及門民舍)
淇梁(詩有狐綏綏在彼丨丨)
淇厲(詩有狐綏綏在彼丨丨傳厲深可厲之旁)
淇側(詩有狐綏綏在彼丨丨)
淇上(詩期我乎桑中要我乎上宫送我乎丨之丨矣衛王勃採蓮賦丨丨洛表湘臯汝濆沈佺期入)
(詩丨丨風日好紛紛沿岸多騑王維送魏郡李太守赴任詩故人離別盡丨丨轉驂杜甫洗兵馬詩丨丨)
(徤兒歸莫嬾城南思婦愁多夢詩皎然晦夜李侍御萼宅集招潘述謁衡海上人飲茶牆東隠者見丨丨逸)
(僧來)
淇山(管子神農樹五穀丨丨之陽九州之民乃知榖食而天下化之)
淇口(漢書溝洫志見石堤下)
蕩
蕩水(水經丨丨出河内蕩隂縣西山東注丨丨出縣西石尚山)
蕩山(元史文宗紀中書省臣言嘉興平江松江江隂蘆場丨丨沙塗沙田等地之籍於官者嘗賜他人今)
(請改賜雅克特穆爾有旨雅克特穆爾非他臣比其令所在有司如數給付)
蕩隂(戰國策秦圍趙之邯鄲魏安釐王使將軍晉鄙救趙畏秦止於丨丨不進漢書地理志河内郡縣)
(丨丨師古注丨音湯齊水經注見蕩水下諸葛亮梁甫吟步出城門遥望丨丨里)
蕩公(周書晉丨丨護傳晉丨丨護字薩保太祖之兄邵惠公顥之少子也幼方正有志度特爲德皇帝所)
(愛異於諸兄)
蕩析(書盤庚今我民用丨丨離居罔有定極爾謂朕曷震動萬民以遷)
瀧
瀧水(明一統志丨丨源出懷慶府濟源縣西四里東南流與溴水合戴叔倫下鼻亭瀧行八十里聊狀)
(艱險詩丨丨天際來鼻山地中坼)
瀧川(大業雜記六年四月帝幸丨丨宫避暑)
瀧路(戴叔倫留別道州李使君詩丨丨下丹檄郵童揮畫橈)
瀧浪(杜牧送容州唐中丞赴鎮詩見嶺雲下)
瀧吏(韓愈丨丨詩往問丨頭丨潮州尚幾里)
瀧船(元稹和樂天送客遊嶺南詩見水濱下)
瀧頭(韓愈瀧吏詩見瀧吏下)
瀧涿(方言丨丨謂之霑□注丨丨猶瀨滯也)
濮
濮水(史記樂書衞靈公之時將之晉至于丨丨之上舍夜半時聞鼓琴聲問左右皆對曰不聞乃召師涓)
(曰吾聞鼓琴音問左右皆不聞其狀似鬼神爲我聽而寫之師涓曰諾因端坐援琴聽而寫之明日曰臣得之)
(矣然未習也請宿習之靈公曰可因復宿明日報曰習矣即去之晉見平公平公置酒於施惠之臺酒酣靈公)
(曰今者來聞新聲請奏之平公曰可即令師涓坐師曠旁援琴鼓之未終師曠撫而止之曰此亡國之聲也不)
(可聽平公曰何道出師曠曰師延所作也與紂爲靡靡之樂武王伐紂師延東走自投丨丨之中故聞此聲必)
(於丨丨之上先聞此聲者國削以莊子莊子釣於丨丨楚王使大夫二人往先焉曰願竟内累矣莊子持竿)
(不顧曰吾聞楚有神龜死已三千歲矣王巾笥而藏之廟堂之上此龜者寧其死爲留骨而貴乎寧其生而曳)
(尾于塗中乎二大夫曰寧生而曳尾于塗中莊子曰往矣吾將曳尾于塗中說苑蘧伯玉使至楚逢公子晳)
(丨丨之上子晳接草而待曰敢問上客將何之蘧伯玉爲之軾車水經河水又東北逕赤岸固北而東北注)
(之又東北過武德縣東沁水從之東至酸棗縣西丨丨東出焉又瓠子河出東郡濮陽縣北河東至濟隂句)
(縣爲新溝又東北過廩丘縣爲丨丨在開州東南六十里即莊子垂釣處)(明一統志丨丨徐陵徐州刺史)
(侯安都德政碑文昭武穆胙土開蒙丨丨盛其衣簪滎波分其緒秩陸雲逸民賦賓丨丨之清淵兮儀磻溪)
(之一壑)
濮汴(唐書嚴挺之傳改丨丨二州刺史所治皆嚴威吏至重足脅息)
濮陽(戰國策聶政母死既葬除服遂西至丨丨見嚴仲子曰前日所以不許仲子者徒以親在今親不幸)
(而死仲子所欲報仇者請得從事焉破史記項羽紀項梁使沛公及項羽別攻城陽屠之西秦軍丨丨東秦)
(兵收入丨丨徙又衛世家元臣十四年秦拔魏東地秦初置東郡更衞野王縣而并丨丨爲東郡又季布)
(傳季布匿丨丨周氏周氏曰漢購將軍急迹且至臣家將軍能聽臣臣敢獻計即不能願先自剄季布許之乃)
(髠鉗季布衣裼衣置廣柳車中并與其家僮數十人之魯朱家賣之漢書地理志東郡縣丨丨水經見濮)
(水下)
濮地(史記楚世家楚伐隨隨曰我無罪楚曰我蠻夷也今諸侯皆爲畔相侵或相殺我有敝甲欲以觀中)
(國之政請王室尊吾號隨人爲之周請尊楚王室不聽還報楚三十七年楚熊通怒乃自立爲武王與隨人盟)
(而去于是始開丨丨而有之)
濮州(元史地理志丨丨唐初爲丨丨後改濮陽郡仍爲丨丨宋升防禦郡金爲刺史州元初隸東平路後)
(割大名之館陶朝城恩州之臨清開州之觀城來屬道又祭祀志舜帝廟在河東山東濟南歴山丨丨湖南)
(州皆有之墟明一統志丨丨在東昌府城西南二百里古顓頊之曰帝立夏爲昆吾氏所居春秋衞成公遷)
(都此地漢置鄄城縣屬濟隂郡東漢末於此置兖州晉析置濮陽郡隋置丨丨尋廢唐復置天寳初改爲濮陽)
(郡乾元初復爲丨丨治鄄城宋仍舊金屬大名府路元直隸省部本朝省鄄城縣入州屬東昌府)
濮上(禮記樂記桑間丨丨之音亡國之音也其政散其民流誣上行私而不可止也戰國策丨丨之事)
(贅子死章子走盻子謂齊王曰不如易餘糧于宋宋王必說梁氏不敢過宋伐齊齊固弱是以餘糧收宋也齊)
(國復強雖復責之宋可不償因以爲辭攻之亦可有史記貨殖傳邯鄲漳河之間一都會也北通燕涿南鄭)
(衞鄭衞俗與相類然近梁魯微重而矜節丨丨之邑徙野王野王好氣任侠衞之風也新論哀樂之心感則)
(燋殺嘽緩之聲應丨丨之音作則滛泆邪放之志生越阮籍樂論故造始之教謂之風習而行之謂之俗楚)
(之風好勇故其俗輕死鄭衞之風好滛故其俗輕蕩輕死故有火燄赴水之歌輕蕩故有桑間丨丨之典又)
(詠懷詩北里多竒舞丨丨有微音鳴高適贈沈逸人詩疾風掃秋樹丨丨多砧)
濮磨(地理通釋丨丨索隠磨地名近濮)
濮西(左傳楚公子棄疾遷許于州實城父取州淮北之田以益之伍舉授許男田然丹遷城父人于陳以)
(夷丨丨益之遷方城外人于許)
濮秀(宋史選舉志丨丨二王下子孫中進士舉者更特轉一秩)
濮獠(華陽國志建寧郡談槀縣有丨丨)
濮牛(百家姓丨丨夀通)
濮議(宋史傅堯俞傳吕晦吕大防范純仁皆以諫丨丨罷)
浚
浚河(明一統志丨丨源發兖州府費縣西北一百三十里聰山東流合於祊水)
浚郊(詩孑孑干旄在丨之丨傳浚衞邑)
浚都(詩孑孑干旟在丨之丨傳下邑曰都)
浚城(詩孑孑干旌在丨之丨傳城都城也)
浚儀(水經見濉水下)
溱
溱水(水經丨丨出桂陽臨武縣南繞城西北屈東流東至曲江縣安聶邑東屈西南流過滇陽縣出淮浦)
(關與桂水合南入於海新明一統志丨丨源出開封府密縣一名澮水東北至鄭縣與洧水合又丨丨在)
(汝寧府城南一十八里水出青衣南入淮今稱溱口)
溱洧(詩丨與丨方渙渙兮革又丨與洧瀏其清矣大又小序丨丨刺亂也兵不息男女相棄滛風行)
(莫之能救焉丨又檜譜檜國在禹貢豫州外方之北滎波之南居丨之間孟子子産聽鄭國之政以其乘)
(輿濟人于丨丨好竹書紀年周平王六年鄭遷于丨丨詩傳鄭靈公倡國人化闕譏之賦丨丨新論鄭)
(衞之俗好滛故有丨丨桑中之曲楚越之俗好鬭則有赴湯蹈火之歌王勃採蓮賦見淮濟下王績古意)
(何不深復深輕然至丨丨悠柳宗元戲題階前芍藥詩願致丨丨贈悠南國人)
溱流(劉禹錫詶鄭州權舍人見寄詩汝海崆峒秀丨丨芍藥芳)
溱口(明一統志見溱水下)
洧
洧水(左傳見洧淵下西戰國策蘇秦說韓王曰韓北有鞏洛成臯之固有宜陽長阪之塞東有宛穰丨)
(丨南有陘山帶甲數十萬宗周書文帝紀大統十四年東魏遣其將高岳慕容紹劉豐生等率衆十餘萬圍)
(王思政于潁川十五年春太祖遣大將軍趙貴帥軍至穰兼督東南諸州兵以援思政高岳起堰引丨丨以灌)
(城自潁川以北皆爲陂澤救兵不得至夏六月潁川陷吕覽丨丨甚大鄭之富人有溺者人得其死者富人)
(請贖之其人求金甚多以告鄧析鄧析曰安之人必莫之賣矣得死者患之以告鄧析鄧析又荅之曰安之此)
(必無所更買矣南水經丨丨出河南密縣西南馬領山又東南過其縣又東過鄭縣南鄫水從西北來注之)
(又東南過長社縣北又東南過新汲縣東北又東南過茅城邑之東北又東過習陽城西折入于潁又潁水)
(又東南過汝南㶏強縣北丨丨從河南密縣東流注之又清水又東逕高奴縣合豐林水地理志謂之丨丨也)
(故言高奴縣有丨丨肥可㸐水上有肥可接取用之出地理通釋鄭州新鄭有溱丨丨明一統志丨丨源)
(開封府密縣東至新鄭縣會溱水爲雙泊河至西華縣入黃河)
洧川(明一統志丨丨縣在開封府城西南一百五十里本春秋鄭之曲洧漢爲淮陽國扶溝縣地唐置洧)
(州貞觀初廢宋爲宋樓鎮屬尉氏縣金始置丨丨縣屬開封府以洧水爲名)
洧淵(左傳昭公十九年鄭大水龍鬭于時門之外丨丨國人請爲禜焉子産弗許曰我鬭龍不我覿也龍)
(鬭我獨何覿焉禳之則彼其室也吾無求于龍龍亦無求于我乃止也注洧水出滎陽密縣東南至潁川長平)
(入潁)
洧涓(水經泗水過湖陸縣南丨丨水從東北流水注之)
洧州(明一統志見洧川下)
洧上(左傳襄公元年夏五月晉韓厥荀偃帥諸侯之士伐鄭入其郛敗其徒兵于丨丨穆天子傳天子)
(飲許男于丨丨)
洧外(詩丨之丨洵訏且樂)
汝
汝土(後漢書鄧晨傳晨興鴻郤陂數千頃田丨丨以殷魚稻之饒流衍他郡)
汝州(元史地理志丨丨唐初爲伊州又改丨丨宋屬京西北路元至元三年廢郟城寶豐二縣入梁縣後)
(復置郟縣韓明一統志丨丨周爲王畿地春秋戎蠻子邑戰國屬後屬魏秦屬三川郡漢爲河南郡梁縣地)
(三國魏屬舞陽郡晉屬河南襄城二郡後魏屬汝北魯陽二郡東魏置北荆州後周改曰和州隋改丨丨以汝)
(水爲名尋改襄城郡治承休縣唐復爲丨丨改承休爲梁縣天寶初改州爲臨汝郡乾元初復爲丨丨五代因)
(之)
汝寧(元史地理志丨丨府唐蔡州上蔡西平確山遂平平輿爲屬邑至元七年省遂平平輿入汝陽隸汴)
(梁路國又百官志見河内下汝明一統志丨丨春秋沈蔡二地秦屬潁川郡漢置南郡劉宋立司州號其)
(城曰懸瓠後魏改爲豫州東魏置行臺後周置緫管府後改舒州尋復曰豫州又改爲溱州後改蔡州汝南郡)
(如故隋初廢郡大業初廢州復爲汝南郡治汝陽縣唐初置豫州天寶初改汝南郡乾元初復爲豫州寶應初)
(仍改蔡州宋爲淮康軍節度使金改鎮南軍元爲蔡州後陞丨丨府)
汝同(唐書劉禹錫傳出爲蘇州刺史以政最賜金紫服徙丨丨二州)
汝沛(吳志孫韶傳韶爲邊將數十年善養士卒得其死力嘗以警疆場遠斥堠爲務先知動静而爲之備)
(故鮮有負敗青徐丨丨頗來歸附淮南濱江屯候皆撤兵遠徙徐泗江淮之地不居者各數百里)
汝豫(後漢書皇甫嵩傳論時人說皇甫嵩不伐丨丨之戰歸功朱儁張角之捷本之於盧植收名斂策而)
(已不有焉)
汝蔡(吳師道觀南陽高武宣王誥詞詩挺身辭丨丨仗劔走幽燕)
汝南(左傳陳蔡方睦于衞注蔡今丨丨上蔡縣疏蔡國侯爵譜云蔡姬姓文王子叔度之後也武王封之)
(于丨丨上蔡爲蔡侯作亂見誅其子蔡仲成王復封之于蔡戰國策應侯失韓之丨丨秦昭王謂應侯曰君)
(亡國其憂乎應侯曰臣不憂王曰何也曰臣亦嘗爲子爲子時不憂今亡丨丨乃即與爲梁餘子同也臣何爲)
(憂陳史記五宗世家見江都下剽又貨殖傳夫自淮北沛丨丨南郡此西楚也其俗輕易發怒地薄寬于)
(積聚郡後漢書和帝紀章和二年三月丁酉改淮陽爲陳楚爲彭城國西平并丨丨郡六安復爲廬江郡遣)
(詔徙西平王羨爲陳王六安王恭爲彭城王其又許劭傳與仲兄靖好共覈論鄉黨人物每月輒更品題故)
(丨丨俗有月旦評焉瑨又黨錮傳丨丨太守宗資任功曹范滂南陽太守成亦委功曹岑晊二郡爲謠曰丨)
(丨太守范孟博南陽宗資主畫諾南陽太守岑公孝弘農成瑨但坐嘯魏志武帝紀紹之未破也使劉備略)
(丨丨汝南賊共都等應之遣蔡陽擊都不利爲都所破齊書州郡志江夏郡丨丨唐書狄仁傑傳天授二)
(年以地官侍郎同鳳閣鸞臺平章事武后謂曰卿在丨丨有美政然有譖卿者欲知之乎謝曰陛下以爲過臣)
(當改之以爲無過臣之幸也譖者乃不願知后歎其長者元史王鶚傳著論語集義一卷丨丨遺事二卷詩)
(文四十卷曰應物集騎玉海翼軫爲楚南郡至丨丨皆其分江淹爲蕭驃築新亭埋枯骸教夫丨丨稱慈)
(諒由掩胔廣漢流仁實存殯朽年庾信柳霞墓誌銘丨丨令望扶風長者又結客少場行定知劉碧玉偷)
(嫁丨丨王陸王維送縉雲苖太守詩方從會稽邸更發丨丨騎龜蒙古別離詩何事離情畏明發一心惟)
(恨丨丨雞鶴唐彦謙春雨詩別經天北夢惬丨丨雞)
汝北(汪泠然汝州薛家竹亭賦卜幽棲于丨丨夷舊業于河東)
汝陽(元史地理志汝寧府縣丨丨丨水經注潁水又南過丨丨縣北明一統志丨縣汝寧府附郭本)
(周爲沈國地漢置丨丨縣屬汝南郡劉宋屬丨丨郡隋初屬豫州尋改爲溵水縣屬陳州又析上蔡縣地別置)
(丨丨縣省溵水入焉即今縣也唐爲蔡州治金仍舊元省平輿入焉杜甫飲中八仙歌丨丨三斗始朝天道)
(逢麴車口流涎恨不移封向酒泉人又八哀詩丨丨譲帝子眉宇真天)
汝陰(春秋僖公十有七年春齊人徐人伐英氏夏滅項注項國今丨丨項縣公在會別遣師滅項不言師)
(諱之爲史記夏侯嬰傳丨丨侯夏侯嬰沛人也符又漢王立帝明年從至陳取楚王信更食丨丨剖世世)
(勿絶州元史地理志潁州唐初爲信州後改丨丨郡又改潁宋陞順昌府金復爲潁州舊領丨丨泰和沈丘)
(潁上四縣元至元二年省四縣及錄事司入州)
汝汾(漢書地理志汝南郡高帝置注莽曰丨丨)
汝墳(詩遵彼丨丨伐其條枚箋伐薪于汝水之側非婦人之事以言已之君子賢者而處勤勞之職亦非)
(其事之後漢書周磐傳居貧養母儉薄不充常誦詩至丨丨卒章慨然而歎乃解韋帶就孝廉之舉詩傳)
(受辛無道商人慕文王而歸之賦丨丨然孟浩然行至丨丨寄盧徵君詩行泛憩予駕依見丨丨)
汝濱(左傳昭公二十九年冬晉趙鞅荀寅帥師城丨丨注丨丨晉所取陸渾地)
汝水(詩箋見汝墳下江左傳疆于江汝之間而還注楚欲使蔡徙國在水之北丨丨之南求田以自安)
(也蔡權聽命故楚師還北水經丨丨出河南梁縣勉鄉西天息山東南過其縣又淮水東過原鹿縣南丨)
(丨從西北來注之新明一統志丨丨源出天息山東流入境經汝陽上蔡蔡西平入淮柳宗元平淮夷雅)
(丨丨沄沄既清而瀰)
汝海(李白秋夜宿龍門香山寺奉寄王方城十七丈奉國瑩上人從弟幼成令問詩朝發丨丨東暮棲龍)
(門中禹鄭愔貶降至汝州廣城驛詩見江干下劉錫詶鄭州權舍人見寄詩見溱流下)
汝川(祖詠汝墳秋同仙州王長史翰聞百舌鳥詩花繁上林路霜落丨丨湄)
汝河(明一統志丨丨在開封府襄城縣南東流入黃河)
汝淵(鹽鐵論楚有丨丨滿堂之固而滅于秦)
汝濟(元史百官志提領所凡十有一大都保定河間真定南陽鄧州濟南嵩汝汴梁裕州丨丨陳州唐州)
(泌陽襄陽湖陽晉寧冀寧等處各設所秩正七品)
汝潁(史記禮書丨丨以爲險江漢以爲池阻之以鄧林緣之以方城然而秦師至鄢郢舉若振槁是豈無)
(固塞險阻哉其所以統之者非其道故也民漢書李尋傳今丨丨畎澮皆川水漂踊與雨水並爲害此詩所)
(謂曄曄震電不寧不令百川沸騰者也器魏志郭嘉傳先是時潁川戲志才籌畫士也太祖甚之早卒太祖)
(與荀彧書曰自志才亡後莫可與計事者丨丨固多竒士誰可以繼之彧薦嘉召見論天下事太祖曰使孤成)
(大業者必此人也人吳志陸瑁傳時尚書暨艷盛明臧否差斷三署頗揚闇昧之失以顯其讁瑁與書曰夫)
(聖人嘉善矜愚忘過記功以成美化加今王業始建將一大統此乃漢高棄瑕錄用之時也若令善惡異流貴)
(丨丨月旦之評誠可以厲俗明教然恐未易行也属晉書陳頵傳會解結代楊準爲刺史韜因河間王顒結)
(結曰張彦眞以爲丨丨巧辯恐不及青徐儒雅也頵曰彦眞與元禮不協故設過言老子莊周生陳梁伏羲傅)
(說師曠大項出陽夏漢魏二祖起於沛譙準之衆州莫之與比結甚異之魏武帝褒泰山太守吕虔令卿在)
(郡以來禽奸討暴百姓獲安躬蹈矢石所征輒克昔寇恂立名于丨丨耿弇建策於青兖古今一也庾信周)
(大將軍司馬裔神道碑見江淮下漢又鄭偉墓誌銘揚旌丨丨威震三川擁旄江席捲樓船)
汝洛(唐書諸葛爽傳李克用援陳許道天井關爽懼不肻假道出屯萬善克用自河中趨丨丨劉克莊)
(鄭寧示邊報詩見說帛書來丨丨又傳氊帳泊淮河陳與義均陽舟中夜賦秋風入天河丨丨塵未消)
汝漢(孟子見淮泗下均管子楚有丨丨之黃金役鹽鐵論今山澤之財輸之藏所以御輕重而諸侯)
(丨丨之金纖微之貢所以誘外國而釣羌胡之寶也)
汝淮(韓詩外傳見江漢下)
汝上(柳宗元上河陽烏尚書重胤欲獻文啟伏以尚書以碩德偉才代著勲烈兩河定亂三城建功鼎彝)
(竹帛未足云紀進臨丨丨控制東方隠然長城朝野倚賴)
汝山(明一統志丨丨在鎮江府東南一十里上出藥物薺苨)
汝穴(張繼清明日有懷詩晩霽龍門雨春生丨丨風)
汝帖(金石錄丨丨在汝州治内凡十二刻未曾改摹卷格古要論丨州丨乃摘諸帖中字牽合爲之每)
(有汝州印計十二卷其石不佳諸帖中最下者也)
汝月(歐陽修謝胥學士啓魯衮垂乎一字寵極于華章丨丨更乎坐評自成於往法)
潁
潁水(漢書灌夫傳夫不好文學喜任侠已然諾諸所與交通無非豪桀大猾家累數千萬食客日數十百)
(人陂池田園宗族客爲權利横潁川潁川兒歌之曰丨丨清灌氏寧丨丨濁灌氏族後漢書獻帝紀建安十)
(六年秋七月洧水丨丨溢由水經丨丨出潁川陽城縣西北少室山高士傳許耕于丨丨之陽堯召爲九)
(州長由不欲聞之洗耳於丨丨濱時巢父牽犢欲飲之見由洗耳曰汚吾犢口牽犢上流飲之嵇康卜疑集)
(寧如伯奮仲堪二八爲偶排擯共鯀令失所乎將如箕山之夫丨丨之父輕賤唐虞而笑大禹乎徐陵爲陳)
(武帝與周宰相書眷言丨丨徒抱素心尚想汾陽無因高蹈李頎東京寄萬楚歌丨丨日夜流故人相見稀)
(二李邕樂府丨丨有許由西山有伯夷丨杜甫寄張十山人彪三十韻詩獨卧嵩陽客三違丨春蘇轍)
(薛少師自南陽訪歐陽少師於潁州留西湖久之作詩獻歐陽公詩公居丨丨上德與丨丨清)
潁泗(淮南子昔者楚人地南卷沅湘北繞丨丨西包巴蜀東裹郯淮潁汝以爲洫江漢以爲池垣之以鄧)
(林緜之以方城山高尋雲谿肆無景地利形便卒民勇敢蛟革犀兕以爲甲胄脩鎩短鏦齊有前行積弩陪後)
(錯車衞旁疾如錐矢合爲雷電解如風雨然而兵殆于垂沙衆破于柏舉)
潁汝(淮南子見上丨郭璞有大江北江南江浙江廬淮湘漢濛温丨涇渭白沅贑泗鬱肄横洛汾沁濟)
(潦滹沱漳水讚)
潁洛(江淹北伐詔斜趣丨丨衝其要津)
潁川(史記留侯世家項梁使良求韓成立以爲韓王以良爲韓申徒與韓王將千餘人西略韓地得數城)
(秦輒復取之往來爲游兵丨丨有又貨殖傳丨丨南陽夏人之居也夏人政尚忠朴猶先王之遺風丨丨敦)
(愿秦末世遷不軌之民于南陽南陽西通武關鄖關東南受漢江淮宛亦一都會也俗雜好事業多賈其任侠)
(交通丨丨故至今謂之夏人復漢書地理志丨丨郡注秦置高帝五年爲韓國六年故又黃霸傳有詔歸)
(丨丨太守官以八百石居治如其前前後八年郡中愈治是時鳳凰神爵數集郡國丨丨尤多天子以霸治行)
(終長者下詔稱揚曰丨丨太守黃霸宣布詔令百姓鄉化孝子弟弟貞婦順孫日以衆多田者讓畔道不拾遺)
(養視鰥寡贍助貧窮獄或八年無重罪囚吏民鄉于教化興於行誼可謂賢人君子矣書不云乎股肱良哉其)
(賜爵關内侯黃金百斤秩中二千石而丨丨孝弟有行義民三老力田皆以差賜爵及帛水經滍水出南陽)
(魯陽縣西之堯山東北過丨丨定陵縣西北周又汝水又東南丨丨郏縣南地理通釋丨丨郡後改曰許)
(州西魏王思政鎮守東魏圍二百日城陷即今長葛縣界故長社城也郡縣志長社故城許州長葛縣西一里)
(西魏王思政進拔丨丨東魏清河王岳圍丨丨造高堰引洧水以灌城城陷水自東北入城公私畫史丨丨)
(先賢圖宗炳畫名徐陵玉臺新詠序丨丨新市河間觀津本號嬌娥曾巧笑庾信辛威神道碑若夫樹反)
(壤也封夏屋焉終湏丨丨之碑乃見華陰之碣丨杜甫送梓州李使君之任詩籍甚黃丞相能名自丨歐)
(陽詹許州途中詩秦川行盡丨丨長吳江越嶺已同方)
潁州(周書文帝紀魏廢帝三年改淮州爲純州揚州爲丨丨明一統志丨丨在鳳陽府西四百四十里)
(禹貢豫州之域春秋爲胡子國戰國属楚秦爲潁川郡地漢爲汝隂縣属汝南郡魏置汝隂郡後魏置丨丨取)
(潁水爲名齊罷州置郡隋初廢大業初復置唐初置信州尋改丨丨天寶初改汝隂郡乾元初復爲丨丨五代)
(因之宋置順昌軍政和中改順昌府治汝隂縣金復爲丨丨)
潁上(明一統志丨丨縣在鳳陽府潁州城東一百二十里本漢汝南郡慎縣地晉属汝隂郡梁置下蔡郡)
(北齊省隋置丨丨縣属汝隂郡唐属潁州五代宋金因之元省入州後復置岑参送楊子詩看君丨丨去新)
(月到家圓)
潁亳(五代史葛從周傳秦宗權掠地丨丨及梁兵戰于焦夷從周獲其將王涓一人從朱珍收兵淄青遇)
(東兵輒戰珍得兵歸從周功爲多)
潁谷(明一統志丨丨書院在河南府登封縣西南宋崇寧間建)
潁口(水經淮水又東流與丨丨會)
潁首(後漢書西羌傳見洛川下)
潁流(張楚金逸人歌上有堯兮下有由眠松陽兮漱丨丨)
潁陽(漢書地理志潁川郡縣丨丨盡後漢書逸民傳序堯稱則天不屈丨丨之高武美矣終全孤竹之)
(潔景郭璞遊仙詩翹迹企丨丨臨河思洗耳許先徵君宅詩道喪歴千載復存丨丨真)
潁隂(史記灌嬰傳丨丨侯灌嬰者睢陽販繒者也製漢書地理志潁川郡縣丨丨張易之奉和聖夏)
(日遊石淙山詩六龍驤首曉駸駸七聖陪軒集丨丨)
潁汭(皮日休三羞詩就中丨之丨轉徙何纍纍)
潁亭(明一統志丨丨在開封府禹州西唐楊翟令陳寬建)
潁許(謝靈運擬魏太子鄴中集應瑒詩顧我梁川時綏步集丨丨)
㶏(溵同)
㶏強(漢書地理志汝南郡縣丨丨注應劭曰㶏水出潁川陽城)
㶏水(漢書地理志注見上軍唐書劉昌裔傳陳州刺史韓全義敗于丨丨引走陳求入保昌裔登陴揖)
(曰天子命君討蔡何爲來陳且賊不敢至我城下君其舍外無恐又李光顔傳元和元年討蔡以成州刺史)
(充忠武軍都知兵馬使始踰月擢本軍節度使詔以其軍當一面光顔乃壁丨丨明年大破賊時曲水經丨)
(丨出㶏強縣南澤中東入潁南又潁水出潁川陽城縣西北少室山又東南過其縣又東南過陽翟縣北又)
(東南過潁陽縣西又東南過潁隂縣西南又東南至慎強縣東南入于淮又東南過臨潁縣南又東南過汝南㶏)
(縣北洧水從河南密縣東流注之又東過西華縣北又南過汝陽縣北又東南過南頓縣北丨丨從西來流注)
(之在明一統志丨丨在開封府郾城縣有大小二水大者縣治南一里小者在縣治北一里隋溵州以此水)
(名)
㶏橋(晉書景帝紀鎮東將軍毌邱儉揚州刺史文欽舉兵作亂帝統中軍步騎十餘萬以征之倍道兼行)
(召三方兵大會于陳許之郊甲申次于丨丨儉將史招李續相次來降儉欽移入項城帝遣荆州刺史王基進)
(據南頓以逼儉)
㶏景(宣和畫譜見淮蔡下)
溵州(明一統志見㶏水下)
洄
洄潭(柳宗元登蒲州石磯望横江口潭島深迥斜對香零山詩丨丨或動容島嶼疑搖振)
洄洑(張說同趙侍御乾湖作暑來寒往運丨丨潭生水落移陵谷)
洄曲(唐書裴度傳李愬夜入縣瓠城縛吳元濟以報度遣馬緫先入蔡明日統丨丨降卒萬人持節徐進)
(撫定其人馬又李光顔傳董重質弃丨丨軍降愬光顔躍入賊營大呼衆萬餘人投甲請命)
泄
泄水(水經丨丨出博安縣北過芍陂西與泚水合西北入于淮又泚水出泚陽東北太湖山東南流逕)
(其縣南丨丨從南來注之)
泄柳(孟子丨丨申詳無人乎繆公之側則不能安其身又丨丨閉門而不内)
泄邇(孟子武王不丨丨不忘遠)
泄之(戰國策辛垣衍曰吾聞魯連先生齊國之高士也衍人臣也使事有職吾不願見魯連先生也平原)
(君曰勝已丨丨矣辛垣衍許諾)
湛
湛水(明一統志丨丨源出南陽府汝州馬跑泉流經葉縣入汝水水經丨丨出河内軹縣西北山又)
(注河水又東過平隂縣北丨丨從北來注之)
湛霸(後漢書伏丨侯丨傳贊丨丨奮庸維寧兩邦淮人孺慕徐寇要降)
湛露(詩丨湛丨斯匪陽不晞朱注興也丨湛丨盛貎言丨湛丨斯非日則不晞又序丨丨天子燕諸侯)
(也辭左傳衛甯武子來聘公與之宴爲賦丨丨及彤弓不又不荅賦使行人私焉對曰臣以爲肄業及之也)
(昔諸侯朝正於王王宴樂之於是乎賦丨丨則天子當陽羣侯用命也諸侯敵王所愾而獻其功王於是乎賜)
(之彤弓一彤矢百玈弓矢千以覺報宴今陪臣來繼舊好君辱貺之其敢干大禮以自取戾)
湛盧(庾信鄭常神道碑見涔陽下光蘇軾虎丘寺詩丨丨誰復見秋水耿耿)
淠
淠水(明一統志丨丨在汝寧府固始縣西五十里水經云丨丨入弋陽南嶽山北流注於淮)
淠河(明一統志丨丨在廬州府六安州西一名白沙河本泚水出霍山北迤邐流從安豐界出於淮)
湼
湼陽(漢書地理志南陽郡縣丨丨注應劭曰在丨水之丨)
湼水(漢書地理志注見上源明一統志丨丨在潞安府襄垣縣西北六十里出沁州覆甑山東流入縣)
(界會小漳水至縣南合濁漳水嶺又丨丨在沁州武鄉縣西一百里源出護甲東流入漳河)
淯
淯水(後漢書劉亢傳諸將共議立更始爲天子二月辛巳設壇場於丨丨上沙中陳兵大會更始即帝位)
(南面立朝羣臣素懦弱羞媿流汗舉手不能言縣水經丨丨出弘農盧氏縣攻離山東南過南陽西鄂西北)
(又東過宛縣南又屈南過淯陽縣東又南過新野縣西西過鄧縣東南入于沔又沔水又逕平魯城南又從)
(縣東屈西南丨丨從北來注之自明一統志丨丨在南陽府城東三里俗名白河其源嵩縣雙雞嶺東南流)
(經南陽新野會梅溪洱灌湍水流山黃渠栗鴉泗潦刁等河與泌水合流南至襄陽入漢江張衡南都賦湯)
(谷涌其後丨丨盪其胸)
淯河(明一統志丨丨一名繡江源發濟南府章丘縣會仙山合百脈泉及東西二麻灣泉西北滙爲白雲)
(湖北流入小清河)
淯州(周書魏廢帝紀三年改南豳爲寧州南岐爲鳳州南洛爲上州南廣爲丨丨南襄爲湖州)
淯陽(後漢書光武帝紀更始元年正月甲子朔漢軍復與甄阜梁丘賜戰於泚水西大破之斬阜賜伯升)
(又破王莽納言將軍嚴尤秩宗將軍陳茂於丨丨注丨丨縣屬南郡故城在今鄧州南陽縣南在丨水之丨)
(水經見淯水下)
汜
汜水(詩江有汜傳興也决復入爲汜箋興者喻江水大丨丨小然得並流似嫡媵宜俱行史記項羽紀)
(漢數挑楚軍戰楚軍不出使人辱之五六日大司馬怒渡兵丨丨士辛半渡漢擊之大破楚軍盡得楚國貨賂)
(大司馬咎長史翳塞王欣皆自剄丨丨上山水經河水又東合丨丨注水南出浮戲山世謂之方也大業)
(雜記冬十月車駕至江都十二月至成臯關於武牢城西邊黃河丨丨之上明一統志丨丨在兖州府曹州)
(西南三十里漢高帝即位丨丨之陽即此鄭又丨丨在淮安府宿遷縣界又丨丨縣在開封府州城西一)
(百一十里古東虢地春秋時爲鄭巖邑又名虎牢漢置成臯縣属河南郡東漢廢縣爲關三國魏復置縣隋始)
(改縣曰丨丨属滎陽郡從徐陵爲貞陽侯荅王太尉書見渭橋下李商隠送翁東川弘農尚書幕詩夏臺)
(曾圮閉丨丨敢逡廵)
汜南(左傳晉侯秦伯圍鄭以其無禮于晉且貳于楚也晉軍函陵秦軍丨丨注此東汜也在滎陽中牟縣)
(南)
汜鄉(漢書何武傳綏和三年御史大夫孔光左遷廷尉武爲御史大夫成帝欲修辟雍通三公官即改御)
(史大夫爲大司空武更爲大司空封丨丨侯食邑千戶丨丨在琅邪不其)
汜人(唐書則天皇后武氏傳見洛壇下)
汜林(陽固演頤賦見崑岫下)
泌
泌水(詩泌之洋洋可以樂飢箋丨丨之流洋洋然飢者見之可飲以療飢以喻人君慤愿任用賢臣則教)
(成亦猶是也疏王肅云洋洋丨丨可以樂道忘飢巍巍南面可以樂治忘亂孫毓難肅云既巍巍矣又安得亂)
(此言臨水歎逝可以樂道忘飢是感激立志慷慨之喻水經注汶水又西南有丨丨注之水出肥縣東北)
(又文水逕大陵縣故城西而南流有丨丨注之水明一統志丨丨在太原府文水縣北山下東南注文寰宇)
(記謂之神福泉)
泌泉(張九齡商洛山行詩丨丨空活活樵叟獨皤皤)
泌陽(元史百官志見汝濟下舞明一統志丨丨縣在南陽府城東二百里漢爲隂縣属南陽郡東魏改)
(臨舞縣及置期城郡隋廢郡以縣属顯州唐始改丨丨縣乾元初屬唐州五代梁初嘗以丨丨治此宋金皆属)
(唐州元初因之)
泌丘(陸雲贈鄭曼季詩棲遲丨丨容與衡門)
灈
灈陽(漢書地理志汝南郡縣丨丨注應劭曰灈水出吳房東入瀙也後漢書吳漢傳分漢封爲三國成)
(子旦爲丨丨侯以奉漢嗣旦弟盰爲筑陽侯成弟國爲新蔡侯水經瀙水出潕隂縣東上界山東過吳房縣)
(南乂東過丨丨縣南又東過上蔡縣南東入汝)
灈水(漢書地理志注見灈陽下其水經丨丨出汝南吳房縣西北興山東過縣北入于汝)
泚
泚水(水經丨丨出泚陽東北太湖山東南流逕其縣南泄水從南來注之又西至新野縣南入于淯又)
(丨丨出廬江灊縣西南霍山東北東北過六縣東北入于淮又淮水又東北窮水入焉又東北至九江夀春)
(縣西丨丨洪水合北注之又東潁水從西北來流注之)
泚陽(水經見泚水下)
淅
淅水(明一統志丨丨在南陽府淅川縣西南三十里源自商縣流經本縣南會湯滔回車等河與丹水合)
(流入漢江)
淅谷(唐書地理志同州馮翊郡縣八有府二十六曰濟北唐安秦城太州大亭河東興德連邑伏龍温湯)
(安遠業善南鄉臨高瀵陽襄城崇道丨丨吉安長春華池永大洪泉善福司禦效誠)
淅川(明一統志見淅水下)
潕
潕水(水經丨丨出潕隂縣西北扶子山東過其縣南又東過西平縣北又東過郾縣南又東過定潁縣北東入)
(于汝)
潕隂(水經瀙水出丨丨縣東上界山東過吳房縣南又東過灈陽縣南又東過上蔡縣南東入汝)
汶
汶水(書禹貢浮于汶逹于濟疏丨丨出泰山莱蕪縣原山西南入濟詩丨丨湯湯行人彭彭魯道有蕩齊子)
(翺翔丨左傳齊人来歸鄆讙龜隂田注三邑皆汶陽田也疏丨出泰山莱蕪縣西南經濟北至東平須昌縣入濟)
(則丨丨發源東北而西南流也水北曰隂此三邑皆在丨丨北公羊傳公子慶父弑閔公走而之莒莒人逐之將)
(由乎齊齊人不納却反舍于丨丨之上使公子奚斯入請季子曰公子不可以入入則殺矣奚斯不忍反命于慶父)
(自南涘北面而哭慶父聞之曰嘻此奚斯之聲也諾己曰吾不得入矣於是抗輈經而死晉書羊祜傳嘗遊丨丨)
(之濱遇父老謂之曰孺子有好相年未六十必建大功于天下既而去莫知所在水經丨丨出泰山莱蕪縣原山)
(西南過嬴縣南又東南過奉高縣北屈從縣西南流過博縣西北又西南過蛇丘縣南又西南過岡縣北又西南過)
(平章縣南又西南過無鹽縣南又西南過夀張縣北又西南至安民亭入于濟又濟水又東北過夀張縣西界安)
(民亭南丨丨從東北來注之来博物志周官云狢不渡丨丨鸜不渡濟水魯國無鸜鵒巢記異也明一統志丨)
(丨源出沂山東麓流經本縣東南六十里入安丘縣界縣又丨丨源發泰安州西南流至本府經寕陽平隂汶上)
(界又西至東平州界注濟河故道東北流經東阿縣界又東北至濟南府界入海又丨丨橋在安丘縣西北三里)
(丨王惲拜奠宣聖林墓詩遥遥魯甸餘丨走湍瀨憑軾望雲林鬱鬱佳氣靉)
汶江(漢書地理志蜀郡縣丨丨)
汶泗(史記太史公自序見江淮下)
汶河(明一統志丨丨其源有三一發泰山之旁仙臺嶺一發莱蕪縣原山之陽一發莱蕪縣寨子村至泰)
(安州静封鎮合焉名曰塹汶西南流與徂徕山之陽小合又西南流注洸河入濟按水經有五汶北汶嬴汶紫)
(汶浯汶牟汶名雖有五而其流則同)
汶川(宋史吕大防傳青城外控丨丨與敵相接大防據要置邏密爲之防禁山之樵采以嚴障蔽)
汶溪(鎦松秋日過丨丨塾詩見山楸下)
汶山(齊語一戰帥服三十一國遂南征伐楚濟汝踰方城望丨丨使貢絲于周而反注丨丨楚山也補音)
(汶音文又音問水戰國策昔者三苖之居左有彭蠡之波右有洞庭之丨丨在其南而衡山在其北恃此險)
(也為政不善而禹放逐之又史記封禪書見岐山下人又西南夷傳見漢誅下貨殖傳蜀卓氏之先趙)
(也用鐵冶富秦破趙遷卓氏卓氏見虜略獨夫妻推輦行詣遷處諸遷虜少有餘財爭與吏求近處處葭萌唯)
(卓氏曰此地狹薄吾聞丨丨之下沃野下有蹲鴟至死不饑民工於市易賈乃求遠遷致之臨卭大喜即鐵山)
(鼔鑄運籌策傾滇蜀之民地宋書州郡志丨丨太守晉太康地志漢武帝立孝宣節三年合蜀郡劉氏又立)
(故新序江出丨丨其源若甕口至楚國其廣十里無他其下流多也地理通釋地理志蜀都湔氏道㟭山)
(在西徼外江水所出東南至江都入海輿地廣記在茂州丨丨縣西北俗謂之鐵豹嶺禹之導江發跡於此)
汶嶺(王羲之十七帖要欲及卿在彼登丨丨峨嵋而旋寔不朽之盛事但言此心以馳於彼矣)
汶嶓(史記夏本紀丨丨既藝注鄭曰岷山在蜀郡湔氏道嶓冢山在漢陽西索隠曰汶一作㟭又作㞶)
汶阜(蜀志秦宓傳見淮濟下)
汶陽(左傳僖公元年冬莒人來求賂公子友敗諸酈獲莒子之弟拏非卿也嘉獲之也公賜季友丨丨之)
(田及費又又晉師及齊國佐盟于袁婁使齊人歸丨丨之田成公二年取丨丨田注晉使還魯故書取不)
(以好得故不言歸取又晉侯將伐齊使來乞師曰昔臧文仲以楚師伐齊榖宣叔以晉師伐齊取丨丨寡君)
(欲徼福于周公願乞靈于臧氏共又孔丘使兹無還揖對曰而不反我丨丨之田吾以命者亦如之公羊)
(傳莊公將會乎桓曹子進曰君之意何如莊公曰寡人之生則不若死矣曹子曰然則君請當其君臣請當其)
(臣莊公曰諾於是會乎桓莊公升壇曹子手劔而從之管子進曰君何求乎曹子曰城壊壓竟君不圖與管子)
(曰然則君將何求曹子曰願請丨丨之田管子顧曰君許諾桓公曰諾曹子請盟桓公下而與之盟已盟曹子)
(摽劔而去之之又成公三年秋叔孫僑如帥師圍棘傳棘者何丨丨不服邑也其言圍之何不聽也漢書)
(地理志魯國縣丨丨嘉宋書州郡志丨丨太守何志新立先属渠州文帝元十一年度宋初有四縣後省丨)
(丨縣一又丨丨令漢舊縣南齊書州郡志荆州丨丨郡明統志丨丨田在濟府泰安州境内即齊人歸)
(魯以謝過者巾王維寒食汜上作廣武城邊逢暮春丨丨歸客淚沾劉長卿送河南元判官赴河南句當)
(苗稅充百官俸錢詩方收漢家俸獨向丨丨田丨劉禹錫酬令狐相公春日詩今想臨戎地旌旗出丨)
汶關(水經見湔水下)
汶倉(水經注洧水又東入丨丨城内俗以是水爲汶水)
汶篁(戰國策薊丘之植植于丨丨注丨水出泰山莱蕪原竹田曰丨言燕以齊爲塞)
汶上(論語如有復我者則吾必在丨丨矣斯吳語吳王夫差既勝齊人于艾陵乃使行人奚釋言于齊)
(曰寡人帥不腆吳國之役遵丨之丨不敢左右唯好之故今大夫國子興其衆庶以犯獵吳國之師徒天若不)
(知其辠則何以使下國勝圖史記武帝紀濟南人公玉帶上黃帝時明堂圖明堂中有一殿四面無壁以茅)
(蓋通水圜宫垣爲複道上有樓從西南入命曰昆侖天子從之入以拜祠上帝焉於是上命奉高作明堂丨丨)
(如帶圖山後漢書祭祀志章帝元和二年二月上東廵狩至泰修光武南山壇兆辛未柴祭天地羣神如故)
(事壬申宗祀五帝于孝武所作丨丨明堂光武帝配如雒陽明堂祀明一統志丨丨縣在兖州府東平州東)
(南六十里古厥國春秋時爲魯中都地漢置東平陞縣屬東平東漢省入須昌縣北齊置樂平縣隋後改平陸)
(屬魯郡唐初屬兖州後改爲中都縣金改爲汶陽縣又改曰丨丨杜甫奉寄高常侍詩丨丨相逢年頗多飛)
(騰無那故人何)
汶巴(地理通釋丨丨地理志蜀郡有丨江縣郡縣志渝州古丨國閬白二水曲折如巴字故謂之巴蘇代)
(云輕舟浮于丨乘舟出于丨謂丨江丨江也)
汶口(水經注汶水自桃鄉四分當其派别之處謂之曰丨丨明一統志汶水在汝寧府城南九十里水)
(自青龍陂入汝今稱丨丨)
汶南(詩曹譜武王既定天下封弟叔振鐸于曹今日濟隂定陶是也疏地理志云濟隂定陶詩風曹國是)
(鄭所引之文也曹都雖在濟隂其地則踰濟北春秋僖三十一年取濟西田左傳曰濟西田分曹地也案禹貢)
(濟自陶丘之北又東至于菏又東北會于汶曹在丨丨濟東據魯而言是濟西是曹地在濟北也吕覽齊桓)
(公伐魯魯人不敢輕戰去魯國五十里而封之魯請比關内侯以聽桓公許之曹翽謂魯莊公曰君寧死而又)
(死乎其寧生而又生乎莊公曰何謂也曹翽曰聽臣之言國必廣大身必安樂是生而又生也不聽臣之言國)
(必滅亡身必危辱是死而又死也莊公曰請從於是明日將盟莊公與曹翽皆懷劔至于壇上莊公左摶桓公)
(右抽劒以自承曰魯國去境數百里今去境五十里亦無生矣鈞其死也戮于君前管仲鮑叔進曹翽按劔當)
(兩陛之間曰且二君將改圖毋或進者莊公曰封於汶則可不則請死管仲曰以地衛君非以君衛地君其許)
(之乃遂封於丨丨與之盟)
汶濁(論衡光武皇帝草車茅馬爲明器者不奸何世書俗言不載信死之語丨丨之也)
濟
濟水(書禹貢導沇水東流爲濟疏地理志云丨丨在河東垣縣王屋山東南至河内武德縣入河山海)
(經支離之水丨丨出焉南流注於漢河淮南子汾水濛濁而宜麻丨丨通和而宜麥水經水又東逕燕縣)
(故城北則有丨丨自北來注之注亦謂之濟津故南津也博物志見汶水下地理通釋職方兖州川泲出)
(絳州垣曲縣王屋山東南始發源曰沇水既見而伏東出于孟州濟源縣東源周廻七百步西源周廻六百八)
(十五步合流至温縣是為丨丨西南入于河終元好問濟南行記丨丨所行道障于太行限于大河能獨達)
(于海丨李頎與諸公遊濟瀆泛舟詩丨出王屋其源來不窮)
濟源(元史地理志唐置河陽軍又升孟州宋隸河北道河源丨丨王屋温四縣隸焉歙硯譜丨丨坑在)
(縣之正北凡三坑並列曰碧裏坑在山上色理青瑩及半里有水步石大雨點白暈次十里入裏山石青細有)
(金紋花暈厥狀不常後明一統志丨丨縣在懷慶府城西七十里周爲原地更名軹東周爲畿内地春秋属)
(晉戰國属魏秦漢皆爲軹縣地隋析置丨丨縣以濟水發源故名黃庭堅寄題欽之草堂詩公家丨丨上太)
(行正當門谷元好問湧金亭示同遊諸君詩丨丨盤非不佳煙景獨覺蘇門多)
濟渭(漢中士女志張猛字子游騫孫也師事光祿勲周堪以光祿大夫給事中侍元帝帝當廟祭丨丨欲)
(御樓船御史大夫薛廣德當車免冠乞頸血汚車輪陛下不得廟祭矣帝不悅猛進曰主聖則臣直今乘船危)
(就橋安聖主不乘危故大夫言之帝曰曉人不當如是也)
濟泗(魏書慕容如意傳天府納六州之貢丨丨息烽警之虞)
濟漯(書禹貢兖州厥貢漆絲厥篚織文浮于丨丨逹于河傳丨丨兩水名孟子見淮泗下史記河渠)
(書見河渠下流地理通釋正義云丨丨二水上承黃河並淄青之北入海庾信吳明徹墓誌銘祖尚南譙)
(太守父樹右軍將軍抗拒淮沂平夷丨丨代爲名將見于斯矣又鄭常神道碑銘建旟丨丨擁節龜蒙既蠶)
(桑土寔撫梧桐)
濟沛(宋書徐爰傳防禦議曰蠢爾遺燼雖不敢深入丨丨或能草竊邊塞)
濟漢(庾信趙廣墓誌銘番冢導漾乃丨丨之東流蔡蒙旅平寔華陽之西極)
濟濮(水經注瓠河自運城東北逕范縣與丨丨枝渠合故渠上承濟瀆于乘氏縣北逕范縣左納瓠瀆故)
(經有濟渠之稱)
濟汝(史記河渠書九州既疏九澤既灑諸夏艾安功施于三代自是之後滎水下引河東南爲鴻溝以通)
(宋鄭陳蔡曹衛與丨丨淮泗會于楚)
濟洛(鄭語見河潁下)
濟河(書禹貢丨丨惟兖州鄭詩定之方中作于楚宫傳楚宫楚丘之宫也疏志張逸問楚宫今何地荅)
(曰楚丘在丨丨間疑在今東郡界中衛本河北至懿公滅乃東徙渡河野處曹邑則在河南明矣故疑在東郡)
(界中杜公楚丘濟隂成武縣西南属濟隂郡猶在濟北故云丨丨間也但漢之郡境己不同鄭疑在東郡杜云)
(濟隂也九又允猶翕河疏鄭志趙商謂河在兖州之北已分爲河分而復合于大陸之北又分爲九故問之)
(曰禹貢導河至于大陸又北播爲九河然則大陸以南固未播也在于兖州安得有九至于何時復得合而爲)
(一然後從大陸以北復播爲九也荅曰兖州以丨丨爲界河流分兖州界文自明矣復合為一乃在下頭子走)
(南北何所求乎觀子所云似徙見今兖州之界不及九河而青冀州公之故疑之耳既知今亦當知古爾雅)
(丨丨間曰兖州注河東至濟史宋書符瑞志孝武帝孝建三年九月丨丨清冀州刺垣護之以聞明一統)
(志丨丨在兖州府汶上縣北一名大清河禹貢濟水東出于陶丘北又東至于菏又東北會于汶又東北入于)
(海岱庾信鄭常神道碑見海岱下渚又鄭偉墓誌銘見海下元好問濟南行記凡北亭所見西北孤峰)
(五曰匡山丨丨路出其下世傳李白嘗讀書于此)
濟川(史記吕后紀丨丨王太淮陽王武常山王朝名爲少帝弟及魯元王吕后外甥皆年少未之國居長)
(安景又梁孝王世家丨丨王明者梁孝王子以桓邑侯孝中六年爲丨丨王晉書裴秀傳秀議五等之爵)
(自騎督已上六百餘人皆封於是秀封丨丨侯地方六十里邑千四百戶以高苑縣丨丨墟爲侯國明一統)
(志丨丨橋在濟南府淄川縣北門外)
濟瀆(宋史禮志立冬祀北嶽恆山北鎮醫巫閭山並於定州北鎮就北嶽廟望祭北海丨丨並于孟州北)
(海就丨丨廟望祭安元史世祖紀令僧羅卜藏等逓作佛事坐静于聖壽萬涿州寺等所凡五十度遣真人張)
(志仙持香詣東北海嶽丨丨致禱燄又祭祀志見淮瀆下又輿服志丨丨旗青質赤火脚水經丨丨又)
(東逕酸棗縣之烏巢澤北丨又濟水又東至乘氏縣西分爲二南爲菏水北爲丨明一統志丨丨在懷慶)
(府濟源縣西北三里瀆又丨丨廟在北海廟南祀北瀆大濟之神天下有四而丨丨最著耶律楚材過濟)
(源詩覃懷遊勝地丨丨垂名久)
濟渠(水經瓠子河出東郡濮陽縣北河東至濟隂句縣爲新溝又東北過廩丘縣爲濮水又北過東郡范)
(縣東北爲丨丨與將渠合堅江淹遂古篇魏開丨丨螺蚌子)
濟津(水經注見濟水下)
濟浦(薛克搆奉和展禮岱宗塗經濮濟詩非煙泛丨丨綠字啓河汀)
濟澤(左傳爲宋之盟故公及宋公陳侯鄭伯許男如楚公過鄭鄭伯不在伯有廷勞于黃崖不敬穆叔曰)
(伯有無戾于鄭鄭必有大咎敬民之主也而棄之何以承守鄭人不討必受其辜丨丨之阿行潦之蘋藻寘諸)
(宗室季蘭尸之敬也敬可棄乎)
濟溪(明一統志丨丨在曲沃縣南源出紫金山麓澄澈細流民引以溉園圃)
濟口(宋書垣護之傳思話將引還誑護之云沈慶之救軍垂至可急于丨丨立橋護之揣知其意即分遣)
(白丁)
濟岷(宋書州郡志濟南太守漢文帝十六年分齊立晉世丨丨郡云魏平蜀徙蜀豪將家于濟河故立此)
(郡)
濟鄆(宋史楊戩傳見山濼下東歐陽修釋秘演詩集序十年之間秘演北渡河之丨丨無所合困而歸)
(曼卿已死秘演亦老病)
濟岱(王粲贈蔡子篤詩見江行下)
濟寧(元史地理志丨丨路唐麟州周于此置濟州元太宗七年割屬東平府至元六年以濟州還治鉅野)
(仍析鄆城之四鄉來属域明一統志丨丨州在兖州府城西六十里古徐州之晉爲高平及任城國地劉宋)
(屬濟北郡後魏置濟州于碻磝城隋改爲濟北郡唐初復爲濟州後廢五代周復置濟州治鉅野金徙治任城)
(元初還治鉅野後陞爲丨丨路而于任城置濟州)
濟州(元史世祖紀癸未升丨丨爲濟寧府以又已未升任城縣爲丨丨又地理志丨丨唐前爲濟北)
(郡治單父唐初爲丨丨又爲濟陽郡仍改丨丨周瀕濟水立丨丨宋因之金遷州治任城以河水湮沒故也)
(又河渠志丨丨河者新開以通漕運也世祖至元十七年七月取參政阿里尚書奏爲姚演言開河事令阿哈)
(瑪特與諸臣集議以鈔萬錠爲傭直仍給糧食世祖從之又淮南子正北丨丨曰成土)
濟東(詩曹譜疏見汶南下至爾雅濟河間曰兖州丨丨曰徐州郭注自丨丨海戰國策燕封宋人榮)
(蚠高陽君使將而攻趙趙王因割丨丨三城合盧高唐平原陵地城市邑五十七命以與齊而以求安平君而)
(將之離史記景帝紀中六年立梁孝王子明為濟川王子彭爲丨丨王子定爲山陽王子不識爲濟隂王)
濟西(春秋桓公十有八年夏公追戎于丨丨注戎來侵魯公逐之于丨水之丨又僖公三十一年春取)
(丨丨田伐左傳公追戎于丨丨不言其來諱之也衛又昔晉人衛齊爲衛故伐晉冠氏喪車五百因與地)
(自丨以丨禚媚杏以南書社五百委戰國策兵困于林中重燕趙以膠東委于燕以丨丨于趙已得講于魏)
(質公子延因犀首攻趙)
濟南(史記鼂錯傳孝文帝時天下無治尚書者獨聞丨丨伏生故秦博士治尚書年九十餘老不可徵乃)
(語太常使人往受之太常遣錯受尚書伏生所丨又儒林傳序言尚書自丨丨伏生漢書地理志丨郡故)
(齊文帝十六年别爲丨丨國景帝二年爲郡鳥後漢書五行志安帝延光三年二月戊子有五色大集丨丨)
(臺自又韓稜傳肅宗嘗賜諸尚書劔唯此三人特以寶劔手署其名曰韓稜楚龍淵郅壽蜀漢文陳寵丨丨)
(椎成爲晉書徐苖傳弱冠與弟賈就博士丨丨宋鈞受業遂儒宗周書宣帝紀大象元年五月辛亥以齊)
(州丨丨郡爲陳國郡元史地理志丨丨路唐濟州又改臨淄郡又改丨丨又爲青州宋爲丨丨府金因之元)
(初改丨丨路緫管府春說苑丨丨曰兖州濟東曰徐州明一統志丨丨府秋戰國並爲齊地秦属齊郡漢)
(初属齊國文帝分置丨丨國景帝改爲丨丨郡唐天寶初改爲臨淄郡尋改爲丨丨郡宋升爲丨丨府元改爲)
(丨丨路爲元好問丨丨行紀大槩承平時丨丨樓觀天下莫與比杜甫陪李北海宴歴下亭詩見海内下)
濟北(詩曹譜疏見汶南下爲戰國策楚攻南陽魏攻平陸齊無南面之心以亡南陽之害不若得丨丨)
(之利故定計而堅守之當史記留侯世家五日良夜未半往有頃父亦來喜曰如是出一編書曰讀此則爲)
(王者師矣後十年興十三年孺子見我丨丨榖城山下黃石即我矣遂去無他言不復見旦日視其書乃太公)
(兵法也景又淮南王傳吳使者至衡山衡山王堅守無二心孝四年吳楚已破衡山王朝上以爲貞信乃勞)
(苦之曰南方卑溼徙衡山王王丨丨所以褒之丨後漢書和帝紀永元元年夏五月庚戌分太山爲丨國分)
(樂城涿郡勃海爲河間國丙辰封皇弟夀爲丨丨王開爲河間王淑爲城陽王故淮陽王昞子側爲常山王)
(唐書地理志同州馮翊郡有府曰丨丨子庾信謝滕王集序啟丨丨顔淵關西孔)
濟陽(戰國策見河内下以又王休甲息衆二年然後復之又取蒲衍首垣臨仁平丘小黃丨丨嬰城而)
(魏氏服矣十漢書地理志陳留郡縣丨丨東竹書紀年周顯王二八年城丨丨水經濟水又逕丨丨縣)
(故城南注光武生丨丨宫光明照室即其處也整顔氏家訓丨丨江祿讀書未竟雖有急速必待卷束齊然)
(後得起故無損敗人不厭其求假焉冤地理通釋蘇代曰外黃丨丨正義丨丨故城在曹州句縣西南三十)
(五里縣明一統志丨丨城在兖州府曹縣西南五十里漢置光武誕生于此又丨丨縣在濟南府城北九)
(十里本北齊長樂縣地隋改曰高苑縣属齊州唐析置丨丨縣以在濟水北故名庾信哀江南賦丨丨忠壯)
(身參末將兄弟三人義聲俱唱)
濟隂(詩曹譜疏見汶南下以史記梁孝王世家丨丨哀王不識者梁孝王子孝景中六年爲丨丨王一)
(歲卒無子國除地入于漢爲丨丨郡彭又彭越傳漢元年秋齊王田榮畔項王漢乃使人賜越將軍印使下)
(丨丨以擊楚帝漢書地理志丨丨郡故梁景帝六年别爲丨丨國宣甘露二年更名定陶後漢書祭祀志)
(章帝元和二年三月上東巡狩將至泰山道使使者奉一太牢祠帝堯于丨丨成湯靈臺上晉書文立傳前)
(在丨丨政事修明後于東宫盡輔導之節書元史地理志曹州唐初爲曹州後改丨丨郡越絶梁古治今)
(丨丨山陽濟北東郡畢也水經見濮水下)
濟上(公羊公觀魚于棠傳棠者何丨丨之邑而戰國策以天之道先王之靈河北之地隨先王舉之丨)
(丨濟上之軍受命擊齊大敗齊人輕卒銳兵長驅至國齊王遁而走莒僅以身免吕覽昌國君將五國之兵)
(以攻齊齊王使觸子將以迎天下之兵于丨丨齊王欲戰使人赴觸子恥而訾之曰不戰必剗若類掘若壟觸)
(子苦之欲齊君之敗于是以天下兵戰戰合擊金而却之卒北天下兵乘之觸子因以一乘去之莫知其所不)
(聞其聲)
濟岸(蕭楚材奉和展禮岱宗塗經濮濟詩林戈咽丨丨獸鼔震河庭)
濟隄(水經注王隠曰河决爲滎濟水受焉故有丨丨矣爲北濟也)
濟橋(說苑見雒路下)
濟清(戰國策見河濁下)
沇
沇水(書禹貢導丨丨東流爲濟入于河溢爲滎東出于陶丘北又東至于菏又東北會于汶又北東入于)
(海傳泉源為沇流去為濟在温西北平地曰水經濟水出河東垣縣東王屋山爲丨丨注孔安國泉源為沇)
(流去爲濟之避暑錄話禹貢水之正名而不可單舉者則以水足黑水弱水澧水之類是也非水之正名而)
(因以爲名則以水别之滄浪之水是也丨丨伏流至濟而始見沇亦地名可名以濟不可名以沇故亦謂之丨)
(丨乃知聖賢一字未嘗無法也東地理通釋濟職方兖州川泲出絳州垣曲縣王屋山南始發源曰丨丨既)
(見而伏東出于孟州濟源縣二源東源周迴七百步西源周迴六百八十五步合流至温縣是爲濟水西南入)
(于河)
沇州(史記夏本紀濟河惟丨丨鄭元曰言丨丨之界在此兩水之間)
沇洑(元好問古檜詩丨丨地中久駭浪思一鼔)
沇瀆(元好問游承天鎮懸泉詩不知承天此水何所本乃與丨丨争雄尊)
淄
淄水(水經丨丨出泰山萊蕪縣原山又東北過臨淄縣東又東過利縣東又東北入于海明一統志丨)
(丨在青州府城西五十里源出泰安州萊蕪縣原山流逹臨淄至夀光縣入濟水沈約譲五兵尚書表醜貎)
(悴容不藉鑒於丨丨駑足蹇步終取躓于鹽車養庾信謝滕王賚猪啟孫弘牧于丨丨惟以求錢卜式于上)
(林豈知其味)
淄澠(戰國策田單問魯仲子曰先生謂單不能下狄請問其說魯仲子曰當今將軍東有夜邑之奉西有)
(菑上之虞黃金横帶而馳乎丨丨之間有生之樂無死之心所以不勝者也又國子曰秦破馬服君之師圍)
(邯鄲齊魏亦佐秦伐邯鄲齊取丨丨魏取伊氏公子無忌爲天下循便計殺晉鄙率魏兵以救邯鄲之圍使秦)
(弗有而失天下是齊入于魏而救邯鄲之功也公吕覽白公問於孔子曰人可與微言乎孔子不應白曰若)
(以石投水奚若孔子曰沒人能取之白公曰若以水投水奚若孔子曰丨丨之合者易牙嘗而知之白公曰然)
(則人不可與微言乎孔子曰胡爲不可唯知言之謂者爲可耳說苑見雒路下新論丨丨共川色味異質)
(哀又丨丨殊源同歸於海宫商異聲俱會於樂公庾信江南賦渾然千里丨丨一亂馮子振十八賦建)
(章緫於門戶滄海跨於丨丨及王灣秋夜寓直即事懷贈蕭令公裴侍郎詩遙懷賓友計曲辨丨丨)
淄州(元史地理志見淄陵下)
淄川(明一統志丨丨縣在濟南府城東二百三十里本漢般陽縣屬濟南郡東漢屬齊國晉省劉宋置東)
(清河郡及貝丘縣北齊罷郡以縣屬齊州隋置淄州改貝州爲丨丨縣)
淄陵(元史地理志濟南路元初改濟南路緫管府舊領丨丨二州至元二年淄州割入淄莱路陵州割入)
(河間路又割臨邑縣隸河間路長清縣入泰安州禹城縣隸曹州齊河縣入德州割淄州之鄒平縣來屬置緫)
(管府)
淄青(唐書張宿傳元和末持節至丨丨李師道願割地遣子入侍既而悔復遣宿往暴卒于道)
淄右(庾信蕭太墓誌銘見淮東下韻江淹别賦君居丨丨妾家河陽吳融倒次元詩身近從丨丨家)
(元接觀津)
淄上(戰國策孟嘗君將入秦蘇代謂孟嘗君曰今臣來過于丨丨有土偶人與桃梗相與語桃梗謂土偶)
(人曰子西岸之土也挺子以爲人至歲八月降雨下淄水至則汝殘矣土偶曰不然吾西岸之土也土則復西)
(岸耳今子東國之桃梗也刻削子以爲人降雨下淄水至流子而去則子漂漂者將如何耳說苑今將軍東)
(有掖邑之封西有丨丨之寶金銀黃帶馳騁乎淄澠之間是以樂生而惡死也)
淄渭(拾遺錄見涇濮下)
淄許(唐書狄光嗣傳歴丨丨貝三州刺史)
淄衢(唐書鄜王憬傳長慶元年始王與瓊沔婺茂丨丨澶七王同封)
淄萊(元史地理志般陽府路唐淄州宋屬河南道金屬山東東路元初太宗在潛置新城縣中統四年割)
(濱州之蒲臺來屬先是淄州隸濟南路緫管府五年升淄州路置緫管府是歲改元至元割鄒平屬濟南路高)
(苑屬益都路二年改淄州路爲丨丨路益又登州唐初爲牟州復改登州宋屬河南道元初屬都路中統五)
(年别置丨丨路以登州隸之丨又張晉亨傳至元八年改懷遠大將軍丨路緫管)
淄垢(王令詩鎔金出丨丨)
淄涅(皎然寄顔武康士騁詩仗義冒險難持操去丨丨)
濰
濰水(史記淮隂侯傳龍且與信夹丨丨陳韓信乃夜令人爲萬餘囊滿盛沙壅水上流引軍半渡擊龍且)
(佯不勝還走龍且果喜曰固知信怯也遂追渡水信使人决壅囊水大至龍且軍大半不得渡即急擊殺龍且)
(龍且水東軍散走齊王廣亡去信遂追北至城陽皆虜楚卒水經丨丨出琅琊箕縣東北過東武城縣西又)
(北過平昌縣東又北過高密縣西又北過淳于縣東又東北逕都昌縣東又東北入于海明一統志丨丨源)
(出箕屋山東北達密州漢韓信與楚龍且戰夹丨丨即此又丨丨自密州諸城縣界流入高密縣境經昌邑)
(濰縣界東北入海見党懷英濰密道中懷古詩山斷下)
濰淄(書禹貢丨丨其道傳丨丨二水復其故道疏地理志云濰水出琅邪箕屋山北至都昌縣入海)
濰州(元史地理志丨丨唐初爲丨丨後廢宋爲北海軍復升丨丨)
濰縣(明一統志丨丨在萊州府平度州西一百八十里本漢下密縣属膠東國隋改北海縣唐置濰州治)
(北海縣尋廢州以縣屬青州宋建北海軍尋復爲濰州金属山東東路元属益都路本朝省縣入州又改州爲)
(縣属萊州府後改隸属平度州)
濰河(明一統志丨丨橋在青州府諸城縣北五里)
沂
沂水(書禹貢淮沂其又疏丨丨出泰山蓋縣臨樂子山南至下邳入泗過郡五行六百里唐書地理志)
(沂州琅邪郡丨丨縣注武德六年以丨丨新泰莒置莒州貞觀八年州廢以莒隸密州丨丨新泰來屬水經)
(丨丨出泰山蓋縣艾山南過琅邪臨沂縣東又南過開陽縣東又東過襄賁縣東屈從縣南西流又屈南過剡)
(縣西又南過良城縣西又南過下邳縣西南入于泗泗地理通釋沂出沂州丨丨縣艾山南至下邳西南入)
(酈道元謂水出尼丘山西北徑魯之雲門亦謂之丨丨水出泰山武陽之冠石山亦謂之丨丨明一統志丨)
(丨源發尼山之麓西流入泗水論語浴乎沂即此又沂州東南亦有丨丨其源發自青州府丨丨縣南流至沂)
(州與祊水合禹貢淮沂其乂是也丨又丨丨源出雕厓山流經本縣南二里入沂州又丨縣在青州府莒)
(州城西北七十里周爲鄆邑漢爲東莞縣後魏改爲新泰縣隋初改曰東安縣後于古蓋城別置東安縣而此)
(縣改名丨丨唐宋屬沂州金元屬莒州亭又丨丨橋在曲阜縣治南八里跨丨丨陳櫟風雩賦不此焉以)
(爲足上泝丨丨之曾异范雲古意贈王中書詩岱山饒靈丨丨富英竒)
沂河(明一統志丨丨在淮安府邳州城西自山東沂州西流至下邳西南入泗河達于淮)
沂川(南史王琳傳故吏朱瑒致書徐陵求琳首曰梁故建寧公琳洛濱餘胄丨丨舊族立功代邸效績中)
(朝)
沂泗(史記貨殖傳丨丨水以北宜五榖桑麻六畜地小人衆數被水旱之害民好蓄藏故秦夏梁魯好農)
(而重民志後漢書吕布傳曹操塹圍之壅丨丨以灌其城魏荀攸傳太祖自宛征吕布至下邳布敗退固)
(守攻之不拔連戰士卒疲太祖欲還攸與郭嘉說曰吕布勇而無謀今三戰皆北其銳氣衰矣三軍以將爲主)
(主衰則軍無奮意夫陳宫有智而遲今及布氣之未復宫謀之未定進急攻之布可拔也乃引丨丨灌城城潰)
(生擒布丨地理通釋見淮濟下崇劉詵詠歸亭賦宛城南之丨用建亭而象諸石贈棗腆詩攜手丨丨)
(間遂登舞雩堂)
沂澤(古今注走馬引樗里牧恭所作也爲父報冤殺人而亡藏于山谷之下有天馬夜降圍其室而鳴夜)
(覺聞其聲以爲吏追乃奔而亡去明視之馬迹也乃惕然大悟曰豈吾所居之處將危乎遂荷衣糧而去入于)
(丨丨援琴鼔之爲天馬之聲號曰走馬引焉)
沂汶(周伯琦釋奠孔子廟詩歴歴由丨丨行行望泗洙)
沂渚(宋書武帝紀見江湘下)
沂沭(元史五行志至元五年七月沂州丨丨二河暴漲决隄防害田稼)
沂州(元史地理志丨丨唐初改爲琅邪郡後仍爲丨丨宋屬京東東路金屬山東東路元屬益都路)
沂莒(元史順帝紀丨丨二州民饑發糧賑糶之若又叛臣傳宋人今日西無掣肘宜得幷力而東以水)
(路綴漣而遣舟師遵海以北擣膠莱之虛然後帥步騎直指丨丨滕嶧則山東非我有矣)
沂兖(唐書王遂傳于時析齊爲三鎮即拜遂丨丨海觀察使)
沂密(唐書高承簡傳保北兩城數與賊确會徐州救至岕爲李質所執兵遂潰拜兖海丨丨節度使遷義)
(成軍檢校尚書左僕射)
沂剡(元史齊齊克傳從諸王塔齊爾率蒙古軍二千攻荆山破之賜馬二匹與萬戶鼐濟以兵守丨丨略漣)
(海符又張均傳至元十二年賜金授忠翊校尉丨丨翼千戶)
沂鄂(禮記車不雕幾疏幾謂丨丨也謂不雕畫漆飾以爲丨丨攷工記輈人良輈環灂注環灂謂漆丨)
(丨如環)
沂山(周禮職方氏青州其山鎮曰丨丨元元史祭祀志成宗大德二年二月加封丨丨爲德東安王)
(明一統志丨丨在青州府臨朐縣南一百一十五里邪儲光羲登戲馬臺詩泗水南流桐柏川丨丨北走琅)
(縣)
沂岱(宋書武帝紀鮮卑負衆僭盜三齊狼噬冀青虔劉丨丨介恃遐阻仍爲邊毒宋史樂志盛德惟木)
(勾芒御神丨丨淮海厥功在民)
沂黃(戰國策見淮潁下)
沂陽(明一統志丨丨谷在汾州府介休縣西四十里)
沂西(春秋哀公二年春王二月季孫斯叔孫州仇仲孫何忌帥師伐邾取漷東田及丨丨田穀梁傳取漷)
(東田漷東未書也及丨丨田丨丨未盡也)
沂上(左傳公居于長府九月戊戌伐季氏殺公之于門遂入之平子登臺而請曰君不察臣之罪使有司)
(討臣以干戈臣請待于丨丨以察罪弗許以又諸侯還自丨丨盟于督揚曰大毋侵小執邾悼公其伐我故)
(遂次于泗上疆我田取邾田自漷水歸之于我服蘇軾常潤道中有懷錢塘寄述古詩丨丨已成曾點泮宫)
(初采魯侯芹)
漯
漯水(漢書地理志注見漯隂下天穆天子傳天子飲于丨丨之上官人膳&KR0951;獻之子天子美之水經)
(丨丨又東北逕清河縣故城北丨丨又東北逕文鄉城東南又東北逕博平縣右與黃溝同注川澤又東逕文)
(鄉城又東南逕王城北出又浮水故瀆又東北入東武陽縣東入河又有丨丨焉注地理志曰丨丨出東郡)
(武陽縣今丨丨上承河水於武陽縣東南西北逕武陽新城東)
漯河(明一統志丨丨在濟南府章丘縣東北七里源發長白山西北流入小清河又丨丨在東昌府高)
(唐州西二里溢涸無常水經云丨丨出於高唐即此)
漯沃(水經河水又東北爲丨丨津注地理風俗記曰千乘縣西北五十里有大河河北有丨丨城故縣也)
漯隂(史記驃騎衛將軍傳封渾邪王萬戶爲丨丨侯東漢書地理志平原郡縣丨丨注應劭曰漯水出)
(武陽東北入海河水經漯水又東北逕丨丨縣故城北又水又逕丨丨縣故城北)
漕
漕水(明一統志丨丨源發兖州府寧陽縣治東蛇眼泉北流至府城北三十里入洸水)
漕河(宋史徐的傳奏通泰州海安如臯縣丨丨詔未下的以便宜調兵夫濬治之岑參偃師東與韓樽)
(同詣景雲暉上人詩煙雲草色昨夜雨雨後秋風渡丨丨白居易久雨閒悶對酒偶吟詩淒淒苦雨暗銅駝)
(嫋嫋凉風起丨丨)
漕渠(史記河渠書天子令齊人水工徐伯表悉發卒數萬人穿丨丨三歲而通通以漕大便利漢書武)
(帝紀元光六年春穿丨丨通渭東晉書宣帝紀三年春三月奏穿廣丨丨引河入汴溉南諸陂始大佃於淮)
(北水唐書地理志京兆府長安天寶二年尹韓朝宗引渭入金光門置潭于西市以貯材木大歴元年尹韓)
(幹自南山開丨丨抵景風延喜門入苑以漕炭薪數又杜亞傳見渠中下又朱朴傳夫襄鄧之西夷漫百)
(里其東漢輿鳳林爲之關南菊潭環屈而流入于漢西有上洛重山之險北有白崖聫絡乃形勝之地沃衍之)
(墟若廣浚丨丨運天下財可使大集鮑照蕪城賦柂以丨丨注䢴溝也)
漕斜(蘇軾有言郡東北荆山下可以溝畎積水因與吳正王戶曹同往相視以地多亂石不果還遊聖女)
(山山有石室如墓而無棺槨或云宋司馬桓魋墓二子有詩次其韻詩共疑智伯初違趙猶有張湯欲丨丨)
漕船(漢書溝洫志遣大司農非調調均錢榖河决所灌之郡謁者二人發河南以東丨丨五百艘徙民避)
(水居丘陵九萬七千餘口餘唐書張萬福傳李正己反屯兵埇橋江淮丨丨積千不敢踰渦口德宗乃以萬)
(福爲濠州刺史召謂曰先帝改爾名正者所以褒也朕謂江淮草木亦知爾威名若從所改恐賊不曉是卿也)
(復賜舊名萬福因馳至渦口駐馬於岸悉發丨丨相銜進賊兵倚岸熟視不敢動)
漕穀(漢書趙充國傳至春省甲士卒循河湟丨丨至臨羌以眎羌虜揚威武傳世折衝之具)
漕輓(漢書張良傳劉敬說上都關中上疑之左右大臣皆山東人多勸上都雒陽雒陽東有成臯西有殽)
(澠背河鄉雒其固亦足恃良曰雒陽雖有此固其中小不過數百里田地薄四面受敵此非用武之國夫關中)
(左殽圅右隴蜀沃野千里南有巴蜀之饒北有胡苑之利阻三面而固守獨有一面東制諸侯諸侯安定河渭)
(丨丨天下西給京師諸侯有燮順流而下足以委輸此所謂金城千里天府之國劉敬說是也)
漕運(隋書郭衍傳衍爲開漕渠大監部率水工鑿渠引渭水經大興城北東至潼關丨丨四百里關中賴)
(之名曰富人渠領宋史高宗紀紹興五年置提點兩路公事官一員兼刑獄茶鹽丨丨市易事王羲之與)
(尚書僕射謝安書今事之大者未布丨丨是也)
漕下(漢書趙充國傳臣前部士入山伐材木大小六萬餘枚皆在水次願罷騎兵留弛刑應募及淮揚汝)
(南步兵與吏士私從者合凡萬二百八十一人用榖月二萬七千三百六十三斛鹽三百八斛分屯要害處冰)
(解丨丨繕鄉亭浚溝渠治湟陿以西道橋七十所令可至鮮水左右田事出賦人二十畮至四月草生發郡騎)
(及屬國胡騎伉健各千倅馬什二就草爲田者遊兵以充入金城郡益積蓄省大費)
雩
雩河(明一統志丨丨在兖州府城東五里自曲阜縣馬跑泉發源至本縣界入會通河)
雩泉(明一統志丨丨在青州府諸城縣西南三十里常山上宋蘇軾知密州禱雨於此有應因名之)
洸
洸水(水綏泗水北山西南逕魯縣北又西過瑕丘縣東屈從縣東南流漷冰從東來注之又南過平陽縣)
(又南過高平縣西丨丨從北西來流注之流明一統志丨丨在兖州府寧陽縣西三里即汶水反南經府城)
(西北又西至濟南州入會通河)
洸河(明一統志丨丨橋在汶上縣東四十里跨丨丨)
洸潰(詩有丨有丨既詒我肄)
泮
泮水(詩思樂丨丨言采其芹傳丨丨泮宫之水也天子曰辟廱諸侯曰泮宫箋泮之言半也半水者蓋東)
(西門以通水北無也名又序丨丨頌僖公能修泮宫也明一統志丨丨一雩水源發兖州府曲阜縣治西)
(南馬跑泉西流至府城東入泗水陳汪克寬泮宫賦樂丨丨而翺翔兮載龍旂之委蛇樵東陽縣學暉映)
(樓賦立辟雍於上京疏丨丨於侯邦)
泮池(汪克寬泮宫賦步前除以徜徉兮覩丨丨之澄碧)
泮宫(詩明明魯侯敬明其德既作丨丨淮夷攸服箋言僖公能明其德修丨丨而德化行于是伐淮夷所)
(以能服也公又魯頌譜僖公尊賢祿士修丨丨守禮教詩說僖作丨丨而落其成太史克頌禱之詞史)
(記封禪書天子曰明堂辟雍諸侯曰丨丨馘後漢書祭祀志注太室明堂太室與諸侯丨丨俱獻焉晉書)
(杜預傳預以天下雖安忘戰必危勤于講武修立丨丨江漢懷德化被萬里攻破山夷錯置屯營分據要害之)
(地以固維持之勢北水經注孔廟東南五百步有雙石闕即靈光之南闕百餘步即靈光殿基殿之東南即)
(丨丨也蘇李華含元殿賦詩歌楚室頌美丨丨諸侯之事也軾常潤道中有懷錢塘寄述古詩見沂上下)
泮林(詩翩彼飛鴞集于丨丨食我桑黮懷我好音風陶安孔廟賦溪流揚洙泗之波丨丨靄鄒魯之)
(李商隐詩但須鸑鷟巢阿閣豈假鴟鴞在丨丨)
泮涸(史記封禪書自華以西名山七名川四曰華山薄山薄山者襄山也岳山岐山吳岳鴻冢瀆山瀆山)
(蜀之汶山水曰河祠臨晉沔祠漢中湫淵祠朝那江水祠蜀亦春秋丨丨禱賽如東方名山川而牲牛犢牢具)
(珪幣各異而四大冢鴻岐吳岳皆有嘗禾陳寶節來祠其河加有嘗醪此皆在雍州之域近天子之都故加車)
(一乘駵駒四)
泮凍(史記封禪書自殽以東名山五大川祠二曰太室太室嵩高也恒山泰山會稽湘山水曰濟曰淮春)
(以脯酒爲歲祠因丨丨秋涸凍冬賽禱祠其牲用牛犢各一牢具珪幣各異)
御定駢字類編卷五十一
