欽定四庫全書
御定駢字類編卷一百十
數目門三十三
兩
兩儀(易繫辭易有太極是生丨丨正晉書贄虞傳考步丨丨則天地無所隱其情準三辰則懸象無所)
(容其謬宋舊唐書樂章經緯丨丨文化洽削平方域武功成史樂志見二絃下程迥周易古占丨丨者)
(乾坤之初盡也聖小學紺珠丨丨天地上劉琨勸進表元德通於神明姿合於丨丨王融北伐圖疏見)
(二曜下丘阮籍詠懷詩混元生丨丨四象運衡璣邕禇亮祭方樂章一德惟寧丨丨泰三材保合四時)
(韓愈寄崔立之詩歡華不滿眼咎責塞丨丨韋承慶詩徒喜逢千載何階答丨丨)
兩天(北史陸法和傳法和書其所居屋壁而塗之及剝落有文曰十年天子為尚可百日天子急如火周)
(年天子遞代坐又曰一母生三天丨丨共五年說者以為婁太后生三天子自孝昭即位至武成傳位後主共)
(五年焉)
兩日(宋書符瑞志見五八下小南史陳文帝紀梁太清初帝夢丨丨鬭一大一大者光滅墜地色正黃)
(其大如斗帝三分取一懷之十一月丙辰丨丨並出而鬭)(唐書懿宗紀乾符六年薛道衡老氏碑九鼎共)
(海水同飛丨丨與洛川俱鬭天又宋史禮志乾德元年八月禮儀使陶榖言饗廟郊丨丨行禮從祀官前七)
(日皆合於尚書省受誓戒自来一日之内受兩處誓戒有虧虔潔王建當窗織詩草蟲促促機下啼丨丨催)
(成一疋半甚羅隱出試後投所知詩此日蓬壺丨丨程當時消息分明楊萬里山居雪後詩青松根上蘭)
(根下猶得三朝丨丨看)
兩月(漢書成帝紀有丨丨相承晨見東方注京房易傳云君弱如婦為隂所乘則丨丨出南史梁武帝)
(紀太清二年春正月癸巳朔丨丨相承如鈎見於西方又詩三星在天疏小星箋云心在東方三月時則心)
(星始見在三月矣此箋云三月之末四月之中者正以三月至於六月則有四月此詩惟有三章而卒章言在)
(戶謂正中直戶必是六月昏也逆而差之則二章當五月首章當四月四月火見已久不得謂之始見以詩人)
(始作總舉天象不必章舉一月郤差次之使四月共當三章故每章之箋皆舉丨丨也又七月流火疏左傳)
(張趯曰火星中而寒暑退服虔云火大火星也季冬十二月平旦正中在南方大寒退季夏六月黃昏火星中)
(大暑退是火為寒暑之候事也知此丨丨昏旦火星中者月令季夏昏火星中六月既昏中以衝反之故十二)
(月旦而中也行又宋史王全斌傳俄詔發蜀兵赴闕人給錢十千未者加丨丨廩食全斌等不即奉命由是)
(蜀軍憤怨人人思亂東小學紺珠見四維下馬張籍送從弟刪東歸詩雲水南丨丨程貪歸慶節蹄輕)
(羅隱送陸郎中赴闕詩幕下留連丨丨強爐邊侍史舊焚香徐夤門外閒田數畆長有泉流因築直堤分為)
(兩沼詩見十分下通陳陶種蘭詩見一月下亦又明道雜志舊說宋莒公小學好證人誤書坐此招怨如)
(李獻臣三子名皆從累字長夀朋次復圭次徒芻也莒公曰朋象鳳羽之形非丨丨也)
兩珥(宋書五行志晉愍帝建武元年正月庚子白虹彌天三日並照日有重暈左右丨丨齊書天文志)
(建元元年六月甲申日南北丨丨西有抱黃白色宋史欽宗紀靖康元年二月丁未日有丨丨)
兩霜(蕭綜悲落葉詩見五晨下)
兩星(宋書符瑞志見一星下丨黃庭内景經注見九生下雲笈七籖中台丨小闊晉張華為司空死)
(其星開取鮑照白雪詩命娥外月際要媛丨丨間後白居易詔永豐柳植禁苑感賦詩定知元象今春柳)
(宿光中添丨丨)
兩辰(左傳襄公二十七年十一月乙亥朔日有食之辰在申司歷過也再失閏矣注文十一年三月甲子)
(至今七十一歲當有二十六閏今長歷推得二十四閏通計少再閏疏長歷推得二十四閏者釋例云閏者會)
(集數年餘日因宜以安之故閏月無中氣斗建斜指丨丨之間也魯之司歷漸失其閏至此日食之月以儀審)
(望知斗建之在申斗建在申乃是知周家九月也而其時歷稱十一月故知冄失閏也於是始覺其謬遂頓置)
(兩閏以應天正以叙事期下李謐明堂制度論見一隅)
兩虹(周權夜泊吳江詩丨丨渴飲駕空来千尋橫截玻瓈碧)
兩火(晉書五行志惠帝永熙中河内溫縣有人如狂造書曰丨丨投地哀哉秋蘭歸形街郵終為人歎丨)
(丨武帝諱蘭楊后字也居易林丨丨爭明雖鬭不傷分離且忍全我弟凡白易祭小弟文每一念至腸熱)
(骨酸如以丨丨刺灼心肝下趙抃郡齋偶成詩見一刀)
兩氣(宋史律歷志中盈朔虛分日月以會朔為正氣序以斗建為中是故氣進而盈分存焉置中節丨丨)
(之策以一月之全策三十減之每至中氣即一萬七千四十杪十二是為中盈分朔退而虛分列焉置一月之)
(全策三十以朔策及餘減之餘一萬八千三百七是為朔虛分綜中盈朔虚分而閏餘章焉正蒙聲者形氣)
(相軋而成丨丨者谷響雷聲之類兩形者桴鼓叩擊之類形軋氣羽扇敲矢之類氣軋形人聲笙簧之類)
兩極(晉書天文志周天三百六十五度五百八十九分度之百四十五半覆地上半在地下其二端謂之)
(南極北極北極出地三十六度南極入地三十六度丨丨相去一百八十二度半疆繞北極徑七十二度常見)
(不隱謂之上規繞南極七十二度常隱不見謂之下規宋史律歷志見二樞下)
兩曜(元史歷志中書令耶律楚材以大明曆後天乃損節氣之分減周天之秒去交終之率治月轉之餘)
(課丨丨之後先調五行之出沒以正大明曆之失若梁元帝纂要日月謂之丨丨法苑珠林善人廻向羣)
(流之歸溟壑大光攝受如丨丨之伴衆星明任昉為宣德太后重敦勸梁王令四時等契丨丨齊徐容太)
(常賦載丨丨以行空兮天之明兮九幽丨張說東都酺宴詩見二天下李白古風浮雲隔丨萬象昏隂霏)
(挾陸游春雨詩羲和丨丨疾走不可遮)
兩宿(宋書歷志見四旬下連又朱德潤出京口河冰阻舟二日方抵吕城詩艘若膠綴丨丨冐霜霰)
兩弦(參同契見一斤下以金丹諸真玄奥以身心分上下丨丨神氣别冬夏二至)
兩亥(范成大東宫夀詩丨丨開基遠三丁景統長自注藝祖太宗元命皆在亥今太上主上殿下元命皆)
(在丁)
兩坎(周易集解益卦六四虞翻曰坎為志三之上有丨丨象故以益志也)
兩陽(五代史司天考夫立天之道曰隂與陽隂陽各有數合則化成矣陽之策三十六隂之策二十四竒)
(偶相命丨丨三隂同得七十二何則隂陽之數合七十二者化成之數也化成則謂之五行之數五行之得期)
(數過之者謂之氣盈不及者謂之朔虛至於應變分用無所不通故以七十二為經術素問帝曰陽明何謂)
(也岐伯曰丨丨合明也注靈樞繫日月論曰辰者三月主左足之陽明巳者四月主右足之陽明丨丨合於前)
(故曰陽明也)
兩隂(易蒙六四困蒙吝注獨遠於陽處丨丨之中闇莫之發故曰困蒙也素問帝曰厥隂何也岐伯曰)
(丨丨交盡也注靈樞繫日月論曰戌者九月主右足之厥隂亥者十月主左足之厥隂丨丨交盡故曰厥隂也)
兩閏(左傳疏見兩辰下)
兩旦(庾信步陸逞碑日乃再中天成丨丨惠又羽調曲居休氣而四塞在光華而丨丨謝連秋懷詩)
(頹魄不再圓傾羲無丨丨)
兩夜(南唐近事嚴續相公歌姬唐鎬給事通犀帶皆一代之尤物也唐有慕姬之色嚴有欲帶之心因丨)
(丨相第有呼盧之會唐適預焉嚴命出妓解帶較勝於一擲舉座屏氣觀其得失六骰數廵唐彩大勝唐乃酌)
(酒命美人歌一曲以别相君宴罷拉而偕去相君悵然遣之杜甫村雨詩雨聲傳丨丨寒事颯高秋白居)
(易仙遊寺獨宿詩此中留我宿丨丨不能廻)
兩旬(宋史食貨志靖康初汴河決口有至百步者塞之工夫未訖乾涸月餘綱運不通南京及京師皆乏)
(糧責都水使者陳求道等命提舉京師所陳良弼同措置越丨丨水復舊綱運沓至兩京糧乃足沈佺期被)
(彈詩三日唯一飯丨丨不再櫛夏杜甫種萵苣詩丨丨不甲坼空惜埋泥滓獨孤及中詶于逖畢耀詩閉)
(關涉丨丨羈思浩無窮肌李宗閔贈毛仙翁詩不知仙客占青春骨纔教稱丨丨)
兩時(宋史兵志詔諸路教閱禁軍毋過丨丨九月内出教法格并圖象頒行之步射執弓發矢運手舉足)
(移步及馬射馬使蕃槍馬上野戰格鬭步用標排皆有法象凡千餘言使軍士誦習焉齊已海棠花詩半月)
(暄和留豔態丨丨風雨免傷摧)
兩朞(宋書禮志起居注晉武有二喪丨丨之中並不自祠亦近代前事也)
兩年(宋史度宗紀咸淳二年三月乙巳詔郡守丨丨為任方别授官權德輿七夕詩見一水下李德)
(裕嶺外守歲詩寒暄一夜隔客鬢丨丨催丨王安石鄞縣西亭詩收功無路去無田竊食窮城度丨黃庭)
(堅送項使君季約詩丨丨案頭筆一字不容私又楊萬里慶長叔招飲詩燕寧軒裏集羣仙薄宦歸來丨丨)
(西又九日郡中送白菊詩一夜風開瘦蕾丨丨南海作重陽)
兩春(嚴維餘姚祇役詩萬事無成新白首丨丨虚擲對滄流白居易羅子詩有女名羅子生來纔丨丨)
兩載(崔璞蒙恩除替將還京洛詩丨丨求人瘼三春受代歸盧琦望湖亭詩丨丨遊帝京雙鬢半垂白)
(闊黃庚别徐敬菊詩契又丨丨光隂一擲梭)
兩世(南史袁湛傳陳郡謝重王胡之外孫也於諸舅敬禮多闕重子絢湛之甥也嘗於公坐慢湛湛正色)
(謂曰汝便是丨丨無渭陽情絢有愧色哉綦母潛祗園寺詩丨丨分明見餘生復幾)
兩紀(金史樂志丨丨踐祚萬方寧康道韓愈落齒詩儻常歲一落自足支丨丨吳思和黃晉卿北山)
(紀游韻詩丨丨三人合相看一笑中)
兩歲(梁昭明太子太簇正月啓梅花舒丨丨之裝柏葉汎三光之酒曹松除夜詩見一宵下蘇軾海)
(會寺清心堂詩見一谿下)
兩朝(音潮漢書賈誼傳盗者剟寢戶之簾搴丨丨之器注丨丨高祖惠帝廟也齊書王儉傳贊文憲濟)
(濟輔相之體稱述霸王綱維典禮期寄丨丨綢繆宫陛舊唐書韓弘傳丨丨寵待加等宋史趙普傳自輔)
(弼丨丨周旋三紀茂巖廊之碩望分屏翰之劇權正直不回始終無玷謀猷可復風烈如生元史順帝紀欽)
(惟太皇太后承九廟之托啓丨丨之業親以大寳付之眇躬尚依擁佑之慈恪遵仁讓之訓爰極尊崇之典以)
(昭報本之忱綿王儉求解尚書表嘗總端右承管銓衡事涉丨丨歲一紀宋之問桂州三月三日詩丨丨)
(賜顔色二紀陪歡宴下崔顥江畔老人詩見五世下州杜甫蜀相詩見三顧苗發送孫德諭罷官往黔)
(詩中歲分符典石城丨丨趨陛謁承明聖皎然再入道場紀事詩自喜恩深陪侍從丨丨長在人前又宋)
(史宇文昌齡傳送使至雄州當宴從者不待揖而坐昌齡誚其使曰丨丨聘好百年矣入境置宴非但今日揖)
(而後坐此禮渠可闕邪使者陽若不服而心悟其非卒成禮去曹伯啓過白&KR1474;河詩久聽人間說白&KR1474;丨丨)
(曾此界中州丨又宋史寧宗紀詔車駕五日一朝泰安宮百官月丨又本音楊萬里和仲良催看黃才叔)
(秀才南園牡丹詩愁雨留花花已爛作晴猶喜丨丨寒)
兩代(王融永明樂丨丨分憲章一朝會書軌)
兩葉(舊唐書經籍志昔馬談作史記班彪作漢書皆丨丨而僅成劉歆作七略王儉作七志踰二紀而方)
(就之庾肩吾書品一字不遺丨丨傳妙按丨丨謂羲之獻父子也又新論見雙珠下金人銘丨丨不去)
(將用斧柯中白居易答微之詩與君相遇知何處丨丨浮萍大海許渾寄遠詩丨丨愁眉鎻不開獨含惆)
(悵上層臺將用斧柯)(周曇哀公詩見一毛下縠朱子詩丨丨行王惲醉歌行溪風吹面紋生丨丨蘭舟)
(鐃鼔起積吳萊早秋偶作寄宋景濓詩西風吹梧桐一葉丨丨沈周題錢舜舉漁樂圖詩漁船丨丨天地)
(間翻覺船寬浮世窄)
兩地(易繫辭參天丨丨而倚數往而知來功參天而丨丨)(隋書虞世基傳道藏宋史禮志成與壝俱)
(再則丨丨之羲也宋梁元帝元覽賦課七分與六日推丨丨與參天又史田敏傳先是丨丨供輸民多為)
(契丹鄉導敏自魚臺北悉驅南徙凡七百餘戶送定州又握竒經地方布風雲各在後衝之前天居兩端其)
(次地中居間丨丨為北是也張何遜與胡興安夜别詩念此一筵笑分為丨丨愁碧蘭寄阮郎詩郎如洛)
(陽花妾似武昌柳丨丨惜春風何時一攜手羲沈佺期隴頭水詩愁見三秋水分為丨丨泉儲光題虬上)
(人房詩交情分丨丨釋子一為心翃戴叔倫送郎士元詩交情分丨丨行色載孤舟韓送客一歸襄陽二)
(歸潯陽詩丨丨由來堪取興三賢他日幸留詩丨嚴維丹陽送韋參軍詩丹陽郭裏送行舟一别心知丨秋)
(為權德輿和司門殷員外早秋省中書直夜詩早晚得同舍侶知君丨丨結離憂白居易酬嚴中丞晩眺)
(黔江詩江水三迴曲愁人丨丨情住應多丨丨情東西動作經年别)(劉商随陽雁歌去章碣贈婺州蘇員)
(外詩見一時下獨徐鉉南都遇前嘉魚劉令言游閩嶺詩丨丨山光成賞隔年鄉思暗相知趙秉文和種)
(竹詩丨丨平分風月破大家留得雪霜看羽陳旅送張真人代祠武當龍虎兩山詩桂館祠官持節名山丨)
(丨躡丹梯)
兩塵(續仙傳丁約謂韋子威曰郎君得道尚隔丨丨子威問其故答曰儒謂之世釋謂之劫道謂之塵)
兩山(周禮考工記凡天下之地勢丨丨之間必有川焉大川之上必有涂焉左傳其北陵文王之所辟)
(風雨也疏此道在二殽之間南谷中谷深委曲丨丨相嶔故可以辟風雨宋史顔太初傳所居在鳬繹丨丨)
(之間號鳬繹處士之元史河源附錄又四五日水渾濁土人抱革囊騎過聚落糾木幹象州傳髦革以濟僅)
(容兩人自是丨丨峽束廣可一里二里或半里其深叵測易林丨丨萠使笮君㜏好皇女長婦多孫衆子)
(水經注山海經曰洞庭之山帝之二女居焉湖中有君山編山丨丨相次去數十里廻峙相望孤影若浮又)
(益州記曰平鄉江東逕峨眉山在南安縣界去成都南千里然秋日清澄望見丨丨相守如峨眉焉又氐道)
(縣有天彭山丨丨相對其形若闕謂之天彭門泉韓愈送李愿歸盤谷序太行之陽有盤谷盤谷之間甘而)
(土肥草木叢茂居民鮮少或曰謂其環丨丨之間故曰盤或曰是谷也宅幽而勢阻隱者之所盤旋李白西)
(嶽雲臺歌巨靈咆哮劈丨丨洪波噴箭射東海每李翺廣慶寺詩見一水下王建寄舊山僧詩雪後常同)
(席卧花時未省丨丨居遊王周金口步詩丨丨鬭咽喉羣石矗牙齒王安石鍾山詩見一水下范成大)
(雲安縣詩見一島下崖方岳梅花詩見一雪下酈權八渡詩見一菴下)
兩嶺(水經滱水南過廣昌縣南又東南過中山上曲陽縣北注滱水又屈而東合丨丨溪水水出恒山北)
(阜東北流歷丨丨間北嶺雖層陵雲舉猶不若南巒峭秀自水南步遠峰石磴透迤沿途九里歷睇諸山咸為)
(劣矣抑亦羊腸卭來之類者也六明一統志丨丨隘在太原府静樂縣南十里)
兩嶔(張九齡赴使瀧峽詩溪路日幽深寒空入丨丨)
兩崤(鄭世翼登北邙還望京洛詩三河分設險丨丨資巨防)
兩崦(高啓詩是時秋高鶴聲厲霜降丨丨纔收柑)
兩峯(水經注見雙立下于杜甫九日藍田崔氏莊詩見千澗下吳融送員外歸隱藍田詩曾吟工部)
(丨丨寒今日仙郎得挂冠撞蘇軾次韻劉景文西湖席上詩二老長身屹丨丨常大吕應黃鐘李獻能玉)
(華洞詩軟脚山堂一壺酒莫凉閒對丨丨秋佛黃鎮成送澗泉上人游十方詩丨丨塔影天垂蓋千林光地)
(布金迷吳澄題閣皂山詩漢吳仙跡丨丨齊欲拾瑶華路恐杜本秋興詩見雙澗下又蘇軾王晉卿示)
(詩欲奪海石詩從教四壁空未見丨丨蹙)
兩巖(韓愈贈别元協律詩丨丨雖云牢水石互飛發鐘貢奎題商侯畫山水圖詩東剼凌虛搆華侈撾)
(擊鼔丨丨間)
兩岑(李白安陸白兆山桃花巖寄劉侍御綰詩見一嶂下)
兩麓(朱子武陵精舍雜詠詩序屏下丨丨坡坨旁引還復相抱)
兩崖(易林三羝上山俱至隂安遂到南陽完其芝香丨丨相望未有枕牀朱翌釣臺賦忽丨丨之對峙)
(摩萬仞之蒼穹古杜甫劒門詩丨丨崇墉倚刻畫城郭狀又瞿塘懷詩西南萬壑注勍敵丨丨開常建)
(張天師草堂詩見四氣下入又五度溪詩五度溪上花生根依丨丨白居易初峽有感詩見一葦下張)
(籍山中贈日南僧詩見雙峯下下雍陶峽中行見一葉下李涉題招隱寺詩見一井皮日休銷夏灣詩)
(太湖有曲處其門為丨丨漓張飬浩遊香山詩一聲啼鴂百花落丨丨紅雨春淋吳師道居庸關詩百里)
(逹關下丨丨忽中開湍又德興開化道中詩丨丨蒼石間水激清瀉)
兩岸(宋書劉鍾傳循南走鍾與輔國將軍王仲德追之循先留别帥范宗民以精兵高艦據南陵夾屯丨)
(丨蔡陳書後主紀禎明二年夏四月戊申有羣鼠無數自州岸入石頭度淮至于青塘丨丨數日死随流出)
(江長宋史河渠志淳熙二年兩浙漕臣趙磻老言臨安府安牐至許村廵檢司一帶漕河淺澀請出錢米發)
(丨丨人戶出力開濬陽水經注溱水又西南歴臯口太尉二山之間是曰真峽丨丨傑秀壁立虧天昔嘗鑿)
(石架閤令丨丨相接以拒徐道覆絲大業雜記龍舟下一重長秋内侍及乘舟水手以青大絛繩六條丨丨)
(引進王皇甫松大隱賦見一牀下蜀庾信上益州上柱國趙詩見一山下陳子良入詩水霧一邊起風)
(林丨丨秋島夾雙洲)(陳子昂入峭峽安居谿詩煙沙分丨丨露王灣次北固山下詩見一帆下王維桃)
(源行漁舟逐水愛山春丨丨桃花夾去津來李白望天門山詩丨丨青山相對出孤帆一片日邊王昌齡)
(箜篌引盧谿郡南夜泊舟夜聞丨丨羌戎謳注杜甫奉酬薛十二丈判官見贈詩東南丨丨坼橫水滄溟)
(錢起歸雁詩潚湘何事等間回水碧沙明丨丨苔丨盧綸送樂平苗明府詩見一船下張建封競渡歌丨)
(羅衣破暈香銀釵照日如霜刃西白居易城上夜宴詩風月萬家河丨丨笙歌一曲郡樓劉禹錫竹枝詞)
(丨丨山花似雪開家家春酒滿銀杯劉李涉竹枝詞荆門灘急水潺潺丨丨猿啼煙滿山兼中春登樓詩)
(丨丨煙花春富貴一樓風月夜凄凉憐王安石憶鍾陵詩秪應丨丨當時柳能到春來尚可趙秉文扈蹕)
(萬寧宫詩花萼夾城通禁籞曲江丨丨盡樓臺雨薩都拉江浦夜泊詩棹歌未斷西風起丨丨菰蒲雜聲)
兩洞(唐書驃傳見七穴下裴水經注泿水又東涇懷化縣入于海水有䱜魚淵廣州記曰䱜魚長二丈)
(大數圍皮皆鑢物生子子小随母覓食驚則還母腹中南越志曰暮從臍入旦由口出腹裏丨丨腸貯水以飬)
(子腸容二子兩則四焉)
兩陂(王安石初夏即事詩石梁茅屋有彎碕流水濺濺度丨丨)
兩塹(宋書索虜傳嗣又遣并州刺史伊樓拔助鄭兵攻虎牢塞丨丨德祖随方抗拒頗殺虜而將士稍零)
(落)
兩垞(貢師泰題王維輞川圖詩丨丨矗岧岧重湖渺悠悠)
兩蹊(荆浩盡山水賦石分三面路看丨丨)
兩畔(儀禮既夕右齻左齻疏右齻左齻謂牙丨丨最長者孟浩然渡楊子江詩桂檝中流望京江丨丨)
(明道伊用昌題茶陵縣門詩茶陵一好長街丨丨栽柳不栽槐)
兩堤(宋史河渠志李立之言北京南樂館陶宗城魏縣淺口永濟延安鎮瀛州景城鎮在大河丨丨之間)
(乞相度遷於堤外於是用其說分立東西丨丨五十九埽煬帝開河記見四散下王褒别王都官詩河橋)
(丨丨絶橫岐數路分巷楊萬里遊翟園詩見一下)
兩谷(晉書地理志營室流為并州分為衛國州不以衛水為號又不以恒山為稱而云并者蓋以其在丨)
(丨之間也條元史按扎爾傳歲壬午元帥石天應守河中府屯中山金候將軍率昆弟兵十餘萬夜襲河中)
(天應遣偏禆吳權府率五百兵出東門伏丨丨關諭之曰俟其半過即翼擊之俾腹背受敵即成禽矣吳醉敵)
(至聲援弗繼城遂䧟)
兩坡(王庭筠韓陵道中詩石頭犖确丨丨間不記秋來幾往還)
兩水(詩溱與洧方渙渙兮傳溱洧鄭丨丨名門元史按扎爾傳按扎爾侯華善南戍沔州之右珠嚕西)
(戍階州之丨丨謹斥候嚴廵邏西南諸州不敢犯之毛李白秋登宣城謝朓北樓詩見雙橋下皮日休遊)
(公壇詩丨丨合一澗潨崖却為浦)
兩海(戰國策黃歇說昭王曰王一善楚而關内二萬乘之主注地于秦齊之右壤可拱手而取也是王之)
(地一經丨丨要絶天下也丨北史西域傳見西域下東又大秦國地方六千里居丨之間水經注恒水)
(流入東海蓋二水所注丨丨所納自為東西也)
兩原(源同漢書西域傳其河有丨丨一出蔥嶺山一出于闐管子上無量則民乃妄文巧不禁則民乃)
(滛不障丨丨則刑乃繁注丨丨謂妄之原上無量也滛之原不禁文巧也水經注河水東流潛行地下至規)
(期山北流分為丨丨一江總濟黃河詩見九道下曹松訪山友詩逕通高屋重雲翳丨丨)
兩洲(鮑照採菱歌見雙嶼下)
兩灘(范成大題畫卷詩鑿洛秋江水石高明楓老柳丨丨橫)
兩澗(明一統志丨丨水在黎州安撫司東西各有澗至登高山下合為一漢源之田皆仰此灌溉蘇軾)
(聞林夫當徙靈隱寺寓居詩靈隱前天竺後丨丨春淙一靈鷲吳萊早秋詩蛟龍踞丨丨鸛鶴鳴層岡)
兩峽(楊萬里明發黃土龕過高路詩又過峥嶸丨丨間也無溪水也無田王寂沁水山寺詩丨丨山高)
(月半輪五更人起馬嘶頻)
兩溪(明道雜志古人作詩賦事不必皆實如謝宣城詩澄江淨如練宣城去江近百里州治左右無江但)
(有丨丨耳或當時謂溪為江亦未可知也倒謝靈運發歸瀨三瀑布望丨丨詩積石竦丨丨飛泉三山沈)
(約被褐守山東詩見一瀉下月竇鞏題劒津詩見雙劒下朱放歸桐廬舊居詩三暖時花競發丨丨分處)
(水争流見范成大昌化詩一洲下)
兩湖(黃公度陳晉江宴同僚于二公亭詩隔岸樓臺春去遠丨丨煙雨酒微醒郝經湖水來詩枯風怒)
(遏長川廻丨丨五月生黃埃)
兩津(陳與義觀江漲詩疊浪併翻孤日去丨丨橫卷半天流)
兩池(唐書食貨志蒲州安邑解縣有池五總曰丨丨歲得鹽萬斛以供京師又韓約傳韓約朗州武陵)
(人本名重華志勇決略涉書有吏幹歷丨丨榷鹽使虔州刺史又田令孜傳令孜白以丨鹽丨歸鹽鐡使即)
(自兼丨丨榷鹽使四又元史天文志圭表以石為之長一百二十八尺廣尺五寸厚一尺四寸座高二尺六)
(寸南北兩端為池圓徑一尺五寸深二寸自表北一尺與表梁中心上下相直外一百二十尺中心廣四寸兩)
(旁各一寸畫為尺寸分以逹百端兩旁相去一寸為水渠深廣各一寸與南北丨丨相灌通以取平)
兩塘(宋史河渠志李立之言臣自決口相視河流至乾寧軍分入東西丨丨次入界河於劈地口入海通)
(流無阻宜修立東西堤少馬祖常淮南田歌春風丨丨側多路人行)
兩濼(宋史河渠志京東路體量安撫黃廉言梁山張澤丨丨十數年來淤澱每歲汎浸近城民田乞自張)
(澤濼下流濬至濱州可泄壅滯從之)
兩涘(莊子丨丨渚涯之間不辨牛馬)
兩湄(水經注其水自北苑南出歷京城内河干丨丨)
兩瀆(水經注見雙&KR1474;下)
兩涯(于鵠尋李逸人舊居詩舊隱松林下衝泉入丨丨)
兩洪(宋史河渠志京東轉運司言清河與江浙淮南諸路相通因徐州吕梁百步丨丨湍淺險惡多壊舟)
(楫商賈不行)
兩漕(宋史食貨志自東廣而出乘大水無灘磧其勢甚易自西廣而出水小多灘磧其勢甚難建炎末鬻)
(鈔未幾復止然官船客鈔亦屢有更革東西丨丨屢有分合)
兩潮(宋史河渠志知杭州李偃言湯村巖門白石等處並錢塘江通大海日受丨丨漸至侵囓乞依六和)
(寺岸用石砌疊乃命劉阮濟修治濁又蘇軾傳太湖之水溢為松江以入海海日丨丨潮而江清元史河)
(渠志平章特爾格奏太湖澱山湖昨嘗奏過先帝差倩民夫二十萬疏掘已畢今諸河日受丨丨漸致沙漲若不)
(依舊宋例令軍屯守必致坐隳成功書范成大初赴明州詩見七堰下陸游送子遹詩寄忽遣過三日發)
(渡何曾無丨丨饒錢惟善送李德夫福建運司書吏詩萬石鹽輸海賦丨丨魚上助盤餐)
兩渠(漢書&KR1474;洫志自鄭國渠起至元鼎六年百三十六歲而兒寬奏請穿鑿六輔渠後十六歲大始二年)
(趙中大夫白公復奏穿渠名曰白渠民歌之曰田於何所池湯谷口鄭國在前白渠起後舉臿為雲決渠為雨)
(涇水一石其泥數斗且溉且糞長我禾黍衣食京師億萬之口言此丨丨饒也唐書突厥傳今潼關之西隴)
(山之東鄜坊之南終南之北十餘州之地已數十萬家吐蕃緜力薄材食鮮藝掘不及中國遠甚誠能復丨丨)
(之饒誘農夫趣耕擇險要繕城壘屯田蓄力河隴可復豈唯自守而已)
兩岔(宋史夏國傳子諒祚立諒祚景宗長子也小字寗令哥國語謂歡喜為寗令丨丨河名也母沒藏氏)
(從元昊出獵至此而生諒祚遂名焉南明一統志丨丨江在遵義府黃平安撫司西十五里)
兩流(宋史河渠志王宗望言大河自元豐潰決以來東北丨丨利害極大頻年紛争國論不決水官無所)
(適從合周權徐州莫泊風雨驟至詩丨丨一混涇渭噴薄東注無時回)
兩派(宋史河渠志秦淮之水流入府城别為丨丨正河自鎮淮新橋直注大江其為青溪自天津橋出柵)
(砦門亦入於江緣柵砦門地近為有力者所得遂築斷青溪水口剏為花圃每水流暴至則泛溢浸蕩城内居)
(民尤被其害下水經注見七虎)
兩渡(高啓送錢塘守詩潮來丨丨皆侵岸日落諸山半入城)
兩牐(宋史河渠志揚州守臣熊飛言揚州運河惟藉瓜州真州丨丨瀦積令有司葺理上下二牐以防走)
(泄)
兩埽(宋史河渠志北京留守韓琦言今歲兵夫數少而金堤丨丨修上下約甚急深進馬頭欲奪大河緣)
(二股及嫩灘舊闊千一百步是以可容漲水今截去八百步有餘則將束大河於二百餘步之間下流既壅上)
(流蹙遏湍怒又無兵夫修護堤岸其衝決必矣)
兩石(水經注崦嵫之山在西海郡北山有石赤白色以丨丨相打則水潤打之不已潤盡則火出山石皆)
(然炎起數丈逕日不滅史韓愈招楊之罘詩柏生丨丨間萬歲終不大又宋兵志詔諸路有步射引弓丨)
(丨彍弩四石五斗已上者奏遣詣闕)
兩閘(蘇轍和子瞻次孫覺諫議韻題邵伯閘上斗野亭見寄詩扁舟未遽解坐待丨丨平)
兩井(唐書黑齒常之傳垂拱中突厥復犯塞常之率兵追擊至丨丨忽與賊遇賊騎三千方擐甲常之見)
(其囂以二百騎突之賊皆棄甲去)
兩淖(吕覽夫草有莘有藟獨食之則殺人合而食之則益夀萬堇不殺漆淖水合丨丨則為蹇涇之則為)
(乾金柔錫柔合兩柔則為剛燔之則為淖或溼而乾或燔而淖類固不必可推知也)
兩泉(蘇軾泂酌亭詩泂酌丨丨挹彼注茲一缾之中有澠有淄)
兩橋(南史韋叡傳魏人先於邵陽洲兩岸為丨丨樹柵數百步跨淮通道叡裝大艦使梁郡太守馮道根)
(廬江太守裴邃秦郡太守李文釗等為水軍會淮水暴長叡即遣之鬭艦競發皆臨賊壘李白題瓜州新河)
(餞族叔舍人賁詩見雙閣下)
兩國(五代史晉高祖皇后李氏傳德光使人謂太后曰吾聞重貴不從母教而至於此可求自便勿與俱)
(行太后答曰重貴事妾甚謹所失者違先君之志絶丨丨之歡然重貴此去幸蒙大惠全生保家母不随子欲)
(何所歸榮易林日中明德丨丨盛興仁聖會遇君受其福臣多祿新論秦孝公使商鞅攻魏魏遣公子昂)
(逆而拒之鞅謂昂曰昔鞅與公子善今俱為丨丨將不忍攻願一飲醼休二師公子許焉遂與之會鞅伏甲虜)
(之擊破魏軍憂劉因憶郝伯常詩一檄期分丨丨長纓不到越王頭)
兩京(齊書孔稚珪傳見四主下水陳書沈不害傳東膠西序事隆乎三代環林璧業盛於丨丨唐書)
(僕固懷恩傳從王破賊於新店以復丨丨有殊功詔加開府儀同三司鴻臚卿封豐國公宋史太宗紀雍熙)
(三年九月丙寅朔減丨丨諸州繫囚流以下一等杖罪釋之謝靈運撰征賦竊強秦之三輔陷隆周之丨丨)
(公又會吟行丨丨溾佳麗三都豈能似九尹式送晉熙别詩色移三代服塵化丨丨衣張齡奉和聖製)
(途次陕州詩川原三晉别襟帶丨丨同日杜甫柳司馬至詩有使歸三峽相過問丨丨又秋䕫府詠懷詩)
(丨丨猶薄産四海絶随肩又白居易江州赴忠州詩斂手辭雙闕回眸望丨丨七德舞樂賦見十八下)
(牟融送范啓東詩畫史名當代聲華重丨丨都楊允孚灤京雜詠見一般下郝經化城行壯哉三與丨丨)
(殿閣樓觀頏空明)
兩邦(蘇軾次韻滕元發許仲途秦少游詩丨丨旌纛光相照十畆鋤犂手自親)
兩都(晉書左思傳班固丨丨理勝其辭張衡二京文過其意孟郊和宣州錢判官使院廳前石楠樹詩)
(始覺石楠詠價傾賦丨丨談蘇軾刁景純席上和謝生詩綺羅勝事齊三閣賓主鋒敵丨丨又金史王競)
(傳博學而能文善草隸書工大宇丨丨宫殿牓題皆競所書士林推為第一邢邵冀州刺史封隆之碑出三)
(代而克阜歷丨丨而轉盛偶李嶠扈從還洛詩四海帝王家丨丨周漢室杜甫題詩丨丨開幕府萬㝢插)
(軍麾)
兩郡(漢書辛慶忌傳大將軍王鳳薦慶忌前在丨丨著功迹徵入歷位朝廷莫不信鄉李端送王副使)
(還并州詩曾持丨丨印多比五侯家蘇軾送穆越州詩見四朝下)
兩州(五代史韓建傳其叔父豐謂建曰汝陳許間一田夫爾遭時之亂蒙天子厚恩至此欲以丨丨百里)
(之地行大事覆族之禍吾不忍見來白居易醉封詩筒寄微之詩為向丨丨郵吏道莫辭去遞詩筒又和)
(微之詩甲乙三道科蘇杭丨丨主丨曹松自吳門之陽羨道中書事詩千室綺羅浮畫楫丨絲竹會茶山)
(歐陽修奉答子履學士見贈詩豫約詩筒屢來往丨丨鷄犬接封疆)
兩縣(漢書薛宣傳頻陽縣北當上郡西河多盜賊其令薛恭本縣孝者功次稍遷未嘗治民職不辨而粟)
(邑縣小民謹樸易治令尹賞久郡用事吏為樓煩長舉茂材遷在粟宣即以令奏賞與恭換縣二人視事數月)
(而丨丨皆治淹齊書武帝紀頃水雨頻降潮流荐滿二岸居民多所漬遣中書舍人與丨丨官長優量賑䘏)
(條李休烈詠毁天樞詩計合一麻線挽何勞丨丨索人夫)
兩邑(公羊辛未取郜辛巳取防傳取邑不日此何以日一月而再取也何言乎一月而再取注据取漷東)
(田及沂西田亦一月再取丨丨不日)
兩關(漢書西域傳見四郡下駐楊允孚灤京雜詠居庸千古翠屏環飛騎將軍丨丨張翥送劉大理)
(詩六奠星文開井絡丨丨鳥道插天梯)
兩城(齊書劉善明傳擢吾為首佐授吾為大郡付吾關中委吾留任既不辨有抽劒丨丨之用橫槊搴旗)
(之能徒以絜瓶小智名參佐命常恐朝露一下深恩不酬憂深責重轉不可據五代史符存審傳從戰胡柳)
(陂晉軍晨敗亡周德威存審與其子彦圖力戰暮復敗梁軍於土山遂取德勝築河南北為丨丨晉人謂之夾)
(寨子元史河渠志至治三年三月大都河道提舉司言海南岸東西道路當丨丨要衝金水河浸潤于其上)
(海子風浪衝嚙於其下且道狹不時潰陷泥濘車馬艱於往來如以石砌之實永久之計也吕覽趙襄子攻)
(翟勝老人中人使使者來謁之襄子方食摶飯有憂色左右曰一朝而丨丨下此人之所以喜也今君有憂色)
(何襄子曰江河之大也不過三日飄風暴雨日中不湏臾今趙氏之德行無所於積一朝而丨丨下亡其及我)
(乎志趙抃再登亭偶作見一水下六又明一統丨丨山在兖州府濟寧州南十里)
兩鄉(長孫佐輔杭州秋日别故友詩見一世下御王勃秋江送别詩見一水下王昌齡送柴侍詩見)
(一道下夜戴叔倫赴撫州對酬崔法曹夜雨滴空階詩丨丨同雨旅館又無燈盧綸與從弟瑾同下第後)
(出關詩對酒已成千里客望山空寄丨丨心至夜郡齋宴别詩相逢一尊酒共結丨丨愁)(張登冬白居易)
(除官赴闕留贈微之詩見一水下)
兩村(徐夤酒醒詩天暖天寒三月暮溪南溪北丨丨名)
兩街(唐書李德裕傳拜中書門下平章事封贊皇縣伯罷京兆築沙堤丨丨上朝衛兵五代史孫德昭)
(傳太祖至華州德昭以軍禮迎謁道旁太祖至京師表同州留後將行京師民復請留遂留為丨丨制置使)
(李洞贈三惠大師詩詔落五天開夏&KR0688;丨丨人競禮長眉楊萬里迓使客夜歸詩見一輪下)
兩市(唐書田令孜傳令孜語内園小兒尹希復王士成等勸帝籍京師丨丨蕃旅華商寳貨舉送内庫使)
(者監閟櫃坊茶閣有來訴者皆杖死京兆府昭又秦宗權傳全忠以檻車上送京師兩神策兵縻護宗御延)
(喜樓受俘京兆尹曳以組練徇丨丨引頸視車外呼曰宗權豈反者耶顧輸忠不效耳觀者大笑)
兩驛(大業雜記自山陽淮至於楊子入江三百餘里水面闊四十步造龍舟兩岸為大道種榆柳自東都)
(至江都二千餘里樹蔭相交每丨丨置一宫為停頓之所自京師至江都離宫四十餘所白居易權攝昭應)
(早秋書事詩郵傳擁丨丨簿書堆六曹)
兩程(黃庭堅衡永道中詩見一舍下韶楊萬里南雄解舟詩順流更借江風便此去州只丨丨)
兩戍(宋史鄭文寳傳文寳言威州在清遠軍西北八十里樂山之西約葫盧臨洮二河壓明沙蕭門丨丨)
(東控五原北固峽口)
兩寨(砦同五代史房知溫傳盧臺戍軍夾水東西為丨丨元史成宗紀雲南省臣額森布哈征乞藍拔)
(瓦農開陽丨丨其黨答剌率諸蠻來降乞藍悉平以其地為雲遠路軍民總管府又邸順傳金末盜起順會)
(諸族集鄉人豪壯數百人與其弟常築丨丨於石城元保分據以守)
兩路(宋史真宗紀景德二年春正月癸丑罷諸路行營合鎮定丨丨都部署為一又選舉志累朝以廣)
(南遠利入不足以資正官故使舉人兩與薦選者試刑法於漕司以合格者注攝丨丨謂之待次攝官又河)
(渠志宜專護上約及二股堤岸若今歲東流止添二分則此去河勢自東近者二三年遠者四五年候及八分)
(以上河流衝刷已闊滄德堤埽已固自然北流日減可以閉塞丨丨俱無害矣元史世祖紀詔平陽京兆丨)
(丨宣撫司僉兵七千人於延安等處守隘以萬戶鄭鼎實喇蒙古岱領之貧不能應役者官為資給又齊書)
(袁彖等傳論刑開二門法有丨丨)
兩道(書洪範日月之行疏有月行之道與日道相近交路而過半在日道之裏半在日道之表其當交則)
(丨丨相合交去極遠處丨丨相去六度於陳書文帝紀天嘉五年六月丁未夜有白氣丨丨出北斗東南屬)
(地長王阮瀑布詩見一雙下輕又漢書趙充國傳充國及史董通年以為武賢欲引萬騎分為丨丨出張)
(掖回遠千里以一馬自佗負三十日食為米二斛四斗麥八斛又有衣裝兵噐難以追逐宋史韓世忠傳太)
(子貝勒軍江北烏珠軍江南世忠以海艦進泊金山下預以鐡綆貫大鉤授驍健者明旦敵舟譟而前世忠分)
(海舟為丨丨出其背每縋一綆則曳一舟沈之烏珠窮蹙求會語祈請甚哀又北史百濟國傳婦人不知粉)
(黛女辮髮垂後已出嫁則分為丨丨盤於頭上)
兩界(唐書天文志隂緯單環皆準陽經與陽經相銜各半内外俱齊面平上為天下為地平上為丨丨内)
(外為周天百刻臣宋史職官志崇寧三年詔文思院丨丨監官立定文一員武臣二員並朝廷選差元史)
(選舉志都監同監四界陞副使又四界陞大使又三界陞提領又三界資品錢穀官并雜職内遷用行省差設)
(人員各添丨丨陞轉晩黃庭堅答李泉州元善詩見一壁下柳貫垂虹亭眺詩丨丨星河㴠倒景千家樓)
(閣載浮萍)
兩部(漢書尹翁歸傳田延年為河東太守除補卒史徙署督郵河東二十八縣分為丨丨閎孺部汾北翁)
(歸部汾南所舉應法得其罪辜此南史孔珪傳門庭之内草莱不剪中有蛙鳴曰我以當丨丨鼔吹蘇軾)
(贈王子直秀才詩見千頭下邀又次韻述古過周長官夜飲詩已遣亂蛙成丨丨更明月作三人又約公)
(擇飲是日大風詩紫衫玉帶丨丨全琵琶一抹四十絃葉顒序山家幽寂之趣詩雲舒山色千峯秀雨過蛙)
(聲丨丨鳴門又黃庭内景經丨丨水玉對生使人長生昇九天)
兩蕃(藩同宋書謝晦傳申二台之匪辜明丨丨之無罪羅隱錢塘府亭詩見九牧下又唐書裴懷古)
(傳轉幽州都督綏懷丨丨將舉落内屬而又安祿山傳為互市郎張守珪節度幽州祿山盜羊獲守珪將殺)
(之呼曰公不欲滅丨丨邪何殺我守珪壯其語又見偉而晢釋之杜甫後出塞詩獻凱日繼踵丨丨静無虞)
兩境(北史李崇傳為荆州刺史鎮上洛邊戍掠得齊人者悉令還之南人感德仍道荆州口二百許人丨)
(丨交和無復烽燧之警)
兩徼(范成大入分宜詩孰云丨丨吏賢否已判然)
兩區(宋史禮志張浚等言雨澤稍愆乞禱上曰朕患不知四方水旱之實宫中種稻丨丨其一地下其一)
(地高高者其苗有稿意矣湏精加祈禱以救旱暵)
兩頃(白居易詠懷詩如何辦得歸山計丨丨村田一畆宫)
兩間(宋書郭世道傳子原平父喪既終自起丨丨小屋以為祠堂每至節歲蒸嘗於此宋史禮志所司)
(預設次於敦化堂後又於堂上稍北當中丨丨設次南向設御座李廓贈商山東于嶺僧詩見一溪下又)
(宋史胡安國傳願疆於為善益新厥德使信於諸夏聞於夷狄者無曲可議則至剛可以塞丨丨一怒可以安)
(天下矣)
兩漢(尚書正義序漢氏大濟區宇廣求遺逸採古人於金石得今書於齊魯其文則歐陽夏侯二家之所)
(說蔡邕碑石刻之古文則丨丨亦所不行安國注之實遭巫蠱遂寢而不用歴及魏晉方始稍興故馬鄭諸儒)
(莫覩其學所注經傳時或異同丨齊書孔稚珪傳匃奴為患自古而然雖三代智勇丨權竒筭略之要二塗)
(而已家北史袁翻傳丨丨警於西北魏晉備在東南顔氏訓上書陳事起自戰國逮於丨丨風流彌廣)
(文中子三國何其孜孜多虞乎吾觀桓靈傷之捨丨丨將安取制乎高適同觀陳十六史興碑詩東周既削)
(弱丨丨更淪沒處王周遊仙都觀詩丨丨真仙在何廵香行遶蕊珠宫)
兩晉(陳書沈不害傳古者王世子之貴猶與國子齒降及漢儲茲禮不墜暨乎丨丨斯事彌隆所以見師)
(嚴而道尊者也有羅隱送蘄州裴員外詩丨丨家聲湏主六朝文雅别無人)
兩周(戰國策見一攻下之晉書束晳傳時欲廣農晳上議云丨丨争東西流史起惜漳渠之侵明地利)
(之重也三北史文苑傳序見八儒下此吕覽秦雖大勝於長平年然後決士民倦糧食當時也丨丨全其)
(北存魏舉陶削衛地方六百有之勢是而入大蚤奚待於魏敬之說也又陳書周弘正傳見二陸下)
兩楚(陳基遊狼山寺詩淮海北來吞丨丨江湖南去控三吳)
兩韓(戰國策成午從趙來謂申不害於韓曰子以韓重我於趙請以趙重子於韓是子有丨丨而我有兩)
(趙也)
兩趙(戰國策見丄)
兩江(宋書索虜傳彼謂我攻城日當掘塹圍守欲出來斫營我亦不近城圍彼止築堤引水灌城取之彼)
(揚州城南北門有丨丨水此二水引用自可如人意也宋史高宗紀建炎元年冬十月辛巳以光世為滁和)
(濠州江寧府界招捉盜賊制置使御營統制官苖傅為使司都統制朝請郎李棫提舉廣西左右丨丨峒丁公)
(事販又光宗紀紹熙四年秋七月癸未禁邕州左右丨丨鬻生口又兵志兵威既振先脅右江右江既附)
(復脅左江丨丨附則諸蠻無不附者降元史世祖紀丁卯建都王烏蒙及金齒一十二處俱建都先為緬所)
(制欲降未能時諸王桑阿克達爾及行省右丞泰布參知政事伊克德濟分道征緬於阿昔阿禾丨丨造船二百)
(艘順流攻之拔江頭城令都元帥袁世安戍之遂遣使詔諭緬王不應建都太公城乃其巢穴遂水陸並進攻)
(太公城拔之故至是皆降照謝靈運遊嶺梅山詩威催三山峭瀄汩丨丨駛鮑還都至三山望石頭城詩)
(丨丨皎平迥三山鬱駢羅陽庾信上益州上柱國趙王詩見雙峯下齊已寄歐侍郎詩大象影和山面落)
(丨丨聲合郡前流一楊萬里過招賢渡詩見江下)
兩淮(宋史高宗紀紹興五年十二月癸丑命丨丨川陜荆襄荆南諸帥府參謀官各一員提點屯田又)
(紹興二十年夏四月癸酉置力田科募江浙福建民耕丨丨閒田牟融沈存尚林亭夜宴詩松菊寒香三徑)
(晩桑榆煙景丨丨秋風宋无揚州即事詩丨丨先按堵孤注獨橫籌吳萊雨度楊子江詩三楚畸民類魚)
(鼈丨丨大將猶熊虎)
兩河(孔穎逹毛詩正義序齊魏丨丨之間茲風不墜傳周書静帝紀丨丨妖孽一朝清蕩宋史聶昌)
(會金人再議和割丨丨湏大臣報聘詔耿南仲及昌往昌言丨丨之人忠義勇勁萬一不從必為所執死不瞑)
(目矣儻和議不遂臣當分遣官屬促勤王之師入衛許之元史巴哩珠阿勒坦德濟傳先世居輝和爾之地)
(有和林山二水出馬曰圖呼勒曰錫爾格一夕有神光降於樹在丨丨之間人即其所而候之樹乃生癭若懷)
(妊狀自是光常見越九月又十日而樹癭裂得嬰兒者五土人收飬之其最稚者曰巴噶罕既壯遂有其民人)
(土田而為之君長之間為冀州晉也)(吕覽河漢之間為豫州周也丨丨楊素贈薛播州詩見八水下沈)
(佺期登瀛州南城樓寄遠詩見七郡下丨楊巨源元日丹鳳樓門下宣赦詩從此登封資廟略丨連海一時)
(清定白居易寄獻北都留守裴令公詩丨丨收土宇四海波濤王建上李吉甫相公詩丨丨門地山川正)
(四海休兵造化仁一景池秋夜宿淮口詩風帆幾處客天地丨丨星靈酧陳明府舟中見贈詩稻花千頃)
(外蓮葉丨丨間足初覺丨丨深)(蘇軾次韻朱光庭喜雨詩坐知千里張翥郡城晩望詩千嶂晩雲原上合)
(丨丨秋色雁邊來)
兩浙(五代史安重誨傳錢鏐據有丨丨號兼吳越而王自梁及莊宗常異其禮以羈縻臣屬之而已宋)
(史太宗紀淳化三年十一月己未禁丨丨諸州巫師揮元史世祖紀二月癸夘大軍次安慶府宋殿前都指)
(使知安慶府范文虎以城降巴延承制授文虎丨丨大都督又地理志元至元十三年平江南立丨丨都督)
(府援貴耳錄吳越錢王入朝太祖日謀下江南許以舉兵助歸語其臣沈倫倫再三嗟歎錢王扣之倫云江)
(南是丨丨之藩籬堂奥豈得而安耶大王指日納土矣元稹和浙西大夫李德裕述夢詩九霄難就日丨丨)
(僅容舠以鄭谷梁燭處士辭金陵相國杜公歸舊山因寄贈詩丨丨尋山徧孤舟載鶴歸)
兩川(舊唐書嚴武傳上皇誥以劒南丨丨合為一道拜武成都尹兼御史大夫充劒南節度使唐書昭)
(宗紀韋昭度罷為劎南西川節度副大使兼丨丨招撫制置使又李吉甫傳礪復請大臣為節度吉甫諫曰)
(崇文功且成而又命帥不復盡力矣因請以西川授崇文而屬礪東川益資簡六州使丨丨得以相制由是崇)
(文悉力莊五代史孟知祥傳以知祥為成都尹知祥馳至京師宗宴勞之酒酣語及平昔以為笑樂歎曰繼)
(岌前日乳臭兒爾乃能為吾平定丨丨吾徒老矣孺子可喜然益令人悲爾吾憶先帝棄世時疆土侵削僅保)
(一隅豈知今日奄有天下九州四海竒珍異産充牣吾府因指以示知祥曰吾聞蜀土之富無異於此以卿親)
(賢故以相付税張仲素賀捉獲劉□等表念丨丨徭役之勤爰矜賦割六州版圖之屬以定封疆丁謂䕫)
(城記堅完丨丨問隔三楚風白居易同夢得暮春寄賀東西川二楊尚書詩丨丨景同三月千里江山屬一)
(家路崔道融鑾駕東回詩丨丨花捧御衣香萬歲山呼輦長李涉贈道器法師詩水作形容雪作眉早知)
(談論丨丨知丨趙抃過鐡山舖寄交代吳龍圖詩三院筆簪曾對直丨兵印復交承韓駒次韻參寥詩君)
(今振錫歸千頃我亦收身入丨丨復又管子楚人攻宋鄭燒&KR0778;熯焚鄭地使城壊者不得築也屋之燒者不)
(得復葺也今其人有喪雌雄居室如鳥鼠處穴要宋田夾塞丨丨使水不得東流東山之西水深滅垝四百里)
(而後可田也璞水經河水又東北會丨丨右合二水郭天吳贊龍據丨丨威無不震)
兩越(粤同史記衛青傳南誅丨丨東伐朝鮮俗漢書郊祀志是時既滅丨丨粤人勇之言粤人鬼而其)
(祠皆見鬼數有效上信之粤祠鷄卜自此始用丨又丨丨傳閩粤王郢興兵南擊邊邑粤使人上書曰丨俱)
(為藩王毋擅興兵相攻擊今東粤擅興兵攻臣臣不敢興兵唯天子詔之陳書武帝紀大小二震之驍徒東)
(南丨丨之勍寇遽行天討無遺神策三徐陵司空徐州刺史侯安都德政碑山移丨丨海變田公為上相復)
(倍斯年丨獨孤及撫州新亭記與丨七閩犬牙其疆)
兩蜀(宋史食貨志天聖中詔減丨丨歲輸錦鹿鹿胎透背欹正之半罷作綾花紗又張方平傳方西鄙)
(用兵丨丨多所調發方平為奏免橫賦四十萬減鑄鐡錢十餘萬緍捫蝨新話田況知成都方丨丨荒歉况)
(即發倉賑濟上表待罪同李洞戲贈侯常侍詩丨丨詞人多載後君諱却馬相如)
兩廣(宋史寧宗紀開禧三年五月戊寅用四川宣撫司奏吳曦黨人張伸之等一十六人除名編配丨丨)
(及湖南諸州更元史世祖紀定丨丨四川戍軍二三年一廪其家屬軍官給俸以瞻之)
兩豫(宋書文帝紀詔前所給揚南徐二州百姓田糧種子兖丨丨青徐諸州比年所寬租榖應督入者悉)
(除半今半有不收處都原之今又州郡志爰自泰始甫失淮西復於淮東分立丨丨南豫以淮東為境不復)
(於此更立二州覽者按此以淮東為境推尋便自得泰始丨丨分域地也)
兩㸑(唐書南蠻傳丨丨蠻自曲州靖州西南昆川曲軛晉寧喻獻安寧距龍和城通謂之西㸑白蠻自彌)
(鹿升麻二川南至步頭謂之東㸑烏蠻)
兩林(唐書驃傳見十低下範又勿鄧豐琶丨丨皆謂之東蠻五代史馬希傳溪州西接牂牁丨丨南)
(通桂林象郡希範乃立銅柱為表命學士李臯銘之餘宋史黎州諸蠻傳凡風琶丨丨卭部皆謂之東南其)
(小蠻各分隸焉)
兩當(唐書地理志鳳州河池郡縣丨丨傳宋史五行志丨丨縣麥秀三穗元史按扎爾睿宗分兵由)
(山南入金境按魚關為先鋒趨散關宋人已燒絶棧道復由丨丨縣出軍沔州水經注丨丨水出陳倉)
(縣之大散嶺西南流入故道川謂之故道水河池縣有丨丨水西北自成州界入東南流入故道水縣取水為)
(名或云縣西界有丨山相丨為名詩明一統志丨丨縣在鞏昌府徽州東八十里陸游亂山古驛經三折)
(小市孤城宿丨丨制又去聲宋史選舉志崇寧元年詔吏部講求元豐本酌以時宜刪成彜格使才能閥閱)
(丨丨其實)
兩鄖(岑士貴凌煙閣賦元王國族襄公帝親丨丨宋䕫郯盧渝申)
兩棠(吕覽荆莊哀王獵於雲夢射随兕中之申公子培劫王而奪之王曰何其暴而不敬也命吏誅之左)
(右大夫皆進諫曰子培賢者也又為王百倍之臣此必有故願察之也不出三月子培疾而死荆興師戰於丨)
(丨大勝晉歸而賞有功者申公子培之弟進請賞於軍旅曰臣兄之有功也於車下王曰何謂也對曰臣之兄)
(犯暴不敬之名觸死亡之罪於王之側其愚心將以忠於君王之身而持千歲之夀也臣之兄嘗讀故記曰殺)
(随兕者不出三月是以臣之兄驚懼而争之故伏其罪而死王令人發平府而視之於故記果有乃厚賞之)
兩營(後漢書皇甫規傳願假臣丨丨二郡屯列坐食之兵五千出其不意注丨丨謂馬賢及趙冲等二郡)
(安定隴西也)
兩所(元史世祖紀江淮行省言管内七十餘城止屯田丨丨宜增置淮東西兩道勸農營田司)
兩宫(漢書竇嬰傳有如丨丨奭將軍則妻子無類矣文後漢書和帝紀供養丨丨宿衛左右齊書天)
(志天文設象宜備内外丨丨但災之所躔不必遍行景緯五星精晷與二矅而為七妖祥是主歷數攸司蓋有)
(殊於列宿也而又王宴傳世祖在蕃搜揚擢用棄略疵瑕遂升要重輕跳險銳在貴彌著猜忌反覆觸情多)
(端故以丨丨所弗容十手所共指既内愧於心外懼憲牘掩迹陳疴多歷年載北史盧魯元傳魯元少子内)
(給侍東宮景穆深昵之常與卧起同衣食父子有寵丨丨勢傾天下唐書李大亮傳進爵為公拜右衛大將)
(軍晉王為皇太子詔大亮兼右衛率又兼工部尚書身三職宿衛丨丨每番直常假寐帝勞曰公在我得酣卧)
(詩江總司農陳暄墓銘見四主下約劉孝綽答張左西相思如三月相望非丨丨沈酬孔通直逷懷蓬)
(居詩丨丨集鸞步二闈引通籍說張正見帝王所居篇丨丨分槩日雙闈並凌虛張侍宴武三思山第應)
(制詩竹町羅千衛蘭筵降丨丨眺詩旭日霽皇州岧嶤見丨丨)(韋應物同德寺閣集胡宿淮南發運趙邢)
(州被詔歸闕詩正是丨丨裁化日百金雙璧拜虞卿丨陳與義有感再賦詩龍沙此日西風冷誰折黃花夀)
(丨蹈薩都拉上京雜詠詩諸王舞千官賀高捧蒲萄夀丨丨)
兩殿(蘇軾學士院端午帖子一年豐樂今將半丨丨歡聲合得知)
兩闕(宋書符瑞志當塗高者魏也魏者象魏丨丨之名當道而高大者也魏當代漢趙冬曦三門賦闊)
(兮若橫丨丨於江上岌乎若稜三山於海中)
兩陛(宋史禮志詳定所言朝覲壇在行宫南方九丈六尺高九尺四陛陛南面丨丨餘三面各一陛一壝)
(二分在南一分在北衛又胡寅傳雉扇金爐夾侍丨丨仗馬兵儼分儀式)
兩闈(蘇味道贈封御史入臺詩故事推三獨茲辰對丨丨)
兩廟(宋史哲宗紀紹聖元年夏四月戊午復新城丨丨)
兩寺(權德輿戲贈天竺靈隱二寺寺主詩石路泉流丨丨分尋常鐘磬隔山聞白居易寄韜光禪師詩)
(見一寺下年吳師道和黃晉卿北山紀游詩千杳仙鹿丨丨互僧鐘)
兩塔(法苑珠林見十刹下)
兩刹(齊書虞愿傳見五層下以南史扶南國傳帝至寺設無礙大會竪二刹各金甖次玉甖重盛舍利)
(及爪髮内七寳塔内又以石函盛寳塔分入丨丨下)
兩觀(周禮天官閽人掌王宫之中門之禁疏魯有三門雉門有丨丨為中門則知天子五門雉門亦為中)
(門有丨丨矣之左傳定公二年夏五月雉門及丨丨災注雉門公宫南門丨丨闕也又冬十月新作雉門)
(及丨丨設漢書董仲舒傳蓋儉者不造元黃旌旗之飾及周室丨丨乘大路朱干玉戚八佾陳於庭而頌聲)
(興夫帝王之道豈異指哉官又劉向傳見四放下書百官志御史大夫正百班序遲明列於丨丨)(唐家)
(語孔子為魯司寇攝行相事朝政七日而誅亂政大夫少正夘戮之於丨丨之下古今注昔者帝居每門樹)
(丨丨於前所以標表宫門登之可以徧觀故謂之觀塹水經注金墉城南乾光門夾建丨丨觀下列朱桁于)
(以為御路孔明一統志丨丨臺在兗州府曲阜縣魯城内本魯闕子誅少正夘於丨丨之下即此董仲舒)
(高廟園災對丨丨僭禮之物天災之者若曰僭禮之臣可以去已見罪徵而後告可去此天意也張衡東京)
(賦建象魏之丨丨旌六典之舊章杜儲光羲貽劉高士别詩壯哉麗百常美矣崇丨丨甫哭王彭州掄詩)
(兵戈闇丨丨寵辱事三朝丨韓維送趙員外之官憲州詩上書伏丨音辭若琅玕)
兩壇(元史祭祀志亞獻詣丨丨盥洗升獻並如初獻之儀終獻盥洗升獻並如亞獻之儀伊用昌留題)
(閣皂觀詩丨丨詩客何年去去後門關更不開)
兩齋(宋史選舉志哲宗時初置在京小學曰就傅初筮凡丨丨復取太學額百人還開封府元史選舉)
(志仁宗延祐二年秋八月增置生員百人陪堂生二十人用集賢學士趙孟頫禮部尚書元明善等所議國子)
(學貢試之法更定之曰陞齋等第六齋東西相向下丨丨左曰游藝右曰依仁凡誦書講說小學屬對者隸焉)
(中丨丨左曰據德右曰志道講說四書課肄詩律者隸焉上丨丨左曰時習右曰日新講說易書詩春秋科習)
(明經義等程文者隸焉)
兩樓(王建宫詞丨丨相換珠簾額中尉明朝設内家)
兩館(陳書徐陵傳遷箕卿於丨丨縶骥子於三年劉向九歎枉玉衡於炎火兮委丨丨於盛唐)
兩軒(蘇軾遊靈隱寺戲僧開軒李居士詩推倒垣牆也不難一軒復作丨丨看)
兩亭(趙秉文襲香亭詩風月要知無盡藏一亭分作丨丨香)
兩耆(明一統志丨丨亭在臨江府新喻縣學西)
兩廊(唐書李吉甫傳張愔既得徐州帝又欲以濠泗二州還其軍吉甫曰泗負淮餉道所會濠有渦口之)
(險前日授建封幾失刑勢今愔乃丨丨壯士所立雖有善意未能制其衆又使得淮渦阨東南走集憂未艾也)
(乃止拜宋史禮志近年内殿賜宴羣臣當坐於朵殿丨丨者舞方畢趨馳就席品列之序糾紛無别又田)
(錫傳尚書省湫隘尤甚郎曹無本局尚書無廳事九寺三監寓天街之丨丨貢院就武成王廟是豈太平之制)
(度耶曰又陳希亮傳于闐使者入朝使教練使持符告譯者入吾境有秋毫不如法吾且斬若取軍令狀以)
(還使者至羅拜庭下希亮命丨丨飲食之護出其境無一人譁者李白登瓦官閣詩丨丨振法鼓四角吟風)
(筝潔皮日休上真觀詩丨丨寂歷中殿高巑岏)
兩廂(儀禮鄉射禮縣於洗東北西面疏諸侯之卿大夫判縣者分一肆於丨丨東縣磬西縣鐘南史武)
(穆裴皇后傳永明中無太后皇后羊貴嬪居昭陽殿東寵姬荀昭華居鳳華柏殿宫内御所居夀昌畫殿南閣)
(置白鷺鼓吹二部乾光殿東西頭置鐘磬丨丨皆宴樂處也韓愈李正封晩秋郾城夜會聫句見五鼎下)
(白居易渭村退居詩仙仗環雙闕神兵闢丨丨則又北史百濟國傳朝拜祭祀其冠丨丨加翅戎事不)
兩廡(宋史選舉志几策士即殿丨丨張帟列几席標姓名其上先一日表其次序揭示闕外翌日拜闕下)
(乃入就席設元史祭祀志以象尊實醴齊有上尊加羃有勺於丨丨近北盥洗位在階下近南)
兩夏(厦同漢書張敞傳重轑注蘇林曰轑椽也重轑重棼中師古曰重棼即今之廊舍也一邊虛為丨丨)
(者也見宋史輿服志四鋪下)
兩房(宋史禮志元豐中詔景靈宫繪像舊臣推恩本支下丨丨以上取不食祿者均有無取齒長者若子)
(孫亦繪像本房不食祿更不取别房北又童貫傳請進築夏國橫山以太尉為陜西河東河宣撫使俄開府)
(儀同三司簽書樞密院河西北丨丨俱又賈炎傳童貫簽書樞密院河西北丨丨侍從邀炎往賀炎曰故事)
(無簽書丨丨者彼非執政何賀為)
兩舍(宋史鄭文寳傳環州至伯魚伯魚抵青岡青岡拒清遠皆丨丨楊萬里見周子充舍人叙懷詩見)
(一番下)
兩倉(元史選舉志至大四年部議上都丨丨二周歲為滿於應得資品上陞一等歷過月日今後比例通)
(理)
兩庫(宋史職官志左藏東西庫掌受四方財賦之入以待邦國之經費給官吏單兵奉祿賜予舊分南北)
(丨丨政和六年修建新庫以東西庫為名)
兩竈(後漢書虞詡傳鄧太后以詡有將帥之略遷武都太守引見嘉德殿厚加賞賜羌乃率衆數千遮詡)
(於陳倉崤谷詡即停軍不進而宣言上書請兵湏到當發羌聞之乃分鈔傍縣詡因其兵散日夜進道兼行百)
(餘里令吏士各作丨丨日倍增之羌不敢逼)
兩階(書大禹模帝乃誕敷文德舞干羽于丨丨及詩厭厭夜飲不醉無歸箋燕飲之禮宵則丨丨庭門)
(皆設大燭焉志宋書禮志絙青帷於丨丨象紫極之峥嶸宋史禮徽宗以十月十日為天寧節定上夀儀)
(皇帝御垂拱殿羣臣通班起居畢分班知引進司官一員讀奏目知東上閤門官一員奏進夀酒由東階升舍)
(人通教坊使以下贊再拜奏聖躬萬福又再拜復位次看醆人稍前舍人贊再拜上殿祗候分東西丨丨立候)
(進酒升殿德元史禮樂志見一洗下告劉知幾坤儀廟樂章見七下范成大小峨眉詩成歸來丨丨舞)
(泗濱錫貢備九韻)
兩楹(禮記檀弓予疇昔之夜夢坐奠于丨丨之間筵又投壺已拜受矢進即丨丨間退反位揖賓就)
(劉向九歎戚宋萬於丨丨兮廢周邵於遐夷左潘尼釋奠頌投樽篚於丨丨之間陳罍洗於阼階之邢邵)
(甘露頌宸居丨丨恭己萬國於市北兮瓶罍抗方於丨丨)(摯虞思游賦夏像韜塵曹植閨情詩攬衣出中)
(閨逍遥步丨丨維孔欣置酒高樓上詩廣樂充堂宇絲竹橫丨丨王贈房盧氏綰詩見十室下顧况酬)
(本部韋左司詩况與二三子列坐分丨丨陳志薦冰詩色静澄三酒光寒肅丨丨)
兩棟(北史齊文宣帝紀三臺構木高二十七丈丨丨相距二百餘尺工匠危怯皆繫繩自防帝登脊疾走)
(都無怖畏時復雅舞折旋中節傍人見者莫不寒心)
兩柱(南史劉德願傳德願善御車嘗立丨丨使其中劣通車軸乃於百餘步上振轡長驅未至數尺打牛)
(奔從柱間直過其精如此建宋史輿服志每新輪成載鐡萬斤試之左建太常右龍旂插於輅後丨丨之金)
(環前駕青馬六岌蘇軾歐陽晦夫遺接䍦琴枕詩羽衣鶴氅古仙伯岌丨丨扶霜紈又隋書食貨志梁末)
(有丨丨錢及鵝眼錢於時人雜用其價同但丨丨重而鵝眼輕)
兩椽(宋史高麗傳民居皆茅茨大止丨丨覆以瓦者才十二白居易燕詩見一巢下)
兩瓦(五色線魏文帝夢丨丨落地為鴛鴦)
兩壁(宋史輿服志縣令乘輅車黑質丨丨紗窗一轅金銅飾紫幰衣絡帶並繡雉銜瑞草駕二馬駕士十)
(八人徑杜甫萬丈潭詩山色一盡崖絶丨丨對)
兩門(周禮考工記路門不容乘車之五个注乘車廣六尺六寸五个則三丈三尺也言不容者是丨丨乃)
(容之則此門半之謂丈六尺五寸耳溢宋書五行志吳孫權太元元年八月朔大風江海涌平地水深八尺)
(拔高陵樹二株石碑蹉動吳城丨丨飛落按華覈對役繁賦重區瞀不叡之罰也北史牛弘傳今造明堂湏)
(以禮經為本其五室九階上圓下方四阿重屋四旁丨丨依考工記)
兩扉(黃庭内景經見七蕤下南白居易新構亭臺詩東西疏二牖北開丨丨)
兩牖(宋史李覯傳大戴禮盛德記明堂凡九室室四戶八牖共三十六戸七十二牖八个之室并太室而)
(九室四面各有戶戶旁夾丨丨也有李謐明堂制度論五室之制傍有夾房面各有戶戶丨丨此乃因事立)
(則非拘異術戶牖之數固然矣)
兩窗(詩西南其戶疏見一戶下九宋史李覯傳白虎通明堂上圓下方八窗四闥室十二坐四太廟前)
(名為一門出於堂上門旁夾丨丨也不白居易秋齋詩見一庭下楊萬里夜泊平望終夕寐詩不分丨丨)
(窗外月如何不為别人明)
兩柵(五代史王景仁傳梁大祖遣子友寧攻王師範以兵背城為丨丨友寧夜擊其一柵柵中告急趣景)
(仁出戰景仁按兵不動友寧已破一柵連戰不已遲明景仁度友寧兵已困乃出戰大敗之遂斬友寧)
兩社(左傳成季之將生也桓公使卜楚丘之父卜之曰男也其名曰友在公之右間於丨丨為公室輔注)
(丨丨周社亳社丨丨之間朝廷執政所在秋庾信齊王憲碑銘照於四國充於丨丨徐晉卿春經傳類對)
(賦畢氏後占名冠萬民之數成季先卜位參丨丨之間蘇軾游杭州山詩行招丨丨僧共步青山月)
兩序(北史牛弘傳漢司徒馬宫議云夏后氏代室室顯於堂故命以室殷人重屋屋顯於堂故命以屋周)
(人明堂堂大於夏室故命以堂夏后氏益其堂之廣百四十四尺周人明堂以為丨丨間大夏后氏七十二尺)
(若據鄭元之說則夏室大於周堂如以馬宫之言則周堂大於夏室唐書楊嗣復傳嗣復領貢舉時於陵自)
(洛入朝乃率門生出迎置酒第中於陵坐堂上嗣復與諸生坐丨丨始於陵在考功擢浙東觀察使李師稷及)
(第時亦在焉人謂楊氏上下門生世以為美今何夢桂和酈簽事見寄韻詩詩書無用戲侏儒丨丨猶見壁)
(圖沸李夢陽功德寺詩笙鏞丨丨星斗宿巖廊)
兩學(晉書潘岳傳丨丨齊列雙宇如一右延國胄左納良逸祁祁生徒濟濟儒術北史邢邵傳楊愔與)
(魏元又及邵請置學奏曰二黌丨丨盛自虞殷所以宗配上帝以著莫大之嚴宣布十二以彰則天之軌飬黃)
(髮以詢哲言肓青衿而敷典教用能享國長久風徽萬祀者也宋史王俊義傳靈素設講席寳籙宫詔丨丨)
(選士問道車駕將臨視推恩司成以俊義及曹偉應詔俊義辭焉又吳時傳時敏於為文未嘗屬槀落筆已)
(就丨丨目之曰立地書廚)
兩塾(蘇軾游城東學舍作攝衣造丨丨窺戸無一人)
兩德(晉書王坦之傳見二象下)
兩名(詩鱣鮪發發傳鱣鯉也鮪鮥也疏鯉賄鱣鮥皆異魚也故郭璞曰先儒及毛詩訓傳皆謂北魚有丨)
(丨今此魚種類形狀有殊無緣強合之為一物是郭謂毛詩為誤也左傳見一地下蔡邕朱公叔諡議忠)
(以為實文以彰之事通議合丨丨一致)
兩號(北史馮熙傳有司奏諡詔曰案諡法主善行德曰元柔剋有光曰懿昔貞惠兼美受三諡之榮忠武)
(雙輝錫丨丨之茂式準前訓宜契具瞻既自少綢繆知之惟朕案行定名諡曰元懿)
兩教(齊書禇伯玉傳論見一極下道宋史兵志元祐元年四月右司諫蘇轍上言諸禁軍自置將以來)
(日夜按習武藝將兵皆早晩丨丨新募之士或終日不得休息今平居無事朝夕虐之以教閱使無遺力以治)
(生事衣食殫盡憔悴無聊緩急安得其死力請使禁軍除新募未習之人其餘月止一教江淹為蕭重讓揚)
(州表竊聞周夏異章元素各禮儒道二宗名墨丨丨)
兩信(羅隱寄楊秘書詩丨丨海潮書不達數峯稽嶺眼長明)
兩義(後漢書來歙傳論世稱來君叔天下信士夫專使乎二國之間豈厭詐謀哉而能獨以信稱者良其)
(誠心在乎使丨丨俱安而已不私其功也也齊書樂志若以洪範木數用三則應水一火二金四若依月令)
(金九水六則應木八火七也當以洪範一二之數言不成文故有取舍而使丨丨並違未詳以數立言為何依)
(據也)
兩政(左傳子克有寵於桓王桓王屬諸周公辛伯諫曰並后匹嫡丨丨耦國亂之本也)
兩事(詩序狼䟦美周公也周公攝政遠則四國流言近則王不知周大夫美其不失其聖也疏傳言進退)
(有難湏丨丨充之明四國流言為進有難王不知為退有難又設此旐矣建彼旄矣疏言此旐彼旄者凡丨)
(丨者一言彼一言此便文詩宋史選舉志見五種下韓愈從仕見一生下)
兩業(宋史兵志義勇湏隱括丁數若因團集保甲即一動而丨丨就令既遣官隱括義勇又别遣官團練)
(保甲即分為兩事恐民不能無擾是雲笈七籖聞尊所說道品中善惡丨丨必由於神以言之識有何罪)
(唐無名氏策問工商丨丨在俗何先文武二柄適時何急)
兩例(文心雕龍輔嗣之丨丨平叔之二論並師心所見鋒穎精密蓋人倫之英也)
兩念(王建送人詩與君俱絶蹟丨丨無因由)
兩意(宋書樂志晴如山上雲皎若雲間月聞君有丨丨故來相決絶宋史選舉志臣僚言場屋之文專)
(尚偶麗題雖丨丨必欲釐而為二以就對偶其超詣理趣者反指以為淡泊請擇考官而戒飭之)
兩計(史記魯仲連傳此丨丨者顯名厚實也願公詳計而審處一焉又宋史食貨志凡歲賦穀以石計)
(錢以緍計帛以疋計金銀絲帛以丨丨藁秸新蒸以圍計他物各以其數計)
兩密(王融淨行頌見四知下)
兩情(晉書賀循傳時江東草創盗賊多有帝思所以防之循曰寇劫彊多不能獨制者可指其蹤跡言所)
(在都督尋當致討今不明部分使所在百姓與軍家雜其徼備丨丨俱墮莫適任負故所以徒有備名而不能)
(為益者也竇權德輿古離别丨丨不得已念此欲何為元稹酬校書詩音徽千里斷魂夢丨丨偏白居)
(易感秋寄遠詩惆悵時節晩丨丨千里同武張籍白頭吟憶昔君前嬌笑語丨丨宛轉如縈素帝七夕詩)
(見雙念下)
兩懷(唐書裴守真傳出為汴州司馬累遷成州刺史政不務威嚴吏民丨丨之徙寧州送者千數出境尚)
(不止詩許敬宗奉和七夕宴懸圃應制丨丨縈别緒一宿慶停梭)
兩獻(晉書文六王傳論見八王下侔宋書臨川王道規傳化被江漢勲高微管遠猷於二南英雄邁於)
(丨丨間小學紺珠漢丨丨河獻王沛獻王)
兩愚(晉書陸機傳並賢居政則功有厚薄丨丨處亂則過有淺深)
兩介(元史張懋傳巴延命懋往諭淮西夏貴副以丨丨將騎士直趨合肥貴出迎設賓禮懋示以逆順禍)
(福辭旨雅厲貴受命頓首上地圖降書馳還報巴延大喜)
兩表(晉書琅邪悼王煥傳今天臺所居王公百寮聚在都輦凡有喪事皆當供給材木百數竹薄千計凶)
(門丨丨衣以細竹及材價值既貴又非表凶哀之宜如此過飾宜從麤簡)
兩敵(左傳同德度義疏尚書之文論丨丨對戰揆度有義者彊此論甘氏又往既不能同德何能度義屬)
(意有異與書義不同秦戰國策蘇秦說趙王曰齊秦為丨丨而民不得安倚攻齊而民不得安倚齊攻秦而)
(民不得安則宋史趙鼎傳論丨丨之相持非有灼然可乘之釁飬吾力以俟時否則徒取危困之辱)
兩仇(易林履泥汚足名困身辱丨丨相當自為痛哭)
兩彊(唐書陸贄傳丨丨相接兩軍相持事機所急鏬不留息)
兩訟(晉書刑法志丨丨相趣謂之鬭兩和相害謂之戲)
兩陣(漢書鼂錯傳丨丨相近平地淺草可前可後此長戟之地也吳志孫策傳策謂弟權曰舉江東之)
(衆決機於丨丨之間與天下争衡卿不如我舉賢任能各盡其心以保江東我不如卿五代史唐明宗紀梁)
(晉相拒於柏鄉梁龍驤軍以赤白馬為丨丨旗幟鎧仗皆如馬色宋史孔守正傳時契丹兵在涿州東守正)
(與傅潛率御前東西兩班分丨丨馳擊之逐北二十餘里元史博爾歡傳命督五諸侯兵與納延戰敗之其)
(黨塔布台以兵來拒會久雨軍乏食諸將欲退博爾歡曰今丨丨相對豈容先動俄塔布台引兵退博爾歡以)
(其師乘之轉戰三日身中三矢大破之張正見戰城南樂府見七星下)
兩騎(史記項羽紀漢軍不知項王所在乃分軍為三復圍之項王乃馳復斬漢一都尉殺數十百人復聚)
(其騎亡其丨丨耳乘又梁孝王世家梁王上書請朝既至關茅蘭說王使布車從丨丨入匿於長公主園)
(玉海徐鉉曰武師牧野接五車丨丨之神白白居易賣炭翁詩翩翩丨丨來是誰黃衣使者衫兒)
兩較(詩皖彼牽牛不以服箱疏丨丨之内謂之箱)
兩蓋(齊書輿服志見二天下)
兩空(周禮笙師掌教龡竽笙塤籥簫箎篴管舂牘應雅以教械樂注舂牘以竹大五六寸長七尺短者一)
(二尺其端有丨丨髤畫以兩手築地)
兩聲(白居易閑吟詩閑傾一醆酒醉聽丨丨歌露顧况鄭女彈筝歌一聲雍門淚承睫丨丨赤鯉鬐鬛)
(門楊義方句丨丨鞭自禁出一簇人從天上來)
兩犍(王逢葛稚川移居圖為友生朱仲矩題詩丨丨受牽頭角頗氂厖殿随亦忻喜)
兩殼(蘇軾和陶淵明飲酒詩赴水生丨丨遭閉何時歸)
兩税(唐書德宗紀建中元年二月丙申初定丨丨不又楊炎傳天下殘瘁蕩為浮人鄉居地著者百四)
(五炎疾其敝乃請丨丨法以一其制官又崔造傳建言天下丨丨請委本道觀察使刺史選部送京師諸道)
(水陸轉運使度支廵院江淮轉運使請悉停以度支鹽鐡務還尚書省又程異傳授侍御史復為楊子留後)
(稍遷淮南等道丨丨使意白居易重賦詩國家定丨丨本在愛人)
兩品(漢書王莽傳罷大小錢更行貨布長二寸五分廣一寸直貨錢二十五貨錢徑一寸重五銖枚直一)
(丨丨並行)
兩籍(宋史蔡京傳初元符末以日食求言言者多及熙寧紹聖之政則又籍范柔中以下為邪等凡名在)
(丨丨者三百九人皆錮其子孫不得來京師及近甸)
兩輸(宋史神宗紀元豐二年三月丙戌詔雄州丨丨戸南徙者諭令復業又食貨志見一取下)
兩抄(宋史夏國傳見一帳下)
兩陲(宋史食貨志仁宗之世契丹增幣夏國增賜飬兵丨丨費累百萬然帝性恭儉寡慾故取民之制不)
(至掊克)
兩徼(吳萊黑海青歌當時奉使探遠巢丨丨馳兵聞勇鏖)
兩串(薛能謝劉相寄天柱茶詩丨丨春圑敵夜光各題天柱印維揚沈遼德相惠新茶復次前韻奉謝)
(詩竒章丨丨賜遺芳在圖牒)
兩具(陸游詩丨丨吳牛給耕足三間茅屋著身寬)
兩帀(北史皇甫遐傳遭母喪乃廬於墓前負土為墳復於墓南作一禪窟墳高數丈周廻五十餘步禪窟)
(重臺丨丨總成十有二室中間行道可容百人)
兩度(杜甫燕子來詩湖南為客動江春燕子來時丨丨新盧綸妾薄命詩妾年初二八丨丨嫁狂夫)
(白居易憶江柳詩會栽楊柳江南岸一别江南丨丨春戎昱秋日感懷詩洛陽岐路信悠悠無事辭家丨丨)
(秋)
兩法(左傳卜之不吉筮之吉疏國之大事先筮而後卜筮凶則止不卜者筮必以三代之法若三法皆凶)
(則止不卜若丨丨是凶一法為吉名為筮逆猶是疑限故更卜以決之解二諦義興皇寺法宣諮曰若有無)
(丨丨稱為生生義既一則有無無異)
兩行(詩周南關雎詁訓傳陸德名音義故訓舊夲多作故今或作詁按詁故皆是古義所以丨丨唐書)
(吕諲傳始在河西悉知諸將能否及為尹奏取材者數十人總牙兵故威惠丨丨宋史選舉志寧宗慶元嘉)
(定中始丨丨混補於是增外舍生為千四百員内舍校定不係上舍試年分以八分為優等莊子聖人和之)
(以是非而體乎天均是之謂丨丨其又音杭北史崔暹傳子逹拏年十三令儒者權會教解周易兩字乃集)
(朝貴名流命逹拏高坐開講同郡睦仲讓陽屈服之暹用仲讓為司徒中郎鄴下為之語曰講義丨丨得中郎)
(宋史儀衛志執儀刀部十行十人每色丨丨為五重劉緩秋夜詩徒教丨丨淚俱浮妝上紅杜甫送張)
(參軍赴蜀州詩丨丨秦樹直萬點蜀山尖詩白居易除忠州寄謝崔相公詩見一寸下又夜歸城隂一道)
(直燭燄丨丨斜干王建宫詞未戴柘枝花帽子丨丨宫監在簾前方除夜詩心然一寸火淚結丨丨冰)
(張保嗣戲示諸妓詩緣羅裙上標三棒紅粉腮邊淚丨丨羅鄴别夜詩金波千里别來夜玉筯丨丨流到明)
(雲杜荀鶴雋陽道中詩四五朵山妝雨色丨三丨雁帖秋蘇軾書劉景文左藏所藏王子敬帖詩君家丨)
(丨十二字氣壓鄴侯三萬籖大晁補之泗州王諫議明叟留飲詩見一點下范成晚入盤門詩見一簇下)
(列楊允孚□京雜詠丨丨排金錢豹欽察將軍上馬駝)
兩讓(皮日休太伯廟詩一廟争祠丨丨君幾千年後轉清氛)
兩從(周禮考工記桃氏為劒臘廣二寸有半寸丨丨半之注丨丨謂劒脊兩面殺趨鍔唐書陸贄傳古)
(之遣將者君推轂而命之又賜鈇鉞故軍容不入國國哲容不入軍機宜不以遠決號令不以丨丨元史諤勒)
(傳成宗以皇孫撫軍北方諤勒哲丨丨入北及又去聲金史選舉志大定十六年命皇家丨丨以上親宰相子)
(直赴御試皇家袒免以上親及執政官之子直赴會試)
兩許(嵇康論此復丨丨之言也閨何遜贈族人秣陵兄弟詩名價齊丨丨門比三陳)
兩興(唐書李義琰傳事難全遂物不丨丨既處貴仕又廣居宇非有令德必受其殃)
兩遂(皇甫謐釋勸論堯舜之世士或收迹林澤或過門不敢入咎繇之徒丨丨其願者遇時也)
兩存(吳志諸葛恪傳昔漢祖幸己自有一秦之地何不閉關守險以自娛樂空出攻楚身被創痍介胄生)
(蟣蝨將士厭困苦豈甘鋒刃而忘安寧哉慮於長久不得丨丨者耳杜甫客居詩人虎相半居相傷終丨丨)
兩亡(宋書沈文秀傳伯宗戰敗被創弟天愛扶持將去伯宗曰丈夫當死戰場以身殉國安能歸死兒女)
(手中乎弟可速去無為丨丨乃見殺雖蘇軾和劉道原詠史詩仲尼憂世接輿狂臧榖殊竟丨丨)
兩受(漢書陳湯傳宣帝時匃奴乖亂五單于争立呼韓邪單于與郅支單于俱遣子入侍漢丨丨之)
兩用(戰國策宣王謂樛留曰吾欲丨丨公仲公叔其可乎對曰不可今王丨丨之其多力者内樹其黨其)
(寡力者藉外權羣臣或内樹其黨以擅其主或外為交以裂其地則王之國必危矣宋書五行志晉惠懷之)
(世京洛有兼男女體亦能丨丨人道而性尤滛)
兩立(戰國策蘇秦說楚威王曰秦之所害於天下莫如楚楚強則秦弱楚弱則秦強此其勢不丨丨故為)
(大王計莫如從親以孤秦水又燕太子丹質於秦亡歸見秦且滅六國兵已臨易恐其禍至太子丹患之謂)
(其太傅鞠武曰燕秦不丨丨願太傅幸而圖之建齊書陸澄傳泰元立王肅易當以在元弼之間元嘉學之)
(始元弼丨丨逮顔延之為祭酒意在貴元事成敗儒功唐書李訓傳始注先顯訓藉以進及勢相埒頼寵争)
(不丨丨然方事未集乃出注使鎮鳳翔彰宋史胡寅傳君子小人勢不丨丨吕覽義理之道則暴虐姦詐)
(侵奪之術息也暴虐姦詐之與義理反也其埶不俱勝不丨丨又夫吳越之勢不丨丨越之於吳也譬若心)
(腹之疾也)
兩全(晉書周處傳氐人齊萬年反朝臣惡處彊直乃使隸夏侯駿西征伏波將軍孫秀知其將死謂之曰)
(卿有老母可以此辭也處曰忠孝之道安得丨丨既辭親事君父母復安得而子乎今日是我死所也唐書)
(封倫傳突厥寇太原且遣使和親帝問計羣臣咸請許之可不戰倫曰不然彼有輕中國心謂我不能戰若乘)
(其怠擊之勢必勝勝而後和威德丨丨今雖不戰後必復來臣以為擊之便詔可五代史唐家人傳論見兩)
(害下齒宋史趙普傳帝謂宰相曰普有功國家朕昔與游今髮衰矣不容煩以樞務擇善地處之因詩什以)
(道意普感激泣下朕亦為之墮淚宋琪對曰昨日普至中書執御詩涕泣謂臣曰此生餘年無階上答庶希來)
(世得效犬馬力臣昨聞普言今復聞宣諭君臣始終之分可謂丨丨又趙野傳見一進下吕覽先王知物)
(之不可以丨丨故擇務當而處之丨韓翃上田僕射詩家封薛縣異諸田報主榮親道丨韓愈送汴州監)
(軍俱文珍詩誰言臣子道忠孝丨丨難始李商隱鴛鴦詩不湏長結風波願鎻向金籠丨丨)
兩佳(蘇軾又書王晉卿畫雪谿乘興詩谿山雪月丨丨哉賓主談鋒夜轉雷)
兩美(南史蕭介傳初武帝總延後進二十餘人置酒賦詩臧盾以詩不成罰酒一斗盾飲盡顔色不變言)
(笑自若介染翰便成文無加點帝丨丨之曰臧盾之飲蕭介之文即席之美也離騷索藑茅以筵篿兮命靈)
(氛為余占之曰丨丨其必合兮孰信修而慕之)
兩刑(書吕刑其刑上備有并丨丨傳其斷刑文書上王府皆當備具有并丨丨亦具上之吕覽冬與夏)
(不能丨丨草與稼不能兩成新穀熟而陳穀虧凡有角者無上齒果實繁者木必庳用智褊者無遂功天之數)
(也)
兩護(後漢書南匃奴傳並恩丨丨以私己福弃蔑天公注言竇憲斬日逐刊石紀功即宜滅其北庭以資)
(南部重存胤緒滋生孽烖南北俱存即是並恩丨丨以私己福乃招其禍斯則弃蔑天公之事也)
兩惜(五代史朱珍傳唐賓常與珍俱與珍威名略等而驍勇過之珍戰每小却唐賓佐之乃大勝珍常私)
(迎其家置軍中太祖疑珍有異志遣唐賓伺察之珍與唐賓不協唐賓不能忍夜走還宣武珍單騎追之交訴)
(太祖前太祖丨丨其材為和解之)
兩扶(張飬浩寄李道復平章詩見一掃下)
兩持(儲光義和韋判官獻侍郎叔除河東採訪使詩丨丨方伯珪再轉諸侯蓋)
兩通(詩麟之趾音義趾本亦作止丨丨徒晉書周札傳札死故吏詣闕訟冤情加贈諡司王導議曰昔)
(子糾之難召忽死之管仲不死若以死為賢則管仲當貶若以不死為賢則召忽死為失先典何以丨丨之明)
(為忠之情同也件北史盧同傳若名級相應者即於黃素楷書大字具階級數令本曹尚書以朱印印之明)
(造丨丨一關吏部一留兵局與奏案對掌進則防揩洗之偽退則無改易之理)
兩稱(唐書王元感傳先王立其中制使情文丨丨是以祥則縞帶素紕禫則無不佩)
兩得(晉書束晳傳時欲廣農晳上議曰昔魏氏徙三郡人在陽平頓丘界今者繁盛合五六千家二郡田)
(地逼狹謂可徙遷西州以充邊土賜其十年之復以慰重遷之情一舉丨丨外實内寬增廣窮人之業以闢西)
(郊之田此又農事之大益也道唐書叚平仲傳贊聖王屈己從諫君臣丨丨其美知之本歟五代史唐莊)
(宗紀見一舉下不宋史蔡元定傳謫道州州縣捕元定甚急元定聞命辭家即就道熹與從游者數百人餞)
(别蕭寺中坐客興歎有泣下者熹微視元定不異平時因喟然曰朋友相愛之情季通不挫之志可謂丨丨矣)
(得韓愈送水陸運使韓侍御歸所治序其冬來朝請曰益開田四千頃則盡可以給塞下五城矣田五千頃)
(法當用人七千臣令吏於無事時督習弓矢為戰守備因可以制虜庶幾所謂兵農兼事務一而丨丨者也)
兩失(陳書姚察傳尚書令江總與察尤篤厚善每有製作必先以簡察然後施用總為詹事時常製登宫)
(城五百字詩當時副君及徐陵以下諸名賢並同此作徐公後謂江曰我所和弟五十韻寄弟集内及江編次)
(文章無復察所和本述徐此意謂察曰高才碩學庶光拙文今湏公所和五百字用偶徐侯章也察謙遜未付)
(江曰若不得公此製僕詩亦湏棄本復乖徐公所寄豈得見令丨丨察不獲已乃寫本付之唐書令狐德棻)
(傳王任德霸任刑夏殷周純用德而王秦專刑而霸至漢雜用之魏晉以降王霸丨丨又孟簡傳見一反下)
(七宋史夏國傳慶歷四年始上誓表言丨丨和好遂歷年立誓自今願藏明府其前日所掠將校民戶各不)
(復還自此有邊人逃亡亦毋得襲逐丨李白長歌行富貴與神仙蹉跎成丨)
兩置(唐書溫庭筠傳歸江東令狐綯方鎮淮南庭筠怨居中時不為助力過府不肯謁丐錢揚子院夜醉)
(為邏卒擊折其齒訴於綯綯為劾吏吏具道其汚行綯丨丨之)
兩布(庾信司馬裔神道碑遣奠雙設銘旌丨丨)
兩成(商子夫秦之所患者興兵而伐則國家貧安居而農則敵息此王所不能丨丨也吕覽見兩刑下)
兩可(晉書魯勝傳是有不是可有不可是名丨丨潛溫庭筠上宰相啓性禀半癡機無丨丨僧道寄)
(伯言明發詩見三多下)
兩至(宋史樂志乾道後北使每歲丨丨亦用樂但呼市人使之不置教坊止令修内司先兩旬教習盧)
(肇海潮賦廻龜鳥於丨丨曾不愆乎度程楚范鎮大報天賦魚馬丨丨道出東西之海棲霞詩樹七回凋)
(舊葉江人丨丨宿秋風於又崔立之丨丨郊壇有司書雲物賦稽大明北陸郊上元於丨丨)
兩善(唐書郭子儀傳見一芥下)
兩利(戰國策張儀為秦破從連橫說楚王曰凡天下強國非秦而楚非楚而秦兩國敵侔交争其勢不丨)
(丨俱史記淮隂侯傳蒯通曰誠能聽臣之計莫若丨丨而存之三分天下鼎足而居其勢莫敢先動司馬)
(法兩心交定丨丨若一)
兩害(漢書趙充國傳見一難下為五代史唐家人傳論嗚呼無父烏生無君烏以生而世之言曰為忠)
(孝者不兩全夫豈然哉君父人倫之大本忠孝臣子之大節豈其不相為用而又相害者乎抑私與義而已耳)
(蓋以其私則丨丨以其義則兩得)
兩盛(左傳楚郟敖即位王子圍為令尹鄭行人子羽曰是謂不宜必代之昌松柏之下其草不殖注言楚)
(君弱令尹強物不丨丨美新論名不丨丨事不俱)
兩茂(北史裴叔業等傳論裴叔業夏侯道遷體運知機翻然鵲起舉地而來功誠丨丨其以大啓茅賦兼)
(列旄旟固其宜矣)
兩精(吕覽見兩分下)
兩便(漢書溝洫志注無産業之人端居無為及發行力役俱湏衣食今縣官給其衣食使修治河水是為)
(公私丨丨也七宋史兵志中書謂官飬一馬以中價率之為錢二十千募民牧飬可省雜費八萬餘緍計前)
(二年官馬死倍于保甲馬而保甲有馬可以習戰禦盜公私丨丨)
兩備(宋史律歷志自漢太初後至唐開元治歷之初凡八百年間悉無更易今雖測驗與舊不同亦歲月)
(未久新歷丨丨其數如淳風從舊之意胥鶡冠子費仲惡來者可謂知心矣而不知事比干子者可謂知事)
(矣而不知心聖人者必丨丨而後能究一世)
兩加(宋史職官志自乾德四年詔定告身綾紙褾軸其制闕略咸平景德中丨丨潤澤至皇祐始備)
兩賜(宋史王承衎傳咸平中丨丨川峽傳詔慰撫官吏經略蠻洞連知延代并三州皆兼兵馬鈴轄)
兩譽(戰國策燕王謂蘇代曰寡人甚不喜訑者言也蘇代對曰周地賤媒為其丨丨也之男家曰女美之)
(女家曰男美然而周之俗不自為取妻)
兩奉(元史成宗紀命妙慈弘濟大師江浙釋教總統補陀僧一山齎詔使日本詔曰有司奏陳向者世祖)
(皇帝常遣補陀禪僧如智及王積翁等丨丨璽書通好日本咸以中途有阻而還爰自朕臨御以來綏懷諸國)
(薄海内外靡有遐遺日本之好宜復通問今如智已老補陀僧一山道行素高可令往諭附商舶以行庶可必)
(達)
兩報(新論昔吳起相楚貴族攻之起欲討讐而插矢王屍陽虎在圍魯人出之虎欲報德而傷之以戈謀)
(不斯湏而讐德丨丨其智可謂應時而知矣議獨孤及送李賓客荆南迎親詩君親丨丨遂不敢傷離)
兩濟(晉書阮种傳帝延羣士庭以問之詔曰中間多事未得寧静思以省息煩務令百姓不失其所若人)
(有所患苦者有宜損益使公私丨丨者委曲陳之)
兩優(宋史孝宗紀淳熙六年冬十月丙申詔太學丨丨釋褐與殿試第二人恩例又選舉志元豐舊制)
(内舍生校定分優平二等優等再赴舍試又入優則謂之丨丨釋褐中選者即命以京秩除學官)
兩競(周書宇文護傳若令迭争尺寸丨丨錐刀瓦震長平則趙分為二兵出函谷則韓裂為三安得猶全)
(謂無損益皆唐書金仙公主傳金仙公主太極元年與玉真公主為道士築觀京師以方士史崇元為師羣)
(浮屠疾之以錢數十萬賂狂人段謙冐入承天門升太極殿自稱天子有司執之辭曰崇元使我來詔流嶺南)
(且敕浮屠方士無丨丨太平敗崇元伏誅)
兩見(蘇軾次韻顔長道傅倅詩丨丨黃花埽落英南山山寺遍題名)
兩聞(顧况鄱陽大雲寺一公房詩欲知相去近鐘鼓丨丨聲)
兩視(荀子目不丨丨而明耳不兩聽而聰擊名畫記翟院深少為本郡伶官一日府會院深鼓忘其節)
(奏太守面詰之乃曰院深雖賤品天與之性好畫山水向擊鼓次偶見雲聳竒峯堪為畫範難明丨丨忽亂五)
(聲太守嘉而釋之)
兩聽(荀子見上)
兩拜(隋書西突厥傳發大隋之兵資北蕃之衆左提右挈以擊可汗死亡則無日矣奈何惜丨丨之禮剿)
(慈母之命恡一句稱臣喪匃奴國也契宋史禮志宰臣親王以下並宰執分班舍人引入其丹使綴親王班)
(入舍人通某甲以下唱喏班首奏聖躬萬福喝各就坐丨丨随呼萬歲喝就㘴分班引上殿儲光羲獻鄭州)
(宋史君文詩見三居下三宋之問景龍四年春祠海詩見入下)
兩郊(齊書禮志今南北丨丨同用元牲又明堂宗廟社稷俱用赤有違昔典)
兩祭(唐書沈伯儀傳見一神下)
兩奠(謝莊孝武宣貴妃誄見雙輴下)
兩祀(齊書禮志國子助教徐景嵩議伏尋三禮天地丨丨南北二郊但明祭取犧牲器用陶匏不載人君)
(偃處之儀)
兩配(齊書禮志見雙祀下祖又漢文以高祖配泰畤至武帝立明堂復以高配食一人丨丨有乖聖典)
(違唐書沈伯儀傳虞夏退顓頊郊嚳殷捨契郊冥去取舛惟周得禮之序至明堂始丨丨焉文王上配五帝)
(武王下配五神别父子也)
兩祔(唐書韋公肅傳古諸侯一娶九女故廟無二嫡自秦以來有再娶前娶後繼皆嫡也丨丨無嫌)
兩疊(唐書驃傳字舞畢舞者十六人為四列又舞闢四門之舞遽舞入徧丨丨與鼓吹合節進舞三退舞)
(三以象三才三統思又朱子次韻擇之鉛山道中詩誦君丨丨親句也信從來取友端)
兩塗(齊書孔稚珪傳伏願察丨丨之利害檢二字之多少聖照元省灼然可斷宋史選舉志隆興二年)
(廷臣上言謂國朝視文武為一體故有武臣以文學換授文資文臣以才略智謀換右職當邊寄者蓋文武丨)
(丨情本參商若文臣總幹戎事不換武階則終以氣習相忌有不樂從者矣白居易詠懷詩高人樂丘園中)
(人慕官職一事尚難成丨丨安可得)
兩卜(蘇軾王晉卿示詩欲奪海石詩一篇獨異論三占從丨丨)
兩忘(莊子與其譽堯而非桀不如丨丨而閉其所譽桎蓮社高賢傳周續之曰心馳魏闕者以江湖為)
(梏情致丨丨者市朝亦巖穴耳丨卧遊錄李白一夕乘興踏月西入酒家不覺人物丨身在世外梁武帝)
(連珠弘道歸于兼濟至德由乎丨丨丨駱賓王在江南贈宋之問詩揆拙迷三省勞生昧丨白居易分司)
(洛中多暇數與諸客宴游醉後狂吟偶成十韻詩性與時相遠身將世丨丨獨孤及水亭獨酌詩言筌暫丨)
(丨霞月祗相新緣蘇軾和章七出守湖州詩功名誰使連三捷身世何得丨丨倪瓚聽袁員外彈琴詩丨)
(丨絃與手流泉松吹身周方䕫雜興詩足履丨丨便不借人琴俱隱付無絃昂家園詩花鳥成相識琴書)
(副丨丨)
兩幸(宋史選舉志度宗咸淳二年正月幸太學謁先聖禮成推恩三學前廊與免省試内舍上舍及己免)
(省試者與升甲起居學生與泛免一次内該曾經丨丨人與補上州文學)
兩喜(莊子夫丨丨必多溢美之言兩怒必多溢惡之言)
兩怒(莊子傳兩喜丨丨之言天下之難者也)
兩有(戰國策蘇秦說趙王曰夫割地效實五霸之所以覆軍禽將而求也封侯貴戚湯武之所以放殺而)
(争也今大王垂拱而丨丨之是臣之所以為大王願也)
兩無(金丹金碧古文有無互相制上有青龍居丨丨宗一有靈化妙難窺)
兩幻(陸游記夢詩河傾斗落三傳漏霧散雲歸丨丨身)
兩進(唐書陸贄傳論君子小人不丨丨邪諂得君則正士危何言訾耶荀子君子丨丨小人兩廢崔)
(湜塞垣行是時軍丨丨東拒復西敵)
兩退(左傳乃皆出戰交綏注古名退軍為綏秦晉志未能堅戰兵未至争而丨丨故曰交綏)
兩勝(六韜兵不丨丨亦不兩敗)
兩敗(後漢書王霸傳帝使霸與馬武東討周建武恃霸之援戰不力為建所敗奔過霸營大呼求救霸曰)
(賊兵盛出必丨丨乃閉營堅壁)
兩困(五代史葛從周傳太祖遣從周攻劉守文於滄州以蔣暉監其軍守文求救於其父仁恭仁恭以燕)
(兵救之暉語諸將曰不可迎戰宜縱其入城聚食倉廩使丨丨而後取之)
兩守(易林疾貧王孫北極無輝祿命苦薄丨丨孤門)
兩劾(漢書嚴延年傳見兩高下)
兩免(魏書静帝紀詔百官舉士舉不稱才者丨丨之)
兩赦(宋史刑法志熙寧七年二月帝以旱欲降赦時已丨丨王安石曰湯旱以六事自責曰政事不節與)
(若一歲三赦是政不節矣非所以弭災也乃止)
兩黜(唐書李義府傳初杜正倫為黃門侍郎義府纔典儀及同輔政正倫恃先進不相下密與中書侍郎)
(李友益圖去義府反為所誣交訟帝前帝丨丨之)
兩謫(宋史鄒浩傳初浩除諫官恐貽親憂欲固辭母張氏曰汝能報國無愧于公論吾顧何憂及浩丨丨)
(嶺表不易初意)
兩罷(戰國策謂趙王曰虎將即禽禽不知虎之即己也而相鬭丨丨而歸其死于虎故使禽知虎之即己)
(決不相鬭矣今山東之主不知秦之即己也而尚相鬭兩敝而歸其國於秦智不如禽遠矣宋史張昇傳先)
(是副總管劉渙討叛羌逗撓不時進昇命他將郭恩代之羌乃潰去渙黜其功讕訟恩多殺老稚以撼昇朝廷)
(命張方平守秦徙渙涇原亦徙昇青州將罪昇方平辭曰渙昇有階級今互言而丨丨帥不可為也昇乃復留)
兩上(宋史選舉志見一上下不又見一上下上宋祁筆記丨丨不得相事兩下得相使又聲宋史)
(選舉志凡試出官使臣仍赴殿前司呈試諸州武士試補不得文士同一場馬射三上垜九斗為五分八斗為)
(四分七斗為三分九斗八斗七斗再上垜及一上垜視此為差理為分數馬射一中帖當丨丨垜一中的當兩)
(中帖號又度宗咸淳七年正月以夀和聖福皇太后丨丨尊推恩三學在齋生員並特與免解赴省一次)
(齊已送相里秀才赴舉詩丨丨東堂不見春文明重去有誰親)
兩中(宋史選舉志見一上下又見上)
兩下(柳宗元駮復讐議春秋公羊傳曰父不受誅子復讐可也父受誅子復讐此推刃之道復讐不除害)
(今若取此以斷丨丨相殺則合於禮矣宋又宋史選舉志見一上下又去聲元史董文炳傳淮西制置使)
(夏貴帥舟師十萬來攻矢石丨丨文炳登城禦之一夕貴去復來飛矢貫文炳左臂著脇文炳拔矢授左右發)
(四十餘矢箙中矢盡顧左右索矢又十餘發矢不繼力亦困不能張滿遂悶絶幾殆)
兩鬭(宋史宇文虛中傳女真持卞莊丨丨之計引兵踰境臣恐未有寧息之期也杜甫天狗賦敏于一)
(擲威解丨丨終無自私必不虚透獲獨孤授蟠桃賦未無與儔其誰騁丨丨之術子不可安有被三竊之名)
兩圍(北史唐邕傳邕以軍人教習田獵依令十二月月别三圍以為疲弊請每月丨丨)
兩戰(易林四足俱走駑疲任後丨丨不勝敗於東楚蘇軾次韻陳履常張公龍潭詩見雙蟠下)
兩難(五代史唐莊宗紀乾寧二年河中王仲盈卒其諸子珂珙争立克用請立珂鳳翔李茂貞邠寧王行)
(瑜華州韓建請立珙昭宗初丨丨之乃以宰相崔胤為河中節度使既而許克用立珂)
兩創(漢書李陵傳見一創下)
兩銜(杜甫魏將軍歌將軍昔著從事衫鐡馬馳突重丨丨)
兩嚮(宋史魏勝傳兩陣相近則陣間發弓弩箭砲近陣門則刀斧搶手突出交陣則出騎兵丨丨掩擊得)
(捷拔陣追襲少却則入陣間稍憩士卒不疲進退俱利)
兩平(宋史石普傳普倜儻有膽略凡預討伐聞敵所在即馳赴之丨丨蜀盜大小數十戰摧鋒與賊角衆)
(推其勇頗通兵書隂陽六甲星歷推步之術於又同文算指凡竒零數又以竒零數歸除者列原數右列除)
(數於左却將除數倒列子母丨丨對乘其乘出數即歸得數)
兩逐(羅鄴鍾陵崔大夫罷鎮攀随再經匡廬寺宿詩見一抛下)
兩放(漢書匃奴傳見一放下)
兩收(魏書出帝紀詔今歲租調且丨丨一丐來年復舊)
兩缺(齊書曹虎傳元宏遺虎書曰卿進無陳平歸漢之智退闕關羽盡節之忠嬰閉窮城憂頓長沔機勇)
(丨丨何其嗟哉)
兩致(魏書高祐傳左氏屬詞比事丨丨並書可謂存史意而非全史體釋名納弭也弭弭丨丨之言也)
(立陸機文賦極無丨丨盡不可益片言而居要乃一篇之警策)
兩易(易河圖洛書圖說蔡元定曰圖書之象自漢孔安國劉歆魏關朗子明有宋康節先生邵雍堯夫皆)
(謂如此至劉牧始丨丨其名而諸家因之故今復之悉從其舊異聞錄見四絃下)
兩換(唐書崔祐甫傳常衮劾祐甫請貶潮州刺史德宗以為重改河南少尹是時郭子儀朱泚常署敕尾)
(兖如故事伏署子儀泚入言祐甫不宜貶帝曰卿向何所言今云非耶二人對初不知帝怒衮罔上即丨丨職)
(以衮為河南少尹而拜祐甫門下侍郎同中書門下平章事宋史樂黃目傳時以盛度知京府辭不拜即遷)
(黃目右諫議大夫權知開封府度為會靈觀判官丨丨其任)
兩升(齊書王融傳見雙假下)
兩詣(宋史王旦傳諫議大夫張師德丨丨旦門不得見意為人所毁以告向敏中為從容明之及議知制)
(誥旦曰可惜張師德敏中問之旦曰累於上前言師德名家子有士行不意兩及吾門狀元及第榮進素定但)
(當静以待之耳若復奔競使無階而入者當何如也)
兩及(宋史王旦傳見上)
兩緣(武三思秋日於天中寺尋復禮上人詩有無雙惑遺真俗丨丨同)
兩在(春秋繁露仁貪之氣丨丨於身身之名取諸天天兩有隂陽之施身亦兩有貪仁之性)
兩兼(北史高熲傳尉遲迥起兵也帝令韋孝寬伐之軍至河陽莫敢先進帝以諸將不一令崔仲方監之)
(仲方辭以父在山東時熲見劉昉鄭譯等並無去意遂自請行深合上旨受命便發遣人辭母云忠孝不可丨)
(丨歔欷就路)
兩墯(後漢書單超傳超璜瑗悺衡五人同日封故世謂之五侯超薨其後四侯轉橫天下為之語曰左廻)
(天具獨坐徐卧虎唐丨丨注丨丨謂随意所為不定也今人謂持兩端而任意為丨丨)
兩造(書吕刑丨丨具備師聽五辭聽周禮大司寇以丨丨禁民訟入束矢于朝然後之注造至也使訟)
(者兩至既兩至使入束矢乃治之也三潘岳馬汧督誄丨丨未具儲隸益鮮王褒于謹碑次薦無簡之文)
(丨丨陳禁邪之憲章駱賓王疇昔篇見三下)
兩和(晉書刑法志見兩訟下旌又王褒飲馬長城窟詩戰垣臨八陣門對丨丨)
兩遇(宋史選舉志舊諸妃遇聖節奏親屬一人間一年許奏二人郊禮許奏一人嬪御遇郊奏一人丨丨)
(聖節與一奏)
兩過(齊書武帝紀永明九年夏四月乙亥有司奏舊格一年丨丨行陵三月十五日曹郎以下小行九月)
(十五日司空以下大行今長停小行唯二州一大行)
兩盡(戰國策或謂黃齊曰人皆以謂公不善於富摯公不聞老萊子之教孔子事君乎示之其齒之堅也)
(六十而盡相靡也今富摯能而公重不相善也是丨丨也)
兩裝(齊書竟陵王子良傳且丨丨之船充擬千緒三坊寡役呼訂萬計每一事之發彌晨方辦粗計近遠)
(率遣一部職散人領無減二十舟船所資皆復稱是長江萬里費固倍之較略一年脱得省者息船優役寔為)
(不少)
兩奪(朱德潤山水屏圖詩况乃畫圖間丨丨造化精)
兩柔(吕覽見兩淖下)
兩完(唐書陽惠元傳翰林學士陸贄諫帝曰四將接壘晟等兵寡位下為懷光所易勢不丨丨晟既慮變)
(請與惠元東徙則建徽孤立宜因晟行合兩軍皆往以備賊為解趣裝進道則懷光計無所施)
兩施(詩渭陽序文公遭麗姬之難未反而秦姬卒疏案齊姜麗姬皆以姓繫所生之國此秦姬以姓繫于)
(所嫁之國者外國者婦人不以名行以姓為字故或繫于父或繫于夫事得丨丨也公羊傳車馬曰賵貨財)
(曰賻衣被曰禭疏問曰案既夕禮云知死者贈知生者賻鄭注云各主於所知以此言之賵專施于生者何答)
(曰賻專施於生禭專施於死賵實生死丨丨故何氏注知生知死者皆言賵矣而既夕禮專言知生者對贈言)
(之故也問曰何知賵生死丨丨乎答曰案既夕禮云兄弟賵奠可也注云兄弟有服親者可且賵且奠許其厚)
(也賵奠於生死丨丨又云所知則賵而不奠鄭注云所知通問相知也降於兄弟奠施於死者為多故不奠以)
(此言之明賵與奠皆生死丨丨也言奠於死者為多故知賵生死等矣唐書韋弘機傳下遷宋州長史歴廬)
(海等州刺吏皆著風迹恩嚴丨丨)
兩别(陳後主長相思歌兩見同見月丨丨共春時)
兩活(吕覽見兩蛟下)
兩懸(魏書樂志案今后宫饗會及五郊之祭皆用丨丨之樂詳攬先誥大為紕繆)
兩參(羅隱淮南送盧端公歸臺詩見三領下)
兩安(唐書吉頊傳頊坐弟冒偽官貶琰川尉及辭召見泣曰臣去國無復再謁願有所言然疾棘請湏臾)
(間后命坐頊曰水土皆一盎有争乎曰無曰以為塗有争乎曰無曰以塗為佛與道有争乎曰有之頊首謝曰)
(雖臣亦以為有夫皇子外戚有分則丨丨今太子再立而外家諸王並封陛下何以和之貴賤親疎之不明是)
(驅使必争臣知丨不丨矣)
兩附(戰國策司馬錯曰夫蜀拔一國而天下不以為暴利盡四海諸侯不以為貪是我一舉而名實丨丨)
(而又有禁暴止亂之名)
兩沒(後漢書鄧晨傳漢兵敗小長安光武單馬遁走遇女弟伯姬與共騎而奔前行復見元趣令上馬元)
(曰行矣不能相救無為丨丨也會追兵至元及三女皆遇害庾信步陸逞神道碑銘旌丨丨池柳雙廻)
兩拗(二老堂詩話朱新仲鄞川志郭功父老人十拗詩予年七十二目視花昏耳中無時不作風雨聲因)
(補一聫云夜兩稀聞聞耳雨春花微見見空花是亦丨丨也)
兩停(鮑照舞鶴賦見雙止下)
兩罪(元史世祖紀禁官吏軍民賣所娶江南良家子女及為娼者賣買者丨丨之官沒其直人復為良)
兩陷(莊子隂陽錯行則天地大絯於是乎有雷有霆水中有火乃焚大槐有甚憂丨丨而無所逃注丨丨)
(司馬云兩謂心與膽也陷破也)
兩廢(宋史劉昺等傳論秦觀亦言君子小人不免有黨人主不辯邪正必至丨丨或言兩存則小人卒得)
(志君子終受害其說甚明)
兩娑(世說見千萬下)
兩工(吕覽天下再與時不久留能不丨丨事在當之)
兩刖(岳正夜雨詩獻玉不逢經丨丨屠龍學得破千金)
兩固(酉陽雜俎婚禮納采有合歡嘉禾阿膠九子蒲朱葦雙石長命縷義在丨丨也)
兩離(晉書贄虞傳上大康頌曰邈矣聖皇參乾丨丨陶化以正取亂以竒)
兩辦(齊書柳世隆傳垣崇祖既破虜上欲罷併二豫敕世隆曰比思江西蕭索二豫丨丨為難議者多云)
(省一足一於事為便吾謂非乃乖謬卿以為云何可具以聞)
兩末(古今注漢朝執金吾金吾亦棒也以銅為之黃金塗丨丨)
兩淹(鮑照酒後詩晨節無丨丨年意不俱處)
兩售(宋史陳亮傳人情皆便於通和者勸陛下積財飬兵以待時也臣以為通和者所以成上下之苟安)
(而為妄庸丨丨之地宜其為人情之所甚便也)
兩敝(戰國策邯鄲之難昭奚恤謂楚王曰王不如無救趙而以強魏魏強其割趙必深矣趙不能聽則必)
(堅守是丨丨也幽五代史安重榮傳重榮雖以契丹為言反隂遣人與州節度使劉晞相結契丹亦利晉多)
(事幸重榮之亂期丨丨之欲因以窺中國故不加怒重榮)
兩預(宋史選舉志見一補下)
兩釁(禮記月令孟冬之月是月也命太史釁龜筴占兆審卦吉凶疏鄭之此注與周禮不同周禮云上春)
(釁龜注引月令孟冬釁祠龜策相互矣者周禮云上春釁龜明秦亦以上春釁龜秦以孟冬釁龜筴明周亦以)
(孟冬釁龜筴故云相互也注周禮又云月令秦世之書亦或從以歲首釁龜耳則與此同也謂秦十月為歲首)
(一釁而已周禮上春者亦謂夏之建寅之月但歲首一釁而已無一年丨丨之事此鄭氏注周禮别解其義也)
兩割(華陽國志天下既定高祖乃分巴置廣漢郡孝武帝又丨丨置犍為郡)
兩開(杜甫秋興詩叢菊丨丨他日淚孤舟一繫故園心)
兩誓(讀曲歌連喚歡復歡丨丨不相棄)
兩赴(宋史高宗紀建炎元年五月辛丑詔張邦昌知幾達變勲在社稷如文彦博例月丨丨都堂又瀛)
(國公紀德祐元年六月甲寅留夢炎入朝王爚請相夢炎乞以經筵備顧問陳宜中請相夢炎乞祠詔二相毋)
(藉此求閒以爚為平章軍國重事一月丨丨經筵五日一朝)
兩絶(晉書殷浩傳既受削黜自擯山海杜門終身與世丨丨可謂克己復禮窮而無怨者也唐書張知)
(騫傳萬歲通天中自德州刺史入計后竒其貎詔工圖之稱其兄弟容而才謂之丨丨王粲閒邪賦何性命)
(之竒薄愛丨丨而俱違)
兩跳(李白東海有勇婦代關中有賢女詩十步丨丨躍三呼一交兵)
兩躍(李白東海有勇婦代關中有賢女詩見上)
御定駢字𩔖編卷一百十
