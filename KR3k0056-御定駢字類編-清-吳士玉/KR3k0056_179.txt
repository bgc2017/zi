欽定四庫全書
御定駢字類編卷一百七十九
草木門四
茶
茶樹(舊唐書令狐楚傳先是鄭注上封置𣙜茶使楚奏罷之曰昨者忽奏𣙜茶實為蠧政豈有令百姓移)
(丨丨於官場中栽植摘茶葉於官場中造作有同兒戲不近人情唐書食貨志王涯判二使置𣙜茶使徙民)
(丨丨於官場焚其舊積者天下大怨戶輙毁敗丨丨者計所出茶論如法)(宋史食貨志園金史食貨志泰)
(和六年河南丨丨槁者命補植之當茶經辰州漵浦縣西北三百五十里無射山云蠻俗吉慶之時親族集)
(會歌舞於山上山多丨丨低徐璣監造御茶有所争執詩脩脩桐樹林下蔭丨丨薩都拉送約上人歸宜)
(興湖洑寺詩過湖就得鄉船便入寺行穿丨丨香)
茶葉(舊唐書令狐楚傳見上源魏王花木志丨丨似栀子可煮為飲謝氏詩昔有客過茅君時當大)
(暑茅君於手巾内解丨丨人與一葉客食之五内清凉異而詰其所從來茅君曰此蓬萊山穆陀樹葉衆仙食)
(之以當飲又有寶文之蕊服之不飢謝幼貞詩曰摘寶文之初蕊拾穆陀之墜葉葉良佩太平縣山川記地)
(盡而氣鬱屹立於海中則為松門石塘玉環賞頭諸山脉隱而精露散布於平野則為瓦嶼關嶼鶩嶼夾嶼木)
(杓秃截丨丨諸嶼詩又見藥林下山李賀始為奉禮憶昌谷山居土甑封丨丨杯鎖竹根)
茶芽(唐書地理志溪州靈溪郡土貢丹砂犀角丨丨貢宋史地理志江陵府貢碧澗丨丨又南康軍)
(丨丨宣夢溪筆談丨丨古人謂之雀舌麥顆言其至嫩也和北苑貢茶錄丨丨數品最上曰小芽如雀舌)
(鷹爪以其勁直纖鋌故號茅茶次曰㨂芽乃一芽𢃄一葉者號一槍一旗次曰中芽乃一芽𢃄兩葉號一槍兩)
(旗其𢃄三葉四葉皆漸老矣試品茶要錄丨丨方熟以氣為候視之不可以不謹也時色黃而粟紋大者過)
(熟之病也然雖過熟愈於不熟甘香之味勝也洞明一統志丨丨山在永平府撫寧縣二十里山頂有中有)
(水如盤號聖水池心蘇軾與知郡朝散尺牘筠州丨丨少許謾納上并利肺藥方拜呈又將之湖州戲贈)
(莘老詩顧渚丨丨白於齒梅溪木瓜紅勝頰興陸游即事詩安貧炊麥飯省事嚼丨丨楊萬里晚詩雙井)
(丨丨醒骨甜蓬萊香儘倦人添吹郭鈺重到山家詩紅雨長丨丨東風柳花)
茶蕊(朱德潤白茶詩飛仙自天來幻作白丨丨)
茶苗(薛能石堂溪詩岸沙奔橘樹山逕入丨丨)
茶花(馮時可滇行紀略滇南最為善地花木高大有十餘丈其丨丨如碗大樹合抱晁冲之送惠純上)
(人遊閩詩春溝水動丨丨白夏谷雲生荔子紅路陳與義初識丨丨詩青裙玉面如相識九月丨丨滿開)
(王逢贈别浙省黑黑左丞國寳詩漆葉雲羞密丨丨雪妬妍)
茶子(本草丨丨氣味苦寒有毒寸蘇軾問大冶長老乞桃花茶栽東坡詩不令地閑更乞丨丨蓺)
茶粒(范成大大雨宿仰山翌旦驟霽混融云無乃開仰山之雲乎出山道中作此寄混融詩貓頭開筍尖)
(雀舌剥丨丨)
茶棵(吳中勝記辛丑登元墓山楊梅梅樹丨丨蓊鬱數里)
茶栽(苕溪漁隠詩云誰謂荼苦爾雅云檟苦荼注樹如栀子今呼早采者為茶晚采者為茗一名荈蜀人)
(名之為苦荼故東坡乞丨丨詩云周詩記苦荼茗飲出近世初綠厭粱肉假此雪昏滯蓋謂是也)
茶荈(吳志韋曜傳曜素飲酒不過二升初見禮異時常為裁減或密賜丨丨以當酒至於寵衰更見偪彊)
(輙以為罪耕宋史真宗記祥符四年正月甲辰至慈澗頓賜道傍民丨丨南窗記談飲茶或云始於梁天)
(監中事見洛陽伽藍記非也按吳志韋曜傳初見禮異時或賜丨丨以當酒則三國時已知飲茶但未能如後)
(世之盛耳下採茶錄甫里先生陸龜蒙嗜丨丨置小園於顧渚山歲入茶租薄為甌蟻之費自為品第書一)
(篇繼茶經茶訣之後吹茶經孫楚歌見椒橘下美左思嬌女詩心為丨丨劇嘘對鼎䥶陸龜蒙襲留振)
(文小宴詩綺席風開照露晴秖將丨丨代雲觥)
茶茗(五代史楚世家馬殷始修貢京師然歲貢不過所産丨丨而已乃自京師至襄唐郢復等州置邸務)
(以賣茶其利十倍任宋史職官志翰林司掌供果實及丨丨湯藥世說瞻字肓長少時有令名自過江失)
(志既下飲問人云此為丨為丨覺人有怪色乃自分明云向問飲為熱為冷耳茶經新安王子鸞豫章王子)
(尚詣曇濟道人於八公山道人設丨丨子尚味之曰此甘露也何言丨丨神農食經丨丨久服人有力悅志)
(甫夷陵圖經黃牛荆門女觀望州登山丨丨出焉晚杜寄贊上人詩柴荆具丨丨逕路通林丘朱子雨)
(凉甚偶得小詩請問遊山之日并請劉平甫作主人詩廬阜歸來秖短笻解包丨丨麤能供)
茶矩(本草釋名見鬱香下)
茶檟(本草集解烏藥生嶺南邕州容州及江南頌曰今台州雷州衡州皆有之以天台者為勝木似丨丨)
(高五七尺)
茶叢(劉禹錫西山蘭若試茶歌山僧後檐丨數丨春來映竹抽新茸)
茶臠(大觀茶論世稱外焙之丨丨小而色駁體耗而味淡方之正焙昭然則可近之好事者筴笥之中往)
(往半之)
茶體(大觀茶論見上)
茶乳(蘇軾湖上詩新火發丨丨温風散粥餳冰馬祖常猗綠園詩浮甌丨有丨濕甕酒無)
茶心(元好問野谷道中懷昭禪師詩見豆餅下)
茶面(蘇轍詩香烟濃作穗丨丨結成花)
茶脚(宋无許山人家詩丨丨碧雲凝午椀酒聲紅雨滴春槽)
茶膏(陸游詩銀毫地綠丨丨嫩玉斗絲紅墨瀋寬温馬臻旅興詩酥凝癭椀丨丨熟火慢筠籠楮被)
茶餅(品茶要錄丨丨光黃又如蔭潤者榨不乾也榨欲盡去其膏膏盡則有如乾竹葉之意惟售飾首面)
(者故榨不欲乾以利易售試時色雖鮮白其味𢃄苦者漬膏之病也)
茶末(國史補韓晉公滉聞奉天之難以夾練囊緘盛丨丨遣健步以進御物類相感志陳丨丨燒烟蠅)
(速去)
茶槍(宣和北苑貢茶錄見茶芽下作蘇軾新年詩見麥浪下楊萬里三月三日雨遣悶詩遲日何緣)
(似個長睡鄉未苦怯丨丨暖黃公度春日懷王慶長詩潤畦舒菜甲樹拆丨丨)
茶旗(宣和北苑貢茶錄見茶芽下展皮日休奉和魯望秋日遣懷次韻詩丨丨經雨石筍𢃄雲尖善)
(住春晚詩蛙傳鼔吹池塘雨丨展槍丨澗壑雷)
茶黃(北苑别錄見茶榨下之品茶要錄丨已蒸者為丨黃細則已入捲模制矣蓋清潔鮮明則香色如)
(之)
茶清(楊萬里詩見茶樣下)
茶色(宋史食貨志大觀元年議提舉茶事司須保騐一路所産丨丨高下價直低昂而請茶短引以地遠)
(近程以三等之期次大觀茶論點丨之丨以純白為上真青白為次灰白之黃白又次之天時得於上人力)
(盡於下茶必純白天時暴暄芽萌狂長采造留積雖白而黃矣青白者蒸壓微生灰白者蒸壓過熟壓膏不盡)
(則色青暗焙火太烈則色昏赤紫茶錄丨丨貴白而餅茶多以珍膏油其面故有青黃黑之異善别茶者正)
(如相工之眎人氣色也隠然察之於内以肉理潤者為上既以末之黃白者受水昏重青白者受水鮮明故建)
(安人鬭試以青白勝黃白竹岑參暮秋會嚴京兆後廳竹齋詩甌香丨丨嫩窗冷聲乾又梅堯臣送良玉)
(上人詩來衣丨丨袍歸變椹色服)
茶味(茶錄丨丨主於甘滑惟北苑鳳凰山連屬諸焙所産者味佳隔溪諸山雖及時加意製作色味皆重)
(莫能及也又有水泉不甘能損丨丨前世之論水品者以此禪宗頌古聮珠通集無著因老翁邀師入寺命)
(坐對談翁呼童子致丨并進酥酪師納其丨心意欣然翁拈起玻璃盞問曰南方還有這箇否師曰無曰尋常)
(將甚麽喫茶師無對頌曰玻璃寶盞對君擎丨丨雖濃夢不醒更問三三多少衆爭教人不辨輸贏孟郊題)
(韋承總吳王故城下幽居詩夜思琴語切晝情丨丨新周賀早秋過郭涯書堂詩石水生丨丨松風減扇聲)
(盡薩都拉寄龍江詩火無丨丨更長過燭心)
茶甘(陸游晚興詩客去丨丨留舌本睡餘書味在胸中)
茶氣(許觀贈張隠君詩丨丨拂簾清簟午想應賓主正高談)
茶靄(林逋湖山小隠詩潏潏藥泉來石竇霏霏丨丨出松梢)
茶浪(耶律楚材贈富察元帥詩輕分丨丨飛香雪旋擘橙杯破軟金)
茶香(大觀茶論丨有真丨非龍麝可擬要須蒸及熟而壓之及乾而研研細而造則和美具足入盞則馨)
(香四達秋爽灑然或蒸氣如桃人夾雜則其氣酸烈而惡茶錄丨有真丨而入貢者微以龍腦和膏欲助其)
(香建安民間試丨皆不入丨恐奪其真丨陳時中碧瀾堂賦是瀾也汲石鼎以烹茶則泉潔而丨注銀甕而)
(釀酒則泉香而酒冽丨午睡初醒春晝長)(頌古聮珠通集一杯晴雪早丨元稹解秋詩簟凉朝睡重夢覺)
(丨丨熟鱗白居易題周皓大夫新亭詩丨丨飄紫筍膾縷落紅韓偓横塘詩蜀紙麝煤添筆媚越甌犀液)
(發丨丨來盧仝憶金鵝山沈山人詩一片清丨破鼻丨請君速助我喜盧延讓松寺詩衣汗稍停牀上扇)
(丨丨時撥澗中泉湖許渾溪亭詩丨丨秋夢後松韻晚吟時鄭谷寄獻州從叔員外詩丨丨紫筍露洲迥)
(白蘋風串王安石送張宣義之官越幕詩土潤箭萌美水甘丨丨范仲淹歌鬭茶味兮輕醍醐闘丨丨兮)
(薄蘭芷其間品第胡能欺十目視而十手指拉蘇軾詩沐罷巾冠快晚凉睡餘齒頰𢃄丨丨薩都酌桂芳)
(庭詩丨丨石鼎燒紅葉酒渴冰盤破紫菱新虞集自郡城歸詩待客花隂午過申丨丨榆火一時張翥聽)
(松軒為丹丘杜高士作丨丨夜煑苓泉活琴思秋翻鶴帳清周權張氏新居詩丨丨入座午煙歇花影壓簾)
(春晝閑過高啟徐山人别墅詩丨丨孤墅發竹色四鄰分又海雲院贈及長老詩見菜葉下徐賁賦得)
(石井贈虎丘蟾書記詩錫影孤亭日丨丨小竈烟)
茶韻(梅堯臣答宣城張主簿遺鴉山茶次其韻詩昔觀唐人詩丨丨鴉山嘉)
茶樣(楊萬里謝木韞之舍人分送講筵賜茶詩故人氣味丨丨清故人手骨丨丨明)
茶格(鄭谷詠懷詩竹聲輸我聽丨丨共僧知)
茶品(歸田錄丨丨莫貴於龍鳳謂之團茶凡八餅重一斤畫墁錄有唐丨丨以陽羡為上供建溪北苑)
(未著也貞元中常衮為建州刺史始蒸焙而研之謂研膏茶陸龜蒙和冬曉章上人院詩見藥科下)
茶性(馮時可茶錄丨丨最寒惟顧渚茶獨温和飲之宜人厥名紫筍他茶久置則有痕迹惟此茶置久清)
(若始烹聞此地有湧金泉以造茶時溢茶畢則涸蒙頂茶亦温若得一兩以本處水煎即得袪宿疾出中峰者)
(始妙然人迹罕到故不易得)
茶力(張耒絶句老去不禁丨丨悍兩甌破盡五更眠人楊萬里桐廬道中詩肩輿坐睡丨丨短野堠無)
(山路長)
茶病(試茶錄擇之必精濯之必潔蒸之必香火之必良一失其度俱為丨丨)
茶瑞(試茶錄茶之名有七一曰白葉茶民間大重出於近歲園焙時有之地不以山川遠近發不以社之)
(先後芽葉如紙民間以為丨丨取其第一者為鬭茶而氣味殊薄非食茶之比)
茶漆(唐書德宗紀貞元元年正月罷間架竹木丨丨稅及除陌錢又食貨志趙贊請於諸道津會置吏)
(閱商賈錢每緡稅二十竹木丨丨稅十之一以贍常平本錢)
茶梅(草花譜丨丨花開十一月中正諸花凋謝之後花如鵝眼錢而色粉紅心黃開且耐久望之雅素無)
(此則子月虚度矣)
茶竹(袁袠遊西洞庭山記西洞庭東南之沃壤也梅梨橘柑楊梅枇杷魚鹽丨丨之饒錯以良田山之人)
(朴愿而信塗無婦人可不謂美乎)
茶筍(茶經凡採茶在二月三月四月之間丨之丨者生爛石沃土長四五寸若薇蕨始抽凌露採焉皮)
(日休有丨丨詩盡蘇軾參寥上人初得智果院詩丨丨禪味松杉真法音)
茶蘇(茶經藝術傳燉煌人單道開不畏寒暑常服小石子所服藥有松桂蜜之氣所餘丨丨而已)
茶菊(盛恩金山賦枸把春華丨丨夏榮)
茶麥(唐書循吏傳韋丹為容州刺史教民耕織始城州周十三里屯田二十四所教種丨丨仁化大行)
茶菽(張詠贈劉吉詩如今竟陵城𣙜司丨丨利)
茶瓜(杜甫已上人茅齋詩枕簟入林僻丨丨留客遲詩朱子休菴詩無事一往來丨丨不須設宋褧)
(丨丨延永晝絺綌借清秋)
茶天(大觀茶論茶工作於驚蟄尤以得天時為急輕寒英華漸長條達而不廹茶工從容致力故其色味)
(兩全若或時𤾉鬱燠芽甲奮暴晷刻所廹有蒸而未及壓壓而未及研研而未及製茶黃留積其色味所失已)
(半故焙人得丨丨為慶)
茶地(宋史食貨志靖康元年詔川茶侵客丨丨者以多寡差定其罪又紹聖元年復以陸師閔都大提)
(舉成都等路茶事而陜西復行禁𣙜師閔乃奏龍州仍為禁丨丨)
茶雨(蘇軾詩丨丨已翻煎處脚松風忽作瀉時聲)
茶雪(倪瓚酬李徵君詩李侯神彩色不動手中丨丨落煙輕)
茶烟(劉涇石門洞文飭僧紹賓將其事既而告成丨丨犬吠木魚鼕鼕於是知有官宰仙魂失氣樵漁動)
(色丨王休清清堂賦白露乘風兮墮茵席青蘿懸樹兮牽丨劉禹錫秋日過鴻舉法師寺院便送歸江陵)
(詩客至丨丨起禽歸講席收禪白居易即事詩室香羅藥氣籠暖焙丨丨杜牧題院詩今日鬢絲禪榻畔)
(丨丨輕颺落花風胡鄭谷雪中詩亂飄僧舍丨丨濕密灑歌樓酒力微宿詩丨丨漁火遥看畫一片人家)
(在水西丨蘇軾安國寺尋春詩病眼不羞雲母亂鬢絲強理丨中朱子茶竈詩飲罷方舟去丨丨裊細香)
(劉克莊西山詩多應午竈丨丨起山下看來自白雲乂真州北山詩兵散荒營吹戍笛僧從敗屋起丨丨)
(月元好問贈李春卿詩丹房藥鏡平生了禪榻丨丨歲間李俊民遊青蓮詩四面山圍故故青丨丨榻畔)
(坐忘身颺鬢絲)(虞集子昂竹詩諸公老去風流盡相對丨丨又送歐陽元功謁告還瀏陽詩竹簟暑風魂)
(夢遠丨丨清畫鬢毛蒼丨宋无如鏡伐竹架過牆葡萄詩林月過庭窺斷影丨潤色到啼痕又寄題無照)
(西園詩松吹和琴雜丨丨到樹分出方回治圃雜書詩見榖雨下黃庚宿甘露寺詩窗丨丨白鑪分葑火)
(紅深)(謝宗可丨丨詩詩成禪榻風初起夢破僧房雪未周砥與華景彰遊惠山詩鶴鳴竹日當窗淡僧定)
(丨丨出閣遲後吳師道春日獨坐詩丨丨淡淡風前少庭葉沈沈而添吉雅謨丁鶴年弟特遺楮帳詩竹)
(鑪松火丨丨暖一段清貞盡屬君因錢惟善宿明慶亨會堂上人房詩一榻丨丨清夢熟思松瀑灑冰簾)
(張憲送哲古心往吳江報恩寺詩花雨隨風散丨丨隔竹消陳基答秦文仲郭羲仲聮句見寄詩香燼旋温)
(婆律火丨丨輕颺石楠風又高啓偶睡詩一榻丨丨成偶睡覺來猶把讀殘書寄倪隐君元鎮詩寒池蕉)
(雪詩人畫午榻丨丨病叟禪)
茶山(宋史食貨志西京作坊使楊允恭言商人市諸州風土各有所宜非參以多品則少利罷𣙜務令就)
(丨丨買茶不可行丨苕溪漁隠叢話白樂天守姑蘇聞賈常州崔湖州丨境會想羨歡宴因寄詩云遥聞境)
(會丨丨夜珠翠歌鐘俱繞身盤下中分兩州界燈前合作一家春青蛾遞舞應爭妙紫筍齊嘗各鬭新自歎花)
(時北窗下蒲黃酒對病眠人丨方輿勝覽丨丨在長興縣西産紫筍茶明一統志丨路在常州府城南一)
(十里舊傳唐湖常二州守會陽羨造茶於此往返故名又丨丨在廣信府城北唐陸鴻漸嘗居此號東岡子)
(刺史姚冀嘗詣其所居鑿沼為溟渤之狀積石為嵩華之形後隱士沈洪喬葺而居之杜牧丨丨詩山實東)
(南秀茶稱瑞草魁止温庭筠送北陽袁明府詩見葦浦下鄭谷峽中寓詩夜船歸草市春步上丨丨蘇)
(軾梅花詩永懷丨丨下携妓修春貢)
茶塢(皮日休有丨丨詩)
茶埠(明一統志丨丨峪寨在岷州衛城東十五里)
茶坡(茶經淮隂圖經山陽縣南二十里有丨丨鷓司空圖武陵路詩橘岸舟閒罾網挂丨丨日暖鴣啼)
茶陵(後漢書郡國志長沙郡縣丨丨漂吳志孫權傳赤烏八年春丨丨縣鴻水溢出流居民二百餘家)
(孫元史劉畊孫傳至正十二年春蘄黃賊攻破湖南畊傾家貲募義丁以援丨丨賊至輙却故丨丨久不失)
(守者茶經丨丨圓經云丨丨所謂陵谷生茶茗焉)
茶崦(許渾送張尊師歸洞庭詩杉松近晚移丨丨巖谷初寒蓋藥畦注宋本作花崦文苑作丹竈皆非)
茶溪(茶經括地圖臨遂縣東一百四十里有丨丨浦范成大送吳智叔檢詳直中秘使閩詩秋生蓮船)
(初泛春滿丨丨騎趣還)
茶井(集靈記有僧在蒙山頂見一父老云仙家有雷鳴丨丨候雷發聲井中採擷一兩袪宿疾二兩當眼)
(前無疾三兩換骨四兩為地仙矣)
茶泉(裴廸有西塔寺陸羽丨丨詩)
茶陀(遼史聖宗紀開泰七年十二月蕭排押等與高麗戰於丨丨二河遼軍失利又蕭排押傳七年再)
(伐高麗至開京敵奔潰縱兵俘掠而還渡丨丨二河敵夾射排押委甲仗走坐是免官)
茶園(舊唐書鄭注傳注初浴堂召對上訪以富人之術乃以𣙜茶為對其法欲以江湖百姓丨丨官自造)
(作量給直分命使者主之乃命王涯兼㩁茶使又宋史食貨志舊丨丨荒薄采造不充其數者蠲之蜀之)
(丨丨不殖五榖惟宜種茶賦税一例折輸續元史百官志常湖等處丨丨都提舉司秩正四品仙傳拾遺)
(初九隴人張守珪仙君山有丨丨每歲召採茶人力百餘人男女傭工者雜處園中有一少年賃為摘茶守珪)
(以為義兒又一女子願為義兒之妻一旦山水泛溢市井路隔鹽酪既闕新婦曰此可買耳取錢出門十數步)
(置錢於樹下以杖扣樹得鹽酪而歸其術夫亦能之因與鄰婦十數人於塴口市相遇為買酒一椀與婦飲之)
(皆大醉而椀中酒不減守珪問其術受於何人少年曰我陽平洞中仙人耳因有小過謫於人間不久當去)
(硯譜端溪有斧柯丨丨將軍地同是一溪惟斧柯出者大不過三四指一兩呵津汗滴瀝直難得之物丨丨次)
(之將軍又次之嶺周必大遊西山錄次度牛欄嶺丨丨嶺最後度湯家回望生米洲白居易香爐峰下新)
(置草堂即事詠懷題於石上詩架巖結茅宇斵壁開丨丨陸游石帆夏日詩短棹飄然信所之丨丨漁市到)
(無時)
茶囿(蘇軾鳳咮硯銘帝規武彝作丨丨山為孤鳳翔且噢下集芝田啄瓊玖玉乳金沙發靈竇殘璋斷璧)
(澤而黝治為書硯美無有)
茶圃(余靖遊水南寺詩松溪千蓋雨丨丨一旗風)
茶邸(劉克莊戲孫季蕃詩常過丨丨租船出或在禪林借枕欹)
茶場(宋史仁宗紀天聖四年閏月除舒州太湖等九丨丨民逋錢十三萬緡元史世祖紀立西蜀四川)
(監𣙜丨丨使司提又百官志建寧北苑武夷丨丨領所提領一員)
茶庫(宋史職官志丨丨掌受江浙荆湖建劎茶茗以給翰林諸司及賞賚出鬻)
茶社(月令廣義和凝與同列日以茶相飲劣者有罰號丨丨)
茶村(陸游詩魚市樵風口丨丨榖雨前)
茶寮(許次忬茶疏小齋之外别置丨丨高燥明爽勿令閉塞壁邊列置兩爐爐以小雪洞覆之止開一面)
(用省灰塵騰散寮前置一几以頓茶注茶㿻為臨時供具何格白雲山紀游序復行數百武至丨丨)
茶屋(高啟詩丨丨香臺樹幾重)
茶房(張籍和左司元郎中秋居詩菊地纔通履丨丨不壘階)
茶舍(皮日休有丨丨詩婦陸游春晚雜興詩兒童葺丨丨女賽蠶官)
茶樓(戴復古臨江小泊詩艤舟楊柳下一笑上丨丨)
茶堂(張籍和陸司業習静寄所知詩山開登竹閭僧到出丨丨)
茶肆(聞見前錄范魯公一日坐封丘巷丨丨中有人貌怪陋前揖曰相公無慮時暑中公所執扇偶書大)
(暑去酷吏清風來故人詩二句其人曰世之酷吏冤獄何止如大暑也公他日當深究此弊因携其扇去公惘)
(然久之後至祅廟後門見一土偶短鬼其貌肖丨丨中見者扇亦在其手中公心異焉玉照新志紹興辛酉)
(冬仲信兄客臨安嘗觀是歲南郊儀狀於龍山丨丨忽一長鬚偉男子衣青巾袍於稠人中歎息云吾元豐五)
(年遊京師一見之後不曾再覩今日之盛始於昔時無異焉仲信知其異人也亟下拜俛興已失之矣葉夢)
(得石林記余紹聖間春官下第歸道靈璧縣世以為出奇石余時病臥舟中聞丨丨多有求售公私未之貴人)
(亦不甚重)
茶市(宋史趙開傳政和二年東京都茶務所剙條約印給茶引使茶商執引與茶戸自相貿易改成都舊)
(買賣茶場為合同場買引所仍於合同場置丨丨交易者必由市引與茶必相隨茶戶十或十五共為一保并)
(籍定茶舖姓名互察影𢃄販鬻者縣陸游蘭亭道上詩丨丨紛紛趁雨前高啓過建平詩丨丨逢山客楓)
(祠祭石郎)
茶舖(宋史食貨志凡在京茶戶擅磨末茶者有禁並許赴官請買而丨丨入米豆雜物揉和者募人告一)
(兩賞三千及一斤十千至五十千止又趙開傳見上)
茶坊(南宋市肆記清樂丨丨八仙丨丨潘家丨丨連三丨丨連二丨丨古杭夢遊錄大約丨丨張掛名)
(人書畫在京師只熟食店掛畫所以消遣久時也今丨丨皆然)
茶戶(宋史趙開傳如謂𣙜茶未可遽罷亦宜併歸轉運司痛減額以蘇丨丨輕立價以惠茶商元史食)
(貨志存留茶引二三千本以丨丨消之為名轉賣與新興之戶每據又多取中統鈔二十五兩上下分派各為)
(己私陸蘇軾詩細雨足時丨丨喜亂山深處長官清游詩蠶家忌客門門閉丨丨供官處處忙)
茶官(歐陽修次韻再作詩丨丨貢餘偶分寄地遠物新來意嘉)
茶司(宋史食貨志議者請鬻建茶於臨安移丨丨事於建州買發明年以失陷引錢復令通商自是上供)
(龍鳳京鋌茶料凡製作之費篚笥之式令漕司專之)
茶使(唐書食貨志見茶樹下)
茶人(茶經籝一曰籃一曰籠一曰筥以竹織之受五升或一㪷二㪷三㪷者丨丨負以採茶也皮日休)
(有丨丨詩)
茶神(唐書陸羽傳時鬻茶者至陶羽形置煬突間祀為丨丨悦生隨抄唐傳載云時有鬻茶之家陶為)
(陸羽之像置於煬器之間云宜茶足利也因目曰丨丨有交易則以茶祭之無則以釡湯沃之周必大送陸)
(務觀赴七閩提舉常平茶事詩今有雲孫持使節好因貢焙祀丨丨陸游詩桑苧家風君勿笑他年猶得作)
(丨丨)
茶仙(明一統志丨丨亭在滁州琅琊山宋紹聖中僧永起建取唐杜牧誰知病太守猶得作丨丨之句以)
(名)
茶商(唐書食貨志武宗即位鹽鐵轉運使又增江淮茶税是時丨丨所過州縣有重稅或掠奪舟車露積)
(雨中諸道置邸以收税謂之搨地錢故私販益起李宋史食貨志景德二年命鹽鐵副使林特崇儀副使溥)
(等就三司悉索舊制詳定而召丨丨論議别為新法客燕翼貽謀錄國初沿江置務收茶名曰𣙜貨務給賣)
(旅如鹽貨然人不以為便淳化四年二月癸亥詔廢沿江八處應丨丨並許於出茶處市之未幾有司恐課額)
(有虧復請於上六月戊戌詔復舊制六飛南渡後官不能運致茶貨而𣙜貨務只賣茶引矣王建寄汴州令)
(狐相公詩水門向晚丨丨閙橋市通宵酒客行)
茶工(大觀茶論見茶天下)
茶匠(清異錄生成盞饌茶而幻出物象於湯面者丨丨通神之藝也沙門福全生於金鄉長於茶海能注)
(湯幻茶成一句詩共點四甌成一絶句泛乎湯表小小物類唾手辦耳)
茶姥(墉城集仙錄廣陵丨丨者不知姓氏鄉里常如七十歲人而輕健有力耳聰目明髮鬢滋黑耆舊相)
(傳云晉元南渡後見之數百年顔狀不改每旦將一器茶賣於市市人爭買自旦至暮而器中茶常如新熟未)
(嘗減少吏繫之於獄姥持所賣茶器自牖中飛去)
茶僧(方岳丨丨賦序林子仁名茶瓢曰丨丨子為之賦)
茶顛(茶錄陸羽嗜茶人曰丨丨)
茶兵(宋史趙開傳承平時蜀茶之入秦者十幾八九猶患積壓難售今關隴悉遭焚蕩仍拘舊額竟何所)
(用丨丨官吏坐縻衣糧未免科配州縣為五害)
茶寇(宋史孝宗紀淳熙二年六月丨丨自湖南犯廣東)
茶倫(元史拜特穆爾傳巴雅爾叛拜特穆爾即移兵致討擒其黨巴延以獻帝深加奬諭以所得巴延女)
(丨丨賜之)
茶迦(佛說毘沙門天王經南方世界有鳩摩拏主名尾嚕丨丨具大威德身有光明如日照世亦如大海)
(深廣無邊彼諸凡夫不可測度統領眷屬鳩槃拏衆恭敬圍繞歌舞作唱而受快樂有九十一子同名帝釋有)
(大勢力勇猛暴惡見佛世尊歸依頂禮尊重恭敬觀此非人而能禮敬)
茶毗(翻譯名義天竺第九祖入滅衆以旃檀香油屠維真體屠維即丨丨焚燒也白居易東都十律大)
(德長聖善寺鉢塔院主智如和尚丨丨幢記浮圖教有丨丨威儀事具湼槃經陁羅尼門有佛頂咒功德事具)
(尊勝經經文甚詳此記不載今但載大師僧行佛事興建幢義趣而已孫邦傑燒筍詩未放錦䙀開束縛已)
(看玉版證丨丨)
茶經(唐書藝文志陸羽丨丨三卷水歐陽修浮槎山水記余嘗讀丨丨愛陸羽善言後得張又新水記)
(載劉伯芻李季卿所列水次第以為得之於羽然以丨丨考之皆不合又新妄狂險譎之士其言難信頗疑非)
(羽之說送唐庚嘲陸羽詩陸子作丨丨竟為茶所困苧周必大陸務觀赴七閩提舉常平茶事詩暮年桑)
(毀丨丨應為征行不到閩識楊萬里新安登江水自績溪發源詩水記丨丨都未謫仙句裏萬年名又澹)
(菴坐上觀顯上人分茶詩不如回施與寒儒歸續丨丨傳衲子陳樵三泉詩江夏丨丨有遺譜南磳水樂變)
(新聲丨陳深送釋存遊苕川兼懷子昂學士詩漁歌和遺音丨詫幽事黃溍灤陽邢君製芍藥芽代茗飲)
(詩千載丨丨有遺恨吳儂元不過灤河)
茶譜(宣和北苑貢茶錄偽蜀時詞臣毛文錫作丨丨人李中獻中書潘舍人詩丨丨傳溪叟棋經受羽)
茶述(宣和北苑貢茶錄陸羽茶經裴波丨丨皆不第建品)
茶記(焦氏筆乘陸羽茶經三卷丨丨三卷皎然茶訣三卷陸魯望茶品一篇温庭筠採茶錄三卷張又新)
(煎茶水記一卷蜀毛文錫茶譜一卷丁謂北苑茶經三卷又北苑拾遺一卷蔡宗顔茶山接對一卷又茶譜遺)
(事一卷北苑煎茶法一卷曾伉茶苑總錄十四卷茶法易覽十卷蔡襄有進茶錄黃儒有品茶要錄熊蕃有宣)
(和北苑貢茶錄熊客有北苑别錄田秇蘅有煮茶小品)
茶訣(焦氐筆乘見上)
茶苑(焦氏筆乘見茶記下)
茶話(方岳入局詩丨丨略無塵土雜荷香剰有水風兼耶律楚材和摶宵韻代水陸疏文詩同成雅會)
(清丨丨共賞枯桐白雪音)
茶錄(蔡襄丨丨序昔陸羽茶經不第建安之品丁謂茶圖獨論採造之本至於烹試曾未有聞臣輒條數)
(事簡而易明勒成二篇名曰丨丨序唐庚鬭茶記歐陽少師作龍丨丨)
茶圖(蔡襄茶錄序見上)
茶字(馮時可茶錄六經無丨丨楊升庵云即誰謂荼苦之荼字也後轉音為茶然茶是一物茶以苦故名)
(同爾茶稱雀舌麥顆取嫩也又有新芽一發便長寸餘其粗如針最為上品)
茶詞(歲華紀麗譜正月二日出東郊早宴移忠寺晚宴大慈寺清獻公記云宴罷妓以新詞送茶自宋公)
(祁始蓋臨卭周之純善為歌詞當作丨丨授妓首度之以奉公後因之)
茶歌(螢雪叢記盧仝丨丨至尊之餘合王公何事便到山人家上不忘君也安知百萬億蒼生命墮巔崖)
(受辛苦下不忘民也綠馮時可茶錄蔡君謨謂范文正公採丨丨黃金碾畔塵飛碧玉甌中翠濤起今茶絶)
(品色甚白翠綠乃下者請改為玉塵飛素濤起如何然茶白色甚少惟虎丘茶為然天池松蘿皆翠綠清源雁)
(蕩次之其他皆黃濁不足稱矣)
茶戲(清異錄茶至唐始盛近世有下湯運匕别施妙訣使湯紋水脉成物象者禽獸蟲魚花草之屬纖巧)
(如畫但須臾即就散滅此茶之變也時人謂之丨百丨)
茶術(國史補陸羽有文學多意思恥一物不盡其妙丨丨尤著)
茶興(韓翃題青龍上房詩更憐丨丨在好出下方遲詩白居易有睡後丨丨憶楊同州詩薛能新雪)
(見瓜情下)
茶會(錢起有過長孫宅與郎上人丨丨詩)
茶宴(鮑君徽有閒宵對月丨丨詩)
茶夢(黃庭堅詩松風佳客共丨丨小僧圓)
茶目(筆麈温嶠上表貢茶一千觔茗三百觔六朝時北人猶不食茶至以酪與之較惟江南人食之耳至)
(唐貞元間始從張滂之請歲收茶稅四千萬緡利亦夥矣宋元以來丨丨遂多然皆蒸乾為末如今香餅之製)
(乃以入貢非如今之食茶止采而烹之也)
茶料(宋史食貨志見茶司下)
茶政(宣和北苑貢茶錄壬子春漕司再攝丨丨越十三載乃復舊額且用政和故事補種茶二萬株比年)
(益虔貢職遂有創增之目仍改金鋌為大龍團由是大龍多於大鳳之數)
茶法(唐書王涯傳涯拜司空始變丨丨益其稅以濟用度宋史仁宗紀天聖元年三月行淮南十三山)
(場貼射丨丨并又食貨志大中祥符二年特溥等上編成丨丨條貫課利總數二十三策元史世祖紀總)
(管姚文龍言江南財賦歲可辦鈔五十萬錠詔以文龍為江西道宣慰使兼措置丨丨夢溪筆談本朝丨丨)
(乾德元年始詔在京建州漢蘄口各置𣙜貨務五年始禁私賣茶太平興國二年刪定禁法條貫始立等科罪)
(淳化二年令商賈就園戶買茶公於官場貼射始行貼射法淳化四年初行交引罷貼射法減三五年三司使)
(王嗣宗始立三分法以十分茶價四分給香藥三分犀象三分茶引乾興元年改三分法天聖元年復行貼射)
(法行之三年茶利盡歸大商官場但得黃晚惡茶行詔孫奭重議罷貼射法至嘉祐四年二月五日降敕罷茶)
(禁)
茶額(宋史食貨志建炎二十七年用蕭振等言減韓球所增丨丨四百六十二萬餘觔茶司引息虚額錢)
(歲九十五萬餘緡)
茶引(宋史食貨志嘉定五年湖廣餉臣王釡請以度牒丨丨兌第五界舊會每度牒一道價千五百緡又)
(貼搭丨丨一千五百緡方許收買期以一月起又趙開傳見茶市下元史世祖紀以𣙜茶提舉李南為江)
(西𣙜茶轉運使起南嘗言江南丨每丨價三貫六百文今宜增每引五貫事下中書議因令起南為運使)
茶斤(宋史食貨志如鬻舒州源羅場丨丨售錢五十有六其本錢二十有五官不復給但使商人輸息錢)
(三十有一而已)
茶由(元史食貨志引之外又有丨丨以給賣零茶者)
茶稅(唐書食貨志見茶商下又又李石為相以丨丨皆歸鹽鐵復貞元之制李珏傳鹽鐵使王播增)
(丨丨十之五以佐用度珏上疏言不可)
茶課(宋史程之邵傳之邵元符中主管茶馬市馬至萬匹得丨丨四百萬緡元史食貨志十九年以江)
(南丨丨官為置局令客買引通行貨賣)
茶租(宋史食貨志韓邈奏隆興府惟分寧縣産茶他縣無茶豪民武斷者乃請引窮索一鄉使認丨丨非)
(便於是禁非産縣不許擅認丨丨品茶譜陸龜蒙嗜茶置園於顧渚山下歲入丨丨自為題以繼茶經高)
(啓臨頓里詩丨丨催未得菊餌服還能)
茶貨(宋史食貨志天禧二年太常博士李垂請放行丨丨)
茶價(宋史食貨志淳化四年二月廢松江八務大減丨丨元史張庭瑞傳官買蜀丨增丨鬻於羌人以)
(為患庭瑞更變引法使每引納二緡而付文劵與民聽其自市於羌羌蜀便之)
茶直(宋史食貨志寳元元年命御史中丞張觀等與三司議之觀等復請入錢京師以售真州等四務十)
(三場丨丨十萬者)
茶利(唐書何易于傳為益昌令鹽鐵官𣙜取丨丨詔下所在毋敢隠易于視詔書曰益昌人不征茶且不)
(可活矧厚賦毒之乎命吏閣詔謂宋史食貨志景德中丁謂為三司使嘗計其得失以邊糴纔及五十萬而)
(東南三百六十餘萬丨丨盡歸商賈以又蔡京專用豐亨豫大之說䛕悅帝意始廣丨丨歲一百萬緡進御)
茶息(宋史食貨志蒲宗閔議川峽路民丨丨收什之三盡賣於官場更嚴私交易之令稍重至徒刑仍設)
(緣身所有物以待賞給於是蜀茶盡𣙜民始病焉聖又職官志先是市馬於邊有司倖賞率以駑充數紹中)
(都人茶馬程之邵始精㨂汰仍以八月至四月為限又以羨茶轉入熙秦市戰騎故馬多而丨丨厚二法著為)
(令)
茶禁(宋史食貨志自唐建中時始有丨丨上下規利垂二百年拊掌錄熙寧後丨丨日嚴被罪者衆乃)
(目茶籠為草大蟲言其傷人如虎也蘇軾策問罷去丨丨歸之於民)
茶事(宋史食貨志先是師閔提舉𣙜茶所行職務他司皆不得預聞事權震灼為患深密及黃廉就領丨)
(丨乃請凡緣丨丨有侵損戾法或措置未當及有訴訟依元豐令聽他司關送品茶要錄丨丨起於驚蟄前)
(其采芽如鷹爪初造曰試焙又曰一火其次曰二火二火之茶又次一火矣故市茶芽者惟同出於三火前者)
(為最佳丨皮日休茶經序自周以降及於國朝丨竟陵子陸季疵言之詳矣)
茶綱(夢溪筆談李溥為江淮發運使因奏事盛稱浙茶之美未嘗修貢本司以羨餘錢買到數千斤進入)
(内自國門挽船而入稱進奉丨丨)
茶征(李商隠文長洲樹古茂苑山春橘税既集丨丨是親)
茶𣙜(舊唐書穆宗紀長慶元年加丨丨舊額百文更加五十文從王播奏王安石轉運劉君誌銘朝廷)
(弛丨丨以君使江西議均其稅期年而後取奏事皆聽人果便之)
茶馬(宋史寧宗紀嘉泰三年八月戊申置四川提舉丨丨二員分治丨丨事又職官志紹興四年初命)
(四川宣撫司支茶博馬七年復置丨丨官河又兵志崇寧四年詔曰神宗皇帝厲精庶政經營熙路丨丨司)
(以致國馬法制大備其後監司欲侵奪其利以助糴買故茶利不專而馬不敷額近雖更立條約令丨丨司總)
(運茶博馬之職猶慮有司苟於目前近利不顧悠久深害三省其謹守己行毋輒變亂元豐成法又王阮傳)
(請罷吳楚牧馬之政而積馬於蜀丨丨司以省往來網驛之費)
茶鹽(宋史高宗紀建炎元年五月壬寅以江淮發運使梁楊祖提領東南丨丨事元史世祖紀詔以四)
(川民力困弊免丨丨等課税驗又選舉志凡先嘗入粟遥授虚名者今再入粟則依糧數照依資品令實授)
(丨丨流官)
茶薪(林逋深居雜詩僧分乳食來隂洞鶴觸丨丨落蠧杉)
茶供(草花譜金雀花春初開黃花甚可愛儼狀飛雀且可采以滚湯著鹽焯過作丨丨一品方岳古巖)
(詩山泉與佛結丨丨石屋無人蝕蘚斑知高翥詩逢僧小作煎丨丨略問源流笑不)
茶酒(五代史盧文紀傳唐明宗時為御史中丞初上事百官臺參吏白諸道進奏官賀文紀問當如何吏)
(對曰朝廷在長安時進奏官見大夫中丞如胥史自唐衰天子微弱朝廷姑息方鎮借假邸吏大夫中丞上事)
(進奏官至客次通名勞以丨丨而不相見相傳以為故事元史刑法志諸職官頻入丨丨市肆及倡優之家)
(者斷罪罷職飲南宋市肆記凡吉凶之事自有所謂丨丨厨子專任食請客宴席之事帝京景物略四月)
(一日至十八日傾城趨馬駒橋碧霞元君誕也是日耍戒壇游香山玉泉丨丨棚妓棚周山灣澗曲)
茶油(閩部疏余始入建安見山麓間多種茶而稍高大枝榦槎枒不類吳中産問之知為丨丨非蔡君謨)
(貢品也已歴汀延邵愈益彌被山谷高者可一二丈大者可拱把餘以冬華以春寔榨其實為油可鐙可膏可)
(釡閩人大都用之然獨汀之連城為第一閩之人能别其名)
茶蜜(金史烏庫哩鎬傳郾城土豪盧進殺其長吏自招撫使以前關陜帥府經歴范天保為副至是天保)
(求見進麥三百石及獐鹿脯丨丨等物遂賜進金牌加天保官)
茶飯(太平廣記劉晏作刺史過衡山縣往見王十八命坐與飲詣晏自請同往破衣草履登舟而行劉公)
(漸與之熟令妻子見拜之同坐丨丨下東京夢華錄所謂丨丨者乃百味羹又凡店内賣酒厨子謂之丨)
(丨量酒博士至店中小兒子皆通謂之大伯後頌古聮珠通集祖師底物待客只是家常丨丨如今代兒孫)
(須要珍羞異饌)
茶粥(傅咸司隸教聞南方有蜀嫗作丨丨賣之廉事歐其器具使無為賣餅於市而禁丨丨以困老姥獨)
(何哉作儲光羲喫茗粥見蕨薇下)
茶湯(宋史職官志紹興九年詔秘書省官讐校國朝會要逐官添給丨丨錢又乾道七年禮部太常寺)
(言討論東宫開講并節朔賀慶辭謝禮儀元日冬至詹事以下牋賀謝辭初如常見之禮後離位致詞復位就)
(坐丨丨罷詹事初上參見皇太子拜皇太子答拜試夢溪筆談禮部貢院試進士日有司具丨丨飲漿至經)
(生則無丨丨渴則飲硯水人人皆黔其吻白可談宰相禮絶庶官都堂自京官以上則坐選人立事見於私)
(第選人亦坐蓋客禮也唯兩制以上點丨丨入脚牀子寒月有火爐暑月有扇謂之事事有庶官只點茶謂之)
(事事無軾王建宫辭天子下簾親考試宫人手裏過丨丨蘇薄薄酒詩薄薄酒勝丨丨麤麤布勝無裳醜)
(妻惡妾勝空房)
茶飲(茶經南齊世祖遺詔我靈座上慎勿以牲為祭但設餅果丨丨乾飯酒脯而已)
茶藥(五代史王建立傳建立數請朝見不許乃自詣京師闌至後樓見明宗涕泣言已無罪為重誨所擯)
(明宗曰汝為節度使不作好事豈獨重誨讒汝邪賜以丨丨而遣之宋史太宗紀淳化五年十一月庚戌遣)
(使諭李繼遷賜以器幣丨丨衣服見又高宗紀紹興二年九月壬戌王倫自金國使還入遣潘致堯等為金)
(國軍前通問使附丨丨金幣進兩宫兩又陳洪進傳建隆四年遣使朝貢是冬又貢白金萬乳香丨丨萬斤)
(唐遼史穆宗紀應歷四年二月丙辰漢遣使進丨丨以詩紀事周朴唐末時人寓於閩中於僧寺假丈室)
(居不飲酒茹葷塊然獨處諸僧晨粥卯食朴亦攜巾盂厠諸僧下畢食而退率以為常郡中豪貴設供率施僧)
(錢朴亦巡行拱手各丐一錢有以三數錢與者朴止受其一得千錢以備丨丨之費將盡復然僧徒亦未嘗厭)
(也以晁氏客語純夫著作郎兼侍讀謁告省蜀公於許上手招撫問蜀公并賜丨丨又遣中使賜純夫銀百)
(兩為路費自太母垂簾未嘗有此賜也張黃庭堅寄南陽謝外舅詩雪屋煮丨丨晴簷畫圖)
茶果(晉書陸納傳謝安嘗欲詣納而納殊無供辦安既至納所設惟丨丨而已又桓温傳温性儉每讌)
(惟下七奠柈丨丨而已龍宋史真宗紀祥符四年二月庚午宴宣澤亭紫雲如起嶽上召見隠士鄭隠李寧)
(賜丨丨束帛所唐詩紀事胡令能莆田隠者少為負局鎪釘之業以居列子之里家貧遇丨丨必祭列子以)
(求聰明或夢人割其腹以一卷書内之遂能吟詠禪學尤邃世謂胡釘鉸者也貞元元和間人熙朝樂事立)
(夏之日人家各烹新丨配以諸色細丨餽送親戚比鄰謂之七家茶富室競侈果皆雕刻飾以金箔而香湯名)
(目若茉莉林檎薔薇桂蕊丁檀蘇杏盛以哥汝甆甌僅供一啜而已瓶史花下不宜焚香猶丨中不宜置丨)
(也夫茶有真味非甘苦也花有真香非烟燎也味奪香損俗子之過白居易廬山草堂記時三月二十七日)
(始居新堂四月九日與河南元集虚范陽張允中南陽張深之東西二林寺長老湊朗滿晦堅等凡二十有二)
(人具齋施丨丨以落之)
茶帛(宋史真宗紀祥符元年十月宴近臣泰山父老於殿門賜父老時服丨丨)
茶絹(宋史兵志成都府秦延慶言威雅嘉瀘文龍州地接烏蠻西羌皆産善馬請委知州砦主以錦綵丨)
(丨招市)
茶布(宋史食貨志天聖中發運使方仲荀奏請度真楚州堰為水牐自是東南金帛丨丨之類直至京師)
茶褐(輟耕錄王思善采繪法丨丨用土黃為主入漆綠烟墨槐花合李覯送黃承伯詩丨丨園林新柳)
(色鹿胎田地落梅香)
茶綵(宋史真宗紀祥符元年二月壬辰御乾元門觀酺賜父老千五百人衣服丨丨又兵志政和七年)
(三月詔熙河鄯湟自開拓以來疆土雖廣而地利悉歸屬羌官兵吏禄仰給縣官不可為後計仰本路帥臣相)
(度以錢糧丨丨或以羌人所嗜之物與之貿易田土決志林天聖中曹瑋以節鎮定州王[唆-口+鬲]為三司副使疎)
(河北囚徒至定州瑋謂[唆-口+鬲]曰君相甚貴當為樞密使然吾昔為秦州聞德明歲使人以羊馬貨易於邊課所獲)
(多少為賞罰時將以此殺人其子元昊年十三諫曰我本以羊馬為國今反以資中原所得皆丨丨輕浮之物)
(適足以驕惰吾民今又欲以此戮人丨丨日增羊馬日減吾國其削乎乃止不戮吾聞而異之使人圖其形信)
(奇偉若德明死此子必為中國患其當君之為樞密時乎盍自今學兵講邊事[唆-口+鬲]雖受教蓋亦未必信也其後)
([唆-口+鬲]與張觀陳執中在樞府元昊反楊義上書論兵上事上問三人皆不知遂皆罷之[唆-口+鬲]之孫為子由壻故知之)
茶巾(韓翃尋胡處士不遇詩曉風吹藥案晴日照丨丨)
茶墨(畫墁錄司馬温公云丨丨正相反丨欲白丨欲黑丨欲新丨欲陳丨欲重丨欲輕如君子小人不同)
(至如喜乾而惡濕襲之以囊水之以色皆君子所好玩則同也)
茶鼓(林逋西湖春日詩春烟寺院敲丨丨夕照樓臺卓酒旗陳造縣西詩丨丨適敲靈鷲院夕陽欲壓)
(赭圻城)
茶檣(許渾送人歸吳興詩春橋懸酒幔夜柵集丨丨)
茶器(宋史禮志皇帝御紫宸殿六參官起居北使見畢退赴客省茶酒遂宴垂拱殿酒五行惟從官已上)
(預坐是日賜丨丨名果茶陸龜蒙零陵總記李約天性惟嗜茶能自煎謂人曰須緩火炙活火謂炭火之燄)
(者也客至不限甌數竟日執持丨丨不倦曾奉使行至陜州硤石縣東愛渠水清流旬日忘發白居易睡後)
(茶興憶楊同州詩此處置繩牀旁邊洗丨丨身翁卷贈趙靈秀詩一軸黃庭看不厭詩囊丨丨每隨徐賁)
(答楊孟載池閣晚坐詩丨丨晚猶設歌壺醒不敲)
茶具(雲溪友議陸羽造丨丨二十四事十王褒僮約烹丨盡丨酺已蓋藏皮日休丨丨詠茶塢茶人)
(茶筍茶籝茶舍茶竈茶焙茶鼎茶甌煮茶亭詩蕭疎桂影移丨丨狼籍蘋花上釣筒)(又禇家林林逋復賡)
(前韻且以陋居幽勝詫而誘之詩畫共藥材懸屋壁琴兼丨丨入船扉文同詩惟攜丨丨賞幽絶宋无答)
(馬懷秀詩午竈添丨丨烟蓑罷釣竿處王冕吹簫出峽圖詩酒壺丨丨船上頭江山滿眼隨遊王逢排難)
(行我時載丨丨蕩漾五湖船在陶宗儀南浦詞孤嘯拓篷窗幽情遠都酒瓢丨丨)
茶竈(唐書陸龜蒙傳居松江甫里不喜與流俗交雖造門不肯見不乘馬升舟設篷席齎束書丨丨筆牀)
(釣具往來時謂江湖散人丨楊萬里壓波塘賦見藤尊下白居易詩趁暖泥丨防寒夾竹籬又偶吟詩)
(晴教曬藥泥丨丨閑看科松洗竹林有陳陶題紫竹詩幽香入丨丨靜翠直碁局皮日休丨丨詩李延)
(興詩天涯倦客此停驂丨丨烟消猶隠几想樓鑰題陸放翁詩卷詩丨丨筆牀懷甫里青鞋布襪雲門元)
(好問獨峰楊氏幽居詩惆悵朝陽一茅屋酒船丨丨負平生又贈任文耀卿詩丨丨漫煎雲脚散蓮舟清嘯)
(月波凉丨周坻五月二十日雨中飲南樓詩琴牀昨暮移高閣丨經旬生綠苔范梈山齋詩山齋朝雨竹)
(光勻丨丨催添石火新丨丨却為朝吟款竹扃)(又秋日集詠詩長因午睡思顧瑛漁莊詩漁童樵青解歌)
(舞丨丨筆牀隨主賓)
茶壚(陸游過僧菴詩丨丨烟起知高興碁子聲疎識苦心)
茶榨(北苑别錄茶既熟謂丨黃須淋洗數過方入小丨以去其水又入大榨出其膏先是包以布帛束以)
(竹皮然後入大榨壓之至中夜取出揉勻復如前入榨謂之飜榨徹曉奮擊必至於乾淨而後已蓋建茶之味)
(遠而力厚非江茶之比江茶畏沈其膏建茶惟恐其膏之不盡膏不盡則色味重濁矣)
茶槽(吳船錄峽中兩岸高巖峻壁斧鑿之痕皴皴然而黑石灘最號險惡兩山束江驟起水勢不能平余)
(來水勢適平俗所謂丨丨者藥范成大立春詩綵勝金旛夢裏丨丨杵聲中)
茶櫃(白居易宿杜曲花下詩斑竹盛丨丨紅泥罨飯罏)
茶臼(王維酬黎居士浙川作松龕藏藥裹石脣安丨丨柳宗元夏晝詩日午獨覺無餘聲山童隔竹敲)
(丨丨詩徐賁次韻答楊孟載池閣晚坐藥房因雨閉丨丨待晴敲)
茶碾(茶錄丨丨以銀或鐵為之黃金性柔銅及䃋石皆能生鉎不入用)
茶牀(五代史晉臣景延廣傳天福八年秋出帝幸大年莊還置酒延廣第延廣所進器服鞍馬丨丨椅榻)
(皆裹金銀飾以龍鳳四宋史儀衛志燭籠七十諸司御燎子丨丨快行親從人朱慶餘題任處士幽居詩)
(湖雲侵臥位杉露滴丨丨)
茶磨(侯鯖錄山谷丨丨銘云楚雲散盡燕山雪飛江湖歸夢從此祛機明一統志丨丨以石門山石為)
(之出上猶縣蒼䃜縝密脉理如線極鮮明土人以白脉者為銀線黃脉者為金線雲蕉館紀談昇在重慶取)
(涪江青䗫石為丨丨宫人以武隆雪錦茶碾之焙以大足縣香霏亭海棠花味倍於常海棠無香獨此地有香)
(焙茶尤妙得蔡羽遊石湖記遵岸百步得丨丨之觀音巖又百步治平寺之竹林西啓丨丨東繞拜郊臺其)
(山皆牆立其腹多怪木美箭望之蔚然深黑似范成大詩翕出丨丨旋王寵踏青詩丨丨山前水苔紅妝)
(隊隊蹋青來)
茶舂(袁士元夏日山居詩疎簾拂拂颺南薰睡起丨丨隔岸聞)
茶檐(宋史輿服志宗室戚里丨丨食合毋得以緋紅蓋覆)
茶筅(大觀茶論丨丨以觔竹老者為之身欲厚重筅欲疎勁本欲壯而末必眇當如劍瘠之狀蓋身厚重)
(則操之有力而易於運用筅疎勁如劍瘠則擊拂雖過而浮沫不生謝宗可丨丨詩此君一節瑩無瑕夜聽)
(松聲𠻳玉華)
茶焙(宋史地理志建安有北苑丨丨龍焙也茶錄丨丨編竹為之裹以箬葉蓋其上以收火隔其中以)
(有容也納火其下去茶尺許常温温然所以養茶色香味也皮日休有丨丨詩)
茶籯(皮日休有丨丨詩)
茶籠(五代史王鎔傳鎔少子昭誨年十歲其軍士有德鎔者藏之穴中亂定髠其髮被以僧衣遇湖南人)
(李震與之震匿昭誨於丨丨中載之湖南依南嶽為浮屠易名崇隠茶錄丨丨茶不入焙者宜密封裹以蒻)
(籠盛之置高處不近濕氣岳陽風土記見蘆蒢下)
茶筐(祝允明暮春山行詩麥響家家碓丨提處處丨)
茶板(沈與求石壁寺詩秀色可餐吾事辦粥魚丨丨莫相誇)
茶鐐(玉堂雜記禁門内許以丨丨檐子自隨與執政等)
茶挾(唐詩紀事酉陽雜俎云一夕予坐以遞送聮句為煩乃命工取細斑竹白金鎖首如丨丨以遞聮名)
(之)
茶羅(茶錄丨丨以絶細為佳羅底用蜀東川鵝溪畫絹之密者投湯中揉洗以羃之)
茶囊(夢溪筆談王城東素所厚唯楊大年公有一丨丨唯大年至則取丨丨具茶他客莫與也)
茶角(林逋夏日寺居詩社信題丨丨樓衣笐酒痕)
茶串(翰林志凡正冬至不受朝俱入進名奉賀大忌進名奉慰其日尚食供素饌賜丨十丨)
茶爐(薛士隆鴈蕩山賦對棋枰舉覆盂振藥杵火丨丨劉禹錫浙西李相公述夢浙東元相公酬和詩)
(丨丨依綠筍棋局就紅桃火倪瓚送徐子素詩垂簾幽閣團雲影貯丨丨作雨聲)
茶鈐(茶錄丨丨屈金鐵為用以炙茶)
茶鐺(李洞贈曹郎中崇賢所居詩藥杵聲中搗殘夢丨丨影裏煮孤燈馬戴題廬山寺詩别有一條投)
(澗水竹筒斜引入丨丨造吳融和睦州盧中丞題茅堂十韻詩見蘭舸下陳春寒詩沉炷丨丨且翠微歸)
(軒何惜小逶迤元陸游雨中詩茅屋松明照丨丨雪水煎黃庚贈通觀唐道士竹鄉詩雲屋苔封燒藥竈)
(風林花落煮丨丨雪吳萊五洩山紀遊詩桑苧丨丨遺凍偓佺藥杵落晴雲)
茶鼎(杜荀鶴春日山中對雪有作詩牢繫鹿兒防獵客滿添丨丨候吟僧王禹偁題張氏溪居詩閑把)
(道書尋晚徑靜攜丨丨洗春潮解范成大午窗遣興家人謀過石湖詩薰爐花氣朝酲丨丨松風午夢迴)
(陸游方池詩日取供丨丨時來擲釣竿藏又詩丨丨聲號蚓香盤火度螢徐炤病中作妻欲丨丨僧能施)
(藥資聲長)(宋景蕭春雪詩啑啑春蟲閙撲窗地爐丨丨蚓史肅放言詩清風明月無人管丨丨薰爐與客)
(同千黃鎮成用鷲峰師韻送澗泉上人游方詩丨丨夜烹古雪花幡晨動九風天葉顒仲春雨窗書懷詩)
(見松濤下肅余闕送張有恒赴安慶郡經歴詩客移丨丨行田載酒缸)
茶瓢(五燈會元佛照杲禪師於僧堂點茶觸丨丨墜地見瓢跳乃得應機三昧巖棲幽事山谷云相丨)
(丨與相卭竹同法不欲肥而欲瘦但須飽風霜耳蘇轍詩記取老人臨别語丨丨霜後早相存)
茶瓶(頌古聮珠通集一口吸盡江南水龐老不曾明自己爛醉如泥膽似天鞏縣丨丨三隻觜)
茶甌(因話錄察院諸廳名禮察謂之松廳廳南有古松也刑察謂之魘廳寢者多魘兵察謂之丨丨廳以)
(其主院中茶茶必以陶器置之躬自緘啓故也吏察主朝官名籍謂之朝簿廳李華雲母泉詩澤滋藥畦茂)
(氣染丨丨馨丨朱慶餘和劉補闕秋園寓興詩閑來尋古畫未廢執丨蘇軾佛日山榮長老方丈詩食罷)
(丨丨未要深清風一榻抵千金南陸游夜飲即事詩更作丨丨清絶夢小窗横幅畫江楊萬里夜雨獨覺)
(詩來宵我識華胥路莫近丨丨近酒杯詩秋光好處頓胡牀旋喚丨丨淺著湯)(又城頭秋望又二月一日)
(雨寒詩補盡空櫺閉盡門丨丨火閣對爐熏山居詩詩腸搜苦怯丨丨信手拈書却枕頭)(元好問謝鑰翫)
(月有感詩入夜丨丨苦上眉眼花推落石牀碁周史肅晚興詩年豐酒價應須賤睡起丨丨未要深昂清)
(放齋詩丨丨飯飽一飲足臥聽松風仰看屋當袁士元題城西書舍詩故人有意能相訪細啜丨丨酒杯)
(鄭元祐寄張伯雨詩丹鼎曉温松葉酒丨丨春點菊苗葅)
茶樽(皎然湖南草堂讀書招李少府詩藥院常為客丨丨獨對余)
茶杯(陸游詩藤杖有時緣石磴風爐隨處置丨丨翁卷暮春病歸詩昨日林僧至丨丨始一拈)
茶盞(茶錄丨丨茶色白宜黑盞建安所造者紺黑紋如兔毫其柸微厚熁之久熱難冷最為要用出他處)
(者或薄或色紫皆不及也其青白盞鬭試自不同)
茶椀(酉陽雜俎江淮有士人莊居其子年二十餘常病魘其父一日飲茗甌中忽靤起如漚高出甌外瑩)
(淨若琉璃中有一人長一寸立於漚高出甌外細視之衣服狀貌乃其子也食頃爆破一無所見丨丨如舊但)
(有微璺耳數日其子遂著神譯人言斷人休咎不差謬禪宗頌古聮珠通集杭州佛日和尚嗣雲居夾山一)
(日大普請維那請師送茶師曰某甲為佛法來不為送茶來那云和尚教上座送茶師曰和尚尊命即得乃將)
(茶去作務處搖丨丨作聲夾山回顧師曰釅丨三五丨意在钁頭邊山曰瓶有傾茶意籃中幾箇甌師曰瓶有)
(傾茶意籃中無一甌便傾茶行之時大衆皆舉目師曰大衆鶴望請師一言山曰路逢死蛇莫打殺無底籃子)
(盛將歸師曰手執夜明符幾箇知天曉山曰大衆有人歸去歸去從此住普請戴叔倫題横山寺詩老衲供)
(丨丨斜陽送客舟更白居易閑眠詩盡日一餐丨兩丨無所要到明朝)
茶盂(行營雜錄劉貢父為中書舍人一日朝會幕次與三衛相鄰時諸帥兩人出軍伍有一水晶丨丨傳)
(玩良久一帥曰不知何物所成瑩潔如此貢父隔幕謂之云諸公豈不識此乃多年老冰耳)
茶匙(茶錄丨丨要重擊拂有力黃金為上人間以銀鐵為之竹者輕建茶不取)
茶戍(雞林類事茶匙曰丨丨)
茶成(李郢茶山貢焙歌丨丨拜表貢天子萬人爭噉春山催)
茶蒸(品茶要錄丨丨不可以逾久久而過熟又久則湯乾而焦釡之氣出茶工有乏新湯以益之是致蒸)
(損茶黃試時色多昏黯氣焦味惡者焦釡之病)
茶煮(徐照題翁卷山居詩蟲行黏壁字丨丨落巢薪顧瑛和馬孟昭韻詩燈桃檐雨落丨丨石泉鳴)
茶煎(張籍夏日閑居詩藥看辰日合丨過夘時丨)
茶試(賈島原東居詩墨研秋日雨丨丨老僧鐺翻裴說喜友人再面詩靜坐將丨丨閒書把葉)
茶翻(韓駒送雲門妙喜遊雪峯詩夜氊從栗爆午盌看丨丨)
茶沸(黃庭堅和王世弼詩齋餘佛飯香丨丨甘露滿姚貞過别業詩墨香臨帖後丨丨罷琴餘)
茶聲(馬臻竹窗詩侍立小童閒不動蕭蕭石鼎煮丨丨)
茶獻(王阮聖德惠民詩丨丨迎門禮香浮夾道烟)
茶罷(頌古聮珠集趙州問新到僧曾到此間麽曰曾到師曰喫茶去又問僧僧曰不曾到師曰喫茶去後)
(院主問曰為甚麽曾到也云喫茶去不曾到也云喫茶去師召院主主應諾師曰喫茶去頌曰寳匣龍泉發夜)
(光寥寥長掛在虚堂回來高客如相訪丨丨休勞話短長蘇軾贈惠山僧惠表詩客來丨丨空無有盧橘楊)
(梅尚𢃄酸兩楊萬里乙酉社日偶題詩愁邊節裏相關丨丨呼兒檢歷看)
茶新(白居易遊寶彌寺詩酒嫩傾金液丨丨碾玉塵丨鄭谷送祠部曹郎中免官南歸詩篋重藏吳畫)
(丨換越甌)
茶嫩(陸游小憩詩香濃煙穗直丨丨乳花圓)
茶熟(白居易閑臥寄劉同州詩鼻香丨丨後腰暖日暘中黃鎮成春雨南田書事詩飯香分野碓丨丨)
(候山泉)
茶老(范成大巫山縣詩梅肥朝雨細丨丨暮煙寒)
茶枯(葉適宿覺菴詩麥熟僧常餓丨丨客謾吞)
茶冷(裴迪西塔寺陸羽茶泉詩草堂荒産蛤丨井丨生魚)
茶盡(徐照哭居塵禪師詩丨從秋後丨門絶月中敲)
茶渾(元好問别冠氏諸人詩東舍丨丨酒味新西城紅豔杏園春又乞酒示皇甫季貞詩枕上一杯風)
(味好糟牀何處得丨丨)
茶苦(晁冲之陸元鈞寄日注茶詩陋哉徐鉉說丨丨欲與淇園竹同種)
茶浮(茶錄羅細則丨丨粗則沫浮丨又凡欲點茶先須熁盞令熱冷則不丨)
茶沉(茶錄候湯最難未熟則沫浮過熟則丨丨前世謂之蟹眼者故熟湯也沉瓶中煮之不可辯故曰候)
(湯最難)
茶美(徐照筠州送趙院判歸九江詩詩低勞盡寫丨丨許重分)
茶好(貫休山寺喜道者至詩鳥幽聲忽斷丨丨味重回)
茗
茗樹(李咸用謝僧寄茶詩匡山丨丨朝陽偏暖萌如爪挐飛鳶)
茗草(羣芳譜隋文帝微時夢神人易其腦骨自爾腦痛忽遇一僧云山中有丨丨煮而飲之當愈帝服之)
(有效由是人競採掇乃為之贊其略曰窮春秋演河圖不如載茗一車李白答族侄僧中孚贈玉泉仙人掌)
(茶序余聞荆州玉泉寺近清溪諸山山洞往往有乳窟窟中多玉泉交流其水邊處處有丨丨羅生枝葉如碧)
(玉唯玉泉真公常采而飲之年八十餘歲顔色如桃花而此茗清香滑熟異於他者所以能還童振枯扶人夀)
(也)
茗花(草花譜丨丨即食茶之花色月白而黃心清香隠然瓶之高齋可為清供佳品且蕊在枝條無不開)
(遍吟權德輿與沈十九遊棲霞寺會宿詩清論月輪低閒丨丨熟李洞和曹監春晴見寄詩蘭臺架列排)
(書目顧渚香浮瀹丨丨)
茗芽(白居易春遊西林寺詩陽叢抽丨丨隂竇洩泉脉李德裕有憶丨丨詩賈島黃子陂上韓吏部)
(詩見蕉縷下蘚方干題懸溜巖隠者居詩慣緣嶮峭收松粉常趁芳掇丨丨陸龜蒙詩卓堂盡日留僧坐)
(自向前溪摘丨丨致秦觀謝李安上惠茶詩故人早歲佩飛霞故遣長䰅丨丨方回舟行清溪道中詩見)
(蕨拳下)
茗菜(茶經晏子春秋嬰相齊景公時食脱粟之飯炙三戈五卵丨丨而已)
茗果(汪藻同張昌時宿高明寺詩丨丨話疇昔新晴報鐘魚)
茗葉(何景明月潭寺詩綠蘿隂下列蒲團丨丨松花進晚餐)
茗莢(章孝標送張使君赴饒州詩日暖持箱依丨丨天隂把酒入銀坑按莢一作樹)
茗株(梅堯臣次韻再和永叔嘗新茶雜言詩建溪丨丨成大樹頗殊楚越所種茶)
茗柯(世說簡文云劉尹丨丨有實理注謂如丨之枝丨雖小中有實理非外博而中虚也)
茗旗(學林新編蘄門團黃有一旗一槍之號言一葉一芽也歐公詩共約試新茶旗槍幾時綠王荆公送)
(元厚之詩新丨齋中試一丨世謂茶始生而嫩者為一槍大而開為一旗)
茗眼(章孝標思越州山水寄朱慶餘詩藕折蓮芽脆茶挑丨丨鮮)
茗味(范成大閶門初泛詩醅香新麴嫩丨丨小春輕)
茗氣(齊民要術神仙服食經云地榆一名玉札北方呼豉為札西域真人云何以得長夀食石用玉豉此)
(草霧雨不濡炙其根作飲如丨丨僧項斯山行詩蒸丨丨從茅舍出繰絲聲隔竹籬聞文貞黃葉菴落成)
(詩香光丨丨和氤氲晏晦清齋撇見聞)
茗橘(唐書劉晏傳任職久勢軋宰相要官華使多出其門自江淮丨丨珍甘常與本道分貢競欲先至雖)
(封山斷道以禁前發晏厚貲致之常冠諸府)
茗地(江瓘遊黃山記踰橋三里有望江亭長江如𢃄漸幽有懷賢亭四面嶙峋其中平廣依山為化城寺)
(寺數百楹墾田頃餘有稻曰黃粒晚有茶曰丨丨源味並香美陸龜蒙茶塢詩丨丨曲隈回野行多繚繞)
茗山(明一統志丨丨在安慶府太湖縣南三十里有梅福煉丹處又丨丨在肇慶府德慶州境)
茗坡(吳融丨丨詩二月山家榖雨天半坡芳茗露華鮮)
茗塢(薛應旂會稽山志山之東北接官嶺其上有盤石屹立曰降仙臺下有丨丨淘沙徑山南曰茅現一)
(名玉笥春羅隠送霅川鄭員外詩歌聽丨丨山暖詩詠蘋洲暮鳥飛)
茗谿(蘇軾宿餘杭法喜寺後綠野堂望吳興諸山詩北望丨丨轉遥憐震澤通)
茗盈(明一統志廣西丨丨州在太平府城北宋置)
茗園(劉禹錫寄楊夀州詩桂嶺雨餘多鶴迹丨丨晴望似龍鱗清晝崔子向天居寺聮句見藤澗下)
茗圃(孟郊越中山水詩菱湖有餘翠丨丨無荒疇)
茗器(廣陵耆舊傳晉元帝時有老姥每旦獨提一器茗往市鬻之市人競買自旦至暮其器不減所得錢)
(盡散路旁孤貧乞人人或異之州法曹禁之於獄至夜老姥執所鬻丨丨從獄牖中飛出舒元輿御史臺新)
(造中書院記几案筆硯簾幌茵榻果籩丨丨皆新作也)
茗具(袁桷寄奎律師詩拾薪供丨丨滴露寫經籖)
茗鼎(袁泰次夀道韻詩丨丨忽聆烹蟹眼車聲真用繞羊腸)
茗椀(韓愈孟郊會合聮句雲絃寂寂聽丨丨纖纖捧諸元稹奉和嚴司空重陽日同崔常侍崔郎中及)
(公登龍山落帽臺佳宴詩見萸房下去孟郊寄澹公詩雪簷晴滴滴丨丨葉舉舉蘇軾以歲春夏侍立邇)
(英而秋冬之交子由相繼入侍次韻各述所懷詩上尊初破早朝寒丨丨仍霑講舌乾又贈杜介詩仙葩發)
(丨丨翦刻分葵蓼小黃庭堅招子高詩三生數步隔屢赴丨丨邀又以龍團贈无咎詩赤銅丨丨雨班班)
(銀粟翻光解破顔聞又以雙井茶送孔韋父詩校經同省並門居無日不公讀書故持丨丨澆舌本要聽六)
(經如貫珠璧晁補之次韻魯直謝李左丞送茶詩都城米貴斗論長飢丨丨無從識唐庚雜興詩南方禁)
(太飽丨丨直須寬分孫覿妙光菴詩丨丨酌雲腴香篆擢烟縷劉子翬茶公美子應詩聊分丨丨應年例)
(故有筠籠來海涯明朱子㯽榔詩藥囊知有用丨丨詎能同楊萬里清果飲詩絶愛把萌如紫蕨為烹丨)
(丨洗詩腸倪郝俁題温容村寺壁詩丨丨閒中味紋楸靜裏聲瓚春日雲林齋居詩晴嵐拂書幌飛花浮)
(丨丨)
茗甌(陳造再次前韻詩丨丨對客乳花濃靜聽揮犀發異同)
茗汁(洛陽伽藍記王肅初入國不食羊肉及酪漿等常飯鯽魚羹渴飲丨丨經數年已後肅與高祖殿會)
(食羊肉酪粥甚多高祖怪之謂肅曰羊肉何如魚羹茗飲何如酪漿肅對曰羊比齊魯大邦魚比邾莒小國惟)
(茗不中與酪作奴高祖大笑彭城王謂肅曰卿明日顧我為卿設邾莒之食亦有酪奴因此復號茗飲為酪奴)
(時給事中劉鎬慕肅之風專習茗飲彭城王謂鎬曰卿不慕王侯八珍好蒼頭水厄海上有逐臭之夫里内有)
(學顰之婦以卿言之即是也自是朝貴燕會雖設茗飲皆恥不復食)
茗餑(桐君錄丨有丨飲之宜人雖多不為過也)
茗糜(王維贈吳官詩長安客舍熱如煮無箇丨丨難御暑)
茗飲(洛陽伽藍記見茗汁下還茶經後魏錄瑯琊王肅仕南朝好丨丨蓴羹及北地又好羊肉酪漿人)
(或問之茗何如酪肅曰茗不堪與酪為奴茶杜甫進艇詩見蔗漿下蘇軾向大冶長老乞桃花栽東坡詩)
(周詩記苦荼丨丨出近世作丨丨塼爐石銚行相隨)(又試院煎茶詩且學公家蘇轍和子瞻煎茶詩君不)
(見閩中茶品天下高傾身事茶不知勞又不見北方丨丨無不有鹽酪椒薑誇滿口秦觀茶臼詩幽人躭丨)
(丨刳木事𢷬撞茶孫覿飲修仁茶詩丨丨初一嘗老父有芹獻朱子坂詩攜籝北嶺西采掇供丨丨陸)
(游初夏晝眠詩晚窗思丨丨自取雪芽煎張子羽詩禪房伴丨丨豈待酒中趣)
茗酪(袁桷上京雜詠詩閭閻通丨丨俗簡未全奢)
茗粣(皮日休包山祠詩村祭足丨丨水奠多桃漿)
茗粥(茶錄吳人採茶煮之名丨丨烹楊億詩丨丨露芽銷晝夢蘇軾詩偶為老僧丨丨自攜修綆汲)
(新泉)
茗焙(陸龜蒙和夏景冲澹偶作次韻詩閒開丨丨嘗須遍醉撥書帷臥始休)
茗渤(齊民要術釀白醪取糯米一石炊作一餾飯取魚眼湯沃浸米泔二斗煎取六升著甕中以竹帚衝)
(之如丨丨)
茗戰(雲仙雜記建人謂鬭茶為丨丨避吳儆詩睡餘豈是驚軍將丨丨都緣作家)
茗癖(袁桷煮茶圖詩平生嗜茗丨有丨古井汲泉和石髓)
茗瀹(王惲靈巖寺詩巢棲松鶴赭丨丨露泉甘)
茗酌(李白陪族叔當塗宰遊化城寺升公清風亭詩丨丨待幽客珍盤薦彫梅)
茗事(清異錄皮光業最躭丨丨一日中表請嘗新柑筵具殊豐簪紱叢集纔至未顧尊罍而呼茶甚急徑)
(進一巨甌題曰未見甘心氏先迎苦口師衆噱曰此師固清高而難以療飢也茶董宣城何子華邀客於剖)
(金堂酒半出嘉陽嚴峻畫陸羽像子華因言前代惑駿逸者為馬癖泥貫索者為錢癖愛子者有譽兒癖躭書)
(有左傳癖若此叟溺於丨丨何以名其癖楊粹仲曰茶雖珍未離草也宜追目陸氏為甘草癖)
茗瘕(續搜神記桓宣武有一督將因病後虚熱便能飲複茗必以一斛二斗乃飽後有客造之更進五升)
(乃吐出一物如升大有口形質縮縐狀如牛䐗客乃令置盆中以斛二斗複茗澆之此物噏之都盡而腹中覺)
(小脹又增進五升便悉混然從口中涌出既吐此物病遂瘥或問此何病答曰此病名丨丨一名斛二瘕)
茗惠(南部新書胡生者以釘鉸為業居近白蘋洲傍有古墳每茶飲必奠酹之忽夢一人謂曰吾姓柳平)
(生善為詩而嗜茶感子苦丨之丨無以為報欲教子以詩胡生辭以不能柳強之曰但率子意為之當有致矣)
(生後遂工詩時人謂之胡釘鉸詩)
茗餘(倪瓚雙寺精舍新秋追和戎昱長安秋夕詩秋暑晚差凉丨丨眠獨早)
茗啜(孟郊詩丨丨綠淨花)
茗脆(皮日休初夏即事寄魯望詩丨丨不禁炙酒肥或難傾)
茗邈(張協七命搖刖峻挺丨丨苕嶢注丨丨高貌)
藥
藥草(左傳疏麥麴鞠窮所以禦濕賈逵有此言則相傳為此說也尚書說命云若作酒醴爾惟麴蘗則麥)
(麴作酒之物本草有芎藭者是丨丨之名觀傳文勢欲使無社逃於泥水中而問有此物與否知是禦濕所用)
(但不知若為用之耳大爾雅薜山蘄注廣雅曰山蘄當歸當歸今似蘄而粗疏案廣雅張揖撰以廣爾雅之)
(闕漏也曰山蘄當歸者即今丨丨當歸案本草當歸不言名薜及山蘄是即以時驗而言也故郭云今似蘄而)
(粗大言似平地蘄而差粗大耳佛陸璣詩疏芍藥今丨丨法華經求世尊處我當作行精進定是上丨丨)
(風彌勒成佛經時諸龍王八部山神樹神丨丨神水神神火神地神城池神屋宅神等踊躍歡喜高聲唱言)
(水經注金谷澗中有清泉茂樹衆果竹柏丨丨蔽翳梁昭明太子陶潛集序莊周垂釣於濠伯成躬耕於)
(野或貨東海之丨丨或紡江南之落毛禪院碑丨丨寓其根莖雲雷感其方類)(李邕大雲寺于頔潭州法)
(華院記丨丨沐莖葉之雨諸子悦羊鹿之車應李頎題神力師院詩階庭丨丨徧飯食天花香韋物種藥)
(詩好讀神農書多識丨丨名兼司空曙送曲山人之衡州詩衣巾半染烟霞氣語笑和丨丨香元稹夜飲)
(詩漫唱江朝曲閑徵丨丨名次李紳□禪師草廬持經感普賢詩丨丨經行徧香燈第燃朱慶餘送石協)
(律歸吳興别業詩資身唯丨丨教子但詩書教皮日休訪李處士所居詩兒童不許驚幽鳥丨丨須上假山)
(來陸龜蒙題達上人藥圃詩淨名無語是清羸丨丨搜喻更微吕巖詩日論丨丨皆知味問著神仙自得)
(名不梅堯臣送方進士游廬山詩水聲絶鳥聲好丨丨香氣侵人懷)
藥樹(宋史勃泥國傳有丨丨取其根煎為膏服之及塗其體兵刃所傷皆不死大寶積經見丨丨是五)
(地若見天樹是六地子劉孝綽栖隠寺碑如彼醫王等之丨丨梁昭明太詩丨丨永繁稠禪枝詎凋槭)
(元稹生春詩丨丨香烟重天顔瑞氣融裕白居易同錢員外夜直詩丨丨影中惟兩人李德述夢詩倚簷)
(隂丨丨落格蔓蒲桃鳥方千題龍瑞觀兼呈徐尊師詩世人莫識神方字仙偏棲丨丨枝李洞贈三惠大)
(師詩丨丨影中頻綴偈蓮峰朵下幾窺棋)
藥木(梁簡文帝大法頌慧流總被丨丨開芒又重請御講啓豫均丨丨誠同器水)
藥林(葉良佩太平縣山川記茶葉寮則五代時于履居之履嘗墾山得楛矢自號丨丨)
藥花(陸龜蒙和襲美首夏詩杮隂成列丨丨空却憶桐江下釣筒陸游儲福觀詩綠蘚封茶樹青霜折)
(丨丨)
藥根(陸游夢中作澗泉見底丨丨瘦石室生雲丹竈寒)
藥幹(徐賁菜薖詩芍苗卷龍鬚丨丨擁牛膝)
藥條(杜甫絶句丨丨藥甲潤青青色過棕亭入草亭)
藥甲(杜甫絶句見上)
藥苗(宋之問遊陸渾南山詩石髓非一巖丨丨乃萬族高適宋中詩秋韭何青青丨丨數百畦岑參)
(詩終日看本草丨丨滿前階興常建山居詩日明庭砌暖霜苦丨丨衰韓翃題龍寺澹師房詩卷簾苔點)
(靜下筯丨丨新丨姚合題郭侍郎親仁里幽居詩入門塵外思苔徑丨間朱慶餘和劉補闕秋園寓興詩)
(見槐穟下人李涉春日三朅來詩採藥朅來丨丨盛藥生只傍行徑方干送鄭台處士歸絳巖詩慣採丨)
(丨資素饌曾書蕉葉寄新題緘陸龜蒙和襲美江南書情詩鑵香杉蠧膩山信丨丨李山甫題李員外廳)
(詩高丘松蓋古閑地丨丨肥湯李中寄莊隠士詩丨丨應自採琴調對誰彈皎然評事衡水亭會覺禪師)
(詩雪晴松葉翠烟暖丨丨青偁法照寄錢郎中詩丨丨家自有香飯乞時多王禹寄豐陽喻長官詩庭戸)
(萬重嵐氣盛盤餐數飣丨丨香有梅堯臣和持國新植西軒詩丨丨雖無補欲比山中陸游詩野店聽山)
(雨僧廚餽丨丨滑又累日無酒亦未肉食戲而作此詩雲碓旋舂菰米風爐親候丨丨香又初春書懷詩)
(丨丨滿鉢無人共賴有溪僧為破除僧又冬晚山房即事詩未辨丨丨逢客問欲詶琴價約評又遣興詩)
(壯年一箭落雙鵰野餉如今擷丨丨照又即事詩丨丨自采盤蔬美菰米新舂鉢飯香徐題丁少瞻林園)
(詩丨丨如草長巖溜入池清似仇遠詩硯石洗來如玉潤丨丨曬得茶香)
藥蔓(許渾經故丁補闕郊居詩風吹丨丨述樵徑雨暗蘆花失釣船皮日休縹緲峯詩𢃄露齅丨丨和)
(雲尋鹿蹤)
藥苞(皮日休江南書情詩丨丨陳雨匼詩草蠧雲函)
藥圓(雲仙雜記幽燕思先驛後有五樹檜忽生丨丨摘服療病有驗)
藥心(施肩吾句花眼綻紅斟酒看丨丨抽綠𢃄烟鋤)
藥筍(陸龜蒙春雨即事詩雖愁野岸花房凍還得山家丨丨肥)
藥蔬(朱慶餘題錢宇别墅詩丨丨秋後供僧盡竹杖吟中望月回馬戴謁仙觀詩一就泉西飲雲中採)
(丨丨)
藥藻(爾雅濼貫衆疏藥草名也一名濼一名貫衆本草云一名貫節一名貫渠一名百頭一名虎卷一名)
(篇苻一名伯萍一名丨丨此謂鴟頭)
藥艾(陸游吕氏春秋跋元祐壬申余臥疾京師喜得此書丨丨之間手自校之自秋涉冬朱黃始就)
藥餞(南方草木狀㯽榔樹高十餘丈皮似青銅節如桂竹葉下繫數房房綴數十實實大如桃李味苦澀)
(下氣消穀出林邑彼人以為貴婚族客必先進若邂逅不設用相嫌恨一名賓門丨丨)
藥塵(陸游閏月辛酉壬戌連日風雨癸亥早晴詩簾影漸生禽語樂杵聲初動丨丨香)
藥香(鄭谷故少師從翁隠巖别墅詩丨丨沾筆硯竹色染衣巾蘇軾詩鶯邊日暖如人語草際風來作)
(丨丨)
藥氣(白居易即事詩見茶烟下諳李賀詩宵寒丨丨濃皮日休雲北詩犬能丨丨人解寫芝形)
藥實(唐書地理志施州清化郡土貢麩金犀角黃連蠟丨丨本草貝母釋名莔勤母苦菜苦花空草丨)
(丨)
藥品(周書百濟傳見菜蔬下陸元結菊圃記在丨丨是良藥為蔬菜是佳蔬游新闢小園詩畦添丨)
(丨誰能别架引藤隂忽已成著翁卷鮑使君閑居詩多諳丨丨曾因病却荷衣欲避名)
藥名(司空曙藥圃詩獨有深山客時來辨丨丨)
藥性(唐書藝文志甄立言本草丨丨三卷洪又王方慶丨丨要訣五卷庾信小園賦問葛之丨丨訪)
(京房之卜林養方回治圃詩認苗諳丨丨果護花身)
藥顔(黃滔上刑部盧員外詩半白侵吟鬢微紅見丨丨)
藥味(漢書藝文志經方者本草石之寒温量疾病之淺深假丨丨之滋因氣感之宜祖詠清明宴司勲)
(劉郎中别業詩池照窗隂晚杯香丨丨春中杜甫寄韋有夏郎巾詩親知天畔少丨丨峽無)
藥力(雲笈七籖凡一切五辛皆害於丨丨力白居易病眼詩兩頭治療何時瘥丨丨微茫佛賒陳師)
(道詩老成須丨丨愁絶向誰寬)
藥事(謝靈運山居賦注凡兹衆丨丨悉見於神農)
藥號(陸龜蒙幽居賦稻名半夏丨丨恒春)
藥山(明一統志丨丨在濟南府城西北十五里産陽起石故名捫虱新話李翺問丨丨如何是道丨丨)
(以手指上下翺不會山云雲在天水在瓶予始讀此而悟中庸鳶飛戾天魚躍於淵言其上下察之文頌古)
(聮珠通集三十餘年在丨丨鬼家活計豈能傳)
藥嶼(張諤延平門高齋亭子詩花源丨丨鳳城西翠幕紗窗鶯亂啼)
藥湖(明一統志丨丨在瑞州府城西南二十五里昔吕洞賓棄藥於此)
藥洲(明一統志丨丨在廣州府城内相傳南漢時聚方士煉藥於此黃佐粤會賦招羽人於丨丨陳不)
(死之丹經)
藥池(陸游雨中作川雲借潤支琴石澗水分流洗丨丨)
藥水(明一統志丨丨巖在漢中府沔縣有二石洞洞有泉飲之可愈疾又丨丨泉在鞏昌府成縣東四)
(里相傳人有病飲之多愈)
藥泉(林逋湖山小隠詩見松梢下洗趙師秀沈洞主詩雲覆燒丹竈花浮丨丨)
藥槽(鄒師正羅浮指掌圖記冲虚觀中路直上君子巖雲峰巖前曰水簾洞天漢橋路出丨丨其下為流)
(杯池羅浮石刻東龍潭自注丨丨葛仙煉藥之所)
藥畦(岑參虢州郡齋南池幽興因與閻二侍御道别詩小吏趨竹逕訟庭侵丨丨姚合寄題蔡州蒋亭)
(兼簡田使君詩無人知舊徑有丨長新丨灌王建九仙公主舊莊詩野牛行傍澆花井本主分將丨丨馬)
(戴題女道士居詩不餌住雲溪休丹罷丨丨公許渾送張尊師歸洞庭詩見茶崦下蘇廣文詩陶歸隠白)
(雲溪買得春泉灌丨丨丨徐鉉和太常蕭少卿近郊馬上偶吟詩抱甕何人灌丨金銜為爾駐平堤高啓)
(寄題内弟周思敬野人居詩分泉自給烹茶水待雨惟耕種丨丨)
藥畹(張說東山記石潭竹岸松齋丨丨)
藥壠(陸游詩竹筧引泉滋丨丨風爐篝火試茶杯)
藥苑(江總修心賦果叢丨丨桃蹊橘林)
藥臺(明一統志丨丨在保寧府昭化縣治西竇子明丹竈存焉其臺與爐皆鐫石甃成工極精巧非今人)
(所能為)
藥殿(陳旅題龍虎山巖圖詩金宫丨丨起寥廓翠崖丹巘深迴環)
藥堂(樓异嵩山三十六峰賦丨丨紫微花草靈兮)
藥院(常建寄王昌齡隠居詩茒亭宿花影丨丨滋苔紋錢起仲春宴王補闕城東小池詩丨丨愛隨流)
(水入山齋喜與白雲過馬李咸用苔詩吟亭侵壊壁丨丨掩空關張蠙宴駙宅詩紅丨丨深人半醉綠楊)
(門掩馬頻嘶紅王禹偁贈湖州張從事詩上直未歸丨丨供吟先得白蘋洲)
藥齋(張籍雨中詩晚潤生琴匣新凉滿丨丨)
藥窗(白居易病中數會張道士見譏以此答之詩病即丨丨眠盡日興來酒席坐通宵韓偓詩丨丨誰)
(伴酒開顔)
藥房(張籍尋徐道士詩尋師遠到暉天觀竹院森森閉丨丨徐賁次韻答楊孟載池閣晚坐詩見茶臼)
(下)
藥寮(宋史地理志政和七年始於上清寳籙宫之東作萬歲山山之西有丨丨艮嶽記夀山之西别置)
(園囿曰丨丨大李質艮嶽賦欣丨丨之西闢藴丹華之秀巖范成中秋無月詩姑置隂晴圓闕事丨丨燈)
(火正相親棹又詩丨丨坐看雲穿屋蓮歸將葉蓋頭)
藥市(成都古今記九月丨丨十月酒市月老學菴筆記成都丨丨以玉局花為最盛用九九日楊文公)
(談苑云七月七誤也范陸游重九詩丨丨神仙思益部餻盤節物記京華成大市街詩梳行訛雜馬行殘)
(丨丨蕭騷土市寒林李孝光詩丨丨得錢添月俸杏收榖當公田)
藥店(宋讀曲歌自從别郎後臥宿頭不舉飛龍落丨丨骨出只為汝李商隠垂柳詩舊作琴臺鳳今為)
(丨丨龍)
藥肆(紺珠集徐儉樂道隠於丨丨中家植海棠結巢其上引客登木而飲)
藥徑(王冷然汝州薛家竹亭賦後陳酒器前開丨丨微錢起題崔逸人山亭詩丨丨深紅蘚山窗滿翠)
(詩耿湋詩雲深丨丨重雲温庭筠清旦題採藥翁草堂幽人尋丨丨來自曉邊鄭俠幽居詩石展地衣)
(三丨丨錦圍天柱十花檣)
藥階(謝朓省中書事詩見苔砌下)
藥欄(資暇錄今園庭中丨丨欄即藥藥即欄猶言圍援非花藥之欄也有不悟者以為藤架蔬圃堪作切)
(對是不知其由乖之矣按漢宣帝詔曰池藥未御幸者假與貧民蘇林注云以竹繩連綿為禁藥使人不得往)
(來爾望王勣遊北山賦曉入柴戶暮歸丨丨幌宋之問别之後獨宿藍田山莊詩丨丨聽蟬噪書見禽過)
(丨李嶠酬杜五弟晴朝獨坐見贈詩影低藤架密香動丨開王維春過賀遂員外藥園詩前年槿籬故新)
(作丨丨成徑又故人張諲工詩易卜兼畫書以詩酬之詩丨丨花衡門裏時復據梧聊隠几杜甫將赴成)
(都草堂途中有作先寄嚴鄭公詩常苦沙崩損丨丨也從江檻落風湍蘇拯凡草誡詩鉏夫耘丨丨根不留)
(其一石李德裕有憶丨丨詩詩斸通泉脉移松出丨丨)(姚合和裴令公遊南莊賈島竹詩籬外清隂接)
(丨丨曉風交戞碧琅玕賣許渾春日題韋曲野老村舍詩竹院晝看筍丨丨春花范成大春日詩丨丨花)
(暖小猧眠雪白晴雲水碧天)
藥竈(岑參下外江舟懷終南舊居詩道書誰更開丨丨烟遂滅杜甫寄彭州高使君適虢州岑長史參)
(詩竹齋燒丨丨花嶼讀書牀執元稹劉二十八以文石枕見贈詩歌盻彩霞臨丨丨陪仙仗引爐烟張籍)
(寄王侍御詩愛君紫閣峰前好新作書堂丨丨成莊又和元郎中秋居詩好時開丨丨高處置琴亭韋宿)
(山家詩背風開丨丨向月展魚罾丨陸游病起山居日有幽事戲作詩盆山冰釋書窗暗丨香濃道院深)
藥圃(水經注淇水自北苑南出歴京城内河干兩湄太和十年累石結岸夾塘之上雜樹交蔭郭南結兩)
(石橋横水為梁又南逕籍田及丨丨西明堂東甚洛陽名園記文潞公東園本丨丨地薄東城水渺瀰廣汎)
(舟遊者如在江湖間也鋤修丨丨散帙曝農書)(王維濟州過趙叟家宴詩荷司空曙閒園即事寄暕公詩)
(柴門客去殘陽在丨丨蟲喧秋雨頻薅劉禹錫酬樂天晚夏閑居詩酒醅晴易熟丨丨夏頻白居易重題)
(香爐峰下新北山居草堂詩丨丨茶園為産業野䴢林鶴是交遊楊夔寄當陽袁皓明府詩松軒待月僧同)
(坐丨丨尋花鶴伴行未趙嘏早出洞仙觀詩春生丨丨芝猶短夜醮齋壇鶴回劉得仁贈陶山人詩丨丨)
(妻同耨山田子共耕堰鄭谷詠懷詩見莎陂下夕朱子雲谷詩泉疏丨丨潤起石池清陸游舍西望詩)
(茒舍菱陂北柴門丨丨西許又山居詩一脉泉通澆丨丨萬重雲鎻釣漁菴安仁雜詩見麻畦下)
藥園(舊唐書職官志太醫署丨丨師二人丨丨生八人又丨丨師以時種蒔收采六朝事迹覆舟山)
(晉北郊壇宋丨丨壘樂遊苑冰井甘露亭皆在此山妨張說有丨丨宴武輅沙將軍詩韓愈詠筍詩始訝)
(人路還驚入丨丨筧水潺潺種丨丨)(陸游詩行列茶岡到丨丨术又詩又詩墨沼龜魚樂丨丨芝香)
藥囿(劉滄題王校書山齋詩丨丨地連山色近樵家路入樹烟微)
藥師(周書張元傳元年十六其祖喪明讀丨丨經見盲者得視之言遂請七僧然七燈七日七夜轉丨丨)
(經其夜夢一老公以金錍治其祖目居三日祖果目明唐書李靖傳靖字丨丨大寶積經譬如丨丨持藥)
(囊自身病不能療治白又明一統志丨丨井在大理府城西此水造紙極潔又丨丨院在平陽府臨晉縣)
(東北唐天寶中建去丨丨瑠璃光如來本願功德經佛告曼殊室利東方此過十殑伽沙等佛土有世界名)
(淨瑠璃佛號丨丨瑠璃光如來應正等覺明行圓滿善逝世間解無上士調御丈夫天人師佛薄伽梵曼殊室)
(利彼世尊丨丨瑠璃光如來本行菩薩道時發十二大願令諸有情所求皆得)
藥上(佛說萬佛名經南無丨丨菩薩)
藥王(維摩詰經佛告天帝過去無量阿僧祗刧時此有佛號曰丨丨佛說萬佛名經南無丨丨佛菩薩)
(又又南無北方九十九億百千萬同名大丨丨菩陸食雲笈七籖月中樹名騫樹一名丨丨凡有八樹得)
(其葉者為玉仙玉仙之身洞徹如水精瑠璃毒本草丨丨草藏器曰苗莖青色摘之有汁味甘平無解一切)
(毒止鼻衂吐血袪煩躁騎又豫章今古記丨丨山在新吳西北五十里晉吳猛虎入山處明一統志丨丨)
(山在南昌府奉新縣南五十里)
藥翁(李賀惱公詩無力塗雲母多方𢃄丨丨)
藥童(宋史儀衛志供須行幸藥架一座句當官吏人二員封題一員丨丨三人檯檠藥架輦官十一人)
藥君(陸龜蒙和襲美病後春思詩氣和靈府漸氤氲酒有賢人丨有丨)
藥丞(後漢書百官志見藥方下)
藥婦(明一統志丨丨山在漢中府平利縣東南八十里舊傳夫婦同入山獵夫墜崖下其婦以藥救之尋)
(皆化為石今山頂石藥臼尚存)
藥人(陸游七十三吟柴門勿謂常岑寂時有鄉鄰請丨丨)
藥义(大寶積經時四部衆國王大臣種種外道沙門婆羅門及諸長者天龍丨丨人非人等以無量上妙)
(衣服飲食臥具醫藥種種供具奉獻如來中佛說大摩里支菩薩經若丸藥得成就者以藥含口令自身如)
(大丨丨變現形相能行大地此名丸藥成就若聖藥得成就者所有一切物以藥點之皆成黃金亦能成就金)
(剛之體此名聖藥成就而聖藥之力亦能得長夀神通天身除一切病苦變種種身相如摩里支菩薩神通無)
(異所不空胃索真言經若乞龍女為大施主給事侍者任役使共詣一切天宫龍宫丨丨宫羅刹宫乾闥媻)
(宫阿修羅宫緊那羅宫盡皆游往常無障礙)
藥精(不空罥索真言經是真言者應倍精進無得放逸心念欲覺退菩提心若欲入於地下去者於閑靜)
(處如法建壇以諸華香百味飲食而供養之燒灼香王晝夜執持輪索誦母陀羅尼真言秘密心真言一萬遍)
(誦奮怒王真言一千八遍至十五日夜其香爐中自出天諸妙香烟氣又誦奮怒王真言一百八遍壇中涌現)
(地神半身聳髮向上面目大瞋眼赤如火狗牙上出十指甲赤眥如朱丹貌面黑黲身直耽肚兩臂□纖白𢃄)
(絡髆五頭斑蛇纏繞臂腕其蛇口眼亦大瞋怒腰髆虎皮一手執鉞斧一手執鈴鐸觀眺九方是神名曰大地)
(丨丨持真言者當見之時勿生怖畏觀淨於心無有動念作大瞋聲迅誦奮怒王真言加持輪索三遍旋擲輪)
(其丨丨項上頭上血現霶流持真言者取血塗身則得變成金剛之身刀杖水火悉不能害)
藥崧(後漢書鍾離意傳丨丨者河内人家貧為郎常獨直臺上無被枕杫食糟糠帝每夜入臺輒見崧問)
(其故甚嘉之忠明一統志丨丨南陽太守天性朴以廉約化民)
藥玉(觥記注蘇東坡有丨丨盞又有荷葉杯精晁補之七述丨化之丨火化之珠琉璃之椀水之盂)
(陳造贈傅商卿詩見萁爐下辨周必大臘旦大雪運使何同叔送羊羔酒詩淺斟未銷金帳快瀉聊憑丨丨)
(船船楊萬里梅露堂燕客夜歸詩丨丨中酒似空水沉烟上雪都融)
藥班(明一統志蘇州府土産丨丨布崑山嘉定二縣及太倉州出)
藥石(唐書高馮傳授太子右庶子數上書言得失辭誠切至帝賜鍾乳一劑曰而進丨丨之言朕以丨丨)
(相報後說苑丨丨先嘗於卑然後至於貴藥言先獻於貴然聞於卑劉禹錫洛中詶福建陳判官詩靜對)
(道流論丨丨偶逢詞客與瓊瑰)
藥礪(吳少微哭富嘉謨詩丨丨其可畏皇穹故匪仁按礪或作厲)
藥物(左傳盡心力以事君舍丨丨可也所晉書裴頠傳荀勖之修律度也檢得古尺短世用四分有餘)
(頠上言宜改諸度量若未能悉革可先改大醫權衡此若差違遂失神農岐伯之正丨丨輕重分兩乖互所可)
(傷夭為害尤深丨北史張景仁傳景仁多疾帝每遣徐之範等療之給丨珍羞中使問疾相望於道唐書)
(李石傳天下非丨丨茗果他貢悉禁江張華歸田賦用天道以取資行丨丨以為娛杜甫村詩多病所須)
(惟丨丨微軀此外復何求愈又贈崔于二學士詩故山多丨丨勝槩憶桃源韓别元十八協律詩遺我數)
(幅書繼以丨丨珍丨丨防瘴癘書勸養形神茯李商隠送阿龜歸華詩因汝華陽求丨丨碧松根下苓多)
(陸游新晴詩丨丨屏除知病減夢魂安穏覺心平)
藥材(魏志趙儼傳注魏略曰舊故四征有官廚財籍遷轉之際無不因緣而儼义手上車發到霸上忘持)
(其常所服藥雍州聞之乃追送雜丨丨數箱儼笑曰人言語殊不易我偶問所服藥耳何用是為邪遂不取)
(葛長庚金丹賦丨丨斤兩東西南北以歸中火候城池二八九三而為一)
藥膳(後漢書列女傳漢中陳文矩妻者同郡李法之姊也前妻子興遇疾困篤母親調丨丨恩情篤密)
(北史外戚胡國珍傳靈太后親視丨丨出宋史張觀傳觀父居業嘗過洛觀蚤起奉丨丨然後視事未嘗一)
(日廢也)
藥餌(爾雅翼枯犀之角能辟邪惡寧心神散風熱良於丨丨唐書王丘傳丘更履華劇而所守清約未)
(嘗通饋遺既老丨丨不給地非人所居丨丨皆無有)(宋史蘇軾傳昌化故儋耳李嶠為王及善讓内史表)
(西河退老非翫經書東海歸閒空求丨丨借謝靈運遊南亭詩丨丨情所止衰疾忽在斯江總劉太常說)
(文詩幽居服丨丨山宇生虚白荆杜甫贈鄭賁詩水陸迷畏途丨丨駐修軫又秋日南送石首薛明府辭)
(滿告别寄薛尚書頌德敘懷裴然之作三十韻詩十年嬰丨丨萬里狎樵漁蘇軾答張天覺詩聰明不在根)
(塵裏丨丨空為婢僕憂)
藥脯(榖梁傳君田而不在麗姬以酖為酒丨丨以毒獻公田來麗姬曰世子已祠故致福於君君將食麗)
(姬跪曰食自外來者不可不試也覆酒於地而地墳以脯與犬犬死)
藥米(金史李慶嗣傳歲大疫貧者往往闔門臥病慶嗣攜丨與丨分遺之)
藥菜(白居易山居詩朝餐唯丨丨夜伴只紗燈)
藥食(舊唐書經籍志神化丨丨經一卷貴賈誼新書丨丨嘗於卑然後至於貴藥言獻於然後聞於卑)
藥劑(史記孝武帝紀於是天子始親祠竈而遣方士入海求蓬萊安期生之屬而事化丹砂諸丨丨為黃)
(金矣楊唐書裴潾傳丨丨者所以禦疾豈常進之餌哉又行密傳初成及之執行密閱其室唯圖書丨丨)
(將辟為行軍司馬固辭引刀欲自刺行密乃止祠顔延之陶徵士誄視化如歸臨凶若吉丨丨弗嘗禱非恤)
(韻左思魏都賦膳夫有官丨丨有司明趙忭次江鉞都官凉軒詩丨丨矜有靈神助無恙)
藥裹(水經注段元章善與津吏諍擊傷其頭開藥筒曰破頭者可以此丨丨之生乃歎服還卒業焉王)
(維酬黎居士浙川作見茶臼下成杜甫酬郭判官詩丨丨關心詩總廢花枝照眼句還李商隠玄微先生)
(詩丨丨丹山鳳碁函白石郎成李郢宿潾上人房詩丨丨關身病經函寄道情范大重午詩小兒造物亦)
(難料丨丨有時生網絲詩陸游小室詩詩囊逢厄運丨丨少新功劉因即事曬罷空庭丨丨收閉門無睡)
(却梳頭)
藥丸(許渾湖州韋長史山居詩琴曲少聲重勘譜丨丨多忌更尋方高啓送葉山人詩山瓢行負知何)
(有半是詩丸與丨丨)
藥酒(吳志諸葛恪傳孫峻因民之多怨衆之所嫌搆恪欲為變與亮謀置酒請恪未出路門逢太常滕胤)
(恪曰卒腹痛不任入胤不知峻隂計謂恪曰君自行旋未見今上置酒請君君已至門宜當力進恪躊躇而還)
(劎履上殿謝亮還坐設酒恪疑未飲峻因曰使君病未善平當有常服丨丨自可取之恪意乃安張籍題韋)
(郎中新亭詩丨丨欲開期好客朝衣暫脱見閑身麥朱慶餘鏡湖西島詩偶因丨丨欺梅雨却著寒衣過秋)
藥醖(殷文珪題鄭山人郊居詩漁舟下釣乘風去丨丨留賓待月開)
藥湯(張籍祭退之詩公疾浸日加孺人視丨丨)
藥糜(黃庭堅詩舉杯引丨丨)
藥糖(宋史兵志每歲京坊鹽油丨丨九萬五千餘斤石)
藥魚(陸龜蒙有丨丨詩)
藥蟲(周禮以五味五榖五藥養其病注五丨草木丨石穀也疏蟲謂蜈蚣嬴鼈之屬)
藥犬(方干題魚尊師舊院詩早識吾師頻到此芝童丨丨亦相迎)
藥器(神仙傳時人傳八公劉安臨去時餘丨丨置在中庭雞犬䑛啄之盡得昇天故雞鳴天上犬吠雲中)
(也使錄異記淮南王安好神仙之道八公詣之取鼎煮藥王服之骨肉近三百餘人同日昇天雞犬䑛丨丨)
(者亦同飛去)
藥鼎(鼎錄平帝元始五年鑄一鼎受二斗其文曰丨丨三足八分書釋覺範龍尾硯賦泮紫金於丨丨)
(鏘清聲於書幌夜許渾姑熟官舍寄汝洛友人詩丨丨初寒火書龕欲燈陸龜蒙秋日遣懷詩丨丨高低)
(鑄雲菴早晚苫歴范成大詩雞犬爾何如偶䑛丨丨餘又除夜詩寂羅門亞温黁丨丨煨又甲辰人日)
(病中吟六言以自嘲詩筆牀久已均伏丨丨何時丐閒陸游詩縹緲香雲散颼飀丨丨鳴又新作火閣詩)
(中安煮丨膨脝丨傍設安禪曲录牀)
藥鐺(陸游秋夜詩山童睡熟青燈暗自撥殘爐候丨丨高啓煮藥詩葉燥井泉青山窗丨在丨)
藥銚(隂鏗遊始興道館詩壇邊逢丨丨洞裏閱仙書白居易詩丨丨夜傾殘酒暖)
藥鑱(陸游秋霽遣懷詩正令不遇亦何慊丨丨丹爐老青嶂又初夏出遊詩丨丨釣竿綠已熟海村山)
(寺眼偏明)
藥爐(白居易尋郭道士不遇詩丨丨有火丹應伏雲碓無人水自舂張籍寄元員外詩外郎直罷無餘)
(事掃灑書堂試丨丨聞趙嘏詩早遊門館一樵夫祇愛吟書傍丨丨高駢河中王鐸加都統詩鍊汞燒鉛)
(四十年至今猶在丨丨前丨蘇軾贈黃山人詩東坡若肯三年住親與先生看丨陸游八月四日夜夢中)
(作山深乳洞丨丨冷花發雲房醅瓮香僧趙師秀詩詩卷𢃄呈看疏客丨丨留借共房)
藥臼(盧仝月蝕詩丨成滿丨不中度委任白兔夫何為白居易和微之春日投簡陽明洞天五十韻詩)
(石凹仙丨丨峰峭佛香爐丨陸龜蒙和襲美入林屋洞詩中深劇苔井傍坎纔丨黃溍聞子踐臥疾詩水)
(聲和丨丨春色閉松關)
藥杵(杜預奏事丨丨臼澡槃熨斗釜瓮銚槃鎢鋗皆亦民間之急用也劉子翬聞丨丨賦丨丨兮晨舂)
(重扃靜兮隠瓏所薛士陸鴈蕩山賦見茶爐下理李洞贈曹郎中崇賢居詩見茶鐺下劉筠劉校屬疾)
(詩風烟鴟嘯廚烟絶月樹鳥驚丨丨喧)
藥鉢(韓翃題玉山觀詩朝持丨丨千家近暮倚繩牀一室空)
藥椀(岑參春尋河陽陶處士别業詩丨丨搖山影魚竿𢃄水痕)
藥杯(陸龜蒙詩丨丨應佐蟹匡香却乞江邊採捕郎)
藥壺(謝翺自巖麓尋泉至三石洞記自巖麓止十日散髮空翠行且唫顧謂方君得流泉㶁㶁潄石齒吾)
(二人以耳枕之以洗吾悲何如方君指田間流泉故道皆達麓而來謂其源自丨丨山出山之愚民辟田其背)
(盡激之過顙以故枯為陸者不知其幾年無有能復之者)
藥囊(戰國策侍醫夏無且以其所奉丨丨提荆軻已五代史晉家人傳開運三年十二月耶律德光降)
(晉兵遣張彦澤先犯京師以書遺太后具道已降晉軍且曰吾有梳頭妮子竊一丨丨以奔於晉今皆在否)
(列仙傳劉商遊廣陵逢一道士賣藥出小丨丨贈商開囊視之得九粒藥春渚紀聞東坡先生自海外還至)
(贛上寓居水南日過郡城攜一丨丨遇有疾者必為發藥并疏方示之皇甫松大隠賦露濕書笈塵生丨丨)
(將杜甫西郊詩傍架齊書帙看題減丨丨寄盧綸代員軍罷戰後寄友人詩雄劎依塵槖隂符丨丨元)
(稹詩丨丨堆小案書卷塞空齋威孟郊贈城郭道士詩松枝休策雲丨丨翻貯錢劉贈道者詩時向人間)
(深夜坐鬼神常在丨丨邊鹽皮日休和魯望秋日遣懷詩丨丨除紫蠧丹竈拂紅倪瓚寄顧仲瑛詩知君)
(靜習觀諸妄林下清齋理丨丨)
藥篋(五代史伶官傳皇后劉氏素微其父劉叟賣藥善卜號劉山人劉氏性悍方與諸姬争寵常自恥其)
(世家而特諱其事莊宗乃為劉叟衣服自負蓍囊丨丨使其子繼岌提破帽而隨之造其臥内曰劉山人來省)
(女劉氏大怒笞繼岌而逐之宫中以此為笑樂)
藥櫃(明一統志丨丨山在懷慶府濟源縣西一百五十里山多藥草)
藥籃(括異志三山曾陟寓居七載有道人謂之曰子思鄉之切何不少歸翦紙為馬令合眼上馬須臾到)
(家妻令入浴易新衣陟曰我便去上馬而行馬足折驚寤衣皆新製道人不見惟留一丨丨)
藥笈(王安石遊土山示蔡天啓秘校詩斂書付衣囊裹飯隨丨丨)
藥奩(鮑照有丨丨銘開姚合和舍人秋日臥疾言懷詩丨丨靜室書閣出藂篁)
藥籠(唐書元行冲傳行冲謂狄仁傑曰下之事上譬如富家儲積以自資也脯腊膎胰以供滋膳參术芝)
(桂以防疾疢門下充為旨味者多矣願以小人備一藥石可乎仁傑曰君正吾丨丨中物不可一日無也元)
(好問賀德卿王太醫生子詩并州金馬君知否丨丨隂功是故家)
藥筒(後漢書方術傳段翳有一生來學數年辭歸翳以膏丨并簡書封於丨中謂曰有急發視之生到葭)
(萌津吏撾破其頭開筒視之如其言以膏裹之即愈就翳卒業)
藥牀(張籍夏日閑居詩閑對臨書案看移曬丨丨)
藥架(宋史儀衛志見藥童下)
藥厨(杜牧秋日詩烟起丨丨晚杵聲松院深)
藥鏡(陳佑衡誠懸賦此良工之度木同丨丨之照膽)
藥箭(桂海虞衡志丨丨化外諸蠻所用弩雖小弱而以毒藥濡箭鋒中者立死藥以蛇毒草為之張憲)
(倀魂啼血行嗚呼獵師心力巧丨丨無功機發早)
藥鉏(陸游幽居詩摘蔬盤小霑清露斸丨丨輕𢃄濕雲)
藥錢(白居易自詠老身示諸家屬詩走筆還詩債抽衣當丨丨又酬元郎中同制加朝散大夫書懷見)
(贈詩終身擬作臥雲伴逐月須收燒丨丨丨項斯送華隂隠者詩往往到城市得非徵丨)
藥褚(陸游幽事詩丨丨藏難見棋枰算未成)
藥錄(隋書經籍志桐君有丨丨三卷中崔融瓦松賦不載於仙經靡題於丨丨晏殊園賦或山經之)
(號著或丨丨之名傳君庾信臥疾窮愁詩稚川求丨丨平問卜林)
藥劵(陸游詩宋清丨丨貧來積病馬臻詩丨丨如山總不論倪瓚詩兄每書賒丨丨)
藥債(白居易酬夢得貧居詠懷詩病添莊舄吟聲苦貧欠韓康丨丨多)
藥科(陸龜蒙和冬曉章上人院詩閒臨靜案修茶品獨傍深溪記丨丨)
藥課(元史食貨志見薑課下)
藥部(周書百濟傳内官有前内部榖部肉部内掠部外掠部刀部功德部丨丨木部法部後官部外官有)
(司軍部司徒部司空部司寇部點口部客部外舍部綢部日官部)
藥圖(唐書藝文志張鼎本草二十卷目錄一卷丨丨二十卷)
藥目(唐書藝文志僧行智丨丨要用二卷)
藥律(隋書經籍志梁有李譡之丨丨三卷)
藥對(陶弘景本草序丨丨四卷論其佐使相須君又二家丨丨廣其主治按二家謂雷公桐)
藥中(齊已與聶尊師話道詩丨丨迷九轉心外覓長生)
藥方(後漢書百官志太醫藥丞主丨丨而李白飛龍引紫皇乃賜白兔所𢷬之丨丨後天老凋三光)
(徐夤山中憶友詩近日丨丨多繕寫舊來詩草半燒焚蘇軾病中遊祖塔院詩因病得閒殊不惡安心是丨)
(更無丨何范成大病中絶句化兒幻我知用祇與人間試丨丨)
藥術(唐書柳仲郢傳有柳習者以丨丨進詔署鹽官仲郢以為醫有本色官若委錢榖名分不正帝悟乃)
(賜縑遣還却鄭谷前寄左省張起居一百言尋蒙唱酬見舉過實用舊韻重答詩釣朋蓑叟在丨丨衲僧傳)
藥經(淮南畢萬術見术草下)
藥訣(韓偓頻訪盧秀才詩丨丨棋經思致論柳腰蓮臉本忘情)
藥言(賈誼新書見藥食下說苑見藥石下)
藥炧(沈與求燈花賦緣桐君之丨丨兮詫微光於鄰壁之餘)
藥價(杜甫魏十四侍御就敝廬相别詩遠尋留丨丨惜别到文場)
藥溉(白居易詩丨丨分窠數籬裁備幼沖)
藥種(吳融和韓侍郎無題詩茗煎雲沫聚丨丨玉苗勻)
藥毒(書說命若藥弗瞑眩厥疾弗瘳疏其沃我心須切至若服藥不使人瞑眩憤亂則其疾不得瘳愈言)
(丨丨乃得除病言切乃得去惑也太苦箋憂之甚心中如有丨丨也)(詩心之憂矣其毒周禮醫師聚毒藥)
(以共醫事注丨之物恒多丨)
藥療(易无妄九五勿藥有喜疏勿藥有喜者若疾自己招或寒暑飲食所致當須治療若其自然之疾非)
(己所致疾當自損勿須丨丨而有喜也)
藥行(書說命疏藥之攻病先使人瞑眩憤亂病乃得瘳傳言瞑眩極者言悶極丨乃丨也論衡夫方猶)
(術病猶亂醫猶吏藥猶教也方施而丨丨藥行而病愈術設而教從教從而亂止)
藥養(顔延之自陳表乞解所職隨就丨丨)
藥妙(張說岳陽石門墨山二山相連詩丨丨靈仙寳境華巖壑選)
藥驗(謝靈運辨宗論譬如丨丨者疾易痊理妙者吝見洗)
藥密(范成大詩年增氣血減丨丨飲食稀)
藥銷(白居易早服雲母散詩丨丨日晏三匙飯酒渴春深一椀茶皮日休臥病感春寄魯望詩丨丨美)
(禄應天折醫過芳辰定鬼憎)
藥麤(陸游甲子秋八月偶思出遊往往累日不能歸或遠至傍縣凡得絶句十有二首丨丨野老偏稱效)
(詩淺山僧妄謂工)
藥熟(姚合酬薛奉禮見寄詩詩成客見書牆和丨丨僧來就鼎分)
藥成(參同契彭曉曰丨丨之後服食三年輕舉遠遊贈李白朗月行白兔𢷬丨丨問言與誰餐方干)
(李支使詩丨丨平地是寥天三十人中最少年題元同先生草堂詩石橋春暖後勾漏丨丨初)(羅隐陸游)
(立春前二日詩韭菘飣餖春盤好芝术簁和臘丨丨)
藥試(易无妄九五象无妄之藥不可試也注藥攻有妄者也而反攻无妄故不可試也疏正義曰解勿藥)
(有喜之義若有妄致疾其藥可用若身既无妄自然致疾其丨不可丨也若其試之恐更益疾也高駢和王)
(昭符進士贈洞庭趙先生詩丨將雞犬雲間丨琴許魚龍月下聽)
藥點(佛說大摩里支菩薩經見藥义下)
藥含(佛說大摩里攴菩薩經見藥义下)
藥之(左傳不如吾聞而丨丨也)
藥轉(李商隠有丨丨詩)
藥分(陸游過林黃中食柑子有感學宛陵先生體詩丨丨臘劑香茶泛春芽白)
藥抽(范梈寄甄氏訪山亭二十二韻詩大檻花周映虚階丨竟丨)
御定駢字類編卷一百七十九
