欽定四庫全書
御定駢字類編卷五十八
居處門二
樓
樓闕(史記蘇秦傳夫衡人者皆欲割諸侯之地以予秦秦成則高臺榭美宫室聽竽瑟之音前有丨丨軒)
(轅後有長姣美人國被秦患而不與其憂是故夫衡人日夜務以秦權恐愒諸侯以求割地故願大王孰計之)
(也)
樓宮(馮子振十八公賦三百六旬之梵唄爭酬竺鉢於絳帽十千一斗之罇罍競瞰丨丨於紫陌)
樓殿(齊書林邑國傳晉建興中日南夷帥范稚奴文數商賈見上國制度教林邑王范逸起城池丨丨王)
(服天冠如佛冠身被香纓絡福急就篇見殿鄂下人名畫錄趙德元者雍京人也天年入蜀工畫車馬物)
(屋木山水佛像鬼神筆無偏擅觸類皆長獨步川中標名大手其有丨丨臺閣向背低昂代無比者王建和)
(胡將軍寓直詩見宮鴉下相又昭應官舍書事詩縣在華清宮北面曉看丨丨正當陳羽步虛詞丨丨層)
(層阿母家崑崙山頂駐紅霞曉白居易禁中月詩見宮牆下姚合曉望華清宮詩看丨丨更鮮明遥隔朱)
(欄見鹿行隱張喬書梅福殿詩雅韻磬鐘遠真風丨丨清李商安平公詩仰看丨丨撮清漢坐視世界如)
(恒沙清皮日休古宮詞丨丨倚明月參差如亂峰隱華宮詩丨丨層層佳氣多開元時節好笙歌)(羅李)
(山甫題慈雲寺僧院詩帝城深處寺丨丨壓秋江)
樓臺(史記天官書見宫闕下為元亭涉筆一寸丨丨蜂窠也雲仙雜記薛稷墨封九錫拜為煙督護)
(元香太守兼亳州諸郡平章事是日墨吐異氣結成丨丨狀鄰里來觀食久乃滅香譜盧氏雜說楊牧嘗召)
(崔安石食盤前置香一爐煙出如丨丨之狀崔别聞一香非似爐煙崔思之楊顧左右取白角楪子盛一漆毬)
(子呈崔曰此罽賓國香所聞即此香也貴後山詩話白樂天云笙歌歸院落燈火下丨丨非富語看人富貴)
(者也平又楊蟠金山詩天末丨丨横北固夜深燈火見揚州甫云莊宅牙人語也編年政要處士魏野詩)
(贈萊公曰有官居鼎鼐無地起丨丨及上即位北使至賜宴兩府皆預坐北使歴視坐中問譯者云孰是無地)
(起丨丨相公坐中無答明伏琛三齊略記海上蜃氣時結丨丨名海市李白堂賦丨丨崛岉以奔附城闕)
(嶔崟而蔽虧&KR1132;嵼而相錯)(王諲花萼樓賦鳧鷖翕習而來止丨丨蘇軾李氏山園閣賦面無時之屏障家)
(終日之丨丨出王昌齡夏月花萼樓酺宴應制詩丨丨生海上簫鼓天中岑參送楊瑗尉南海詩丨丨重)
(蜃氣邑里雜鮫人疑盧懷慎奉和聖製龍池篇丨丨影就波中出日月光鏡裏懸杜甫詠懷古跡詩三峽)
(丨丨淹日月五溪衣服共雲山鐘又院中晚晴懷西郭茅舍詩復有丨丨銜暮景不勞鼓報新晴包何同)
(閻伯均宿詩冉冉修篁依戶牖迢迢列宿映丨丨王王表賦得花發上林詩地接丨丨近天垂雨露深儲)
(賦得花發上林詩城郭連增媚丨丨映轉華日陳羽公子行馬嬌郎伴醉躞蹀望丨丨歐陽詹元陪早朝)
(詩和光髣髴丨丨曉林氣氛氲天地春變劉禹錫酬令狐相公雪中遊元都見憶詩照耀丨丨淋漓松桂清)
(丨又韓十八侍御見示岳陽樓别竇司直詩噓吸寫丨騰驤露鬐尾元稹以州宅誇於樂天詩四面常時)
(對屏障一家終日在丨丨張又劉阮妻詩芙蓉脂肉綠雲鬟罨畫丨丨青黛山祜題常州水西館詩丨丨)
(疎占木岡岸遠成山李李紳龜山詩舊深崖谷藏仙島新結丨丨起佛扄羣玉登蒲澗寺後二巖詩丨丨)
(籠海色草樹發天香峨六國丨丨豔綺羅)(李商隱咸陽詩咸陽宫闕鬱嵯温庭筠河中陪帥遊亭詩滿座)
(山光搖劍戟繞城波色動丨丨王趙璜七夕詩欲減煙花饒俗世暫煩雲月掩丨丨初雪霽詩崑玉丨丨)
(珠樹密夜來誰向月中歸丨鄭谷曲江詩丨丨在煙杪鷗鷺下沙中又迴鑾詩丨新紫氣雲物舊黃山)
(張喬雨中宿僧院詩夜永丨丨雨更深江海人甫寒食詩萬井丨丨疑繡畫九原珠翠似煙霞)(李山羅鄴)
(長安惜春詩千門共惜放春廻半鎖丨丨半復開洛又歲仗詩歌舜薰風鏗劍珮祝堯嘉氣靄丨丨又陽)
(春望詩草色花光惹襟袖簫聲歌響隔丨丨顧周繇送江州薛尚書詩樹翳丨丨月帆飛鼓角風在溶題)
(光福上方塔詩汀沼或栖彭澤雁丨丨深貯洞庭風秦韜玉牡丹詩好是酒闌絲竹罷倚風含笑向丨丨)
(皮日休開元寺客省早景即事詩客省蕭條柿葉紅丨丨如畫倚霜空又褚家林亭詩茂苑丨丨低檻外太)
(湖魚鳥徹池中崔王貞白曉泊漢陽渡詩殘燈明市井曉色辨丨丨塗春日登吳門詩春潮映楊柳細雨)
(入丨丨隱黃滔僧歸北巖寺詩江翻島嶼沉木落丨丨露羅江南詩九里丨丨牽翡翠兩行鴛鷺踏真珠)
(空又淮南高駢所造迎仙樓詩仙境是誰知處所人間自造丨丨韋莊登漢官廟閒眺詩參差郭外丨丨)
(小斷續風中鼓角殘練無可中秋臺望月詩水光籠草樹影挂丨丨)
樓觀(禮記月令仲夏之月可以居高明注高明謂丨丨也後漢書單超傳其後四侯轉横天下為之語)
(曰左回天具獨坐徐卧虎唐兩墮皆競起第宅丨丨壯麗窮極伎巧金銀罽眊施於犬馬又倭傳桓靈間倭)
(國大亂更相攻伐歷年無主有一女子名曰卑彌呼年長不嫁事鬼神道能以妖惑衆於是共立為王侍婢千)
(人少有見者唯有男子一人給衣食傳辭語居處宫室丨丨城柵皆持兵守衛法俗嚴峻晉書温嶠傳遷太)
(子中庶子及在東宫深見寵遇太子與為布衣之交數陳規諷又獻侍臣箴甚有弘益時太子起西池丨丨頗)
(為勞費嶠上疏以為朝廷草創巨寇未滅宜應儉以率下務農重兵太子納焉齊書文惠太子傳開拓元圃)
(園與臺城北塹等其中丨丨塔宇窮竒極麗費以千萬魏書竇遵傳見宫門下宋史蘇舜欽傳古者斷決)
(滯訟以平水旱不聞用赦故赦下之後隂雨及今前志曰積隂生陽陽生火災見焉乘夏之氣發洩於玉清宫)
(震雨雜下烈熖四起丨丨萬疊數刻而盡非慢於火備乃天之垂戒也水經注見宫殿下大業雜記建國)
(門西南十二里有景華宫宫内有含景殿及射堂丨丨池隍十餘里圖繪寶鑑趙幹畫山水林木皆江南風)
(景多作丨丨舟船水村漁市花竹散為景趣無一點朝市風埃蘇轍黃樓賦巋乎特起下窺城中丨丨翺翔)
(嵬峩相重淹陳樵月庭賦俯孤域而遥睇兮飛丨丨之離離江遂古篇見宫殿下白居易寄王質夫詩)
(丨丨水潺潺龍潭花漠漠)
樓屋(宋史兵志破砲之策其法用稲穰草成堅索條圍四寸長三十四尺每二十條為束别以麻索繋一)
(頭於樓後柱搭過樓下垂至地栿梁垂四層或五層周庇丨丨沃以泥漿火箭火砲不能侵砲石雖百鈞無所)
(施矣棚又撫水州蠻夷傳有丨丨戰衛以竹柵即其酋所居)
樓閣(後漢書呂強傳今外戚四姓貴倖之家及中官公族無功德者造起館舍凡有萬數丨丨相接丹青)
(素堊雕刻之飾不可單言仙宋書呵羅單國傳見宫殿下宋史樂志上林寒早仗轉郊圻笳鼓入雲悲逶)
(迤輦路過西池丨丨鎖參差迷黃庭内景經重中丨丨十二環自高自下皆真人樓記丨丨高下軒窗掩)
(映甫無名氏落葉賦或散漫於原野或摇颺於丨丨義杜陪李梓州王閬州蘇遂州李果州四使君登惠)
(寺詩鶯花隨世界丨丨寄山巔叔又清明詩秦城丨丨煙花裏漢主山河錦繡中戴倫江干詩江干望不)
(極丨丨影繽紛自王建上李益庶子詩紫煙丨丨碧紗亭上界詩仙獨行劉禹錫送僧方及南謁柳員外)
(詩朝陽照瀑水丨丨虹霓中嘘又白舍人自杭州寄新詩詩鼇驚震海風雷起蜃鬭天丨丨成元稹和樂)
(天送客遊嶺南詩波心湧丨丨規外布星辰明白居易答微之誇越州州宅詩日出旌旗生氣色月丨丨在)
(空虛旗司空圖攜仙籙詩水精丨丨分明見只欠霞漿别著羅隱聖真觀劉真師院詩塵埃金谷路丨丨)
(上陽鐘宿又雒城詩更無丨丨尋行處只有山川識野人又荆州江陵驛詩風動芰荷香四散月明丨丨)
(影相侵和李遠悲銅雀臺詩雪密疑丨丨花開想綺羅周繇叚成式詩玉樹瓊筵映彩霞澄虛丨丨似仙)
(家山姚合題山寺詩千重崦裏丨丨影參差)
樓榭(水經注溼水又東北徑白狼堆南魏烈祖道武皇帝於是遇白狼之瑞故斯阜納稱焉阜上有故宫)
(廟丨丨基雉尚崇功邢邵請置學及修明堂表城隍嚴固之重闕塼石之墉構顯望之要少丨丨之飾元)
(稹清都夜境詩丨丨自隂映雲牖深冥冥丨又酬鄭從事四年九月望宴海亭詩妝梳伎女上丨止欲歡樂)
(微茫躬)
樓店(宋史職官志曰房地掌諸州丨丨務房廊課利稅又食貨志以添酒錢添賣糟錢典賣田宅增牙)
(錢官員等請給頭子錢丨丨務增三分房錢令兩浙江東西荆南北福建二廣收充經制錢以憲臣領之通判)
(斂之季終輸送渭褚載弔秦叟詩市西丨丨金千秤北田園粟萬鐘)
樓亭(劉因横翠樓賦序水之上又有丨丨臺榭之美而宏麗傑出俯瞰閭閻騁懷游目足以極登臨之勝)
(槩者横翠樓也)
樓垣(張衡天象賦奮槍棓以示慝峙丨丨而表居)
樓檐(徐照永慶寺詩鐘韻含霜氣丨丨近斗杓)
樓柱(唐書五行志開元十五年七月甲戌興教門丨丨災荆州記巴東有一折柱孤直高三丈大十圍)
(傳云是公孫述丨丨破之血出枯而不朽丨庾信哀江南賦倚弓于玉女窗扉繋馬于鳳凰丨)
樓檻(羅衮詩煙銷井邑偎丨丨雪滿川原泥酒巵)
樓楣(李紳姑蘇臺詩姑蘇百尺曉鋪開丨丨盡化黃金臺)
樓堞(宋書桂陽王休範傳休範欲舉兵襲朝廷密與典籖新蔡人許公輿謀之表治城池修起丨丨多解)
(榜板擬以備用翼唐書王方翼傳遷肅州刺史州無隍塹寇易以攻方乃發卒建丨丨厮多樂水自環烽邏)
(精明夜徐陵歐陽頠德政碑羣悍酋豪更為禍亂朝披羽檄照爟烽浴鐵蔽於山原摐金駭於丨丨張柬)
(之與國賢良夜歌詩柳臺臨新堰丨丨相重複白居易寄微之詩襄陽九里郭丨丨連雲樹)
樓雉(南史梁世子方等傳方等勸修築城柵以備不虞既成丨丨相望周廻七十餘里元帝觀之甚悅)
(白居易雜興詩餘波養魚鳥倒影浮丨丨)
樓疏(莊子内則疑劫請之賊外則畏寇盜之害内周丨丨外不敢獨行可謂畏矣)
樓月(白居易新秋喜凉詩丨丨纖纖早波風褭褭新劉禹錫歴陽書事詩江春俄澹蕩丨丨幾虧盈)
(温庭筠中書令裴公挽歌國香荀令去丨丨庾公來)
樓雲(張喬送友人往宜春詩野橋喧磑水山郭入丨丨)
樓雪(杜甫晚出左掖詩見宫雲下丨白居易歲暮寄微之詩池冰曉合膠船底丨晴銷露瓦溝)
樓風(王轂玉樹曲璧月夜滿丨丨輕蓮舌泠泠詞調新)
樓雨(杜甫西閣雨望詩丨丨霑雲幔山寒著水城)
樓晴(白居易書事詠懷詩牀暖僧敷坐丨丨妓卷簾)
樓隂(王勃採蓮賦見殿彩下塞杜甫遣懷詩水靜丨丨直山昏日斜)
樓寒(李商隱銀河吹笙詩悵望銀河吹玉笙丨丨院冷接平明)
樓晩(顧雲築城篇散花丨丨挂殘虹濯錦秋江澄倒碧)
樓暄(劉禹錫和微之深春詩橋峻通星渚丨丨近日車)
樓津(黃滔省試奉詔漲曲江池詩漸平連杏岸旋闊映丨丨)
樓路(陶弘景授陸敬游十賚文爾基架館境營劃援域堂壇宏敞丨丨通嚴官私行止並有栖憩繕築之)
(勞莫匪爾力今故賚爾四霤飛軒廂廊側屋可以安身靜卧顯祗遐福)
樓車(左傳使解揚如宋使無降楚曰晉師悉起將至矣鄭人囚而獻諸楚楚子厚賂之使反其言不許三)
(而許之登諸丨丨使呼宋人而告之遂致其君命注丨丨車上望櫓史記五宗世家淮南王謀反時寄微聞)
(其事私作丨丨鏃矢戰守備候淮南之起堞南史侯景傳景又攻東府城設百尺丨丨鉤城盡落)
樓船(史記平津侯傳使尉佗屠雎將丨丨之士南攻百越使監禄鑿渠運糧深入越越人遁逃曠日持久)
(糧食絶乏越人擊之秦兵大敗方又東越傳天子遣横海將軍韓說出句章浮海從東往丨丨將軍楊僕出)
(武林中尉王温舒出梅嶺越侯為戈船下瀨將軍出若邪白沙元封元年冬咸入東越漢書食貨志粤欲與)
(漢用船戰逐廼大修昆明池列館環之治丨丨高十餘丈旗幟加其上甚壯又薛廣德傳上酎祭宗廟出便)
(門欲御丨丨廣德當乘輿車免冠頓首曰宜從橋衆後漢書光武帝紀建武七年三月丁酉詔曰今國有軍)
(並多精勇宜且罷輕車騎士材官丨丨士及軍假吏令還復民伍吳志虞翻傳魏將于禁為羽所獲繫在城)
(中權至釋之請與相見後權于丨丨會羣臣飲禁聞樂流涕翻曰汝欲以偽求免邪宋書武帝紀恩雖被摧)
(破猶恃其衆力徑向京師丨丨高大值風不得進旬日乃至白石尋知劉牢之已還朝廷有備遂走向鬱洲)
(又索虜傳論若謂氊裘之民可以決勝于荆越必不可矣而曰丨丨之夫可以爭鋒于燕冀豈或可乎魏書)
(李崇傳於丨丨之北連覆大船東西竟水防賊火栰壘南史章昭逹傳太建二年征江陵周於峽口南岸築)
(名安蜀城於江上横引大索編葦為橋以度軍糧昭逹乃命軍士為長戟施丨丨上仰割其索索斷糧絶因縱)
(兵攻其城降之軍又劉之亨傳大通六年出師南鄭詔湘東王節度諸之亨以司農卿為行臺承制途出夲)
(州北界總督衆軍仗節而西丨丨戈甲甚盛老小緣岸觀曰是前舉秀才者鄉部偉之十洲記祖洲近在東)
(海之中有不死之草人已死三日者以草覆之皆當時活也服之令人長生秦始皇使使者徐福發童男童女)
(五百人率攝丨丨等入海尋祖洲遂不返步大業雜記過洛二百步又流洛水為重津渠闊四十上有浮橋)
(津有時開闔以通丨丨入苑中徐陵為護軍長史王質移文羌胡寶馬縱横七澤之荆楚丨丨彌滿三江之)
(上邦庾信陜州弘農郡五張寺經藏碑天子命我試守此墨竈未黔孔席無煖纔臨都尉之境即有丨丨之)
(役波)(漢武帝秋風辭汎丨丨兮濟汾河横中流兮揚素何承天鼓吹鐃歌丨丨淹江濆駟介飛重英儲)
(光羲登戲馬臺詩泛泛丨丨遊極浦摇摇歌吹動浮雲高適信安王幕府詩度河飛羽檄横海泛丨丨李)
(白司馬將軍歌我見丨丨壯心目頗似龍驤下三蜀遠杜甫城西陂泛舟詩青蛾皓齒在丨丨横笛短簫悲)
(天此又廣州叚功曹到得楊五長史譚書功曹却歸聊寄詩衛青開幕府楊僕將丨丨又荆南兵馬使太)
(常卿趙公大食刀歌太常丨丨聲嗷嘈問兵刮寇趨下牢盧綸天長久詞丨丨罷泛歸猶早行道才人鬭射)
(飛月劉禹錫傷秦姝行從郎鎮南别城闕丨丨理曲瀟湘白居易酬牛相公思黯見寄詩竹竿撑釣艇金)
(甲擁丨丨張李賀送秦光禄北征詩灞水丨丨渡營門細柳開祜送周尚書赴滑臺詩鼓角雄都分節鉞)
(蛇龍舊國罷丨丨丨李紳宿揚州水館詩閒凭欄干指星漢尚疑軒蓋在丨温庭筠江西上送漁父詩白)
(蘋風起丨丨暮江燕雙雙五兩斜送皮日休二游詩丨丨若夏屋欲載如垤㙞唐彥謙許戶曹詩將軍丨)
(丨發浩歌雲檣高插天嵯峨蒲劉克莊新亭詩不干鐵鎖丨丨力似是葵麈柄功)
樓艦(南史王琳傳陳武帝既殺王僧辯推立敬帝以侍中司空徵琳不從命乃大營丨丨將圖義舉琳將)
(張平宅乘一艦每將戰勝艦則有聲如野猪故琳戰艦以千數以野猪為名宋史劉鋹傳自晨以來耽於遊)
(宴城壁壕隍多飾為宫館池沼丨丨皆毁兵器又腐内外震恐江淹尚書符今遣陳承叔彭文之等敢勁三)
(萬前驅電躍呂安國任侯伯垣崇祖曹虎頭等丨丨五萬射蛟中流苟元寶郭文孝程隱雋等輕舸二萬高旗)
(蔽日周盤龍張文嘉薛道淵等鐵馬五千龍驤後陣凡此諸帥莫不氣薄日月精變虹蜺鮑溶隋帝陵下詩)
(盤龍丨丨浮冤水雕錦帆幢使亂風)
樓棼(吳志太史慈傳嘗從策討麻保賊賊於屯裏緣樓上行詈以手持丨丨慈以弓射之矢貫手著棼圍)
(外萬人莫不稱善)
樓棚(元史占城傳十一月占城行省官率兵自廣州航海至占城港港口北連海海旁有小港五通其國)
(太州東南止山西旁木城官軍依海岸屯駐占城兵治木城四面約二十餘里起丨丨立回回三梢砲百餘座)
(又木城西十里建行宫孛由補刺者吾親率重兵屯守應援)
樓樐(櫓同後漢書公孫瓚傳昔我驅畔胡於塞表掃黃巾於孟津當此之時謂天下指麾可定至於今日)
(兵革方始觀此非我所決不如休兵力畊以救凶年兵法百樓不攻今吾諸營丨丨千里積榖三百萬斛食此)
(足以待天下之變塞又南匈奴傳初帝造戰車可駕數牛上作丨丨置於上以拒匈奴時人見者或相謂曰)
(䜟言漢九世當却比狄千里豈謂是邪及是果拓地焉吳志朱然傳魏遣曹真夏侯尚張郃等攻江陵真等)
(起土山鑿地道立丨丨臨城弓矢雨注將士皆失色然晏如而無恐意宋書朱齡石傳齡石率劉鍾蒯恩等)
(攻城詰朝戰至日昃焚其丨丨四面並登斬侯輝譙詵齊書州郡志夏口城據黃鵠磯世傳仙人子安乘黃)
(鵠過此上也邊江峻險丨丨高危瞰臨沔漢應接司部宋孝武置州于此以分荆楚之勢洛陽記洛陽城周)
(公所制東西十里南北十三里城上百步有一丨丨外有溝渠大方便佛報恩經過是華已當有一七寶城)
(純以黃金而為郤敵白銀以為丨丨以赤珊瑚為其障板硨磲瑪瑙雜厠間錯真珠羅網而覆其上)
樓鐘(李咸用夜吟詩景清神自爽風遞遠丨丨)
樓桃(白居易獻北都留守裴令公詩綠絲縈岸柳紅粉映丨丨)
樓桑(明一統志丨丨村在順天府涿州西南一十五里即漢昭烈故居東南隅舊有桑高五丈許如車蓋)
(然人異之因號其里曰丨丨村)
樓花(盧僎十月梅花書贈詩江水侵天去不還丨丨覆簾空坐攀白居易欲賞南莊花柳先寄令公詩)
(最憶丨丨千萬朵偏憐堤柳兩三株)
樓松(水經注汶水又西南流徑徂徠山南山多松柏抱朴子稱玉策記曰千歲之松中有物或如青牛或)
(如青犬或如人皆夀萬歲又稱天陵有偃蓋之松也所以謂丨丨也)
樓南(白居易三月三日詩指點丨丨玩新月玉鉤素手兩纖纖清江登樓望月寄鳳翔李少尹詩登樓)
(望月楚山上月到丨丨山獨遥)
樓西(李益同崔邠登鸛雀樓詩鸛雀丨丨百尺檣汀洲雲樹共茫茫)
樓上(史記晉世家八年使郤克于齊齊頃公母從丨丨觀而笑之所以然者郤克僂而魯使蹇衛使𦕈故)
(齊亦令如之以導客行又平原君傳平原君家樓臨民家民家有躄者槃散汲平原君美人居丨丨臨見大)
(笑之明日躄者至平原君門請曰臣不幸有罷癃之病而君之後宮臨而笑臣臣願得笑臣者頭後漢書鄭)
(元傳西入關因涿郡盧植事扶風馬融融集諸生考論圖緯聞元善算乃召見于丨丨元因從質諸疑義問畢)
(辭歸融喟然謂門人曰鄭生今去吾道東矣角又公孫瓚傳袁氏之攻狀若鬼神梯衝舞吾丨丨鼓鳴於地)
(中日窮月急不遑啓處肆又費長房傳曾為市掾市中有老翁賣藥懸一壺於頭及市罷輒跳入壺中市人)
(莫之見唯長房于丨丨覩之異焉因往再拜奉酒脯翁知長房之意其神也謂之曰子明日可更來長房旦日)
(復詣翁翁乃與俱入壺中唯見玉堂嚴麗旨酒甘肴盈衍其中共飲畢而出翁約不聽與人言蜀志周羣傳)
(羣專心候業於庭中作小樓家富多奴常令奴更直於丨丨視天災纔見一氣即白羣羣自樓觀之不避晨夜)
(故凡有氣候無不見之者是以所言多中徙宋史王欽若傳父仲華侍祖郁官鄂州會江水暴至家黃鶴樓)
(漢陽人望見丨丨若有光景是夕欽若生成水經注榖水又東徑開陽門南漢官儀曰開陽門始未有名宿)
(昔有一柱來在丨丨瑯琊開陽縣上言城門一柱飛去光武皇帝使來識視良是遂堅傅之刻記年月日以名)
(焉醉隋遺錄丨丨張四寶帳帳各異名一名散春愁二名忘歸三名夜酣香四名延秋月妝奩寢衣帳各異)
(製杜梁簡文帝梅花賦爭丨丨之落粉奪機中之織素甫雨晴詩胡笳丨丨發一雁入高空又江陵節)
(度陽城郡王新樓成詩丨丨炎天冰雪生高飛燕雀賀新成盧綸夜泊金陵詩江中正吹笛丨丨又無更)
(孟郊折楊柳詩丨丨春風過風前楊柳歌公張佐秦鏡詩丨丨秦時鏡千秋獨有名王建九仙主舊莊詩)
(丨丨鳳凰飛去後白雲紅葉屬山雞家家丨丨如花人千枝萬枝紅豔新)(韋莊長安春詩聶夷中公子行)
(美人丨丨歌不是古凉州往司空圖楊柳枝夀杯詞偶然丨丨捲珠簾往長條拂枕函)
樓下(後漢書王忳傳除郿令到官至斄亭止宿夜中女子前訴曰妾夫為涪令之官過宿此亭亭長無狀)
(殺妾家十餘口埋在丨丨悉盜取財貨忳問亭長姓名女子曰即今門下游檄者也明旦召游檄詰問具服罪)
(即收繋及同謀十餘人悉伏辜於晉書石崇傳秀矯詔收崇及潘岳歐陽建等崇正宴樓上介士到門崇謂)
(綠珠曰我今為爾得罪綠珠泣曰當效死於官前因自投于丨丨而死宋史禮志天子先幸寺觀行香遂御)
(樓或御東華門及東西角樓飲從臣四夷蕃客各依本國歌舞列于丨丨酒譜石虎於大武殿起樓高四十)
(丈上有銅龍腹空著數百斛酒使胡人於丨丨潄酒風至望之如霧名曰黏酒臺使以灑塵庾信周驃騎大)
(將軍柴烈李夫人墓誌銘神光離合尚在河湄雲氣徘徊猶歸丨丨杜甫越王樓歌丨丨長江百丈清山頭)
(落日半輪明水杜牧題安州浮雲寺樓寄湖州張郎中詩當時丨丨今日到何處司空圖劍器詩丨丨公)
(孫昔擅場空教女子愛軍裝湖又南北史感遇詩景陽丨丨花鈿鏡元武邊錦繡旗)
樓中(迷樓記詔選後宮良家女數千以居丨丨每一幸有經月而不出庾信擬連珠丨丨對酒而綠珠)
(前去帳裏悲歌而虞姬永别上劉禹錫送蘄州李郎中赴任詩丨丨飲興因明月江詩情為晩霞温庭筠)
(遐水謠麟閣無名期未歸丨丨思婦徒相望羅隱九江早秋詩雨過晩凉生丨丨枕簟清)
樓前(宋史禮志景德四年二月甲申上御五鳳樓觀酺宗室近臣侍坐丨丨露臺奏教坊樂召父老五百)
(人列坐賜飲于樓下登崔液踏歌詞庭際花微落丨丨漢已横薛稷春日樓野望詩野外煙初合丨丨花)
(正飛楚杜甫鬭雞詩簾下宫人出丨丨御柳長出又將適吳留别章使君留後兼幕府諸公詩丨丨騎馬)
(帳下羅賓友黃又十二月一日詩寒輕市上山煙碧日滿丨丨江霧元稹連昌宮詞樓上丨丨盡珠翠炫)
(轉熒煌照天地空鄭還古贈柳氏妓詩不堪金谷水横過墜丨丨司圖偶題詩風光只在歌聲裏不必丨)
(丨萬樹紅)
樓後(宋史兵志見樓屋下)
樓畔(趙嘏和杜侍郎題禪智寺南樓詩丨丨花枝拂檻紅露天香動滿簾風)
樓根(孟郊登華嚴寺樓望終南山詩見殿翼下)
樓角(杜甫樓東詩丨丨臨風迥城隂帶水昏八月三日詩草頭珠顆冷丨丨玉鉤生)(白居易劉禹錫)
(百花行紅焰出牆頭雪光映丨丨)
樓邊(傅玄贈扶風馬鈞序先生患發石車敵人之於丨丨縣溼牛皮中之則墮石不能連屬而至欲作一)
(輪縣大石數十以機鼓輪為常則以斷縣石飛擊敵城使首尾電至嘗試以車輪縣瓴甓數十飛之數百步矣)
(喜左思嬌女詩輕妝丨丨臨鏡忘紡績)
樓響(李商隱無題詩丨丨將登怯簾烘欲過難)
樓影(元稹夜坐詩古城丨丨横空館溼地蟲聲遶暗廊張祜秋夜登潤州慈和寺上方詩丨丨半連深)
(岸水鐘聲寒徹遠林煙)
樓光(杜甫白帝樓詩丨丨去日遠峽影入山深)
樓居(史記孝武紀公孫卿曰仙人可見仙人好丨丨於是上令長安則作蜚廉桂觀甘泉則作益延夀)
(觀使卿持節設具而候神人戶齊書州郡志廣州鎮南海濱際海隅委輸交部雖民不多而俚獠猥雜皆丨)
(丨山險不肯賓服丨鄭愔奉和幸上官昭容院獻詩地軸丨遠天台闕路賒)
樓所(齊書褚伯玉傳建元元年卒年八十六常居一樓上仍葬丨丨孔稚珪從其受道法為於館側立碑)
樓成(杜甫奉衛王詩西北丨丨雄楚都遠開山岳散江湖)
樓高(杜甫季秋蘇五弟纓江樓夜宴詩峽險江驚急丨丨月迥明又上白帝城詩城峻隨天壁丨丨更)
(女牆丨又夜宿西閣曉呈元二十一曹長詩城暗更籌急丨雨雪微韋莊詩丨丨思共釣寺遠想同尋)
(又和薛先輩見寄初秋寓懷即事詩嶽靜雲堆翠丨丨日半沉張蠙宿開照寺光澤上人院詩鐘定遥聞水)
(丨丨别見星)
樓古(楊汝士和叚相公夏登張儀樓詩丨丨秦規在江分蜀望開)
樓靜(杜甫西閣夜詩山虛風落石丨丨月侵門)
樓開(李商隱登霍山驛樓詩廟列前峰迥丨丨四望窮)
樓迥(杜甫垂白詩江喧長少睡丨丨獨移時丨孫逖送魏騎曹充宇文侍御判官分按山南詩丨吟黃)
(鶴江長望白蘋暖李商隱述德抒情詩檻危春水丨丨雪峰晴)
樓傾(宋史吳玠傳薩里罕攻西北樓姚仲登樓酣戰丨丨以帛為繩挽之復正金人用火攻樓以酒缶撲)
(滅之)
樓孤(杜甫陪裵使君登岳陽樓詩湖闊兼雲霧丨丨屬晩晴)
樓覆(元史僧格傳閏十月僧格輔政碑成樹于省前丨丨其上而丹艧之)
樓空(白居易時熱少見客詩院靜留僧宿丨丨放妓歸)
樓危(李商隱訪秋詩酒薄吹還醒丨丨望已窮)
樓礙(崔櫓聞笛詩銀河漾漾月暉暉丨丨星邊織女機)
樓施(梁元帝南岳衡山九貞館碑丨丨九柱已同瀨鄉之地山帶五城復類元州之所)
樓倚(盧汝弼鴛鴦詩見殿瓦下)
樓深(吳融詩園密花藏易丨丨月到難賈韋莊建昌渡暝吟詩市散漁翁醉丨丨客眠)
樓擬(劉潛北使還與永豐侯書兵傳李緒之法丨丨衛律所治而毳幕難淹酪漿易厭)
樓子(戰國策趙使仇赫之秦請相魏冉宋突謂仇赫曰秦不聽樓緩必怨公公不若隂辭丨丨請無急秦)
(王秦王見趙之相魏冉之不急且不聽公言也是事而不成以德丨丨事成魏冉固德公矣又宋史岳飛傳)
(成聞進敗自引兵十餘萬來飛與遇於丨丨莊大破成軍追斬進又高昌國傳次歴丨丨山無居人行沙磧)
(中以日為占旦則背日暮則向日日中則止夕行望月亦如之明一統志丨丨山在廬州府英山縣東北七)
(十里上有山寨東又丨丨臺在太原府寕鄉縣南七十里)
樓蘭(史記趙破奴傳將軍趙破奴為驃騎將軍司馬出北地時有功封為從驃侯坐酎金失侯後一歲為)
(匈河將軍攻胡至匈河水無功後二歲擊虜丨丨王復封浞野侯又大宛傳丨丨姑師邑有城郭臨鹽澤鹽)
(澤去長安可五千里千漢書西域傳鄯善國夲名丨丨王治扞泥城去陽關六百里去長安六千一百里)
(水經河水又東徑注賓城南又東徑丨丨城南而東注梁昭明太子七契鹿蠡稽顙以悛惡丨丨面縛而革)
(音大鄭愔塞外詩漢家征戍客年歲在丨丨傍岑參獻封夫破播仙凱歌官軍西出過丨丨營幕臨月窟)
(寒秦高適東平留贈詩馬蹄經月窟劍術指丨丨從杜甫州雜詩屬國歸何晚丨丨斬不還王昌齡軍)
(行黃沙百戰穿金甲未破丨丨終不還丨曹唐送康祭酒赴輪臺詩分明會得將軍意不斬丨不擬迴)
樓煩(戰國策蘇秦將為從北說燕文侯曰燕東有朝鮮遼東北有林胡丨丨西有雲中九原南有呼沲易)
(水里史記絳侯世家後擊韓信軍於硰石破之追北八十還攻丨丨三城因擊胡騎平城下所將卒當馳道)
(為多綿漢書地理志鴈門郡縣丨丨林又匈奴傳隴以西有諸畎戎狄獂之戎而晉北有胡丨丨之戎燕)
(北有東胡山戎縣宋書州郡志雁門郡領丨丨隂館廣武崞馬邑凡五夏赫連勃勃錄赫連勃勃朔方人)
(曾祖名武前趙嘉平中以宗室封丨丨公拜安北將軍丁零中郎將說苑燕昭王問於郭隗曰寡人地狹人)
(寡齊人削取八城匈奴驅馳丨丨之下以孤之不肖得承宗廟恐危社稷存之有道乎)
樓羅(宋史張思均傳思均起行伍征討稍有功質狀小而精悍太宗嘗稱其丨丨自是人目為小丨丨焉)
樓季(新論丨丨足捷追越奔光若駕疲驘則日不涉一舍非其脛遲所託蹇也)
樓嬰(左傳狄人歸季隗于晉而請其二子文公妻趙衰生原同屏括丨丨)
樓林(水經注紫溪又東南流徑白溪之隂山甚峻極北臨紫溪又東南連山挾水兩峰交峙反項對石往)
(往相捍十餘里中積石磊砢相挾而上澗下白沙細石狀若霜雪水木相映泉石爭暉名曰丨丨)
樓虛(漢書地理志平原郡縣丨丨)
樓鄉(漢書地理志甾川國縣丨丨)
樓山(明一統志丨丨廢縣在平陽府永和縣南十五里後周置歸化縣隋改曰丨丨唐貞觀初廢)
臺
臺殿(宋書訶羅陁國傳元嘉七年遣使奉表曰伏承聖主信重三寶興立塔寺周滿國界城郭莊嚴清淨)
(無穢四衢交通廣博平坦丨丨羅列狀若衆山莊嚴微妙猶如天宮魏書竇遵傳見樓觀下宋史職官志)
(後苑勾當官無定員以内侍充掌苑囿池沼丨丨種蓻雜飾以備遊幸水經注中谿水西南流歴谷徑魏帝)
(行宮東世謂之阿計頭殿宮城在白道嶺北阜上其城員角而不方四門列觀城内唯丨丨而已海山記帝)
(東幸維揚西苑令馬守忠别帝曰願陛下早還都輦臣整頓西苑以待乘輿之來西苑風景丨丨如此陛下豈)
(不思戀舍之而遠遊也來中黃真經注華胥國内人民盡處丨丨上通諸天往梁元帝鍾山飛流寺碑同)
(符上隴望長安之城闕有類偃師瞻洛陽之丨丨天江淹蓮花賦畫丨丨兮霞蔚圖縑縞兮炳爍盧綸長)
(久詞丨丨雲凉風日微君王初賜六宮衣元白居易和微之望曉詩丨丨暖宜攀風色晴可玩稹大雲寺)
(詩地勝宜丨丨山晴雜垢氛詩四迴山一面丨丨已嵯峨)(張祜題餘杭縣龍泉觀李正封夏遊招隱寺暴)
(雨晩晴詩竹柏風雨過蕭疎丨丨凉登張仲素宮中樂甘泉將避暑丨丨曉光凝王建早西禪寺閣詩十)
(方丨丨第三層朝壁紅窗日氣凝隱費冠卿答蕭建詩幡花撲淨地丨丨印晴空李商聖女祠詩松篁丨)
(丨蕙香幃龍護瑶窗鳳掩扉皮趙嘏尋僧詩丨丨參差日墮塵塢西歸去一菴雲日休雨中遊包山精舍)
(詩笑次度巖壑困中遇丨丨方章碣對月詩别有洞天三十六水晶丨丨冷層層干題寶林寺禪者壁詩)
(丨丨漸多山更重却令飛去即應難)
臺闕(黃庭内景經洞房紫極靈門戶注雙田入骨際三分有丨丨明堂正深七分左為青房右為紫戶)
臺省(魏志夏侯尚傳注豐字安國故衛尉李義子也正始中遷侍中尚書僕射豐在丨丨常多託疾時臺)
(制疾滿百日當解祿豐疾未滿數十日輒暫起已復卧晉書石弘載記勒文武舊臣皆補左右丞相閑任季)
(龍府寮舊昵悉署丨丨禁要病魏書陸叡傳南土昏霧暑氣鬱蒸師人經夏必多疾而鼎遷草創庶事甫爾)
(丨丨無論政之館府寺靡聽治之所百寮居止事等行路沉雨炎陽自成癘疫南史張緬傳緬居憲司推誠)
(無所顧望號為勁直武帝乃遣圖其形於丨丨以勵當官唐書選舉志諸丨丨寺監軍衛坊繩之胥史六千)
(餘人櫜又劉蕡傳太宗置府兵丨丨軍衛文武參掌閑歲則弓力穡有事則釋耒荷戈所以修復古制不廢)
(舊物公蜀檮杌見殿閣下先杜甫醉時歌諸衮衮登丨丨廣文生官獨冷)
臺府(晉書李含傳含自以隴西人雖戶屬始平非所綜悉自初見使為中正反覆言辭說非始平國人不)
(宜為中正後為郎中令又自以選官引丨丨為比以讓常山太守蘇韶辭意懇切形於文墨宋書武帝紀永)
(初元年秋七月丁亥原赦劫賊餘口没在丨丨者諸徙家並聽還夲土齊書王晏傳論薦黨附徧滿丨丨)
(唐書王源中傳是時中官領禁兵數亂法捕丨丨吏屬繋軍中源中上言臺憲者紀綱地府縣責成之所設吏)
(有罪宜歸有司無令北軍亂南衙麾下重於仗内帝納之又李訓傳擢所厚善分總兵柄於是王璠為太原)
(節度使郭行餘為邠寧節度使羅立言權京兆尹韓約金吾將軍李孝本權御史中丞隂許璠行餘多募士及)
(金吾丨丨卒劫以為用澄又贊李德裕嘗言天下有常勢北軍是也訓因王守以進此時出入北軍若以上)
(意說諸將易如靡風而返以丨丨抱關遊徼抗中人以搏精兵其死宜哉柳宗元與韓愈論史官書史以名)
(為褒貶猶且恐懼不敢為設使退之為御史中丞大夫其褒貶成敗人愈益顯其宜恐懼尤大也則又將揚揚)
(入丨丨美食安坐行呼唱於朝廷而已耶)
臺署(宋史劉温叟傳改監察御史分司時丨丨廢弛温叟作新之開河記遣榮國公來護兒内侍李百)
(藥太僕卿楊義臣推鞫叔謀置丨丨於睢陽并收陶榔兒全家令榔兒俱招入内盜寶事榔兒不勝其苦乃具)
(事招款販徐陵與楊僕射書自東南醜虜鈔饑民丨丨郎官俱餒牆壁)
臺院(唐書百官志御史臺其屬有三院一曰丨丨侍御史隸焉二曰殿院殿中侍御史隸焉三曰察院監)
(察御史隸焉)
臺閣(後漢書梁冀傳冀大起第舍而夀亦對街為宅殫極土木互相誇競堂寢皆有隂陽奥室連房洞戶)
(柱壁雕鏤加以銅漆窗牖皆有綺疎青瑣圖以雲氣仙靈丨丨周通更相臨望飛梁石磴陵跨水道說苑宮)
(室丨丨連屬增累珠玉重寶積襲成山殿下歴代名畫記董伯仁丨丨為勝)(名畫錄見樓又丨丨樹石)
(車輿器物無生動之可擬無氣韻之可侔直要位置向背而已元稹松鶴詩渚宫本坳下佛廟有丨丨周)
(繇送洛陽崔員外詩郡齋丨丨滿公退即吟登舊侯家詩丨丨層層倚半空遶軒澄碧御溝通)(羅鄴又後)
(漢書黃瓊傳初瓊隨父在丨丨習見故事及後居職逹練官曹爭議朝堂莫能抗奪又仲長統傳光武皇帝)
(愠數世之失權忿彊臣之竊命矯枉過直政不任下雖置三公事歸丨丨魏志王肅傳薛夏者字宣聲天)
(水人也太和中嘗以公事移蘭臺蘭臺自以臺也而秘書署耳謂夏為不得移也推使當有坐者夏報之曰蘭)
(臺為外臺秘書為内閣丨丨一也何不相移之有蘭臺屈無以折自是之後遂以為常又夏侯尚傳官才用)
(人國之柄也故銓衡專於丨丨上之分也孝行存乎閭巷優劣任之鄉人下之叙也蜀志先主傳注趙戩字)
(叔茂京兆長陵人也辟公府入為尚書選部郎董卓欲以所私並充丨丨戩拒不聽齊書王晏傳時王儉雖)
(貴而疎晏既領選權行丨丨與儉頗不平出魏書宋仕隱傳臨終謂其子姪等曰苟能入順父兄悌鄉黨)
(郡幸而至功曹史以忠清奉之則足矣不勞遠詣丨丨恐汝不能富貴而徒延門戶之累耳又蕭寶夤傳既)
(聲窮於月旦品定於黃紙用效於名輩事彰於丨丨則賞罰之途差有商凖用捨之宜非無依據唐書盧簡)
(辭傳第進士歴左帥府入遷侍御史習知法令及丨丨舊事元史揭傒斯傳傒斯凡三入翰林朝廷之事丨)
(丨之儀靡不閑習用顔氏家訓丨丨令史主書監帥諸王籖省并曉習吏濟辨時須縱有小人之態皆可鞭)
(杖肅督故多見委使蓋用其長也咸李德林天命論星精雲氣共趨步於階墀山神海靈燮理於丨丨馮)
(子振十八公賦韜丨丨於山林晦廊廟於蒿蓬深楊炯和騫右丞省中暮望詩故事間丨丨仙門靄已蘇)
(味道贈封御史入臺詩風連丨丨起霜就簡書飛德源乾曜奉和聖製送張尚書廵邊詩聲華振丨丨功標)
(文武代杜甫别蘇徯詩豈知丨丨舊先拂鳳凰雛哭又過郭公故宅詩迥出名臣上丹青照丨丨又韋)
(大夫之晉詩丨丨黃圖裏簪裾紫蓋邊隔孫逖和韋尚書春日南亭宴兄弟詩丨丨升高位園林舊鄉韋應)
(物大梁亭會李四棲梧詩英聲久籍籍丨丨多故人絃劉禹錫酬樂天醉後狂吟詩制誥留丨丨歌詞入管)
(厚李商隱述德抒情詩故事留丨丨前驅且旆旌冠金載和主司王起詩長慶曾收間世英果居丨丨公)
(卿)
臺寺(唐書李密傳隋越王侗遣將劉長恭房崱討密又令裴仁基統兵出成臯西密乃為十隊跨洛水抗)
(東西二軍令單雄信徐世勣王伯當騎為左右翼自引麾下急擊長恭等破之東都震恐衆保太微城丨丨俱)
(滿郎又杜景佺傳改秋官員外郎與侍郎陸元方按員外侯味虛罪已推輙釋之武后怒其不待報元方大)
(懼景佺獨曰陛下明詔六品七品官文辨已定待命於外今雖罪臣奈明詔何宰相曰詔為司刑設何預秋官)
(邪景佺曰詔令一布無丨丨之異后以為守法擢鳳閣舍人)
臺館(沈佺期巫山高霽雲無處所丨丨曉蒼蒼塘柳宗元遊朝陽巖遂登西亭詩丨丨葺荒丘池疏沈)
(坳旌姚合寄汴州令狐楚相公詩梁園丨丨關東少相府旗天下尊張祜題海鹽南館詩故人營此地丨)
(丨尚依依浮陳通方春風扇微和詩川原彩翠丨丨動光輝)
臺闥(晉書紀曕傳瞻以鑒有將相之材恐朝廷棄而不恤上疏請徵之曰伏見前輔國將軍郄鑒少立高)
(操體清望峻文武之略時之良幹若使鑒從容丨丨出内王命必能盡抗直之規補衮職之闕)
臺閫(宋史食貨志殿中侍御史朱熠言鹽近者課額頓虧日甚一日姑以真州分司言之見虧二千餘萬)
(皆由丨丨及諸軍帥規利之由於是復申嚴私販之禁)
臺屋(史記趙世家幽繆王遷五年代地大動自樂徐以西北至平隂丨丨牆垣大半壞地拆東西百三十)
(步)
臺室(史記孝武紀作甘泉宫中為丨丨畫天地泰一諸鬼神而置祭具以致天神)
臺邸(宋書徐豁傳丨丨用米不異於銀謂宜准銀課米即事為便)
臺觀(吳志薛綜傳惟臣之先昔仕於漢奕世緜緜頗涉丨丨新序凶年饑歲士糟粕不厭而君之犬馬)
(有餘榖粟隆冬烈寒士裋褐不完四體不蔽而君之丨丨帷㡘錦繡隨風飄飄而弊杜甫同李太守登歴下)
(古城員外新亭亭對鵲湖詩跡籍丨丨舊氣溟海嶽深)
臺廟(說苑千金之裘非一狐之皮丨丨之榱非一木之枝先王之法非一士之智也)
臺庫(宋書臧質傳太祖又北伐使質率所統見力向潼關質頓兵近郊不肯時發獨遣司馬柳元景屯兵)
(境上不時進軍質又顧戀嬖妾棄營單馬還城散用丨丨見錢六七百萬為有司所糾齊書王敬則傳遷會)
(稽太守會土邊帶湖海民丁無士庶皆保塘役敬則以功力有餘悉評斂為錢送丨丨以為便宜上許之)
臺苑(三輔黃圖始皇二十六年徙天下高貲富豪於咸陽十二萬諸廟及丨丨皆在渭南水經注見宫)
(觀下)
臺囿(漢書劉向傳魯嚴公刻飾宗廟多築丨丨後嗣再絶春秋刺焉)
臺亭(杜甫寄題江外草堂詩丨丨隨高下敞豁當清川聶夷中早發鄴北經古城詩不知馬蹄下誰家)
(舊丨丨)
臺榭(書泰誓見宫室下可禮記月令仲夏之月可以居高明可以遠眺望以升山陵可以處丨丨注闍)
(者謂之丨有木者謂之丨陂池焉宿有妃嬙嬪御焉)(左傳今聞夫差次有丨丨穀梁傳大侵之禮君食不)
(兼味丨丨不塗弛候廷道不除百官布而不制鬼神禱而不祀楚語先王之為丨丨也榭不過講軍實臺不)
(過望氛祥故榭度於大卒之居臺度於臨觀之高成戰國策夫横人者皆欲割諸侯之地以與秦成與秦則)
(高丨丨美宫室聽竽笙琴瑟之音察五味之和前有軒轅後有長庭美人巧笑卒有秦患而不與其憂是故願)
(大王之熟計之也榱史記叔孫通傳贊千金之裘非一狐之腋也丨丨之非一木之枝也三代之際非一士)
(之智也父漢書五行志傳曰治宫室飾丨丨内滛亂犯親戚侮兄則稼穡不成又揚雄傳昔在二帝三王)
(宮館丨丨沼池苑囿林麓藪澤財足以奉郊廟御賓客充庖厨而已不奪百姓膏腴榖土桑柘之地後漢書)
(張讓傳帝常登永安侯臺宦官恐其望見居處乃使中大人尚但諫曰天子不當登高登高則百姓虛散自是)
(不敢復升丨丨之魏志楊阜傳廣開宮館高為丨丨以妨民務此害農甚者也又鮑勛傳文帝受禪勛每)
(陳今之所急唯在軍農寬惠百姓丨丨苑囿宜以為後南史夏侯詳傳遷湘州刺史州城南臨水有峻峰舊)
(傳云刺史登此山輙代由是歷政莫敢至詳於其地起丨丨延僚屬以表損挹之志宋史王曙傳魏崇華殿)
(災高堂隆以丨丨宮室為戒宜罷之勿治文帝不聽明年復災管子地辟而國貧者舟輿飾丨丨廣也淮)
(南子高築城郭設樹險阻崇丨丨之隆侈苑囿之大以窮要妙之望魏闕之高上際青雲大厦增加擬於崑崙)
(修為牆垣甬道相連殘高增下積土為山接徑歴遠直道夷險終日馳騖而無蹟蹈之患此遁於土也鹽鐵)
(論見宮室下位又古者不封不樹反虞祭於寢無壇宇之居廟堂之及其後則封之庶人之墳半仞其高可)
(隱今富者積土成山列樹成林丨丨連閣集觀增樓中者祠堂屏閣垣闕罘罳說苑趙簡子與欒激遊將沈)
(於河曰吾嘗好聲色矣而欒激致之吾嘗好宮室丨丨矣而欒激為之吾嘗好良馬善御矣而欒激求之今吾)
(好士六年矣而欒激未嘗進一人是進吾過而黜吾善也韓詩外傳登高而臨深遠見之樂丨丨不及丘山)
(所見高也平原廣望博觀之樂沼池不如川澤所見博也又聖人不滛佚侈靡者非鄙夫色而愛財用也養)
(有適過則不樂故不為也是以冬不數浴非愛水也夏不頻湯非愛火也不高丨丨非無土木也不大鍾鼎非)
(無金錫也不沉於酒不貪於色非辟醜也直行情性之所安而制度可以為天下法矣述異記南康郡有君)
(山高秀重疊有類丨丨名曰女媧宮皇陸雲諫吳王起西園第宜遵節儉啓臣竊見世祖武帝臨朝淵默訓)
(世以儉即位二十有六載宮室丨丨無所新營屢發明詔厚戒豐奢柳宗元天說人之壞元氣隂陽也墾原)
(田伐山林鑿泉以井飲窾墓以送死而又宂為偃溲築為牆垣城郭丨丨觀遊疏為川瀆溝洫陂池燧木以燔)
(革金以鎔陶甄琢磨悴然使天地萬物不得其情倖倖衝衝攻殘敗撓而未嘗息李德裕柳柏賦可蔭蔚於)
(丨丨故封植於園池參崔湜奉和春日幸望春宮詩山河眺望雲天外丨丨差煙霧中趙彥昭奉和初春)
(幸太平公主南莊應制詩歴亂旌旗轉雲樹參差丨丨入煙霄杜甫橋陵詩居然赤縣立丨丨爭岧亭又)
(滕王亭子詩君王丨丨枕巴山萬丈丹梯尚可攀合劉禹錫武陵書懷詩沈約丨丨故李衡墟落存姚題)
(大理崔少卿駙馬林亭詩丨丨栖雙鷺松篁隔四鄰差薛逢送劉郎中牧杭州詩一州横制浙江灣丨丨參)
(積翠間風楊乘吳中書事詩十萬人家天塹東管弦丨丨滿春温庭筠和沈參軍招友生觀芙蓉池詩豈)
(亡丨丨芳獨與鷗鳥知曹鄭谷寄題方干處士詩松篁調遠籟丨丨發清輝唐奉送嚴大夫再領容府詩)
(蘄竹水翻丨丨溼刺桐花落管弦閑為羅隱姑蘇臺詩未會子孫因底事解崇丨丨西施)
臺門(禮記禮器家不寶龜不藏圭不丨丨疏不丨丨者兩邊築堵為基基上起屋曰丨丨諸侯有保捍之)
(重故為丨丨而大夫輕故不得也中南史朱异傳起宅東陂窮乎美麗晩朝來下酣飲其每迫曛黃慮丨丨)
(將闔乃引其鹵簿自宅至城使捉城門停留管籥也古今注城門皆築土為之累土曰臺故亦謂之丨丨)
(談賓錄御史丨丨北開蓋取肅殺就隂之義故京丨丨北開矣龍朔中置桂坊為東朝憲府門亦北開然都御)
(史丨丨南開當時創造者不經反於故事同諸司蓋以權宜耶)
臺壁(水經洹水又東北過屯留縣注縣北對故壁臺漳水逕其南潞子所立也世名之為丨丨也)
臺獄(宋史張璪傳蘇軾下丨丨璪與李定雜治謀傅致軾於死卒不克)
臺土(胡曾章華臺詩丨丨未乾簫管絶可憐身死野人家)
臺坊(宋書後廢帝紀國度引費四倍元嘉二衛丨丨人力五不餘一都水材官朽散十不兩存)
臺城(晉書温嶠傳賊將匡術以丨丨來降為逸所擊求救於嶠江州别駕羅洞曰今水暴長救之不便不)
(如攻榻杭榻杭軍若敗術圍自解嶠從之遂破賊石頭軍齊書五行志崔慧景圍丨丨有一五色幡飛翔在)
(雲中半日乃不見衆皆驚怪相謂曰幡者事尋當翻覆也數日而慧景敗魏書蕭寶夤傳寶卷惛狂其直後)
(劉靈運等謀奉寶夤密遣報寶夤寶夤許之遂迎寶夤率石頭文武向其丨丨稱警蹕百姓隨從者數百人會)
(日暮城閉乃燒三尚及建業城有容齋隨筆見禁城下雲笈七籖其諸天内音一天八字三十二天合二)
(百五十六字論諸天度數期會大聖真仙名諱位號所治宮府丨丨處所神仙變化昇降品次衆魔種類人鬼)
(生死轉輪因緣豪李賀詩路指丨丨迥詩丨丨六代競華結綺臨春事最奢)(劉禹錫丨丨殷堯藩登鳳)
(凰臺詩梁武丨丨芳草合吳王宫殿野花開陂温庭筠雞鳴埭曲芊綿平綠丨丨基暖色春容荒古羅隱)
(途中送人東遊有寄詩路經隋苑橋燈夜江轉丨丨岸草春司空圖楊柳枝夀杯詞丨丨細仗曉初移詔賜)
(千官褉飲時依韋莊丨丨詩無情最是丨丨柳舊煙籠十里堤)
臺山(元史董文炳傳世祖伐宋至淮西丨丨寨命文炳往取之文炳馳至寨下諭以禍福不應文炳脫胄)
(呼曰吾所以不極兵威者欲活汝衆也不速下今屠寨矣守者懼遂降明一統志丨丨在平凉府靈台縣東)
(北十里山多竒木異禽甘泉秀石又固原州南三里亦有丨丨以上有烽火臺而名)
臺沼(孟子文王以民力為丨為丨而民歡樂之所唐書魏元忠傳古者茅茨棌椽以儉約遺子孫以愛)
(力也今公主所賞傾庫府所造皆官供其疏築丨丨崇峙觀廡山無本石木無近産造之終歲功用不絶夫為)
(君所以養人非以害人今外戚不助養而反害之是使人主受謗天下也又皇甫鎛傳見宮觀下馬懷素)
(奉和幸安樂公主山莊應制詩主家丨丨勝平陽帝幸歡娛樂未央李賀梁臺古愁詩梁王丨丨空中立天)
(河之水夜飛入)
臺池(史記晉世家齊使晏嬰如晉與叔嚮語叔嚮曰晉季世也公厚賦為丨丨而不恤政政在私門其可)
(久乎晏子然之民說苑不幸宫室以費財不多觀遊以罷不彫文刻鏤以逞耳目)
臺臣(元史明宗紀帝諭丨丨曰御史劾嶺北省臣朕甚嘉之繼今所當言者毋有所憚被劾之人苟營求)
(申訴朕必罪之或廉非其實毋輙以聞敗又張起巖傳選為監察御史中書參政楊廷玉以墨丨丨奉旨就)
(廟堂逮之下吏丞相道拉實疾其摧辱同列悉誣丨丨劾百㒺上欲寘之重辟起巖以新除留臺抗章論曰丨丨按)
(官論列朝政職使然也今以奉職獲戾風紀解體正直結舌忠良寒心殊非盛世事且世皇建臺閣廣言路維)
(持治體陛下即位詔旨動法祖宗今丨丨坐譴公論杜塞何謂法祖宗耶)
臺使(齊書竟陵王子良傳宋世元嘉中皆責成郡縣孝武徵求急速以郡縣遲緩始遣丨丨自此公役勞)
(擾太祖踐阼子良陳之曰前丨丨督逋切調恒聞相望於道及臣至郡亦殊不疎凡此輩使人既非詳慎懃順)
(或貪險崎嶇要求此役朝辭禁門情態即異暮宿村縣威福便行又王敬則傳明帝即位進大司馬增邑千)
(戶丨丨拜授日雨大洪注敬則文武皆失色一客在傍曰公由來如此昔拜丹陽吳興時亦然敬則大悅曰我)
(宿命應得雨乃列羽儀備朝服導引出聽事拜受第魏書李平傳詔以本官行相州事世宗至鄴親幸平見)
(其諸子尋正刺史加征虜將軍前來丨丨頗好侵取平乃畫履虎尾踐薄冰於客館注頌其下以示誡焉)
臺司(宋史李宗諤傳嘗牒御史臺不平空中丞呂文仲移文詰之往復再三宗諤執言兩省故事與丨丨)
(不相統攝者凡八事聞卒如諤議五王羲之與尚書僕射謝安書自吾到此從事常有四兼以丨丨及都水)
(御史行臺文符如雨倒錯違背不復可知)
臺官(宋書百官志漢制公卿御史中丞以下遇尚書令僕丞郎皆避車豫相廻避丨丨過乃得去今尚書)
(官上朝及下禁斷行人猶其制也而唐書李實傳故事京兆避丨丨實嘗與御史王播遇騶唱爭道播鉤責)
(從者實怒奏播為三原令廷辱之丨宋史選舉志元祐六年御史中丞鄭雍言舊御史闕丨得自薦所以正)
(名舉職也自官制行御史中丞與兩省分舉而今之兩省官屬皆與聞門下中書政事其自舉非故事且有嫌)
(乞專委丨丨若稍涉私自有黜典其國史補元和中元稹為監察御史與中使爭驛廳為所辱始敕節度觀)
(察使丨丨與中使先到驛者得處上廳因為定制)
臺郎(後漢書虞詡傳上言丨丨顯職仕之通階今或一郡七八或一州無人宜令均平以厭天下之望)
(又左雄傳廣陵孝廉徐淑年未及舉丨丨疑而詰之對曰詔書曰有如顔回子竒不拘年齒是故本郡以臣充)
(選郎不能屈不宋書江智淵傳元嘉末除尚書庫部郎時高流官序為丨丨智淵門孤援寡獨有此選意甚)
(不說固辭不肯拜原南史王茂傳為丨丨累年不調河宋史陶節夫傳太府羣盗李勉起遼州北平之間)
(東河北騷動兩路帥臣憲臣皆罪去至出丨丨督捕之節夫請悉罷遣兵卒以計獲勉李頎寄綦毋三詩共)
(道進賢蒙上賞看君幾歲作丨丨極杜甫客堂詩丨丨選才俊自顧亦已)
臺將(齊書張敬兒傳詔除郡縣輒自板代罷官去職禁還京師凶人出境無不千里尋躡而反募丨丨來)
(必厚加給賞)
臺軍(齊書崔慧景傳慧景子覺及崔恭祖領前鋒皆傖楚善戰又輕行不火食以數舫緣江載酒肉為軍)
(糧每見丨丨城中煙火起輒盡力攻擊丨丨不復得食以此饑困魏書宗室法僧傳募使間行偷路奔告若)
(丨丨速至猶希全保哭送使者不知所言)
臺職(後漢書鄭弘傳舊制尚書郎限滿補縣長令史丞尉弘奏以為丨丨雖尊而酬賞甚薄至於開選多)
(無樂者請使郎補千石令史為長帝從其議丨宋史呂誨傳郊廟禮畢復申前議七上章不聽乞解丨亦不)
(聽)
臺宦(魏書韓麒麟傳麒麟以新附之人未階丨丨士人沈抑乃表曰齊土自屬偽方歴載久遠舊州府寮)
(動有數百自皇威開被并職從省守宰闕任不聽土人監部竊惟新人未階朝宦州郡局任甚少沈塞者多願)
(言冠冕輕為去就)
臺隊(宋書宗越傳世祖鎮襄陽以為揚武將軍領丨丨)
臺史(宋史李昉傳二年陪祀南郊禮畢入賀因拜舞仆地丨丨掖之以出)
臺吏(晉書戴洋傳洋好道術妙解占候卜數吳末為丨丨知吳將亡託病不仕)
臺屬(宋史選舉志風憲之地責任宜專若丨丨多由他薦恐非責任之本意詔中丞更舉監察御史二員)
臺役(說苑晉平公春築臺叔向曰不可古者聖王貴德而務施緩刑辟而趨民時今春築臺是奪民時也)
(夫德不施則民不歸刑不緩則百姓愁使不歸之民役愁怨之百姓而又奪其時是重竭也夫牧百姓養育之)
(而重竭之豈所以定命安存而稱為人君於後世哉平公曰善乃罷丨丨)
臺隸(宋書恩倖傳序周漢之道以智役愚丨丨參差用成等級魏晉以來以貴役賤士庶之科較然有辨)
(飾皮日休桃花賦丨丨衆芳緣陽和開破嫩萼壓低柔柯)
臺參(唐書韓愈傳時宰相李逢吉惡李紳欲逐之遂以愈為京兆尹兼御史大夫特詔不丨丨而除紳中)
(丞紳果劾奏愈愈以詔自解其後文刺紛然宰相以臺府不恊遂罷愈為兵部侍郎而出紳江西觀察)
臺制(宋書庾炳之傳時炳之自理不諳丨丨令史並言停外非嫌太祖以炳之信受失所小事不足傷大)
(臣丨唐書韋温傳入為監察御史以丨苛嚴不可以省養不拜)
臺察(元史阿哈瑪特傳阿哈瑪特奏自今御史臺非白省毋擅召倉庫吏亦毋究索錢榖數及集議中書不至)
(者罪之其沮抑丨丨如此)
臺綱(元史武宗紀詔整飭丨丨布告中外)
臺憲(元史成宗紀邇者鞠問刑部尚書烏拉實贓罪蒙丹玉音奬諭諸御史皆被錫賚臺綱益振今薩都卜)
(被逮同列皆懼所繋非小乞寢是命申明丨丨之制諸人毋得與聞又順帝紀京畿奉使宣撫定定奏言御)
(史徹伯爾等罪杖黜之時諸道奉使皆與丨丨互相掩蔽惟定定與湖廣道拔實糾舉無避)
臺儀(晉書李含傳秦王東薨含依丨丨葬訖除喪徐陵與嶺南酋豪書見闕庭下)
臺令(唐書禮樂志陵司舊曰署十三載改獻昭乾定橋五陵署為丨丨)
臺符(宋書臧質傳時世祖自攬威柄而質以少主遇之是事專行多所求欲及至尋陽刑政慶賞不復諮)
(禀朝廷盆口鉤圻米輒散用之丨丨屢加檢詰質漸猜懼唐書李嶠傳比緣征戍巧詐百情破役隱身規脫)
(租賦今道人私度者幾數十萬其中高戶多丁黠商大賈詭詐丨丨羼名偽度且國計軍防並仰丁口今丁皆)
(出家兵悉入道征行租賦何以傋之)
臺敕(後漢書丁鴻傳今大將軍雖欲敕身自約不敢僣差然而天下遠近皆惶怖承旨刺史二千石初除)
(謁辭求通待報雖奉符璽受丨丨不敢便去久者至數十日背王室向私門此乃上威損下權盛也)
臺命(魏書張濟傳蠻賊互起水行甚難魏之軍馬已據滑臺於此而還從北道東下乃更便直晉之法制)
(有異於魏今都督襄陽委以外事有欲征討輒便興發然後表聞令朝廷知之而已如其事勢不舉亦不承丨)
(丨)
臺報(南史安成王秀傳是歲魏縣瓠城人反殺豫州刺史司馬懷悅引司州刺史馬仙琕仙琕籖荆州求)
(應赴衆咸謂宜待丨丨秀曰彼待我為援援之宜速待敕非應急也王羲之上虞縣事帖近所示欲依上虞)
(别上申一期尋按丨丨不聽上當戮力於事不可但復解散君縣乃是今勝縣而復以為難耶)
臺檄(宋史沈畸傳進殿中侍御史常經國子監門有小内侍從數騎絶道突過騶卒追問不為止丨丨諸)
(司捕之不獲畸曰風憲之地可但已乎入言之徽宗下内省跡治竟抵罪)
臺轄(徐陵與顧記室書近者既居丨丨惟務奉公)
臺選(王羲之帖桓公以江州還丨丨每事勝也不可當在誰耳)
臺檢(唐書康日知傳少事李惟岳累擢趙州刺史惟岳叛日知與别駕李濯及部將百人啐牲血共盟固)
(州自歸惟岳怒遣先鋒兵馬使王武俊攻之日知紿為丨丨示曰使者齎詔喻中丞中丞奈何負天子從小兒)
(跳梁哉武俊悟引兵還斬惟岳以獻)
臺調(宋書武帝紀州郡縣屯田池塞諸非軍國所資利入守宰者今一切除之州郡縣吏皆依尚書定制)
(實戶置丨丨)
臺格(宋書臧質傳質與虜衆書曰諸士庶狸伐見與書如别等正朔之民何為力自取如此大丈夫豈可)
(不知轉禍為福耶今寫丨丨如别書自思之時購斬燾封開國縣侯食邑一萬戶賜布絹各萬匹)
臺硯(魏武帝上雜物疏御物三十種有純銀參帶丨丨一枝)
臺鏡(薛能長安送友人之黔南詩丨丨簪秋晩盤蔬飯雨天)
臺冠(宋書禮志霞凝生闕煙起成宮丨丨丹光壇浮素靄)
臺錢(齊書高帝紀有司奏遣外監典事四人周行離門外三十五里為限其餘班下州郡無棺器標題者)
(屬所以丨丨供市)
臺盤(釵小志南唐孫晟官至司空每食不設几案使衆妓各執一器環立而侍號肉丨丨詩話總龜馮)
(衮牧蘇州日多縱飲博因大勝以所得均與座客吟云八尺丨丨照面新千金一擲鬭精神合是賭時須賭物)
(不堪回首乞閑人)
臺柏(劉長卿瓜州驛奉餞張侍御公拜膳部郎中却復憲臺充賀蘭大夫留後使之嶺南詩勁直隨丨丨)
(芳香動省蘭州劉禹錫和州送錢侍御自宣州幕拜官便於華覲省詩御街草泛灩丨丨煙含凝)
臺烏(張謂道林寺送莫侍御詩霜引丨丨集風驚塔雁飛)
臺驄(王灣秋夜寓直即事懷贈蕭令公裴侍郎兼通簡南省諸友人詩旟隼當朝立丨丨發郡乘)
臺東(大業雜記東朝堂南第三街第一司隸臺丨丨連光禄寺寺東連左監門府府東連大府寺寺東抵)
(左掖門街街東即少府監連南監監東至城)
臺西(大業雜記西朝堂南第三街第一御史臺丨丨連秘書省省西連尚食庫庫西連右監門府府西連)
(長秋監監西抵右掖門街街西即掌醯署署西連良醖署署西至粳米窖坊)
臺上(左傳晉靈公不君厚斂以雕牆從丨丨彈人而觀其辟丸也穀梁傳季孫行父禿晉郤克𦕈衛孫)
(良夫跛曹公子手僂同時而聘於齊齊使秃者御禿者使𦕈者御𦕈者使跛者御跛者使僂者御僂者蕭同姪)
(子處丨丨而笑之聞於客婦史記孫武傳以兵法見於吳王闔廬闔廬曰可試以人乎對曰可於是許之出)
(宮中美女得百八十人孫子分為二隊以王之寵姬二人各為隊長乃設鉄鉞即三令五申之於是鼓之右婦)
(人大笑孫子復三令五申而鼓之左婦人復大笑孫子欲斬左右隊長吳王從丨丨觀見且斬愛姬大駭趣使)
(使下令曰寡人非此二姬食不甘味願勿斬也孫子曰將在軍君命有所不受遂斬隊長二人以徇後漢書)
(黃香傳召詣安福殿言政事拜尚書郎數陳得失賞賚增加嘗獨止宿丨丨晝夜不離省闥帝聞善之說苑)
(夫專諸刺王僚彗星襲月奔星晝出要離刺王子慶忌蒼隼擊於丨丨聶政刺韓王之季父白虹貫日此三人)
(皆夫布衣韋帶之士怒矣與臣將四士得馬第伯封禪儀記早食上晡後到天門東北百餘步封所二十餘)
(步得北垂圓臺高九尺方圓三丈所有兩陛人不得從上從東陛上丨丨有壇方一丈二尺所上有方石四維)
(有距石四面有闕鄉壇再拜謁人多置錢物壇上亦不掃除水經注榖水又逕靈臺北望雲物也漢光武)
(所築高六丈方二十步世祖嘗燕於此臺得走鼠於丨丨劉禹錫秋日書懷寄河南王尹詩况有丨丨月如)
(聞雲外笙月又和思黯憶南莊見示詩丨丨看山徐舉酒潭中見慢回舟皮日休和魯望上元日道室焚)
(修詩明真丨丨下仙官元藻初吟萬籟寒)
臺中(後漢書鍾離意傳注蔡質漢官儀曰尚書郎入直丨丨官供新青縑白綾被或錦被晝夜更宿帷帳)
(畫通中枕卧㫋褥冬夏隨時改易太官供食五日一美食下天子一等尚書郎伯使二人女侍史二人皆選端)
(正者伯使從至止車門還女侍史挈被服執香爐燒燻從入丨丨給使護衣服也魏志曹爽傳注丁謐字彥)
(靖爽輔政拔謐為散騎常侍遂轉尚書謐為人外似疎略而内多忌其在臺閣有所彈駮丨丨患之事不得行)
(又其意輕貴多所忽略雖與何晏鄧颺等同位而皆少之唯以勢屈於爽爽亦敬之言無不從故於時謗書謂)
(丨丨有三狗二狗崖柴不可當一狗憑默作疽囊三狗謂何鄧丁也默者爽小字也其意言三狗皆欲嚙人而)
(謐尤甚也省國史補諫院以章疏之故憂患略同丨丨則務苛禮中多事旨趣不一故言遺補相惜御史相)
(憎郎官相輕以韓愈言箴幕中之辯人反以汝為叛丨丨之評人反汝為傾汝不懲邪而呶呶以害其生邪)
(以又吳志張昭傳權於武昌臨釣臺飲酒大醉權使人水灑羣臣曰今日酣飲惟醉墮丨丨乃當止耳昭正)
(色不言出外車中坐降南史曹景宗傳先是旱甚詔祈蒋帝神求雨十旬不帝怒命載荻欲焚蔣廟并神影)
(爾日開朗欲起火當神上忽有雲如繖倏忽驟雨如瀉丨丨宫殿皆自振動元史王思誠傳察罕特穆爾提)
(輕兵五千倍道來援思誠犒軍於鳳凰山還定守禦九事夜宿丨丨未嘗解衣同官潛送妻子過渭北思誠止)
(之)
臺下(春秋文公十有八年春王二月丁丑公薨於丨丨穀梁傳丨丨非正也晉書戴洋傳祖約在歷陽)
(問洋丨丨及此氣候何如洋曰此當復有反者丨丨來年三月當太平江州當大喪後南方復有軍事去此千)
(里丨韓詩外傳顔淵侍坐魯定公於臺東野畢御馬乎丨定公曰善哉東野畢之御也顔淵曰善則善矣其)
(馬將佚矣定公不說以告左右曰聞君子不譖人君子亦譖人乎顔淵退俄而廐人以東野畢馬敗聞矣)
臺前(沈佺期和洛州康士曹庭芝望月有懷詩丨丨疑挂鏡簾外似懸鈎李賀有所思詩簾外花開二)
(月風丨丨淚滴千行竹)
臺内(齊書崔慧景傳帝遣右衛將軍左興盛率丨丨三萬人拒慧景於北離門望風退走徐陵雙林寺)
(傳大士碑帝於華林園重雲殿自開講三慧般若經令大士獨榻對揚天扆并遣傳詔及宣傳左右四人接受)
(言論爾時納揆之於丨丨司隸之在殿中杜預還朝馬防親貴舊儀懸席皆等庶僚以大士絶世通人故加其)
(殊禮矣)
臺側(家語孔子使季氏宰仲由墮三都叔孫不得意於季氏因費宰公山弗擾率費人以襲魯孔子以公)
(與季孫叔孫孟孫入於費氏之宫登武子之臺費人攻之及丨丨孔子命申句須樂頎勒士衆下伐之費人北)
(遂墮三都之城)
臺趾(新序魏王將起中天臺令曰敢諫者死許綰負操鍤入曰聞大王將起中天臺臣願加一力王曰子)
(何力有加綰曰雖無力能商臺王曰若何曰臣聞天與地相去萬五千里今王因而半之當起七千五百里之)
(臺高既如是其趾須方八千里盡王之地不足以為丨丨古者堯舜建諸侯地方五千里王必起此臺先以兵)
(伐諸侯盡有其地猶不足又伐四夷得方八千里乃足以為丨丨林木之積人徒之衆倉廪之儲數以萬億度)
(八千里之外當定農畝之地足以奉給王之臺者臺具巳備乃可以作魏王默然無以應乃罷起臺)
臺邊(羅隱望思臺詩芳草丨丨魂不歸野煙喬木弄殘暉)
臺畔(牛嶠楊柳枝詩章華丨丨隋堤上傍得春風爾許多)
臺所(齊書王儉傳詔衛軍文武及丨丨兵仗可悉停待葬)
臺端(唐書百官志殿中監察職掌進名遷改及令史考第臺内事顓決亦號丨丨宋史董敦逸傳陛下)
(本以皇城獄出於近習故使丨丨錄問冀以取信中外今謫敦逸何以解天下後世之謗翦勝野聞太祖嘗)
(微行里市間遇國子監生某者入酒坊帝因與之入與生對席帝舉翣几小木命生賦詩因喻已意辭曰寸木)
(原從斧削成每於低處立功名他時若得丨丨用要向人間治不平帝私喜因探錢償酒家而去明日忽移詔)
(召生入謁既至上笑曰秀才憶昨與天子對席乎生惶恐謝罪又曰爾欲登丨丨乎遂命為按察使又洞冥)
(記帝昇望月臺時暝望南端有三青鴨羣飛俄而止於臺上帝悅之至夕鴨宿於丨丨日色已暗帝求海肺之)
(膏以為燈焉取靈□布為纏火光甚微而光色無幽不入青鴨化為三小童皆著青□文繻各握鯨文大錢五)
(枚置帝几前身止影動因名輕影錢)
臺尚(南史杜京產傳齊建元中武陵王曄為會稽齊高帝遣儒士劉瓛入東為曄講瓛故往與之遊曰杜)
(生當今之丨丨也京產請瓛至山舍講書傾資供待子棲躬自屣履為瓛主徒下食)
臺高(應璩百一詩室廣致凝隂丨丨來積陽縣又水經注若水又逕會無縣縣有駿馬河水出東高山)
(又有孫水焉水出丨丨即臺登縣也)
臺迥(無可寄和蔡州田郎中詩門深荒徑在丨丨數峰遥)
臺妙(孫逖和左司張員外自洛使入京中路先赴長安逢立春日贈韋侍御等諸公詩丨丨時相許皇華)
(德彌稱)
臺傾(宋書孝武帝紀詔曰昔匹婦含怨山燋北鄙孀妻哀慟丨丨東國良以誠之所動在微必著感之所)
(震雖厚必崩)
臺隕(淮南子庶女叫天雷電下擊景公丨丨支體傷折海水大出)
臺寒(岑參送裴侍御赴歲入京詩丨丨柏樹綠江暖柳條黃)
臺貯(杜甫承聞河北諸道節度入朝歡喜詩紫氣關臨天地闊黃金丨丨俊賢多)
臺子(明一統志丨丨山在鳳陽府盱眙縣治東劉宋將臧質守盱眙以拒魏師魏造弩臺於山以射城子)
(因名)
臺湖(明一統志丨丨山在龍泉縣西南八十里相傳梁時邑人丘鼓採樵入山忽遇澄湖橘林杳非人間)
(見二叟對奕及還已期年矣)
臺渟(水經注小心水出北山丨丨淵南流為丨丨水)
臺邑(雲笈七籖宣帝好道術命太平周法師往取此經未展三頃朝雲暗野曉霧昏山師拜禮進趨天光)
(開朗乃命從人數十齊心運力前跪取函函遂不得開法師斂氣開之乃見此經請還丨丨)
臺縣(水經濟水又東北過丨丨北)
臺鄉(漢書地理志齊郡縣丨丨)
臺登(漢書地理志越嶲郡縣丨丨斷宋書州郡志丨丨漢舊縣唐書韋臯傳東蠻瀘水橋攻吐蕃請)
(臯濟師臯遣精卒二千與蠻共破吐蕃於丨丨水又李德裕傳復卭崍關徙嶲州治丨丨以奪蠻險經注)
(見臺高下)
臺頭(明一統志丨丨堡在大名府南大門外有高臺相傳魏惠王拜郊臺今稱村曰丨丨堡)
臺駘(左傳昔金天氏有裔子曰昧為元冥師生允格丨丨臺駘能業其官宣汾洮障大澤以處太原帝用)
(嘉之封諸汾川沈姒蓐黃實守其祀今晉主汾而滅之矣由是觀之則丨丨汾神也明一統志丨丨澤在大)
(原縣南即晉澤也源出晉水産蒲魚丨又丨丨廟在平陽府石樓縣南三十里翠金山上丨金天氏之子導)
(汾西有功秋劉禹錫酬令狐相公秋懷見寄詩風憐越絶朔氣想丨丨)
臺卿(後漢書趙岐傳初名嘉生於御史臺因名丨丨)
臺產(晉書棗據傳弟嵩字丨丨才藝尤美為太子中庶子散騎常侍)
府
府朝(晉書魏舒傳舒轉相國參軍封劇陽子丨丨碎務未嘗見是非至於廢興大事衆人莫能斷者舒徐)
(為籌之多出衆議之表勸又劉琨傳見府寺下質又夏統傳統雅善談論宗族之仕謂之曰卿清亮直可)
(作郡綱紀與丨丨接自當顯至如何甘辛苦於山林畢性命於海濱也統勃然作色曰諸君待我乃至此乎聞)
(君之談不覺寒毛盡戰白汗四匝顔如渥丹心熱如炭舌縮口張兩耳壁塞也言者大慙)
府寺(後漢書南蠻傳拜祝良為九真太守張喬為交阯刺史喬至開示慰誘並皆降散良到九真單車入)
(賊中設方略招以威信降者數萬人皆為良築起丨丨由是嶺外復平晉書劉琨傳時東嬴公騰自晉陽鎮)
(鄴并土饑荒百姓隨騰南下餘戶不滿二萬寇賊縱横道路斷塞琨募得千餘人轉鬭至晉陽丨丨焚毁僵尸)
(蔽地其有存者饑羸無復人色荆棘成林豺狼滿道琨翦除荆棘收葬枯骸造府朝建市獄寇盜互來掩襲恒)
(以城門為戰場百姓負楯以耕屬鞬而耨琨撫循勞來甚得物情宋書武帝紀制諸署敕吏四品以下又府)
(署所得輒罰者聽統丨丨行四十杖御魏書拓拔思傳按御史今云中尉督司百寮治書侍史糾察禁内又)
(云中尉出行車輻前驅除道一里王公百辟避路時經四帝前後中尉二十許人奉以周旋未曾暫廢丨丨臺)
(省並從此令繕又李崇傳丨丨初營頗亦壯美然一造至今更不修廳宇凋朽牆垣頽壞皆非所謂追隆堂)
(構儀刑萬國者也其又陸叡傳見臺省下里唐書薛登傳漢世求士必觀行故士有自脩為閭推舉然後)
(丨丨交辟魏取放逹晉先門閥梁陳薦士特尚詞賦送顔氏家訓鄴下風俗專以婦持門戶爭訟曲直造請)
(迎車乘填街衢綺羅盈丨丨代子求官為夫訴屈此乃恒代之遺風乎蜀檮杌見殿閣下)
府閤(齊書王思遠傳顧暠之字士明少孤好學有義行初舉秀才歷宦丨丨)
府署(後漢書宦者傳丨丨第館棋列於都鄙子弟支附過半於郡國宋書後廢帝紀尚書省舍日就傾)
(頽第宅丨丨䫫多穿毁視不遑救知不暇及甚齊書明帝紀上初有疾無輟聽覽秘而不傳及寢疾久敕臺)
(省丨丨文簿求白魚以為治外始知之之又東昏侯紀慮城外有伏兵乃燒城傍諸丨丨六門内皆蕩盡城)
(中閣道西掖門内相聚為市販死牛馬肉令又崔慧景傳慧景燒蘭臺丨丨為戰場劉禹錫和狐相公春)
(早朝回鹽鐵使院中作鶯避傳呼起花臨丨丨明)
府舍(漢書趙廣漢傳地節三年七月中丞相傅婢有過自絞死廣漢聞之疑丞相夫人妒殺之丨丨而丞)
(相奉齋酎入府祠廣漢得此使中郎趙奉夀風曉丞相欲㠯脅之毋令窮正已事丞相不聽按驗愈急晉書)
(賈充傳初充伐吳時常屯項城軍中忽失所在充帳下都督周勤時晝寢夢見百餘人錄充引入一徑勤驚覺)
(聞失充乃出尋索忽覩所夢之道遂往求之果見充行至一丨丨侍衛甚盛府公南面坐聲色甚厲謂充曰將)
(亂吾家事必爾與荀勖既惑吾子又亂吾孫若不悛慎當旦夕加罪宋書武帝紀築東府起丨丨又毛修)
(之傳高祖將伐羌先遣修之復芍陂起田數千頃及至彭城又使營立丨丨)
府館(齊書祥瑞志建元二年四月白雀集郢州丨丨)
府第(漢書王莽傳自四輔三公有事丨丨皆用傳)
府庭(後漢書王符傳今冤民仰希申訴而令長以神自畜百姓廢農桑而趨丨丨者相續道路非朝餔不)
(得通非意氣不得見色齊書謝朓傳長裾日曳後乘載脂榮立丨丨恩加顔沐髮晞陽未測涯涘韋應物)
(答韓庫部詩豈不愿攀舉執事丨丨中)
府榭(齊書五行志見闕觀下)
府門(漢書韓延夀傳延夀嘗出臨上車騎吏一人後至敕功曹議罰白還至丨丨門卒當車願有所言延)
(夀止車問之卒曰今旦明府早駕久駐未出騎吏父來至丨丨不敢入騎吏聞之趨走出謁適會明府登車以)
(敬父而見罰得毋虧大化乎延夀舉手輿中曰微子太守不自知過歸舍召見門卒卒本諸生聞延夀賢無因)
(自達故代卒延夀遂待用之農後漢書胡廣傳六世祖剛清高有志節平帝時大司馬宮辟之值王莽居攝)
(解其衣冠縣丨丨而去志晉書王浚傳有狐踞丨丨翟雉入聽事齊書祥瑞永明二年護軍丨丨外桑樹)
(一株並有蠶絲綿被枝莖宮宋史程德元傳德元宿信陵坊夜有扣關疾呼趣赴邸者德元遽起不暇盥櫛)
(詣府丨丨尚關方三鼓德元不自悟盤桓久之俄頃見内侍王繼恩馳至稱遺詔迎太宗即位德元因從以入)
(拜翰林使)
府倉(越語同男女之功除民之害以避天殃田野開闢丨丨實民衆殷無曠其衆以為亂梯)
府庫(禮記月令季春之月開丨丨出幣帛周天下勉諸侯聘名士禮賢者家語田獵罼弋非以盈宮室)
(也徵斂百姓非以盈丨丨也軍戰國策今天下之丨丨不盈囷倉空虛悉其士民張數千百萬白刃在前斧)
(鑽在後而皆去之不能死非其百姓不能死也言賞則不與言罰則不行賞罰不行故民不死也史記梁孝)
(王世家梁多作兵器弩弓矛數十萬而丨丨金錢且百巨萬珠玉寶器多於京師又商君傳五羖大夫之相)
(秦也勞不坐乘暑不張蓋行於國中不從車乘不操干戈功名藏於丨丨德行施於後世又司馬相如傳若)
(夫終日暴露馳騁勞神苦形罷車馬之用抏士卒之精費丨丨之財而無德厚之恩務在獨樂不顧衆庶忘國)
(家之政而貪雉兔之獲則仁者不由也完又主父偃傳夫上虛丨丨下敝百姓甘心於外國非事也後漢)
(書荀爽傳愚以為諸非禮聘未曾幸御者一皆遣出使成妃合一曰通怨曠和隂陽二曰省財用實丨丨三曰)
(修禮制綏眉夀四曰配陽施祈螽斯五曰寬役賦安黎民此誠國家之弘利天人之大福也又西域傳孝武)
(憤怒深惟久長之計命遣虎臣浮河絶漢窮破虜庭當斯之役黔首隕於狼望之北財幣縻於盧山之壑丨丨)
(單竭杼柚空虛算至舟車貲及六畜夫豈不懷慮久故也蜀志劉巴傳注零陵先賢傳曰初攻劉璋備與士)
(衆約若事定丨丨百物孤無預焉及拔成都士衆皆捨干戈赴諸藏競取寶物軍用不足備甚憂之巴曰易耳)
(但當鑄直百錢平諸物賈令吏為官市備從之數月之間丨丨充實博物志子胥伐楚燔其丨丨破其九龍)
(之鍾其柳宗元天爵論夫天之貴斯人也則付剛健篤粹於躬倬為至靈大者聖神其次賢能所謂貴也或)
(曰子所謂天付之者若開丨丨焉量而與之耶曰否其各合乎氣者也莊周言天曰自然吾取之劉攽鴻慶)
(宫三聖殿賦序臣以謂聖王有作則必智者獻其巧壯者輸其力山林不敢愛其材丨丨之聚皆所供億也)
(杜甫送陵州路使君赴任詩戰伐乾坤破瘡痍丨丨貧)
府藏(史記大宛傳上於是大觳抵出竒戲諸怪物多聚觀者行賞賜酒池肉林令外國客徧觀各倉庫丨)
(丨之積見漢之廣大傾駭之及加其眩者之工而觳抵竒戲歲增變甚盛益興自此始後漢書班勇傳昔孝)
(武皇帝患匈奴彊盛兼總百蠻以逼障塞於是開通西域離其黨與論者以為奪匈奴丨丨斷其右臂唐書)
(魏元忠傳今大君中興獨有閹豎坐升班秩既無正闕率授員外乃盈千人綰青紫耗丨丨前事之驗後事之)
(師以又素問察其丨丨知死生之期)
府廩(柳宗元唐鐃歌鼓吹曲序受食丨丨竊活性命)
府帑(齊書東昏侯紀丨丨既竭肆奪市道工商稗販行號道泣)
府實(宋書良吏傳太祖幼而寬仁入纂大業及難興陜方六戎薄伐命將動師經略司兖費由丨丨役不)
(及民浦又夷蠻傳論太祖以南琛不至遠命師旅泉之捷威震滄溟未名之寶入充丨丨)
府資(宋書王弘傳近面所咨立屯田事已具簡聖懷南畝事興時不可失宜早督田畯以要歲功而丨丨)
(單刻控引無所復厲以重勸肅以嚴威適足令囹圄充積而無救於事實也)
府蓄(宋書臧貭傳作牧漢南公盜丨丨矯易文簿專行欺妄)
府國(齊書鬱林王紀詔東西二省丨丨長屯所積財單禄寡良以矜懷選部可甄才品能推校年月邦守)
(邑丞隨宜量處以貧為先)
府郡(宋書劉敬宣傳除冠軍將軍宣城内史襄城太守宣城多山縣郡舊立屯以供丨丨費用前人多發)
(調工巧造作器物敬宣到郡悉罷私屯唯伐竹木治府舍而已)
府州(宋書武帝紀隆祚之始思覃斯慶其赦國内殊死以下今月二十三日昧爽以前悉皆原宥鰥寡孤)
(獨不能自存者人賜粟五斛丨丨刑罪亦同蕩然其餘詳依舊準又謝晦傳彼丨丨文武竝列王職荷國榮)
(任身雖在外乃心宸極夫轉禍貴速後機則凶遂使王師臨郊雷電皆至噬臍之恨亦將何及)
府縣(韋應物贈王侍御詩丨丨同趨昨日事升沈不改故人情)
府尹(唐書百官志西都東都北都鳳翔成都河中江陵興元興德丨丨各一人掌宣德化歲廵屬縣觀風)
(俗錄囚恤鰥寡親王典州則歲以上佐廵縣)
府將(宋書武帝紀丨丨駱冰謀作亂將被執單騎走丨齊書張敬兒傳求入隊為曲阿戍驛將州差補)
(丨還為郡馬隊副轉隊主稍官寕蠻府行參軍)
府帥(韓愈送鄭尚書序大府始至四府必使其佐啟問起居謝守地不得即賀以為禮歲時必遣賀問致)
(水土物大丨丨或道過其府丨丨必戎服左握刀右屬弓矢帕首袴鞾迎郊)
府兵(晉書劉弘傳初成都王穎南奔欲之本國弘距之及弘卒弘司馬郭勱欲推穎為主弘子璠追遵弘)
(志於是墨絰率丨丨討勱戰於濁水斬之襄沔肅清始唐書兵志唐有天下二百餘年而兵之大勢三變其)
(盛時有丨丨府兵後廢而為彍騎彍騎又廢而方鎮之兵盛矣又劉蕡傳見臺省下)
府丞(後漢書羊續傳為南陽太守常敝衣薄食丨丨常獻其生魚續受而懸於庭陸倕詩詎知亭長肉)
(寧挂丨丨魚新范成大詩地靈景秀有人物安丨丨今第一)
府判(方回石峽書院賦序歙睦兩郡之方氏皆東漢賢良真應仙翁之後墓在淳邑廟前歙亦多有而此)
(邑本歙之東鄉宗兄丨丨寺簿君玉於仙翁墓旁近為石峽書院以淑同志)
府君(宋書五行志宋文帝元嘉十七年劉斌為吳郡婁縣有一女忽夜乘風雨怳忽至郡城内自覺去家)
(止炊頃衣不霑濡曉在門上求通言我天使也斌令前因曰丨丨宜起迎我當大富貴不爾必有凶禍斌問所)
(以來亦不自知也謂是狂人以付獄符其家迎之數日乃得去魏書叚承根傳父暉師事歐陽湯湯甚器愛)
(之有一童子與暉同志後二年童子辭歸從暉請馬暉戲作木馬與之童子甚悅謝暉曰吾太山丨丨子奉敕)
(遊學今將欲歸煩子厚贈無以報德子後位至常伯封侯非報也且以為好言終乘木馬騰空而去)
府公(晉書賈充傳見府舍下)
府主(北齊書王昕傳太尉汝南王悅辟騎兵參軍悅與府寮飲酒坐上皆引滿酣暢昕先起卧閒室頻召)
(不至悦乃自詣呼之曰懷其才而忽丨丨可謂仁乎昕曰丨丨自忽微寮敢任其咎悦大笑而去杜甫詩朝)
(廷問丨丨耕稼學山村江又城中賢丨丨處貴如白屋又幸為逹書賢丨丨花未盡會江樓元結喻常)
(吾直詩歡為辭丨丨從我遊退谷)
府職(宋書禮志若署諸卿寺位兼丨丨者雖三品而卿寺為卑則宜依公府元衣之制)
府寮(晉書石弘載記見臺省下)
府佐(陳書蔡景歷傳景歷家貧好學善尺牘工草隸解褐諸王丨丨出為海陽令為政有能名)
府椽(晉書劉卞傳劉卞字叔龍東平須昌人也本兵家子質直少言少為縣小吏功曹夜醉如厠使卞執)
(燭不從功曹銜之以他事補亭子有祖秀才者於亭中與刺史箋久不成卞教之數言卓犖有大致秀才謂縣)
(令曰卞公丨丨之精者云何以為亭子令即召為門下史)
府吏(淮南子丨丨守法君子制義法而無義亦丨丨也不足以為政)
府符(晉書李含傳秦王東薨本州大中正傅祇以名義貶含中丞傅咸上表理含曰前以含有王喪上為)
(差代尚書敕王葬日在近葬訖含應攝職不聽差代葬訖含猶躊躇司徒屢罰訪問踧含攝職而隨擊之此為)
(臺敕丨丨陷含於惡若謂臺府為傷教義則當據正不正符敕唯含是貶含之困躓尚足惜乎國制不可偏耳)
府板(宋書百官志晉太傅司馬越府又有行參軍後漸加長兼字除拜則為參軍事丨丨則為行參軍)
府帖(杜甫新安吏丨丨昨夜下次選中男行)
府帛(唐書牛僧孺傳僧孺子蔚檢校兵部尚書山南西道節度使治梁三年會徐州盜起神策兩中尉諷)
(諸藩悉財助軍蔚索丨丨三萬以獻中人嫌其吝用吳行魯代之)
府錢(唐書李德裕傳德裕三在浙西出入十年遷淮南節度使代牛僧孺僧孺聞之以軍事付其副張鷺)
(即馳去淮南丨丨八十萬緡德裕奏言止四十萬為鷺用其半僧孺訴於帝而諫官姚合魏謩等共劾奏德裕)
(挾私怨沮傷僧孺帝置章不下詔德裕覆實德裕上言諸鎮更代例殺半數以備水旱助軍費因索王播叚文)
(昌崔從相授簿最具在惟從死官下僧孺代之其所殺數最多即自劾始至鎮失於用例不敢妄遂待罪有詔)
(釋之)
府粟(宋書周朗傳今宜國財與之共竭丨丨與之同罄)
府東(大業雜記東朝堂東連門下省省東連内省省東連左掖衛府丨丨即抵左掖門街街東即西錢坊)
(坊東連東錢坊)
府西(大業雜記見臺西下右又西朝堂第二街北壁第即右驍衛府丨丨連禦衛府丨丨抵右掖門街)
府中(史記范睢傳須賈曰吾馬病車軸折非大車駟馬吾不出范睢曰願為君借大車駟馬於主人翁范)
(睢歸取大車駟馬為須賈御之入秦相府丨丨望見有識者皆避匿又申屠嘉傳見殿上下又趙禹傳用)
(廉為令史事太尉亞夫亞夫為丞相禹為丞相史丨丨皆稱其廉平然亞夫弗任曰極知禹無害然文深不可)
(以居大府嘗後漢書陳寵傳轉廣漢太守先是洛縣城南每隂雨有哭聲聞於丨丨積數十年寵聞而疑其)
(故使吏案行還言世衰亂時此下多死亡者而骸骨不得葬儻在於此寵愴然矜歎即敕縣盡收斂葬之自是)
(哭聲遂絶相戴叔倫婺州路别錄事詩丨丨見少江上獨行遥)
府上(史記聶政傳聶政獨行杖劍至韓韓相俠累方坐丨丨持兵戟而衛侍者甚衆聶政直入上階刺殺)
(俠累左右大亂聶政大呼所擊殺者數十人因自披面決眼自屠出腸遂以死)
府内(晉書會稽王道子傳嬖人趙牙出自優倡茹千秋本錢塘捕賊吏因賂謟進道子以牙為魏郡大守)
(千秋驃騎諮議參軍牙為道子開東第築山穿池列樹竹木功用鉅萬道子使宫人為酒肆沽賣於水側與親)
(昵乘船就之飲宴以為笑樂帝常幸其宅謂道子曰丨丨有山因得遊矚甚善也然脩飾太過非示天下以儉)
(道子無以對赤又戴洋傳約丨丨地忽赤如丹洋曰按河圖徵云地如丹血丸丸當有下犯上者恐十月二)
(十七日胡馬當來飲淮水至時石勒騎大至攻城大戰其日西風兵火俱發約大懼會風迴賊退)
府外(魏書甄琛傳語稱出内之吝有司之福施惠之難人君之禍夫以府藏之物猶以不施而為災况丨)
(丨之利而可吝之於黔首)
府召(齊書宗測傳驃騎豫章王徵為參軍測答丨丨云何為謬傷海鳥横斤山木)
府望(晉書陶侃傳孫秀以亡國支庶丨丨不顯中華人士恥為掾屬以侃寒宦召為舍人)
府任(宋書謝景仁傳及北伐大司馬琅琊王天子母弟屬當儲副高祖深以根本為憂轉景仁為大司馬)
(司馬專總丨丨右衛將軍加給事中)
府壞(素問頭者精明之府頭傾視深精神將奪矣背者胷中之府背曲肩隨丨將丨矣)
府精(素問毛脈合精行氣於府丨丨神明留於四藏氣歸於權衡)
府俞(素問藏俞五十穴丨丨七十二穴注府謂六府非兼九形府也俞亦謂井榮俞原經合非背俞也)
寺
寺院(宋史禮志天子先幸寺觀行香遂御樓或御東華門及東西角樓飲從臣四夷蕃客各依本國歌舞)
(列于樓下東華左右掖門東西角樓城門大道大宫觀丨丨悉起山棚張樂陳燈皇城雉堞亦徧設之又食)
(貨志右司諫王搢言丨丨之多產者類請求貴臣改為墳院冀免科斂則所科歸之下戶詔戶部申嚴禁之)
(家世舊事成都丨丨皆無高門限傳云少師脚短當時皆去之至今猶不復用)
寺宇(唐書辛替否傳今疆場危駭倉廩空虛卒輸不充士賞不及而大建丨丨廣造第宅伐木空山不給)
(棟梁運土塞路不充牆壁宋史張知白傳見殿基下)
寺署(晉書温嶠傳嶠奏曰今江南六州之土尚又荒殘方之平日數十分之一耳三省軍校無兵者九府)
(丨丨可有并相領者可有省半者粗計閑劇隨事減之荒殘之縣或同在一城可并合之如此選既可精禄俸)
(可優令足代耕然後可責以清公耳詳魏書北海王詳傳比以軍國費廣禁斷諸蕃雜獻而擅作威令命丨)
(丨酬直驅奪人業崇侈私第蒸穢無道失尊卑之節塵敗憲章虧風教之紀又韓顯宗傳端廣衢路通利溝)
(渠使丨丨有别四民異居永垂百世不刊之範)
寺館(魏書源子恭傳輟創禮之重資不急之費廢經國之功供丨丨之役求之遠圖不亦闕矣)
寺舍(宋書天竺迦毘黎國傳諸丨丨中皆七寶形象衆妙供具如先王法又其有輒造丨丨者皆依不)
(承用詔書律銅宅林苑悉没入官)
寺家(唐書食貨志上都東都每街留寺二每寺僧三十人諸道留僧以三等不過二十人腴田鬻錢送戶)
(部中下田給丨丨奴婢丁壯者為兩税戶人十畝以僧尼既盡兩京悲田養病坊給寺田十頃諸州七頃主以)
(耆夀)
寺樓(岑參陪羣公龍岡寺泛舟詩漢水天一色丨丨波底清王建昭應官舍詩斜對丨丨分寂寂遠從)
(溪路借潺潺丨薛逢早發剡山詩南巖氣爽横郛郭天姥雲晴拂丨羅隱旅舍書懷寄所知詩可憐别恨)
(無人見獨背殘陽下丨丨)
寺閣(周賀贈朱慶餘校書詩丨丨連官舍行吟過幾層)
寺觀(唐書百官志凡國忌廢務日内教太常停習樂兩京文武五品以上及清官七品以上行香於丨丨)
(丨宋史符昭夀傳廣糴黍稻未及成熟者亦取之悉貯丨中久之損敗即勒道釋償之元史百官志見殿)
(宇下)
寺屋(齊書五行志建武初始安王遥光治廟截東安丨丨以直廟垣截梁水出如淚)
寺庭(宋書符瑞志晉孝武帝太元十一年八月乙酉白烏集江州丨丨羣鳥翔衛)
寺壁(古畫品錄蘧道愍章繼伯並善丨丨兼長畫扇人馬分數毫釐不失别體之妙亦為入神鄭谷題)
(水部李羽員外招國里居詩畫僧依丨丨栽葦學江村)
寺門(後漢書周䊸傳遷召陵侯相廷掾憚䊸嚴明欲損其威乃晨取死人斷手足立丨丨䊸聞便往至死)
(人邊若與死人共語狀隂察視口眼有稲芒乃密問守門人曰悉誰載藁入城者門者對唯有廷掾耳又問鈴)
(下外頗有疑令與死人語者不對曰廷掾疑君乃收廷掾考問具服不殺人取道邊死人後人莫敢欺者又)
(樂恢傳父親為縣吏得罪于令收將殺之恢年十一常俯伏丨丨晝夜號泣令聞而矜之即解出親杜甫岳)
(麓山道林二寺行見殿脚下同又望兜率寺詩樹密當山徑江深隔丨丨王建奉曾郎中題石甕寺詩丨)
(丨連内遶丹巖下界雲開數過帆)
寺監(唐書選舉志諸臺省丨丨軍衛坊府之胥史六千餘人)
寺曹(羅隱裴庶子除太僕卿因賀詩見宮省下)
寺簿(方回石峽書院賦序歙睦兩郡之方氏皆東漢賢良真應仙翁之後墓在淳邑廟前歙亦多有而此)
(邑本歙之東鄉宗兄府判丨丨君玉於仙翁墓旁近為石峽書院以淑同志)
寺人(詩丨丨孟子作為此詩不春秋閽弑吳子餘祭穀梁傳閽門者也丨丨也稱名姓閽不得齊於人)
(不稱其君閽不得君其君也使左傳呂郤畏偪將焚公宮而弑晉侯丨丨披請見公讓之且辭焉曰蒲城之)
(役君命一宿女即至其後余從狄君以田渭濱女為惠公來求殺余命女三宿女中宿至雖有君命何其速也)
(夫祛猶在女其行乎命周禮丨丨王之正内五人寧元史李邦寧傳武宗立為江浙行省平章政事邦辭)
(曰宰輔者佐天子共治天下者也奈何辱以丨丨陛下縱不臣惜如天下後世何誠不敢奉詔帝大悦詩說)
(巷伯幽王之時孟子遭讒而被宮刑為丨丨而作此詩)
寺僧(舊唐書柳渾傳魏少遊鎮江西署渾判官有開元丨丨與徒夜飲醉而延火歸罪于守門瘖奴渾白)
(少遊醉僧首伏宗又李訓傳訓謀誅宦官事不濟走入終南山投丨丨密宋史查道傳遊五臺將落髮為)
(僧一夕震雷破柱道坐其下了無怖色丨丨異之咸勸以仕)
寺尼(宋書天竺迦毘黎國傳大明二年有曇標道人與羌人高闍謀反上因是下詔曰佛法訛替沙門混)
(雜未足扶濟鴻教而專成逋藪加姦心頻發凶狀屢聞敗亂風俗人神交怨可付所在精加沙汰後有違犯嚴)
(加誅坐于是設諸條禁自非誡行精苦並使還俗而諸丨丨出入宮掖交關妃后此制竟不能行)
寺奴(唐書姚崇傳梁武帝身為丨丨齊胡太后以六宮入道)
寺田(唐書食貨志見寺家下)
寺塔(唐書五行志太和八年六月癸未暴風壊長安縣署及經行丨丨)
寺碑(宋史呂陶傳蔣堂守蜀延多士入學親程其文常得陶論集諸生誦之曰此賈誼之文也陶時年十)
(三一坐皆驚由是禮諸賓筵一日同遊僧舍共讀丨丨酒闌堂索筆書碑十紙行斷句闕以示陶曰老夫不能)
(盡憶子為我足之陶書以獻不繆一字)
寺鐘(宋史李筠傳契丹與漢相雜解里性貪恣自奉削漢軍日食衆皆菜色筠乘其怨密與王蕘石公霸)
(何福進等謀以閏七月十九日伺契丹守閽者旦食撞丨丨為期相率入據兵庫次焚牙門大呼市人併力擊)
(焉往玉堂閑話長安寺西明丨丨有貧民利其銅袖鎚鏨竊鑿之日獲一二斤鬻於闤闠如是經年人皆知)
(之官吏不禁後其家忽失所在市銅者亦訝其不來後官欲徙其鐘於别寺見丨丨平墮在閣上及仆之見盜)
(鐘者抱鎚鏨儼然坐於其間即已乾枯矣)
寺磬(周賀尋北岡韓處士詩逆風沈丨丨初日曬鄰桑)
寺東(大業雜記見臺東下)
寺前(王建宮前早春詩見宮前下下李紳江南暮春寄家詩見亭上)
寺下(杜甫涪城縣香積寺官閣詩丨丨春江深不流山腰官閣迥添愁)
寺傍(魏書薛慶之傳遷廷尉寺鄰接北城曾夏日於丨丨執得一狐慶之與廷尉正博陵崔纂或以城狐)
(狡害宜速殺之或以長育之月宜待秋分二卿裴延雋袁翻互有同異雖曰戲謔詞義可觀事傳於世)
寺裏(李端荆門歌琵琶丨丨響空廊熨斗陂前溼荒戍)
寺額(宋史任澤傳賜墓寺丨丨為旌孝)
寺禽(杜荀鶴舟行晩泊江上寺詩日沈山虎出鐘動丨丨歸)
寺幽(朱慶餘送僧遊縉雲詩丨丨堪講律月冷稱當禪)
寺寒(黃滔遊東林寺詩丨丨三伏雨松偃數朝枝)
寺影(喻鳧早秋寺居酬張侍御詩山光紫衣陟丨丨白雲凝)
寺處(方干寄石湓清越上人詩丨丨唯高僻雲生石枕前)
寺鏁(皮日休宿報恩寺水閣詩丨丨雙峰寂不開幽人中夜獨裵回)
寺遠(韋莊詩樓高思共釣丨丨想周尋)
亭
亭舍(後漢書第五倫傳永平五年坐法徵老小攀車叩馬嗁呼相隨日裁行數里不得前倫乃偽止丨丨)
(隂乘船去掃又劉寵傳常出京師欲息丨丨亭吏止之曰整頓灑以待劉公不可得也寵無言而去時人稱)
(其長者之晉書徐苗傳曾祖華有至行常宿丨丨夜有神人告亭欲崩遽出得免魏書甄琛傳琛長子侃)
(隨琛在京以酒色夜宿洛水丨丨毆擊主人為司州所劾淹在州獄宋史張美傳太平興國初來朝改左驍)
(衛上將軍美獻都城西河曲灣果園二蔬圃六丨丨六十餘區又陳堯叟傳再遷工部員外郎廣南西路轉)
(運使嶺南風俗病者禱神不服藥堯叟有集驗方刻石柱州驛又以地氣蒸暑為植樹鑿井每三二十里置丨)
(丨具飲器人免暍死)
亭殿(宋史輿服志光宗遜位御之大内苑中丨丨亦無增其名稱可見者僅有復古殿損齋觀堂芙蓉閣)
(翠寒堂清華閣欏木堂隱岫澄碧倚桂隱秀碧琳堂之類此南内也海山記湖中積土石為山構丨丨屈曲)
(環遶澄碧皆窮極人間華麗)
亭臺(高適陪竇侍御靈雲南亭宴詩人幽宜眺聽目極喜丨丨王轂紅薔薇詩公子丨丨香觸人百花)
(懡㦬無精神風月醉丨丨)(殷堯藩喜雨詩千里稲花應秀色酒樽劉得仁冬日駱家亭子詩丨丨臘月時)
(松竹見貞姿凉趙嘏送權先輩歸覲信安詩野色丨丨晚灘聲枕簟皮日休習池晨起詩清曙蕭森載酒)
(來凉風相引繞丨丨八九月丨丨高下風)(鄭谷遊貴侯城南林墅詩韋杜張蠙叢葦詩忽與丨丨近翻嫌)
(島嶼偏干司空圖歌處處丨丨只壊牆軍容人學内人妝方許員外新陽别業詩蘭汀橘島映丨丨不是)
(經心即手栽丨丨日月長)(孟宗獻柳塘詩摇摇風影漾寒塘静裏又明一統志丨丨山在筠連縣南二十)
(五里高聳如丨丨)
亭榭(宋史越王元傑傳穎悟好學善屬詞工草隸飛白建樓貯書二萬卷及為丨丨遊息之所又李允)
(則傳架石橋構丨丨列隄道以通安肅廣信順安軍自又樂黃目傳久在洛因卜居有丨丨竹樹之勝優游)
(得彈雲仙雜記李少微子女頗多每朝退於丨丨散槐膠子數百枚令諸小兒爭取之以為戲笑終日不倦)
(戲已復收於篋丨方干贈處州叚郎中詩杉蘿色裏遊丨瀑布聲中閱簿書)
亭樓(漢書甘延夀傳少以良家子善騎為羽林投石拔距絶於等倫常超踰羽林丨丨由是遷為郎江)
(淹尚書符或飲羽石梁或超踰丨丨索鐵拔距孤視萬旅孟浩然峴山送蕭員外之荆州詩丨丨明落照井)
(邑秀通川)
亭閣(唐書長寧公主傳魏王泰故第東西盡一坊瀦沼三百畝泰薨以與民至是主匄得之丨丨華詭埒)
(西京)
亭宇(宋史職官志園苑四玉津瑞聖宜春瓊林苑掌種植蔬蒔以待供進脩飭丨丨以備游幸宴設韋)
(應物西亭詩丨丨麗朝景簾牖散暄風)
亭戶(唐書食貨志乾元元年鹽鐵鑄錢使第五琦初變鹽法就山海井竈近利之地置監院游民業鹽者)
(為丨丨免雜徭盜鬻者論以法)
亭館(南史梁昭明太子傳性愛山水於元圃穿築更立丨丨與朝士名素者遊其中五代史馮暉傳暉)
(鎮靈武治倉庫丨丨千餘區多出俸錢民不加賦皇明一統志龍安山在安縣北十里有林泉之勝隋開間)
(蜀王秀立丨丨於此避暑日張協遊仙詩丨丨籠雲搆脩梁流三曜劉禹錫夏寄宣武令狐相公詩近來)
(溽暑侵丨丨應覺清談勝綺羅李商隱詩信陵丨丨接郊畿)
亭院(遼邸記聞遼王好營宫室置丨丨二十餘區以美人鐘鼔充之其名有西樓西宮曲密華房太乙竹)
(宮有月榭紅房花㘭藥圃雪溪冰室鶯塢虎圈又有塔橋龍口西疇草湖蕊珠洞宮人斜諸處緜延包絡參差)
(蔽虧琪花瑶樹異獸文禽靡不畢致王日與諸名士賦詩觴酒其中郭良題李將軍山亭詩誰知貴公第丨)
(丨有煙霞)
亭觀(唐書馬燧傳子暢貞元末神策中尉楊志廉諷使納田產至順宗時復賜之中官往往逼取暢畏不)
(敢吝以至困窮終少府監贈工部尚書諸子無室廬自託奉誠園丨丨即其安邑里舊第云水經注羊水又)
(東注如渾水又南至靈泉池南面舊京北背方嶺左右山源丨丨繡峙方湖反景若三山之倒水下)
亭寺(後漢書質帝紀夏四月丹陽賊陸宮等圍城燒丨丨丹陽太守江漢擊破之宋書明帝紀自今凡)
(竊執官仗拒戰邏司或攻剽丨丨及害吏民者凡此諸條悉依舊制)
亭祠(越絶書巫里勾踐所徙巫為一里去縣二十五里其丨丨今為和公郡社稷墟)
亭壁(庾信哀江南賦序江淮無涯岸之阻丨丨無藩籬之固)
亭檻(鄒浩四柏賦蕙蘭馥郁乎丨丨錦綺焜煌乎塗泥)
亭柱(張鏡觀象賦五車丨丨於畢隂兩河夾井而相望)
亭竈(宋史河渠志本朝天聖改元范仲淹為泰州西溪鹽官日風潮泛溢渰沒田產毁壞丨丨有請於朝)
(調四萬餘夫修築三旬畢工遂使海瀕沮洳潟鹵之地化為良田)
亭場(宋史食貨志其鬻鹽之地曰丨丨民曰亭戶或謂之竈戶戶有鹽丁歲課入官受錢或折租賦皆無)
(常數)
亭傳(後漢書左雄傳監司項背相望與同疾疢見非不舉聞惡不察觀政於丨丨責成於期月言善不稱)
(德論功不據實虛誕者獲譽拘檢者離毁敬又陳忠傳陛下以不得親奉孝德皇園廟比遣使致甘陵竊聞)
(使者所過威權翕赫震動郡縣王侯二千石至為伯榮獨拜車下儀體上僭侔於人主長吏惶怖譴責或邪謟)
(自媚發人修道繕理丨丨多設儲跱徵役無度老弱相隨動有萬計賂遺僕從人數百匹頓踣呼嗟莫不叩心)
(道魏志張魯傳據漢中以鬼道教民自號師君其來學者初皆名鬼卒受本道已信號祭酒祭酒皆作義舍)
(如今之丨丨又置義米肉懸於義舍行路者量腹取足宋史李允則傳在河北二十餘年事功最多其方略)
(設施雖寓於遊觀丨丨間後人亦莫敢隳求又曾鞏傳會江西歲大疫鞏命縣鎮丨丨悉儲藥待軍民不能)
(自養者來食息宫舍資其食飲衣衾之具分醫視診書其全失多寡為殿最沈佺期餞唐郎中洛陽令詩郊)
(筵乘落景丨丨理殘秋)
亭候(後漢書光武帝紀建武十二年十二月遣驃騎大將軍杜茂將衆郡㢮刑屯北邊築丨丨修烽燧)
(又梁慬傳慬至張掖日勒羌諸種萬餘人攻丨丨殺略吏人慬進兵擊大破之乘勝追至昭武虜遂散走其)
(能脫者十三二以晉書賀循傳時江東草創盜賊多有帝思所以防之問於循循答曰沿江諸縣各有分界)
(分界之内官長所任自可度土分力多置丨丨恒使徼行峻其綱目嚴其刑賞使越常科勤則有殊榮之報惰)
(則有一身之罪謂於大理不得不肅所給人以時番休役不至困代易有期按漢制十里一亭亦以防禁切密)
(故也軍唐書張孝忠傳王承宗叛詔河東河中振武義武合為恒州北道招討茂昭治廩廐列丨丨平易道)
(路以待西平軍起五代史羅紹威傳紹威饋給梁兵自滄至魏五百里丨丨供帳什物日具梁兵數十萬皆)
(取足紹威以此重困天又晉書天文志南方東井八星天之南門黃道所經之丨丨主水衡事法令所取平)
(也王者用法平則井星明而端)
亭臯(史記司馬相如傳丨丨千里靡不被築隴南史柳惲傳惲少工篇什為詩云丨丨木葉下首秋雲)
(飛瑯琊王融見而嗟賞因書齋壁及所執白團扇懷顔延之三月三日曲水詩序略丨丨跨芝廛苑太液曾)
(山草薛道衡老氏碑原隰爽塏丨丨彌望之任士林吉祥賦方其根移露本盆壅春膏擬紫莖逞瑞伉蘭)
(蕙於丨丨雲呂巖說靈茅賦蔓延丨丨鋪敷原陸白華霜淨翠莖沃王勃餞韋兵曹詩丨丨分遠望延想)
(間雲涯紅李頎與諸公遊濟瀆泛舟詩晩景臨汎美丨丨輕靄儲光羲送沈校書吳中搜書詩郊外丨丨)
(遠野中岐路分棃王昌齡九日登高詩雨歇丨丨仙菊潤霜飛天苑御秋元稹和浙西大夫李德裕述夢)
(詩魚鰕集橘市鸛鶴起丨丨門皎然詩丨丨秋色徧遊子在荆)
亭池(齊書顧歡傳貴勢之流貨室之族車服伎樂爭相奢麗丨丨第宅競趣高華至于山澤之人不敢採)
(飲其水草貧富相輝捐源尚末)
亭沼(宋史盧秉傳未冠有雋譽嘗謁蔣堂坐池亭堂曰丨丨粗適恨林木未就耳秉曰丨丨如爵位時來)
(或有之林木非培植根株勿成大似丈夫立名節也堂賞味其言曰吾子必為佳器)
亭隧(漢書匈奴傳臣聞北邊塞至遼東外有隂山東西千餘里至孝武世出師征伐斥奪此地攘之漠北)
(建塞徼起丨丨築外城設屯戍以守之然後邊境得用少安王粲七哀詩登城望丨丨翩翩飛戍旗)
亭燧(顔延之從軍行卧伺金柝響起候丨丨煙)
亭障(戰國策張儀說魏王曰魏南與楚境西與韓境北與趙境東與齊境卒戍四方守丨丨者參列宿糧)
(漕庾不下十萬魏之地勢固戰場也至史記大夏傳其明年擊姑師破奴與輕騎七百餘先虜樓蘭王遂破)
(姑師因舉兵威以困烏孫大宛之屬還封破奴為浞野侯王恢數使為樓蘭所苦言天子天子發兵令恢佐破)
(奴擊破之封恢為浩侯於是酒泉列丨丨至玉門矣千漢書武帝紀太初三年秋匈奴入定襄雲中殺略數)
(人行壞光禄諸丨丨又入張掖酒泉殺都尉晉後漢書南匈奴傳弱女乘於丨丨孤兒號於道路書邵續)
(等傳贊邵李諸將實惟忠壯蒙犯艱危驅馳丨丨倫唐書吐蕃傳德宗即位以德綏懷之遣太常少卿韋持)
(節歸其俘五百厚給衣褚切敕邊吏護丨丨無輒侵虜地吐蕃始聞未信使者入境乃皆感畏宋史樂志丨)
(丨戢干戈人心洽太和務農登寶榖獵俊設雲羅兵又陳執中傳元昊乘中國久不用兵竊發西垂以游困)
(勁卒甘言悦守臣一旦連犯丨丨延安幾至不保崔徐陵河東康簡王墓誌武羌拒旅丨丨遷移庾信訦)
(神道碑燉煌實錄宛在胸襟玉門丨丨無勞圖畫際席預奉和聖製送張說廵邊詩丨丨東緣海沙場北天)
(丨張謂同孫搆免官後登薊樓詩一朝去鄉國十載履丨富嘉謨明冰篇崑崙長河冰始壯漫汗崚嶒積)
(丨丨)
亭落(鹽鐵論古者凶年不備豐年補敗仍舊貫而不改作今工異變而吏殊心壞敗成功以匿厥意意極)
(乎功業務存乎面目積功以市譽不恤民之急田野不辟而飾丨丨邑居丘墟而高其郭)
亭塞(漢書貢禹傳諸官奴婢十餘萬人戲遊亡事稅良民以給之歲費五六鉅萬宜免為庶人稟食令代)
(關東戍卒乘北邊丨丨侯望)
亭堡(柳宗元故殿中侍御史柳公墓表四方聞風交馳鵠書載筆乘軺乃作參謀出入朔方陪佐戎車權)
(略密勿潛機埋照完彼丨丨時其講教實從我謀鄰國是傚)
亭堠(高適李雲南征蠻詩收兵列丨丨拓地彌西東)
亭郵(禮記檀弓三家視桓楹注四植謂之桓疏案說文云桓丨丨表也謂丨丨之所而立表木謂之桓)
(宋史禮志紹興二年十一月禮部太常寺言淵聖皇帝御名見於經傳義訓者或以威武為義或以回旋為義)
(又為植立之象又為丨丨表名又為圭名又為姓氏又為木名當各以其義類求之徐陵與楊僕射書公家)
(遣使脱有資須本朝非隆平之時遊客豈皇華之勢輕裘獨宿非勞聚柝之儀微騎閒行寧望輶軒之禮歸人)
(將從私具驢騾緣道丨丨唯希蔬粟)
亭岡(明一統志丨丨水在汾州府平遥縣南二十八里石巖中出圖經此水自丨丨谷横流)
亭口(明一統志丨丨橋在萊州府高密縣北四十里跨膠水)
亭禪(明一統志丨丨山在濟南府泰安州西南五里一名蒿里山上有蒿里祠宋真宗封泰山禪此山有)
(社首壇)
亭山(水經注浙江又東北逕丨丨西山上有孫權父冢明一統志丨丨在台州府城南一百里由郡泛)
(舟入黃巖者多候潮於此縣又丨丨館在黃巖縣南三十里宋慶元中令王常濬建)
亭崖(劉峻東陽金華山棲志寺東南有道觀亭丨丨側下望雲雨蕙樓菌榭隱映林篁飛觀列軒玲瓏煙)
(霧日止却粒之氓歲集神仙之客餌星髓吸流霞將行雲衣霓裳乘龍馭鶴)
亭秋(無可蘭詩畹静風吹亂丨丨雨引長)
亭林(蟹譜白蟹秀州華亭縣出於三泖者最佳生於通陂塘者特大故鄉人呼為泖蟹又丨丨湖於天聖)
(末俄生白蟹瀕江之人以價倍常靡有孑遺止一年而種絶)
亭上(高適漣上題樊氏水亭詩丨丨酒初熟厨中魚每鮮戴叔倫蘇溪亭詩蘇溪丨丨草漫漫誰倚東)
(風十二闌野李紳江南暮春寄家詩劍水寺前芳草合鏡湖丨丨花開元好問送樊順之詩寄謝溪風丨)
(丨月老夫乘興欲西遊同又梁都遭亂後得故家所藏無盡藏詩卷見約題詩諸公賦飛亭四望水雲寬丨)
(丨高人杳莫攀)
亭中(後漢書王忳傳忳嘗詣京師于空舍中見一書生疾困愍而視之書生謂忳曰我當到洛陽而被病)
(命在須臾腰下有金十斤願以相贈死後乞葬骸骨未及問姓名而命絶忳即鬻一斤營其殯葬餘金悉置棺)
(下人無知者後歸數年縣署忳大度亭長初到之日有馬馳入丨丨而止其日大風飄一繡被復墮忳前即言)
(之於縣縣以歸忳忳後乘馬到雒縣馬遂奔走牽忳入他舍主人見之喜曰今禽賊矣問忳所由得馬忳具說)
(其狀并及繡被主人悵然良久乃曰被隨旋風與馬俱亡卿何隂德而致此二物忳自念有葬書生事因說之)
(并道書生形貌及埋金之處主人大驚號曰是我子也姓金名彦何意卿乃葬之大恩久不報天以此章卿德)
(耳旌杜甫寄司馬山人詩懸要路口倚劔短丨丨)
亭下(史記李廣傳嘗夜從一騎出從人田間飲還至霸陵亭霸陵尉醉呵止廣廣騎曰故李將軍尉曰今)
(將軍尚不得夜行何乃故也止廣宿丨丨寥温庭筠詩夕陽丨丨山如畫應念田歌正寂)
亭次(後漢書趙咨傳拜東海相之官道經滎陽令敦煌曹暠咨之故孝廉也迎路謁候咨不為留暠送至)
(丨丨望塵不及謂主簿曰趙君名重今過界不見必為天下笑即棄印綬追至東海謁咨畢辭歸家)
亭畔(宋史樂志寒日短草露朝晞僊鶴下夢雲歸大椿丨丨蒼蒼柳悵無由挽住天衣翁承贊漢上登)
(舟憶閩詩漢高丨丨起西風半挂征帆立向東時唐彦謙寄懷詩有客傷春復怨離夕陽丨丨草青)
亭際(方干海石榴詩丨丨夭妍日日看每朝顔色一般般)
亭西(水經注濰水又北左會汶水北逕平城丨丨又東北逕密鄉丨丨)
亭北(張喬題廣信寺詩丨丨敞靈溪林梢與檻齊)
亭長(史記項羽紀項王欲東渡烏江烏江丨丨艤船待謂項王曰江東雖小地方千里衆數十萬人亦足)
(王也願大王急渡今獨臣有船漢軍至無以渡項王笑曰天之亡我我何渡為且籍與江東子弟八千人渡江)
(而西今無一人還縱江東父兄憐而王我我何面目見之縱彼不言籍獨不媿於心乎乃謂丨丨曰吾知公長)
(者吾騎此馬五歲所當無敵嘗一日行千里不忍殺之以賜公又高祖紀及壯試為吏為泗水丨丨廷中吏)
(無所不狎侮丨又淮隂侯傳常數從其下鄉南昌丨丨寄食數月丨妻患之乃晨炊蓐食食時信往不為具)
(食信亦知其意怒竟絶去賜又信至國召所從食漂母賜千金及下鄉南昌丨丨百錢曰公小人也為德不)
(卒為後漢書鍾皓傳同郡陳實年不及皓皓引與為友皓郡功曹會辟司徒府臨辭太守問誰可代卿者皓)
(曰明府欲必得其人西門丨丨陳實可鄉魏志賈詡傳校尉李傕郭汜張濟等欲解散間行歸里詡曰聞長)
(安中議欲盡誅凉州人而諸君棄衆單行即一丨丨能束君矣不如率衆而西所在收兵以攻長安為董公報)
(仇而事濟奉國家以征天下若不濟走未後也書宋書禮志宮内游徼丨丨皂零辟朝服武冠越絶王孫)
(駱移記曰今日壬午左校司馬王孫駱受教告東掖門丨丨公孫聖吳王晝卧寤而心中惆悵也如有悔記到)
(車馳詣姑胥之臺亭急就篇丨丨游徼共雜診注丨丨一之長主逐捕盜賊)
亭侯(齊書禮志陸納車胤謂宣尼廟宜依丨丨之爵范甯欲依周公之廟用王者儀范宣謂當其為師則)
(不臣之釋奠日備帝王禮樂此則車陸失於過輕二范傷於太重詢芻錄關羽人稱為漢夀丨丨漢夀地名)
(丨丨官名韋昭為高陵丨丨是也)
亭伯(魏志文帝紀黃初三年初制封王之庶子為卿公嗣王之庶子為亭侯公之庶子為丨丨李白詩)
(故交今誰在獨有崔丨丨)
亭尉(鄭愔夜遊曲詎似將軍獵空嗟丨丨留)
亭子(晉書劉卞傳見府椽下名又大業雜記帝於江山造丨丨十二所其最上翠微亭次閬風彩霞臨)
(月飛芳積翠合璧含暉凝碧紫巖澄景最下名尚陽亭又出上春門東十二里有丨丨宮宮南臨漕渠東臨)
(積潤池池東二十里有華林園備池塘臨玩之美甫張謂郡南丨丨宴詩丨丨春城外朱門向綠林杜題)
(鄭縣丨丨詩鄭縣丨丨澗之濱戶牖凴高發興新源又明一統志丨丨山在太原府城北三十里下有桃三)
(洞乃白子西讀書處)
亭吏(後漢書劉寵傳見亭舍下)
亭戍(王昌齡山行入涇州詩西臨有邊邑北走盡丨丨)
亭童(宋史樂志丨丨芝蓋擁旌龍列聖儼相從共錫神孫千萬夀龜鼎亘衡嵩)
亭碑(李東陽奎文閣賦丨丨矗兮林立壇屋隱兮如蓋)
亭蓆(梁簡文帝七勵奏白雪之楚緩陳丨丨之吳疾)
亭香(張祜題道光上人山院詩地僻泉長冷丨丨草不凡)
亭瓜(新語梁之邊亭與楚之邊亭皆種瓜梁之邊亭人劬力數灌其瓜瓜美楚人窳而稀灌其瓜瓜惡楚)
(令因以梁瓜之美怒其丨丨之惡也楚亭人心惡梁亭之賢已因往夜竊搔梁亭之瓜皆有死焦者矣)
亭材(唐書宗室漢傳敬宗侈宫室舶賈獻沉香丨丨帝受之漢諫曰以沉香為亭何異瑶臺瓊室乎)
亭徼(宋史尹洙傳國家割棄朔方西師不出三十年而丨丨千里環重兵以戍之雖種落屢擾即時輯定)
(然屯戍之費亦已甚矣丨顔延之宋武帝謚議斥堠之所未羈丨之所不譯)
亭造(齊書褚淵傳伏願恢闡宏猷賜開丨丨則臣死之日猶生之年)
亭部(漢書成帝紀建始二年閏月以渭城延陵丨丨為初陵宋書符瑞志漢安帝延光三年二月戊子)
(鳳凰集濟南臺縣丞霍收舍樹上賜臺長嶷帛十五匹收二十匹尉半之吏卒人三匹鳳凰所過丨丨無出今)
(年田租賜男子爵人二級)
亭扁(陳櫟春先亭賦溪山種德與梅俱深丨丨春先延佇清吟)
亭名(新論水名盜泉尼父不潄邑名朝歌顔淵不舍里名勝母曾子還軔丨丨柏人漢后夜遁何者以其)
(名害義也)
亭高(岑參早秋與諸子登虢州西亭觀眺詩丨丨出鳥外客到與雲齊司空圖雜題詩宴罷論詩久丨)
(丨拜表頻)
亭深(杜甫章梓州水亭詩城晩通雲霧丨丨到芰荷)
亭虛(宋書樂志神儀駐景華漢丨丨八靈案衛三祗解途)
亭古(杜甫官亭夕坐戲簡顔十少府詩客愁連蟋蟀丨丨帶蒹葭)
亭景(杜甫陪王侍御宴通泉東山野亭詩丨丨臨山水村煙對浦沙)
亭育(唐德宗重陽即事詩至化在丨丨相成資始終)
亭毒(宋書禮志道貫軒堯惠深丨丨以無名氏天賦生五材以丨丨運六氣陶甄)
亭動(黃庭外景經玉池清水上生肥注口中唾也丨丨口舌白唾積聚狀若肥焉潄而咽之可得遂生)
亭歷(淮南子大戟去水丨丨愈脹注大戟丨丨二藥名)
亭柰(漢書司馬相如傳上林賦於是乎盧橘夏孰黃甘橙楱枇杷橪柿丨丨厚朴梬棗楊梅櫻桃蒲陶隱)
(夫薁棣)
亭午(宋之問早發大庾嶺詩躊蹰戀北顧丨丨晞霽色常建張天師草堂詩夜深月暫皎丨丨朝始暾)
(初岑參酬成少尹駱谷行見呈峰攢望天小丨丨見日杜甫七月三日丨丨後較熱退晩加小凉穩睡有)
(詩丨丨減汗流北鄰耐人聒詩又寄贊上人詩丨丨頗和暖石田又足收又晨雨麝香山一半丨丨未全)
(分浦又法鏡寺詩拄策忘前期出蘿已丨丨郎詩挂帆早發劉郎浦疾風颯颯昏丨丨)(又發劉韋應物)
(行寬禪師院詩丨丨一來尋院幽僧亦獨朱白居易吳中好風景詩兩衙漸多暇丨丨初無熱慶餘夏日)
(題武功姚主簿詩丨丨無公事垂簾樹色間皮薛能夏日寺中有懷詩丨丨四鄰睡院中唯鳥鳴日休貧)
(居秋日詩丨丨頭未冠端坐獨愁予嘉章碣夏日湖上即事詩丨丨羲和駐火輪開門樹庇湖濆)
亭居(漢書西域傳其河有兩源一出蔥嶺山一出于闐于闐在南山下其河北流與蔥嶺河合東注蒲昌)
(海蒲昌海一名鹽澤者也去玉門陽關三百餘里廣袤三百里其水丨丨冬夏不增減皆以為潛行地下南出)
(於積石為中國河云)
館
館舍(詩思樂泮水傳泮水泮宮之水也天子辟廱諸侯泮宮箋辟廱者築土壅水之外圓如璧四方來觀)
(者均也疏言四方來觀者均則辟廱之宫内有丨丨外無牆院也禮記檀弓復盡愛之道也有禱祠之心焉)
(疏言招魂之時於生平丨丨求魂欲反又於五祀禱請求之復與五祀總是祈禱故云有禱祀之心焉)
(周禮懷方氏掌來遠方之民致方貢致遠方而送逆之逹之以節治其委積丨丨飲食史記范雎傳王稽謂)
(范雎曰事有不可知者三有不可奈何者亦三宮車一日晏駕是事之不可知者一也君卒然捐丨丨是事之)
(不可知者二也使臣卒然填溝壑是事之不可知者三也漢書司馬相如傳娛游往來宫宿丨丨後漢書)
(仲長統傳井田之變豪人貨殖丨丨布於州郡田畝連於方國身無半通青綸之命而竊三辰龍章之服不為)
(編戶一伍之長而有千室名邑之役价又呂強傳見樓閣下宋史職官志凡四夷君長使朝見辨其等位)
(以賓禮待之授以丨丨而頒其見辭賜予宴設之式戒有司先期辦具又趙安仁傳遼使韓杞至首命接伴)
(凡覲見儀制多所裁定丨丨夕飲杞舉橙子曰此果嘗見高麗貢安仁曰橙橘產吳楚朝廷職方掌天下圖經)
(凡他國所產靡不知也今給事中呂祐之嘗使高麗未聞有橙柚杞失於誇誕有媿色雲笈七籖或起立丨)
(丨繕寫經圖堂宇雖立不得常安及王建謝李續主簿詩丨丨幸相近因風病身)
館宇(後漢書郭鎮傳初肅宗時司隸校尉下邳趙興不䘏諱忌每入官舍輒更繕修丨丨移穿改築故犯)
(妖禁而家人爵禄益用豐熾丨晉書荀顗傳泰始十年薨詔曰太尉不恤私門居無丨素絲之志沒而彌顯)
(其賜家錢二百萬使立宅舍竹又紀瞻傳厚自奉養立宅於烏衣巷丨丨崇麗園池木有足賞翫焉宋書)
(蔡興宗傳廓罷豫章郡還起二宅先成東宅與軌廓亡而丨丨未立軌罷長沙郡還送錢五十萬以補宅直興宗)
(年十歲白母曰一家由來豐儉必共今日宅價不宜受也母悦而從焉軌有媿色謂其子淡曰我年六十行事)
(不及十歲小兒利又阿羅單國傳村邑聚落次第羅匝城郭丨丨如忉天宮魏書薛安都傳皇興二年與)
(畢衆敬朝於京師大見禮重子姪羣從並處上客皆封甚侯至於門生無不收敘焉又為起第宅丨丨崇麗資給)
(厚為又胡叟傳高閭曾造其家值叟短褐曳柴從田歸舍閭設濁酒蔬食皆手自辦集其丨丨卑陋園疇褊)
(局而飯菜精潔醯醬調美見其二妾並年衰跛眇衣布穿弊閭見其貧約以物值十餘匹贈之亦無辭媿孟)
(郊寄陜府鄧給事詩陜城臨大道丨丨屹幾鮮)
館殿(宋史陳恕傳遷尚書左丞權知開封府恕已病猶勉強親職數月增劇表求丨丨之職獲奉以濟其)
(貧真宗曰卿求一人可代者聽卿去書鄭谷寄贈藍田韋少府先輩詩丨丨非初意圖是舊貧)
館閣(宋書五行志晉惠帝初誅楊駿廢太后矢交丨丨宋史真宗紀詔近臣并知雜御史尚書省五品)
(及帶丨丨三司職者各舉升朝官有武幹堪邊任一人談錄昔張去華當太祖朝乞試有數知已皆丨丨名)
(臣保舉之太祖怒而問曰汝有多少文章得如陶榖曰不如敢與竇儀比試曰不敢汝與張澹比試遂遲遲不)
(對遂令張澹比試試畢考校所試優於張澹然澹是季父自此去華一生不得入丨丨蓋由是耳墨客揮犀)
(丨丨新書淨本有悞書處以雌黃塗之借楓窗小牘余家藏春秋繁露中缺兩紙比從藏書家對缺紙皆然)
(即丨丨訂本亦復爾爾行曲洧舊聞本朝談經術始於王軫大卿著五朝春秋於世其經術傳賈文元作文)
(元其家壻也介甫經術實文元發之當時在丨丨談經術雖王公大人莫敢與爭鋒惟劉原父兄弟不肯少屈)
(東坡祭原父文特載其事)
館第(後漢書何敞傳匈奴無逆節之罪漢朝無可慙之恥而盛春東作興動大役元元怨恨咸懷不悅而)
(猥復為衛尉篤奉車都尉景繕修丨丨彌街絶里臣雖斗筲之人誠竊懷怪唐書李日知傳初安樂公主丨)
(丨成中宗臨幸燕從官賦詩日知卒章獨以規誡睿宗他日謂曰嚮日雖朕亦不敢諫非公挺直何能爾即拜)
(侍中第劉潛為武陵王謝賜啓見宮掖下)
館門(宋史范子竒傳使於遼導者欲沮子竒下馬丨丨外子竒曰異時於中門下馬今何以輒易導者計)
(屈留順宗實錄陽城傳觀察使嘗使判官督其賦至州城一兩日未去城因不復歸丨丨外有故門扇横地)
(城晝夜坐卧其上判官不自安辭去)
館垣(左傳子產相鄭伯以如晉晉侯以我喪故未之見也子產使盡壞其丨之丨而納車馬焉)
館亭(䂬溪詩話黃州麻城縣界有萬松亭連日行清隂中其丨丨亦可愛適當關山路往來留題無數)
館局(唐書姚崇傳帝欲崇自近詔徙寓四方館日遣問飲食起居高醫尚食踵道崇以丨丨華大不敢居)
(帝使語崇曰恨不處禁中此何避)
館邑(後漢書明帝紀永平二年秋九月甲子西廵狩幸長安祠高廟遂有事於十一陵歷覽丨丨會郡縣)
(吏勞賜作樂)
館谷(鮑照石帆銘飛深浮遠巢潭丨丨)
館驛(唐書薛存誠傳元和初討劉闢郵傳事叢詔以中人為丨丨使存誠以為害體甚奏罷之宋史周)
(行逢傳性多猜忌丨丨巡官鄧洵美與翰林學士李昉同年進士會昉使行逢召至傳舍與話終日行逢疑其)
(泄已隂事黜為易俗場官潛遣殺之由是士流不附道柳宗元丨丨使壁記凡萬國之會四夷之來天下之)
(塗畢出於邦畿之内奉貢輸賦修職於王都者入於近關則皆重足錯轂以聽有司之命徵令賜予布政於下)
(國者出於甸服而後按行成列以就諸侯之館故丨丨之制於千里之内尤重)
館娃(方言吳有丨丨之宫秦有㯃娥之臺妓述異記夫差作天池池中造青龍舟舟中盛陳樂日與西)
(施為水嬉吳王於宫中作海靈館丨丨閣銅溝玉構宫之楹檻珠玉飾之明一統志丨丨宮在蘇州府靈巖)
(山上前臨姑蘇臺吳人謂美女為娃蓋以西施得名朓左思吳都賦幸乎丨丨之宫張女樂而娛羣臣謝)
(詩再遠丨丨宮西去河陽谷叔李嘉祐詩憶昔吳王在宮闕丨丨滿眼看花發戴倫白紵詞見宮中下)
(元稹聞幕中諸公徵樂會飲詩彼美尤谿女其誰占丨丨陳羽吳城覽古詩春色似憐歌舞地年年先發丨)
(丨宮空牟巘詩花殘鈿碎丨丨春草年年為誰碧)
館東(齊書徐伯珍傳門前生梓樹一年便合抱丨丨石壁夜忽有赤光洞照俄爾而滅白雀一雙栖其戶)
(牖論者以為隱德之感焉)
館側(齊書褚伯玉傳見樓所下)
館下(宋史蘇頌傳頌在丨丨九年奉祖母及母養姑姊妹與外族數十人甘旨融怡婚嫁以時妻子衣食)
(常不給而處之晏如時又曹利用傳契丹使者蕭從順桀驁稱疾留丨丨不發朝廷遣使問勞相望於道利)
(用請一切罷之從順乃引去)
館客(詩京師之野于時處處于時廬旅于時言言于時語語傳于於時是也京師乃衆民所宜居之野也)
(于是處其所當處者廬舍其賓旅言其所當言語其所當語謂安民丨丨施教令也左傳子服景伯如齊子)
(贑為介陳成子丨丨相魏書崔亮傳李沖召亮與語因謂亮曰比見卿先人命論使人胸中無復怵迫之念)
(今遂亡本卿能記之不亮即為誦之涕淚交零聲韻不異沖甚竒之迎為丨丨南唐先主書知訓之用事也)
(常陵弱楊氏而驕侮諸將遂以見殺及知誥秉政乃寬刑法推恩信起延賓亭以待四方之士引宋齊丘駱知)
(祥王令謀為丨丨士有羇旅於吳者皆齒用之)
館人(禮記檀弓孔子之衛遇舊丨丨之喪入而哭之哀出使子貢說驂而賻之左傳楚公子圍聘於鄭)
(既聘將以衆逆子産患之使子羽辭曰小國無罪恃實其罪將恃大國之安靖已而無乃包藏禍心以圖之小)
(國失恃而懲諸侯使莫不憾者距違君命而有所壅塞不行是懼不然敝邑丨丨之屬也其敢愛豐氏之祧)
館職(宋史職官志太宗端拱元年詔就崇文院中堂建秘閣擇三館真本書籍萬餘卷及内出古畫墨跡)
(藏其中以右司諫直史館宋泌為直泌閣直館直院則謂之丨丨以他官兼者謂之貼職歸田錄梅聖俞以)
(詩知名三十年終不得一丨丨次春明退朝錄唐制宰相四人首相為太清宮使三皆帶丨丨)
館候(韓愈祭張徹文竢新命於衡陽費薪芻於丨丨)
館伴(宋史禮志契丹國使入聘見日皇帝御崇德殿宰臣樞密使以下大班起居訖至員僚起居後丨丨)
(使副一班入就位東面立次接書匣閤門使升殿立次通事入不通喝拜兩拜奏聖躬萬福又喝兩拜隨呼萬)
(歲魚歸田錄國朝之制自學士已上賜金帶者例不佩若奉使契丹及丨丨北使則佩事已復去之)
館遞(唐書柳公綽傳比丨丨匱乏驛置多闕敕使衣緋紫者所乘至三四十騎黃綠者不下十數吏不得)
(視劵隨口輒供驛馬盡乃掠奪民馬怨嗟驚擾行李殆絶請著定限以息其弊)
館仙(明一統志丨丨洞在桐廬縣西北五十里洞門有石壁乳竇交暎飛泉噴射相傳内有大蟾蜍翠鵲)
館庖(戴表元可竹軒賦寧丨丨之不繼閱蒼菁以消憂)
館飯(范梈詩山英茗在瀹丨丨菰登豆)
館劵(宋史禮志高麗進奉使出班謝面天顔沿路丨丨都城門外茶酒歸位再拜搢笏舞蹈俛伏興再拜)
館葉(薛能送馮温往河外詩野日邨苖熟秋霖丨丨黃)
館穀(左傳晉師三日丨丨及癸酉而還注丨舍也食楚軍丨丨三日魏書中山王英傳蕭衍司州刺史)
(蔡道恭聞英將至遣其驍騎將軍楊由率城外居民三千餘家於城西南十里賢首山即嶺為二柵作表裏之)
(勢英勒諸軍為賢首壘焚其柵門楊由乃驅水牛從營而出繼之以兵軍人避牛師遂退下尋分兵圍守其夜)
(柵民任馬駒斬由以降三軍丨丨降民安堵率周書文帝紀先是河南豪傑多聚兵應東魏至是各所部來)
(降齊神武懼率衆十萬出壺口趨蒲坂將自后土濟又遣其將高敖曹以三萬人出河南是歲關中饑太祖既)
(平弘農因丨丨五十餘日父宋史張去華傳善談論有藴藉頗尚氣節在營道得同門生何氏二子教其學)
(問受代攜之京師慰薦丨丨並登仕籍在李頎春送從叔遊襄陽詩同人應丨丨刺史郊迎)
館餼(宋史交趾傳詔交趾諸國使入貢者所在丨丨供億務令豐備)
館事(詩話總龜宋莒公判丨丨督諸館職必至而刁景純數日不來莒公使人邀之加之誚讓王原叔改)
(杜少陵贈鄭廣文詩云景純過官舍走馬不曾下驀地稱朝歸便遭官長罵)
館學(宋史選舉志又隨事立目往往特詔公卿部刺史牧守長官即所部所知揚其才識而任其能否上)
(自侍從臺諫丨丨下暨錢榖兵戎之職時亦以薦舉命之蓋不膠於法矣)
館宿(韋應物自蒲塘驛迴駕經歷山水詩丨丨風雨滯始晴行蓋轉)
館勞(宋史李維傳會塞下傳契丹將絶盟復遣維往使其主隆緒重維名丨丨加禮使賦兩朝悠久詩詩)
(成大喜)
館犒(宋史丁謂傳上言黔南蠻族多善馬請致丨丨給緡帛歲收市之)
館待(筆錄景德中初契丹通好首命故給事中孫公僅奉使而往洎至彼國屬修聘之始迎勞饔餼頒給)
(之禮殊未詳備北人丨丨優異務在豐腆無所吝然事或過差僅必抑而罷之自餘皆為隨事損益俾豐腆中)
(度而後已)
館接(宋史楊礪傳廣順中周世宗節制澶州礪贄文見之丨丨數日)
館止(周禮司巫祭祀則共匰主及道布及蒩館注館神所丨丨也)
館宿(詩有客宿宿有客信信言授之縶以繫其馬箋周之君臣皆愛微子其所丨丨可以去矣而言絆其)
(馬意各殷勤)
館冥(雲笈七籖太乙九女合化混停無當縱遁淪虛丨丨)
館陶(宋書州郡志丨丨令漢舊名寄治無鹽世水經故瀆至於大陸北播於九河注及齊桓霸塞廣田)
(居同為一河故自堰以北丨丨癭陶貝丘鬲般廣川信都東光河間樂成以東城池並存川瀆多亡明一統)
(志丨丨縣在東昌府臨清州城西一百三十里本春秋晉冠氏邑地漢置丨丨縣屬魏郡三國魏屬陽平郡晉)
(石趙徙陽平郡治此後周置毛州隋廢毛州以縣屬武陽郡唐屬魏州宋金屬大名府元屬濮州本朝初隸東)
(昌府二年割屬臨清州)
御定駢字類編卷五十八
