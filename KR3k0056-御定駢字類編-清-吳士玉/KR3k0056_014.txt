欽定四庫全書
御定駢字類編卷十四
天地門十四
煙
煙霄(南唐近事鄧亞文高安鄉野之人也烈祖時自尚書郎拜青陽令升廳就案而食自謂尊顯彌極還)
(語兒女輩云當思為學自致丨丨吾為百里之長聲鼓喫飯腦後接筆此吾稽古之力也柳宗元謝李吉甫)
(相公示手札啟昨者踴躍殘魂奮揚蓄念激以死灰之氣陳其弊箒之詞致之丨丨分絶流眄張隨雲從龍)
(賦龍無雲不可以涉丨丨雲無龍不可以降時雨彦崔護日五色賦廓丨丨而朗霽斂天宇之氛曀趙昭)
(奉和初春幸太平公主南莊應制詩歴亂旌旗轉雲樹參差臺榭入丨丨陳子昂春日登金華觀詩山川亂)
(雲日樓榭入丨丨稹皇甫曾贈鑒上人詩律儀傳教誘僧臘老丨丨元賦得魚登龍門詩泥滓辭河濁丨)
(丨見海澄送又酬李浙西詩因君蕊珠贈還一夢丨丨李咸用從兄入京詩雲帆高掛一揮手目送丨丨)
(雁斷行坡齊已送歐陽秀才赴舉詩丨丨心一寸霜雪路千陸游蓬萊行山峭插雲海樓高入丨丨)
煙空(無名氏日載中賦禎丨丨耿霄漢始由度而方映忽移躔於己旰李白上之回樂府閣道步行月)
(美人愁丨丨鬼李華寄呈趙侍御詩隂奥潛物精光動丨丨)
煙日(柳宗元苦竹橋詩差池下丨丨嘲&KR1116;鳴山禽)
煙月(張九齡初發道中贈王司馬詩林園事益簡丨丨賞恒餘劉禹錫送李中丞赴楚州詩萬頃水田)
(連郭秀四時丨丨映淮清古杜牧送王十至褒中因寄尚書詩壇場新漢將丨丨隋城李商隐送千牛李)
(將軍赴闕詩洛川迷曲沼丨丨兩心傾植章碣贈婺州蘇員外詩丨丨一時搜古句山川兩地甘棠方干)
(叙錢唐異勝詩四郊遠火燒丨丨一道驚波撼郡城皮胡曾杜郵詩五湖丨丨無窮水何事遷延到陸沈)
(日休寄南陽廣文詩不知夢到為何處紅藥滿山丨丨香又吳中言情詩為說松江堪老處滿船丨丨濕莎)
(裳陸齊已湘江漁父詩有客釣丨丨無人論醉醒游晚步至湖上詩雲山翠屏合丨丨玉鈎新)
煙魄(羅鄴白角簟詩疊玉駢珪巧思長露華丨丨讓清光)
煙漢(李羣玉詩聲名仰聞見丨丨陪高蹤泥方干送鄭端公詩應憐寂寞滄洲客丨丨塵相去賖)
煙夕(李子卿聽秋蟲賦吟澤畔之風秋臥江皐之丨丨)
煙雨(臥遊錄彭城佳山水魚蟹寓居去江無十步風濤丨丨曉夕百變江南諸山在几席林泉高致殘)
(雪早春雪霽早春雨霽早春丨丨早春皆春題也樓明一統志丨丨樓在嘉興府城東南湖濱又丨丨在)
(處州府治宋崇寧間楊嘉言建范成大書額賢又樓臺丨丨亭在建昌府廣昌縣治北宋邑宰朱汝建陸)
(倕石闕銘周望原隰俯臨丨丨倫儲光羲幽人居詩春朝丨丨散猶帶浮雲隂戴叔蘇溪亭詩燕子不歸)
(春事晚一汀丨丨杏花寒丨丨時清猿啼在最高枝)(劉禹錫竹枝詞巫峽蒼蒼杜牧江南春詩南朝四百)
(八十寺多少樓臺丨丨中回首處夜來丨丨滿池塘)(李商隠韋蟾詩却憶短亭温庭筠郭處士擊甌歌湘)
(君寳馬上神雲碎珮叢鈴滿丨丨櫂今來巴徼外一枝丨丨思無窮)(鄭谷荔枝樹詩孤皮日休茶塢詩好)
(是夏初時白花滿丨丨詩又烏龍養和詩料君攜去處丨丨太湖舟又釣侣驚怪兒童呼不得盡衝丨丨)
(漉車螯鄴又夏首詩一聲撥榖桑柘晚數點舂鋤丨丨微羅芳草詩不似萋萋南浦見晚來丨丨半相和)
(好羅隠宿荆州江陵驛詩薜荔衣裳木蘭檝異時丨丨追尋杜荀鶴題汪明府山居詩牛笛漫吹丨丨裏)
(稻苗平入水雲間丨韋莊耒陽縣浮山神廟詩繞坐香風吹寳蓋傍岩丨濕簷扃又贈漁翁詩滿岸秋風)
(吹枳橘繞陂丨丨種菰蔣淡又何處最添詩客興黃昏丨丨亂蛙聲皎然送柳扶侍赴洪州詩丨丨孤舟)
(上晨昏千里時又陸游治圃詩老桂盤壑飽風霜修篁當軒弄丨丨秋興詩明朝丨丨桐江岸且占丹楓)
(繫釣舟太劉因登雄州城樓詩江山自古有佳客丨丨為誰留行郭鈺題春江送别圖詩君上孤舟妾上)
(樓望中丨丨意中愁渾王逢題李唐江山丨丨圖詩丨丨樓臺晻靄間畫圖是浙江山楊維楨送錢思復)
(之永嘉山長詩思遠樓前約相見西山丨丨畫新眉又黛眉顰色詩蜀山丨丨雙尖瘦漢柳風霜兩葉蒼)
(倪瓉題張以中野亭詩一榻雲山供夏簟滿江丨丨看春潮又丨丨中過石湖詩姑蘇城外短長橋丨丨空)
(濛又晚潮)
煙雲(淮南子草木之發若蒸氣禽獸之歸若流泉飛鳥之歸若丨丨有所以致之也水經注言陟羊腸)
(超丨丨之際顧看向塗杳然有不測之嶮彼法集經善男子譬如虚空於一切衆生無有障礙而虚空為諸)
(丨丨塵霧等事之所翳障善男子諸佛如來亦復如是於一切衆生無有障礙而為丨丨塵霧我見煩惱客塵)
(所障不見如來不受如來功德利益丨宣和書譜石延年雖在祕閣浮沈閭巷見者如遇於丨中洞天清)
(錄東坡小有洞天石石下作一座子座中藏香爐引數竅正對巖岫間每焚香則丨丨滿岫今在豫章郡山谷)
(家坦林泉高致春山丨丨連綿人欣欣夏山嘉木繁隂人坦又山無丨丨如春無花草又水活物也欲)
(挾丨丨而秀媚欲照溪谷而光輝為庾信吳明徹墓誌銘蕭索丨丨光華日月李德林周禪隋詔丨丨改)
(色笙簧變音唐温庭筠上宰相啟遐思謦欬之音杳絶丨丨之路高宗謁大慈恩寺詩寥廓丨丨表超然)
(物外心文盧藏用九日幸臨渭亭登高應制詩聖澤丨丨動宸象緯廻張旭春遊值雨詩欲尋軒檻列清)
(尊江上丨丨向晚昏陽沈亞之别龐子肅詩雨雪依巖避丨丨逐步開歐詹贈山南嚴兵馬使詩天旋地)
(轉丨丨黑共鼓長風六合清寬方干遊張公洞詩數里丨丨方覺異前程世界更應廣宣駕幸天長寺應)
(制詩車馬喧長路丨丨淨遠山)
煙霧(洞冥記漢武帝未誕之時景帝夢一赤彘從雲中直下入崇蘭閣帝覺而坐於閣上果見赤氣如丨)
(丨來蔽戶牖望閣上有丹霞蓊鬱而起乃改崇蘭閣為猗蘭殿後王夫人誕武帝於此殿李德林霸朝雜集)
(序丨丨可依騰蛇與蛟龍俱遠棲息有所蒼蠅同騏驥之速因人成事其功不難金華山棲志寺東南有道)
(觀亭亭崖側下望雲雨蕙樓菌榭隠映林篁飛觀列軒玲瓏丨丨楊炯青苔賦肅兮若遠山之松柏汎兮若)
(平郊之丨丨蒼王勃寒夜懷友詩北山丨丨始茫茫南津霜月正蒼沈佺期奉和春日幸望春宫應制詩)
(芳郊綠野散春晴複道離宫丨丨生張張說遊龍山静勝寺詩鬱茀吐岡嶺微蒙在丨丨九齡登城樓望)
(西山詩宛宛鸞鶴處高高丨丨間甫王昌齡風凉原上詩隂岑宿雲歸丨丨濕松柏杜自京赴奉先縣詠)
(懷詩中堂舞神仙丨丨散玉質底又奉先劉少府新畫山水障歌堂上不合生楓樹怪江山起丨丨又送)
(孔巢父遊江東詩巢父掉頭不肯住東將入海隨丨丨又鄭駙馬宅宴洞中詩主家隂洞細丨丨留客夏簟)
(青琅玕舞李益置酒行西山鸞鶴羣矯矯丨丨翮頌崔護山雞石鏡詩景當丨丨歇心喜錦翎齊沈送)
(金文學詩丨丨接孤島波濤連太空見王建早登西禪寺閣詩丨丨開時分遠寺山川晴處崇陵温庭筠)
(芙蓉池詩北渚水雲葉南塘丨丨枝白鶴觀詩仙境日月外帝鄉丨丨中)(張喬題終南山皮日休茶人詩)
(語氣為茶荈衣香是丨丨瓚趙孟頫題山水圖詩移得山川勝坐來丨丨空倪呈諸公詩北窗高卧自清)
(寧丨丨衣裳雲錦屏)
煙霞(唐書田游巖傳入箕山居許由祠旁自號由東鄰高宗幸嵩山親至其門游巖野服出拜帝謂曰先)
(生比佳否答曰臣所謂泉石膏肓丨丨痼疾者丨宋史賀蘭棲真傳景德二年詔曰師棲身巖壑抗志丨觀)
(心衆妙之門脫屣浮雲之外朕奉希夷而為教法清静以臨民思得有道之人訪以無為之理久懷上士欲覿)
(真風爰命使車往申禮聘熙中黃真經勸子將心捨煩事超然自得丨丨志郭山水訓山欲高盡出之則)
(不高丨丨鎻其腰則高矣有明一統志丨丨洞在杭州府城南一十六里洞中舊石刻羅漢六吳越王别刻)
(十二共成十八真又丨丨洞在登州府大崑崙山金大定間有重陽王人自關西抵崑崙謂山前大姓于氏)
(曰我嘗修煉此山丨丨洞中盍往登焉于笑曰我世居此未聞有洞乃相與求之果有洞洞口有丨丨二字大)
(多神異乃為立祠紀石焉之又丨丨塢在湖州府武康縣東七里寳溪昔劉穎士别墅林麓之勝號洞天)
(又丨丨亭在河南府錦屏山元建建又丨丨閣在平陽府浮山縣東南天聖觀金大定中梁元帝南岳衡)
(山九貞館碑簫鼔騰空丨丨相接究江淹雜詞序余上國不才黜為閩山長吏待罪三載識丨丨之狀既對)
(道書官又無職筆墨之勢聊為後文丨又山中楚辭入橘浦兮容與心敞惘兮迷所識視丨如一色深秋窈)
(以虧天上列星之所極心庾信齊王憲神道碑管絃入耳則溪谷俱調文雅治則丨丨竝韻又長孫儉神)
(道碑丨丨之涯際莫尋江海之波瀾不測老隋煬帝與峯頂寺書爐峯香氣丨丨共遠薛道衡氏碑丨丨)
(舒卷風霧凄清地杜之松再與王續書敬想結廬人境植杖山阿林壑之所豐丨丨性之所適蔭丹桂藉白)
(茅濁酒一杯清溪數弄誠足樂也風袁淑桐賦被籍兮丨丨懷珮兮星虹謝朓擬宋玉賦丨丨潤色荃荑)
(結芳無李程衆星拱北賦湛河漢之秋景滅丨丨之夕霏名氏朝元閣賦納丨丨於袖裏看日月於掌上)
(泳歐陽修荷花賦晚浦丨丨水亭風日投文竿而餌垂萍莖而波溢曹組艮嶽賦銷丨丨扵杳冥留風雨)
(扵昏晝京馮子振十八公賦揮斥日月擠排丨丨園唐太宗帝篇丨丨交𨼆映花鳥自參差王勃郊即)
(事詩丨丨春旦賞松竹妊年心塔詩丨丨朝晚聚猿鳥歲時聞)(盧照鄰赤谷安禪師遊中虚游清都觀詩)
(丨丨凝杭殿松柏肅長廊甘楊師道還山宅詩依然此泉路猶是昔丨丨李嶠露殿應制詩承恩恣歡賞)
(歸路滿丨丨甫沈佺期遊少杜寺詩歸路丨丨晩山蟬處處吟杜謁真諦寺禪師詩蘭若山高處丨丨嶂)
(幾重芽又岳麓山道林二寺詩飄然斑白身奚適傍此丨丨可誅皇甫曾送陸鴻漸詩採摘知深處丨丨)
(羨獨行翰墨新)(韋夏卿送顧况歸茅山詩鸞鳳文章麗丨丨歐陽詹晚泊漳州營頭亭詩廻峯疊璋繞庭)
(隅散點丨丨勝畫圖水孟郊峥嶸嶺詩疏鑿順高下結搆横丨丨吕温白山詩半巖晦雲雪高頂澄丨丨)
(餘元稹酬鄭從事四年九月宴望海亭次用舊韻詩興望劇酒四坐歌聲舞豔丨丨中又送王郎遊剡中)
(詩軍城樓閣隨高下禹廟丨丨自往還步劉禹錫酬樂天請裴令公開春加宴詩二室丨丨成障三川風物)
(是家園山又刳池詩地靈草木瘦人遠丨丨逼丨李紳毘陵東詩叢桂半空摧枳棘曲池平盡隔丨章)
(八元天台道中詩八重巖㟧疊晴空六色丨丨繞洞宫郭良題李將軍山亭詩誰知貴公第亭院有丨丨)
(張祜晚秋江上作丨丨山鳥散風雨廟神歸𨼆杜牧題白蘋洲詩無多珪組累終不負丨丨李商鄭州獻)
(從叔舍人褎詩蓬島丨丨閬茫鐘三官箋奏附金龍咸馬戴宿賈島原居詩丨丨向海島風雨宿園林李)
(用送李尊師歸臨川詩塵外丨丨吟不盡鼎中龍虎伏初馴薛逢元日樓前觀仗詩山呼聖壽丨丨動風轉)
(金章鳥獸廻鋪章碣春日經湖上友人别業詩天借丨丨装島嶼春錦繡作汀洲方干和剡縣陳明府登)
(縣樓詩丨丨若接天台地分野應侵箋女星張周繇送江州薛尚書詩丨丨時滿郭淡浪暮連空喬華山)
(詩石壁丨丨麗龍潭雨電麤司胡曾谷口詩子真獨有丨丨趣谷口耕鋤到白頭空圖吳邨看杏花詩能)
(豔熊芳自一家勝鸞勝用勝丨丨疑曹唐劉晨阮肇遊天台詩丨丨不省生前事水木空夢後身李山甫)
(寒食詩萬井樓臺疑繡畫九原珠翠似丨丨臨又送職方王郎中吏部到員外歸省男詩雲開日月青瑣風)
(卷丨丨上紫微種羅𨼆寄西華黃煉師詩羽客昔時留篠簜故人今又丨丨杜荀鶴送友人入關詩仙島)
(丨丨通鶴信早春雷雨與龍期里翁洮枯木詩有根盤水石無葉接丨丨黃滔延福居詩眼前道路無心)
(覓象外丨丨有句通棉又寄羅浮山道者詩泉石暮含朱槿晝丨丨冬閉木温韋莊袁州詩丨丨盡入新)
(詩卷郭邑閒開古畫圖丨泠默宿九華化成寺莊詩明朝更躡層霄去誓共丨到老閒靈一題黃公陶翰)
(别業詩丨丨洞裏無雞犬風雨材間有鬼神有金地藏送童子下山詩好去不須頓下淚老僧相伴丨丨)
(濤已懷華頂道人詩無人觸牀榻滿屋貯丨丨君貫休晚望詩丨丨濃浸海川岳闊連天又上杜使詩丨)
(丨色擁牆禾黍香侵郭中陸游初夏野興詩得意丨丨不諱窮一庵聊寄寂寥許衡病中雜言千里丨丨)
(山障曉一竿風月野橋春好倪瓉次韻郯九成見寄詩殘生竟抱丨丨癖事猶傳海岳圖)
煙靄(無名氏慈竹賦崇柯振而丨丨生繁葉動而風飇起唐德宗重陽日即事詩令節曉澄霽四郊丨)
(丨空東趙冬曦遊㴩湖詩丨丨夕微濛幽灣賞未窮潮岑參歸發犍為至泥溪舟中詩丨丨吳楚連泝沿)
(海通惠風)(韋紆賦得風動萬年枝詩嫩葉含丨丨芳柯振禇載月詩星斗披離丨丨收玉蟾蜍耀海東頭)
(方許彬尋白石山人澗詩莓苔深峭壁丨丨積層崖處干中秋月詩凉宵丨丨外三五玉蟾秋羅隠寄)
(默師詩香爐丨丨虎溪月終棹鐵船尋惠休中陸游春晚出遊詩三千年事一炊頃窆石嵯峨丨丨朱德)
(潤仙山圖為趙彦昭賦詩霞光隠映山長在寰海茫茫隔丨丨)
煙露(素問帝曰願聞同化何如岐伯曰風温春化同熱曛昏火夏化同勝與復同燥清丨丨秋化同雲雨昏暝)
(埃長夏化同寒氣霜雪冰冬化同此天地五運六氣之化更用盛衰之常也江淹為蕭上銅鐘芝草衆瑞表)
(業藹鴻經則丨丨呈炤精昭景緯則川岳發華翠王筠國師草堂寺智者約法師碑銘軒瞰蒼波窗承嶺須)
(枕丨丨掔持光景頭杜甫種竹詩歴歴羽林影疎疎丨丨姿韋應物黿山神女歌蕙蘭瓊芳積丨丨碧窗)
(松月無冬春余李益蓮塘驛詩楚女肌髮美蓮塘丨丨滋温庭筠昔自西濱得蘭數本移蓺於庭詩賞際)
(林壑近泛餘丨丨清秋許渾山齋秋晚詩殘月皓丨丨掩門深竹齋吳融園詩惆悵擷芳人散盡滿園丨)
(丨蝶高飛凉司空圖楊柳枝詩煩暑若和丨丨裛便同佛手灑清曹唐小遊仙詩芝蕙芸花爛漫春瑞香)
(丨丨濕衣巾)
煙雪(畫鑒郭熙河陽人宗李成善得丨丨出没峯巒隠顯之態劉長卿寄許尊師詩獨上雲梯入翠微)
(蒙蒙丨丨映巖扉)
煙霰(吕巖說靈茅賦丨丨之所蕩拂昆蟲之所翳蒙)
煙霜(齊書樂志絜誠底孝孝感丨丨居劉允濟明堂賦下臨星雨旁控丨丨杜甫移東屯茅屋詩丨)
(丨淒野日秔稻熟天風曇盧綸玫瑰花詩獨鶴寄丨丨雙鸞思晚芳姚合過花寳上人院詩丨丨同覆屋)
(松竹雜成林)
煙虹(賀朝宿香山閣詩軒窗閉潮海枕席拂丨丨下丁仙芝和薦福寺英公新搆禪堂詩果藥羅砌丨)
(丨垂戶前湖李白東武吟君王賜顔色聲價凌丨丨常建中晚霽詩丨丨落鏡中樹木生天際)
煙山(明一統志丨丨在常州府宜興縣西南三十里諸峯環峙西曰碧雲南曰羅漢北曰雞籠西北曰紫)
(雲漠范成大題山水横卷詩丨丨漠水漫漫老柳知秋渡口寒)
煙嶠(韋應物驪山感懷詩日出丨丨綠氛氲麗層甍)
煙嶂(范成大煙江疊嶂詩水空發聲夜鏜鎝中有晴江丨丨疉虞堪朱叔仲山水引東家幀子高丈尋)
(落筆唯嗔丨丨小)
煙峯(唐太宗春日登陜州城詩丨丨高下翠日浪淺深明)
煙岑(宋之問太平公主山池賦丨丨水涯繚繞逶迤翠蓮瑶草的皪分披韋嗣立奉和九日幸臨渭亭)
(登高應制詩帷宫壓水岸步輦入丨丨)
煙嶼(徐彦伯擬古詩遥裔丨丨鳴雙影旦夕同頎張九齡湘中作丨丨宜春望林猿莫夜聽李與諸)
(公游濟瀆泛舟詩淹留悵言别丨丨夕微濛杜牧後池泛舟詩夕風飄度曲丨丨隠行舟)
煙岡(喻鳬遊北山寺詩丨丨影畔寺游步此時孤)
煙岫(圖繪寳鑑杜楷作枯木斷崖雲崦丨丨之態思致頗遠江淹栟櫚頌丨丨相珍雲壑共寶沈約)
(循役朱方道路詩江移林岸微巖深丨丨複雲寺三門避暑詩始投清凉宇門植丨丨表)(李益法張祜題)
(道光上人山院詩火田生白菌丨丨老青杉)
煙嶺(李白詩丨丨迷高跡雲林隔太虚猿蘇軾再遊徑山詩雪窗馴兔元不死丨丨寒苦難捉)
煙峽(吳融憶猿詩静含丨丨凄凄雨高弄霜天嫋嫋風)
煙島(李頎送皇甫曾遊襄陽山水詩風流滿今古丨丨思微茫李紳趨翰苑遭誣搆詩丨丨深千瘴滄)
(波淼四隅頃夕陽川)(趙嘏憶山陽詩城礙十州丨丨路寺臨千張喬宿江叟島居詩一家丨丨隈竹裏夜)
(窗開皎又贈友人詩待月夜吟丨丨客憶雲閒訪翠微僧然古别離詩孤舟畏狂風一點宿丨丨僧鸞)
(苦熱行丨丨搏鵬嚲雙翅羲和赫怒強總轡)
煙塢(錢起春郊詩水透冰渠漸有聲氣融丨丨晚來鳴杜牧題宣州開元寺詩南朝謝脁城東吳最深)
(處亡國去如鴻遺寺藏丨丨丨王禹偁詩地接清淮足佳致水村丨是魚鄉)
煙壘(李紳到宣武詩丨丨風調角秋原雨洗兵)
煙磴(王勃長柳詩晨征犯丨丨夕憩在雲關苔林滋宴韋侍御新亭詩丨丨披青靄風筵藉紫杜牧)
(朱坡詩自笑卷懷頭角縮歸盤丨丨恰如蝸)
煙嵐(圖畫見聞誌僧巨然善為丨丨氣象山川高曠之景林泉高致真山水之丨丨四時不同春山澹)
(冶而如笑夏山蒼翠而如滴秋山明淨而如妝冬山慘淡而如睡畫見其大意而不為刻畫之迹則丨丨之景)
(象正矣酒又秋有秋晚丨丨秋山晚意秋山晚照秋晚平遠經禦魑魅於丨丨轉炎荒為淨土宋之問)
(江亭晚望詩浩渺浸雲根丨丨出遠村重戴叔倫聽霜鐘詩髣髴丨丨隔依稀巖嶠重元稹夸州宅詩繞)
(郭丨丨新雨後滿山樓閣上燈初丨劉禹錫送國子令狐博士赴興元覲省詩山中花𢃄丨晚棧底江涵雪)
(水寒廻李紳却望無錫芙蓉湖詩水寬山遠丨丨迥柳岸縈在碧流朱慶餘送元處士遊天台詩樹列丨)
(丨春更好溪藏冰雪夜偏明曹李咸用題王氏山居詩簷有丨丨色地多松竹風唐贈南岳馮處士詩丨)
(丨晚過鹿裘濕水月夜明山舍虚隐李山甫早秋山中詩丨丨出澗底瀑布落牀頭羅湘中贈范鄖詩雲)
(外鴛鴦非故舊眼前膠漆似丨丨)
煙鬟(韓愈題炭谷湫祠堂詩祠堂像侔真擢玉紆丨丨蘇軾送程七表弟知泗州詩淮山相媚好曉鏡)
(開丨丨長又凌虚臺詩落日銜翠壁暮雲點丨丨李思訓江絶島圖詩峩峩兩丨丨曉鏡開新妝)(又羅)
(鄴聞友人入越幕詩稽嶺春生酒凍銷丨丨紅袖恃嬌嬈)
煙塵(毛詩正義序卜商闡其業雅頌與金石同和秦政燎其書簡牘與丨丨共盡宋史吳育傳今二蕃)
(自鬭鬭久不觧可觀形勢乘機立功萬一過計亟納元昊臣恐契丹窺兵趙魏朝廷不得元昊毫髮之助而太)
(行東西且有丨丨之警矣驚梁昭明太子七契當朝有仁義之睦邊境無丨丨之岑參輪臺歌戍樓西望)
(丨丨黑漢兵屯在輪臺北錦杜甫西山詩丨丨侵火井雨雪閉松州又為農詩里丨丨外江村八九家)
(韋應物送常侍御却使西蕃詩本是諸生守文墨今將匹馬静丨丨皇甫曾送李中丞詩酬恩看玉劒何處)
(有丨丨詩戴叔倫晚望詩杉竹何年種丨丨此地分休翁洮夏大野丨丨飄赫日高樓簾幕逗薰風貫)
(送吏部劉相公除東川詩山川無草木烽火沒丨丨)
煙壒(元稹玉泉道中作谷深丨丨淨山虚鐘磬長又冬夜詩浩露丨丨盡月光間有餘)
煙埃(後漢書董卓傳贊方夏崩廢皇京丨丨隂内實物化充成丨丨朦鬱見於厚土)(素問至李白望)
(黃鶴樓詩金竈生丨丨玉泉祕清謐碧無可中秋臺看月詩海雨洗丨丨月從空來)
煙沙(陳子昂入峭峽安居谿伐木詩丨丨分兩岸露島夾雙州)
煙畦(陸游夢歸詩雲崦鉏畬粟丨丨挽野蔬菘又燈下小酌詩尚覬身強健丨丨擷芥)
煙野(温庭筠早春滻水送友人詩青門丨丨外渡滻送行人)
煙塗(鮑照凌煙樓銘積清風路含彩丨丨)
煙徑(陸龜蒙詩丨丨水涯多好鳥竹牀蒲椅但高僧詩張喬謝公亭懷古詩謝家丨丨長莓苔黃溍)
(丨丨月明瑶草歇石壇露冷碧桃稀)
煙墟(王勃九成宫東臺山池賦驟冲情於月道飛峻賞於丨丨)
煙郊(王泠然初月賦出丨丨而漫漫映江浦之亭亭路袁暉奉和聖製答張說扈從南出雀鼠谷詩石)
(行將盡丨丨望忽開)
煙郭(皮日休初夏遊楞伽精舍詩越舼輕似萍漾漾出丨丨)
煙磧(何景明渡瀘賦丨丨下月隂岸積霜寒党懷英傷秋詩謫仙曾來釣丨丨想見夕陽影隻)
煙墅(皎然奉酬李中丞洪湖州西亭即事詩樵子逗丨丨漁翁宿沙汀)
煙路(錢起寄張道士詩丨丨難再期焚香空歎息范張仲素緱山鶴詩迢迢丨丨逸奮翮詎能攀成)
(大詩蘋芷連丨丨)
煙塞(鮑照還都口號隂沈丨丨合蕭瑟凉海空)
煙浦(李庾西都賦戶閉丨丨家藏畫舟凉李紳憶至鞏縣河宿待家累追懷詩今來憶事風晚丨丨空)
(悲黃菊花曲李賀釣魚詩為看丨丨上楚女淚沾裾楊王建泛水載酒入丨丨方舟泛綠波蘇軾再和)
(公濟梅花詩盈盈解珮臨丨丨脈脈當壚傍酒家陸游夜泛蜻蜓浦詩丨丨漁歌斷蘆洲鬼火明)
煙海(晁補之北渚亭賦其下陂湖汗漫葭蘆無畔菱荷荇藻蘅荃杜茝衆物居之浩若丨丨陸游我夢)
(詩我夢入丨丨初日如金鎔啟又狂歌詩挂帆直欲入丨丨策馬猶堪度雲棧高詩冷風幾度引舟廻宛)
(似蓬萊隔丨丨)
煙江(陸游遥夜詩丨丨新雁下竹塢暗螢流)
煙渭(鄭谷詩霜秦聞雁早丨丨認帆遲)
煙渚(孟浩然宿建德江詩移舟泊丨丨日暮客愁新杜牧寄李播評事詩春來丨丨上幾淨雪霜毫)
(鮑溶章華宫詩丨丨南鴻呼曉羣章華宫娥怨行雲倪陸游夜坐詩驚鴻避弋鳴丨丨斷角凌風上雪雲)
(瓚題畫贈九成詩把酒風雨至論詩丨丨前)
煙塘(明一統志丨丨在永州府城東北一百餘里其深莫測孫逖淮隂夜泊詩永夕臥丨丨蕭條天一)
(方)
煙岸(鄭谷灞上詩柳絲牽水杏房紅丨丨人稀草色中韋莊詩馬嘶丨丨柳隂斜東去關山路轉賖)
(張翥登六和塔詩江上浮圖快一登望中丨丨是西興)
煙陂(陸游自和詩霜野挾弓朝射雁丨丨吹笛暮呼牛)
煙洲(江淹為蕭太傅謝侍中敦勸表臣不能遵丨丨而謝岐伯迎雲山而揖許由激昂榮華之間沈潛珪)
(組之内光飾既超寵靈亦遠)
煙津(陸游竝山東南閒步至野人吳氏居乃歸詩梅送冷香横雪岸雁翻孤影下丨丨又初秋山中作)
(詩姥嶺蹇驢尋雪徑娥江孤艇繫丨丨)
煙溪(林泉高致水有四溪濺樸松石濺樸雲嶺飛泉雨中瀑布雪中瀑布丨丨瀑布遠水鳴榔雲溪釣艇)
煙浪(劉禹錫酬馮舍人宿衛贈别詩白首相逢處巴江丨丨深温庭筠和友人盤石寺逢舊友詩月溪)
(逢遠客丨丨有歸舟巴李羣玉南莊春晚詩草暖沙長望去舟微茫丨丨向丘皮日休釣侣詩丨丨濺篷)
(寒不睡更將枯蚌點漁燈東又練瀆詩流蘇惹丨丨羽葆飄巖谷胡曾五湖詩上高山望五湖雪濤丨丨)
(起天隅瀁貫休晚泊湘江作詩丨丨秋色高吟似有鄰)
煙液(齊書禇伯玉傳禇先生從白雲遊舊矣古之逸民或留慮兒女或使華隂成市而此子索然惟朋松)
(石介於孤峯絶嶺者積數十載近故要其來此冀慰日夜比談討芝桂借訪荔蘿若已窺丨丨臨滄洲矣)
煙冰(新論情出扵性而情違性慾出扵情而慾害情情之傷性性之妨情猶丨丨之與水火也)
煙汀(宣和畫譜崔白丨丨曉雁四景杜荀鶴鸕鷀詩一般毛羽結羣飛雨岸丨丨好時陸游秋雨北)
(榭作詩飄零露井無桐葉斷續丨丨有雁羣)
煙壑(張說再使蜀道詩丨丨爭晦深雲山共重複)
煙潯(謝莊七夕夜詠牛女應制詩容裔泛星道逶迤濟丨丨)
煙渡(陸游小閣納凉詩縱輸丨丨横孤艇也勝京塵暗九衢)
煙濤(黃滔出京别同年詩一枝仙桂已攀援歸去丨丨浦口村又送人往蘇州覲其兄詩闔閭城外越)
(江頭兩地丨丨一葉舟)
煙水(明一統志丨丨亭在九江府甘棠湖隄上周敦頤子司封郎官夀建取山頭水色薄籠煙之義為名)
(微又丨丨堂在汝寧府光山縣治西茫似隔乎丨丨邐迤半臨扵井邑)(徐元弼靈囿賦孟浩然送袁十)
(嶺南尋弟詩蒼梧白雲遠丨丨洞庭深韋李白金門答蘇秀才詩身世如兩忘從君老丨丨應物登蒲塘)
(驛沿路見泉谷村墅詩丨丨依泉谷川陸散樵漁日李嘉祐送皇甫冉詩江臯盡日唯丨丨君向白田何歸)
(高元稹寄贈薛濤詩别後相思隔丨丨菖蒲花發五雲劉禹錫白舍人見酬拙詩詩丨丨五湖如有伴猶)
(應堪作釣魚翁然李紳却渡西陵别越中父老詩漸舉雲帆丨丨闊杳鳧雁各西東王建題東華觀詩路)
(盡丨丨外院門題上清生念寧向閒人道所之)(杜牧題桐葉詩三吳丨丨平温庭筠利州南渡詩誰解乘)
(舟尋范蠡五湖丨丨獨忘機丨李咸用同友人登庾樓詩六代風光無問處九條丨但凝愁方干題嚴子)
(陵祠詩蒼翠雲峯開俗眼泓澄丨丨沒塵心尊皮日休和魯望看壓新醅詩五湖丨丨郎山月合向前問底)
(名晚李中詩酒罷河橋帆開丨丨深)
煙波(宣和畫譜崔白丨丨鷺鵲二丨丨羣鷺一守明一統志丨丨館在寧波府城東二十里宋郡吳榘)
(建難王勃採蓮賦與子之别丨丨望絶念子之寒江山路宋之問秋蓮賦海沂兮江沱萬里兮丨丨王)
(十朋蓬萊閣賦風樵航葦往來乎鷗鷺之鄉欸乃乎丨丨之裏唐太宗執契静三邊詩丨丨澄舊碧塵火息)
(前紅鶴劉希夷江南曲洄泝經千里丨丨接兩鄉灝黃樓詩日暮鄉關何處是丨丨江上使人愁)(崔孟)
(浩然夜泊牛渚趁薛八船不及詩浦溆嘗同宿丨丨忽間之劉長卿送孔巢父赴河南軍詩江南相送隔丨)
(丨况復新秋一雁過盧李白鳴雁行連行接翼往復還客居丨丨寄湘吳綸赴池州拜覲舅氏留上考功)
(郎中舅詩應憐失行雁霜霰寄丨丨蔚孟郊湘妃怨玉珮不可親徘徊丨丨夕元稹招錢章看山詩人間)
(還有大江海萬里丨丨天上無錫吕温衡州早春詩丨丨千萬曲不辨嵩陽道劉禹淮隂行丨丨與春草)
(千里同一色百又送鴻舉遊江南詩丨丨浩淼魚鳥情東去三千三里李紳過荆門詩荆江水闊丨丨轉)
(荆門路繞山蔥蒨街鮑溶悲湘靈詩霜露結瑶華丨丨勞玉渚李商隠西池館詩疎簾留月魄珍簟接丨)
(丨題皮日休縹緲峯詩丨丨噴䏎骨雲壑闐心胷送張喬靈山寺詩一宿秋風裏丨丨隔擣衣崔塗道)
(士于千齡遊南岳詩猨狖瀟湘樹丨丨屈宋祠丨皎然題周諫别業詩若訪禪齋遥可見竹窗書幌共丨)
(陸游自詠詩孤艇渺丨丨衡門暗薜蘿頫又真珠園雨中作丨丨蘸山脚濕翠到闌邊趙孟黃清夫秋江)
(釣月圖詩塵土染人衣袂丨丨著我船窗為問行歌都市何如釣月秋江)
煙火(史記律書丨丨萬里可謂和樂者乎天後漢書祭彤傳彤字次孫早孤以至孝見稱遇下亂野無)
(丨丨而獨在冢側每賊過見其尚幼而有志節皆奇而哀之宋史職官志有逐路兵馬都監兵馬監押掌丨)
(丨公事捉捕盜賊大又曹翰傳詔督役開南河自雄逹莫以通漕運議築隄以捍之翰遣徒數萬伐巨木扵)
(漢境遣騎五授五色旗為斥候前遇丘陵水澤寇賊丨丨則各舉旗以為應吕覽山雲草莽水雲角&KR3795;旱雲)
(丨丨雨雲水波無不皆類其所生以示人詠王粲從軍詩四望無丨丨但見林與丘盧象送祖詩東原多)
(丨丨北澗隐寒暉曙孟浩然李少府與楊九再來詩丨丨臨寒食笙歌逹鐘韋應物答僴奴重陽二甥詩)
(貧居丨丨濕歲熟棃棗繁詩杜甫赤谷詩悄然村墟迥丨丨何由追又秦州雜丨丨軍中幕牛羊嶺上村)
(覽鄭紹遊越溪詩訪泊隨丨丨迷途視斗牛日張良璞史詩舜曲丨丨起汾河珠翠明王建秋送杜虔)
(州詩野驛丨丨濕路人消息狂稹獨孤及太行苦熱行炎雲如丨丨溪谷恐將竭元緣路行丨丨遥村落)
(桑麻隔稻畦丨丨是人家)(劉禹錫竹枝詞山上層層桃李花雲間柳宗元放鷓鴣詞羽毛摧折觸籠籞丨)
(丨煽赫驚庖廚土李正封洛陽清明日雨霽詩千門尚丨丨九陌無塵李紳憶登棲霞寺峯詩香印丨丨)
(息法堂鐘磬餘雪鮑溶山中冬思詩晨興動丨丨開雲伐冰溪杜牧中書懷詩孤城大澤畔人疎丨丨微)
(韋蟾題僧壁詩一竹横簷挂淨巾竈無丨丨地無塵唐彦謙毘陵道中詩丨丨誰開寒食禁簪裾那復麗)
(人行貫黃滔寄鄭縣李侍御詩古縣新丨丨東西入客詩休春晚書山家屋壁詩柴門寂寂黍飯馨山家)
(丨丨春雨晴微陸游自若耶溪舟行杭鏡湖而歸詩換馬亭前丨丨鬭牛橋畔行人稀趙孟頫登飛英塔)
(詩千里湖山秋色淨萬家丨丨夕陽多間王逢仙茅塢詩天風來海外丨丨落人)
煙燎(文心雕龍暨扵暴秦烈火勢炎崑崗而丨丨之毒不及諸子逮漢成普思子政讎校扵是七略芬菲)
(九流鱗萃殺青所編百有八十餘家矣佶沈約南郊恩詔升丨丨扵穹昊致精誠扵太一包祀雨師樂章)
(迎乾德祈歲功乘丨丨儼從風)
煙燼(庾信賀新樂表經綸圖籍校讎丨丨柳杜甫詩逆見冥漠隨丨丨卿家兄弟功名震宗元自衡)
(陽移桂十餘本植零陵所住精舍詩火耕困丨丨薪采久摧剝)
煙燄(齊書禇淵傳性和雅有器度不妄舉動宅嘗失火丨丨甚逼左右驚擾淵神色怡然索轝來徐去)
(南史傅琰傳母喪鄰家失火延燒琰屋抱柩不動鄰人競來赴救乃得俱全琰股髀之間已被丨丨北史來)
(護兒傳高智慧據江南反護兒以輕舸數百直登江岸襲破其營因縱火丨丨漲天賊顧火而懼一鼓破之)
(五代史前蜀世家僖宗移幸興元李昌符焚棧道建控僖宗馬冒丨丨中過宿阪下中黃真經注華胥國内)
(人無少長衣食自然不知丨丨勞計之勤不識耕桑農養之苦所思甘腝隨意自生百味珍羞盈滿堂殿遯)
(齋閒覽有孫供奉者火發扵堂乳母直穿丨丨中出身不焦灼嬰兒尚眠不覺人問之答曰避火當瞑目認路)
(徑直趨出若目開則氣悶必倒我用此故出狀隨手雜錄錢王有外國所獻頗眩伽寳其方尺餘其如水精)
(云可厭十里火殃乃置於龍興寺佛髻中餘杭數回禄而龍興不可近也有盜嘗焚其殿柱木悉灰燼而丨丨)
(竟不熾將揮麈後錄贊寧續傳云開寶末江州圓通寺有客僧寂滅袒背以示其徒有雕青李重進三字云)
(我即其人脫身丨丨至扵今日火張謂長沙失火後戲題蓮花寺詩樓殿縱隨丨丨去中何處出蓮花曹)
(唐三年冬大禮詩禁火曙然丨丨褭宫衣寒拂雪花輕)
煙色(江淹山中楚辭丨丨閉兮喬木橈嵐氣闇兮幽篁難王灣奉使登終南山詩丨丨松上深水流山)
(下急待馬祖常追和許渾遊溪夜回韻詩直月痕侵石塢還期丨丨認柴關)
煙態(李商隐詠木蘭詩波痕空映韈丨丨不勝裾頭南唐後主詩多謝長條舊相識強垂丨丨拂人)
煙采(柳惲擣衣詩泛豔廻丨丨淵旋龜鶴文吳吳萊園丁縛花詩縈廻挾丨丨刻剝獻雨瘢景奎十)
(二月樂辭綠綃窗戶弄晴曦柳條迎臘含丨丨)
煙容(劉因横翠樓賦序朝暉夕隂丨丨雨態如萬物供四時而無窮也張祜題陸敦禮山居伏牛潭詩)
(日彩沈青壁丨丨静碧潭)
煙氣(宋書符瑞志魯哀公十四年孔子夜夢三槐之間豐沛之邦有赤丨丨起乃呼顔淵子夏往視之)
(宋史高昌國傳北廷北山中出碙砂山中嘗有丨丨涌起無雲霧至夕光燄若炬火照見禽鼠皆赤采者著木)
(底鞵取之皮者即焦丨隋遺錄建迷樓擇下俚稚女居之爇名香扵四隅丨霏霏常若朝霧未散默記伐)
(江南大將獲李後主寵姬夜見燈輒閉目云丨丨易以蠟燈亦閉目云丨丨愈甚曰然則宫中未嘗點燭耶云)
(宫中本閣每至夜則懸大寳珠光照一室如日中也至江淹閩中草木頌長入丨丨永參鸞螭崔立之南)
(隔仗望含元殿香爐詩隔仗爐光出浮霜丨丨翻蕩李嶠春日侍宴幸芙蓉園應制詩丨丨籠青閣流文畫)
(橋暗元稹生春詩星圍分陌丨丨滿晴風)
煙氛(杜甫白水縣崔少府十九翁高齋詩丨丨藹崷崒魍魎森慘戚張少博雪夜觀象闕待漏詩丨丨)
(初動色簪珮未分形)
煙光(韋執中白雲無心賦摇颺縈空滅丨丨扵遠嶠輪囷委地雜波景扵遥川沈佺期春夜宿直詩丨)
(丨章奏裏紛向夕郎飛盡離宫暮丨丨起夕流)(孫逖進船泛洛水應制詩興孟浩然夏日浮舟過陳大水)
(亭詩幽賞未云徧丨丨奈夕何春杜甫後遊詩野潤丨丨薄沙暄日色遲戴叔倫早曲垂楊摇絲鶯亂啼)
(褭褭丨丨不堪翦又元稹飲致用神麴酒詩雪映丨丨薄霜涵霽色泠遣春詩丨丨垂碧草瓊脈散纖雲)
(南秦滔玉天街詩丨丨正入山色氣勢遥連北闕春)
煙景(宋史李宥傳祖成五代末以詩酒遊公卿間善摹寫山水至得意處疑非筆墨所成人欲求者先為)
(置酒酒酣落筆丨丨萬狀世傳以為寳夜又朱昂傳睇丨丨兮飄飄心懸旌兮摇摇李白春宴桃李園序)
(陽春召我以丨丨大塊假我以文章綺賦含江天之霽潤籠丨丨之虚明)(韋充餘霞散成江淹惜晚春詩)
(丨丨抱空意蘅杜綴幽心鴻張九齡巫山高樂府巫山與天近丨丨長青熒盧一金碧潭詞翠相鮮兮金)
(碧潭霜天洞兮丨丨涵希沈佺期過蜀龍門詩我行當季月丨丨共春融劉夷江南曲丨丨無留意風波)
(有異潯參韋應物遊靈巖寺詩吳岫分丨丨楚甸散林丘岑登嘉州凌雲寺詩迥曠丨丨豁隂森椶柟稠)
(林李益合源溪期張計不至詩微波淡澄夕丨丨含虚崔護五月水邊柳詩似醉丨丨凝如愁月露泫)
(歐陽詹題秦嶺詩悠悠丨丨兩邊意蜀客秦人各斷腸劉禹錫楊柳枝詞揚子江頭丨丨迷隋家宫樹拂金)
(堤倚張賈答張祕書贈馬詩任追丨丨騎仍醉知有文章便成方干送道上人遊方詩丨丨隨人别風姿)
(與物閒崔鄭谷郊墅詩畫成丨丨垂楊色滴破春愁壓酒聲塗春夕詩自是不歸歸便得五湖丨丨有誰)
(争)
煙閣(王棨白雪樓賦掩露臺之高峙軼丨丨之孤標丨韋應物始除尚書郎别善福精舍詩明晨下丨)
(白雲在幽谷萎吕温歲暮寄晉州李六協律詩雲雨沛蕭艾丨丨雙蕤司空圖榜下詩春風漫折一枝桂)
(丨丨英雄笑殺人)
煙宫(張說奉和聖製温泉言志應制詩湯池薰水殿翠木暖丨丨)
煙殿(徐陵河東康簡王墓誌王洛北占墳河南除道葭悲丨丨之聲劔動風塵之氣)
煙樓(李嶠韋嗣立山莊應制詩石磴平黃陸丨丨半紫虚)
煙舍(李商隐子初郊墅詩亦擬村南買丨丨子孫相約事耕耘)
煙闕(沈諒策對瞻璚臺之穆然預丨丨而伏對峯陳諷華山為城賦宿霧市之氣尚疑丨丨聳蓮之色)
(不讓文陴)
煙臺(謝莊自潯陽至都集道里名為詩稽榭誠淹留丨丨信遐臨)
煙院(杜牧池州送孟遲先輩詩丨丨松飄蕭風廊竹交戛)
煙寺(水經注武周川水又東轉逕靈巖南鑿石開山因崖結構真容巨壯世法所締山堂水殿丨丨相望)
(林淵錦鏡綴目新眺杳陸游晚行舍北詩東村隔丨丨杳送鐘聲)
煙窗(李白登海岡詩丨丨引薔薇石壁老野蕨埽皮日休懷章來二上人詩平鋪風簟尋琴譜淨丨丨)
(著藥方)
煙扉(陳師道詩山門開丨丨禪房閉岑寂詩陸游南堂脊記乃已三十年偶讀之悵然有感沙逕雨餘)
(留鳥跡柴門日落鎻丨丨)
煙檻(杜牧閫角詩曉樓丨丨出雲霄景下林塘已寂寥)
煙柱(杜甫火詩風吹巨燄作河櫂騰丨丨)
煙甍(岳飛東松寺題記三山環聳勢凌碧落萬木森鬱密掩丨丨)
煙壁(張喬經九華山費徵君故居詩丨丨曾行處青雲路不通)
煙梯(劉得仁和段校書冬夕寄題廬山詩丨丨緣薜荔嶽寺步欹危)
煙斥(淮南子相地形處次舍治壁壘審丨丨居高陵舍出處此善為地形者也)
煙邨(李綱梅花賦含芳雪徑擢秀丨丨亞竹籬而絢彩映柴扉而斷魂白居易詩水市通闤闠丨丨混)
(軸轤林李商隐杏花詩吳王採香徑失路入丨丨徑黃滔送寬下第東歸詩又得新詩幾章别丨丨竹海)
(濤聲肥齊已送唐禀正字歸萍川詩丨丨蔬飲淡江驛雪泥陸游泛舟詩草徑牛羊下丨丨鸛鶴號又)
(初春雜興詩山崦巨然畫丨丨摩詰詩第李俊民千里江山圖詩憑誰試向行人問水郭丨丨幾程趙長)
(卿詞丨丨燈火晚江浦畫難成)
煙莊(盧照鄰懷仙引曲復曲兮丨丨䆳行復行兮天路長)
煙墩(劉詵瑞蓮賦丨丨增姸露墅助媚)
煙幕(皮日休齊梁怨别詩芙蓉泣恨紅鉛落一朵别時丨似丨)
煙樹(孟浩然閒園懷蘇子詩鳥過丨丨宿螢傍水軒飛又夜歸鹿門山歌鹿門月照開丨丨忽到龐公)
(棲隠處盧李白詩霜落荆門丨丨空布帆無恙挂秋風又和侍御曲青蘿嫋嫋挂丨丨白鷗處處聚沙堤)
(成韋應物黿頭山神女歌蒼蒼丨丨閉古廟中有蛾眉水仙又登寳意寺上方舊遊詩翠嶺香臺出半天)
(萬家丨丨滿晴川峒王建别自栽小樹詩橋上車馬發橋南丨丨開崔登潤州芙蓉樓詩丨丨臨沙静雲)
(帆入海稀禹李賀漢唐姬飲酒歌玉堂歌聲發芳林丨丨隔劉錫賀武中丞秋日寄懷簡諸僚故詩吏散)
(秋庭寂鳥啼丨丨深州李紳却入泗口詩丨丨寂寥分楚澤海雲明滅滿揚杜牧題宣州開元寺水閣閣)
(下宛溪夾溪居人詩惆悵無因見范蠡參差丨丨五湖東薛能楊柳枝詞和花丨丨九重城夾路春隂十萬)
(營秋司空圖攜仙籙詩仙凡路阻兩難留丨丨人間一片高蟾灞陵亭詩明日灞陵新霽後馬頭丨丨綠)
(相迎翻方干陽亭言事詩去鳥豈知丨丨遠驚魚應覺露荷皮日休茶籯詩歇把傍雲泉歸將挂丨丨)
(又寺鐘暝詩重擊蒲牢㟏山日冥冥丨丨覩棲禽蘇黃滔催妝詩丨丨迥垂連蔕杏綵童交捧合歡杯軾)
(次韻劉景文登介亭詩西湖真西子丨丨畫眉目欲陸游小雨泛鏡湖詩菱歌嫋嫋遥相答丨丨昏昏淡無)
(留張建詩風帘搖曳橋南酒丨丨溟濛渭北天細方回題槃隐高士王子由書齋詩隔江丨丨窗中過海)
(風檣檻外低丨高啓詩雲霄雙闕開黃道丨三宫接翠微)
煙花(華同庾肩吾書品論丨丨落紙將動風采帶字欲飛鮑照拜侍郎上疏枯楊寒炭遂起丨丨謝)
(觀上陽宫望幸賦雖年華不負扵照灼而丨丨暗老扵宫垣陳子昂于長史山池三日曲水宴詩丨丨飛御)
(道羅綺照昆明丨張九齡故刑部李尚書荆谷山集會詩苔石隨人古丨寄酒酣劉希夷歸山詩歸去嵩)
(山道丨丨覆青草稱沈佺期答魑魅代書寄家人詩丨丨能獻賦泉石每觴李白上皇西廵歌萬國丨丨)
(隨玉輦西來添作錦江春秦杜甫傷春詩關塞三千里丨丨一萬重又清明詩城樓閣丨丨裏漢主山河)
(錦繡中劉又洗兵馬詩青春復隨冠冕入紫禁正耐丨丨繞長卿上巳日越中與鮑侍御泛舟耶溪詩君)
(見漁船時借問前洲幾路有丨丨示韋應物因省風俗與從姪成緒游山水中道先歸寄詩隂壑雲松埋陽)
(崖丨丨媚標李賀蘇小小墓詩無物結同心丨丨不堪翦章孝上浙東元相詩黎庶已同猗頓富丨丨却)
(為相公貧陌温庭筠秋日詩丨丨久蕩搖石澗仍清急陸龜蒙上桑皓齒還如貝色含長眉亦似丨丨貼)
(翎皮日休病孔雀詩丨丨雖媚思沈冥猶自擡頭護翠章碣長安春日詩六宫羅綺同時泊九陌丨丨一)
(樣飛作李咸用途中逢友人詩霄漢何年徵賦客丨丨隨處愁眉張喬贈河南詩友詩山東令族玉無塵)
(裁翦丨丨筆下春搜羅鄴覽陳丕卷詩雪宫詞客燕宫遊一軸丨丨象外韋莊雜感詩魚龍爵馬皆如夢)
(風月丨丨豈有情懷黃滔閨怨詩塞上無丨丨寧思妾顔色趙孟頫秋詩丨丨樓閣西風裏錦繡湖山落)
(照中南又晁公武讀書志唐顔師古撰部丨丨錄載隋宫中故事)
煙松(武平一奉和幸新豊温泉宫應制詩丨丨銜翠幄雪徑繞花源)
煙梧(李賀湘妃詩離鸞别鳳丨丨中巫雲蜀雨遥相通)
煙柏(何景明雨夕行湏臾簷雨亂沾席窗風蕭蕭動丨丨)
煙柳(張仲素春遊曲丨丨飛輕絮風榆落小錢雍李商隐樂遊原詩青門弄丨丨紫閣舞雲松陶天)
(津橋望春詩津橋春水浸紅霞丨丨風絲拂岸斜天韋莊江南送李明府入關詩雨花丨丨傍江村流落涯)
(酒一尊探又鄜州遇寒食城外醉吟雨絲丨丨欲清明韓偓春詩丨丨半眠藏利臉雪梅含笑綻春脣)
(張詠詩虹橋吐飛泉丨丨閉朱閣濺陸游延和殿退朝詩空牆丨丨遥迎馬輦路春泥欲鞾劉鐸詩丨丨)
(千家曉風花百里春津王惲西苑懷古詩彩鳳簫聲徹曉聞宫牆丨丨接龍郭鈺和宋五别後見寄詩從)
(此西園蹤跡少萬絲丨丨鎖春晴)
煙林(江行雜錄光堯聖夀太上皇帝漁父詞薄晚丨丨淡翠微江邊秋色已明輝縱遠柁適天機水底閒)
(雲片段飛譙劉禹錫和竇中丞入容江詩莎岸見長亭丨丨隔麗王惲枯木寒鴉詩錦鳩呼雨丨丨外紅)
(杏香中過一生)
煙條(王涯遊春詞曲江綠柳變丨丨寒谷冰隨暖氣銷)
煙卉(王廷相曲江池醉歌唐帝芙蓉花為苑殿幄香沈丨丨發)
煙蕊(陸龜蒙詩庭前有蝶爭丨丨簾外無人報水筒露曹唐送羽人王錫歸羅浮詩最愛葛洪尋樂處)
(苗丨丨滿山春)
煙杪(張九齡詩絶頂有懸泉喧喧出丨丨鄭谷詩樓臺在丨丨鷗鷺下沙中)
煙梢(曹組艮嶽賦丨丨露篠南無可松詩枝幹怪鱗皴丨丨出澗新陸游書堂壁詩偶有會心成獨)
(笑一林春筍放丨丨)
煙竹(孫逖宴越府陳法曹西亭詩雪梅初度臘丨丨稍迎曛元稹憶楊十二詩日映含丨丨風牽臥柳)
(絲塵鄭谷宣義里舍冬暮自貽詩滿眼埃馳騖去獨尋丨丨翦漁竿)
煙菊(羅鄴秋日留題蒋亭詩回首横塘更東望露荷丨丨倍傷情)
煙苕(陸游蔬食詩陌上丨丨誰采采牆隂風葉正離離)
煙蕨(黃庭堅上蕭家峽詩趁虚人集春蔬好桑菌竹萌丨丨芽)
煙蔬(陸游幽居述事詩蒼爪嫩芽開露茗紅根小把瀹丨丨)
煙莎(鄭谷題興善寺詩丨丨後池水前迹杳難尋)
煙蔦(盧鴻一樾館詞紫巖隈兮青磎側雲松丨丨兮千古色又金碧潭詞泉葩映兮丨丨臨紅灼灼翠)
(隂隂時皮日休江南書情詩他年訪問丨丨暗髟髟)
煙蘿(李白詩惜去愛佳景丨丨欲暝時秀才詩吟詩向月路驅馬出丨丨)(皇甫冉送鄭李商隐詩鶯)
(蝶如相引丨丨不暇攀仙李羣玉詩丨丨拂行舟玉瀨鏘枕席趙嘏早出洞觀詩露濃如水灑蒼苔洞口)
(丨丨密不開丨張喬宿齊山僧舍詩一宿經窗臥白波萬重歸夢隔丨劉滄詩迢遞舊山伊水畔破齋荒)
(徑閉丨丨荀唐彦謙遊南明山詩長嘯出丨丨揚鞭賦歸去杜鶴送項山人歸天台詩不教日月拘身事)
(自與丨丨結野情言皮日休鞠侯詩丨丨為印綬雲壑是提封又新秋懷詩澗鹿從來去丨丨任溷殽)
(貫休寄清泠山道人詩江頭無事也終必到丨丨寄皎然送裴秀才往會稽山讀書詩一身齎萬卷編室丨)
(丨丨朱子詩放懷遺簿領發興託丨丨志又宋史藝文志丨子内真通元歌一卷明一統丨丨洞在江)
(山縣南五里相傳昔有丨丨子者扵此修道故名)
煙蕪(鮑溶沛中懷古詩丨丨歌風臺此是赤帝鄉遊陸游山行詩山鳥啼孤戍丨丨入廢亭又出詩)
(山空野火焚秦篆日淡丨丨徧禹陵)
煙莽(方回石峽書院賦彼金盌之出人間兮孰不樵牧於丨丨)
煙草(韋應物遊南池詩丨丨凝衰嶼星漢泛歸流丨李白鳴臯歌青松來風吹古道綠蘿飛花覆丨)
(李益送人歸岳陽詩丨丨連天楓樹齊岳陽歸路子規啼李商隐晉昌晚歸詩城閒丨丨徧村暗雨雲回)
(李山甫柳詩無賴秋風斗覺寒萬條丨丨一時乾詩黃滔題天王寺詩風篁清却暑丨丨綠無時又雁萬)
(里風霜休更恨滿川丨丨且須疑渚韋莊途中望雨懷歸詩牧豎遠當丨丨立飢禽閒傍田飛貫休秋晚)
(野居詩霜禾連島赤丨丨倚橋枯呼陸游雨中宿石帆山下民家詩雨泥看放鴨丨丨聽牛又初夏行平)
(水道中詩傍水風林鶯語語滿原丨丨蝶飛飛黃又散步至三家村詩記取放翁扶杖處渚蒲丨丨濕昏)
(吳當潯陽舟中詩風波接棹魚龍冷丨丨迷津雁鶩秋)
煙鳥(韋應物林園晚霽詩山多丨丨亂林清風景翻隨温庭筠西江上送漁父詩不見水雲應有夢偶)
(丨丨便成家露陸游秋夜詩丨丨宿沙際螢明草根)
煙鸞(鄭瀆吹笛樓賦雕檐寂寞兮鏤檻堪依隙駟寧廻兮丨丨莫追)
煙鶴(韋應物遊溪詩野水丨丨唳楚天雲雨空)
煙鷺(尹廷高詩冥鴻既寥廓丨丨亦滄浪)
煙鴻(唐太宗秋日即事詩散岫飄雲葉迷路飛丨丨逸杜牧走筆送杜十三歸京詩丨丨上漢聲聲遠)
(驥尋雲步步高)
煙翅(李賀昌谷詩漁童下宵網霜禽竦丨丨)
煙鱗(陶安孔廟賦蹇雕梁之雲翼碧瓦燦乎丨丨)
煙蚊(張養浩夏夜露坐詩水鳥自摶空闊際丨丨常在有無間)
煙姿(雲仙雜記袁豐居宅後有六株梅開時為鄰屋煙氣所爍屋乃貧人所寄豐即圖泥塞竈張幕閉風)
(久之拆去其屋歎曰丨丨玉骨世外佳人但恨無傾城笑耳即使妓秋蟾出比之乃云可與比驅争先然胭脂)
(之徒正當在後)
煙骨(趙麟玉山草堂賦其前則晴嵐蒼蒼丨丨童童)
煙鬢(韓偓詩背人細撚垂丨丨向鏡輕勻襯臉霞神高啓聖姑廟詩淵都羣靈孰為主丨丨翛然一女)
煙像(瑯嬛記張夫人暮年不茹葷日誦彌陀臨卒焚香几上煙宛轉結成一彌陀小像初猶煙色漸覺淡)
(黃遂作真金色眉目若畫一手下垂若今塑接引像衆皆下拜誦佛號丨丨甫消而夫人屬纊矣)
煙啼(李賀昌谷北園新筍詩無情有恨何人見露壓丨丨千萬枝)
煙笠(翁洮漁者詩一葉飄然任浪吹雨蓑丨丨肯忘機)
煙蓑(鄭谷郊原詩丨丨春釣静雪屋夜棋深雨陸游溪上小雨詩埽空紫陌紅塵夢收得丨丨笠身)
(又恩賜龜紫詩兒孫賀罷還無事雨笠丨丨自灌園入陳泰漁父詞君不見長安康莊九復九雨笠丨丨難)
(手)
煙裾(李益避暑女冠詩霧袖丨丨雲母冠碧琉璃簟井冰寒)
煙屩(陳深詩欲從丨丨游)
煙珠(本草梁上塵釋名倒挂塵名烏龍尾丨丨)
煙脂(陸游獨坐遣悶詩玉雪細塵烹瑞草丨丨小把斸靈苗)
煙膠(本草丨丨集解時珍曰此乃熏消牛皮竈上及燒瓦窑上黑土也)
煙墨(水經汶水出太山萊蕪縣原山注汶水出縣西南流又言自入萊蕪谷未出谷十餘里有别谷在孤)
(山谷有清泉泉上數丈有石穴二口入穴丈餘言是昔人居山之處薪㸑丨丨猶存梁簡文帝答湘東王和)
(受試詩書徒以丨丨不言受其驅染紙札無情任其搖襞甚矣哉文之横流一至於此江淹為建平王謝賜)
(石硯等啓方停丨丨永砥學玩仰結聖造伏銘私荷)
煙粉(元史托音色辰傳自王傅六人而下其羣屬有錢糧人匠鷹房軍民軍站營田稻田丨丨千戶總管提舉)
(等官)
煙炭(後漢書夏馥傳馥自翦䰅變形入林慮山中隐匿姓名為冶家傭親突丨丨形貎毁瘁積二三年人)
(無知者)
煙香(温庭筠東峯歌松刺梳空石差齒丨丨風軟人參蕊鄭谷侯家鷓鴣詩江天梅雨濕江蘺到處丨)
(丨是此時)
煙絮(葛長庚詩露花滴翡翠丨丨纏蛟龍)
煙絲(皇甫松楊柳枝詞春入行宫映翠微元宗侍女舞丨丨)
煙機(温庭筠舞衣曲藕腸纖縷抽輕春丨丨漠漠嬌娥嚬)
煙幡(南海古蹟記中宿峽一曰峽山在青遠東山對峙江中南有丨丨嶺唐大歷間哥舒晃叛廣州討晃)
(夢神人謂曰見幡即回及晃平回師山頂有挂旛)
煙節(王逢小遊仙詩雲幢丨丨紫霞裾齊御泠風集步虚)
煙旄(王光庭奉和聖製答張說扈從南出雀鼠谷詩雲騎傳行漏丨丨引從臺)
煙幌(李商隐汴上送李郢之蘇州詩丨丨自應憐白紵月樓誰伴詠黃昏)
煙網(鄭谷春暮詠懷詩五湖丨丨非無意未去難忘國士知陸游湖塘晚眺詩浦色沈丨丨蛙聲入雨)
(鉏)
煙鐘(陸游梅市詩橋横風柳荒寒外月墮丨丨縹緲邊)
煙鼓(鄭谷試筆偶書詩露花春直夜丨丨早朝時)
煙匏(皮日休臨頓為吳中偏勝之地陸魯望居之不出郛郭曠若郊墅余每相訪欵然惜去詩静窗縣雨)
(笠閒壁挂丨丨)
煙箒(司空圖楊柳枝夀杯詞狂風更與回丨丨埽盡繁花獨占春)
煙策(顧雲華清詞九色真龍上漢時願把霓幢引丨丨)
煙帆(盧栯登越王樓詩雲島孤征雁丨丨一葉舟丨皮日休新秋即事詩乞求待得西風起盡挽丨入)
(太湖陸游江樓夜望詩茫茫浦口丨丨遠坎坎城頭漏鼓殘又閒遊詩不須更擬乘風去水有丨丨陸筍輿)
煙棹(甘澤謠身前身後事茫茫欲話因緣總斷腸吳越山川遊已徧却回丨丨上瞿塘司空圖浙上詩)
(從他丨丨更南去休向津頭問去程)
煙駕(陳子昂别中嶽真人序丨丨不逢羽人長往李又題李三書齋詩還丹應有術丨丨共君乘頎)
(送暨道士還玉清觀詩遂此留書客超遥丨丨分丨曹唐蕭史攜弄玉上昇詩豈是丹臺歸路遥紫鸞丨不)
(同飄)
煙馭(歐陽詹回鑾賦爾其靈物既先乘輿乃從雲車丨丨春心日容)
煙舟(孟郊寒江吟丨丨忽自阻風帆不相乘丨鄭谷聞進士許彬罷舉歸睦州悵然寄懷詩丨撐晚浦)
(雨屐翦春蔬)
煙艇(杜甫故僕射相國張公九齡詩再讀徐孺碑猶思理丨丨鄭谷温處士能畫鷺鷥以四韻換之詩)
(得向曉窗閒挂玩雪蓑丨丨恨無遺詩陸游詩丨丨起菱唱水風吹釣絲又病中思出遊丨丨桐江去籃)
(輿剡縣行)
煙銼(孫作謝人送菜詩朝湘出山厨夕煑吹丨丨)
煙爨(後漢書周舉傳遷并州刺史太原一郡舊俗以介子推焚骸有龍忌之禁至其亡月咸言神靈不樂)
(舉火由是士民每冬中輒一月寒食莫敢丨丨老小不堪歲多死者舉既到州乃作弔書以致子推之廟言盛)
(冬去火殘損民命非賢者之意以宣示愚民使還温食扵是衆惑稍觧風俗頗革梁書武帝紀詔僧尼當其)
(地界廣加封固越界分斷水陸採捕遂致細民措手無所自今百姓樵採以供丨丨悉不得禁劇談錄勝業)
(坊北街有三鬟女子居室甚貧與母同卧土榻丨丨不動者往往累日)
煙物(岑參春遇南使遺趙知音詩北風吹丨丨戴勝鳴中園)
煙裏(杜牧村舍燕詩何處營巢夏將半茅簷丨丨語雙雙)
煙中(雲笈七籤太初天中有華景之宫宫有自然九素之氣氣煙亂生雕雲九色入其丨丨者易貌居其)
(丨丨者百變軍盧綸送張郎中還蜀歌塞口雲生火候遲丨丨鶴唳行早來鵠鄂渚清明日與鄕友登頭)
(陀山詩落花風裏數聲笛芳草丨丨無限人)
煙際(蘇轍黃鶴樓賦放田漁扵江浦散牛羊扵丨丨草李嶠綾詩何當畫秦女丨丨坐氤氲王轂春)
(碧色詩嫩葉舒丨丨微香動水濱送皮日休投龍潭詩月中珠母見丨丨楓人出李存倪東江之上元縣)
(主簿詩沙頭丨丨挹征襟嚼盡梅花出短吟)
煙次(孫子行火必有因丨丨必素具注貯火之器燃火之物事事有備如蒿艾荻葦薪芻膏油之類)
煙外(宋史樂志宸遊今不見丨丨落霞明皮高弁春臺晴望詩晴山丨丨翠香蕊日邊新日休和魯)
(望徐方平後聞赦詩金雞丨丨上臨軒紫誥新垂作觧恩又白鷗詩丨丨失羣慙雁鶩波中得志羨鳧鷖)
(又江南書情詩蘚生天竺屐丨丨洞庭帆)
煙青(李蘭天晴景星現賦南有光而霞赤東有色而丨丨合彼氣之郁郁渾此色之冥冥杜牧猿詩月)
(白丨丨水暗流孤猿銜恨叫中秋又陸游冬夜詩孤村月白聞衣杵破竈丨丨煑芋糜今歲六月望後一)
(日立秋比常年凉意差早詩稻陂水白寧憂旱竈突丨丨幸續炊)
煙翠(陳有章幽蘭賦衆英聚集傳香氣而相襲佳色蔥蘢帶丨丨而攢叢岑參峩眉東脚臨江聽猿詩)
(峩眉丨丨新昨夜秋雨洗天盧綸蕭常侍癭柏亭歌松間汲井丨丨寒洞裏圍碁景好元稹感石榴詩綠)
(葉裁丨丨紅英動日華詩皮日休篛笠詩圓似寫月魄輕如織丨丨又煑茶聲疑松𢃄雨餑恐生丨丨)
(高蟾長門怨丨丨薄情攀不得星芒浮豔採無因)
煙赩(李白畫鶴贊紫頂丨丨丹眸星皎)
煙紫(陸游焉耆行焉耆山頭暮丨丨牛羊聲斷行人止)
煙晴(周渭花發上林詩人過香隨遠丨丨色自深羅隐燕詩野㢠雙飛急丨丨對語勞)
煙暝(孟浩然宴包融宅詩丨丨棲鳥迷余將歸白社丨唐彦謙長溪秋望詩柳短莎長溪水流雨微丨)
(立溪頭丨鄭谷寄司勲張員外學士詩丨搔愁鬢春隂賴酒鄉)
煙暖(翁承贊擢探花詩九重丨丨折槐芽自是昇平好物華羅隐香詩沈木良材食柏珍博山丨丨玉)
(樓春詩皎然湯評事衡水亭會覺禪師雪晴松葉翠丨丨藥苗青)
煙寒(張鳳翼中觧山亭賦色淡千封丨丨萬木丨洪希文客中遇寒食詩庭空月淡棃花少㸑冷丨麥)
(飯遲)
煙冷(趙孟頫秋懷詩吳宫丨丨水空流慘淡風雲暗九秋)
煙昏(李紳宿瓜州詩丨丨水郭津亭晚回望金陵若動搖李咸用登樓值雨詩浪猛驚翹鷺丨丨叫斷)
(鴻)
煙晦(宋璟梅花賦丨丨晨昏隂雲畫閟盡駱賓王傷祝阿王明府詩丨丨泉門閉日夜臺空)
煙曙(崔曙嵩山尋馬鍊師不遇詩青溪訪道凌丨丨王子仙成已飛去温庭筠雉場歌茭葉凄凄接丨)
(丨鷄鳴埭上棃花露)
煙春(鄭谷石門山泉詩丨丨雨晚閒吟去不復遠尋皇子陂)
煙朝(杜牧贈漁父詩蘆花深澤静垂綸月夕丨丨幾十春)
煙消(通作銷雲笈七籤紛紛屬乎丨丨淪蹤收扵俗蹊王僧孺初夜文萬累丨丨百災霧滅范成大)
(望海亭賦丨丨塵作棲鳥振翼州黃輝日重光賦窮桑霞錯細柳丨丨駱賓王遊德贈高四詩霧卷天山)
(静丨丨太史空弱霧卷落花輕)(杜審言春日江津遊望詩丨丨垂柳韋應物黿頭山神女歌雲沒丨丨不)
(可期明堂翡翠無人得見人欸乃一聲山水綠)(柳宗元漁翁詩丨丨日出不周繇甘露寺北軒詩水静沙)
(痕出丨丨野火平爐范成大詩雪盡小橋出丨丨千嶂生王磵詩瓦柏子細丨丨閒讀禪經破寂寥)
煙沈(庾信司馬裔神道碑丨丨冰井雨歇雲門浩唐武后享昊天樂章朝壇霧卷曙嶺丨丨胡大漢)
(行火絶丨丨左西極谷静山空右北平)
煙浮(新論雲梯丨丨魯生之巧光蘇味道詠霧詩拂林隨雨密度徑帶丨丨儲羲送丘健至州勅放)
(作時任下邽縣詩歡聲殷河嶽涵蕩非丨丨)
煙曼(李嶠大雲寺碑協氣丨丨休禎雲聚)
煙黏(施肩吾百韻山居詩丨丨薜荔龍䰅軟雨壓芭蕉鳳翅垂)
煙高(文心雕龍不有屈原豈見離騷驚才風逸壯志丨丨山川無極情理實勞金相玉式豔益錙毫)
煙深(杜牧朱坡詩丨丨苔巷唱樵兒花落寒輕倦客歸又獨酌詩丨丨隋家寺殷葉暗相照李咸用)
(廬山詩月好虎溪路丨丨栗里源落郭鈺晚眺詩丨丨薜荔棲烏急風響蒹葭雁鳴)
煙分(王棨白雪樓賦風觸棼楣髣髴雜幽蘭之響丨丨井邑依微聞下里之聲杜牧鍾陵懷舊遊詩白)
(鷺丨丨光的的微漣風定翠湉湉)
煙薄(李咸用冬日喜逢吳價詩垂楊丨丨井梧空千里遊人駐斷蓬)
煙束(姚合寄安陸友人詩丨丨遠山碧霞欹落照紅)
煙廓(張甫花萼樓賦風恬氣隐雨霽丨丨)
煙轉(喬彝幽蘭賦丨丨綠蕙波搖白蘋王僧孺詩散幔輕丨丨)
煙騰(宋書沈攸之傳若夫斬蛟陷石之卒□骼卷鐡之將丨丨飇迅容或驚動左右苟不獲已敢不宣布)
(下情勢水經注西溪水導源火山西北流山上有火井炎上升常若微雷發響以草㸑之則丨丨火發)
煙起(宋書禮志霞凝生闕丨丨成宫臺冠丹光壇浮素靄杜甫送王信州崟北歸詩井屋有丨丨瘡痍)
(無血流晚杜牧秋日詩丨丨藥厨杵聲松院深)
煙霏(劉峻廣絶交論絡繹縱横丨丨雨散膏鮑照河清頌序金枝九莖木禾六刃秀銅池發畝宜以謁)
(薦郊廟和協律吕丨丨霧集不可勝紀月王十朋蓬萊閣賦草木蘢蔥丨丨霧吐席元明三三日宴王明)
(府山亭詩丨丨萬雉花明四郊桂杜甫遣悶詩露裛思藤架丨丨想叢)
煙聚(王融三月三日曲水詩序魚甲丨丨貝胄星羅或盧思道北齊興亡論朝士無賴者亦競相謟媚)
(送婢妾或進子女筐篚苞苴丨丨波屬而韋承慶靈臺賦繁襟霧合而丨丨單思鍼懸縷續)
煙飛(歐陽修黃楊樹子賦日薄雲昏丨丨露滴)
煙籠(畫學祕訣遠景丨丨深巖雲鎻丨杜牧寄題甘露寺北軒詩天接海門秋水色丨隋苑暮鐘聲)
(司空圖楊柳枝夀杯詞大堤時節近清明霞襯丨丨繞郡城韋莊臺城詩無情最是臺城柳依舊丨丨十里)
(堤龍鄭谷杏花詩香屬登客丨丨宿蝶枝)
煙罩(司空圖王官詩荷塘丨丨小齋居景物皆宜入畫圖李山甫柳詩無賴秋風斗送寒萬條丨丨一)
(時乾幾李咸用宿漁家詩雲遮月桂枝恨丨丨漁舟一曲歌)
煙竟(謝莊侍宴蒜山詩丨丨山郊遠霧罷江天分)
煙周(王勃採蓮賦黛葉青跗丨丨五湖)
煙收(唐宣宗幸華嚴寺詩雲散晴山幾萬重丨丨春色更冲融)
煙開(孟浩然上巳日澗南園期王山人陳七諸公不至詩日晚蘭亭北丨丨曲水濱劉禹錫送源中丞)
(充新羅冊立使詩丨丨鼇背千尋碧日浴鯨波萬頃金)
煙敞(王勃晚秋遊武擔山寺序梵筵霞屬禪扃丨丨)
煙添(杜甫雨詩丨丨纔有色風引更如絲)
煙微(新論煙生於火而煙鬱火冰出扵水而冰遏水故丨丨而火盛冰沣而水通陸機演連珠火壯則)
(丨丨性充則情約橋戴叔倫過龍灣五王閣訪友人不遇詩野秋水落江閣暝丨丨)
煙凄(皮日休傷開元觀顧道士詩丨丨玉笥封雲篆月慘琪花葬羽衣)
煙慘(石揚休海棠詩丨丨别容曛宿酒霧迎啼臉失胭脂)
煙愁(李咸用巫山高詩露泫丨丨巖上花至今猶滴相思淚)
煙疎(駱賓王宿温城望軍營詩丨丨疑卷幔塵滅似銷氛)
煙輕(元稹紅芍藥詩丨丨琉璃葉風亞珊瑚朵日李商隐春遊詩丨丨惟潤柳風濫欲吹桃皮休入)
(林屋洞詩齋心己三日筋骨如丨丨)
煙直(埤雅古之烽火用狼糞取其丨丨而聚雖風吹之不斜王維使至塞上詩大漠孤丨丨長河落日)
(圓)
煙横(李紳涉沅瀟詩丨丨日落驚鴻起山映餘霞杳千里唐彦謙蒲津河亭詩丨丨博望乘槎水日上)
(文王避雨陵)
煙散(李嶠池詩丨丨龍形淨波含鳳影斜帝鄭轅清明日賜百僚新火詩氣回侯第暖丨丨城春劉)
(禹錫晚下北固山詩丨丨隋宫出濤來海門吼碧胡曾早發潛水驛謁郎中員外詩青野霧消凝晉洞山丨)
(丨避秦溪)
煙薰(左思嬌女詩脂膩漫白袖丨丨染阿錫)
煙含(康僚日中烏賦風起而遥疑飛動丨丨而杳若潛藏張說春雨早雷詩樹靄懸書閣丨丨作賦臺)
(劉司空圖江行詩日帶潮聲晚丨丨楚色秋英李山甫員外寄栘菊詩丨丨細葉交加碧露拆寒次第黃)
(紫鄭谷輦下冬暮詠懷詩丨丨禁花期近雪滿長安酒價高)
煙迷(孟浩然夜泊宣城界詩火識梅根冶丨丨楊葉洲)
煙融(朱鄴扶桑賦霧折丨丨孤光在東長迎旭日先得春風)
煙藏(張喬寄南中友人詩浪動三湘月丨丨五嶺春)
煙褭(戴叔倫長亭柳詩雨搓金縷細丨丨翠絲柔)
煙釋(王勃採蓮賦艇楫凌亂風流雨散鳴桹絡繹霧罷丨丨)
煙涵(沈約齊太尉文憲王公墓誌銘祕義丨丨瓌辭雨散)
煙生(黃庭内景經翳鬱導煙主濁清注得火而丨丨得陽而氣生宋之問太平公主山池賦銀爐翕習)
(丨丨霧集絳節繽紛楊花吐文宫杜牧長安雜題詩丨丨窈窕深東第輪撼流蘇下北姚合送獨孤煥評)
(事赴豐州詩丨丨遠戌侵雲色冰疊黃河長雪聲)
煙凝(庾信周柱國大將軍段永神道碑銘丨丨不動泉凍無聲盧綸宿石甕詩丨丨積水龍蛇蟄露濕)
(空山星漢明列顧在溶題光福上方塔詩丨丨遠岫寒翠霜染疎林墮碎紅)
煙濕(李賀花遊曲丨丨愁車重紅油覆畫衣山杜牧池州送孟遲先輩詩丨丨樹姿嬌雨餘態活)
煙泛(元稹表夏詩丨丨被籠香露濃妝面濕)
煙噴(獨孤及仙掌銘介介大都亭亭高聳霞赩丨丨雲抱花捧趙長卿詞瑞氣氤氲沈沈初爇丨丨寳)
(臺金獸)
煙指(陸雲九愍揮採旄以丨丨靡華旌而電舒)
煙濃(薛逢天上種白榆賦易古移今丨丨霧深當空耀本向日舒隂皮日休鴛鴦詩丨丨共拂芭蕉雨)
(浪細雙遊菡蓞風)
煙芳(韋應物西郊遊矚詩丨丨何處尋杳靄)
煙綿(吾丘衍桃花雨樂府蝶飛不識丨丨路吳娥怨澀鸞階步宋之問送趙司馬赴蜀州詩餞子西南)
(望丨丨劔道微甫李白送王屋山人詩丨丨横九疑漭蕩見五湖杜樂遊園歌樂遊古園崒森爽丨丨碧)
(草萋萋長)
煙陣(蘇軾捕蝗詩西來丨丨塞空虚灑徧秋田雨不如)
煙颺(齊書樂志凝馨丨丨分照星哲)
煙翔(江淹學梁王兔園賦窮嬉極娛雲翺兮丨丨)
煙竦(嚴識元潭州都督楊志本碑瑰節霜明偉尚丨丨)
煙染(王濯賜新火詩熖迎紅蕊發丨丨綠條春)
煙滋(温庭筠郭處士擊甌歌晴碧丨丨重疉山羅屏半掩桃花月)
煙灌(王融寒晚和王徵君詩丨丨共深隂風篁兩蕭瑟)
煙布(于邵遊李校書花藥園序縹緲霞錯蔥蘢丨丨)
煙練(沈翠微詩雁拖丨丨束林腰)
煙惹(李紳南庭竹詩丨丨翠梢含玉露粉開春籜聳琅玕)
煙披(皮日休送董少卿遊茅山詩丨丨怪石難同逸竹映仙禽未勝高又魯望以輪鈎相示緬懷高致)
(詩蓑衣舊去丨丨重篛笠新來雨打香)
煙曀(鮑照採菱歌丨丨越嶂深箭迅楚江急)
煙施(齊書樂志重闈月洞層牖丨丨)
煙繞(韓濬清明日賜百僚新火詩火隨黃道見丨丨白榆新)
煙妥(郝經江梅行波澄丨丨林影澹雙梅帶雪横溪塘)
煙接(水經汾水出太原汾陽縣北管涔山注汾水又南與東西温溪合水出右近溪聲流翼注水上雜樹)
(交蔭雲垂丨丨丨陸機瓜賦赴廣武以長蔓粲丨而雲連)
煙揚(元稹春分投簡陽明洞天詩霧噴雷公怒丨丨竈鬼趨)
煙集(杜甫送嚴侍郎到綿州同登杜使君江樓詩稍稍丨丨渚微微風動襟)
煙渺(王勃七夕賦矜雅範而霜屬穆冲衾而丨丨)
煙欺(李山甫柳詩金風不觧相擡舉露壓丨丨直到秋)
煙袪(江淹為蕭驃騎譲太尉增封贈表臣官逢昌世運漸時明頻煩紫渥綢繆璿命身薄施厚感厲愈深)
(遂負機繩之託猥集衡梁之任風軌不樹徽猷罕宣無以式翦寇兆載弭姦萌致虹沴阻扵上京蜺妖扇扵下)
(國實賴藩伯鞠旅侯甸入守欃槍旬始丨丨霧卷故皇道威稜之由神緯昭昌之效臣豈有探夐察幽之智攻)
(城野戰之力哉)
煙磨(硯譜庾肩吾謝銅硯筆格啓云丨丨青石已踐孔子之壇管鍤銅龍還笑王生之璧)
煙重(王建李處士故居詩露濃丨丨草萋萋樹映闌干柳拂堤)
煙盡(曹唐三年冬大禮詩銀箭水殘河勢斷玉爐丨丨日華生又小遊仙詩白礬丨丨水銀冷不覺小)
(龍牀下眠)
煙濁(李羣玉石瀦詩燄紅湘浦日丨丨洞庭雲)
煙瘦(皮日休春雨即事詩山容洗得如丨丨地脈流來似乳肥)
煙斂(翁洮秋詩寥泬雁多宫漏永河渠丨丨塞天空)
煙滅(江淹擬古詩氣生川岳隂丨丨淮海見餘張喬弔造微上人詩鐘殘含細韻丨丨有香)
煙殘(無可題青龍寺縱公房詩丨丨衰木畔客住積雲邊)
煙歸(于良史宿藍田山口詩丨丨河畔草月照渡頭人)
煙嘯(吳筠猿賦連肱澗飲命侣丨丨)
煙潤(蘇子華竹如意賦倚鮮膚而丨丨掉皓腕而風輕)
煙煴(張協七命萬物丨丨天地交泰四江淹賜赦交州詔今創制萬㝢丨丨造物原刑裔澤浹中畿愍)
(彼邊氓未均王化宣弘遠仁蕩以更始夀陸雲吳故丞相陸公誄重輝熾景協風丨丨王延魯靈光殿賦)
(包隂陽之變化含元氣之丨丨丨陸機贈弟士龍詩丨丨芳素綢繆江滸李嶠雲詩丨萬年樹掩映三秋)
(月)
霞
霞天(唐文獻秋日懸清光賦影丨丨兮孤鶩流江瀨兮離鴻劉禹錫答白刑部聞新蟬詩晴清依露葉)
(晚急畏丨丨)
霞日(韓愈感春詩清晨輝輝燭丨丨薄暮耿耿和煙埃)
霞月(李白虎丘山夜宴序江海之人高枕無事則琴壺以宴友朋嘯歌以展丨丨張籍詩高冠如芙蓉)
(丨丨披衣裳)
霞風(無可奉和段著作山居詩履温行燒地衣赤動丨丨)
霞雪(元稹月臨花詩巫峽隔波雲姑峯漏丨丨)
霞曙(李紳望鶴林寺詩紅照日高殷奪火紫凝丨丨瑩銷塵)
霞火(陸雲登遐頌在漢之衰丨丨炎精梅公指景有皇遺形)
霞氣(倪瓚餘不溪詞溪廻路轉松風急竹林華房丨丨温)
霞暈(陸游飲石洞酒詩酣酣丨丨力通神)
霞霽(劉禹錫秋江早發詩輕隂迎曉日丨丨秋江明)
霞朝(何遜看伏郎新婚詩霧夕蓮出水丨丨日照梁姚崇蒲津迎駕詩丨丨看馬色月曉聽雞鳴)
霞旦(終南十志卧風宵坐丨丨藿蘼蒙籠依樾館)
霞城(唐太宗春日登陜州城樓詩碧源開霧隰綺嶺峻丨丨)
霞塘(明一統志丨丨在興化府東北清澈可愛灌田百餘頃)
霞岸(徐晦生明月賦出丨丨而不遲過鼇山而孔邇張雨詩赤城跨滄海朝丨以為丨)
霞徑(陶翰望太華贈盧司倉詩敢投歸山吟丨丨一相訪)
霞壁(陶翰宿天竺寺詩正殿倚丨丨千樓標石叢竹李紳杭州天竺靈隐二寺詩石文照日分丨丨影)
(侵雲拂暮煙丨皎然賦得石梁泉詩架石通丨懸崖散碧沙)
霞山(明一統志丨丨在常德府城南一百里有淘金場)
霞峯(水經注滱水南山上起御坐扵松園建祗洹扵東圃東北二面岫鄣高深丨丨隐日水望澄明淵無)
(潛甲)
霞嶼(明一統志丨丨山在寧波府城東四十里東錢湖中山上有丨丨寺袁士元過高錢探子章及禪)
(寂詠心源不值詩丨丨寺連寒水遠月波樓鏁暮雲閒)
霞岫(王勣遊北山賦雲峯龜甲而重聚丨丨龍鱗而結絡上官昭容詩策杖臨丨丨危步下霜蹊)
霞巘(李賀昌谷詩丨丨殷嵳峩危溜聲爭次)
霞石(杜甫次空靈岸詩空靈丨丨峻楓栝隐奔峭)
霞川(程鉅夫重送戴道士詩丨丨隨處有何必武陵溪)
霞水(枚乘梁王兔園賦往來丨丨散漫没合嘯李羣玉途出巴丘投員外從公虞詩丨丨散吟松筠奉)
(琴觴)
霞津(李嶠江詩丨丨錦浪動月浦練花開)
霞脚(喻鳧得子姪書詩雁天丨丨雨漁夜葦條風)
霞首(王勃詩翕爾登丨丨依然躡雲背)
霞際(孟郊送清遠上人歸楚山舊寺詩波中出吳境丨丨登楚岑)
霞表(柳宗元湖口館瀟湘二水所會詩高館軒丨丨危樓臨山隈)
霞外(孔稚圭北山移文亭亭物表皎皎丨丨楊無名氏竹賦抗修莖扵雲表脫輕花扵丨丨萬里雪)
(巢賦赤城兮丨丨天台兮雲表湜宋之問答田徵君詩傳聞穎陽人丨丨潄靈液崔江樓夕望詩楚山丨)
(丨斷漢水月中平不許棠贈天台僧詩赤城丨丨寺忘舊登年)
霞上(沈佺期訪司馬子微詩緒言丨丨開機事塵外埽王維遊悟真寺詩草色搖丨丨松聲汛月邊)
霞西(貫休秋晚野步詩閣北鴻行出丨丨雨脚疎)
霞人(雲笈七籖梁茅山貞白陶先生潛光隐耀内修祕密深誠所詣遠屬丨丨可謂感而遂通)
霞骨(陸龜蒙紫石硯詩丨丨堅來玉自愁)
霞鶩(洪希文登檝江左亭詩瓦棟龜魚知客至水天丨丨背人飛)
霞關(曾鞏詩空郵降塵榻淨館排丨丨)
霞門(陶弘景許長史舊館壇碑君雖搢紱朝班諷議庠塾而心標象外志結丨丨)
霞樓(楊炯魏哲神道碑宿盤龍扵月境早没鸞牀矯飛翼於丨丨先沈鳳穴廣宣寺中賞花應制詩却)
(笑丨丨紫芝侣桃源深洞訪仙才)
霞堂(武三思仙鶴篇迢迢碧落斷氛埃丨丨雲閣幾重開)
霞館(宋史樂志洞開丨丨法虚晨八景降飇輪)
霞觀(吕温和李相公早朝于中書候傳點詩宿霧開丨丨晨光泛露盤)
霞窗(上官昭容遊長寧公主流杯池詩丨丨明月滿澗戶白雲飛)
霞肆(郭璞客傲夫攀驪龍之髯撫翠禽之毛而不得絶丨丨跨天津者未之前聞也)
霞牀(韋渠牟步虚詞丨丨珠斗帳金薦玉輿輪)
霞檻(舒元輿桃源畫記丨丨繚轉雲磴五色)
霞舟(拾遺記方丈之山東方龍埸地方千里龍常鬭此處膏血如水流燕昭王二年海人乘丨丨以雕壺)
(盛數斗膏以獻)
霞刹(元稹登臨湘樓詩丨丨分危牓煙波透遠光)
霞梯(李益登天壇詩丨丨赤城遥可分霓旌綘節倚彤雲李遠贈弘文杜校書詩高倚丨丨萬丈餘共)
(看移步入宸居上司空圖夢中詩幾多親愛在人間徹丨丨會却還)
霞扇(梅堯臣觀畫詩黃帝中間蔭葩蓋丨丨錯玳旌擁朱)
霞觴(宋史樂志越調九丨丨雙調朝八蠻藻武平一奉和立春内出綵花樹應制詩欣逢睿光韶律更)
(促丨丨畏景催雖曹唐送劉師祗詔闕庭詩丨丨共飲身在風馭難陪跡未閒)
霞杯(李乂幸白鹿觀應制詩雲幄臨懸圃丨丨薦赤城)
霞壁(陶安孔廟賦瑣窗納景丨丨璘霦)
霞佩(宋史樂志飛丨丨乘龍馭羽衛入高清里蒲紹簡登瀛洲賦參丨丨扵羣仙溘埃風扵萬袁裒)
(東湖聯句臺空丨丨冷殿寂羽幢蔫)
霞貝(相貝經青地綠文謂之綬貝黑文黃蓋謂之丨丨)
霞旌(張方平朝元引丨丨曉邁遺空谷石磴雲埋瑶草綠袁桷詩蹕道聲廻覲后皇丨丨雙引拂珠光)
霞旟(郝經冠軍樓賦卷山河於丨丨駐風雲扵玉節)
霞旆(黃師泰吳宗師像詩海日曈曨照九衢霓旌丨丨擁高居)
霞蓋(梁武帝樂府丨丨容長嘯清虚伍列真)
霞標(宋之問秋蓮賦曉而望之若霓裳宛轉朝玉京夕而察之若丨丨灼爍散赤城紇干俞海日照三)
(神山賦丨丨建其南服日觀揭其東隅方李端鮮于少府宅看花詩玉貌對應慙丨丨不似)
霞冠(韋渠牟步虚詞丨丨將月曉珠佩與星連空孟郊送王鍊師還樓觀詩丨丨遺彩翠月帔上虚)
(朱德潤石民瞻山圖詩採芝者誰子丨丨赤霜袍手持長年書邀我同遊遨)
霞巾(韋渠牟步虚詞羽袖揮丹鳳丨丨曳彩虹)
霞文(雲笈七籤王屋山貞一司馬先生固辭還山乃賜寳琴一張及丨丨帔中朝詞人贈詩百餘首梁)
(簡文帝明月山銘緅色斜臨丨丨横竪丨常建夢太白西峯詩松風引天影石瀨清丨)
霞㲲(唐書吐蕃傳長慶五年維州守將悉怛謀挈城以降劔南西川節度使李德裕受之會牛僧孺當國)
(議還悉怛謀歸其城吐蕃夷誅無遺種以怖諸戎自是比五年虜使來必報所貢有玉帶金皿獺褐犛牛尾丨)
(丨馬羊槖駝)
霞衣(唐中宗石淙詩丨丨霞錦千般狀雲峯雲岫百重生李嶠舞詩丨丨席上轉花袖雪前明盧綸)
(送王尊師詩夢别一仙人丨丨滿鶴身諫韋渠牟步虚詞羽節分明授丨丨整頓裁孟郊送議十六叔至)
(孝義渡後奉寄詩曉渡明鏡中丨丨相飄颻王李肱省試霓裳羽衣曲鳳管遞參差丨丨競搖曳貞白寄)
(天台葉尊師詩採藥丨丨濕煎芝古鼎焦寒高蟾偶作丨丨重疉紅蟬暖雲髻蔥蘢紫鳳)
霞服(元稹青雲驛詩雲韶互鏗戛丨丨相提攜)
霞袖(錢惟濟詩蹁躚丨丨舞㶑灎羽觴飛)
霞袂(陳嘏霓裳羽衣曲賦爾其絳節廻互丨丨飄飇或眄盼以不動或輕盈而欲翔)
霞履(李羣玉送隐者歸羅浮詩蓬萊道士飛丨丨清遠仙人寄好書)
霞帳(趙飛燕外傳真臘夷獻萬年蛤帝以賜后以蛤妝五成金丨丨帳中常若滿月胡天遊詩吹簫酌)
(酒心自苦雲屏丨丨歸何時)
霞綺(庾闡六言詩瑶臺藻構丨丨鱗裳羽蓋級纚居易詩信題丨丨緘情重酒試銀觥表分深)(白李)
(商隐魏侯第東北樓堂郢叔言别書所見詩丨丨空留段雲峯不帶根唐彦謙紅葉詩謝朓留丨丨甘寧棄)
(錦張紅韓琮晚春江晴詩晚日低丨丨晴山遠畫眉波吳融白牡丹詩殷鮮一半丨分丨潔澈旁邊月颭)
(丨劉基詩龜臺落日明丨鰻井寒潮長石衣)
霞綬(元史禮樂志次九隊婦女三十人冠玉女冠翠花鈿服黃銷金寬袖衣加雲肩丨丨玉佩)
霞錦(唐太宗初春登樓詩鏤丹丨丨岫殘素雪斑岑張祜觱栗詩雪藤新換束丨丨旋抽囊)
霞綃(温庭筠錦城曲江風吹巧翦丨丨花上千枝杜鵑血)
霞帔(宋史劉文裕傳封其母清河郡太夫人賜翠冠丨丨孫逖賀鑄天尊表金姿玉質不假琢磨丨丨)
(霓裳非因藻繪珊白居易霓裳羽衣歌虹裳丨丨步搖冠鈿瓔纍纍珮珊劉禹錫送趙常盈鍊師與中貴)
(人同拜嶽及天台詩銀璫謁者引蜺旌丨丨仙官到赤城施肩吾遇醉道士詩丨丨尋常帶酒眠路旁疑是)
(酒中仙角蜀太妃徐氏題金華宫詩冠丨丨事希夷)
霞纈(豐道生真賞齋賦乍雲蒸而丨丨或川流以山峙)
霞裾(宋史樂志鳳簫鸞翣西指昭陵去舊賞蟠桃熟又見漲海枯應共靈真母曳丨丨夏侯嘉正洞庭)
(賦是漬陽輝沐芳澤覩一異人於巖之際丨為丨雲為袂冰膚雪肌金玦玉珮浮丘羡門斯實其對)
霞纓(彦周詩話若有人兮坐山楹雲衮兮丨丨秉芳兮欲寄路漫兮難征獨惆悵而狐疑蹇獨立兮忠貞)
(此寒山語雖屈宋復生不能過也)
霞縷(惠洪次韻朗上人詩丨丨縈輕軸煙絲減篆文)
霞繒(馬祖常賦王叔能芍藥詩丨丨襞積雲千疉寳盝凝脂蜜半香)
霞札(李羣玉詩蓬萊道士飛丨丨)
霞漿(拾遺記奏九天之和樂百獸率舞八音克諧木石潤澤時有流雲灑液是謂丨丨金丹大要神聚)
(多魔搬真火以焚身則三尸絶迹藥就海枯運丨丨而沐浴則八水無波司空圖攜仙籙詩水精樓閣分明)
(見只欠丨丨别著旗)
霞液(吳筠遊仙詩丨丨朝可飲虹芝晚堪食)
霞英(周繇看牡丹贈段成式詩金蕊丨丨疉彩香初疑少女出蘭房)
霞寢(嵇康答難養生論劉根丨丨不食或謂偶能忍饑)
霞宿(李益入華山訪隐者詩夙駕昇天行雲遊恣丨丨)
霞彩(江淹翡翠賦丨輕重而成丨煙尺寸而作緒雲王象祖夀台樓賦即長虹之丨丨兮罩蒼龍之煙)
(色薛道衡重酬楊僕射山亭詩朝朝散丨丨暮暮澄秋李百藥和初春出遊應令詩水光浮落照丨丨淡)
(輕煙丨鮑溶送僧擇棲遊天台詩金嶺雪晴僧獨歸水文丨衲禪衣朱德潤山水屏圖詩赤城丨丨千峯)
(明洞庭湘浦雲英英)
霞赩(獨孤及仙掌銘見煙噴下皛敬括花萼樓賦虹梁&KR1894;蟉而丨丨皓璧晃而月素)
霞赤(郭璞鹽池賦爛然漢明晃爾丨丨煙李蘭天晴景星見賦南有光而丨丨東有色而青劉禹錫)
(遊桃源詩平湖見草青遠岸連丨丨數温庭筠自有扈至京師已後朱櫻之期詩露圓丨丨千枝銀籠誰家)
(寄所思)
霞燄(劉言史看海榴花詩夜久月明人去静火光丨丨遞相燃姚鵠夏日河享晚望詩丨丨侵旌旆灘)
(聲雜管絃疉無可廬山二林寺詩嵐光生砌丨丨發高墉)
霞影(王損之汗馬賦初疑霡霂染瀚海之霜華終訝淋漓變榆關之丨丨鄒選金馬門賦丨丨初分電)
(光乍掣夢李百藥登古城詩丨丨煥餘照露氣澄晚清元稹遊春詩池光漾丨丨曉日初明煦白居易)
(禁中夙興詩窅窅鐘漏盡曈曈丨丨初丨劉滄題天宫寺閣詩丹闕青霄壯復危排空丨動簷扉)
霞色(唐太宗詩組練輝丨丨霜戟照朝光中李白詩春光白門柳丨丨赤城天孟浩然舟曉望詩坐)
(看丨丨曉疑是赤城標氛陳師穆立春日曉望三素雲詩人歸懸想處丨丨自氲鄭谷荔枝詩曉奪紅丨)
(丨晴欺瘴日威)
霞輝(李紳南梁行嗚嗚曉角丨丨粲撫劔當應一長歎)
霞光(洞冥記元鼎元年起招仙閣扵甘泉宫西編翠羽麟毫為簾青瑠璃為扇懸黎火齊為牀其上懸浮)
(金輕玉之磬浮金者色如金自浮扵水上輕玉者其質貞明而輕有丨丨繡有藻龍繡有連煙繡有走龍錦有)
(雲鳳錦翻鴻錦百江淹金燈草賦映丨丨而爍爚懷風氣而參差李藥渡漢江詩溜闊丨丨近川長曉氣)
(高三李益長社竇明府宅夜送王屋道士常究子詩旦隨鳥去羽節凌丨丨白居易宿湖中詩水天向晚)
(碧沈沈樹影丨丨重疉深翠劉禹錫闕下待傳點詩山色蔥蘢丹檻外丨丨泛灎松梢又唐秀才贈端州)
(紫石硯詩玉蜍吐水丨丨静綵翰搖風絳錦鮮風栖白賦得紅雲表夏日詩丨丨捧日登天上丹彩乘入殿)
(簷山朱德潤仙山圖詩丨丨隐映長在寰海茫茫隔煙靄)
霞態(元稹生春詩度曉分丨丨餘光庇雪融)
霞點(徐積和李自明詩便控鼇頭出海來丨丨雲㾗在眉目)
霞鮮(沈約謝齊竟陵王示永明樂歌啟鳳綵鸞章丨丨錦縟)
霞煥(晉書文苑傳贊袁庾充愷縟藻丨丨)
霞爛(皇甫松大隐賦金碧簇而丨丨羅紈開而浪浮詩白居易詩煙霏子晉裾丨丨麻姑裙皮日休)
(雲輕似可染丨丨如堪摘)
霞耀(拾遺記洞庭山靈洞泉石明朗採藥石之人入中如行十里迥然天清丨丨花芳柳暗丹樓瓊宇宫)
(觀異常)
霞染(魏收詩丨暉丨刻棟礎潤上雕楹詩獨孤及詩殷疑曙丨丨巧類匣刀裁陸龜蒙丨丨洞泉渾)
(變紫雪披江樹半和春)
霞明(宋史樂志丨丨藻衛列通莊寳冊奉琳房晚王勃乾元殿頌瓊精丨丨横軒露敞盧照鄰渡滹)
(沱詩丨丨深淺浪風卷去來雲羣劉禹錫泛洛禊飲詩塵暗宫牆外丨丨苑樹西李玉鸂鶒詩丨丨川静)
(極望中一時飛滅青山綠轂崔塗送僧歸江東詩葉擁臨關路丨丨近海天王玉樹曲三閣丨丨天上開)
(靈鼉振攂神仙出)
霞舒(唐蜡百神樂章綺幣丨丨瑞珪虹起)
霞蔚(晉書顧愷之傳愷之還至荆州人問以會稽山川之狀愷之云千巖競秀萬壑爭流草木蒙籠若雲)
(興丨丨才文心雕龍自宋武愛文文帝彬雅秉文之德孝武多英采雲搆自明帝以下文理替矣爾其縉紳)
(之林丨丨而飇起王袁聯宗以龍章顔謝重葉以鳳采何范張沈之徒亦不可勝也邢邵為李衛軍以國子)
(祭酒譲東平王表斧藻川流雕篆丨丨通江淹蓮花賦畫臺殿兮丨丨圖縑縞兮炳爍楊系天臺賦若瓊)
(樓之丨丨照龍燭於崑丘)
霞腴(郝經牡丹菊賦郁丨丨之春姿敷玉瀣之秋英)
霞章(梁簡文帝昭明太子集序金銑玉徽丨丨霧密李質艮嶽賦備上台之珍文若星燦而丨丨)
霞照(江淹為蕭三譲揚州表朱軒躍馬光出電入貂冠紫綬寵靄丨丨謝脁遊後園賦日棲榆柳丨丨)
(夕陽萬李華寄趙侍御詩雨濯木鮮丨丨千山濃)
霞開(梁簡文帝大法頌序高門洞啓不因銅馬之飾寳殿丨丨無假鳳凰之瑞庾信華林園馬射賦水)
(衡之錢山積織室之錦丨丨霧胡曾草檄答南蠻有詠詩辭天出塞陣雲空捲丨丨萬里通)
霞熱(貫休送令狐煥赴闕詩風高檣力出丨丨鳥行遲)
霞映(杜牧揚州詩街垂千步柳丨丨兩重城)
霞張(關構日載中賦觀其昭回緜邈丨丨雪駮美嘉祥之欲數黃佐乾清宫賦題鄂衝蓯以丨丨桷梀)
(媕婀而霓糾)
霞披(柳宗元晉問根絞怪石不土而植千尋百圍與石同色羅列而伐者頭抗河漢刃披虹霓聲振連巒)
(柹填層谿丁丁登登硠硠稜稜若兵車之乘凌其響之所應則潰潰漰漰洶洶薨薨若騫若崩若螭龍之鬭風)
(霆相騰其殊而下者札&KR2164;捎殺摧崪坱圠丨丨電裂又似共工觸不周而天柱折陳樵八詠樓賦瓊壁霜寒)
(丹雘丨丨)
霞擁(素問雲奔雨府丨丨朝陽)
霞積(王勃兜率寺浮圖碑梵宫丨丨香閣星浮)
霞複(牛弘太廟樂歌雕梁丨丨繡橑雲重)
霞重(曹唐劉阮洞中遇仙子詩天和樹色靄蒼蒼丨丨嵐深路渺茫)
霞湧(豐道生真賞齋賦丨丨浪積鳥棲獸躑)
霞振(徐陵與北齊宗室書臨淮負海是謂徐州顓頊高陽世有明德自興王起霸無勞委劔之鋒開國承)
(家實饗彤弓之賜其後金柯玉葉丨丨雲從耆舊通人茂才多士)
霞騫(陸機晉平西將軍孝侯周處碑英情天逸遠性丨丨梁簡文帝南郊頌序紫殿仙宫丨丨鳥翥霧)
(映倒梁日光疎鈑)
霞騰(蒋防湘妃泣竹賦或剪修竿對潭中而錦落或成長簟施堂上而丨丨)
霞被(王僧孺從子永寧令誄高軒丨丨四馬龍攄)
霞起(梁元帝討侯景檄朱旂夕建如赤城之丨丨戈船夜動若滄海之奔流孫綽天台山賦赤城丨丨)
(而建標瀑布飛流而界道丨陳樵八詠樓賦羣仙羽會曄如芙蓉虛步丨振衣為風)
霞生(李紳泛五湖詩丨丨澒洞遠月吐青熒亂)
霞蒸(申時行瑞蓮賦星敷電發霧變丨丨觸景而生態隨物而賦形)
霞布(宋史樂志奉迎丨丨甘泉仗簫瑟振和聲賈登上陽宫賦鏤章丨丨環衛星陳)
霞鋪(李濯廣逹樓賦璇題景曜銀牓丨丨)
霞集(范仲淹明堂賦况夫晨光赫曦天顔弗違冕紱兮丨丨玉帛兮川歸)
霞繞(梁周翰五鳳樓賦丹楯丨丨神光何融朱楹虹植晴文始烘高道素上元賦煙吐溜扵風廻光散)
(溜而丨丨)
霞淺(江淹雜詞臨星朏兮樹闇看日爍兮丨丨)
霞輕(梁元帝攝山棲霞寺碑銘風來露歇日度丨丨)
霞舉(世說諸公每朝朝堂猶暗惟會稽王來軒軒如朝丨丨水經注漳水又東逕磻陽城北倉石水入)
(焉水出林慮縣之倉石溪東北逕魯般門西闕昂藏石壁丨丨左右結石修防崇基尚存又沂水又東會一)
(水發南山西側俗以此山為吳山三峰丨丨疉秀雲天崩巒傾返山頂相捍望之恒有落勢馮奬翁金馬門)
(賦濟濟令儀燦曙色之丨丨洋洋崇論動天顔之霽回劉蕃詩楓葉紅丨丨蘆花白浪穿)
霞聳(王筠開善寺碑銘亭亭切漢耿介凌煙層甍丨丨飛棟星懸)
霞連(張協七命翠觀岑青彤閣丨丨)
霞通(梁元帝東宫後堂仙室山銘雲陳紫蓋丨丨赤城)
霞欹(姚合寄安陸友人詩煙束遠山碧丨丨落照紅)
霞矯(李白明堂賦層簷屹以丨丨廣厦鬱以雲布)
霞凝(宋書禮志丨丨生闕煙起成宫處趙昂浮萍賦丨丨兮片片成玉月上兮處疑星)
霞拂(李遠詩丨丨故城疑轉旆月依荒樹想嚬蛾)
霞翻(王勃採蓮賦鬱萋萋而霧合燦曄曄而丨丨)
霞鬭(韓愈城南聯句丨丨詎能極風期誰復賡)
霞颭(白居易詩春雨星攢尋蟹火秋風丨丨弄濤旗)
霞錯(于邵遊李校書花藥園序見煙布下丨陶舉花萼樓賦素壁照曜以霜皜丹桂翕赩而丨李質)
(艮嶽賦既流碧之丨丨又環山之翼張)
霞襯(司空圖楊柳枝詞大堤時節近清明丨丨煙籠繞郡城)
霞駮(水經注利水又南逕靈石下其傑處臨江壁立丨丨有若繢焉王延夀魯靈光殿賦丨丨雲蔚若)
(隂若陽幸李白明堂賦錦爛丨丨星錯波沏觀李程華清宫望賦丨丨丹檻雲攢繡楹無名氏風臺賦)
(或丨丨而電開或龍蟠而獸伏丨陸龜蒙詩鄴下曹父子獵賢甚熊羆發論若丨裁詩如錦摛)
霞侵(盧汝弼鴛鴦詩丨丨綠渚香衾暖樓倚青雲殿瓦飛)
霞敞(閻百里黃鶴樓記重簷翼館四闥丨丨丨張翌潼關賦長墉矗兮雲屯曾樓赫以丨)
霞截(蕭穎士伐櫻桃賦長廊丨丨高殿雲褰)
霞破(江洪詠紅箋詩的皪類蕖開輕明似丨丨詩獨孤及詩遠空丨丨露月輪柳宗元龜背戲投變)
(轉動元機卑星流丨丨相參差)
霞碎(唐太宗秋日詩見雲凝下)
霞流(顧紹芳雝肅殿賦寳砌瓊窗丨丨綺映)
霞飄(杜牧陪昭應盧郎中在江西宣州佐今吏部沈公幕罷府周歲公宰昭應牧在淮南縻職敘舊投寄)
(詩玉裂歌聲斷丨丨舞帶收)
霞散(新論公輸之刻鳳也冠距未成翠羽未樹人見其身者謂之龍鵄見其首者名曰鴮鸅皆訾其醜而)
(笑其拙及鳳之成翠冠雲聳朱距電搖錦身丨丨綺翮稱焱發翽然一翥翻翔雲棟三日而不集然後讚其奇而)
(其巧丨杜甫行官張望補稻畦水歸詩玉粒足晨炊紅鮮任丨柳宗元旦携謝山人至愚池詩丨丨衆山)
(迥天高數雁鳴月李紳憶東湖詩丨丨浦邊雲錦截昇湖面鏡波開)
霞消(李紳涉沅瀟詩鴻叫離離入暮天丨丨漠漠深雲水)
霞盡(劉因横翠樓賦序霜露既下木葉盡脫水窮丨丨天高鶩飛微微螺髻隐隐蛾眉者天寒而遠望也)
霞滅(武帝内傳孝武皇帝景帝子也未生之時景帝夢一赤彘從雲中下直入崇芳閣景帝覺而坐閣下)
(果有赤龍如霧來蔽戶牖宫内嬪御望閣上有丹霞蓊蔚而起丨丨見赤龍盤廻棟間景帝召占者姚翁以問)
(之翁曰此吉祥也此閣必生命世之人攘夷狄而獲嘉瑞為劉宗盛主也然亦大妖)
霧
霧露(史記淮南王傳袁盎諫上曰上素驕淮南王弗為置嚴傅相且淮南王為人剛今暴摧折之臣恐卒)
(逢丨丨病死陛下為有殺弟之名奈何上曰吾特苦之耳今復之漢書韓安國傳高帝身披堅執銳蒙丨丨)
(沐霜雪行幾十年所以不報平城之怨者非力不能所以休天下之心也又賈捐之傳駱越之人父子同川)
(而浴相習以鼻飲與禽獸無異本不足郡縣置也顓顓獨居一海之中丨丨氣濕多毒草蟲蛇水土之害人未)
(見虜戰士自死扵後漢書皇后紀序身犯丨丨於雲臺之上家嬰縲絏圄犴之下素問陽明所至為收為)
(丨丨太陽所至為藏為周密弗淮南子古者明堂之制下之潤濕弗能及上之丨丨能入四方之風弗能襲)
(則說苑騰蛇遊於丨丨乘扵風雨而行非千里不止然暮託宿扵鰌鱣之穴所以然者何也用心不一也)
(酒譜昔有三人晨犯丨丨而行空腹者死食粥者病飲酒者無疾明酒禦寒邪過扵穀氣矣明一統志丨丨)
(山在汝寧府固始縣西四十里大灌水出此世韓愈唐正議大夫尚書左丞孔公墓誌銘山谷諸黃自聚為)
(豪觀吏厚薄緩急或叛或從容桂二管利其虜掠請合兵討之冀有一功有所指取公屢言遠人急之則惜性)
(命相屯聚為寇緩之則自相怨恨而散此禽獸耳但可自計利害不足與論是非天子入先言遂歛兵江西岳)
(鄂湖南嶺南會容桂之吏以討之被丨丨毒相枕籍死百無一還安南乘勢殺都護李象古桂將裴行立容將)
(楊旻皆無功數月自死嶺南囂然超棗據雜詩豐草停滋潤丨丨沾衣裳柳宗元晨詣師院讀禪經詩日)
(出丨丨餘青松如膏沐羅禇載曉發詩衣濕乍驚沾丨丨馬行仍未見塵埃隐中元夜泊淮口詩秋凉丨)
(丨侵燈下夜静魚龍逼岸行)
霧雨(漢書鄒陽傳諫吳王書臣聞蛟龍襄首奮翼則浮雲出流丨丨咸集聖王底節修德則游談之士歸)
(義思名海江淹閩中草木頌日月斷色丨丨恒隂披柳宗元招賈文黑齒棧齴鱗文肌三角駢列耳離反)
(斷叉牙踔嶔崖蜿首狶鬛虎豹皮羣没互出相遨嬉臭腥百里丨丨瀰君不返兮以充饑杜甫䕫府詠懷詩)
(丨丨銀章澀馨香粉署姸姚劉禹錫經伏波神祠詩漢壘麏鼯鬭蠻溪丨丨愁合送朱慶餘越州歸覲詩)
(訪我波濤郡還家丨丨城陽李商隐寓目詩小幌風煙入高窗丨丨通温庭筠春曲霏霏丨丨杏花天簾)
(外春威著羅幕游又南湖詩蘆葉有聲疑丨丨浪花無際似瀟湘陸冬日感興詩丨丨天昏曀陂湖地阻)
(深檐又農事稍閒有作詩黃雲壓風日美綠針插水丨丨濛)
霧雪(錢起美楊侍御文詩丨丨看滿懷蘭荃坐盈掬)
霧雹(陳留風俗傳雍丘縣夏侯衍祠有神井能興丨丨)
霧景(畫史刁約家有董源丨丨四軸)
霧色(王儉春詩風光承露照丨丨點蘭暉)
霧紋(馬祖常送宋承夫太監祠海上諸神詩龍戶編魚賦鮫人織丨丨)
霧氣(後漢書皇甫規傳攝政之初拔用忠貞其餘維綱多所改正遠近翕然望見太平而地震之後丨丨)
(自濁日月不光旱魃為虐大賊縱横流血丹野庶品不安譴誡累至殆以姦臣權重之所致也水經注夷水)
(又東與溫泉三水合大溪南北夾岸有温泉對注夏暖冬熱上常有丨丨瘍疾百病浴者多愈李嶠再譲成)
(均祭酒表風勞丨丨曉廹宵煎陸梅堯臣早渡長蘆江詩丨丨横江白雞聲隔岸聞游詩丨丨如蒼虯夭)
(矯出洞門丨汪克寬夜詩嵐光連丨松響亂泉聲)
霧旦(皇甫大隐賦雉雊丨丨鼉鳴雨天)
霧曉(宣和畫譜黃齊作風煙欲雨圖非隂非霽如梅天丨丨霏微晻靄之狀王昌齡華萼樓酺宴詩丨)
(丨筵初接宵長曲未終晚杜牧郡齋獨酌詩丨丨起鳬鴈日下牛羊)
霧朝(劉禹錫和竇中丞入容江詩桂水步秋浪火山凌丨丨)
霧夕(何遜看伏郎新婚詩見霞朝下意李商隐漫成詩丨丨詠芙蕖何郎得初)
霧霽(唐書蘇烈傳從李靖襲突厥頡利於磧口率彀馬一百為前鋒乘霧行去賊一里許丨丨見牙帳馳)
(殺數十百人頡利及隋公主惶窘各遁去至宋史种誼傳與姚兕合兵出討羌逆戰擊走之追奔洮州誼急)
(進攻晨霧蔽野跬步不可辨誼曰吾軍遠來彼固不知厚薄乘此可一鼔而下也遂親鼔之有頃丨丨先登者)
(已得城鬼章就執原楊發太陽合朔不虧賦丨丨閒雲歸幽洞)
霧晴(隋煬帝季秋觀海詩分城碧丨丨連洲彩雲密)
霧野(韋應物途中寄楊邈裴緒示裦子詩丨丨騰曉騎霜竿裂凍旗)
霧術(王勃七夕賦躍鱗軒於丨丨褰旆羽扵星橋又八仙逕詩援蘿窺丨丨攀桂俯雲阡)
霧市(舊唐書黃巢傳妖興丨丨盜嘯叢林嚴蘇頲文朝遊丨丨披學序之圖書暝出香街聽城之鐘鼓)
霧山(水經注湛水東南流至丨丨注閤門河)
霧靈(元史五行志至元十三年丨丨山伐木官劉氏言檀州大峪錐山出鐵鑛有司覆視之尋立四冶)
(明一統志丨丨山在順天府密雲縣東北一百里山擁祥光如霧每於六月六日現土人如期候之上多奇花)
(又名萬花臺一名孟廣&KR1756;下有廣&KR1756;水)
霧峰(宋之問下桂江縣黎壁詩江回雲壁轉天小丨丨攢)
霧嶺(陳後主巫山高樂府風巖朝蕊落丨丨晚猿吟)
霧岑(鮑照從登香爐峰詩含嘯對丨丨延蘿倚峰壁)
霧島(白居易霖雨苦多江湖暴漲塊然獨望因題北亭詩丨丨沉黃氣風帆蹙白波)
霧磴(湯珍登宴上方山寺詩丨丨山梯天上行玉壺銀榼竹間迎)
霧障(劉因横翠樓賦開岫幌闢巖扃收丨丨列雲屏王惲詩儀曹苦厭為山困丨丨煙屏看未休)
霧水(齊書五行志人君不禱祀簡宗廟廢祭祀逆天時則丨丨暴出川水逆溢壊邑軼鄉沈溺民人故曰)
(水不潤下)
霧猪(明一統志丨丨泉在直隸徐州蕭縣東南五十里宋州守蘇軾祈雨於此有應)
霧渚(楊衡採蓮曲凝鮮丨丨夕陽豔綠波風)
霧壑(王勃乾元殿頌兼山配極照高闕扵霞標荐水含元湛驪宫扵丨丨李乂奉和春日幸望春宫應)
(制詩秦商重沓雲巖近河渭縈紆丨丨深)
霧樹(杜甫喜逹行在所詩丨丨行相引蓮峰望忽開)
霧松(袁桷過槍竿嶺詩丨丨秋髮長霜果春頰薄)
霧檜(樊良樞聽泉詩丨丨晴無歇松濤静不諳)
霧豹(盧僎奉和李令扈從温泉宫賜遊驪山韋侍郎别業詩窺巖詳丨丨過水略泉魚王禹偁酬种放)
(詩丨丨澤文彩冥鴻避繒繳當蘇軾次韻王震詩携文過我治平間丨丨時始一斑)
霧駁(珊瑚鈎詩話唐開元中教舞馬四百蹄衣以文綉飾以珠玉和鸞金勒星粲丨丨俯仰赴節曲盡其)
(妙)
霧鬛(柳宗元晉問觀其四散惝恍開合萬狀喜者鵲厲怒者人搏决然坌躍千里相角風騣丨丨斸山抉)
(壑耳搖層雲腹捎衆木寂寥遠遊不夕而復鱗蘇軾牧馬圖詩風騣丨丨寒颼颼党懷英松詩煙漬寒雨)
(丨丨明朝曦鬉張伯淳洗馬圖詩蕭蕭丨丨與風撲面征塵一洗空)
霧鬟(何景明嫦娥圖詩霓裳羽衣世莫聞丨丨雪貌人難見)
霧鬢(蘇軾毛女真詩丨丨風鬟水葉衣山川良是昔人非劉迎詩丨丨雲鬟窈窕孃張昱三月三日)
(湖上作丨丨風鬟湖上女畫輪繡轂道旁車)
霧唾(李商隐碧瓦詩丨丨香難盡珠啼冷易銷)
霧衣(李賀昌谷詩丨丨夜披拂眠壇夢真粹)
霧袖(梁簡文帝七勵疾趨巧步丨丨芬披舒蛾眉之窈窕委弱骨之逶迤李益避暑女冠詩見煙裾下)
霧裳(曹植迷迭香賦去枝葉而特御兮入綃縠之丨丨)
霧綃(曹植洛神賦踐遠遊之文履曳丨丨之輕裾身羅虬比紅兒詩魏帝休誇薛夜來丨丨雲縠稱裁)
霧絲(王惲夏日南堂即事詩一雨清凉恰四朝丨丨縈戸見蠨蛸)
霧縠(漢書禮樂志郊祀歌被華文厠丨丨曳阿錫佩珠玉注丨丨言其輕細若雲霧也後漢書宦者傳)
(序南金和寳冰紈丨丨之積盈仞珍藏嬙媛侍兒歌童舞女之玩充備綺室法言丨丨之組麗曰女工之蠧)
(矣宫沈約謝賜絹啓霜紈雪委丨丨冰鮮女江總為陳六謝表步動雲袿香飄丨丨宋玉神賦動丨丨)
(以齊步兮拂墀聲之珊珊網韋渠牟步虚詞丨丨籠綃帶雲屏列錦霞皮日休詩晚挂溪上網映雲如丨)
(丨)
霧縷(馬祖常端午詩采絲擷丨丨紗縠含風漪)
霧幄(劉基題金谷園圖詩月榭吹笙引鳳凰丨丨傳觴語鸚鵡)
霧帳(蘇軾詩丨丨銀牀初破睡牙籖玉局坐彈棋)
霧閤(桐江詩話見雲窗下金韓愈華山女詩雲窗丨丨事恍惚重重翠幔深屏張羽詩屏風九疉花)
(茸茸丨丨雲山千萬重漏向子諲玉樓春詞雲窗丨丨春風透蝶遶蜂圍花氣惱人風味恰如梅倚醉腰肢)
(全是柳斷元好問詞長安西望堪腸丨丨雲窗又幾重)
霧戶(楊奐金谷行時時吹笛替郎語雲窗丨丨長歡娛)
霧節(馬臻送郭似山回張公洞詩吟詩贈别情相關丨丨風幢幾日還)
霧船(杜甫江邊星月詩江月辭風纜江星別丨丨)
霧櫂(沈亞之五月六日發石頭城詩水關開夜鎻丨丨起晨凉)
霧圖(蘇頲龍池樂章軒后丨丨今已得秦王水劒昔常傳)
霧裏(牛鳳及奉和受圖温洛應制詩瑞日波中上仙禽丨丨低杜甫草堂即事詩丨丨江船渡風前徑)
(竹斜玉又冬到金華山觀詩梵香女跪丨丨仙人來)
霧中(杜甫小寒食舟中作春水船如天上坐老年花似丨丨看李乂奉和登驪山高頂寓目應制詩城)
(闕丨丨近關河雲外連人李咸用雞鳴曲谷口丨丨饑虎號離枕上心忉忉)
霧下(梁昭明太子七契風來室搖丨丨窗霑)
霧吐(沈炯答張種書若乃三江五湖洞庭巨麗寫長洲之茂苑登九曲之層臺山高水深雲蒸丨丨其中)
(之秀異者實虎丘之靈阜焉丨王十朋蓬萊閣賦草木蘢蔥煙霏丨)
霧掃(唐明皇詩丨丨清玄塞雲開静朔方)
霧收(陸游平水小憩詩丨丨山淡碧雲漏日微紅)
霧廓(宋書武帝紀舟旗遄邁而元凶傳首廻戈疉揮則荆漢丨丨隋煬帝勞楊素手詔丨丨雲除冰消)
(瓦解)
霧散(史記司馬相如傳大漢之德㷭涌原泉沕潏漫衍旁魄四塞雲尃丨丨上暢九垓下泝八埏後漢)
(書蔡邕傳於是智者騁詐辯者馳說武夫奮略戰士講銳電駭風馳丨丨雲披變詐乖詭以合時宜晉書劉)
(波傳望雲旗而宵潰覩太陽而丨丨丨齊書高帝紀締構宗稷之勤造物資始之澤雲布丨光被六幽弼予)
(一人永清四海義陸雲盛德頌逋虜丨丨遺寇雲徹墓王儉禇淵碑文既川流文亦丨丨庾信司馬裔)
(誌銘除始州刺史都督始州諸軍事蠻夷恃險狼顧鴟張高山尋雲深谷無景九地縱横三門起伏峰危馬束)
(水險橋飛遂得谷静山空冰消丨丨錦樂史李白集序從弟令問常目白曰兄心肝五臟皆繡耶不然何開)
(口成文揮翰丨丨也陵賈誼旱雲賦終風解而丨丨兮遂遲而堵潰)
霧㶑(薛季宣新晴詩風生遠嶠銜明月丨丨長江吐漲汀)
霧出(梁簡文帝南郊頌架殿星羅重宫丨丨)
霧歇(宋書王彭傳元嘉初父又喪亡家貧力弱無以營葬兄弟二人畫則傭力夜則號感鄉里並哀之乃)
(各出夫力助作塼塼須水而天旱穿井數十丈泉不出墓處去淮五里荷擔遠汲困而不周彭號天自訴如此)
(積日一旦大霧丨丨塼竈前忽生泉水鄉鄰助之者並嗟歎神異李華木蘭賦靈山丨丨藹藹林樾吕令)
(則義井賦入夜雲開涵長河之短直向晨丨丨映大天之小圓王起蜃樓賦丨丨煙銷雲歸月朗李巨仁)
(釣竿篇潭迥風來易川長丨丨難李白翫月逹天門詩日出宿丨丨)
霧消(馮時可月賦雲卷夕鱗丨丨輕翳只張賁奉和襲美先輩悼鶴詩雲減丨丨無處問留華髮與衰)
(翁野胡曾早發潛水驛謁郎中員外詩青丨丨凝晉洞碧山煙散避秦溪)
霧豁(劉基清齋記太虚澄朗煙空丨丨日月光華原野昭曠而天地為之清焉)
霧息(柳宗元柳州賀破東平表介丘丨丨已望翠華之來沂水風生更起舞雩之詠)
霧披(魏書邢巒傳淮外丨丨徐方卷濭偃傅亮進封宋公為宋王詔倉兕甫訓則許鄭風鉦鉞未指則)
(瀍洛丨丨)
霧卷(江淹為蕭驃騎讓太尉增封第二表見煙袪下温子昇寒陵山寺碑俄而丨丨雲除冰離葉散)
(無名氏登天壇山望海日初出賦氣澄丨丨月落星殘唐武后享昊天樂章朝壇丨丨曙嶺煙沉李嘉祐)
(九日送人詩水澄千室倒丨丨四山長)
霧噴(梁簡文帝馬寳頌序丨丨紛霏流沫飄滷元稹春分投簡陽明洞天詩見煙揚下)
霧冷(袁桷玉堂合歡花詩雲窗丨丨文書静留取餘清散遠香)
霧深(薛逢天上種白榆賦易古移今煙濃丨丨當空耀木向日舒隂杜甫野望詩遠水兼天淨孤城隐)
(丨丨丨袁桷善之僉事兄南歸述懷詩丨沐玄豹日炯粲文雉)
霧甚(新論讒邪之蔽善人也猶朝日洞明丨丨則不見天沙石至淨流濁則不見地)
霧昏(後漢書馬融傳廣成頌黃塵勃滃闇若丨丨風方干送錢特卿赴職天台詩丨丨不見西陵岸急)
(先聞瀑布聲夜張蠙喜友人日南迴詩白日丨丨張燭窮冬氣暖著春衣)
霧暗(江總隴頭水樂府丨丨山中日風驚隴上湫)
霧密(梁簡文帝昭明太子集序見霞章下空謝偃高松賦月起陽爻歲窮隂律匝地冰厚周丨丨柳)
(宗元感時書事詩丨丨前山桂冰枯曲沼蕸袁桷扈蹕開平詩塵深疑帽重丨丨覺衣蒸)
霧積(王勃兜率寺浮圖碑丨丨千楹霞張萬栱稀張叔卿空靈岸詩丨丨川原暗山多郡縣)
霧聚(舊唐書魏徵傳魏公起自叛徒奮擊大呼四方響應萬里風馳雲合丨丨衆數十萬威之所被將半)
(天下飛盧照鄰益州至真觀黎君碑武騎遷昇之路冠蓋雲文翁講肄之堂英靈丨丨曹植遊觀賦從熊)
(羆之武士荷長戟而先驅罷若雲歸會如丨丨)
霧委(宋史朱昂傳蓄為志兮璞藏發為文兮丨丨沈約内典序感降參差雲霏丨丨)
霧臻(宋書袁豹伐蜀檄神兵四臨天網宏掩衡翼千里金鼓萬張組甲貝胄景煥波屬華夷百僕雲會丨)
(丨以此攻戰誰與為敵)
霧集(史記淮隂侯傳蒯通曰天下初發難也俊雄豪傑連號一呼天下之士雲合丨丨魚鱗雜遝熛至風)
(起當此之時憂在亡秦而已成漢書揚雄傳翕赫曶霍丨丨蒙合兮半散照爛粲以章後漢書楊倫傳夫)
(聖王所以聽僮夫匹婦之言者猶塵加嵩岱丨丨淮海雖未有益不為損也蜀志郤正傳謀夫演略武士奮)
(威雲合丨丨風激電飛閭宋書顧覬之傳昔兩都全盛六合殷昌丨丨貴寵之雲動權豪之術鈞貿貽談豈)
(惟陳張而已羣又鮑照河清頌序見煙霏下徐陸機辨亡論哮[口闞]之風驅熊羆之族丨丨徐陵州刺史)
(侯安都德政碑自羯虜侵華羣蠻縱軼後臯桂部之地四戰五逹之郊郡境賢豪將謀禦難長者僉論推公主)
(盟義士雄民星羅丨丨馬盧思道祭漅湖文楚俘丨丨冀星羅)
霧繞(劉長卿送徐大夫赴廣州詩丨丨龍山暗山連象郡遥)
霧鬱(吳志陸胤傳蒼梧南海歲有舊風障氣之害風則折木飛砂轉石氣則丨丨飛鳥不經自胤至州風)
(氣絶息商旅平行民無疾疫田稼豐稔)
霧合(詩英英白雲露彼菅茅𫝊露亦有雲疏言露亦有雲者露雲氣微不映日月不得如雨之雲耳非不)
(雲也若露濃丨丨則清旦為昏亦是露之雲也或周書文帝紀今便分命將帥應機進討或趨其要害襲其)
(窟宅電繞蛇擊丨丨星羅飛盧思道為隋檄陳文虎夫萬隊豹騎千羣並骨勇肉風驤丨丨楊炯庭菊賦)
(雲布丨丨箕舒翼張)
霧塞(後漢書光武帝紀贊九縣飇回三精丨丨注九縣九州也飇回謂亂也三精日月星也丨丨言昏昧)
(也遠齊書蕭穎胄傳江州邵陵王湘州張行事王司州皆近懸契不謀而同並勒驍猛指景風驅舟艦魚麗)
(萬里蓋水車騎雲屯平原丨丨朔周書文帝紀正光之末天下沸騰塵飛河丨丨荆沔)
霧會(後漢書黨錮傳序自武帝以後崇尚儒學懷經協術所在丨丨至有石渠分争之論黨同伐異之說)
(守文之徒盛於時矣上梁簡文帝曲水詩序都人野老雲集丨丨駱賓王瑕丘韋明府啓潄流逸客望驥)
(足以雲蒸栖泌遺才欵龍門而丨丨夏侯湛禊賦車駕鱗萃男女丨丨)
霧勃(渤同王潭雙瀵泉賦風駭丨丨煙涌雲蒸蒸蒲道源新麯米酒歌天施雷動飛玉塵丨丨雲成麯)
(蘖)
霧激(江淹齊太祖高皇帝誄合乃丨丨離則霰分)
霧染(吳均詩僕本幽并兒抱劒事邊陲風亂青絲絡丨丨黃金羈)
霧起(杜甫晚秋陪嚴鄭公摩訶池泛舟詩湍駛風醒酒船迴丨丨隄)
霧阻(張說遊洞庭湖湘詩翫幽輕丨丨討異忘曛逼)
霧擁(吳龍翰古梅賦乃導引其形軀兮如丨丨而雲垂如鴻飛而虎踞隋元會大饗歌八屯丨丨七萃)
(雲披)
霧咽(宋書元凶劭傳樓艦騰川則滄江丨丨銳甲赴野則林薄摧根)
霧亂(伍輯之柳花賦或風迴而遊薄或丨丨而飇零)
霧結(唐太宗王羲之書贊煙霏丨丨鳳翥龍蟠心摹手追此人而已)
霧裂(柳宗元籠鷹詞雲披丨丨虹霓斷霹靂掣電梢平岡)
霧變(申時行瑞蓮賦見霞蒸下)
霧隔(張曙擊甌樓賦曲闋酒闌煙迷丨丨)
霧鎻(畫鑒關仝丨丨山關圖差嫩是早年真蹟在京師人家)
霧晻(晉書石季龍載記贊塵飛五岳丨丨三精)
霧湧(劉峻廣絶交論故絪緼相感丨丨雲蒸嚶鳴相召星流電激陳樵蔗菴賦負牆而立者丨丨雲移)
(訖不知其中之何似)
霧青(張祜題虎丘寺詩丨丨山月曉雲白海天秋)
霧黑(許渾維舟秦淮過温州李給事宅詩丨丨連雲棧風狂截海帆)
霧洽(王勃七夕賦皇慈丨丨聖渥天浮)
霧掩(黃庭堅詩谷口巖前見佛燈雲遮丨丨碧層層)
霧隠(杜甫暮寒詩丨丨平郊樹風含廣岸波春薛能孔雀詩曾處嶂中真丨丨每過庭下似來)
霧錯(王勃九成宫東臺山池賦既而仰瞻頳嶠傍窺黛壑複嶂煙迴攢溪丨丨)
霧泊(戴表元喜友堂賦昔也斯墟風棲丨丨今也斯堂嘯歌燕樂)
霧斂(李紳橘園詩江城丨丨輕霜早園橘千株欲變金)
霧交(杜甫晨雨詩丨丨纔灑地風逆旋隨雲)
霧薄(來鵠聞蟬詩綠槐隂裏一聲新丨丨風輕力未勻)
霧躍(王勃上劉右相書風騰丨丨指麾成烈士之功蠖屈虯奔談笑坐羣卿之右又平臺秘略幼俊讚)
(列后雲騰英童丨丨)
霧映(杜甫詩濤翻黑蛟躍日出黃丨丨)
霧疊(令狐楚謝端午賜物状衣裳丨丨詔書雲繁)
霧慘(王勃乾元殿頌塵驚八際丨丨三都悲安熙詩丨丨雲愁結暮隂遊方客子正吟)
霧悄(陸龜蒙採葯賦不同乎稟簮裾而丨丨秉禮義以霜明)
霧離(阮籍大人先生傳雲氣解而丨丨兮靄奔散而永歸)
霧蓋(温庭筠曉仙謠丨丨狂塵億兆家世人猶作牽情夢)
霧眇(陳山甫漢武帝重見李夫人賦想車塵於丨丨疑佩響扵風餘)
霧折(朱鄴扶桑賦丨丨煙融孤光在東長迎旭日先得春風)
霧輕(唐高宗過温湯詩暖溜驚湍駛寒空碧丨丨)
霧罷(王勃採蓮賦見煙釋下)
霧開(劉禹錫送鴻舉遊江西詩廬山丨丨見瀑布西江月淨聞漁歌)
霧除(史記司馬相如傳莅颯卉歙焱至電過兮煥然丨丨霍然雲消)
霧敞(王勃益州德陽縣善寂寺碑重扃丨丨複殿雲深)
霧滅(王僧孺初夜文萬累煙消百災丨丨丨揭傒斯登祝融峰詩龍拏鳳攫熊虎擲雲生丨何時極)
霧失(庾信彭城公夫人尒朱氏墓誌煙霾杳嶂丨丨遥村李嶠詩邙鞏雲外來咸秦丨中丨)
霧闢(謝偃玉牒真記丨丨雲岸霞褰日觀館王勃平原郡公状章溝丨丨曳鶡尾而晨趨甲煙開奉髦)
(頭而夜警)
霧徹(盧思道為隋檄陳文吕梁之役貫盈惡稔曾未交綏雲卷丨丨虞世南和鑾輿夕頓戲下詩丨丨)
(軒營近塵暗苑城遥)
霧静(王勃採蓮賦丨丨江垠氣恬海冥惟唐彦謙中秋夜翫月詩丨丨不容玄豹隐冰生恐夏蟲疑)
霧濯(杜審言望月詩丨丨清輝古風飄素影寒)
霧舒(江淹為蕭驃騎解嚴輸黃鉞表臣某言逆沴電熾凶妖丨丨志大禋天情已類社故乃馳羽江郊騖)
(燧山甸雖藏智審其黥戮涵識判其奔沮然兵扈難輕義險宜備故膺寵無辭奉鉞不譲)
霧空(劉長卿禪智寺上方懷演和尚詩紺宇焚香淨滄洲擺丨丨)
霄
霄漢(宋書武帝紀公精貫朝日氣凌丨丨奮其靈武大殲羣慝剋復皇邑奉帝歆神又望丨丨以永懷)
(眄山川以增厲卿明一統志丨丨閣在順慶府廣安州治西有唐顔真書丨丨閣三字石刻尚存庾信吳)
(明徹墓誌銘西都列國長沙王功被山河東京貴臣大司空名高丨丨李白明堂賦頳欄各落偃蹇丨丨)
(無名氏日載中賦禎煙空耿丨丨始由度而方映忽移躔扵己旰無名氏黃雲捧日賦乾坤交泰丨丨熒煌)
(歐錢起泰階六符賦沗觀光扵上國仰丨丨以屏營僚陽詹秋月賦上迢迢之丨丨掩冽冽之恒星康)
(日中烏賦騰陵丨丨披拂雲霓月沈瑱賀雨賦奔餘潦扵迴塘挂晴虹扵丨丨趙蕃中桂樹賦素色不彫)
(自挺霜雪之外清隂迴泛頻移丨丨之中亦王起披霧見青天賦自然比天於丨丨卷霧於沉隂何必觀樂)
(廣之容始欽重器信衛瓘之說方獲明心者哉沈張鼎霹靂賦威聲奮擊扵丨丨逸響振動扵都國佺期)
(和韋舍人早朝詩儼若神仙去紛從丨丨迴持張九齡南還以詩代書贈京師舊僚詩因聲逹丨丨拙守東)
(坡紛又登南嶽事畢謁司馬道士詩斯言眇丨丨顧余嬰滓李收詩影從丨丨發光照掖垣明高適真)
(定即事詩光華揚盛矣丨丨在兹乎鴻又遇冲和先生詩昔去限丨丨今來覩儀形又酬臚裴主簿詩裴)
(回顧丨丨豁逹俯川陸送又宋中遇陳二詩伊首望丨丨于今倦蒿萊杜甫陵州路使君赴任詩丨丨瞻)
(佳士泥途任此身觀又橋陵詩朝儀限丨丨客思回林坰又巴西驛亭江漲詩丨丨愁高鳥泥沙困老龍)
(秋又入奏行繡衣春當丨丨立綵服日向庭闈趨綸又興詩蓬萊宫闕對南山承露金莖丨丨間盧奉)
(陪渾侍中登白鶴樓詩顧盻親丨丨談諧息鼔鼙叔又送李縱赴常州幕詩丨丨正聯飛江湖又獨歸戴倫漢)
(宫人入道詩丨丨九重辭鳳闕雲山何處訪桃源瑞劉禹錫和令狐相公以司空裴相見招南亭看雪詩呈)
(丨丨外興入笑言間久又酬令狐相公贈别詩田園松菊今迷路丨丨鴛鴻絶羣元稹和東川李相公慈)
(竹詩亭亭丨丨近靄靄雨露多秋杜牧送劉三復郎中赴闕詩好是鴛鴦侣正逢丨丨又書懷寄中朝往)
(還詩丨丨幾多同學伴可憐頭角盡卿材作李咸用途中逢友人詩丨丨何年徵賦客煙花隨處愁媒又)
(秋日送嚴湘侍御歸京詩知君有路昇丨丨獨我無由出薜蘿翁洮上子男夀昌宰詩只恐攀轅留不住明)
(時丨丨有丹梯景丨丨指前程)(朱慶餘長安春日野中詩煙霞装媚司空圖陳疾詩丨丨逼來心不動髩)
(毛白盡興猶多絪寒山詩迥聳丨丨外雲裏路岧嶢從廣宣宿鄭尚書東亭望月寄杜給事詩丨丨路殊)
(道合往來人事不相乖)
霄月(潘岳京陵公主女王氏哀詞皎皎丨丨載盈載微冥冥公子一往不追)
霄霞(雲笈七籤常能誦玉章元音徹丨丨甲申洪災至控翮王母家)
霄露(劉峻與舉法師書衣裳虹霓帷幕丨丨)
霄雪(爾雅雨霓為丨丨疏霓冰雪雜下也因名丨丨霄即消也)
霄壤(張養浩得子強也書詩以答之緬思丨丨間實與逆旅均)
霄城(齊書州郡志竟陵郡丨丨哲又劉懷珍等傳贊丨丨報馬分義先推靈守譲方軌丁韋)
霄路(謝靈運山居賦自注連嶺疉嶂青翠相接雲煙丨丨殆無倪際沈約為柳兖州世隆上舊宫表事)
(超齊甸義邁譙宫故能屬輦道扵天階命帝闕扵丨丨王灣麗正殿賜宴詩院逼青丨丨厨和紫禁煙劉)
(長卿送沈少府之任淮南詩相期丹丨丨遥聽清風頌賈島詩莫趨碧丨丨容飛不容步徐積詩脫身難)
(上赤丨丨夢魂忽泛滄溟波亦朱子武夷丹竈詩一上煙丨丨千年不還)
霄衢(齊書禇淵傳下官常人志不及遠隨運推斥妄踐非涯才輕任重夙宵冰惕近值國危含氣同奮况)
(在下官寧吝身命履冒鋒炭報效恒理而褒嘉之典偏見甄沐貴登端戎秩加爵土瞻言丨丨魂神震墜)
霄階(真君茅盈傳君棄家獨往離親樂仙契闊嶮巇修阻山川今故報盈繡羽紫帔丹青飛帬使盈從容)
(丨丨攜命玉真)
霄嶺(陳子昂潘尊師碑高宗每降輿輦親詣精廬尊師每歎曰大丈夫業扵道不能投身丨丨滅景雲林)
(而疲痾此山以煩世主吾之過乎玉李覲紫玉見南山賦歸大素兮遠蠻屏有瑞見丨丨)
霄岫(劉峻詩滄潦聯丨丨層嶺鬱巑崱)
霄崿(張協七命旌拂丨丨軌出蒼垠)
霄明(江淹遂古篇丨丨燭光向焜煌兮)
霄賓(宋史黃伯思傳頗好道家自號雲林子别字丨丨及至京夢神告曰子非久人間上帝有命典司文)
(翰覺而書之不踰月以政和八年卒)
霄客(水經注如渾水又南逕平城縣故城東水左有大道壇廟壇之東北舊有静輪宫魏神䴥四年造抑)
(亦柏梁之流也臺高廣超出雲間欲令上延丨丨下絶囂浮)
霄宇(朱凱容樂舞歌訓形丨丨武彰宸宫)
霄閣(陸雲牛責季友文迨良期扵風柔競悲飇扵葉落陳讜言扵洪範圖遺形扵丨丨)
霄褐(陸機幽人賦彈雲冕以辭世披丨丨而延佇)
霄蓋(何承天樂府傾丨丨靡電旌降彼天塗顔窈冥翔郭翼天台行羽人丨丨擁旌節雨衣雲帶雙翺)
霄鴻(楊慎雁來紅賦根伴兮寒螀名託兮丨丨)
霄翰(宗欽贈高允詩口吐瓊膏手揮丨丨龍任希古和燕公春日端居述懷詩鳳邸摶丨丨池躍海鱗)
(軫竇牟早入朝書事詩隐排丨丨差池跨海鱗)
霄魚(何承天逹性論大夫不麛卵庶人不數罟行葦作歌丨丨垂化所以愛人用也)
霄景(南嶽夫人傳今視子之質實丨丨高煥圓精重照鳳骨龍姿腦色寳曜五臟紫絡心有羽文形棲晨)
(霞神友靈肆天人之任良不虚矣靈江淹為始安王拜征虜將軍南兖州刺史章不悟旻拂采丨丨汰色復)
(交書河楚置傳江吳環章清潤旂文肅路寵豔内維榮炫外圉)
霄暉(黃庭内景經嬌女窈窕翳丨丨重堂煥之明八威)
霄極(江淹為蕭拜太尉揚州牧章臣豈不勉智罄忠未知所以報奉淵聖輸感丨丨取諸微躬長為慙荷)
(沈約謝賜甘露啓委華丨丨雰被後彫賦許敬宗表仰軒檻而增戀望丨丨以長□梁元帝華萼聯於丨)
(丨寵渥流於無已詩張正見詩負扆憑丨丨台司列象躔文同長風落丨丨萬里吹縹緲)
霄半(李德裕追初遊虎丘寺詩潭黛入海底崟岑聳丨丨)
霄皎(王涯瑶臺月賦駢階級以雲矗粲瓊瑛之丨丨)
霄炯(王彪之水賦水帶地而壌潤月流天而丨丨)
霄崢(孟郊韓愈聯句大句斡元造高言軋丨丨)
霄陷(易林辰次降婁建星中堅子無遠行外顛丨丨)
霄絶(雲笈七籤太上大道君又乘洞景玉輿駕太霞紫煙玄景之暉及上皇九元九天諸真仙王等俱仰)
(登陳梵羅臺丨丨寥丘飛玄雲根之都玉清天)
霄雿(黃佐乾清宫賦湫漻丨丨之中於以敬陟降而崇緝熙建休號以貽燕謀)
霄度(王褒靈壇碑浩庭丨丨吐納天和崑閬滄溟胞胎元一)
御定駢字類編卷十四
