欽定四庫全書
御定駢字類編卷二百十五
鳥獸門十二
犀
犀牛(漢書平帝紀黃支國獻丨丨經唐書儀衛志第五丨丨旂隊山海經海内南狌狌西北有丨丨)
(其狀如牛而黑之國史補南中山川有鴆之地必有丨丨有沙虱水弩處必有鸀鳿及生可療之草小學)
(紺珠見兕旗下州明一統志丨丨江在略陽縣西北一百二十里自階東流入嘉陵江一名東西淮指月)
(錄鹽官齊安禪師一日喚侍者曰將丨丨扇子來侍者曰破也師曰扇子旣破還我丨丨兒來侍者無對杜)
(甫石犀行君不見秦時蜀太守刻石立作三丨丨注李冰作石犀五頭以厭水精穿石犀溪於江南名丨丨里)
(花張祜少年樂𢃄盤紅鼹鼠袍砑紫丨丨月貫休詩蠻藏孔雀野石隱丨丨宋无沙門島詩黑丨丨鬭)
(波紅螮蝀垂)
犀首(史記公孫衍傳丨丨者魏之隂晉人也名衍姓公孫氏相魏張儀已卒之後丨丨入相秦嘗珮五國)
(之相印為約長無又陳軫傳陳軫過梁見丨丨曰公何好飲也丨丨曰事也又魏世家秦使樗里子伐取)
(我曲沃走丨丨岸門注索隱曰丨丨官名即公孫衍頭李純甫猫飲酒詩枯腸痛飲如丨丨竒骨當封似虎)
(無李俊民和河上脩橋詩幾年事誇丨丨一旦封侯看虎頭)
犀額(隋書儒林傳劉焯丨丨龜背望高視遠載獨孤及張公遺愛頌燕頷丨丨山立玉色符陳東美)
(寫真讃河目丨丨材為國楨)
犀角(周禮掌節守都鄙者用角節注角用丨丨疏案釋獸云犀似豕注云角在鼻上丨丨是角中之貴故)
(知不得用玉者當用丨丨云日後漢書西域傳桓帝延熹九年大秦王安敦遣使自南檄外獻象牙丨丨瑇)
(瑁始乃一通焉銳唐書地理志鄯州土貢㹀丨丨言又舒元輿傳元輿進取獻文闕下不得報上書自漢)
(主父偃徐樂嚴安以布衣上書朝奏暮召而臣所上八萬言其文鍜鍊精粹出入今古數千百年披剔剖抉有)
(可以輔教化者未始遺拔丨之丨擢象之齒豈主父等可比哉異苑温嶠至牛渚磯聞水底有音樂之聲水)
(深不可測傳言下有怪物乃然丨丨而照之夜夢神謂曰與君幽明道隔何意相照耶酉陽雜俎丨墮丨埋)
(之人以假角昜之練地理通釋六典云八曰江南道厥貢紗編綾綸蕉葛麩金丨丨鮫魚藤紙朱砂水銀零)
(陵香服左思蜀都賦拔象齒捩丨丨虎庾信傷心賦石華空丨丨虚篸王績遊仙詩見皮下王建送)
(嚴大夫赴桂州詩辟邪丨丨重解酒荔枝甘破又南史蕭摩訶傳太建五年衆軍北伐齊遣大將尉胡等率)
(衆十萬來援其前隊有蒼頭丨丨大力之號皆身長八尺膂力絶倫其鋒甚銳及戰摩訶皆斬之又戰國策)
(司馬熹見趙王曰以臣所行多矣未嘗見人如中山隂姬者也其容貌顔色固已過絶人矣若其眉目準額權)
(衡丨丨偃月彼乃帝王之后非諸侯之姬也兒蘇軾將至筠先寄遲适遠三猶子詩未見豐盈丨丨先逢玉)
(雪王郎子)
犀頂(李太白大臘賦見象口下)
犀頭(爾雅丨似豕注形似水牛猪丨大腹庳脚脚有三蹄黑色三角亦有一角者交州記丨丨如馬)
犀目(毛詩陸疏廣要今黔蜀中時有貘象鼻丨丨牛尾虎足土人鼎釡多為所食其齒以刀斧錐鍜銕皆)
(碎落火亦不能燒人得之詐為佛牙佛骨以誑俚俗埤雅見獅首下白居易貘屏贊序見貘馬下)
犀牙(宋史錢俶傳乾德元年以白金萬兩丨丨各千株香藥十五萬斤金銀真珠瑇瑁器數百事來貢)
(又三佛齊國傳太平興國八年來貢水晶錦布丨丨香藥)
犀舌(異物志丨丨有棘常食草木棘刺不啖莖葉也)
犀骨(韓駒次韻思聰詩伏腦憐君有丨丨騰身笑我不鳶肩)
犀皮(宋書孔顗傳見狐獠下)
犀革(左傳莊公十二年秋宋萬弑閔公于蒙澤立子游羣公子奔蕭公子御說奔亳南宮牛猛獲帥師圍)
(亳冬十月蕭叔大心及戴武宣穆莊之族以曹師伐之殺南宮牛于師殺子游于宋立桓公猛獲奔衛南宮萬)
(奔陳宋人請猛獲于衛衛人歸之亦請南宮萬于陳以賂陳人使婦人飲之酒而以丨丨裹之比及宋手足皆)
(見宋人皆醢之刀王褒聖主得賢臣頌水斷蛟龍陸剸丨丨曹植寳賦陸斬丨丨水斷龍舟王寅箭月)
(歌誰翦海丨丨一尺如月圓)
犀鞹(徐彦伯哀冊文龜謀入兆丨丨移輴)
犀顱(蘇軾六言詩空使丨丨玉頰長懷髥舅悽然如周必大和阮侯得子詩錦褓看爭羨丨丨畫不)
(惠洪詩見虎頷下香又送徽上人詩丨丨會入海火自朝夕)
犀理(抱朴子通天丨有白丨如線者以盛米置羣雞中雞欲往啄米至輒驚却故南人名為駭雞也)
犀花(本草集解丨角黑中有黃丨者為正透黃中有黑花為倒透花中復有花者為重透並名通犀乃上)
(品也花如椒豆斑者次之烏犀純黑無花者為下品)
犀色(本草集解山海經有白丨白丨開元遺事有辟寒丨其丨如金)
犀斑(本草集解牯丨額角其花多作撒豆丨色深者堪作帶胯斑散色淺者可作器皿耳)
犀狀(郭璞犀贊丨之為丨形兼牛豕力無不傾吻無不靡以賄嬰災因乎角掎)
犀尖(本草修治宗奭曰鹿取茸丨取丨其精銳之力盡在是也以西番生犀磨服為佳入湯散則屑之)
犀脚(本草集解唐醫吳士臯言海人取犀先於山路多植朽木如豬羊棧其丨前丨直常依木而息欄木)
(忽折倒仆久不能起因格殺之)
犀毛(交州記丨出九德縣其丨如豕)
犀光(傅咸犀鉤銘序見犀鉤下)
犀片(本草修治宏景曰入藥惟雄犀生者為佳若丨丨及見成噐物皆被蒸煮不堪用)
犀鱗(庾信奉報寄洛州詩長旍析鳥羽合甲抱丨丨)
犀液(韓偓横塘詩蜀紙麝煤添筆媚越甌丨丨發茶香)
犀膠(周禮考工記見鹿膠下)
犀通(本草集解或云丨之丨天者乃其病理不可知也角文有倒插者一半已下通有正插者一半已上)
(通有腰鼓插者中斷不通其類極多人蘇軾荅李端叔書木有癭石有暈丨有丨以取妍於皆物之病也)
(李商隱無題詩身無綵鳳䨇飛翼心有靈丨一點丨)
犀性(西溪叢語丨丨凉磨之不熱)
犀尾(秦觀詩江漢揮丨丨風雲下筆尖)
犀株(開元遺事交趾國進丨一丨色如黃金使者請以金盤置于殿中時方盛寒温温然有煖氣襲人使)
(者曰此名辟寒犀也不物類相感志同昌公主有蠲忿犀丨丨如彈丸入土朽元稹罰俸西歸詩新笋踴)
(丨丨落梅翻蝶翅孫李賀惱公詩丨丨防膽怯銀液鎮心忪唐藝天香詞螺甲磨星丨丨搗月)
犀鳳(蘇舜欽寒夜詩獸角消紅丨丨乾縷生篆字香盤盤)
犀象(孟子驅虎豹丨丨而遠之角周禮考工記角人掌以時徵齒角注山澤出齒骨物大者丨丨其小)
(者麋鹿豹後漢書光武帝紀初王莽招募猛士又驅諸猛獸虎丨丨之屬以助武威自秦漢出師之盛未嘗)
(有也美又賈琮傳交趾土多珍産明璣翠羽丨丨瑇瑁異香木之屬莫不自出又哀牢夷傳哀牢出孔雀)
(翡翠丨丨猩猩貊獸德指歸論見虎豹下)(山海經中山經見夔牛下二道洞冥記支提國人長三丈尺)
(其戲笑取丨丨相投擲為樂斷李斯諫逐客書丨丨之噐不為玩好曹植七啓陸丨丨未足稱雋張衡)
(東京賦賤丨丨簡珠玉龍江淹横吹賦鄞山錫刃耶溪銅鋒陸斷丨丨水斬蛟李白贈易秀才詩少年解)
(長劍投贈即分離何不斷丨丨精光暗往時電殷文圭贈池川張太守詩陣面奔星破丨丨筆頭飛躍龍蛇)
犀兕(左傳宋城華元為植廵功城者謳曰睅其目皤其腹棄甲而復于思于思棄甲復來使其驂乘謂之)
(曰牛則有皮丨丨尚多棄甲則那多山海經南山經禱過之山其上多金玉其下多丨丨象又西山經見)
(熊羆下翠王粲刀銘陸剸丨丨水截鯨鯢賦李南仲羅浮賦翡羽毛虎豹丨丨蘇轍服茯苓南澗之松)
(拔地千尺皮厚丨丨心堅鐵石源張華遊獵篇仰手接遊鴻舉足蹵丨丨杜甫哀蘇明詩青熒芙蓉劍丨)
(丨豈獨剸)
犀犛(班固西都賦見熊螭下下王仲旉南都賦見麕麆)
犀犬(搜神記晉惠帝元康中吳郡婁縣懷瑶家忽聞地中有犬聲隱隱視聲發處上有小竅大如螾穴瑶)
(以杖刺之入數尺覺有物乃掘視之得犬子雌雄各一目猶未開形大于常犬哺之而食左右咸往觀焉長老)
(或云此名丨丨得之者令家富昌宜當養之以目未開還置竅中覆以磨礱宿昔發視左右無孔遂失所在)
犀龜(李尤辟雍賦重譯響應抱珍來朝南金大璐玉象丨丨)
犀洛(本草丨丨别錄曰味甘無毒主癃疾一名星洛一名泥洛)
犀岳(李邕淄州謝上表張皇連城勸勉丨丨)
犀嶺(虞世南琵琶賦帖則西域神獸南山瑞枝屈盤丨丨迴旋鳳池)
犀溪(杜甫石犀行注見犀牛下)
犀浦(唐書地理志成都府丨丨垂拱二年析成都置訟宋史張堯佐傳知丨丨縣丨丨地狹民繁多田)
(堯佐正其疆界條衆弊以曉之訟遂簡拱元和郡縣志成都府管縣十丨丨本成都縣之界垂二年分置丨)
(丨縣昔蜀守李冰造五石犀沉之於水以厭怪因取其事為名寰宇記杜甫宅在成都西郭外地屬丨丨接)
(浣花溪地名百花潭問老學菴筆記予在成都偶以事至丨丨過松林甚茂馭卒此何處答曰師塔也盖謂)
(僧所葬之塔於是乃悟杜詩黃師塔前江水東之句熙明一統志丨丨廢縣在成都府郫縣唐垂拱初置宋)
(寧中廢為鎮又宋志云始興郡城晉興縣城皆在丨丨鎮張何文君濯錦賦雁橋風暖丨丨花新杜甫梅)
(雨詩南京丨丨道四月熟黃梅江周庠寄禪月大師詩傍竹欲添丨丨石栽松更碾味茶蘇軾送鮮于都)
(曹歸蜀灌口舊居詩朝行丨丨催收芋夜渡繩橋看伏龍注丨丨在郫縣)
犀侯(史記陳杞世家周武王克殷紂乃復求舜後得媯滿封之于陳以奉帝舜祀是為胡公胡公卒子申)
(公丨丨立)
犀兵(柳貫大雨雹行排檐倒檻揮霍入丨丨快馬難為行)
犀甲(周禮考工記函人為甲丨丨七屬兕甲六屬合甲五屬丨丨壽百年兕甲壽二百年合甲壽三百年)
(鎧北史周高祖紀保定元年三月白蘭遣使獻丨丨鐵淮南子齊桓公將欲征伐甲兵不足令有重罪者)
(出丨丨一戟有輕罪者贖以金分訟而不勝者出一束箭百姓皆悅又見龍舟下劉勰新論漢祖躬提三)
(尺之劍為黔首請命當斯之時冠章甫衣縫掖未若戴金胄而擐丨丨楚辭操吳戈兮被丨丨車錯轂兮短)
(兵接柳杜甫海棕行龍鱗丨丨相錯落蒼稜白皮十抱文宗元平淮夷雅見熊旂下陳陶贈容南韋中)
(丞詩十二銅魚尊畫戟三千丨丨擁朱輪頭蘇軾山茶詩葉厚有稜丨丨健花深少態鶴丹)
犀䩜(鹽鐵論楚鄭之棠谿墨陽非不利也丨丨兕甲非不堅也然而不能存者利不足恃也按䩜胄同)
犀渠(國語奉文丨之丨注甲也照左思吳都賦家有鶴膝戶有丨丨注楯名鮑白紵歌見象牀下)
(又擬古詩解佩襲丨丨卷袠奉盧弓丨丨玉劍良家子白馬金羈俠少年)(盧思道從軍行薛逢重送徐州)
(李從事商隱詩曉乘征騎𢃄丨丨醉别都門慘袂初雲杜牧送容州唐中丞赴鎮詩鷁首衝瀧浪丨丨拂嶺)
(牛又山海經中山經釐山有獸焉其狀如蒼身其音如嬰兒是食人其名曰丨丨)
犀盾(韓非子趙簡子圍衛之郛郭丨丨犀櫓立於左右之所及鼓之而士不起釋名盾遯也跪其後避)
(以隠遯也大而平者曰吳魁本出於吳為魁帥者所持也隆者曰須盾本出於蜀須所持也或曰羌盾言出於)
(羌也狹而長者曰步盾步兵所持與刀相配者也狹而短者曰孑盾車上所持者也以犀皮作之曰丨丨以木)
(作之曰木盾皆因所用為名也)
犀櫓(韓非子見上)
犀鎧(宋書孔顗傳見狐獠下王唐書馬曙傳曙為大理卿有丨丨懼而瘞之奴慶以怨告曙藏甲有異)
(謀按之無他狀投曙嶺外宰相魏謩固爭卒論慶死)
犀札(彦周詩話聯句之盛退之東野李正封也征蜀聯句云刑神詫氂旄隂熖颭丨丨盡彫刻之功而語)
(仍壯五晁補之贈戴嗣良歌往年身奪刀劍名王所擐丨丨同)
犀函(南史梁元帝紀王僧辯等又表勸進曰臣等分勒武旅百道同趨突騎短兵丨丨鐵楯結隊千羣持)
(戟百萬)
犀銚(鹽鐵論丨丨利鉏五榖之利而閑草之害也)
犀玉(漢書郊祀志莽二年興神仙事種五梁禾于殿中各順色置其方面先䰞鶴髓瑇瑁丨丨二十餘物)
(漬種計粟斛成一金言此黃帝榖仙之術也東京夢華錄見鶉兔下)
犀璧(蘇軾得辨才歙研詩羅細無文角浪平半丸丨丨浦雲泓)
犀環(隨書禮儀志左右後侍掌御寢北門之左右並銀甲左執丨丨右執兕環長刀以銀飾)
犀緌(劉義慶啓事恩旨賜臣丨丨竹節如意目所未覩)
犀簪(飛燕外傳后歌舞歸風送遠之曲帝以文丨丨擊玉甌令后所愛侍郎馮無方吹笙以倚后歌搜)
(神記南州人有遣吏獻丨丨于孫權者舟過宮亭廟而乞靈焉神忽下教曰須汝丨丨吏惶遽不敢應俄而丨)
(丨已前列矣神復下教曰俟汝至石頭城返汝簪吏不得已遂行自分失簪且得死罪比達石頭忽有大鯉魚)
(長三尺躍入舟剖之得簪居班固與弟超書今遺仲升瑇瑁黑丨丨陸龜蒙幽賦見象格下吳融和韓)
(致光侍郎無題詩珠珮元消暑丨丨自辟塵)
犀導(南史禇澄傳澄字彥道彦回弟也彦回薨澄以錢一萬一千就招提寺贖高帝所賜彦回白貂坐褥)
(又贖彦回介幘丨丨及彦回常所乘黃牛)
犀櫛(歴代名畫記魏晉以降名迹在人間者皆見之矣其畫山水則羣峰之勢若鈿飾丨丨或水不容泛)
(或人大于山率皆附以樹石映𢃄其地列植之狀則若伸臂布指)
犀梳(本草集解辟塵丨為簪丨帶胯塵不近身杜牧張好好詩贈之天馬錦副以水丨丨)
犀比(宋玉招魂晉制丨丨費白日些注比頻二切費光貌言晉國工作簙棋箸比集犀角以為雕飾投之)
(皜然如日光也)
犀衣(梁簡文帝南郊頌序石鎧丨丨之士連七萃而雲屯珠旗日羽之兵剖五營而星列)
犀佩(徐積姚黃詩步搖好稱釵鳳凰玉環丨丨珠鳴璫)
犀帶(唐書馬植傳植同中書門下平章事左中尉馬元贄為宣宗寵臣賜通天丨丨而植素與元贄善元)
(贄以賜帶遺之他日植對便殿帝識其帶以詰植植震恐言狀坐貶天平軍節度使吳越志錢武肅王時有)
(獻雲鶴水丨丨者武肅登碧波亭命許彦方係帶試水水開七尺許南唐近事嚴續相公歌姬唐鎬給事通)
(天丨丨皆一代尤物因出妓解帶呼盧唐采大勝乃酌酒命美人歌一曲而别嚴悵然與之西溪叢話石子)
(惠云中書舍人繫紅鞓丨丨至夷堅志韓魏公有丨丨中一片乃鹿銜花已為竒絶夀光中以萬緡賄海商)
(得犀一片乃南極老人星象尤為至寳)
犀圍(老學菴筆記故事謫散官雖别駕司馬皆封賜如故故東坡在儋耳詩云鶴髮驚全白丨丨尚半紅)
(是也至司戶參軍則奪封賜)
犀毗(漢書匈奴傳黃金丨丨一注丨丨帶鈎也亦曰鮮卑亦謂師比總一物也語有輕重耳貴耳集史)
(記匈奴傳漢遺單于有黃金飾具帶一飭漢書要義曰腰中大帶黃金骨紕徐廣曰丨丨引戰國策趙武靈王)
(賜周紹具帶黃金師比即帶鉤也師比即丨丨也丨唐維楨春俠雜詞上樓更衣玉山倒腰間帶脫金丨)
犀簟(唐書五行志張易之為母臧作七寳帳有魚龍鸞鳳之形仍為象牀丨丨洞冥記疎勒國獻文丨)
(角表裏有光織以為丨如錦綺之文褥下陳樵卧褥香鑪賦見熊席下)(杜陽雜編見鳳崔仲方小山詩)
(霞觀文丨丨香林碧玉條牀曹唐小游仙詩露吹丨丨象輕)
犀燈(王琪詩魚龍憑夜濤四面忽滂湃安得丨丨然煌煌發水怪)
犀燭(李端雜歌丨丨江行見鬼神木人登席呈歌舞)
犀焰(劉禹錫歴陽書事詩繭綸牽撥刺丨丨照澄泓)
犀炬(陸游航海詩鬼神駭丨丨天地赫龍火)
犀箸(杜甫麗人行丨丨厭飫久未下鑾刀縷切空紛綸)
犀缾(宋史輿服志冕版以龍鱗錦表上綴玉為七星旁施琥珀缾丨丨各二十四周綴金絲網)
犀帖(李商隱擬意詩象牀穿幰網丨丨釘窗油)
犀槌(杜陽雜編有宮人沈阿翹為上舞河滿子調聲風態率皆宛暢曲罷上賜金臂環即問其從來曰妾)
(本吳元濟之妓女濟敗因以聲得為宮人俄遂進白玉方響云本吳元濟所與也光明皎潔可照十數步言其)
(丨丨即響犀也凡物有聲乃響應其中焉)
犀軒(左傳齊師之在夷儀也齊侯謂夷儀人曰得敝無存者以五家免乃得其尸公三禭之與之丨丨與)
(直蓋而先歸之坐引者以師哭之親推之三注丨丨卿車羅隱送程尊師東遊有寄詩見鶴駕下)
犀輅(隋書禮儀志諸公之輅九方輅碧輅金輅皆錫面鞶纓九就金鉤象輅丨丨貝輅革輅篆輅木輅皆)
(疏面鞶纓九就)
犀羈(劉孝威驄馬詩丨丨玉鏤鞍寳刀金錯鞘)
犀舟(後漢書張衡傳捷徑邪至我不忍以投步干進苟容我不忍以歙肩雖有丨丨勁檝猶人涉卬否有)
(須者也注犀堅也)
犀管(王勃七夕賦握丨丨展魚牋顧執事招仲宣夢陳造步西湖次韻徐南卿詩撫事揮丨丨他時鶴)
(林竹陸游愛閒詩睡熟素書横架吟餘丨丨閣銅螭)
犀麈(孫覿夜坐詩墜露挹金莖空花墮丨丨)
犀柄(皮日休暇日獨處寄魯望詩幽慵不覺耗年光丨丨金徽亂一牀)
犀軸(虞集為華玉題所藏長江萬鴉圖詩香奩丨丨見者稀漫錄餘情示來者)
犀椀(貢師泰上京大宴詩馬湩浮丨丨駝峰落寳刀)
犀杓(張耒詩爭如侯家美酒如江湖金鐺丨丨與之俱)
犀利(漢書馮奉世傳上問用兵之數對曰反虜無慮三萬人法當倍用六萬人然羌戎弓矛之兵耳噐不)
(丨丨可用四萬人一月足以决漢魏志鄧艾傳上下相習五兵丨丨梁書元帝紀梁合契肆丨丨之兵巴)
(漢俱下竭驍勇之陣書鮑照河清頌文憲精宏戎容丨丨崔嘏授李訥中舍人制噐能丨丨文彩光華)
(陳造感事上李侍郎詩國工鑄良劍髮白心志悴晶熒淬歛餘干莫並丨丨)
犀照(明一統志丨丨亭在和州城東一十里當利口北岸晉温嶠聞水底有音樂之聲燃丨丨之因以名)
(亭)
犀鎮(杜牧杜秋娘詩虎睛珠絡褓金盤丨丨帷)
犀行(張翥題泰東山藏主十八開士圖詩丨丨水開蛟蜃路直下踏入天吳宮)
犀卧(曹松南遊詩丨占花隂丨波衝瘴色流)
犀觸(李洞送雲卿上人游安南詩鯨吞洗鉢水丨丨點燈船)
犀生(白居易新樂府馴犀馴丨丨處南方熱秋無白露冬無雪)
犀出(宋書符瑞志駭雞丨王者賤難得之物則丨即本草集觧别錄曰丨丨永昌山谷及益州永昌今)
(滇南也宏景曰今出武陵交州寧州諸遠山時珍曰丨丨西番南番交州滇南諸處有山犀水犀兕犀三種)
犀大(本草集解丨中最丨者墮羅犀一株重七八斤)
犀食(本草發明抱朴子云丨丨百草之毒及衆木之棘所以能解毒南州異物志元丨處自林麓丨惟)
(棘刺體兼五肉)
犀牸(本草釋名丨字篆文象形其丨名兕亦曰沙犀爾雅翼云兕與牸字音相近猶羖之為牯也)
犀鈎(傅咸丨丨銘序世稱駭雞之犀聞之父常侍曰丨之美者有光鷄見影而驚故曰駭雞有以此丨見)
(遺者乃為之銘)
犀紋(本草集解川犀南丨丨細鳥丨有丨顯露黃丨丨絶少皆不及西番者紋高而脚顯也歙硯譜見)
(雁湖下)
牛
牛首(史記三皇紀炎帝神農氏人身丨丨入又左傳宋人以諸侯伐鄭報宋之戰也焚渠門及大逵伐)
(東郊取丨丨注東郊鄭郊丨丨鄭邑齊又諸侯伐鄭師于丨丨戰國策韓侈謂秦王曰進宋之兵至首垣)
(注首垣二邑首即丨丨在汴州陳留縣西南四十里垣即長垣故城在匡城縣東北二十七里漢書司馬相)
(如傳西馳宣曲濯鷁丨丨注張揖曰丨丨池名也在上林苑西頭後漢書郡國志魯國有丨丨亭晉書愍)
(帝紀論五嶽三塗並皆淪宼龍川丨丨故以立君未南史徐孝嗣傳繞黃山款丨丨乃盛漢之事今江南廣)
(願陛下少更留神注山海經中山經吳林之山又北三十里曰丨丨之山今長安西南有丨丨山上有館下)
(有水未知此是非而又北山經錫山其上多玉其下多砥丨丨之水出焉東流注于滏水水經注沙水又)
(東南逕丨丨亭東西明一統志丨丨池在西安府咸陽縣渭水南張衡京賦掩長楊而聯五柞繞黃山而)
(款丨丨注甘泉宮中有丨丨山)
牛頭(後漢書百官志注見馬脯下馬蜀志諸葛亮傳木牛流馬注亮集載作木牛流法曰木牛者方腹)
(曲頭一脚四足頭入領中舌著于腹曲者為丨丨䨇者為牛脚横者為牛領轉者為牛足覆者為牛背方者為)
(牛腹垂者為牛舌曲者為牛肋刻者為牛齒立者為牛角細者為牛鞅攝者為牛鞦䩜牛仰雙轅人行六尺牛)
(行四步載一歲糧日行二十里而人不大勞二又山謙之丹陽記大興中議者皆言漢司徒許彧墓闕高壯)
(可徙施之王茂宏弗欲後陪乘出宣陽門南望丨丨山兩峰即曰此天闕也帝從之寰宇記丨丨山在郪縣)
(西南二里形似丨丨四面孤絶俯臨州郭下有長樂寺樓閣烟花為一方勝槩明一統志丨丨山在漢中府)
(褒城縣西北二十五里以形似名其上雲覆如笠即雨故又名戴笠山又丨丨山在滁州城西四十里兩峰)
(峻起形如丨丨雨又丨丨山在處州府雲和縣狀如丨丨有水淵澄禱屢應又丨丨山在保寧府昭化縣)
(西二十五里以形似名以山谷跋丨丨心銘成都范子功家忠報禪院僧慈元鹽亭四尺繒八幅來乞予自)
(書所作文盖范氏之志也予聞范氏其耆艾有德其幼壯好文今得予應世之文章但為戲翫無益于事乃大)
(書丨丨心銘與之范氏不學則已學則必以治心養性為本斯文之作妙盡心性之藴只使朝夕薰之自成道)
(種亦使覺苑淨坊諸禪子等讀之句句消歸自已乃知丨丨快說禪病免向野狐頷下枉過一生杜甫上丨)
(丨寺詩青山意不盡衮衮上丨丨注丨丨山在郪縣西南下有長樂寺又望丨丨寺詩丨丨見鶴林梯逕繞)
(幽深賀劉禹錫飲報恩寺詩石文留馬跡峰勢聳丨丨李河陽歌丨丨高一尺隔坐應相見白居易賣)
(炭翁詩半疋紅紗一丈綾繫向丨丨充炭直有又戊申歲暮詠懷詩龍尾趁朝無氣力丨丨參道心期)
牛角(春秋成公七年見鼷鼠下觀南史齊豫章王嶷傳嶷拜陵還過延陵季子廟沸井有水牛突步伍)
(值兵執牛推問嶷不許取絹一疋横繫丨丨放歸其家政在寬厚故得朝野歡心北史魏思皇帝紀桓帝英)
(傑魁岸馬不能勝常乘安車駕大牛丨丨容一石語五代史南漢世家劉龑病卧寢中召右僕射王翷與曰)
(吾子孫不肖後世如鼠入丨丨勢當漸小爾因泣下歔欷韓詩外傳齊景公使人為弓三年乃成弓人之妻)
(曰此弓者太山之南烏號之柘騂丨之丨荆麋之筋河魚之膠也四者天下之練材也新序甯戚賃車適齊)
(暮宿郭門外桓公郊迎客甯戚飯牛車下擊丨丨疾商歌桓公曰非常人也命後車載之述異記冀州有樂)
(名蚩尤戲其民兩兩三三頭戴丨丨而相觝漢造角觝戲盖其遺製也茅亭客話世傳乖龍者苦于行雨而)
(多方竄匿藏人身中或在古木楹柱之内及樓閣鴟甍中須為雷神捕之若曠野無逃避即入丨丨或牧童之)
(身往往為此物所累遭雷震徐杜甫赤霄行孔雀未知丨有丨渴飲寒泉逢抵觸夤依韻贈嚴司直詩歌)
(殘白石扣丨丨賦換黃金愛馬卿行俛仰若自矜鼓翅跳踉上丨丨)(蘇軾鴉種麥行徐又次韻喬太傅詩)
(為君扣丨丨一咏南山粲山又明一統志丨丨山在太平府龍英州治東有嵓形如丨丨)
牛目(歲華紀麗浸丨丨注孟子曰滕文公葬有日矣天大雨雪至于丨丨)
牛鼻(齊書明帝紀王子侯舊乘纏帷車高宗獨乘下帷儀從如素士公事混撓販食人擔火誤燒丨丨豫)
(章王白世祖世祖笑焉無搜神記夏侯宏自云見鬼與其言語鎮西謝尚曰我嗣是我一身之罰宏經時無)
(所告後忽逢一鬼乘新車從十許人著青絲布袍宏前提丨丨車中人謂宏曰何以見阻宏曰欲有所問鎮西)
(將軍謝尚無兒此君風流令望不可使之絶嗣車中人動容曰君所道正是僕兒年少時與家中婢通誓約不)
(再婚而違約今此婢死在天訴之是故無兒宏具以告謝曰吾少時誠有此事)
牛耳(詩有條有梅疏陸璣云梅樹皮葉似豫樟豫樟葉大如丨丨左傳晉師將盟衛侯于剸澤趙簡子)
(曰羣臣誰敢盟衛君者涉沱成何曰我能盟之衛人請執丨丨成何曰衛吾温原也焉得視諸侯注盟禮尊者)
(涖丨丨主次盟者衞侯與晉大夫盟自以當涖丨丨故請周禮戎右盟則以玉敦辟盟遂役之贊丨丨桃茢)
(注謂尸盟者割丨丨取血助為之及血在敦中以桃茢拂之又助之也山海經北山經單張之山其上無草)
(木有獸焉其狀如豹而長尾人首而丨丨一目名曰諸犍善吒行則銜其尾居則蟠其尾易林丨丨聾聵不)
(曉聲味執陳造贈課會諸公詩須吾丨丨助子躍龍門)
牛脣(爾雅藚丨丨一名水蕮丨沈約郊居賦見麋舌下晏殊中園賦彘首丨之夥雞腸烏喙之繁)
(皮日休野蔬詩深挑乍見丨丨液細搯徐聞鼠耳香)
牛頷(淮南子發于鼎爼之間出于屠酤之肆解于累紲之中興于丨丨之下)
牛口(春秋宣公三年郊丨之丨傷改卜牛聞史記商君傳趙良曰夫五羖大夫荆之鄙人也秦繆公之)
(賢而願望見行而無資自鬻于秦客被褐食牛繆公知之舉之丨丨之下而加之百姓之上秦國莫敢望焉)
(晁補之硯田詩擇高種苜蓿不濕丨丨涎入又唐書竇建德傳建德竄丨丨谷初其軍有謠曰豆丨丨勢不)
(得久至是果敗海梁肅受命寳賦丨丨先撥虎牢則達致四于升平混車書以同轍)
牛舌(詩采采芣苢傳芣苢馬舄疏馬舄一名車前幽州人謂之丨丨草蘇軾食㯽榔詩丨丨不餉人一)
(斛肯多與)
牛齒(蜀志諸葛亮傳注見牛頭下)
牛領(蘇頲隴上記烏重允葬先世掘得石碑有云丨丨岡前紅簫壠下葬重丙日手板相亞重允依而用)
(之小顧况杜秀才畫立走水牛歌江村兒好誇騁脚踏牛頭上丨丨)
牛腰(貴耳集謝耕道耘天台人自號曰謝一犁有犁春圖諸公喜於納交善滑稽三十年間天下詩人未)
(有不至其室詩軸不知幾丨丨秃老學菴筆記見馬尾下李白醉後贈王歴陽詩書千免毫詩載兩丨丨)
(倒完顔璹題潘閩夜歸圖詩驢背騎蓮岳下丨丨穩跨竹林前)
牛心(晉書王濟傳王愷有牛名八百里駮濟請以錢千萬與牛對射而賭之愷令濟先射一發破的因據)
(胡牀叱左右速探丨丨來須臾而至一割便去炙又王羲之傳年十三嘗謁周顗察而異之時重丨丨坐客)
(未噉顗先割啗羲之於是始知名山又明一統志丨丨山在龍安府城東南一百五十里秀拔形如丨丨昔)
(李龍遷葬于山側唐武后革命鑿斷山脉水赤如血元宗幸蜀有老人蘇坦奏龍州丨丨山國之祖墓今日蒙)
(塵之禍乃則天掘鑿所致元宗即命刺史脩填如舊然又丨丨山在敘州府長寧縣治東山形崒嵂如丨丨)
(又廣志柿有數種有如丨丨者有如雞鴨卵者王資深思歸賦丨丨綠蒂之柿獨苞黃膚之栗)
牛膽(本草見牛黃下得名醫别錄牛黃生隴西及晉地特丨丨中之即隂乾無令見日月光)
牛腹(晉語鳶肩而丨丨注丨丨脅張也其史記封禪書齊人少翁以鬼神方見上居歲餘方益衰神不)
(至乃為帛書以飯牛佯弗知言曰此丨丨中有竒殺視得書書言甚怪齊東野語曾朝陽云昔年病傷寒旬)
(餘不解昏睡中忽覺為牛所吞境界陡黑知此身已墮丨丨中于是矍然曰身不足惜如老母何因發誓自此)
(復見天日當終身不食大牢悚然驚寤流汗如雨疾遂良愈柳宗元哀溺文見豺狼下劉基詶衍上人詩)
(虎頭曠日糜倉粟丨丨中宵詫帛書)
牛腱(宋玉招魂肥丨之丨臑若芳些注腱筋頭也五臣云腱筋肉補曰腱居言切膂腱肉也一曰筋之大)
(者臑若熟爛也言取肥丨之丨爛熟之則肥濡&KR0871;美也)
牛肋(蜀志諸葛亮傳注見牛頭下)
牛膊(唐書五行志長安中有獻丨無前丨者三足而行又有丨丨上生數足蹄甲皆具者)
牛筋(周禮考工記弓人丨丨蕡灂疏丨丨蕡灂者此說弓背用丨丨之漆如麻子文詩隰有杻疏杻檍)
(也或謂之丨丨或謂之檍材可為弓弩幹也四宋史李椿傳詔市丨丨用三千斤椿奏一丨之丨纔兩是欲)
(屠二萬牛也上悟為收前詔戶洛陽伽藍記瑶光寺講殿尼房五百餘間綺疏連亘牖相通珍木香草不可)
(勝言丨丨狗骨之木雞頭鴨脚之草亦悉備焉)
牛脾(爾雅東海有比目魚不比不行其名曰鰈注狀似丨丨江東人呼為王餘魚宋書朱齡石傳諸軍)
(伐蜀齡石率劉鍾蒯恩等攻城詰朝戰至日昃别軍乘船陷丨丨城)
牛胛(神仙傳蘇躭母既終葬丨丨山紫雲蓋上有號哭聲知蘇君之神也因見白馬常在嶺上遂改丨丨)
(山為白馬嶺按胛亦作脾)
牛背(晉書王衍傳嘗因宴集為族人所怒舉樏擲其面衍初無言引王導共載而去然心不能平在車中)
(攬鏡自照謂導曰爾看吾目光乃在丨丨上矣其陳造行春辭計三徑之可具兮顧二頃之猶在明年餞西)
(歸兮將家漁舟而老丨丨也晁元稹當來日大難行烏喙丨丨足趺力儜蘇軾書說之考牧圖詩川平丨)
(丨穩如駕百斛舟嶺陸游詩兒童踏丨丨安穩如乘舟楊萬里題瘦牛詩行行上丨丨上下三十里劉)
(宰雲邊阻雨詩丨丨牧童酣午夢不知風雨過前山年馬臻詩醉騎丨丨歸來晚亂把山花插帽檐丁鶴)
(贈相者姜奉仙詩留取乾坤雙老眼夕陽丨丨看青山張翥詩手持鴝鵒坐丨丨風柳烟蕪愁殺人)
牛肝(山海經海外南經狄山帝堯葬於陽帝嚳葬于隂爰有熊羆文虎蜼豹離朱視肉郭璞注聚肉形如)
(丨丨有兩目也食之無盡尋復更生如故西京雜記見鹿肚下)
牛骨(周禮草人騂剛用牛注鄭司農云用牛以丨丨汁漬其種也齊民要術養牛家政法云四月伐丨)
(丨茭)
牛肉(禮記内則漬取丨丨必新殺者薄切之必絶其理劉向新序趙簡子使使者聘孔子于魯以胖丨)
(丨迎于河上謂船人曰孔子即上船中河必流而殺之孔子至使者致命進胖丨之丨孔子仰天而嘆曰美哉)
(水乎洋洋乎使丘不濟此水者命也夫遂回車而還食異苑山隂有人嘗食丨丨左髀隨作牛鳴每勞輒劇)
(乃止)
牛乳(魏書王琚傳常飲丨丨色如處子當維摩經阿難白佛言憶念昔時世尊身有小疾用丨丨老)
(學菴筆記族伯父彦遠言少時識仲殊長老東坡為作安州老人食蜜歌者一日與數客過之所食皆蜜也豆)
(腐麪觔丨丨之類皆漬蜜食之客多不能下箸惟東坡性亦酷嗜蜜能與之共飽杜甫太平寺泉眼詩取供)
(十方僧香美勝丨丨丨王安石後元豐行鰣魚出網蔽洲渚荻笋肥甘勝丨蘇軾玉糝羹詩香似龍涎仍)
(釅白味如丨丨更全清)
牛潼(陸游詩汪汪丨丨白)
牛脊(明一統志丨丨河在河州衛城南二十里遥盧熊泛吳淞江詩雨分丨丨近雲隔馬鞍)
牛血(北齊書楊愔傳父津為定州刺史愔隨之職及中山為杜洛周陷全家被囚縶未幾洛周滅又没葛)
(榮榮願以女妻之又逼以偽職愔乃託疾密含丨丨數合于衆中吐之仍佯喑不語榮以為信然乃止)
牛翼(關尹子我之生死如馬之手如丨之丨本無有復無無)
牛尻(王安石詩雷幡電掣雲滔滔夜半載雨輸亭臯旱禾秀發埋丨丨)
牛身(山海經西山經凡西次二經之首自鈐山至于萊山凡十七山四千一百四十里其十神者皆人面)
(而馬身其七神皆人面丨丨四足而一臂操杖以行是為飛獸之神)
牛體(魏收為東魏檄梁文雖有賊臣去國亡卒出境何異一毛之落丨丨雙鳬之飛海曲)
牛質(郭璞犀贊犀頭如猪形兼丨丨角則併三分身互出)
牛汗(後漢書方術傳王喬為葉令天下玉棺于堂前喬寢其中宿昔葬城東土自成墳其夕縣中丨皆流)
(丨喘乏而人無知者)
牛溲(宋史黃潛傳篤任元老以為醫師博采衆益以為醫工使臣輩得效丨丨馬勃之功齊東野語凡)
(花之早放者名曰唐花其法以紙飾密室鑿地作坎緶竹置花其上糞土以丨丨硫黃盡培溉之法然後置沸)
(湯於坎中少候湯氣薰蒸則扇之以微風盎然媵春融淑之氣經宿則花放矣韓愈進學解丨丨馬勃敗鼓)
(之皮俱收並蓄待用無遺者醫師之良也)
牛鞹(法言或問犁丨之丨與元騂之鞹有以異乎曰同然則何以不犁也曰將致孝乎鬼神不敢以其犁)
(也如刲羊刺豕罷賓犒師惡在其犁不犁也)
牛毛(晉書華譚傳或問譚曰諺言人之相去如九丨丨寧有此理乎譚對曰昔許由巢父讓天子之貴市)
(道小人爭半錢之利此之相去何啻九丨丨也成北史文苑傳序及明皇御歷文雅大盛學者如丨丨者如)
(麟角孔子曰才難不其然也郊杜甫述古詩秦時任商鞅法令如丨丨蘇軾讀孟詩詩夜讀孟郊詩細字)
(如丨丨)
牛膠(周禮考工記見鹿膠下)
牛髓(齊民要術合面脂法丨丨温酒浸丁香藿香二種煎法一同合澤)
牛脂(周禮庖人春行羔豚膳膏香注鄭司農云膏香丨丨也以丨丨和之又本草丨丨艻時珍曰經騐)
(良方治七孔出血)
牛皮(瑯環記殷願夜夢丨丨上二土又有赤玉在其上其子年十六解曰丨丨革也二土是圭字是鞋字)
(也赤朱色朱玉珠字也大人當得珠履乎果然)
牛革(易鞏用黃丨之丨其夢溪筆談古法以丨丨為矢服卧則以為枕取中虚附地枕之數里内有人)
(馬聲則皆聞之盖虚能納聲也)
牛尾(爾雅見麕身下疏又注旄首曰旌疏旄丨丨著竿首詩麟之趾陸璣云麕身丨丨馬足黃色員)
(蹄一角角端有肉音中鐘呂行中規矩王者至仁則出又建旐設旄疏建立旐于車而設旄丨丨于旐之首)
(與旄同建鳥左傳范宣子假羽毛于齊而弗歸疏羽毛者有五色羽又有旄丨丨也周禮旄人注旄旄丨)
(丨疏案山海經有獸如牛四節有毛其丨丨可為旌旗之旄也史記田單傳單乃收城中得千餘丨為絳繒)
(衣畫以五綵龍文束兵刃于其角而灌脂束葦于丨燒其端鑿城數十穴夜縱牛壯士五百人随其後丨丨熱)
(怒而奔燕軍燕軍夜大驚一手逆曳丨丨行百餘步)(魏志許禇傳禇乃出陣前北史党項傳織犛丨丨及)
(&KR1489;䍽毛為屋服裘褐披氊為上飾其山海經南山經浮玉之山有獸焉其狀如虎而丨丨音如吠犬其名曰)
(彘是食人中又北山經敦頭之山旄水出焉而東流注于印澤其多&KR1411;馬丨丨而白身一角其音如呼又)
(求如之山滑水出焉而西流注于諸毘之水其中多水馬其狀如馬文臂丨丨其音如呼又東山經見羊目)
(下欣蘇軾送丨丨狸與徐使君詩泥深厭聽雞頭鶻酒淺嘗丨丨狸高啟打麥詩疏莖短若丨丨垂去冬)
(無雪不相宜)
牛跡(詩采采芣苢傳芣苢馬舄疏陸璣疏云馬舄一名車前一名當道喜在丨丨中生故曰車前當道也)
(今藥中車前子是也螘抱朴子或奔車走馬赴阬谷而不憚以九折之坂為封或登危蹋頽雖頽墮而不覺)
(以呂梁之淵為丨丨車水經注沁水西有孔山山上石穴洞開穴内石上有轍丨丨耆舊傳云自然成者非)
(人功所就也讀阮籍答伏義書沉丨丨之浥薄愠河漢之無根古曲歌朝看莫丨丨知是宿蹄痕李羣)
(玉規公業在淨名得甚深義僕近獲顧長康月宮真影對戴安道所畫文殊走筆此篇以屈瞻禮詩但用須彌)
(藏芥子安知丨丨笑東溟轉顧瑛湖光山色樓詩雨隨丨丨坡坡綠雲山腰樹樹齊)
牛蹄(史記貨殖傳陸地牧馬二百蹄丨丨角千千足羊澤中千足彘此其人皆與千戶侯等五代史附)
(錄契丹遣人北行自黑車子歴丨丨國居人多以木皮為屋淮南子丨岐丨而戴角者天也穿牛之鼻者人)
(也廣又見鵠卵下六甯戚相牛經丨懸丨欲得如八字志花蹄丨高尺尾環繞角有四耳角端有肉丨)
(如蓮花戶齊民要術養牛術曰埋丨丨著宅四角令大富北錄虎卜丨丨卜烏卜雖不法於蓍龜亦有可)
(以稱者丨應璩與韋仲將書誠恐將為丨中魚卒鮑氏之肆矣)
牛躅(新論見鵠卵下)
牛足(蜀志諸葛亮傳注見牛頭下高貢師泰詩沙洲泥深没丨丨中流浪拍牛腹)
牛脚(蜀志諸葛亮傳注見牛頭下)
牛黃(宋史宗澤傳澤知掖縣部使者得旨市丨丨澤報曰方時疫癘牛飲其毒則結為黃今和氣横流丨)
(安得丨校酉陽雜爼丨丨在膽中丨之有丨者或吐弄之集賢書張希復言嘗有人得其所吐黃剖之中有)
(物如蝶飛去漫本草丨有丨者必多吼嗔黃有三種散黃粒如麻豆黃如雞卵中黃圓黃為塊形並在肝膽)
(中之又戰國策幽莠之幼也似禾黧丨之丨也似虎皆似而非者也又歐陽修牡丹譜丨丨亦千葉出於)
(民牛氏家比姚黃差小亭又丨家丨真宗祀汾隂還過洛陽留宴淑景牛氏獻此花名遂著)
牛糞(南史孫法宗傳法宗忽苦頭創夜有女人至曰我是天使來相謝行創本不關善人使者遠相及取)
(丨丨煮傅之即騐一傅便差一境賴之船交州記交州有湖去合浦四十里每隂雨日見有銅出水上以雞)
(酒為祭便大獲魚若此禮不設唯得丨丨吐西使記撒八兒出西海中盖瑇瑁之遺精蛟魚食之出年深結)
(成價如金其假者即犀丨丨為之也妾異苑晉元興中東陽太守朱牙之忽有一老公從其董牀下出著黃)
(裳衿帽所出之埳甚滑澤有泉遂與董交好若有吉凶遂以告牙之後詣祭酒上章于是絶跡乃作沸湯試澆)
(此埳掘得數斛大蟻不日村人捉大刀野行逢一丈夫見刀操黃金一餅求以易刀及授刀奄失其人所在重)
(察向金乃是丨丨計此乃牙之家鬼)
牛屎(韓非子商太宰使少庶子之市反而問曰何見也對曰市南門之外甚衆牛車太宰因召市吏而誚)
(之曰市門之外何多丨丨市吏甚怪太宰知之疾也攔一作矢蘇軾被酒獨行詩但尋丨丨覓歸路家在牛)
(西復西)
牛齝(爾雅丨曰丨羊曰□劉楞嚴經橋梵鉢提有丨丨病又作呞韓愈贈師服詩匙抄爛飯穩送之)
(合口軟嚼如丨丨)
牛噍(蘇軾真一酒歌跏趺丨丨安且詳動搖天關出瓊漿方夔過棠山徐墳欲招通甫不果曉憩景德)
(觀以歸寄通甫詩風高鷁退飛月落丨反丨)
牛吼(錄異記黃頷蛇長一二尺色如黃金居石縫中欲雨之時作丨丨聲中人亦死四明山有之癸辛)
(雜識鮮于伯機云向聞其乃翁云北方有古寺寺中有大鐡鍋可作數百人食一夕忽有聲如丨丨曉而視之)
(已破矣於鐡竅中有蟲色皆紅凡數百枚猶有蠕動者鐡中生蟲亦前所未聞也明一統志丨丨石在吉安)
(府泰和縣西一十里贑江自黃公灘來皆平澹經此石則險悍聲如羣丨之丨故名沈約禪林寺尼淨秀行)
(狀於佛殿内坐禪同集三人忽聞空中有聲狀如丨丨二尼驚怖迷悶戰慄上惔然自若蘇軾詩飢火燒腸)
(作丨丨)
牛呴(左傳晉文公將殯出絳柩有聲如牛注如丨丨聲魏志管輅傳注晉柩丨丨果有西軍鴻嘉石鼓)
(鳴則有兵不專近在雞雉也焉錄異記劍利門有蛇長三尺其大如瓮小者亦如柱其名曰坂鼻每于穴中)
(藏微出其鼻而鳴聲若丨丨聞數里郭璞大蛇讃幽都之山大蛇丨丨)
牛力(嚴尤諫伐匈奴書計一人三百日食用&KR1458;十八斛非丨丨不能勝牛又當自齎食加二十斛重矣)
(杜甫詩丨丨晚來新耕陳造車堰牛詩丨丨輕萬鈞性順異諸畜方岳題綠軒詩春泥滑滑蒲稗長駕犁)
(叱叱丨丨彊前高啟寓感詩日暮丨丨疲征未能閒)
牛性(孟子然則犬之性猶丨之丨牛之性猶人之性與)
牛星(李商隱啟豈如天上丨丨隔歲止聞一過不比苑中人柳終朝剰得三眠庾信七夕賦覩丨丨之)
(曜景視織女之闌干草又本草雀麥釋名丨丨)
牛宿(孫綽遊天台山賦蔭丨丨以曜峰託靈越以正基)
牛斗(王勃滕王閣序物華天寳龍光射丨丨之墟人傑地靈徐孺下陳蕃之榻庾信從駕觀講武詩龍)
(淵觸丨丨繁弱駭天狼甫陳子昂入東陽峽詩地上巴陵道星連丨丨文杜所思詩徒勞望丨丨無計劚)
(龍泉劍又夜詩步檐倚杖看丨丨銀漢遥應接鳳城之張聿化為龍詩丨丨光初歇蜿蜒氣漸濃晁冲)
(詩山空丨丨寒寺靜魚鼔肅)
牛女(癸辛雜識夾漈鄭漁仲云天之所覆者廣而華夏之所占者丨丨下十二國中耳丨丨在東南故釋)
(氏以華夏為南贍部州而薛士隆雁蕩山賦丨丨從橋而星河可度雷張望氣龍泉可得杜甫天河詩丨)
(丨年年渡何曾風浪生同丨丨夜是配鳳凰年)(賈島送李校書赴吉期詩不曹松七夕詩丨丨相期七夕)
(秋相逢俱喜鵲横流)
牛山(孟子丨丨之木嘗美矣疏正義曰秉心持正使邪不干猶止斧斤不伐丨丨唐書地理志濟州長)
(清縣有丨丨滂晏子景公遊于丨丨北臨其國城而流涕曰若何滂去此國而死乎艾孔梁丘據皆從而泣)
(齊明一統志丨丨在嚴州府桐廬縣西一十里景陸機謳行鄙哉丨丨歎未及至人情李白古風公一)
(何愚丨丨淚相續)
牛峽(梅堯臣代書寄歐陽永叔四十韻詩比及過丨丨遠聞迎璧田)
牛崗(高思元芝草白兔賦馬鬛新封丨丨再闡)
牛磯(駱賓王浮槎詩序一墜泉谷萬里飄淪與波浮沉随時逝止雖殷仲文歎生意已盡孔宣父知朽質)
(難雕然而遇良工逢仙客丨丨可託玉璜之路非遥匠石先談萬乘之器何遠杜牧池州送孟遲先輩詩仲)
(秋往歴陽同上丨丨歇)
牛渚(吳志周瑜傳出備丨丨屯據江陵多晉書温嶠傳至丨丨磯水深不可測世云其下怪物嶠遂燬)
(犀角而照之須臾見水族覆火竒形異狀或乘馬車著赤衣者嶠其夜夢人謂已曰與君幽明道别何意相照)
(也意甚惡之乘又袁宏傳少孤貧以運租自業謝尚時鎮丨丨秋夜月率爾與左右微服泛江會宏在舫中)
(諷詠聲既清會辭又藻拔遂駐聽久之遣問焉答云是袁臨汝郎誦詩即其咏史之作也尚頃率有勝致即迎)
(升舟與之談論申旦不寐自此名譽日茂青唐書李白傳白晚好黃老度丨丨磯至姑孰悅謝家山欲終焉)
(營地理通釋郡國志秣陵南有丨丨孫策攻劉繇丨丨周瑜出備丨丨通典當塗縣有丨丨圻亦謂之采石)
(吳為重鎮孫皓時以何植為丨丨督郡縣志當塗縣本漢丹陽縣地丨丨山在縣北三十五里晉謝尚鎮于此)
(采石戍在縣西北三十五里西接烏江北連建業城在丨丨山與和州横江渡相對隋師伐陳賀若弼從此渡)
(昌小學紺珠吳十鎮建平西陵樂鄉南郡巴丘夏口武皖城丨丨圻濡須塢元和郡縣志當塗縣本漢丹)
(陽縣地丨丨山在縣北三十五里山突出江中謂之丨丨所津渡處也與和州横江渡相對古辭駛風何曜)
(曜帆上丨丨磯又李白夜泊丨丨懷古詩丨丨西江下青天無片雲横江詞海潮南去過潯陽丨丨由來)
(險馬當退孟浩然夜泊丨丨趁薛八船不及詩星羅丨丨夕風鷁舟遲劉禹錫奉和崔舍人八月十五日)
(夜翫月詩境同丨丨上宿在鳳池邊中詠懷詩江清丨丨鎮酒熟步兵厨)(羊士諤資陽郡賈島送羅少府)
(歸丨丨詩作尉長安始三日忽思丨丨夢天台和州絶句江湖醉度十年春丨丨山邊六問津)(杜牧羅鄴)
(鴛鴦詩暖依丨丨江莎媚夕宿龍池禁漏催)
牛溪(王勣遊北山賦西窮馬谷北達丨丨)
牛灘(水經江水又東逕黃丨丨注黃丨丨南岸重嶺疊起最外高崖間有石如人負刀索牛人黑牛黃成)
(就分明)
牛泉(明一統志丨丨山在徽州府黟縣北五十七里山頂有泉相傳舊無水有牛跑之而泉湧成池因名)
牛路(張祜江西道中作渚田丨丨熟石岸客船稀)
牛巷(杜牧商山麻澗詩雉飛鹿過芳草遠丨丨雞塒春日斜)
牛場(揚雄答劉歆書張伯松言雄為太元經由鼠坻之與丨丨也如其用則實五稼飽邦民否則為牴糞)
(棄之于道矣)
牛埭(齊書吳興飢杜元懿言吳興無秋會稽豐登丨丨稅格日可倍增)
牛田(周禮載師以官田丨丨賞田牧田任遠郊之地注鄭司農云丨丨者以養公家之牛也丨丨牧田畜)
(牧者之家所受田也田小學紺珠九等田㕓里場圃宅田士田賈官田丨丨賞田牧田)
牛蘭(後漢書郡國志魯陽有魯山有丨丨累亭注謝沉書云丨丨山也)
牛欄(易林膠著未通不出丨丨斯饗羔羊家室相安丨柳貫載酒堂詩丱童迎路吹蔥葉門東刺竹西)
(丨)
牛閨(許敬宗奉和七夕宴懸圃應制詩見鸞駟下)
牛宫(陸龜蒙有祝丨丨辭序丨范成大詩乾高寅缺築丨)
牛屋(世說禇公遷太尉記室參軍投錢塘亭住時吳興沈縣令送客出亭吏驅公移丨丨下沈問丨丨下)
(是何物人禇曰河南禇季野遠近久承公名令大遽便于丨丨下修刺詣公鞭撻亭吏宅經子吉昌龍左足)
(宜置丨丨經云奴婢成行六畜良平實吉陸游詩稍從丨丨後却過鶴巢東)
牛舍(宅經外天倉與天府之位不厭高壯樓舍安門倉庫丨丨及奴婢車屋並大吉)
牛家(明一統志丨丨山在慶陽府環縣西一百五十里白居易天宫閣秋晴晚望詩莫慮言歸晚丨丨)
(有宿期)
牛屯(明一統志丨丨河在廣德州城南四十里與江東牛渚磯相對)
牛皂(闕名驥伏鹽車詩或有賤如丨丨用匪龍媒亦在異于翦拂辨以駑駘石介詩不識伯樂心飛黃)
(編丨丨)
牛圈(宋史章楶傳夏人圍環州楶先用間知之伏兵洪德城斬獲甚衆又預毒于丨丨瀦水夏人馬飲者)
(多死皆明一統志丨丨在慶陽府境百里沙磧唯圈所瀦水人馬足飲)
牛冢(齊書李安民傳安民為吳興太守吳興有項羽神護郡廳事太守到郡必須祀以軛下牛安民奉佛)
(法不與神牛俄而牛死葬廟側今呼為李公丨丨)
牛繩(任士林李唐春牧圖詩夢裏丨丨猶在握昨夜囤頭牛食薄)
牛具(禮記郊特牲帝牛不吉以為稷牛帝牛必在滌三月稷丨唯丨所以别事天神與人鬼也疏天神既)
(尊故須在滌人鬼稍卑唯具而已之又宋史莊夏傳時流民來歸夏言荆㐮兩淮多不耕田計口授地貸以)
(屋廬丨丨彼幸其不死可以忘其勞兵民可合屯田可成金史食貨志牛頭稅即丨丨稅猛安謀克部戶所)
(輸之稅也其制每耒牛三頭為一具限民口二十五受田四頃四畝有竒歲輸粟大約不過一石蘇軾罷徐)
(州往南京馬上走筆寄子由詩逝將解簪紱賣劍買丨丨惠洪七月十三日示阿慈詩今年失布種正坐無)
(丨丨)
牛耕(山海經稷之孫叔均是始作丨丨丨杜甫蠶榖行焉得鑄鐵作農器一寸荒田得丨)
牛牧(劉孝威謝東宮賜淨饌啓糜獻丨丨飯出龍宮千品甘露之食百花珍藥之果)
牛歌(杜牧登九峰樓詩見鶖梁下)
牛助(周禮罪隸凡封國若家丨丨為牽傍注鄭司農云凡封國若家謂建諸侯立大夫家也元謂丨丨國)
(以丨丨轉徙也罪隸牽傍之)
牛畜(漢書匈奴傳哀帝建平二年烏孫人衆入匈奴西界宼盜丨丨頗殺其民單于聞之遣左大當戶將)
(五千騎擊烏孫殺數百人略千餘人敺丨丨去已酉陽雜爼撥拔力國在西南海中不食五榖食肉而常針)
(丨丨脉取血和乳生食而又史記趙世家番吾君自代來謂公仲曰君實好善未知所持今公仲相趙於今)
(四年亦有進士乎公仲曰未也番吾君曰丨丨荀欣徐越皆可公仲乃進三人)
牛耦(周禮里宰以歲時合耦于耡以治稼穡注季冬之月令命農計耦耕事修耒耜具田器是其歲時與)
(合人耦則丨丨亦可知也疏周時未有丨丨耕至漢時搜粟都尉趙過始教民牛耕今鄭云合丨丨可知者或)
(周末兼有丨丨至漢趙過乃絶人耦專用丨丨故鄭兼云焉)
牛券(陸游詩朝書丨丨拈枯筆暮祭蠶神酌凍醪)
牛王(春渚紀聞張覲鈐轄家人嘗夢為人追至一所仰視榜額金書大字云丨丨之宮既入見其先姨母)
(云我生前嗜牛復多殺今此受苦未竟公明一統志丨丨寨在吉安府龍泉縣西五里西接蔣城相傳牛蔣)
(二人對壘相守)
牛郎(神仙傳蘇仙公家貧常與里中小兒更日為丨丨先生牧之則徘徊側近不驅自歸餘小兒牧牛牛)
(則四散跨岡越險黃妝樓記黃姑丨丨也馮婦勇士也皆以女名胡曾河詩沿流欲共丨丨語只待靈槎)
(送上天)
牛兒(五代史藥彦稠傳明宗遣彦稠擊黨項自丨丨族入白魚谷盡誅其族)
牛子(李咸用昇天行河邊丨丨星郎牽三清宮殿浮晴烟)
牛童(劉兼登樓寓望詩背琴鶴客歸松徑横笛丨丨卧蓼灘)
牛從(戰國策寧為雞尸不為丨丨注尸雞中主也從謂牛子也言寧為雞中之主不為牛子之從後也)
牛監(梁武帝用賢詔雖復丨丨羊肆寒品後門並隨才試吏勿有遺隔)
牛吏(後漢書劉盆子傳盆子與兄茂留軍中屬右校卒吏劉俠卿主芻牧牛號曰丨丨)
牛人(周禮地官丨丨中士二人下士四人令又丨丨掌養國之公牛以待國之政)
牛戸(白居易題裴晉公女几山刻石詩後詩見騾軍下)
牛臣(左傳吳子諸樊伐楚以報舟師之役門于巢巢丨丨曰吳王勇而輕若啟之將親門我獲射之必殪)
(是君也死疆其少安從之吳子門焉丨丨隱於短牆以射之卒)
牛父(左傳初宋武公之世鄋瞞伐宋司徒皇父帥師禦之耏班御皇父充石公子榖甥為右司寇丨丨駟)
(乘以敗狄于長邱)
牛公(白居易奉詶淮南牛相公思黯見寄詩白老忘機客丨丨濟世賢)
牛嫗(漢書外戚傳見牛車下)
牛醫(後漢書黃憲傳世貧賤父為丨丨戴良見憲歸罔然若有失其母問曰汝復從丨丨兒來耶竹坡)
(詩話戴良少所推服每見黃憲必自降薄悵然若有所失母問汝何不樂乎復從丨丨兒所來耶王履道詩不)
(見丨丨黃叔度即尋馬磨許文休語雖工然丨丨叔度之父耳非叔度也)
牛儈(賀鑄留别僧訥詩冗從西班誰比數丨丨馬醫猶爾汝陸游寓歎詩人怪羊裘忘冨貴我從丨丨)
(得賢豪)
牛豎(王安石有感詩丨丨歌我傍聽之為久留)
牛儂(元稹春分投簡陽明洞天詩丨丨驚力直蠶妾笑睢盱)
牛鬼(杜牧李賀詩序見蛇神下丨楊維楨小遊仙詩五雲閣吏亦謫世丨少年專盛名)
牛漁(柳宗元天對牙伏丨丨)
牛黎(山海經大荒北經大荒之中有衡石山九隂山泂野之山上有赤樹青葉赤華名曰若木有丨丨之)
(國有人無骨儋耳之子)
牛加(後漢書夫餘國傳以六畜名官有馬加丨丨狗加其邑落皆主屬諸加)
牛戬(圖畫見聞志道士丨丨河内人工畫翎毛多寫斑鳩野鵲蘇軾謝送丨丨鴛鴦竹石圖詩知君論)
(將口似我識畫眼笑指塵壁間此是老丨丨)
牛哀(淮南子丨丨病七日化為虎其兄啟戶虎搏而食之李賀猛虎行道逢騶虞丨丨不平)
牛李(唐書二李元牛楊傳贊僧孺宗閔以方正敢言進既當國反奮私暱黨排撆所憎是時權震天下人)
(指曰丨丨策又李德裕傳始吉甫相憲宗丨僧孺丨宗閔對直言痛詆當路條失政吉甫訴于帝且泣有司)
(皆得罪遂與為怨吉甫又為帝謀討兩河叛將李逢吉沮解其言功未既而吉甫卒裴度實繼之逢吉以議不)
(合罷去故追銜吉甫而怨度擯德裕不得進至是間帝暗庸訹度使與元稹相怨奪其宰相而已代之欲引僧)
(孺益樹黨乃出德裕為浙西觀察使俄而僧孺入相由是丨丨之憾結矣捫虱新話唐人指丨僧孺丨德裕)
(之黨謂丨丨之黨新唐書乃嫁其名于李宗閔人指為丨丨非盗為謂何雖欲為德裕諱然非其實矣)
牛氏(捫蝨新話德裕在海南作窮愁志論周秦行記謂僧孺有不臣之志且以為兩角犢子自顛狂為丨)
(丨之譏不知兩角犢子自全忠姓也德裕信賢要與僧孺立敵議論偏異多如此類白居易太湖石記丞相)
(竒章公嗜石于此物獨不謙譲東第南墅列而置之以甲乙丙丁品之各刻于石隂曰丨丨石甲之上丙之中)
(乙之下)
牛老(圖繪寳鑑丨丨大名人自少居市㕓間作絲絹牙郎號窩絲牛能畫墨竹得於巧性不師古人亦粗)
(可觀)
牛臺(明一統志丨丨山在太原府定襄縣東北四十里世傳里人李丨丨避難於此)
牛犢(許謙擬古戰場賦破鉏耰而成棘矟買刀劍而賣丨丨章孝標長安秋夜詩丨丨乘春放兒童候)
(暖耕次梅堯臣田家語詩南畝焉可事買箭賣丨丨螯方岳韻田園居詩草卧夕陽丨丨健菊留秋色蟹)
(肥腰陳造均州贈應守沈倅詩間尚丨丨籬脚漫豵豝)
牛象(詩犧尊將將疏阮諶禮圖云犧尊飾以丨象尊飾以丨於尊腹之上畫為丨丨之形魏書文苑傳)
(邢昕副李象使于蕭衍昕好忤物人謂之牛是行也談者謂之丨丨鬭於江南)
牛虎(宣和畫譜道士厲歸真善畫丨丨兼工竹雀鷙禽)
牛駝(舊唐書太宗紀薛延陁遣其兄子獻馬五萬匹丨丨一萬羊十萬唐書兵志天寳後諸軍戰馬動)
(以萬計王侯將相外戚丨丨羊馬之牧布諸道百倍於縣官後山談叢馬騾驢陽類起則先前羊丨丨隂類)
(起則先後)
牛驥(史記鄒陽傳鄒陽從獄中上書曰今人主沈於諂䛕之辭牽於帷裳之制使不羈之士與丨丨同皂)
(此鮑焦所以忿于世而不留富貴之樂也鈍易林丨丨同堂郭氏以亡張載𣙜論丨丨共牢利齊列而無)
(長塗犀革以決之此離朱與瞽者同眼之說也亦程俱江仲嘉行邑將歸見寄絶句次韻詩勸農行稼看山)
(丨丨何妨共一閑)
牛鹿(齊民要術食經曰苞䐑法用丨丨頭肫蹄白煮柳葉細切擇去耳口鼻舌又去惡者蒸之)
牛馬(書費誓今惟淫舍牿丨丨藪周禮職方氏正西曰雍州其山鎮曰嶽山其澤曰弦蒲其川涇汭其)
(浸渭洛其利玉石其民三男二女其畜宜丨丨其榖宜黍稷又均人掌均地政均地守均地職均人民丨丨)
(車輦之力政史戰國策吳干之劍肉試則斷丨丨金試則截盤匜記秦始皇紀功盖五帝澤及丨丨山)
(海經西山經石脆之山灌水出焉而北流注于禺水其中有流赭以塗丨丨無病莊子秋水時至百川灌河)
(涇流之大兩涘渚崖之間不辨丨丨一錄異記水星之精墜於張掖郡柳谷中化為黑石廣丈餘高三尺後)
(漢之末漸有文彩未甚分明魏青龍年忽如雷聲聞百餘里其石自立白色為文有丨丨仙人之狀及玉環玉)
(玦兼備文字果應司馬氏為晉以符金德焉色庾信文山積器械谷量丨丨杜甫雨詩丨丨行無蛟龍鬭)
(不開宣孟雲卿汴河阻風詩白霧魚龍氣黑雲丨丨形莫卿荅問讀書居詩書屋倚麒麟不同丨丨路)
(又司馬遷報任少卿書太史公丨丨走司馬遷再拜言少卿足下)
牛驢(白居易詩丨丨走紜紜)
牛羊(詩濟濟蹌蹌絜爾丨丨以往烝嘗丨又誕寘之隘巷丨丨腓字之又敦彼行葦丨勿踐履周)
(禮職方氏河内曰冀州其山鎮曰霍山其澤藪曰楊紆其川漳其浸汾潞其利松柏其民五男三女其畜宜丨)
(丨其榖宜黍稷頒後漢書馬援傳帝以璽書勞之賜丨丨數千頭援盡諸賓客又孔融傳操討烏桓融嘲)
(之曰大將軍遠征蕭條海外昔肅慎氏不貢楛矢丁零盜蘇武丨丨可并案也穆天子傳□奴獻白鵠之血)
(以飲天子因具丨丨之湩以洗天子之足浦洛陽伽藍記見魚味下蘇轍黃樓賦放田漁於江散丨丨於)
(煙際鳴謝靈運擬魏太子鄴中集詩朝遊丨丨下暮坐括揭張仲素王昭君詩劍戟歸田盡丨丨繞塞多)
(詩杜甫秦中雜詩烟火軍中幕丨丨嶺上村齊又日暮丨丨下來久各已閉柴門錢起贈鄰居六司倉)
(詩坐惜丨丨逕芳蓀白露滋寺許渾與韓鄭二秀才同舟東下洛中親友送至景陵詩丨丨晚食鋪平地鵰)
(鶚晴飛摩遠天詩鄭谷奔問三峰寓止迎墅詩見鵷鷺下朱松贈僧杖藜同覓丨丨路濯足來分鷗鷺波)
(黃陸游秋晚詩丨丨下殘照鼓角動高城公度冬日詩歲熟丨丨飽村寒鳥雀呼)
牛魚(金史禮志天德二年命有司議薦新禮正月鮪明昌間用丨丨代趙秉文解朝酲賦丨丨之醢鹿)
(尾之漿懸又博物志東海中丨丨形如牛剥其皮之潮水至則毛起潮去則毛復)
牛雞(蘇軾兩橋詩使君飲我言妙割無丨丨)
牛翁(太平御覽萬畢術云丨丨十四可以強弩注取丨丨十四枚曲蟮白頸者二十以三尺新布裹之活)
(塗布著之無令人見用之弩令温引之校半力也羽又作螉陸龜蒙幽居賦序况有布綯綸帽尚足朝昏扇)
(貂裘猶堪寒暑得以書抽虎僕射用丨丨自理茶租閑披釣褐梁簡文帝豔歌行見鵲血下)
牛蝱(鄭樵爾雅注強蚚注音祈丨丨也蠅類噉牛馬血本草見鹿蝱下)
牛蝨(齊民要術治丨丨方以胡麻油塗之即愈猪脂亦得)
牛蟻(范成大耳鳴詩丨丨誰知牀下鬭雞蠅任向夢中看)
牛種(元史世祖紀賜哈密里貧民及哈喇和州民丨丨張翥雜詩流亡使復業丨丨當及春安得百龔)
(召錯落為拊循)
牛壽(唐書天竺國傳有稍割牛黑色角細長四尺許十日一割人飲其血壽五百歲丨丨如之)
牛車(史記越世家朱公乃裝黃金千鎰置褐器中載以一丨丨又平準書自天子不能具鈞駟而將相)
(或乘丨丨齊民無藏盖於是為秦錢重難用更令民鑄錢一黃金一斤又酷吏傳張湯死昆弟諸子欲厚葬)
(湯湯母曰湯為天子大臣被汙惡言而死何厚葬乎載以丨丨有棺無椁天子聞之曰非此母不能生此子)
(漢書貨殖傳大邑通都軺車百乘丨丨千兩武又外戚傳宣帝求得外祖母王媪媪男無故無故弟皆隨使)
(者詣闕時乘黃丨丨故百姓謂之黃牛嫗發又兒寬傳寬收租稅與民相假貸租多不入後有軍左内史以)
(負租課殿當免民聞之大家丨丨小家擔負課更以最晉書輿服志古之貴者不乘丨丨南史顔延之傳)
(子竣權傾一朝凡所資供延之一無所受器服不改宅宇如舊常乘羸丨丨逢竣鹵薄即屏往道側北史常)
(景傳齊神武以景清貧特給丨丨四乘悔法華經汝等所可玩好希有難得汝若不取後必憂如此種種羊)
(車鹿車丨丨今在門外可以游戲汝等於此火宅宜速出來隨汝所欲皆當與汝又若有衆生從佛世尊聞)
(法信受勤修精進求一切智佛智自然智無師智如來知見力無所畏愍念安樂無量衆生利益天人度脫一)
(切是名大乘菩薩求此乘故名為摩訶薩如彼諸子為求丨丨出於火宅傳燈錄法達念法華經問六祖經)
(說三車大白丨丨如何區别祖曰不如坐却白丨丨更於門外覓三車陸龜蒙幽居賦見馬磨下梁元帝)
(歌曲名詩暫借青驄馬來送黃丨丨丨陳陶題居上人法華新院詩一塵多寳塔千佛大丨李商隱題白)
(石蓮花寄楚宫詩謾誇鶖子真羅漢不會丨丨是上乘)
牛駕(隨書禮儀志犢車案魏武書贈楊彪七香車二乘用丨丨之盖犢車也薛道衡老氏碑頌青丨已)
(丨紫氣先浮)
牛軶(王冕蝦蟇山詩春風吹船著丨丨扶桑直上山之脊注丨丨澤在蝦蟇山下)
牛犂(蘇軾秧馬歌笑我一生蹋丨丨不知自有木駃騠)
牛弩(李商隱贈四同舍詩横行闊視倚公憐狂來筆力如丨丨蘇軾詩莫將丨丨射羊羣)
牛刀(論語割雞焉用丨丨昇儀羽丨丨列下班)(孟浩然贈蕭少府詩鴻漸許渾廣陵送剡縣薛明府)
(赴任詩尋仙在仙骨不用廢丨丨丨蘇軾詩讀徧牙籖三萬軸欲來小邑試丨)
牛鞞(漢書地理志犍為郡縣丨丨江蜀志董和傳和字幼宰益州牧劉璋以為丨丨原長成都令明)
(一統志丨丨井在成都府簡州城内縣即古丨丨縣因名)
牛鞦(蜀志諸葛亮傳注見牛頭下)
牛鐸(晉書荀勖傳初勖于路逢趙賈人丨丨識其聲及掌樂音韻未調乃曰得趙之丨丨則諧矣遂下郡)
(國悉送丨丨果得諧者士胡曾謝賜錢啟自歎龍鍾誰知丨丨顧雲謝徐學啟樵歌俗韻丨丨凡音王)
(庭珪翠樾堂中雪詩又如丨丨應黃鐘水中躍出蕤賓鐡黃庭堅再答元輿詩偶然樽酒相勞苦丨丨調與)
(黃鐘同詩馬祖常都門一百韻用韓文公會合聯句韻詩聲名惜馬纓音律辨丨丨)
牛几(陳樵八詠樓賦磔鸞鳳於黿鼎屠飛龍於丨丨)
牛鼓(文同石姥賦吾聞懷澤之與符陽兮亦有石為丨丨彼民釁而擊之兮常以旱而取雨)
牛衣(漢書王章傳章為諸生學長安疾病無被卧丨丨中與妻訣涕泣後為京兆尹欲上封事妻曰人當)
(知足獨不念丨丨中涕泣時耶注丨丨編亂麻為之即今俗呼為龍具者晉書劉寔傳寔少貧甚賣丨丨以)
(自給然好學手約繩口誦書賦梁昭明太子應鐘十月啓見犢鼻下皇甫松大隱一丨丨以温體五羊皮)
(以易身泣劉禹錫謫居憚往詩丨丨獨自眠誰哀仲卿温庭筠和友人題壁詩見鶴寢下)
牛衾(李羣玉將離澧浦置酒野嶼奉懷沈正字昆弟三人聮登高第詩無鐙假貧女有淚沾丨丨)
牛旗(隋書禮儀志五丨丨左青赤右白黑黃居中盖古之五時副車也)
牛餌(獨孤授北溟有魚賦不吞龍舟以作暴豈貪丨丨而自殘)
牛爼(詩采菽疏王饗賓客則有丨丨謂以鼎煮牛取其骨體置之于爼其汁則芼之以藿調以鹹酸乃盛)
(之於鉶謂之鉶羹王禮記疏丨丨南魚爼魚爼東腊爼國語子期祀平祭以丨丨於王注致丨丨於昭王)
牛鉶(宋史禮志鉶三設于豆之南南陳丨丨居北羊鉶在丨丨之南豕鉶在羊鉶之南)
牛鼎(史記騶衍傳伊尹負鼎而勉湯以王百里奚飯牛車下而繆公用伯騶衍其言雖不軌倘亦有丨丨)
(之意乎著又陳造謝朱宰借船詩函丨之丨雞肋涓滴渠須瓠五石)
牛飯(柳宗元同劉院長述舊言懷感時書事寄張員外詩東門丨屢丨中散蝨空&KR1057;)
牛酥(唐書地理志見麝蠟下酪華陽國志興古郡有桄榔木可以作麪以丨丨食之人民資以為糧)
牛米(北史崔宏傳帝幸鄴歴問故事宏應對若流帝善之還次恒嶺適遇宏扶老母登嶺賜以丨丨陸)
(游村興詩園丁上丨丨村婢博蠶鹽)
牛租(元史台哈布哈傳除紹興路總管革吏弊除没官丨丨令民自實田以均賦役陳造次韻楊宰述懷)
(詩賓筵闕鵝䏑劵負有丨丨)
牛牲(周禮大司徒之職祀五帝奉丨丨羞其肆鄉又小司徒之職凡小祭祀奉丨丨羞其肆又師之)
(職大祭祀羞丨丨共茅蒩稾又封人凡祭祀飾其丨丨設其楅衡置其絼共其水凡喪紀賓客軍旅大盟則)
(飾其丨丨簝以待事)(又牛人凡祭祀共其丨丨之互與其盆又司門祭祀之丨丨繫焉監門養之)
牛酒(史記文帝紀賜民爵一級女子百戶丨丨以又司馬相如傳相如為中郎將建節至蜀太守下郊)
(迎縣令負弩矢先驅于是卓王孫臨卭諸公皆因門下獻丨丨以交驩漢書公孫宏傳宏病甚上書願歸侯)
(乞骸骨因賜告丨丨雜帛居數月有瘳視事令後漢書馮異傳詔異歸家上冢使大中大夫齎丨丨二百里)
(内太守都尉以下及宗族會焉蜀又臧宮傳十一年將兵至中盧屯駱越越人謀畔從宮兵少不能制會屬)
(縣送委輸至宮使鋸斷城門限令車聲回轉出入至旦越人以漢兵大至其渠帥乃奉丨丨以勞軍又寇恂)
(傳光武拜恂為偏將軍號承義侯從破羣賊數與鄧禹謀議禹竒之因奉丨丨共交歡魏志程昱傳中夏漸)
(平太祖撫昱背曰兖州之敗不用君言何以至此宗人奉丨丨大會昱曰知足不辱吾可以退矣乃自表歸兵)
(闔門不出皆呂令問駕幸天安宮賦君之德兮德無有路旁勞賚丨丨杜甫八哀詩西郊丨丨再原廟丹)
(青明)
牛汁(詩采菽疏毛以為言古之明王待諸侯使人采此菽藿得菽藿則筐盛之莒盛之以為丨丨之芼)
牛胾(禮記内則膳膷臐膮醢牛炙醢丨丨醢牛膾羊炙羊胾醢豕炙醢豕胾芥醬魚膾雉兔鶉鷃儀禮)
(公食大夫禮膷以東臐膮牛炙炙南醢以西丨丨醢牛鮨曾鞏詩洪濤入座行酒杯丨丨羊蒸委若灰)
牛膾(禮記内則見上)
牛鮨(儀禮公食大夫禮見牛胾下)
牛臛(儀禮膷臐膮注膷音香丨丨也臐許云反羊臛也膮許堯反豕臛也崔駰博徒論見雞寒下)
牛臠(劉克莊觀射詩各自分丨丨何曾貫蝨心)
牛炙(禮記内則見牛胾下不唐書杜甫傳甫客耒陽游岳祠大水遽至涉旬得食縣令具舟迎之乃得)
(還令饋丨丨白酒大醉一夕卒刻楊億别墅詩武子丨探丨梁家兔毛)
牛脩(禮記内則見麋脯下)
牛脯(豫章記陳蕃拌飯以鹿脯芼羹以丨丨未嘗為異饌)
牛藿(儀禮公食大夫禮鉶芼丨丨羊苦豕薇皆有滑注藿豆葉也)
牛餼(後漢書張衡傳弦高以丨丨退敵墨翟以縈帶全城)
牛享(楚語見羊饋下)
牛飼(陸游歲晚幽興詩眼暗觀書如棘瀝齒疎嘬飯似丨丨)
牛飲(史記殷本紀以酒為池注紂為酒池廻船糟邱而丨丨者三千人為輩梅堯臣和韻三和戲示詩)
(將學時人鬭丨丨還從上客舞娥杯)
牛嚙(党懷英途中詩林迴鳥始喧麥短丨已丨)
牛蕉(桂海虞衡志見雞蕉下)
牛薻(爾雅莙丨丨疏莙一名丨丨江東呼為馬薻)
牛棘(爾雅終丨丨注即馬棘也其刺粗而長)
牛勒(本草薔薇一名牛棘一名丨丨)
牛蔓(陸疏廣要茹藘茅蒐蒨草也一名地血齊人謂之茜徐州人謂之丨丨)
牛菜(夲草惡實釋名時珍曰其實狀惡而多刺故名其根葉皆可食人呼爲丨丨術人隱之呼爲大力也)
牛蒡(本草惡實釋名丨丨集解頌曰惡實即丨丨子也處處有之夢溪筆談今方家所用漏蘆乃飛廉)
(也飛廉一名漏蘆苖似箬葉根如丨丨綿頭者是也)
牛蘈(詩我行其野言采其蓫箋蓫丨丨也亦仲春時生可采也爾雅藬丨丨注今江東呼草爲丨丨者)
(高尺餘許方莖葉長而銳有穗穗間有華可陸璣詩疏蓫丨丨掦州人謂之羊蹄似蘆服而莖赤瀹爲茹)
牛膝(本草丨丨釋名宏景曰其莖有節似丨丨故以爲名齊東野語穆陵晚年苦足弱一日經筵宣諭)
(賈師憲曰聞卿有長生酒朕可飲否賈退遂修制具方併酒亦不過用川烏丨丨等數味耳崔伯易感山賦)
(見鶴蝨下)
牛莖(本草牛膝釋名丨丨)
牛蘄(爾雅茭丨丨疏似芹可食菜也而葉細銳一名茭一名丨丨一名馬蘄本草馬蘄釋名丨丨集解)
(花若芹花子如防風子而扁大)
牛芸(爾雅權黃華注今謂丨丨草爲黃華華黃葉似菽蓿王氏談錄芸香草也文丞相自秦亭得其種)
(分遺公歲種之公家庭砌下有草如苜蓿摘之尤香公曰此乃丨丨爾雅所謂權黃華者校之香烈于芸食與)
(否皆未可識也)
牛遺(本草車前釋名當道芣苡馬舄丨丨牛舌車輪菜地衣蝦蟇衣)
牛扁(本草丨丨集解别錄曰丨丨生桂陽川谷)
牛弓(詩采采芣苢疏草木疏云幽州人謂之丨丨又名當道其子治婦人生難)
牛傷(山海經中山經大蜚之山有草焉其狀葉如榆方莖而蒼傷其名曰丨丨其根蒼文服者不厥可以)
(禦兵)
牛一(書召誥乃社於新邑丨丨羊一豕一)
牛二(書召誥越三日丁巳用牲于郊丨丨)
牛上(盧肇牧童詩誰人得似牧童心丨丨横眠秋聽深)
牛下(高適苦雪詩安能羨鵬舉且欲歌丨丨)
牛南(儀禮公食大夫禮士設爼於豆南西上牛羊豕魚在丨丨腊腸胃亞之)
牛後(史記蘇秦傳見雞口下丨顔氏家訓按延篤戰國策音義曰尸雞中之主牛子也然則口當爲尸)
(丨當爲從俗寫誤也按阮瑀爲曹公與孫權書昔蘇秦說韓羞以丨丨韓王劍作色而怒雖兵折地割猶不)
(爲悔人之情也白蘇軾鳳咮硯銘坐令龍尾羞丨丨元稹詶翰林學士詩那能作丨丨更擬助鴻基)
牛前(陳造題高夢錫指牛圖詩此叟倘可作九原畫我草履麻爲鞭經挂牛角羣牛前)
牛産(齊民要術作酪法丨丨三日以繩絞牛項頸令徧身脉脹倒地即縛以手痛挼乳核令破以脚二七)
(徧蹵乳房然後解放)
牛衆(墨子之牛之毛黃則謂之牛黃之牛之毛衆而不謂之丨丨注之牛猶言此牛)
牛犉(元稹代曲江老人詩橋姚矜馬騖倚頓數丨丨)
牛犝(馬汝驥過元明宮故址有傷往事六十韻詩履祥攖虎尾畜吉牿丨丨)
牛挽(鄭嵎津陽門詩龍宮御榜高可惜火焚丨丨臨崎峗)
牛應(韓詩外傳見馬應下)
牛飽(張邦奇詩草枯連野曙丨丨背童歸)
牛甘(崔伯易感山賦投芻生心文子之至喻丨丨必鬭管堅之所量)
牛奔(南史劉之遴傳初之遴在荆州常寄居南郡忽夢前太守袁彖謂曰卿後當爲折臂太守即居此中)
(之遴後丨丨墮車折臂)
牛沒(蘇軾詩榖苖丨可丨)
牛觸(晁冲之古樂府白龍魚服誤網羅孔雀金花被丨丨)
牛喘(漢書丙吉傳吉前行逢人逐牛丨丨吐舌吉止駐使騎吏問逐牛行幾里矣掾史謂丞相失問吉曰)
(方春少陽用事未可大熱恐丨近行用暑故丨此時氣失節恐有所傷害也三公典調和隂陽職所當憂是以)
(問之掾史乃服淮歲華紀麗丨丨注世說吴牛見月而喘謂水牛生江間畏熱見月恐其日也故喘康廷)
(芝京令問喘牛判材非玉鉉顧丨丨而多懷任綰銅章覩人亡而不問李繼本喜雨賦赤日如焚旱氣旁午)
(丨丨欲頽龍卧不起由梅堯臣問丨丨賦客有感前史問丨丨廣而賦義有余得摭遺辭掇遺韻索遺意而)
(用以酬凉包佶奉和柳相公中書言懷詩見鳳巢下吳韓愈納聮句見龍沈下元稹詶盧祕書詩夜半)
(丨丨春驚朔雁回)
牛疫(後漢書劉般傳般上言郡國以丨丨水旱墾田多減唐書張廷珪傳詔市河南河北牛羊置監登)
(萊以廣軍資廷珪上書曰今河南丨丨十不一在詔雖和市甚于抑奪)
牛禍(後漢書五行志思心不容是謂不聖厥咎霧厥罰恒風厥極凶短折時則有丨丨)
牛庮(周禮内饔辨腥臊羶香之不可食者丨夜鳴則丨注謂如朽木臭也)
牛疥(齊民要術治丨丨方煑烏頭汁熱洗五度即瘥耳)
牛罷(易林跛踦相隨日暮丨丨陵遲後旅失利亡雌答又作疲蘇軾南禪長老和詩不已故作六蟲篇)
(之詩老丨丨耕作見月亦妄喘)
牛病(本草牛扁主治殺牛蝨小蟲又療丨丨)
牛駛(世說石崇與王愷出遊極晚發爭入洛城崇牛數十步後迅若飛禽愷牛絶走不能及乃密問馭人)
(丨所以丨馭人云牛本不遲由將車人不及制之耳急時聽偏轅則駛矣)
牛戰(酉陽雜爼見鳥墮下)
牛□(晉書殷仲堪傳仲堪父嘗患耳聰聞牀下蟻動謂之丨丨唐書辛讜傳方讜之少耕于野有丨丨)
(衆畏奔踐讜直前兩持其角不能動久而引觸竟折其角里人駭異屠牛以飯讜東坡題䟦蜀中有杜處士)
(好書畫所寳以百數有戴嵩牛一軸尤所愛錦囊玉軸常以自隨一日曝書畫有一牧童見之拊掌大笑曰此)
(畫鬭牛也丨丨力在角尾搐入兩股間今乃掉尾而鬭謬矣處士笑而然之古語有云耕當問奴織當問婢不)
(可改也神庾信周譙國公夫人步陸孤氏墓誌銘月峽猿啼江丨丨梁簡文帝餞臨海太守劉孝儀蜀郡)
(太守劉孝勝詩方無夜犬驚向息神丨丨)
牛苦(蘇軾黃牛廟詩山下耕丨丨磽确兩角磨崖四蹄脫)
牛困(白居易賣炭翁詩夜來城上一尺雪曉駕炭車輾冰轍丨丨人饑日已高市南門外泥中歇)
牛瘦(酉陽雜爼北人丨丨者多以蛇灌鼻口則爲獨肝水牛有獨肝者殺人逆賊李希烈食之而死)
牛肥(莊子百里奚爵禄不入于心故飯牛而丨丨以說苑秦穆公觀鹽見百里奚丨丨曰任重道遠險)
(而丨何以丨也對曰臣飲食以時使之不以暴有險先後之以身是以肥也)
牛駿(南史劉瑀傳瑀年位本在何偃前孝武初偃位吏部尚書瑀圖侍中不得與偃同從郊祀時偃乘車)
(瑀策駟車後相去數十步瑀蹋馬及之謂偃曰君轡何疾偃曰丨丨馭精所以疾耳偃曰君馬何遲曰騏驥羅)
(子羈絆所以居後偃曰何不着鞭使致千里荅曰一蹵自造青雲何至與駑馬爭路)
牛健(蘇軾詩見鴉驕下候蘇轍詩草綠耕丨丨村深鳥啼)
牛頓(魏武帝秋胡行丨丨不起車墮谷間)
牛歸(陸游秋夜即事詩鳥宿丨丨戶欲扃燈前老子影伶俜)
牛來(詩爾丨丨思其耳濕濕捩陸龜蒙弩俞詩丨丨開弦人爲置鏃機關迸山谷)
牛眠(晉書陶侃微時丁艱將葬家中忽失牛不知所在遇一老父謂曰前岡見一丨丨山汙中其地若葬)
(位極人臣言訖不見侃尋牛得之因葬其處傳又明一統志丨丨石在吉安府吉水縣北四十里或秋高夜)
(靜有金牛往來其上牛跡存焉)
牛死(春秋宣公三年春王正月郊牛之口傷改卜牛丨丨乃不郊猶三望)
牛變(盧照鄰釋疾文丨一丨而爲虎鼈三化而爲鵑)
牛熱(史記田單傳見牛尾下)
牛羸(南史齊武陵昭王傳冬至問訊諸王皆出昭王獨後來上問之稱丨丨不能取路上勅車府給副御)
(牛一頭丨論衡任車上阪彊牛引前力人推後乃能升踰如丨人罷任車退却壊墮坑谷有破覆之敗矣)
牛瘠(陳造都梁詩丨丨知春事鳩啼認晏隂)
牛鳴(左傳介葛盧聞丨丨曰是生三犧皆用之矣其音云問之而信管子凡聽宫如丨丨窌中翻譯)
(名義拘羅舍此云五百弓亦云牛吼地謂大丨丨聲所極聞王昌齡與蘇盧二員外期遊方丈寺而蘇不至)
(因有此作詩廻看雙鳳闕相去一丨丨師賈島送僧詩王侯皆護法何寺講丨丨蘇軾聽賢琴詩平生未)
(識宫與角但聞丨丨盎中雉豋木往陳造同陳宰黃簿游靈山詩精廬兩丨丨欲輒復止)
牛卧(文同村家詩深葭繞澗丨散丨積麥滿場雞亂飛高啓六言詩日斜深塢丨丨潮落平沙蟹行)
牛放(韓詩外傳武王伐紂濟河而西馬放華山之陽示不復乘丨丨桃林之野示不復服)
牛牽(韓愈畫記丨丨者二人賣盧延譲雪詩客滿燒烟舍丨丨炭車)
牛繼(晉書元帝紀初元石圖有丨丨馬後故宣帝深忌牛氏以毒酒鴆其將牛金而恭王妃夏侯氏竟通)
(小吏牛氏而生元帝亦有符云)
兕
兕角(周禮閭胥凡事掌其比觵撻罰之事注觵撻者失禮之罰也觵用酒其爵丨丨爲之撻扑也疏鄭知)
(觵用酒者以其古者失禮之罰罰用酒又知其爵以丨丨爲之者見詩云兕觵其觩故知用丨牛角爲觵爵也)
(丨老子古之善攝生者丨無所投其虎無所措其爪兵無所容其刃)
兕首(戰國策楚王游於雲夢有狂兕&KR2040;車依輪而至王親引弓而射一發而殪王抽旃旄而抑丨丨仰天)
(而笑曰樂矣今日之遊也)
兕屬(王惲鹿喻詩慮爲町疃場指鹿乃丨丨)
兕麟(老學菴筆記姚福進者丨丨之祖也德順軍人以挽強名於秦隴間至今西人謂其族爲姚硬弓家)
(按丨丨謂姚丨姚丨兄弟也)
兕象(史記司馬相如傳其下則有白虎元豹蟃蜒貙豻丨丨野犀窮竒獌狿盧肇海潮賦見貙虎下)
兕虎(詩匪丨匪丨率彼曠野傳丨丨野獸也箋丨丨比戰士也疏釋獸云兕似牛某氏曰兕牛千斤家)
(語楚昭王聘孔子孔子往拜禮焉路出於陳蔡陳蔡大夫相與發徒兵役圍孔子於野絶糧七日孔子愈慷慨)
(講誦弦歌不衰乃召子路而問焉曰詩云匪丨匪丨率彼曠野吾道非乎吾奚爲至於此戰國策楚王遊於)
(雲夢結駟千乘旌旗蔽天野火之起也若雲蜺丨丨嘷之聲若雷霆莊子水行不避蛟龍者漁父之勇也陸)
(行不避丨丨者獵夫之勇也衡枚乘七發於是榛林深澤烟雲闇暮丨丨并作張西京賦威懾丨丨莫之)
(敢伉宅孔臧諫格虎賦丨丨之生與天地偕山林藪澤又其也謝靈運過瞿溪山僧詩見鷗䱔下蘇軾)
(見子由與孔常父唱和詩輒次其韻詩吾道其非耶野處豈丨丨)
兕牛(詩匪兕匪虎疏見上角周禮閭胥觵撻疏見兕下)
兕犀(淮南子撰良馬者非以逐狐狸將以射麋鹿砥利劍者非以斬縞衣將以斷丨丨嶺表錄異額上)
(角爲丨丨有奇紋)
兕柙(論語見虎柙下)
兕環(隋書禮儀志見犀環下)
兕甲(周禮考工記見犀甲下右吳越春秋越軍於江南越王中分其師以爲左軍皆被丨丨淮南子)
(夫括淇衛箘輅載以金錫雖有薄縞之幨腐荷之矰然猶不能獨射也假之䈥角之力弓弩之勢則貫丨丨而)
(徑于革盾矣之鹽鐵論見犀䩜下丨沈約柳世隆行狀攸之播封豕情總全荆之力丨十萬鐵馬千羣水)
(陸長騖志窺皇邑指王孝友豐水賦驚屑越於丨丨飛颺於駟駕)
兕旗(小學紺珠三十二旗青龍白獸朱雀元武蒼龍負圖應龍龍馬玉馬鳳凰鸞鵕䴊太平麒麟飛麟飛)
(黃駃騠白澤五牛犀牛金牛丨三角獸角端吉利騼䮷騶牙黃鹿白狼赤熊辟邪苣文刀唐六典丨制三十二)
兕爵(左傳昭公元年趙孟叔孫豹曹大夫入于鄭鄭伯兼享之子皮賦野有死麕之卒章趙孟賦常捸且)
(曰吾兄弟比以安厖也可使無吠穆叔子皮及曹大夫興拜舉丨丨曰小國賴子知免于戾矣)
兕觥(詩我姑酌彼丨丨維以不永傷疏釋獸云兕似牛郭璞曰一角青色重千斤者以其言兕必以丨角)
(爲之丨者爵稱也爵總名酒又躋彼公堂稱彼丨丨萬壽無疆又丨丨其觩旨思柔陳造謝程帥袁副)
(使詩設逢東山翁丨丨與浮白)
兕卣(古器評商提梁丨丨昔人嘗取兕角以爲觥郭璞山海經圖贊曰皮充武備角昭文德古人取於兕)
(者如此)
兕觵(周禮閭胥觵撻疏見兕角下)
兕中(儀禮鄕射禮大夫丨丨各以其物獲射又釋獲者執鹿中一人執算以從之注鹿中謂於榭也於)
(庠當丨丨疏釋曰以州長是士射於榭卿大夫是大夫爲之射於庠下記云士則鹿中大夫丨丨故云鹿中謂)
(射於榭也於庠當丨丨也)
兕吼(蘇轍除夜泊彭蠡湖遇大風雨詩或爲羈雌吟或作蒼丨丨)
兕觸(李德裕鼓吹賦其縱也狼羊鬭角奔丨相丨轉石振于崩溪燎野焚于寒竹)
兕&KR2040;(戰國策見兕首下)
兕殪(晉語叔向曰昔我先君唐叔射丨於徒林丨以爲大甲以封於晉)
犢
犢鼻(史記司馬相如傳文君夜亡奔相如相如與俱之臨卭盡賣其車騎買一酒舍酤酒而令文君當罏)
(相如身自著丨丨褌與保庸雜作滌噐于市中文晉書魯褒傳昔呂公欣悅于空版漢祖克之于嬴二君解)
(布裳而被錦繡相如乘高蓋而解丨丨官尊名顯皆錢所致又阮咸傳咸與籍居道南諸阮居道北北阮富)
(而南阮貧七月七日北阮盛曬衣服皆錦綺粲目咸以竿挂大布丨丨于庭或怪之曰未能免俗聊復爾耳)
(南史謝幾卿傳累遷尚書左丞以在省署夜著丨丨褌與門生登閣道飲酒酣呼爲有司糾奏坐免北史劉)
(畫傳少孤貧愛學閉戶讀書暑月惟著丨丨褌怒吳越春秋越王服丨丨著樵頭斫剉養馬三年不愠面無)
(恨色清老學菴筆記翟耆年字伯壽父公㢲參政之子也能言工篆及八分巾服一如唐人自名唐裝一日)
(往見許顗彦周彦周髽髻著丨丨褌躡高屐出迎伯壽愕然彦周徐曰吾晉裝也公何怪李尤印銘棨傳符)
(節非印不行龜紐丨丨用爾作程親梁昭明太子應鐘十月啓牛衣當被畏見王章丨丨操恐逢犬子成)
(公綏柳賦宅京宇之西偏濱丨丨之清渠堯李商隱七夕偶題詩明朝曬丨丨方信阮郎貧梅臣避暑詩)
(龍頭費挹酌丨丨強遮蒙魚羔飯紈袴何如丨丨褌)(戴復古思歸詩肉麋豈勝唐寅詩他時名譽牛心炙)
(晚歲窮空丨丨褌)
犢口(高士傳堯召許由爲九州長由洗耳于潁水濱其友巢父牽犢欲飲之問其故曰汚我丨丨牽犢于)
(上流飲之)
犢角(後漢書趙憙傳繭栗犢注丨丨如繭栗言小也禮記天地之牲角栗繭蘇軾詩耆年日彫喪但有)
(丨丨繭駒黃庭堅詩春笋初生黃丨丨蕨芽已長小兒拳韓荅蔡伯世食筍詩扶杖自入箐煨此丨丨蠒)
犢頷(劉禹錫同樂天和微之深樹詩笑擊羊皮鼓行牽丨丨車)
犢背(陳造龍眼磯詩居惟羨漁鄕復欲老丨丨方陸游詩原上老翁眠丨丨籬根小婦牧羊羣夔游)
(渌渚詩綠蕪高丨丨紅雨瘦花枝)
犢牧(皇甫松大𨼆賦有酒劉伶無妻丨丨)
犢轅(梅堯臣題刁經臣山居詩忽聞辟書至便令驅丨丨)
犢牢(漢書郊祀志有司言雍五畤無牢孰具芬芳不備乃令祠官進畤丨丨具色食所勝)
犢車(老學菴筆記成都諸名族婦女出入皆乘丨丨惟城北郭氏車最鮮華爲一城之冠謂之郭家車子)
(江瀆廟西廂有壁畫丨丨廟祝指以示予曰此郭家車子也古懊儂歌黃牛細丨丨遊戲出孟津段成式)
(柔卿解籍戲呈飛卿詩長檐丨丨初入門金牙新醖盈深樽)
犢犂(陸游舍北行飯詩一霜驟變千林色兩丨新丨百畝荒)
犢佩(陳造波光亭賦汾王後身金阜老僊笑談功名師友簡編手神丹而活國身長城之護邊虎節所臨)
(丨丨已捐興仆振蠱前古所傳)
犢肉(魏志管輅傳注輅與倪清河旣刻雨期倪猶未信於是留輅若夜雨者當爲啖二百斤丨丨若不雨)
(當住十日到鼔一中風雲並興大雨河傾)
犢麛(周禮庖人秋行丨丨膳膏腥疏秋時草物有實丨丨食之而肥故用丨丨小學紺珠六禽羔豚丨)
(丨雉雁)
犢子(五色線見爵離下丨丨規矩尚小殊)(黃庭堅即席詩阿盧快又捫蝨新語見牛氏下)
犢孫(陸龜蒙自遣詩五年重到舊山村樹有交柯丨有丨陳師道酬智叔見贈詩過逢爲說侯芭在卧)
(楫生衣丨有丨)
犢跡(水經注太史公曰余登箕山之上有許由墓焉山下有牽牛墟側潁水有犢泉是巢父還牛處也石)
(上丨丨存焉)
犢泉(水經注見上)
犢鳴(唐書禮樂志凡牲在滌無方色則用純必有副焉省牲而丨丨則免之而用副陸游詩塘水蒼鵝)
(戲郊原黃丨丨見貢奎題虞少監小像詩鳩喚下)
犢健(陸游詩童誇丨丨浮溪過婦閔蠶飢負葉歸)
犢外(輟耕錄見鷗邊下)
犢走(杜甫百憂集行憶年十五心尚孩健如黃丨丨復來蘇軾過於海舶得邁寄書酒作詩遠和之皆)
(粲然可觀子由有書相慶也因用其韻賦一篇并寄諸子姪詩汝如黃丨丨却來海闊山高百程送)
犢卧(林景熙鄭氏西莊詩見雁飛下)
犢掀(陸游晚自北港泛舟還家詩見鵝唼下)
犢歸(陸游舍北溪上垂釣詩風和山雉挾雌過村晚吳牛將丨丨)
牸
牸牛(酉陽雜爼堅昆部落非狼種其先所生之窟在曲漫山北自謂上代有神與丨丨交於此窟其人髮)
(黃目綠赤髭髥其髭髥俱黑者漢將李陵及其兵衆之胤也)
牸犀(爾雅翼丨丨之角文理分明)
牸牝(鹽鐵論戎馬不足丨丨入陣注丨丨牛也凡獸育子曰丨丨畜母也)
牸駒(易林孔鯉伯魚北至高奴木馬金章駕遊大都王母送我來牝丨丨)
牸耕(劉言史贈孟郊詩身著木葉衣養鹿兼丨丨)
騾(驘同)
騾車(北史賀若弼傳蔡徵爲叔寳作降牋命乘丨丨歸已事不果)
騾綱(米芾畫史世俗以蜀中畫丨丨圖劍門關圖爲王維甚衆又多以江南人所畫雪圖命爲王維但見)
(筆清秀者即命之)
騾軍(白居易題裴晉公女几山刻石後詩丨丨成牛戶鬼火變人烟自注蔡宼號丨子丨陳蔡間驍銳者)
(人畜牛呼爲牛戶)
騾鼓(元史輿服志丨丨六飾騾以鍍金鉸具轡罽籠旗鼓纓槍)
騾鞭(雲笈七籖茅山黃尊師法籙甚高于山前修觀起天尊殿忽一人排門大呼腰插丨丨罵道士奴如)
(是聚集豈要修堂殿耶可盡輦雜鐵來掘地爲爐以火銷之懷中出兩丸藥以物攪之少頃去火已成銀出門)
(不知所之)
騾驢(丁儀勵志賦恨丨丨之進庭屏騏驎於溝壑丨梅堯臣見水牛拽車詩今牽大車同一羣又與丨)
(走長陌)
騾子(唐書吳少誠傳申蔡人恬于博鬭地少馬乘騾以戰號丨丨軍尤悍銳)
騾駝(盧延譲句雲間閙鐸丨丨至雪裏殘骸虎拽來)
驢
驢面(吳志諸葛恪傳父瑾面長似驢孫權使人牽一丨入長檢其丨題曰諸葛子瑜恪請筆益兩字其下)
(曰之驢舉坐歡笑乃以驢賜恪幅閒談錄晉馮道方在中書有人於市中牽一丨以片大署其丨馮道二字)
(親知見之白焉道徐曰天下同名姓人何限但慮失驢訪主又何怪哉)
驢角(南史滑國傳野丨有丨)
驢脣(酉陽雜爼西域書有丨丨書蓮葉書節分書大秦書䭾乘書㹀牛書樹葉書石旋書覆書天書龍書)
(鳥書音書等六十四種)
驢耳(北史司馬楚之傳車駕往征蠕蠕楚之督運以繼大軍時鎮北將軍封沓亡入蠕蠕說令擊之以絶)
(運蠕蠕乃潛遣覘楚之軍截丨丨而去有告失丨丨者楚之曰必覘賊截之爲騐耳賊將至矣乃伐柳爲城水)
(灌令凍城立而賊至不可攻逼乃走散)
驢騣(酉陽雜爼將軍曲良翰能爲丨丨駞峰炙)
驢背(北夢𤨏言鄭綮云詩思在灞橋風雪中丨子丨上曹伯啓九日省舅氏郭西獨行因書所見詩豪)
(家此日醉金樽丨丨愁詩睡正昏滑張雨用韻送淨月上人詩帕頭蒙寒丨丨駝泥穩于杯渡河)
驢肩(陸游東村晚歸詩東村寂寂風烟晚酒挂丨丨又一奇)
驢乳(齊民要術見馬酪下召五燈會元潙山祐襌師時有一僧從面前過師曰闍黎僧回首師曰和尚)
(這個便是業識茫茫無本可據潙曰此是師子一滴乳迸散六斛丨丨)
驢肉(南史陳後主紀隋文帝問監者叔寶所嗜對曰嗜丨丨酉陽雜俎魚肉凍&KR1648;法渌肉酸&KR1648;用鯽魚)
(白鯉魴鯸鱖鯸煮驢馬肉用助底鬱丨丨驢作鱸貯反炙肉&KR3311;魚第一白其次已前日味)
驢胃(指月錄趙州從諗禪師與文遠論義曰鬭力不鬭勝勝者輸果子遠曰請和尚立義師曰我是一頭)
(驢遠曰我是丨丨師曰我是驢糞遠曰我是糞中蟲師曰你在彼中作甚麽遠曰我在彼中過夏師曰把將果)
(子來)
驢蹄(齊民要術治丨漏丨方鑿厚磚石令容丨丨深二寸許熱燒磚令熱赤削丨丨令出漏孔以蹄頓著)
(磚孔中傾鹽酒醋令沸浸之牢捉勿令脚動待磚冷然後放之即愈入水遠行悉不發)
驢脚(朱德潤爲鄧静春作幽谷圖詩有客擔簦負長笈欲行不行丨丨澀)
驢父(說文騾丨丨馬母也駃騠馬父驢母也)
驢母(說文見上)
驢駒(唐書酷吏傳王旭製獄械率有名曰丨丨拔橛犢子縣等以怖下蔣防霍小玉傳生自外歸盧氏)
(方鼔琴於牀忽見自門抛一班犀鈿花合子方圓一寸餘裏有輕綃作同心結墜於盧氏懷中生開而視之見)
(相思子二叩頭蟲一發殺觜一丨丨媚少許)
驢兒(程頤世家舊事族父文簡公應舉來京師惟乘一驢更無餘資至則賣驢得錢數千伯祖殿直輕財)
(好義待族人甚厚日責文簡公具酒餚欲觀其噐度文簡公訴曰丨丨已喫至尾矣桯史汪革未敗天下謠)
(曰有個秀才姓汪騎個丨丨過江江又過不得做盡萬千趨鏘)
驢子(說文驢似馬長耳&KR1042;丨丨也錄何承天纂文丨一曰漠驪其丨曰&KR1042;東軒筆韓魏公琦帥陜西)
(日將四路進兵以取夏定計大兵一入界則倍道兼程而進幕客楚執中曰糧道豈能兼程公曰吾已盡括關)
(中之驢運糧行速可與兵相繼也萬一深入而糧食盡自可殺驢而食矣執中曰丨丨大好詶奬韓公惡其無)
(禮不使入幕)
驢尿(本草丨丨主治蜘蛛咬傅之)
驢鳴(後漢書戴良傳良少誕節母憙丨丨良嘗學之以娱樂焉宋史范廷召傳爲殿前都指揮使尤不)
(喜丨丨聞必擊殺之王世說王仲宣好丨丨既葬文帝臨其喪顧語同遊曰好丨丨可各作一聲以送之赴)
(客皆一作丨丨荆又孫子荆雅敬王武子武子喪時名士無不至者子後來哭畢向靈牀曰卿嘗好我作丨)
(丨今我為卿作體似真聲賓客皆笑孫舉頭曰使君輩存令此人死朝野僉載温子昇作韓陵山寺碑庾信)
(讀而寫其本南人問信曰北方文士何如信曰惟有韓陵山一片石堪共語自餘丨丨狗吠聒耳而已源流)
(至論張子厚聞丨丨而知己意之相似)
驢嘶(蘇軾和子由澠池懷舊詩往日﨑嶇還記否路長人困蹇丨丨)
驢力(爾雅翼丨丨在髀)
驢跡(金史世祖紀嘗乘醉騎驢入室中明日見丨足丨問而知之自是不復飲酒明一統志趙州安濟)
(橋相傳張果嘗乘丨過此橋所踏丨尚存)
驢氏(臧道顔弔驢文爰有竒人西川馳驅體質強直稟性沉雅聰敏寬詳高音遠暢真丨丨之名駒也)
驢主(北史公孫軌傳為虎牢鎮將發民驢以運糧令丨丨加絹一疋乃與受之百姓語曰驢無強弱負絹)
(自壯衆共嗤之)
驢仙(符子有丨丨者享五百歲負乘而不輟歴無定主大驛於天下)
驢驘(史記匈奴傳居于北蠻隨畜牧而轉移其畜之所多則馬牛羊其竒畜則槖駞丨丨駃騠騊駼驒騱)
(翎漢書常惠傳以惠為校尉持節護烏孫兵昆彌自將侯以下五萬餘騎從西方入至右谷蠡庭得馬牛丨)
(丨槖佗五萬餘疋伏吳志諸葛恪傳注權嘗饗蜀使費禕先敕羣臣使至食勿起褘至權為輟食而羣下不)
(起褘嘲之曰鳳凰來翔騏驎吐哺丨丨無知伏食如故宋史禮志打毬有步擊者乘丨丨擊者時令供奉者)
(朋戲以為樂牧元史百官志尚乘寺掌上御鞍轡輿輦兮阿克塔斯羣騸馬丨丨劉向九歎却騏驥以轉運)
(騰丨丨以馳逐徐揚雄反離騷騁驊騮以曲囏兮丨丨連蹇而齊足陵與楊僕射書歸人將從私具丨丨)
(緣道亭郵唯希蔬粟極柳宗元晉問丨丨牛馬之運西出秦隴南過樊鄧北燕代東逾周宋司馬相如上)
(林賦蛩蛩驒騱駃騠丨丨丨蘇軾次韻孔文仲推官見贈詩云何中道止連蹇丨隨亦作騾元稹望雲騅)
(馬歌龍騰魚鼈啅然驚驥朌丨丨少顔色)
驢牛(舊唐書職官志諸互市監掌諸蕃交易馬駝丨丨之事)
驢馬(五代史劉延朗傳房暠喜鬼神巫祝之說有瞽者張濛自言事太白山神暠使濛問于神神傳語曰)
(三珠併一珠丨丨沒人驅歲月甲庚午中興戊己土齊民要術凡丨丨駒初生忌灰氣遇新出爐者輒死)
(洛陽伽藍記法雲寺西域烏場國胡沙門僧摩羅所立也戒行真苦難可揄揚祕咒神騐閻浮所無咒枯樹能)
(生枝葉咒人變為丨丨見之莫不忻怖萬稽神錄軍使吳宗嗣者嘗有某府吏從之貸錢二十月計利息一)
(年後不復肯還求索不可得宗嗣怒召而責之曰我前世負爾錢我今還矣爾負我當作丨丨還我因焚券而)
(遣之逾年宗嗣獨坐廳事忽見吏白衣而入曰某來還債宗嗣曰已焚劵何用復償吏不荅徑入廏中俄而廏)
(人報馬生白駒使詣吏舍詰之云死已翼日矣駒長賣之正得所負錢數世說諸葛令王丞相共争姓族先)
(後王曰何不言葛王而云王葛令曰譬若丨丨不言馬驢驢寕勝馬耶)
驢鼠(搜神記郭璞過江宣城太守殷祐引為參軍時有一物大如水牛灰色卑脚脚類象胸前尾上皆白)
(大白而遲鈍來到城下衆咸怪焉祐使人伏而取之令璞作卦遇遯之蠱名曰丨丨卜適了伏者以戟刺深尺)
(餘郡紀綱上祠請救之巫云廟神不悦此是䢼亭驢山君使至荆山暫來過我不須觸之遂去不復見)
驢畜(國朝傳記武后初稱周恐下心不安乃令人自舉供奉官正員外多置裏行拾遺補闕御史至有車)
(載斗量之咏有御史臺令史將入室值裏行御史數人聚立門内令史不平下驢衝過其閭諸御史大怒將杖)
(之令史云今日之過實在此驢乞先數之然後受罰御史許之謂曰汝技藝可知精神極鈍何物丨丨敢于御)
(史裏行于是羞赧而止)
驢直(國史補韋丹少在東洛嘗至中橋見數百人喧集水濱乃漁者網得大黿繋之橋柱引頸四顧似有)
(求救之狀丹問曰幾千錢可贖荅曰五千文丹曰吾祗有丨丨三千可乎曰可于是與之放黿水中徒步而歸)
(後報恩别有傳)
驢劵(陸游詩文章博士書丨丨)
驢城(水經注沮水又東南逕丨丨西磨城東又南逕麥城西傳云子胥造驢磨二城以攻麥邑)
驢磨(水經注見上)
驢肆(名画記王濛字仲祖常往丨丨家画轜車自云我嗜酒好肉善畫但人有飲食美酒精絹我何不往)
(也)
驢槽(方回估客樂詩飬犬餵肉睡氈毬馬廏丨丨亦丹雘)
驢鞠(孔帖敬宗寳歷二年六月甲子觀丨丨角觝于三殿)
驢輦(後漢書鄧訓傳永平中理虖沱石臼河從都慮至羊腸倉欲令通漕拜訓謁者使監領其事訓考量)
(𨼆括知大功難立具以上言肅宗從之遂罷其役更用丨丨歲省費億萬計)
驢車(後漢書張楷傳家貧無以為業常乘丨丨至縣賣藥足給食者輒還鄕里又薊子訓傳駕丨丨與)
(諸生俱詣許下道過滎陽止主人舍而所駕之驢忽然卒僵蛆蟲流出主遽白之子訓曰乃爾乎方安坐飯食)
(畢徐出以杖叩之驢應聲奮起行步如初後人復於長安東覇城見之與一老翁共摩挲銅人顧視見人而去)
(猶駕昔所乘丨丨也走遼史耶律沙傳擊敗宋軍宋主微服乘丨丨間道而韓翃送道士姪池陽詩見馬)
(客下)
驢鞍(唐書郭英乂傳鎮劍南取女人令乘驢擊毬以寳鈿為丨丨陸游詩晨沽村酒挂丨丨)
驢載(避暑錄話白墮酒當時謂之鶴觴謂其可千里遺人如鶴一飛千里或曰騎驢酒當是以丨丨之而)
(行也)
驢運(西域志烏場國特檀山山中有寺大有衆僧日日有丨丨食無控御者自留食還去莫知所在)
驢駝(北齊書彭城王浟傳出為滄州刺史有一人從幽州來丨丨鹿脯至滄州界脚痛行遲偶會一人為)
(伴遂盜驢及脯去明旦告州浟乃令左右及府僚吏分市鹿脯不限其價其主見脯識之推獲盜者)
驢舞(歸田錄咸平五年試進士以有教無類題王沂公為第一其警句有神龍異禀猶嗜欲之可求云云)
(時有輕薄子擬作四句云相國寺前熊翻觔斗望春門外丨丨柘枝雖鄙俚亦著題也)
驢吃(墨客揮犀昔人曾有為丨丨牡丹賦云展似鐵之雙蹄驚回蝶夢聳如船之兩耳不聽鶯聲)
驢稱(陸游秋興詩吟肩雅與寒丨丨歸夢頻争社燕先)
驢嗜(宋史杜常傳折節學問嘗跨驢讀書丨丨草失道不知覺觸桑木而墮額為之傷)
驢上(朝野僉載楊炯每呼朝士為麒麟楦或問之曰今假弄麒麟者修飾其形覆之丨丨宛然異物及去)
(其皮還是驢耳在彙苑詳注賈島苦吟雖逢公卿貴人皆不知覺一日丨丨作推敲二字未安見京兆出跨)
(驢不避呼詰之久乃得釋與梅堯臣觀邵不疑所藏名書古畫詩首觀阮杜丨丨瞑目醉)
驢拽(東京夢華錄有獨輪車前後二人把駕兩旁兩人扶拐前有丨丨謂之串車以不用耳子轉輪也)
驢驅(韓愈畫記丨丨者四人)
驢數(韓愈畫記槖駝三頭丨如槖駝之丨而加其一焉)
驢走(酉陽雜俎丨丨少有雙擲者但四足迅行耳)
驢駿(賈島寄令狐綯相公詩丨丨勝羸馬東川路匪賖)
驢堪(維摩經見象蹴下)
驢遲(明一統志永順軍民宣慰使司領丨丨洞長官司)
驢劣(湖海搜竒陜西民家畜一驢其壻借乘入市踰時往返百里如飛壻心竊愛之翁問歸何太早壻詭)
(云丨丨行十里即卧不肯起因牽之歸耳乃誤我一日翁憎其驢壻去殺而烹之壻聞急止曰我戲耳惋恨間)
(取其腹視腰有六腎蓋千里驢也翁怒絶其壻)
驢瘦(郭鈺王志元邀度歲不及赴敬答以詩虎飢寒更出丨丨滑難行又黃庭堅題丨丨嶺馬鋪詩老)
(馬飢嘶丨丨嶺病人生入鬼門關)
驢逸(雲笈七籖進士崔生常遊青山觧鞍放驢無僕御丨丨而走馳之不能及行十里至一洞口驢即奔)
(入崔力疲因宿巖下至晩洞中微明乃入十餘里望見金城絳闕知是仙境)
駝(駞通)
駝頭(明一統志菟頭山在青州府臨淄縣南一十里一名丨丨山又名鼎足山女水出此上有齊桓公冢)
(唐貞觀中詔致祭禁樵採)
駝頸(唐書王績傳見鳳臆下)
駝峰(癸辛雜識丨丨之雋列於八珍然丨之壯者兩丨堅聳其味甘脆如熊白妳房而尤勝若丨之老者)
(兩丨偏軃其味淡韌如嚼敗絮二山家清供暇日過大理寺訪秋岩陳評事介留飲出童歌淵明歸去來辭)
(以松黃餅供酒陳方中年美髥有超俗之標飲邊味此使人灑然起山林之興覺丨丨熊掌皆下風矣杜甫)
(麗人行紫丨之丨出翠釜水晶之盤行素鱗家又老學菴茟記蔡太師父準葬臨平山山為駝形術謂駝負)
(重則行故作塔於丨丨而其墓以錢塘江為水越之秦望山為案可謂雄矣)
駝頂(明一統志丨丨山在臨洮府金縣東南三十五里以形似名)
駝鬉(元稹答姨兄胡靈之詩矮馬丨丨韂犛牛獸面纓)
駝茸(埤雅見駝鹿下丨陸游詩狐腋襲丨)
駝毛(唐書地理志見馬革下羅宋史大食國傳大中祥符四年遣歸德將軍陁離進瓶香象牙琥珀紅)
(丨丨間金線璧衣嶺張耒謁蔣帝祠過鍾山下詩曉日已窮東出輕寒猶欲戰丨丨)
駝背(杜甫送蔡希曾都尉還隴右因寄高書記詩馬頭金匼匝丨丨錦糢糊耶律楚材扈從羽獵詩向)
(人忍恥乞其餘瘦兔瘸獐紫丨丨五周伯琦上京雜咏氍毺丨丨展匼匝馬頭垂高啓雜俎樂府五雜俎)
(丨丨韉往復還渡口船不獲已非少年)
駝腰(相馬經見羊睛下)
駝足(木蘭詩可汗問所欲木蘭不用尚書郎願得明丨千里丨送兒還故鄉)
駝蹄(異物彙苑陳思王製丨丨為羹一甌值千金號為七寳羹杜甫自京赴奉先縣咏懷詩勸客丨丨)
(羹霜橙壓香橘槽蘇軾次韻穆父馬上寄穎叔詩剰與故人尋土物臘紅麯寄丨丨方夔詩清茶佳果餞)
(行路遠勝蜀酒烹丨丨下馬祖常都門詩見熊脚)
駝脂(本草丨丨即駝峰脂在峰内謂之峰子油入藥以野駝者為良)
駝形(老學菴筆記見駝峰下)
駝性(酉陽雜俎丨丨羞木蘭篇明駝千里脚多誤作鳴字駝卧腹不帖地屈足漏明則行千里)
駝馬(周書異域傳高昌國多沙蹟道里不可准記惟以人畜骸骨及丨丨糞為騐五代史附錄逹靼從)
(克用入關破黃巢由是居雲代之間其俗善騎射畜多丨丨酉陽雜俎玉門軍有蘆葭泉周二丈深一丈丨)
(丨千頭飲之不竭杜沈約安陸昭王碑偵偞不敢東窺丨丨不敢南牧甫喜聞盗賊蕃寇總退口號崆峒)
(西極過崑崙丨丨由來擁國門)
駝牛(隋書百官志太僕寺丨丨署有典丨特丨㹀牛三局)
駝駱(王逢聞彈白翎雀引穹廬離離散丨丨黃羊蘆酒雜湩酪)
駝騾(魏書于闐國傳苜拔河中出玉石山多美玉有好馬丨丨宋史張元傳選殿侍軍將各三十人以)
(丨丨各二百留其半河中以運鄜延保安軍須)
駝鹿(埤雅北方有麋鹿丨丨極大而色蒼尻黃而無斑亦鹿之類角大而有文堅瑩如玉其茸亦可用)
(隣幾雜志丨丨重三百觔效其聲致之茸如茄者切食之)
駝羊(明一統志丨丨鳳翔府郿縣出有峰類駝山董越朝鮮賦麒麟尚餘乎石窟丨丨半棄於腰)
駝鳥(後漢書和帝紀安息國遣使獻大爵注大爵頸及身膺蹄都似槖駝舉頭高八九尺張翅丈餘食大)
(麥其卵如瓮即今之丨丨也足唐書西域吐火羅傳永徽元年獻大鳥高七尺色黑類槖駝翅而行日三百)
(里能噉鐵俗謂丨丨秋陳藏噐本草丨丨如駝生西域李白秋浦歌浦錦丨丨人間天上稀)
駝雞(續文獻通考海外竹步國出丨丨有六七尺高者又祖法兒國産丨丨身匾頸長如鶴高三四尺)
(脚上有二指毛如駱駝哈楊榮皇都大一統賦見馬下)
駝花(楊巨源送殷員外使北蕃詩塞蘆隨雁影關柳拂丨丨)
駝山(明一統志丨丨注在青州府城西南八里以形似名山隂有龍湫上有龍祠禱雨輙應又丨丨在)
(太原縣東北三十五里狀如駝峰)
駝島(孔平仲寄卞進之詩風掀丨丨波聲壯雲倚蓬山雪意新)
駝岡(金幼孜北征錄庚戍次紫丨丨)
駝碁(方輿記丨丨島一名鼉磯島在蓬萊海中産硯石蘇軾鰒魚行君不聞蓬萊閣下丨丨島八月邊)
(風備胡獠)
駝扆(明一統志紫金山在濬縣東北古玉女修真於此上有玉女觀白金泉丨丨石玉女巖仙跡)
駝澗(南史陳慶之傳魏遣常山王元昭等東援前軍至丨丨去渦陽四十里)
駝陌(裴度自到洛中與樂天為文酒之會夢得亦分司至止歡愜可知因為聮句詩馬嘶丨丨上鷁泛鳳)
(城隈)
駝李(朝野僉載後魏時隴西李氏恐不得與四姓列乘明駝星夜入洛而事已定人號丨丨)
駝裘(陳造再過楊秀才莊詩流光屬深省昔扇今丨丨)
駝囊(張祐鴈門太守行丨丨瀉酒酒一杯前頭滴血心不回)
駝鼓(元史輿服志丨丨九飾以鍍金鉸具轡飾罽籠旗鼓纓槍袁桷龍虎臺詩前行節丨丨執御各在)
(手丨周伯琦紀行詩雷轟丨振霞絢象輿行)
駝鳴(北史鄯善國傳鄯善古樓蘭國也西北有流沙數百里夏日有熱風為行旅之患風之欲至惟老丨)
(知之即丨而聚立埋其口鼻於沙中人每以為候山韓愈征蜀聯句椎肥牛呼牟載實丨丨&KR1387;張籍關月)
(詩漢水連天霜草平野丨尋水磧中丨北陸游詩丨丨喜見泉脉出雁起低傍塞雲斜周昂行詩卸鞍休)
(馬倦解槖罷丨丨)
駝卧(酉陽雜俎見駝性下)
駝交(洽聞記于闐有小鹿角細而長與丨丨生子曰風脚駝日行七百里其疾如風)
駝耕(孔帖五代回紇以橐丨丨而種)
駝類(埤雅駝毛褥温厚煖於狐貈遇夏常退毛至盡乃能避熱故古者冬取皮於狐類而裘成夏取毛於)
(丨丨而褐成也)
駝褥(埤雅見上)
駝褐(明一統志靖虜衛土産丨丨野馬革豹鹿雉兔)
駝逸(三水小牘乾符中劉秉仁為江州刺史自京將駱丨至郡因風而丨於廬山下南土無此畜人見而)
(大驚因聚徒擊射而斃乃以狀白州曰獲廬山精劉公訝其事既至愀然曰此吾槖駝也乃命瘞于江濡)
駝精(閑窗括異志王洙避暑神廟見一老人佗背及肋有搭白處明日視之乃槖丨也昨夕所見豈其丨)
(耶)
駝坊(清明投轄錄有丨丨使臣夜坐聞戶外偶語云舍人來日當有萬里之役然遂免此苦吾將奈何荅)
(曰諫議願自寬會當免耳使臣竊視之乃庭中二駝也次早有旨差一駝載軍衣入蜀遂死蜀中)
駝群(孔帖丨之丨以七十)
駝趺(輟耕錄白湛淵先生續演雅十詩有云兩駝侍雪立終日饑不起一覺沙日黃肉屏那足擬者沙漠)
(雪盛命兩丨丨其傍終夜不動用斷梗架片氊其上煖勝肉屏且不起心兵也)
御定駢字類編卷二百十五
