欽定四庫全書
御定駢字𩔖編卷一百六
數目門二十九
十
十天(黃庭内景經注長生久視飛仙丨丨道雲笈七籤招搖與玉衡為輪北斗之星精曜九光映丨丨)
十風(陸游邨居初夏詩斗酒隻雞人笑樂丨丨五雨歲豐穰又于聿至湖上待其歸詩丨丨五雨歲則)
(熟左餐右粥身其康)
十雨(論衡見十日下舒盛均真龍對扶雲則丨丨時濡銜照則三光遞范純仁喜雪賦見五風下)
(和凝宫詞見五風下下王炎豐年謠見五風)
十星(元史輿服志參宿旗青質赤火燄脚繪神人被髮衣黃袍綠裳朱帶朱舄左手持珠外仗上繪丨丨)
(下繪猿也星經天泉丨丨在鼈東一曰大海主灌溉溝渠之事又春渚紀聞劉安行東州人每遇啜茶必)
(先酹中霤神而後飲一夕忽夢一老人告之曰主人禄命告終隂符已下明日午時不可踰也劉起拜老人且)
(詢其誰氏曰我中霤神也每承酹茶之薦今奉報也劉既悟自度平生無大過惡有厨婢採蘋者執性剛戾與)
(其軰不足我死必不能久留我家使之從良且有所歸因與白金丨丨以為資遺語畢沐浴易服以俟時至過)
(午忽覺少倦就憩枕間復夢其神欣躍而告曰主人以嫁婢之事天帝佳之許延一紀已而睡起安然至宣和)
(間無病而卒)
十精(宋史禮志國朝會要亦云天之尊神及丨丨十六度並至風雨又藝文志太乙飛鳥丨丨歷一卷)
十芒(雲笈七籤日赤色有紫光九芒月黃色有白光丨丨陸敬遊清都觀尋沈道士詩丨丨生藥笥七)
(燄發丹爐六戴暠神仙篇見燄下)
十煇(周禮眡祲掌丨丨之法以觀妖祥辨吉凶一曰祲二曰象三曰鐫四曰監五曰闇六曰瞢七曰彌八)
(曰叙九曰隮十曰想注煇音運本又作暈微黃輝日重光賦選丨丨之回惑薄三素以希)
十光(諸法無行經丨丨破魔力菩薩)
十界(雲笈七籤超逸丨丨上昇玉階水梁肅三如來畫像贊序出入丨丨随所利見如月鏡是其應也)
十度(禮記月令孟冬之月日在尾昏危中旦七星中疏案三統歷十月節日在尾丨丨昏危十四度中去)
(日八十九度旦翼初度中十月中日在箕七度昏室丨丨中去日八十六度旦軫五度中又徐鉉柳枝辭暫)
(别揚州丨丨春不知光景屬何人)
十劫(李邕普光王寺碑其或執之於我安住為丨丨之場釋之於空循捨得一如之智)
十世(論語子張問丨丨可知也疏子張問於孔子夫國家文質禮變設若相承至於丨丨世數既遠可得)
(知其禮乎綘又自諸侯出盖丨丨希不失矣韓左傳晉人謀去故諸大夫皆曰必居郇瑕氏之邑厥曰不)
(如新田土厚水深居之不疾有汾澮以流其惡且既從教丨丨之利也又欒盈出奔楚宣子囚伯華叔向籍)
(偃于是祁奚老矣聞之乘驛而見宣子曰夫謀而鮮過惠訓不倦者叔向有焉社稷之固也猶將丨丨宥之以)
(勸能者今壹不免其身以棄社稷不亦惑乎將史記春申君傳夫韓魏父子兄弟接踵而死於秦者丨丨矣)
(百又滑稽傳莊王謝優孟乃召孫叔敖子封之寢丘四戶以奉其祀後丨丨不絶此知可以言時矣漢書)
(地理志燕稱王丨丨秦欲滅六國燕王太子丹遣勇士荆軻西刺秦王不成而誅遂舉兵滅燕又汲黯傳黯)
(字長孺濮陽人也其先有寵於古之衛君也至黯丨丨世為卿大夫又揚雄傳漢丨丨之陽朔兮招搖紀於)
(周正注丨丨數高祖吕后至成帝也於宋史姚宗明傳當慶歷初有司以姚氏丨丨同居聞朝仁宗詔復其)
(家蔡又裘承詢傳咸平後又有保定軍孫浦襄州常元紹州王美解州董孝章並丨丨同居荀子禮論有)
(天下者事丨丨有一國者事五世公大戴禮以不仁得之以仁守之其量丨丨說苑太一合於周而侯七)
(百歲孫叔敖一合於楚而封丨丨先又伯禽封五年來朝周公曰何治之難對曰親親者内後外先仁後義)
(周公曰魯之澤及丨丨經庾信豆盧永恩神道碑立身則丨丨可宥遺子則一而已梁宣帝建除詩建國)
(惟神業丨丨本靈長)
十代(宋史藝文志朱敬則丨丨興亡論十卷州又聶冠卿傳遷大理寺丞為集賢校理通判蘄坐嘗校)
(丨丨興亡論謬誤落職賦江淹為齊王讓禪表五德迭興丨丨繼運又知已見五都下孔甯子登宣城)
(郡詩丨丨闕州記百祀絶方書采白居易采詩官詩周滅秦興至隋氏丨丨詩官不置)
十朝(音潮宋史理宗紀淳祐十一年八月庚戌詔以故直龍圖閣樓昉所著中興小傳百篇宋丨丨綱目)
(并撮要二書付史官謄寫春又本音方回與孟能靜飲詩豈可不飲負此向來風雨丨丨九)
十葉(何宗彦東宫儲學賦歴丨丨而淳耀兮紹天序於元良又詩含神霧鬱金丨丨為貫百二十葉采)
(以煑之為鬯合芳物釀之以降神墮又聶夷中短歌八月木隂薄丨丨三枝)
十紀(漢書叙傳皇丨丨而鴻漸兮有羽儀於上京注丨丨漢十世也齊書王奐張沖傳贊王居北牧子)
(未克家終成丨丨覆此胄華郊潘岳西征賦圖萬載而不傾奄摧落於丨丨沈約居賦同河濟之重世踰)
(班生之丨丨歲又尚書序疏廣雅曰自開闢至獲麟二百七十六萬分為丨丨則大率一紀二十七萬六千)
(年丨丨者九頭一也五龍二也攝提三也合雒四也連通五也序命六也循蜚七也因提八也禪通九也疏仡十也)
十年(易屯見六二下學書無逸見四三下十禮記曲禮人生丨丨曰幼疏謂初生之時至歲依内則)
(子生八年始教之讓九年教之數目丨丨出就外傅居宿於外學書計故以丨丨為節也又丨丨以長則兄)
(事之繭又内則女子丨丨不出姆教婉娩聽從執麻枲治絲織紝組紃學女事以共衣服左傳見一薰下)
(愎又楚子示諸侯侈子産見左師曰吾不患楚矣汰而諫不過丨丨左師曰然不丨丨侈其惡不遠遠惡而)
(後棄乎又越丨丨生聚而丨丨教訓二十年之外吳其為沼漢書韋元成傳永光中代于定國為丞相貶)
(黜丨丨之間遂繼父相位封侯故國榮當世焉至晉書羊祜傳祜都督荆州始至也軍無百日之糧及季年)
(有丨丨之積冠梁書到溉傳以清白自修性又率儉車服不事鮮華履丨丨一易汲冢周書有丨丨之積)
(者王一管子見一年下不莊子曾子居衛緼袍無表顔色腫噲手足腁胝三日舉火丨丨不製衣易林丨)
(丨俱見黃頭為首歲尾民安國樂無咎之太元經積善之貸丨丨不復杜摯贈毌丘儉詩釋宦丨丨位不)
(增故官古江淹效阮公詩丨丨學讀書顔華尚美好之劉孝綽意樂府蕩子丨丨别羅衣雙帶長喬知)
(羸駿篇山川關塞丨丨征汗血流離赴月營又杜甫九日詩酒闌却憶丨丨事腸斷驪山清路塵寄狄明)
(府詩梁公曾孫我姨弟丨丨不見官濟濟劉秦系山中詩丨丨木屐步苔㾗石上松間水自喧言史葛巾)
(歌丨丨紫竹溪南住跡同元豹依深霧對錢起贈闕下裴舍人詩獻賦丨丨猶未遇羞將白髮華簪武元)
(衡送崔判官使太原詩两地山河分節制丨丨京洛共風塵令狐楚赴東都别牡丹詩丨丨不見小庭花紫)
(萼臨開又别家兄牛僧孺李蘇州遺太湖石詩似逢三益友如對丨丨孟郊送王鍊師還樓觀詩丨丨白)
(雲士一卷紫芝書丨張仲素燕子樓詩自埋劒履歌塵散紅袖香消已丨温庭筠贈蜀府將詩丨丨分散)
(劒關秋萬事皆随錦水流寄韋莊鄜州留别張員外詩見三楚下伍唐珪山中盧郎中詩丨丨耕釣水雲)
(間住僻家貧少往還陳徐夤新屋詩縱然一世如紅葉猶得丨丨吟白雲陶句見一鼎下楊凝式題懷)
(素酒狂帖後詩丨丨揮素學臨池始識王公學衛非朝歐陽修早朝感事詩笑殺汝隂常處士丨丨騎馬聽)
(雞重王安石和張仲通憶鍾陵詩一夢章江已丨丨故人見想皤然蘇軾游盧山詩出入巖巒千仞表較)
(量筋力丨丨初一又次荆公韻詩見三畞下萬黃庭堅寄黃幾復詩見杯下又郭明父西齋詩卷藏書)
(宜子弟丨丨種木長風煙論晁補之栗區村與無斁别詩丨丨投分皆卿相四海心只弟昆陸游學書詩)
(世間誰許一錢直窗底自用丨丨功耳張翥余伯疇歸浙東簡郡守王居敬詩家信丨丨黃犬鄉心一夜白)
(頭烏見戴表元秋盡詩一夜下)
十載(李白書情詩見一朝下俗包佶寄楊侍御詩見一官下又去聲風通丨丨謂之極)
十朞(唐書杜黃裳傳入為侍御史為裴延齡所惡丨丨不遷)
十稔(宋書武帝紀雖亮誠守分丨丨於今而成命弗迴百辟胥曁内外庶僚敦免周至藉運來之功參休)
(明之迹乘菲薄之資同盛德之事監寐永言未知攸託王禹偁黃岡竹樓記竹之夀僅丨丨歐陽詹將歸)
(賦憶求名於薄藝曾丨丨以别離逾丨丨居台衡門前車馬紛縱横)(白居易勸酒詩不樓鑰送王木叔推)
(官分韻得錦字詩與君幸瓜葛心交今丨丨)
十霜(賈島渡桑乾詩客舍并州已丨丨歸心日夜憶咸陽周必大次韻子中兄相迎詩浙水秦淮已丨)
(丨官清雖薄簡編香楓黃潛逢葉伯幾詩水煙沙雨送歸航葉蘆花已丨丨)
十周(雲笈七籤八靈翼體玉華銜煙恍惚丨丨徑造日門)
十祀(謝靈運宋武帝誄見五牧下丨柳宗元遊南亭夜還叙志詩中為吏役牽丨空悁勞)
十歲(詩豳譜疏成王于攝政元年年十五周公出年年十三武王崩年年丨丨元史謝端傳端幼穎異)
(五六歲能吟詩丨丨能作賦之管子丨丨更制為吕覽寗越中牟之鄙人也苦耕稼勞謂其友曰何而可)
(以免此苦也其友曰莫如學學三十歲則可以達矣寗越曰請以丨丨人將休吾將不敢休人將卧吾將不敢)
(卧十五歲而周威公師之丨李白訪道安陵遇蓋還為余造眞籙詩安陵蓋夫子丨與天通元稹贈嚴童)
(子詩見八行下友歐陽詹九日廣陵登高懷二先軰詩丨丨此人同醉登高各處已三年熊孺登和竇中)
(丞歲酒喜見小男两歲詩更添丨丨應為相歲酒從今把未休李商隠無題詩丨丨去蹋青芙蓉作帬&KR1651;)
(于鵠送宫人入道歸山詩丨丨吹簫入漢宫看修水殿種芙蓉陳陶古詩見二月下陸游喜小兒病愈詩)
(也知笠澤家風在丨丨能吟病起詩)
十齡(鮑照臨川王服竟還田里詩捨耨將丨丨還得守場藿王維哭殷遥詩慈母未及葬一女纔丨丨)
(緜韓愈答張徹詩道途萬里日月垂丨丨)
十春(杜甫别蔡著作詩憶念鳳翔都聚散俄丨丨掩徐鉉從駕東幸呈諸公詩吳公臺下舊京城曾衡)
(門過丨丨梁劉因送成從事詩易水河夢回頭已丨丨)
十秋(唐太宗感舊賦我從東山獻書西周出入二郡蹉跎丨丨韓愈劉生詩乃獨遇之盡綢繆瞥然一)
(餉成丨丨)
十暑(杜甫風疾舟中伏枕書懷詩丨丨岷山葛三霜楚戶砧陳樵飛雨洞詩山中丨丨寒猶在潭上千)
(年雨未收)
十月(詩丨丨隕籜四又丨丨蟋蟀入我牀下又又丨丨穫稻又見種下又丨丨滌場丨丨之)
(交朔日辛卯箋周之丨丨夏之八月也名又歲亦陽止箋丨丨為陽時坤用事嫌于無陽故以此月為陽)
(左傳鄭伯治與于雍紏之亂者公父定伯出奔衛三年而復之曰不可使共叔無後于鄭使以丨丨入曰良月)
(也就盈數焉雪公羊傳桓公八年冬丨丨雨雪注夏之八月未當雨此隂氣大盛兵象也史記秦始皇紀)
(始皇以為周得火德秦代周德從所不勝方今水德之始改年始朝賀皆自丨丨朔衣服旌旄節旗皆上黑)
(又叔孫通傳漢七年長樂宫成諸侯羣臣皆朝丨丨注漢以丨丨為正故行朝歲之禮也後漢書禮儀志注)
(胡廣曰舊儀公卿以下每月常朝先帝以其頻故省唯六月丨丨朔朝後復以六月朔盛暑省之莊子見五)
(月下丨劉跂暇日記丨丨復槽水篇魏武帝冬丨丨詩孟冬丨北風徘徊曹植精微孟冬丨丨隂氣厲)
(清將杜甫同郭給事湯東靈湫作見九州下愁又故武衛軍輓歌赤羽千夫膳黃河丨丨冰又坐詩丨)
(丨山寒重孤城月水昏白元稹紅荆詩庭中栽得紅荆樹丨丨花開不待春居易江樓聞砧詩江人授衣)
(晚丨丨始聞砧松又早冬詩丨丨江南天氣好可憐冬景似春華曹荆南道中詩丨丨荒郊雪氣催依稀)
(愁色認陽臺行黃庭堅寄上叔父夷仲詩萬里書來兒女瘦丨丨山冰雪深鄭玉金婆店詩山中丨丨桃)
(應熟未薦仙人不敢嘗新元好問送張君美往南中詩西湖丨丨賞風煙想得詩更瀟灑薩都刺遊山詩)
(小桃丨丨開如錦猶帶前朝雨露香)
十旬(書五子之歌畋于有洛之表丨丨弗反傳丨日曰丨陳書庾持傳文帝尅張彪鎮會稽令持監臨)
(海郡以貪縱失民和為山盗所劫幽執丨丨世祖遣劉澄討平之持乃獲免隋書李德饒傳性至孝父母寢)
(疾輙終日不食丨丨不解衣在春秋繁露天之大數畢于丨丨拾遺記背明之國扶桑之東宜種百榖名)
(曰融澤方三千里五榖皆良食之後天而死有浹日之稻種之丨丨而熟顔延之庭誥丨丨九飯不能含飢)
(冬王勃滕王閣序丨丨休暇勝友如雲行張華上已篇清過丨丨謝靈運答惠連詩懷人千里我勞盈)
(丨丨賓錢起避暑納凉詩見八柱下商白居易病免後喜除客詩卧在漳濱滿丨丨起為皓伴三人劉)
(禹錫和樂天以鏡換酒詩把取菱花百鍊鏡換他竹葉丨丨杯)
十日(書康誥見五六下思又傳要囚謂察其要辭以斷獄既得其辭服膺念五六日至于丨丨至于三)
(月乃大斷之言必反覆思念重刑之至也之詩十月之交朔日辛卯日有食之亦孔之醜箋日辰義日為君)
(辰為臣疏日辰之義者月令其日甲乙是從甲至癸為日也左傳曰辰在子卯又曰辰在申是從子至亥為辰)
(也雖丨丨甲剛乙柔其中有五剛五柔要丨丨皆為幹故日為君也而十二辰亦子陽丑隂其中有六陽六隂)
(以對丨丨皆為支故辰為臣琴禮記曲禮疏見五竒下又檀弓孔子既祥五日彈而不成聲丨丨而成笙)
(歌二周禮馮相氏掌十有二歲十有二月十有二辰丨丨十有八星之位辨其叙事以會天位疏丨丨者謂)
(甲乙丙丁之等也秦左傳天有丨丨注甲至癸博孟子見一日下史記始皇紀始皇東遊至陽武浪沙)
(中為盗所驚求弗得乃令天下大索丨丨子漢書陸賈傳見五男下宋史禮志見五日下莊紀渻子為)
(王養鬭雞丨丨而問雞已乎曰未也方虛憍而恃氣丨丨又問曰未也猶應嚮景丨丨又問曰未也猶疾視而)
(盛氣丨丨又問曰幾矣雞雖有鳴者已無變矣望之似木雞矣其德全矣異雞無敢應者反走矣荀子霜降)
(逆女冰泮殺内丨丨一御注殺減也内妾御也丨丨一御即殺内之義春秋感精符山冬大霧丨丨已上不)
(除者山崩之候休京房易飛候太平之時丨丨一雨凡歲三十六雨此徵時若之應論衡五日一風丨丨)
(一雨治水經江水又右逕夜清而東歴朝陽道口注有縣治下有市丨丨一會三輔決錄第五頡字子陵)
(為諫議大夫洛陽無主人鄉里無田宅寄止靈臺中或丨丨不炊隋唐嘉話閻立本家代善畫至荆州張僧)
(繇舊迹曰定虚得名耳明日更往曰名下定無虚士坐卧觀之留宿其下丨丨不能去劉孝綽陪徐僕射晚)
(宴詩夫君追宴喜丨丨遞來過詩梁簡文帝鬭雞詩見九勝下韓翊贈兖州孟都督願學平原丨丨飲此)
(時不忍歌驪駒衣劉禹錫謝竇員外旬休早凉見示詩新秋丨丨澣朱鈴閣無聲公吏歸温庭筠春日將)
(欲東歸詩見三春下自胡宿憶薦福寺牡丹詩丨丨春風隔翠岑祗應繁朵成隂趙抃上天竺寺石巖花)
(詩直將春占三旬盛誰謂花無丨丨紅柳蘇軾正月卄日往岐亭詩丨丨春寒不出門不知江已搖村楊)
(萬里正月三日驟暖多稼亭前梅花盛開詩春回丨丨梅初覺一夜商量一并開元好問丨丨登豐山詩丨)
(丨登高發興新豐山孤秀出塵氛道劉因春遊詩見一年下王惲萬夀節同宋太常弘出左掖門詩共擕)
(滿䄂香煙出散作都城丨丨春以王逢錢塘春感詩見五門下又楚語先王之祀也一純二精三牲四時)
(五色六律七事八種九祭丨丨十二辰以致之年韓愈送幽州李端公序愈曰國家失太平于今六十夫丨)
(丨十二子相配數窮六十其將復平平必自幽州始亂之所出也今天子大聖司徒公勤於禮庶幾帥先河南)
(北之將來覲奉職如開元時乎齒又山海經海外東經湯谷上有扶桑丨丨所浴在黑北居水中有大木九)
(日居下枝一日居上枝乎莊子昔者丨丨並出萬物皆照而况德之進乎日者宋玉招魂丨丨代出流金)
(鑠石些木焦枯)(郭璞丨丨贊丨丨並出草韓愈月蝕詩見八九下)
十時(左傳穆子之生也莊叔以周易筮之遇明夷之謙示卜楚丘曰是將行而歸為子祀明夷日也日之)
(數十故有丨丨亦當十位自王以下其二為公其三為卿日上其中食日為二旦日為三明夷之謙明而未融)
(其當旦乎故曰歸為子祀明輟耕錄求節炁歌驚蟄五時二刻求清丨丨四刻流)
十刻(詩狂夫瞿瞿疏從秋分至于冬至晝漸短減丨丨半從冬至至于春分所加亦如之漢書東方朔)
(傳帝始微行以夜漏下丨丨乃出常稱平陽侯坐宋書禮志咸寧注先正一日守宫宿設王公卿校便于端)
(門外大樂鼓吹又宿設四廂樂及牛馬帷閣於殿前夜漏未盡丨丨羣臣集到庭燎起火上賀謁報)
十宿(皮日休習池晨起詩竹屏風下登山屐丨丨高陽忘郤廻裴說旅次衡陽詩晚秋紅藕裏丨丨寄)
(漁船)
十幹(宋史律歷志為四正卦五行丨丨隂陽錯綜律吕相叶命宫而商者應修下而高者降下生隔八上)
(生隔六皆圖于左載賓退錄世有丨丨化五行真氣之說究其理洪文敏鄭景實錄之語謂取歲首月建之)
(幹所生如甲巳丙作首丙屬火火生土則甲巳化土他倣此頗通余記昔年一術士云遇龍則化龍辰也甲巳)
(得戊辰屬土故化土乙庚得庚辰庚屬金故化金丙辛以降皆然其實一也游宦紀聞自甲至癸為丨丨後)
(人省文為干非也土小學紺珠丨丨甲乙木丙丁火戊己庚辛金壬癸水)
十辛(清異錄積麥以丨丨良下子不得過三辛收潑不得過三辛上場入倉亦用辛日)
十晨(鮑照登大雷岸與妹書塗登千里日踰丨丨)
十夕(謝靈運夜發石關亭詩随山踰千里浮溪將丨丨)
十夜(吕覽見九攻下)
十山(易林九里丨丨道却峻難牛馬不前復反來還)
十岳(蘇志乾岱山賦見八海下)
十峰(李紳題法華寺詩丨丨排碧落雙澗合清漣)
十峒(一作洞宋史蠻夷誠徽州傳宋初楊氏居之號丨丨首領以其族姓散掌州峒陸龜蒙和襲美寄)
(題鏡巖周尊師所居詩見一簪下)
十洲(唐書藝文志東方朔丨丨記一卷長丨丨記見八方下小學紺珠丨丨祖瀛元炎元流生鳳麟)
(聚窟三明一統志丨丨閣在寧波府城中之黃卿海市賦見山下曹組艮嶽賦矧都邑紛華地藏丨丨)
(三島之竒圖虞茂奉和望海詩見三山下李周弘譲春夜醮五嶽文詩見五嶽下盧照鄰贈榮道士詩)
(風搖丨丨影日亂九江文泉杜甫玉臺觀詩宫闕通羣帝乾坤到丨丨包何送州李使君之任詩雲山百)
(越路市井丨丨人豪劉禹錫馬大夫見示浙西王侍御贈答詩詩百越酋稱故吏丨丨風景助新詩李商)
(隠牡丹詩見三島下轅熊皎贈胥尊師詩見三洞下日陸龜蒙寄題羅浮軒先生所居詩預恐浮山歸有)
(載將雲室丨丨東喜殷文圭題吳中陸龜蒙山齋詩見四時下韋莊尹宅詩欲問靈蹤無處所丨丨空闊)
(閬山遥人又王道者詩見三島下杏陳陶鏡道人吹簫詩丨丨聽玉樓曉空向千山桃枝沈彬詩見三)
(峽下三李中獻中書潘舍人詩見三峽下詩吕巖七言詩見島下范成大立春日登三江亭太白天寒)
(猶帶雪丨丨池暖已浮醅)
十浦(宋史河渠志乾道初平江守臣沈度两浙漕臣陳彌作言疏濬崑山常熟縣界白苑等丨丨約用三)
(百萬餘工)
十藪(爾雅丨丨魯有大野晉有大陸秦有楊陓宋有孟諸楚有雲夢吳越之間有具區齊有海隅燕有昭)
(余祁鄭有圃田周有焦護)
十泉(觀佛三昧海經一光照東南方令東南方其地碼碯色碼碯色地上有琥珀山琥珀山上生七寳林)
(七寳林間有丨丨水水十寳色水色放光普照東南方無量世界)
十池(漢書百官公卿表少府秦官掌山海池澤之税㠯給共養上林中丨丨監屬焉小學紺珠上林丨)
(丨初池麋池牛首池蒯池積草池東陂池西陂池當路池犬臺池郎池)
十地(齊書顧歡傳文惠太子竟陵王子良並好釋法吳興孟景翼為道士太子召入元圃園衆僧大會子)
(良使景翼禮佛景翼不肯子良送丨丨經與之令北史馮亮傳宣武嘗召以為羽林監領中書舍人將侍講)
(丨丨諸經固辭不許為楞伽經於彼演說乘皆是如來地丨丨則為初初則八地第九則為七七亦復為八)
(第二為第三第四為第五第三為第六無所有何次碑王融法門頌啓宣游丨丨擁接九區王僧孺中寺)
(見三明下情唐太宗聖教序見三途下廵唐高宗述三蔵聖記凝定室匿跡幽巖栖息三禪遊丨丨樊)
(忱奉和登慈恩寺浮屠應制詩丨丨祥雲合三天瑞景開周弘亮曲江亭望慈恩寺杏園花發詩容輝明丨)
(丨香氣遍千門林許渾龍興寺崇隠上人院詩見三天下李涉游西寺詩丨丨初心在此身水能生月即)
(離塵樓陳陶題豫章西山香城寺詩丨丨嚴宫禮竺皇旃檀閣半天香又易林風吹塵起丨丨無所南國)
(年傷不可安處)
十頃(漢書食貨志賜爵關内侯黃金四十斤田丨丨食晉書職官志諸公及開府位從公者品秩第一)
(奉日五斛元康元年給菜田丨丨騶十人給又陳騫傳咸寧三年陳騫入朝因乞骸骨詔留京師厨田丨丨)
(厨園五十畝畝又衛瓘傳進位太保以公就第給厨田丨丨園五十宋史神宗紀熙寧八年三月戊戌知)
(河州鮮于師中乞置蕃學教蕃酋子弟賜田丨丨歲給錢千緡增解進士二人從之淮南子見一頃下王)
(維徐公挽歌僻處留田宅仍纔丨丨餘纖杜牧懷鍾陵舊游詩丨丨平湖堤柳合岸秋蘭芷綠纖施肩吾)
(江南怨從來不是無蓮採丨丨蓮塘賣與人露唐彦謙黃子陂荷花詩丨丨狂風撼麯塵綠堤照水紅新)
(皮日休陳先軰故居詩千株橘樹唯沽酒丨丨蓮塘不買魚孫光憲採蓮詩䓿萏香連丨丨陂小姑貪戲採)
(蓮遲丨蘇軾寄題郭明父府推穎州西齋詩春夢屢尋湖丨家書新報橘千頭又寄吳德仁詩門前罷亞)
(丨丨田清溪遶屋花連天萬長楊丨丨秋隂鎻北堂)(龐漢終南谿詩冷雲低壓趙秉文濟源詩毶毶雲木)
(曉相參寺枕龍蟠丨丨潭玻高士談減字木蘭花詞漲綠涵空丨丨璃四面風)
十里(詩維禹甸之箋見一成下左禮記王制見三十下周禮遺人見一市下傳見八反下唐書)
(拂菻傳地方萬里城四百勝兵百萬丨丨一亭三亭一置臣役小國數十管子分州以為丨丨里為之尉)
(吕覽見三畝下弗淮南子目所見不過丨丨而欲遍照海内之民哀樂能給也又見八風下易林二人)
(異路東趨西步丨丨之外不知相處畿盧悰食珍錄金陵寒具嚼著驚動丨丨人楊侃皇賦見四岸下)
(梁簡文帝侍游新亭應令詩遥瞻丨丨陌傍望九城臺王訓應令詠舞詩笑態千金動衣香丨丨傳庾信)
(登舟中新閣詩千尋文杏照丨丨木蘭香木寳月估客樂郎作丨丨行儂作九里送杜甫課伐詩青冥曾)
(巔後丨丨斬隂木飄颻丨丨雪如風)(武元衡寓興詩三月楊花飛滿空叚文昌還别業尋龍華山寺廣宣)
(上人詩丨丨惟聞松桂風江山忽轉見龍宫丨孟郊邀花伴詩見一花下元稹李中丞表臣詩丨花谿錦)
(城麗五年沙尾白頭新丨白居易酬錢員外曲江同行見贈詩两人携手語丨看山歸又題崔少尹上林)
(坊新居詩見三層下吳胡曾邯鄲詩曉入邯鄲丨丨春東風吹下玉樓塵融上巳日花下閑看詩丨丨香)
(塵撲馬飛碧蓮峰下蹋青時寰唐球題常樂寺詩桂冷香聞丨丨間殿臺渾不似人皮日休醉中呈魯望)
(詩見五更下獵韋莊觀浙西府相畋遊詩丨丨旌旗十萬兵等閒遊出軍城貫休山居詩三間茅屋無人)
(到丨丨松門獨自游祥蘇軾雪中過淮詩丨丨清淮上長堤轉雪龍又吉寺賞牡丹詩醉歸扶路人應笑)
(丨丨珠簾半上鈎塘又送孔郎中赴陜郊詩見一川下沈與求舟過荻詩見一篙下楊萬里歸自豫章)
(詩見一眼下夜又初夏詩見一溪下方陸游故山詩丨丨煙波明月萬人鼓吹早鸎天岳山行詩纔登)
(樓見一溪月不出門行丨丨山雨劉宰北固山望揚州詩見三篙下道潛平山堂觀詩蜀岡西望蕪城路)
(銀燭森森丨丨橋花元好問游天壇詩青山可是堪人恨藏著中巖丨丨劉因聞角詩餘哀到曉無尋處)
(吹作南湖丨丨霜謝虞集畫馬詩春風丨丨聞薌澤新賜金鞍不受騎宗可蓮葉舟詩曉撐太華半峰月)
(晚載西湖丨丨香旗馬祖常駕發上京詩丨丨貔貅騎腰褭一雙日月繡旛薩都剌題半山寺詩龍歸石)
(洞半山雨潮卷天風丨丨松應鄭元祐月夜懷草堂賓主詩山色湖光秋丨丨詩成更刻琅玕陳高游靈)
(山寺詩鼇背千年開佛國鯨波丨丨隔人寰陳宋无直沽詩細問花名何處出揚州丨丨小紅樓樵送蒙)
(古教授郭受益赴洛陽詩蓴羹丨丨地菰米九秋餘百陳基别後聞入杭賦詩以寄詩見六橋下王庭筠)
(字令詞試問雪溪無恙否丨丨淇園佳處)
十畞(詩丨丨之間兮桑者閑閑兮箋古者一夫百畝今丨丨之間往來者閑閑然削小之甚疏一夫百畞)
(今此丨丨相率十倍魏雖削小未必即然舉丨丨以喻其陿隘耳唐書元德秀傳生六十年未嘗識女色視)
(錦繡未嘗求足苟辭佚色未嘗有丨丨之地十尺之舍十歲之童未嘗完布帛而衣具五味而餐宋史食貨)
(志初政和中品官限田一品百頃以差降殺至九品為丨丨限外之數並同編戶差科莊子回有郭外之田)
(五十畝足以給飦粥郭内之田丨丨足以為絲麻鼓琴足以自娛杜甫憑何十一少府邕覓榿木栽詩飽聞)
(榿木三年大與致溪邊丨丨隂畫羊士諤王起居獨游青龍寺翫紅葉詩丨丨蒼苔遶廊幾枝紅樹過清霜)
(丨白居易池上閑吟詩非莊非宅非蘭若竹樹池亭丨餘陳翥曲江亭望慈恩寺杏園花發詩丨丨開金)
(地千林發杏花莊張祜題曾氏園林詩丨丨長堤宅蕭疎半老槐韋長年詩見一軒下陸龜蒙闔閭城)
(北有賣花翁詩丨丨芳菲為舊業一家煙雨是元功見蘇軾東坡詩家有丨丨竹無時容叩門又陳季常)
(過詩東坡有竒事已種丨丨麥孫唐庚閒居詩魚陂舊種千頭鱠桑徑新窠丨丨繒覿横山堂詩蒼雲丨)
(丨蔭平寬露葉風枝遶舍寒斷張端答秦仲感秋詩自憐不及雙鷗鳥占溪南丨丨沙)
十方(宋書訶羅陀國傳普照丨丨其白如雪亦如月光清淨如華顔色照耀威儀殊勝南史梁武帝紀)
(大同元年夏四月壬戌幸同泰寺鑄丨丨銀像并設無礙會觀佛三昧海經時諸天龍鬼神夜义乾闥婆等)
(覩此光明遶佛千匝照丨丨國見丨丨國高下大小了了分明如執明鏡自見面像寳如來三昧經丨丨諸)
(醫不能除人心之垢佛則是醫所語聞者心垢則除便得安隱明一統志丨丨院在平凉府静寧州治西洪)
(武三年建泉唐太宗聖教序弘濟萬品典御丨丨禹杜甫太平寺眼詩取供丨丨僧香美勝牛乳劉錫)
(送深法師游南岳詩見八部下蘇韓偓僧影詩智燈已滅餘空燼猶自光明照丨丨軾徐使君分新火詩)
(為公分作無盡燈照破丨丨昏暗鎖寫又送佛面杖與羅浮長老詩見三界下貢師泰贈神鏡上人詩玉)
(簪道士來空室金粟維摩現丨丨)
十道(漢書匃奴傳莽新即位怙府庫之富欲立威迺拜十二部將卒發郡國勇士武庫精兵各有所屯守)
(轉委輸于邊議滿三十萬衆齎三百日糧同時丨丨並出窮追匃奴内之于丁令唐書藝文志長安四年丨)
(丨圖十三卷開元三年丨丨圖十卷李吉甫元和丨丨圖十卷梁載言丨丨志十六卷又賈耽傳著貞元丨)
(丨錄以貞觀分天下隸丨丨在景雲為按察開元為採訪廢置升降備焉五代史職方考唐之盛時雖名天)
(下為丨丨而其勢未分復宋史張鑑傳詔分天下為丨丨鑑奏其未便未幾果舊元史百官志見八道下)
(曰通典貞觀初并省州縣始于山河形便分為丨丨一關内道二曰河南道三曰河東道四曰河北道五曰)
(山南道六曰隴右道七曰淮南道八曰江南道九曰劒南道十曰嶺南道事文類聚唐馬懷柔以丨丨使黜)
(陟江西處决平恕醫又宋史仁宗紀至和二年九月戊辰詔試醫官須引經本草以對每試丨丨以六通為)
(合格省又選舉志見一科下丨又黃葆光傳徙葆光符寳郎吏醵錢入寳籙宫作丨齋報上恩帝思其忠)
(明年復拜侍御史水又莎衣道人傳帝歲命内侍即其居設丨丨齋合雲之士施與優普守護國界主陁)
(羅尼經復有丨丨是解脫道謂不殺生不偷盜不邪行不妄語不两舌不惡口不綺語不貪不嗔不邪見是名)
(為十)
十路(宋史食貨志茶之産于東南者凡丨丨課元史太宗紀二年冬十一月始置丨丨徵收稅使以陳)
(時可趙昉使燕京劉中劉桓使宣德周立和土貞使西京吕振劉子振使太原楊簡高廷英使平陽王晉賈從)
(使真定張瑜王銳使東平王德亨侯顯使北京夾谷永程泰使平州田木西李天翼使濟南又百官志及取)
(中原太宗始立丨丨宣課司選儒臣用之)
十連(齊語管子制國四里為連連為之長丨丨為鄉鄉有良人焉孫覿除太尉制神旗豹尾對三節以)
(疏榮虎韔鏤膺總丨丨而敵愾先蘇軾詩見三衛下陸游送黃文叔守福州詩勇退諸老榮歸總丨丨)
十極(李咸用吳處士寄香兼勸入道詩須知丨丨皆臣妾豈止餘生奉混茫)
十緊(唐書百官志裁定天下州府為两輔六雄十望丨丨及上中下之差)
十望(唐書韋處厚傳見六雄下皆又韓愈徐偃王廟碑徐氏丨丨其九出于偃王)
十郡(晉書劉弘傳朝廷以夏侯陟為襄陽太守陟弘之壻也弘下教曰夫統天下者宜與天下同心化一)
(國者宜以一國為任若必姻親然後可用則荆州丨丨安得十女壻然後為政哉乃表陟姻親舊制不得相監)
(詔聽之豫宋書州郡志江州刺史晉惠帝太康元年分揚州之章鄱陽廬陵臨川南康建安晉安荆州之武)
(昌桂陽安城丨丨為江州公南史宋順帝紀加蕭道成相國總百揆封丨丨為齊北史百濟國傳都下有)
(方分為五部曰上部前部中部下部後部部有五巷士庶居焉部統兵五百人五方各有方領一人以達率為)
(之方佐貳之方有丨丨郡有將三人以德率為之統兵一千二百人以下七百人以上城之内外庶及餘小城)
(咸分隸焉集大業雜記十二年春正月又勅毘陵郡通守路道德丨丨兵近數萬人於郡東南置宫苑周十)
(二里家杜甫悲陳陶詩孟冬丨丨良子血作陳陶澤中水)
十邑(詩弼鄘衛譜疏衛并弼鄘分為三國鄭并丨丨不分之者以鄭在西都丨丨之中無鄭名又皆國小)
(土風不異不似弼鄘之地大與衛同又先有衛名故分之也齊語丨丨為卒卒有卒帥鄭語桓公為司徒)
(問於史伯曰王室多故余懼及焉其何所可以逃死史伯對曰其濟洛河潁之間乎是其子男之國虢鄶為大)
(君若以周難之故寄孥與賄焉不敢不許周亂而弊是驕而貪必將背君君若以成周之衆奉辭伐罪無不克)
(矣若克二邑鄢蔽補丹依㽥歴莘君之土也公說乃東寄孥與賄虢鄶受之丨丨皆有寄地晉書地理志昔)
(在帝堯叶和萬邦制八家為鄰三鄰為朋三朋為里五里為邑丨丨為都十都為師州十有二師焉)
十府(唐書沙陀傳蔚州刺史王鍔節度太原建言朱邪族孳熾散居北川恐啓野心願析其族隸諸州勢)
(分易弱也遂建丨丨以處沙陀)
十州(五代史劉旻傳周太祖為樞密使新討三叛立大功而與旻素有隙旻頗不自安謂判官鄭珙曰主)
(上幼弱政在權臣而吾與郭公不叶時事如何珙曰漢政將亂矣晉陽兵雄天下而地形險固丨丨征賦足以)
(自給公為宗室老不以此時為計後必為人所制)
十縣(齊語丨丨為屬屬有大夫祁史記魏世家韓宣子老魏獻子為國政晉宗室氏羊舌氏相惡六卿)
(誅之盡取其邑為丨丨志後漢書班彪傳舊制太子食湯沐丨丨宋史河渠慶歷二年三月己巳契丹遣)
(使致書求關南丨丨且曰營築長堤填塞隘路開决塘水添置邊軍既潛稔於猜嫌慮難敦於信睦東都事)
(略申公知蔡州蔡州所統丨丨汝陽政事修公首為之號為丨丨最庾肩吾謝東宫賚米啓滍水鳴蟬香聞)
(七里瓊山合穎租歸丨丨)
十都(晉書地理志見十邑下瓌宋史陳思讓傳廣順元年九月劉崇遣大將李領馬步軍各五都鄉兵)
(丨丨自團柏軍於窋子店思讓與都監向訓張仁謙等率龍捷吐渾軍至虒亭西與瓌軍遇殺三百餘人生擒)
(百人)
十國(禮記王制見五國下丨史記梁孝王世家景帝用長公主計分梁為丨立孝王男五人為王五)
(代史丨丨世家年譜序五代丨丨稱帝改元者七吳越荆楚常行中國年號然予聞于故老謂吳越亦嘗稱帝)
(改元而求其事迹不可得頗疑吳越後自諱之及旁采閩楚南漢諸國之書與吳越往來者多矣皆無稱帝之)
(事獨得其封落星石為寳石山制書稱寳正六年辛夘則知其嘗改元矣宋史藝文志丨丨載記三卷不知)
(作者丨管子國常有丨丨之策也吳曹冋六代論吳楚創謀丨從風小學紺珠丨丨南唐前蜀後蜀南)
(漢楚吳越閩南平東海畔魏武帝度關山樂府舜漆食器者丨丨)
十部(晉書劉弘傳見一紙下千唐書突厥傳見一箭下宋史夏國傳鐡騎三分丨丨發兵以銀牌召)
(部長面受約束弟魏收加齊王九錫册文江隂告禍民無適歸蕭宗子尚相投庇如鳥還山猶川赴海荆江)
(丨丨俄而獻割乘此會也將混來方此又王之功也薦楊億賀刁祕閣啓循吏之謠益喧于丨丨望郎之選)
(歴于三臺方又唐書禮樂志周隋與北齊陳接壤故歌舞雜有四之樂至唐東有高麗百濟北有鮮卑吐谷)
(渾部落稽南有扶南天竺南詔驃國西有高昌龜兹疏勒康國安國凡十四國之樂而八國之伎列于丨丨樂)
(坐又回紇傳貞觀三年始來朝獻方物明年復入朝帝祕殿陳丨丨樂二十年回紇酋長皆來朝二十一年)
(正月上御天成殿宴設丨丨樂而遣之部宋史樂志古者燕樂自周以來用之唐貞觀增隋九為丨丨以張)
(文收所製歌名燕樂而被之管弦序馬祖常駕發詩見九天下又雲笈七籤靈寳經目期運既至大法方)
(隆但經始興未盡顯行丨丨舊目出者三分雖元蘊未傾然法輪已遍於八方)
十鄉(宋史五行志嘉定五年六月戊子諸暨縣風雷大雨山涌暴作漂丨丨田廬溺死者尤多)
十舍(唐書崔郾傳自山以東百城地千里昨日得之今日失之西望戎壘距宗廟丨丨百姓憔悴畜積無)
(有願陛下親政事以幸天下)
十程(宋史張亢傳去春敵至延州諸路發援兵而河東秦鳳各踰千里涇原環慶不减丨丨去秋賊出鎮)
(戎遠至鄜延發兵千里遠鬭銳氣已衰如賊已退乃是空勞師徒異時更寇别路必又如此是謂不戰而自弊)
(山徐鉉表弟包穎見寄詩丨丨水勞幽夢滿院煙花醉别人)
十越(說苑越饑請糴于吳吳將與之子胥諫曰不可不如因而攻之吳王曰吾聞義兵不攻服仁人不以)
(餓饑而攻之雖得丨丨吾不為也遂與糴)
十落(北史勿吉國傳乙力支稱初發其國乘船溯難河西上至太□河沈船于水南出陸行度洛孤水從)
(契丹西界達和龍自云其國先破高句麗丨丨密共百濟謀從水道并力取高麗遣乙力支奉使大國謀其可)
(否)
十鎮(小學紺珠地理丨丨建平西陵樂鄉南郡巴丘夏口武昌皖城牛渚圻濡須塢)
十齋(宋史選舉志政和四年小學生近一千人分丨丨以處之自八歲至十二歲率以誦經書)
十邨(馮延登郾城道中詩見九邨下)
十雉(齊書張欣泰傳昔魏之大武佛貍傾一國之衆攻丨丨之城死亡大半僅以身返既志屈于金墉亦)
(雖拔而不守皆算失所為至今為笑前鑒未遠已忘之乎又易林丨丨百雛常與母俱抱雞搏虎誰肯為娛)
十砦(宋史兵志两浙東路慶元府丨丨注浙東結埼三姑管界大嵩海内白峰岱山鳴鶴公塘)
十游(管子分里以為丨丨游為之宗)
十社(宋史河渠志同知諫院范百禄言向者都水監丞王孝先獻議於同州朝邑縣界畎黃河淤安昌等)
(處鹻地及放河水而鹹地高原不能及乃灌注朝邑縣長豐鄉永豐等丨丨千九百戶秋苖田三百六十餘頃)
(詔蠲被水戶夏稅)
十竈(宋史食貨志見一甲下)
十驛(宋史張亢傳今鄜延副都總管許懷德兼管勾環慶軍馬環慶副總管王仲寳復兼鄜延其涇原秦)
(鳳總管等亦兼鄰路雖令互相策應然環州至延州十四五驛徑赴亦不下丨丨涇原至秦鳳千里若發兵互)
(援而山路險惡人馬之力已竭常薛能褒斜道士詩丨丨褒斜到處慵眼前似接靈蹤)
十橋(宋史蘇軾傳自慶歷以來松江大築挽路建長橋以扼塞江路故今三吳多水欲鑿挽路為丨丨以)
(迅江勢)
十城(戰國策見五城下易又燕文公時秦惠王以女為燕太子婦文公卒王立齊宣王因燕喪攻之取)
(丨丨武安君蘇秦為燕說齊王曰今燕雖弱小強秦之少壻也王利其丨丨而深與強秦為仇此食烏喙之類)
(也君史記張耳陳餘傳行收兵得數萬人號武臣為武信下趙丨丨釋真觀與徐僕射書必望丨丨之寳)
(或出荆山百步之中時逢芳草傷班固西都賦辱丨丨之虚夀奄咸陽以取雋庾信王司徒褒詩名高六)
(國共價重丨丨連三王安石送鄆州知府宋諫議詩通班殿䆳徙部丨丨兼)
十閤(宋史吕誨傳初中旨下京東買金數萬两又令廣東市真珠傳云將備宫中丨丨用度誨言陛下春)
(秋富盛然聰明睿知以天下為心必不留神於此願亟罷之)
十門(王筠侍宴餞臨川王北代應詔詩見八柱下)
十牖(淮南子見一戶下)
十戶(漢書枚乘傳禹無丨丨之聚以王諸侯隻宋史兵志見一保下于濆古宴曲見一下)
十屋(北史齊文㐮敬皇后元氏傳后魏孝靜帝之妹也文襄為世子三日而孝靜幸世子第贈錦綵及布)
(帛萬疋世子辭求通受諸貴禮遺于是丨丨皆滿不仇池筆記嘗有三老人相遇或問之年其一曰吾年可)
(記但憶少時與盤古有中外一曰海水變吾輙下一籌已滿丨丨一曰吾師食蟠桃棄核崑崙之下今樹與崑)
(崙齊矣瀛楊維楨小游仙詩東華塵又起洲丨丨今添第幾籌)
十舍(淮南子騏驥千里一日而通駑馬丨丨旬亦至之戴良和陶淵明飲酒詩如何丨丨近翻勝千里)
(餘)
十宅(唐書汴哀王璥傳見十王下)
十亭(漢書百官公卿表十里一亭亭有長丨丨一鄉鄉有三老有秩嗇夫游徼三老掌教化嗇夫職聽訟)
(收賦稅游徼徼循禁賊盜縣大率方百里其民稠則減稀則曠鄉亭亦如之)
十閑(郭璞馬贊見五馭下)
十營(宋史兵志詔殿前步軍司兵各置都教頭掌隸教習之事弩手五營弓箭手丨丨槍刀標排手五營)
(各選一人武藝優者奏補)
十廟(隋書禮儀志天子立四親廟又立高祖之父高祖之祖并太祖而為七周有文武姜嫄合為丨丨)
十刹(王勃四分律宗記序二邊雲徹方知實相之尊丨丨風行乃識真如之貴法苑珠林髮爪两塔衣)
(影二臺皆是如來在世已見成軌自收迹河邊闇維林外八王請分還國起塔及瓶炭二所於是丨丨興焉)
十寺(宋史夏國傳母㒺氏薨及葬請修供五臺山丨丨乃遣閤門祗候袁瑀為致祭使護送所供物至山)
十肆(周禮胥師二十肆則一人皆二史賈師二十肆則一人皆二史司虣丨丨則一人司稽五肆則一人)
(胥二肆則一人肆長每肆則一人注自胥師以及司稽皆司市所自辟除也胥及肆長市中給繇役者)
十筵(北史李謐傳明堂制度論盛德篇云明堂凡九室三十六戶七十二牖上員下方東西九仞南北丨)
(丨堂高三尺也筵宋史李覯傳見三下)
十楹(柳宗元嶺南節度饗軍堂記見八楹下黃文同西岡僦居詩問得王氏居丨丨月四千潛登錢)
(山望菰城慨然有賦詩種竹有萬竿結茅無丨丨)
十壁(史記項羽本紀諸侯軍救鉅鹿下者丨餘丨莫敢縱兵及楚擊秦諸將皆從壁上觀楚戰士無不一)
(以當十)
十版(東觀餘論臨漢石經刻在洛陽本在洛宫前御史臺中年久摧敗洛人好事者時時得之今張燾龍)
(學家有丨丨最多張氏壻有五六版王晉玉家有小塊洛中所有者止此)
十堵(叚成式吳畫聮句慘澹丨丨内吳生縱狂跡)
十鋪(元史兵志英宗至治三年各處急遞鋪每丨丨設一郵長於州縣籍記司吏内差充使之專督其事)
(一歲之内能盡職者從優補用不能者提調官量輕重罪也)
十指(荀子拔戟加乎首則丨丨不辭斷先素問諸瘧而脉不見刺丨丨間出血血去必已視之赤如小)
(豆者盡取之則觀佛三昧海經自有衆生樂觀如來合縵掌相張時見斂指不見如真珠網了了分明勝閻)
(浮檀金百千萬倍其色明淨過於眼界於丨丨端各生萬字萬字點間有千輻輪衆相具足如和合百千蓮華)
(丨淨印法門經于是海意菩薩承佛教勅即時于其足丨間放十千光其光普照東方去此十二競伽沙數)
(等諸佛刹土從下清籙子瞻云吾酒後乘興作數千字覺酒氣拂拂丨丨中出去也蔡邕琴賦屈伸低昂)
(丨丨如雨命綠珠懊儂歌絲布澀難縫令儂丨丨穿苦孟郊古薄妾詩不惜丨丨絃為君千萬彈元稹)
(樂相倚曲古來苦樂之相倚近於掌上之丨丨新白居易箏詩雙眸剪秋水丨丨剥春葱又和微之樓北)
(園偶集詩丨丨纖若筍雙鬟黳如鵶當窗却羡青樓倡丨丨不動衣盈箱)(王建當窗織詩章孝標日者詩)
(丨丨中央了五行說人休咎見前生薛張祜聽箏詩丨丨纖纖玉筍紅鴈行輕過翠絃中能秋夜聽任郎)
(中琴詩見七條下舞柳細腰随拍輕)(方干贈美人詩剥蔥丨丨轉籌疾秦韜玉貧女詩敢將丨丨誇偏巧)
(不把雙眉鬭畫長維隠巒琴詩七條絲上寄深意澗水松風生丨丨楊楨内人吹篴詞冶情忽逐野鶯飛)
(丨丨紅蠶迷起伏芽王逢江邊竹枝詞阿儂丨丨年嬌小曾比箇中春荻又春秋繁露春秋二百四十二)
(年之文天下之大事變之博無不有也雖然大略要有丨丨十指者事之繫也王化之由得流也舉事變見有)
(重焉一指也見事變之所至者一指也因其所以至者而治之一指也強幹弱枝大本小末一指也别嫌疑異)
(同類一指也論賢才之義别所長之能一指也親近來遠同民所欲一指也承周文而反之質一指也木生火)
(火為夏天之端一指也切刺譏之所罰考變異之所加大之端一指也)
十目(大學曾子曰丨丨所視十手所指其嚴乎)
十頭(宋史禮志太宗雍熙二年十一月宗正寺言準詔送兔丨丨充享太廟按開寳通禮薦新之儀詣僖)
(祖室戶前盥洗酌獻訖再拜次獻諸室居又唐書王世充傳進尚書左僕射總督内外諸軍事尚書省專朝)
(政以其兄世惲為内史令居中子弟皆將兵分官吏為丨丨以主軍政)
十角(後漢書南匃奴傳論後亦頗為出師并兵窮討命竇憲耿夔之徒前後並進皆用果譎設竒數異道)
(同會究掩其窟穴躡北追奔三千餘里遂破龍祠焚罽幕阬丨丨梏閼氏銘功封石倡呼而還水經注林邑)
(記曰日南郡城西折丨丨周圍六里一百七十步東西度六百五十步)
十身(郭璞何羅魚贊見一頭下)
十脰(齊東野語鬼車俗稱九頭鳥陸長源辨物志又名渠逸鳥世傳此鳥昔有十首為犬噬其一至今血)
(滴人家能為災淳熙間李夀翁守長沙日嘗募人捕得之身圓如箕丨丨環簇其九有頭其一獨無而鮮血點)
(滴如世所傳每脛生两翅當飛時十八翼霍霍競進不相為用至有爭拗折傷者)
十息(中黃真經胎息真仙食氣得却閉真氣成胎息注初閉息經丨丨至五十息至百息只覺身從一處)
(如在一房中只要心不動移)
十穴(素問見五行下)
十竅(易林丨丨龍身造化八元法天則地順時施行富貴長存)
十脉(素問岐伯曰孫絡之脉别經者其血盛而當寫者亦三百六十五脉並注于絡傳注十二絡脉非獨)
(十四絡脉也内解寫于中者丨丨葉觀佛三昧海經自有衆生樂觀如來廣長舌相蓮華形上色五畫五彩)
(分明舌下丨丨衆光流出舌相廣長遍覆其面者)
十爪(觀佛三昧海經諸羅刹王背黑如漆胸白如月眼如盛火頭髮髼亂如縳刺束拘牙上出狀如矛劒)
(手丨指丨利如鋒鋩脚有丨丨縱横如劒以鐡羈頭疾走而至)
十眉(妝樓記明皇幸蜀令畫工作丨丨圖横雲斜月皆其名蘇軾蘇州閭丘江君二家雨中飲酒詩見)
(五紀下檀張孝祥贈滕使君詩千騎東方白玉鑣丨丨環坐紫槽許月卿項似道眉子硯詩坡仙為欠丨)
(丨詠李及何妨一硯持)
十舌(歐陽修鬼車詩見十口下)
十牙(酉陽雜俎大象百頭頭有丨丨)
十手(大學見十目下者唐書柳璧傳嘗述家訓以戒子孫曰夫門地高一事墜先訓則異它人雖生可)
(以苟爵位死不可見祖先地下門高則自驕族盛則人窺嫉實蓺懿行人未必信纖瑕微累丨丨爭指矣杜)
(甫石研詩揮灑容數人丨丨可對面畏陸游晚眺詩箇中詩思來無盡丨丨傳抄不供)
十尖(楊維楨染甲詩夜𢷬守宫金鳳蕊丨丨盡換紅鴉觜)
十趾(楊萬里學林賦今子也丨丨之下無百里之歴两耳之竇無單辭之獲)
十尾(山海經蓋余之國有神人八首人面虎身丨丨名曰天吳)
十相(梁簡文帝七勵五玉察善丨丨無遺靈梁武帝喻靈空詩五愛性洞遠丨丨法沖)
十龍(明一統志丨丨巖在吉安府泰和縣南四十里廣可容百餘人中有一井相傳有龍潛於内歲旱汲)
(以禱雨)
十虎(元史張懋傳郡萬戶蘇良恃勢為暴為之翼者有丨丨之目民甚苦之乃上其實於憲府盡誅丨丨)
(者奪良虎符而黜之)
十驥(李翰名馬記唐書骨利幹遣使獻良馬十匹唐太宗為之制名號為丨丨)
十牛(南史王敬則傳時軍荒後縣有一部劫逃入山中為人患敬則遣人致意劫帥使出首當相申論郭)
(下廟神甚酷烈百姓信之敬則引神為誓必不相負劫帥既出敬則于廟中設酒會于坐收縳曰吾啓神若負)
(誓還神丨丨今不得違誓即殺丨丨解神并斬諸劫百姓悅之五代史盧文進傳見一馬下)
十羊(唐書劉子元傳見九牧下)
十鼠(梁元帝討侯景檄侯景奔竄丨丨爭穴)
十鴈(宣和畫譜崔白善畫花竹羽毛芰荷鳬鴈山林飛走之類今御府所蔵煙汀晚鴈圖四丨丨圖三六)
(鴈圖二雪蘆雙鴈圖三)
十鳥(易林見九雉下)
十雛(易林見两叔下)
十蟹(廣博物志海上有蟹大如錢腹下又有丨丨名曰蟹奴)
十松(唐書李適傳嘗夢與人論大衍數寤而曰吾壽盡此乎勅其子曰霸陵原西視京師吾樂之可營墓)
(樹丨丨焉有白居易庭松詩堂下何所丨丨當我階)
十蕙(山谷題跋蘭蕙之才德不同世罕能别之盖蘭似君子蕙似士大概山林中丨丨而一蘭也)
十花(華同水經注山海經曰灰野之山有樹焉青葉赤華厥名若木淮南子曰若木在建木西木有丨丨)
(其光照地徑鄭俠幽居詩石轉地衣三藥錦圍天柱丨丨橋)
十實(宋書符瑞志晉武帝太始二年六月壬申嘉柰一蔕丨丨生酒泉)
十穗(陸龜蒙刈穫歌平明抱杖入田中丨丨蕭條九穗空)
十枝(魏徵五郊樂章千里温風飄絳羽丨丨炎景媵朱干)
十株(宋書符瑞志元嘉二十五年六月壬寅嘉禾旅生華林園丨丨七百穗)
十本(五代史四夷附錄東行至褭潭始有柳而水草豐美有息雞草尤美而本大馬食不過丨丨而飽)
十叢(白居易醉題沈子明璧詩不愛君池東丨丨菊不愛君池南萬竿竹愛君簾下唱歌人色似芙蓉聲)
(似玉)
十莖(宋史五行志見四莖下飾元史禮樂志敔一製以桐木狀如伏虎彩繪為背下二十七鉏鋙刻下)
(承以槃用竹長二尺四寸破為丨丨其名曰籈櫟其背以止樂江淹閩中草木頌序生人之樂久已盡矣所)
(愛两株樹丨丨草之間耳)
十寳(觀佛三昧海經於衆光中皆悉顯現大須彌山四天王宫諸天宫殿日月星辰龍宫神宫阿修羅宫)
(丨丨山神四海水神及諸水性乾闥婆等諸婆羅門所尊敬事九十五種神仙異術父母所親歴世因緣如是)
(等神於佛光中悉皆顯現狀随手雜記錢王有外國所獻頗眩伽寳其方尺餘其如水精云可厭十里火殃)
(乃置於龍興寺佛髻中餘杭數回禄而龍興不可近也皇朝改為太平祥符寺自唐至皇朝凡有丨丨此其一)
(也)
十金(戰國策見三戰下奏漢書匡衡傳司隸校尉駿少府忠行廷尉事劾衡監臨盜所主守直丨丨以)
(上注丨丨以上當時定罪之頃若今律條言一尺以上一疋以上又揚雄傳家産不過丨丨乏無擔石之儲)
(宴如也賦晉書范寗傳一宴之饌費過丨丨确陳書後主紀入自古輸藁惟舊沃饒貴于丨丨磽至於三)
(易腴塉旣異盈縮不同曰尹文子楚人擔山雉者路人問何鳥也擔雉者欺之鳳皇也路人曰我聞有鳳皇)
(今直見之汝販之乎曰然則丨丨弗與請加倍乃與之將欲獻楚王經宿而鳥死路人不遑惜金惟恨不得以)
(獻楚王國人傳之咸以為真鳳皇欲以獻之遂聞楚王王感其欲獻於己召而厚賜之過於買鳥之金十倍)
(隋遺錄螺子黛出波斯國每顆直丨丨周杜甫贈射洪李四丈詩萬里湏丨丨妻孥未相保曇楊震詩為)
(國推賢匪惠私丨丨為報遽相危)
十㲄(左傳晉侯醫衍酖衛侯寗俞使薄其酖不死公為之請納玉于王與晉侯皆丨丨王許之秋乃釋衛)
(侯來竹書紀年武乙三十四年周公季歴朝王賜地三十里玉丨丨馬十匹)
十錠(元史世祖紀賞征東功從乘輿將吏陞散官二階軍士鈔人三錠從皇孫將吏陞散官一階軍士鈔)
(人二錠死事者給其家丨丨凡為鈔四萬一千四百二十五錠又作定選舉志凡稅務官陞轉至元二十一)
(年省議應叙辦課官一百定之上設提領一員使一員五十定之上設務使一員五十定之下設都監一員丨)
(丨以下從各路差人管辦)
十繦(管子凶歲糴釡丨丨注繦錢也)
十流(馬祖常和王左司竹枝詞見五坊下史又小學紺珠丨丨偏記小錄逸事瑣言郡書家别傳雜記)
(地理都邑簿)
十錢(史記律書天下殷富粟至丨餘丨鳴雞吠狗煙火萬里可謂和樂者乎唐彦謙蟹詩買之最厭黃)
(髯老償價丨丨尚嫌少輪皮日休吳中苦雨詩見一下)
十錦(白珽西湖賦亭連棟為丨丨碑蝕苔以千古)
十縑(宋史宗室不□傳見二縑下)
十布(泉志丨丨前漢書食貨志曰王莽鑄大布次布第布壯布中布差布厚布幼布幺布小布小布長寸)
(五分重十五銖文曰小布直一百自小布以上各相長一分相重一銖文各為其布名直各加一百上至大布)
(長二寸四分重一两而直千錢矣是為布貨十品)
十冠(宋史宗室師&KR0759;傳見四妾下)
十牀(唐書董昌傳出細民所上銅鉛石印丨丨及他鳥獸龜蛇陳于度指曰天瑞)
十旌(吳語丨丨一將軍載常建鼓挾經秉袍)
十旗(唐書朱延夀傳初夀州刺史高彦温舉州入朱全忠行密襲之諸將憚城堅不可拔延夀鼓之拔其)
(城即表為淮南節度副使全忠猶屯夀春延夀以新軍出每旗五位為列遣李厚以丨丨擊西偏不勝將斬之)
(厚請益五旗殊死戰全忠引去)
十輦(唐書劉季述傳季述等皆先誅戮以立威夜鞭笞晝出尸丨丨凡有寵于帝者悉榜殺之)
十輿(一作轝北史高季式傳文襄輔政白魏帝賜消難美酒數石珍羞丨丨并令朝士與季式親狎者就)
(季式宅宴集中唐書田頵傳錢鏐入杭州頵攻北門鏐登城與語射麾下頵築壘絶往来道鏐患之出金幣)
(丨丨募能奪地者陳璋以死士三百免冑馳擊奪其地鏐授璋衢州刺史又王敬武傳會全忠圍鳳翔昭宗)
(詔方鎮赴難以師範附全忠命楊行密部將朱瑾攻青州且欲代為平盧節度師範聞之哭曰吾為國守藩君)
(危不持可乎乃與行密連盟遣將張居厚李彦威以甲槊二百輿紿為獻者及華州先内丨丨閽人覺衆環甲)
(譟殺全忠守將婁敬思)
十騎(六韜置騎之吏數五騎一長丨丨一吏百騎一卒二百騎一將李賀追賦畫江潭苑詩丨丨簇芙)
(蓉宫衣小隊紅)
十駕(荀子驥一日而千里駑馬丨丨亦及之矣貽張九齡酬周判官廵至始興會改祕書少監見詩一)
(麾尚云沗丨丨宜求稅箧孔平仲子明棋戰两敗輸張寓墨并蒙見許夏間出中所蔵以相示詩索所負且)
(堅元約詩鉛刀施一割駑足效丨丨蘇軾和叔盎畫馬詩見一至下)
十乘(詩元戎丨丨以先啓行人又見八州下錫論語陳文子有馬丨丨莊子有見宋王者車丨丨)
(以其丨丨驕穉莊子西吕覽孟嘗君為從公孫弘謂孟嘗君曰君不若使人觀秦王意者秦王帝王之主也)
(君恐不得為臣何暇從以難之意者秦王不肖主也君從以難之未晚也孟嘗君曰善願因請公往矣公孫弘)
(敬諾以車丨丨之秦見徐堅奉和聖製送張說廵邊詩四騑下)
十車(唐書崔胤傳帝出鳳翔幸全忠軍乃迎謁於道復拜平章事進位司徒兼判六軍諸衛事詔徙家舍)
(右軍賜帷帳器用丨丨丨女紅餘志文賓進上以瑯琊草丨可以染綬)
十軌(齊語丨丨為里里有司)
十艦(吳志周瑜傳注時東南風急因以丨丨最著前中江舉帆盖舉火白諸校使衆兵齊聲大呌曰降焉)
(操軍人皆出營立觀去北軍二十餘里同時發火燒盡北船延及岸邊營砦曹公退走)
十艘(元史河渠志臣等集議近歲東南荒歉民力彫弊造舟調夫其事非輕一時並行必致重困請先造)
(舟丨丨量撥水手試行之如果便續增益)
十舸(宋史蔡抗傳番禺歲運鹽英韶道遠多侵竊雜惡抗命丨丨為一運擇攝官主之歲終會其殿最增)
(十五萬緡)
十船(齊東野語林外泉南人詼譎不羈南劒黯淡灘湍險善覆舟行人多畏避之外嘗戲題灘旁驛壁曰)
(千古傳名黯淡灘丨丨過此九船翻惟有泉南林上舍我自岸上走你怎奈何我雖戲語頗亦有味)
十棹(宋史兵志建炎初李綱請於沿江淮河帥府置水兵二軍要郡别置水兵一軍次要郡别置中軍招)
(善舟楫者充立軍號曰凌波樓船軍其戰艦則有海&KR2349;水哨馬雙車得勝丨丨大飛旗捷防沙平底水飛馬之)
(名)
十槽(宋史兵志凡收養病馬估馬司騏驥院取病淺者送上監深者送下監分丨丨醫療之)
十瓶(宋史趙普傳開寳六年帝又幸其第時錢王俶遣使致書於普及海物丨丨置於廡下會車駕至倉)
(卒不及屏帝顧問何物普以實對上曰海物必佳即令啓之皆瓜子金也普惶恐頓首謝曰臣未發書實不知)
(帝歎曰受之無妨彼謂國家事皆由汝書生爾)
十甕(尚書故實智永禪師往住吳興永福寺積年學書秃筆頭丨丨每甕皆數石後取筆頭瘞之號為退)
(筆塜自製銘誌)
十榼(孔叢子見百觚下)
十杯(宋史王審琦傳素不能飲嘗侍宴太祖酒酣仰祝曰酒天之美禄審琦朕布衣交也方與朕共享富)
(貴何靳之不令飲耶祝畢顧謂審琦曰天必賜卿酒量試飲之勿憚也審琦受詔飲丨丨無苦自此侍宴常引)
(滿及歸私家即不能飲或強飲輙病任華懷素上人草書歌見五杯下)
十觴(杜甫贈衛八處士詩主稱會面難一舉累丨丨十觴亦不醉感子故意長)
十觥(杜牧自宣州赴官入京路逢裴坦判官歸宣州因題贈詩畫堂檀板秋拍碎一飲有時聮丨丨)
十盞(元稹酬樂天勸醉詩一杯顔色好丨丨膽氣加)
十鼎(鼎錄張陵得仙鑄丨丨刻丹經埋於雲臺山下)
十釜(同文算指量則六十四黍為圭又有四升之豆四豆之區四區之釜丨丨之鍾十六斗之庾十六斛)
(之秉今皆不用)
十鏡(劉禹錫昏鏡詞引鏡之工列丨丨於賈奩發奩而視其一皎如其九霧如或曰良楛之不侔甚矣工)
(解頥謝曰非不能盡良也盖賈之意唯售是念今夫來市者又歴鑑周睐求與已宜彼皎者不能隠芒杪之瑕)
(非芙蓉不合是用什一其數也余感之作昏鏡詞)
十軸(湘山野錄真宗初詔种隠君放至闕以敷對稱旨日旣高中人送中書膳諸相皆盛服俟其來种隠)
(君韋布止長揖而已楊大年以詩嘲之曰不把一言裨萬乘祗义雙手揖三公上聞之召楊曰卿安知無一言)
(裨朕乎出一皂囊内有丨丨乃放所奏之書也其書曰十議所謂議道議德議仁議義議兵議刑議政議賦議)
(安議危夜常楚老江上蚊子詩怕君撩亂錦窗中丨丨輕綃圍玉鄭谷贈楊夔詩江湖休灑春風淚丨丨)
(香於一桂枝有徐夤憶潼關早行詩芻蕘丨丨僮三尺豈謂青雲便梯顧雲池陽醉歌蒙溪先生梁公孫)
(忽然示我丨丨文篇僧鸞贈李粲秀才詩丨丨示我三百金碧爛光燒蜀牋)
十笥(漢書貢禹傳故時齊三服官輸物不過丨丨方今齊三服官作工各數千人注師古曰三服官主作)
(天子之服在齊地笥盛衣竹器)
十篋(管子黃金百鎰為一篋其貨一榖籠為丨丨)
十爐(唐書食貨志建中初戶部侍郎韓洄以商州紅崖冶銅多請復洛源廢監起丨丨歲鑄錢七萬二千)
(緡每千錢費九百德宗從之丨新論漢中送王仲都時夏大暑使曝日坐又環以丨火不言熱而身不汗出)
(籠梁簡文帝謝勅齎織竹火啓文華九折用美丨丨)
十筆(畫麈予創作丨丨圖以聞同社尚繁者芟洗日淨頽林斷渚味外取味如經所云霹靂火中清冷雲)
(也)
十紙(宋史吕陶傳蔣堂守蜀延多士入學親程其文嘗得陶論集諸生誦之曰此賈誼之文也陶時年十)
(三一坐皆驚由是禮諸賓筵一日同遊僧舍共讀寺碑酒闌堂索筆書碑丨丨行斷句闕以示陶曰老夫不能)
(盡憶子為我足之陶書以獻不繆一字善顔氏家訓梁孝元前在荆州有丁覘者洪亭民耳頗屬文殊工草)
(隸孝元書記一皆使之軍府輕賤多未之重耻令子弟以為楷法時云丁君丨丨不敵王褒數字吾愛其手迹)
(常所寳持居杜牧冬至日小姪阿宜詩見一箱下事陸游菴中獨感懷詩讀書丨丨勤雖在上樹千回已)
(非)
十囊(晉書王浚傳見五囊下意宋史李昭玘傳居閑十五年自號樂靜先生寓法書圖畫貯于丨丨命)
(曰燕游十友為之序以為與今之人友或趨附而䧟于禍吾寧與十者友久益有味也)
十餅(唐書李師道傳見一漿下悟傳燈錄崇惠禪師賣餅家子也師日以丨丨遺和尚留一餅曰吾惠)
(汝以蔭子孫師問餅是我送何反遺我悟曰是汝持來汝復何咎師曉元旨遂請出家)
十鼓(韓愈石鼓歌氊包席裹可立致丨丨祗載數駱駝又元史禮樂志見一鼓下)
十管(唐祀九宫貴神樂章聲和丨丨氣應中律)
十暉(宋史樂志見二聲下)
十羽(周禮羽人掌以時徵羽翮之政于山澤之農以當邦賦之政令凡受丨丨為審百羽為摶十摶為縳)
(注審摶縛羽數束名也爾雅丨丨謂之縳)
十摶(周禮羽人見上)
十丸(易林丨丨同投為雉所維獨得逃脫完全所虧)
十杖(南史柳惲傳惲著丨丨龜經未北史魏任城王雲傳雲子澄嘗奏都城府寺猶周悉今軍旅初寧)
(無宜發衆請取諸職人及司州郡縣犯丨丨以上百鞭以下收贖之物絹一疋輸甎二百以漸修造詔從之)
(又蘇瓊傳瓊為南清河太守兵賦次第並立明式至于調役事必先辦郡縣吏長恒無丨丨稽失當時州郡無)
(不遣人至境訪其政術)
十戟(宋史輿服志仁宗天聖四年太常禮院言準批狀許定知廣安軍范宗古奏本軍乞降矟檢會令文)
(京兆河南太原府大都督府都護門十四戟若中都督上都護門十二戟下都督諸州門各丨丨並官給所有)
(軍監門不載伏請不行)
十弩(唐書韓滉傳李晟方屯渭北滉運米饋之船置丨丨以相警捍賊不能剽)
十矢(宋史張永德傳見十的下)
十箭(唐書突厥傳見一箭下)
十設(唐書突厥傳見一箭下)
十的(宋史張永德傳永德屯下蔡牙帳前後隊部曲八百人皆金銀刀槊繡旗幟永德善騎射左右分掛)
(丨丨握十矢疾馳互發發必中淮民環觀有一僧睥睨永德遽召之乃睢陽書生也夜宿帳中復求汞法僧曰)
(始語君貴今不謬矣終能謹節當保五十年富貴安用此為)
十釀(魏武帝上九醖酒法奏見九醖下)
十漿(列子見五漿下何徐鉉和門下殷侍郎新茶詩丨丨足饋百榼盡堪捐)
十酒(庾肩吾謝東宫賚㯽榔啓見五滋下之陳後主獨酌謠序齊人淳于髠善為丨丨偶效作獨酌謠)
(風庾信詠畫屏詩見五侯下)
十裹(王獻之白鮓帖適得元直二十三日疏送白鮓今送丨丨似並猶堪噉)
十劑(本草綱目李時珍曰三品雖存淄澠交混諸條重出涇渭不分苟不察其精微審其善惡其何以權)
(七方衡丨丨而寄死生耶)
十炬(晉書符堅載記晉桓冲攻襄陽慕容垂夜命三軍人持丨丨火繫炬于樹枝光照十數里中冲懼退)
(還)
十炷(許惲秋夕宴李侍御宅詩燭換三條燼香銷丨丨灰)
十房(唐書宰相世系表崔氏定著丨丨一曰鄭州二曰鄢陵三曰南祖四曰清河大房五曰清河小房六)
(曰清河青州房七曰博陵安平房八曰博陵大房九曰博陵第二房十曰博陵第三房宰相二十三人)
十室(論語子曰丨丨之邑必有忠信如丘者焉不如丘之好學也漢書伍被傳往者秦為無道殘賊天)
(下遣蒙恬築長城東西數千里暴兵露師常數十萬死者不可勝數僵尸滿野流血千里於是百姓力屈欲為)
(亂者丨丨而五少唐書高昌傳見九匱下甫王維贈房盧氏琯詩豈復丨丨弦歌在兩楹杜征夫詩丨)
(丨幾人在千山空自多)
十主(史記叔孫通傳叔孫通使徵魯諸生三十餘人魯有两生不肯行曰公所事者且丨丨皆面䛕以得)
(親貴吾不忍為公所為)
十帝(論衡孔子所謂一世三十年也漢家三百歲丨丨耀德歴世持久矣鮑照代昇天行備聞丨丨事)
(委曲两都情四崔塗讀庾信集詩見朝下)
十君(五代史馮道傳見四姓下)
十王(唐書藝文志僧法雲辨量三教論三卷又丨丨正業論十卷又汴哀王璥傳開元後皇子幼多居)
(禁内既長詔附苑城為大宫分院而處號丨丨宅所謂慶忠棣鄂榮光儀潁永延盛濟等王以十舉全數也中)
(人押之就夾城參天子起居家令每進膳引詞學士入授書謂之侍讀夀信義陳豐恒凉七王就封亦居十宅)
十妃(戰國策魯仲連謂孟嘗君曰君好士未也雍門子養椒亦陽得子養飲食衣裘與之同皆得其死今)
(君之家富于二公而士未有為君盡游者也君曰文不得是二人故也對曰君之廐馬百乘無不被繡衣而食)
(菽粟者豈有騏驎騄駬哉後宫丨丨皆縞紵食梁肉豈有毛廧西施哉色與馬取于今之世士何必待古哉)
十臣(唐書賢良方正科策問見四老下)
十官(戰國策夫史舉上蔡之監門也甘茂事之順焉故惠王之明武王之察張儀之好譖甘茂事之取丨)
(丨而無罪茂誠賢者也使唐書韋丹傳新羅國君死詔拜司封郎中往弔故事外國賜州縣丨丨賣以取貲)
(號私覿官丹曰使外國不足于資宜上請安有貿官受錢即具疏所宜費帝命有司與之因著令宋史理宗)
(紀景定元年癸酉以横山之戰將士效節多死行陣總管張世雄沈彦雄陳喜秦安李孝信鄭俊李安國各贈)
(丨丨資賜緡錢萬恤其家官又瀛國公紀德祐元年三月丁亥張德以下各轉有差謝元等贈丨丨)
十侯(史記孝景本紀中五年夏立皇太子舜為常山王封丨丨魏文帝册見一門下)
十將(五代史唐明宗紀天成四年八月壬寅殺捧聖都軍使李行德丨丨張儉滅其族)
十子(詩大姒嗣徽音則百斯男傳太姒文王之妃也大姒丨丨衆妾則宜百子也史記太史公自序大)
(任丨丨周以宗彊注索隠曰太任文王妃丨丨伯邑考武王管蔡霍魯衛毛𥅆曹是也後漢書應奉傳曾祖)
(父順字華仲和帝時為河南尹將作大匠公廉約已明達政事生丨丨皆有才學吕覽堯傳天下於舜禮之)
(諸侯妻以二女臣以丨丨身請北面朝之同易林鳳有丨丨同巢共母懽以相保又一室丨丨心異母以)
(義防患禍災不起石李白東海有勇婦詩見一女下又潘尼安榴賦十房同蔕丨丨如一)
十曹(宋書百官志楊駿為太傅增祭酒為四人掾屬為二十人兵曹分為左右法金田集水戎車馬丨丨)
(皆置屬則為二十人)
十盧(汲冡周書丨丨以牛牛者牛之小者也注丨丨盧人西北戎也)
十低(唐書驃傳勿鄧南七十里有两林部落有丨丨三姓阿屯丨丨虧望三姓隸焉)
十監(宋史兵志元豐二年二月經制熙河路邊防財用司言岷州床川荔川閭川砦通遠軍熟軍砦乞置)
(牧養丨丨募兵為監牧指揮)
十率(小學紺珠丨丨左右率左右司禦左右清道左右監門左右内率)
十長(漢書鼂錯傳使五家為伍伍有長丨丨一里里有假士宋史兵志見一長下)
十丁(周書武帝紀見五匹下田宋史食貨志上田人授百畆中田百五十畝下二百畝並五年後收其)
(租亦只計百畝十收其三一家有三丁者請加受田如丁數五丁者從三丁之制七丁者給五丁丨丨給七丁)
(至二十三十丁者以丨丨為限凡又吕公綽傳弓箭手馬多闕公綽諭諸砦戶為三等丨丨為社至秋成募)
(出金帛市馬馬少則先後給之)
十匠(汲冢周書見一弓下)
十兵(宋史謝景温傳見九仙下)
十隊(唐書李密傳隋越王侗遣將劉長恭房崱討密又令裴仁基統兵出成皋西密乃為丨丨跨洛水抗)
(東西二軍令單雄信徐世勣王伯當騎為左右翼自引麾下急擊長恭等破之東都震恐宋史兵志注洪德)
(砦二族強人二百七十三壯馬五十三為丨丨)
十旅(韓愈元和聖德詩序出師征之其衆丨丨)
十甲(宋史兵志涇原路鎮砦城堡二十一強人一萬二千四百六十六壯馬四千五百八十六為一百丨)
(丨總五百五隊)
十軍(唐書兵志自肅宗以後北軍增置威武長興等軍名類頗多而廢置不一惟羽林龍武神武神策神)
(威最盛總曰左右丨丨矣十又田令孜傳令孜别募神策新軍以千人為都凡五四都分左右為丨丨統之)
(依又陳敬瑄傳王建詒顧彦朗書曰丨丨阿父召我欲太師丐一大州即寄孥梓州身引兵入鹿頭關敬瑄)
(不納軍又南蠻傳今吾有十萬衆捨其半未用以千人為丨丨為部驍將主之宋史兵志見五營下)
十飇(隋書百官志飈勇烈猛銳竒决起勝略出等丨丨將軍品第六)
十支(隋衆經目錄見八城下)
十操(蜀志先主傳注孫權欲與備共取蜀遣使報備曰米賊張魯居王巴漢為曹操耳目規圖益州劉璋)
(不武不能自守若操得蜀則荆州危矣今欲先攻取璋進討張魯首尾相連一統吳楚雖有丨丨無所憂也)
十輩(史記婁敬傳上使人使匈奴匈奴匿其壯士肥牛馬但見老弱及羸畜使者丨丨来皆言匈奴可擊)
(更又李斯傳趙高使其客丨餘丨詐為御史謁者侍中往覆訊斯又陳餘傳趙王間出為燕軍所得燕將)
(囚之欲與分趙地半乃歸王使者往燕輙殺之以求地有厮養卒謝其舍中曰吾為公說燕與趙王載歸舍中)
(皆笑曰使者往丨餘丨輙死若何以能得王勝漢書韓安國傳景帝遂聞詭勝等計畫迺遣使捕詭必得漢)
(使丨丨至梁賢又毌將隆傳上使中黃門發武庫兵前後丨丨送董及上乳母王阿舍後漢書馮異傳異)
(所至皆布威信弘農羣盗丨餘丨皆率衆降異詔北史魏太武帝紀遣使者丨餘丨詣高麗東夷諸國諭之)
(夀宋史太祖紀宣祖顯德三年督軍平揚州與世宗會春夀春賣餅家餅薄小世宗怒執丨餘丨將誅之宣)
(祖固諫得釋丨黃庭堅和謝斌老送墨竹詩古今作生竹能者未丨楊萬里謝唐德明惠笋詩云何又遣)
(丨丨來昏花两眼為渠開)
十客(避署錄話見九客下勃西溪叢語昔張敏叔有丨丨圖不記其名王七夕賦迎丨丨召三英)
(蘇軾再過泗上詩眼明初見淮南樹丨丨相逢九吳語戴復古觀静江山水呈陳魯叟漕使詩湖上千峰立)
(尊前丨丨吟)
十友(唐書陸餘慶傳雅善趙貞固盧藏用陳子昂杜審言宋之問畢構郭襲微司馬承禎釋懷一時號方)
(外丨丨十宋史李昭玘傳見十囊下韻三餘贅筆宋曾端伯以花為丨丨各為之詞荼䕷友茉莉雅友瑞)
(香殊友荷花淨友巖桂仙友海棠名友菊花佳友芍藥豔友梅花清友梔子禪友)
十人(書泰誓予有亂臣丨丨同心同德釋文丨丨周公旦召公奭太公望畢公榮公太顛閎夭散宜生南)
(宫适及文母伍詩大小雅譜鹿鳴之什疏周禮小司徒職云五人為五人謂之伍則丨丨謂之什也論語)
(武王曰予有亂臣丨丨朱注馬氏曰亂治也丨丨謂周公旦召公奭太公望畢公榮公太顛閎夭散宜生南宫)
(适其一人謂文母劉侍讀以為子無臣母之義盖邑姜也又見四科下史記魯仲連傳新垣衍曰先生獨)
(不見夫僕乎丨丨而從一人者寧力不勝而智不若耶畏之也宋書卜天與傳天與弟天生少為隊將丨丨)
(同火屋後有一大阬廣二丈餘丨丨共跳之皆渡唯天生墜阬南史王銓傳銓弟錫遷太子洗馬時昭明太)
(子尚幼武帝勅錫與秘書郎張纉使入宫不限日數與太子游狎情兼師友又勅陸倕張率謝舉王規王筠劉)
(孝綽到洽張緬為學士丨丨盡一時之選宗宋史李瓊傳幼好學涉獵史傳挾策詣太原會唐莊屬募勇士)
(即應募與周祖等丨丨約為兄弟一日會飲瓊熟視周祖知非常人因舉酒祝曰凡我丨丨龍蛇混合異日富)
(貴無相忘苟渝此言神降之罰皆刺臂出血為誓人管子見五間下鬻子丨丨愛之則丨丨之吏也百愛)
(之則百人之吏也千人愛之則千人之吏也萬人愛之則萬人之吏也故萬人之吏撰卿相矣吕覽見九人)
(下俱新論萬人離心不如百人同力千人遞戰不如丨丨至白居易古冢狐詩忽然一笑千萬態見者丨)
(丨八九迷两元稹和樂天劉家花詩徧問舊交零落盡丨丨纔有三人皮日休農父謠難將一人農可備)
(丨丨征狎孫元宴狎客詩選得丨丨為客有誰能解諫君王)
十士(唐書將元暉傳全忠恨帝無傳禪意謀弑以絶人望因令其屬李振諭元暉元暉與龍武統軍朱友)
(恭氏叔琮夜選勇士百人叩行在言有急奏請見帝宫門開門留丨丨以守至椒蘭院中夫人裴貞一啓關殺)
(之乃趨殿下元暉曰上安在昭儀季漸榮曰院使毋傷宅家寧殺我士持劒入帝聞遽單衣走環柱遂弑之)
十姓(唐書陳子昂傳見九姓下自又柳沖傳見八氏下又突厥傳儀鳳中都支號丨丨可汗莊子)
(見百名下)
十家(周禮族師五家為比丨丨為聯為左傳見九縣下史記衡山王傳百姓力竭欲亂者丨丨而五)
(安漢書高帝紀十二年十二月詔曰秦皇帝楚隠王魏釐王齊愍王趙悼襄王皆絶亡後其與秦始皇帝守)
(冢二十家楚魏齊各丨丨趙及魏公子亡忌各五家令視其冢復亡與它事又文帝紀嘗欲作露臺召匠計)
(之直百金上曰百金中人丨丨之産也吾奉先帝宫室常恐羞之何㠯臺為又藝文志諸子丨丨其可觀者)
(九家而已按丨丨謂儒家道家隂陽家縱横家名家墨家雜家農家小說家齊書州郡志見五落下隋書)
(楊元感等傳論彼山東之羣盗多出厮役之中無尺土之資丨丨之産豈有陳涉亡秦之志張角亂漢之謀哉)
(皆苦於上欲無厭下不堪命饑寒交切救死萑蒲書高儉傳見七姓下宋史王安石傳見二丁下)(唐李)
(涉經溳川館寄使府羣公詩溳川水竹丨丨餘漁艇蓬門對岸居白居易杜陵叟詩丨丨租稅九家畢虚受)
(吾君蠲免恩)
十口(管子丨丨之家十人食鹽舍過庭錄見一窗下杜陳造志喜賦從官牒之百寄丨丨於萍漂)
(甫自京赴奉先縣詠懷詩老妻寄異縣丨丨隔風雪有白居易贈鄰里往還詩骨肉都盧無丨丨糧儲依約)
(三年陽劉駕唐樂府輸者謳一身遠出塞丨丨無稅征歐修鬼車詩此身十頭有丨丨口插十舌連一喉)
(居黃庭堅送王實之詩見一葉下又元好問學東坡移詩誰謂我屋小丨丨得安居齊書祥瑞志世祖)
(治盆城得五尺刀一丨丨永明年歷之數令又齊民要術種冬葵法九月收菜後即耕至十月半得三遍每)
(耕即勞以鐡齒杷耬去陳根使地極熟令如麻地于中逐長穿井丨丨井别作桔橰轆轤柳鑵令受一石十月)
(末地將凍漫散子唯概為佳)
十夫(書大誥今蠢今翼日民獻有丨丨予翼以于敉寧武圖功傳四國人賢者有丨丨來翼佐我周用撫)
(安武事謀立其功言人事先應有詩箋見九夫下上周禮遂人凡治野夫間有遂遂上徑丨丨有溝溝有)
(畛賜戰國策秦攻邯鄲十七月不下莊謂王稽曰君何不軍吏乎王稽曰吾與王也不用人言莊曰君擅主)
(輕下之日久矣聞三人成虎丨丨揉椎衆口所移母翼而飛故曰不如賜軍吏而禮之唐書吳武陵傳三州)
(至狹也萬國至廣也力不相侔判然可知假使官軍百敗而行陣未嘗乏足下一敗則成擒矣夫一壯士不能)
(當丨丨者以其左右前後咸敵也矧以一卒欲當百人哉汲冡周書丨丨為什以年為長)
十賢(宋史蔣之竒傳南海饒寳貨為吏者多貪聲之竒取前世牧守有清節者吳隠之宋璟盧奐李勉等)
(繪其象建丨丨堂以祀冀變其習杜明一統志丨丨堂在成都府綿州學東繪龐統蔣琬微尹默李白陳該)
(蘇易簡王仲華歐陽修黃庭堅十人之像祀之蘇又丨丨堂在雷州府西湖傍宋咸淳問建丨丨寇準軾蘇)
(轍秦觀李綱王巖叟任伯雨李光趙鼎胡銓也建又丨丨堂在建昌府麻姑山顔魯公祠内宋紹興中祀郡)
(先達陳彭年李覯曾鞏曾布曾肇王无咎吕南公鄧潤甫朱京朱彦)
十真(宋史藝文志丨丨記一卷)
十聖(搜神記見五禮下)
十仙(范成大豐都觀詩丨丨怪竒溪女清瑶池仙仗分娉婷)
十堯(沈約為始興王讓儀同表道包九舜明出丨丨之梁簡文帝南郊頌序四三六五之意丨丨九舜)
(明名與功偕業將時並詩皮日休魯望讀襄陽耆舊傳見贈五百言因而寄答翼衛两舜趨鉤陳丨丨驟)
十巫(郭璞巫咸贊羣有丨丨巫咸所統范成大問天醫賦見三醫下)
十僧(宋史陳襄傳為秘閣校理判祠部譯經僧死遺表度丨丨列子廟三年度一道士皆抑不行)
十神(宋史禮志丨丨太一九宫太一與漢所祀太一共是一神今丨丨皆用素饌而九宫並薦羊豕似非)
(禮意小石林燕語太平興國中司天言太乙式有五福大游游四時天一地一真符君綦民綦臣綦凡丨丨)
(皆天之貴神見范成大冬祠太乙詩三一下)
十俊(金史盂奎傳平章政事完顔守貞禮接士大夫在其門者號冷巖丨丨奎其一也)
十善(北史陸俟傳長子馛為相州刺史州中有德宿老名望素重者以友禮待之詢之政事責以方略如)
(此者十人號曰丨丨丨又法集經若諸衆生其心尊重轉輪聖王持戒修行丨威儀彼時菩薩摩訶薩即現)
(轉輪聖王莊嚴之事利益衆生集蕭子良與孔中丞釋疑惑書見三歸下謝惠連夜作離合詩九言何所)
(戒丨丨故宜遵)
十亂(新論周保丨丨播濟濟之詠黃潘岳西征賦豈三聖之敢夢竊丨丨之或希滔周以龍興賦拏)
(開粟而攫散財滂沱有截夀九齡而豢丨丨振奮無窮沈約鼓吹曲誓師劉旅赫靈斷率兹八百驅丨丨)
(李舒樂章辰位列四星帝功參丨丨)
十使(北史隋文帝紀開皇四年八月甲午遣丨丨廵省天下于邵送譚正字之上都序盖古先哲王之)
(前大者分命丨丨周流天下沙又法苑珠林見八疵下庾肩吾第三北城門門詩見三塗下)
十貴(鮑照見賣玉器者詩揚光丨丨室馳譽四豪門)
十哲(唐書關播傳初上元中詔擇古名將十人配享武成廟如丨丨侑孔子播奏太公古賢臣今其下稱)
(亞聖孔子丨丨皆當時弟子今所配年世不同請罷之詔可元史祭祀志俟丨丨分獻官離位鳴贊唱曰两)
(廡分奠官行禮引贊者進前曰詣盥洗位至位曰南向搢笏執爵滌爵拭爵以爵授執事者出笏歴代名畫)
(記江陵天皇寺明帝置内有柏堂張僧繇畫盧舍那佛像及仲尼丨丨帝怪問釋門内如何畫孔聖僧繇曰後)
(當頼此耳及後周滅佛法焚天下寺塔獨以此殿有宣尼像乃不令拆毁小學紺珠丨丨顔淵閔子騫冉伯)
(牛仲弓宰我子貢冉有季路子游子夏田又武成王廟丨丨白起韓信諸葛亮李靖李勣張良穰苴孫武吳)
(起樂毅凱王禹偁仲尼為素王賦列四科而升丨丨元何殊誅正夘而斬俳優四凶竊比)
十惡(論語父為子隠子為父隠疏今律大功以上得相容隠告言父祖者入丨丨則典禮亦爾齊書禇)
(伯玉等傳論見五及下人元史選舉志倡優之家及患廢疾若犯丨丨奸盜之不許應試乾鑿度見七正)
(下皇淨住子見六塵下罪王筠和太子懺悔詩見五下)
十盜(六韜武王問太公曰夫貧富豈有命乎將治生不得其意也太公曰盜在其室計之不熟一盜收種)
(不時二盜娶婦無能三盜養女太多四盜棄事就酒五盜衣服過度六盜封藏不謹七盜井竈不便八盜舉息)
(就利九盜無事燒火丨丨安得富也一黃庭堅次韻子瞻送顧子敦河北詩部中丨丨發二書奏紙)
十囚(唐書崔仁師傳時青州有男子謀逆有司捕支黨纍係填獄詔仁師按覆始至悉去囚械為具食飲)
(湯瀋以情訊之坐止魁惡十餘人它悉原縱大理少卿孫伏伽謂曰原雪者衆誰肯讓死就决而事變柰何仁)
(師曰治獄主仁恕故諺稱殺人刖足亦皆有禮豈有知枉不申為身謀哉使吾以一介易丨丨命固吾願也)
十賊(漢書吾丘夀王傳丞相公孫弘奏言民不得挾弓弩丨丨彍弩百吏不敢前盜賊不輙伏辜免脫者)
(衆害寡而利多此盜賊所以蕃也)
十吏(薛之竒和秘閣曝書會詩紫微方思敏丨丨筆能供)
十卒(齊語丨丨為鄉鄉有鄉帥)
十郎(唐書安禄山傳林甫與語揣其意迎剖其端禄山大駭以為神每見雖盛寒必流汗林甫稍厚之引)
(至中書覆以已袍禄山德林甫呼丨丨駱谷每奏事還先問丨丨何如有好言輙喜若謂大夫好檢校則反手)
(據牀曰我且死一霍小玉傳隴西李益思得佳偶久而未諧有媒鮑十娘至笑曰蘇姑子作好夢也適有一)
(仙人謫在下界如此色目共丨丨相當矣生問其名鮑曰故霍王小女字小玉姿質穠豔事事過人昨遣某求)
(一好兒郎某具說丨丨他亦知有李丨丨名字非常歡愜馮道詩燕山竇丨丨教子以義方)
十男(隋書突厥傳其後狼生丨丨其一姓阿史那氏最賢遂為君長故牙門建狼頭纛示不忘本也易)
(林見四乳下)
十壻(晉書劉弘傳見十郡下)
十女(水經注牢山下有一夫一婦生丨丨九隆皆以為妻)
十姨(蒙齋筆談余聞蜀人言陳子昂閬州人州人祠子昂有陳拾遺廟語訛為丨丨不知何時遂更廟貌)
(為婦人妝餙甚嚴謂之丨丨有禱亦或驗)
十妻(後漢書西南夷傳秦昭襄王時有一白虎常從羣虎數遊秦蜀巴漢之境傷害千餘人昭王乃重募)
(國中有能殺虎者賞邑萬家金百鎰時有巴郡閬中夷人能作白竹之弩乃登樓射殺白虎昭王嘉之而以其)
(夷人不欲加封乃刻石盟要復夷人頃田不租丨丨不算)
十族(宋史兵志注西谷砦丨丨強人一千七百九十四壯馬一百四十為六十五隊)
十衆(雲笈七籤傳曰瞽者善於聽忘色審聲所以致其聰聾者善於視遺耳專目所以致其明故能丨丨)
(之功一晝之中三而行之所以致也一夜之中三而思之所以精也)
十訪(施肩吾古相思詩丨丨九不見甚於菖蒲花)
十考(宋史選舉志今朝廷無事謹惜名器惟薦舉一路貪躁者速化廉静者陸沉今欲取考第員數增減)
(以便之增一任者減一員丨丨者用四十二考者用三十五考者用二如減舉法湏實歴縣令不得仍請獄司)
十選(宋史選舉志中下縣下縣簿尉丨丨十風俗通十萬謂之億十億謂之兆十兆謂之經經謂之垓)
(十垓謂之補十補謂之選丨丨謂之載十載謂之極甄劉允濟地賦羣物畢發衆象森然飛沈咸遂動植斯)
(五億丨丨二萬八千含靈應節蓄聖懷仙)
十班(宋史禮志見一班下)
十命(蜀志李嚴傳注嚴勸亮宜受九錫亮答曰討賊未效知己未答坐自貴大非其義也若滅魏還故居)
(與諸子並升雖丨丨可受况於九耶)
十階(宋史職官志序繼以新名未具增置宣正履正大夫郎凡丨丨通為横班而文武官制益加詳矣)
十科(宋史哲宗紀元祐元年秋七月辛酉設丨丨舉士法又選舉志司馬光為相奏曰欲乞朝廷設丨)
(丨舉士一曰行義純固可為師表科二曰節操方正可備獻納科三曰智勇過人可備將帥科四曰公正聰明)
(可備監司科五曰經術精通可備講讀科六曰學問該博可備顧問科七曰文章典麗可備著述科八曰善聽)
(獄訟盡公得實科九曰善治財賦公私俱便科十曰練習法令能斷請讞科又孝宗乾道二年苖昌言奏國)
(初嘗立三科真宗增至六科仁宗時並許布衣應詔於是名賢出焉請參稽前制間歲下詔權於正文出題不)
(得用僻書注疏追復天聖丨丨開廣薦揚之路振起多士積年委靡之氣又王巖叟傳巖叟嘗謂天下積欠)
(多名催免不一公私費擾乞随等第立多寡為催法朝廷乃定五年丨丨之令又五行志紹聖三年九月淄)
(州縣生芝草有榖丨丨穿芝草生二枝蕭貢荒田詩見一科下)
十資(宋史兵志見四補下部又麻舜欽傳陛下用人尚未慎擇昨王随自吏侍郎遷門下侍郎平章事)
(超越丨丨復為上相此乃非常之恩必待非常之才而随虚庸邪謟非輔相之器降麻之後物論沸騰疾纏其)
(身災仍于國)
十級(漢書食貨志見十一下)
十辟(王績贈李徵君大夀詩九徵書未巳丨丨譽彌彰)
十轉(宋史理宗紀鄂州戰守將士賜緡錢三千萬王鑑孫虎臣蘇義等各官丨丨)
十銓(唐書蘇頲傳從封泰山詔頌朝覲壇世咨其文還分主丨丨事又張說傳融請吏部置丨丨與蘇)
(頲等分治選事有所論請說頗抑之崔小學紺珠丨丨蘇頲韋抗盧從愿徐堅宇文融崔林沔韋虚心賈曾)
(王丘)
十舉(宋史選舉志太平興國二年御殿覆試内出賦題賦韻平側相間依次而用命李昉扈蒙第其優劣)
(為三等得吕蒙正以下一百九人越二日覆試諸科得二百人並賜及第又閱貢籍得丨丨以上至十五舉進)
(士諸科一百八十餘人並賜出身)
十號(齊書顧歡傳億善遍修修遍成聖雖丨丨千稱終不能盡終不能盡豈可思議管子勤慎丨丨明)
(審九章尊雲笈七籤從上皇半劫以來元始天尊禪位三代天亦有丨丨第一曰自然二曰無極三曰大道)
(四曰至真五曰太上六曰道君七曰高皇八曰天尊九曰玉帝十曰陛下沈約謝齊竟陵王示華嚴瓔珞啓)
(見四辯下)
十經(宋書百官志國子助教十人周易尚書毛詩禮記周官儀禮春秋左氏傳公羊穀梁各為一經論語)
(孝經為一經合丨丨助教分掌遠南史周續之傳豫章太守范寗于郡立學招集生徒方至者甚衆續之年)
(十二詣寗受業居學數年通五經五緯號曰丨丨名冠同門稱為顔子又風俗通見十選下)
十翼(周易正義序龍出於河則八卦宣其象麟傷於澤則丨丨彰其用又正義乾鑿度云垂皇策者犧)
(卦道演德者文成命者孔通卦驗又云蒼牙通靈昌之成孔演命明道經準此諸文伏犧制卦文王繫辭孔子)
(作丨丨歴三聖只謂此也論又其彖象等丨丨之辭以為孔子所作先儒更无異但數丨丨亦有多家旣文)
(王易經本分為上下二篇則區域各别彖象釋卦亦當随經而分故一家數丨丨云上彖一下彖二上象三下)
(象四上繫五下繫六文言七說卦八序卦九雜卦十鄭學之徒並同此說故今亦依之北史牛弘傳見一厄)
(下二辯偽錄辯曰夫仲尼入夢丨丨之道始宣伯陽過關篇之教方闡沈一貫經筵賦五經正戴氏之鉶)
(丨丨張孔門之炬又權德輿數名詩丨丨有格言幽貞謝流俗郭璞鰼鰼魚贊見一揮下)
十典(晉書華嶠傳嶠以漢紀煩穢慨然有改作之意會為臺郎典官制事由是得徧觀秘籍遂就其緒起)
(于光武終于孝獻一百九十五年為帝紀十二卷皇后紀二卷丨丨九卷傳七十卷及三譜序傳目錄凡九十)
(七卷)
十藝(汲冡周書丨丨一大授二明從三餘子四長興五伐人六刑餘七三疑八問書九用少十興怨)
十箴(玉海光宗登極右諫議大夫謝諤獻丨丨丨明一統志丨丨堂在平樂府賀縣刻宋周必大丨於)
(石)
十志(後漢書律歷志注蔡邕戍邊上章曰臣自在布衣常以為漢書丨丨下書王莽而世祖以來惟有紀)
(傳無續志者臣所師事故太傅胡廣知臣頗識其門戶略以所有舊事雖未備悉初見首尾積累思惟二十餘)
(年不在其位非外庶人所得擅述天誘其衷得備著作郎建言丨丨皆當撰錄遂與議郎張華等分授之晉)
(書束晳傳轉佐著作郎撰晉書帝紀丨丨樂北史序傳見五書下小學紺珠漢書丨丨律歷禮刑法食貨)
(郊祀天文五行地里溝洫藝文班劉昭後漢書注補志序昔司馬遷作史記爰建八書固因廣是曰丨丨創)
(藏山之秘寳肇刊石之遐貫誠有繁于春秋亦自敏于改作余靖後漢書序宋宣城太守范曄作十紀丨丨)
(八十列傳凡百篇丨丨未成至梁世有剡令劉昭者補成之又盧鴻終南丨丨草堂第一樾館第二羃翠庭)
(第三洞元室第四倒景臺第五枕煙庭第六期仙磴第七滌煩磯第八雲錦淙第九金碧潭第十何中由寳)
(塘舟行至臨汝詩盧鴻丨丨看不足愛雪貪行雪相逐)
十表(史記太史公自序略推三代錄秦漢上記軒轅下至于兹著十二本紀旣科條之矣並時異世年差)
(不明作丨丨裴文心雕龍八書以鋪政體丨丨以譜年爵又晉書頠傳或說頠曰幸與中宫内外可得盡)
(言言若不行則可辭病屏退若二者不立雖有丨丨難乎免矣頠慨然久之而竟不能行)
十策(史記平津侯傳天子乃使朱買臣等難弘置朔方之便發丨丨弘不得一注正義曰顔師古曰言其)
(利害十條弘無以應于南史檀道濟傳與中領軍到彦之前驅西伐上問策道濟對曰臣昔與謝晦同從北)
(征入關丨丨晦有其九才略明練殆難與敵然未嘗孤軍决勝戎事恐非其長臣悉晦智晦悉臣勇今奉王命)
(外討必未陣而禽上宋史神宗紀元豐三年五月辛巳以穎昌進士劉堂制盜丨丨授徐州蕭縣尉又楊)
(存中傳時金主亮有南侵意存中上備敵丨丨步帥趙密謀奪存中權因指為喜功生意存中聞之上章乞免)
(密竟代之未幾邊聲日急讐元史伊喇聶哷傳聞太祖舉兵私語所親曰為國復此其時也率其黨百餘人)
(詣軍門獻丨丨召見與語竒之賜賽因必闍赤)
十要(宋史葉清臣傳見五利下以又潘慎修傳善弈棋太宗屢召對弈因作棋說獻大抵謂棋之道在)
(乎恬默而取舍為急仁則能全義則能守禮則能變智則能兼信則能克君子知斯五者庶幾可以言棋矣因)
(舉丨丨以明其義太宗覽而稱善)
十字(詩關雎五章章四句疏見九字下帝又晉書何曾傳性奢豪每燕見不食太官所設輙命取其食)
(蒸餅上不坼作丨丨不食不齊書陸厥傳丨丨之文顛倒相配字不過十巧歴已能盡何况復過於此者乎)
(可南史齊明帝紀大官進御食有裹蒸帝丨丨畫之曰四片破之餘充晚食北史李諧傳見七帝下宋)
(史輿服志紅帽丨丨帕一竿袋四魚鈎帕二紅油丨丨帕竿袋魚鈎帕數同上又大輦又曰大安輦上有天)
(輪三層外施金塗銀博山八十一内有圓鏡金塗銀頂龍一四面行龍十六火珠四頂有青羅丨丨分垂四角)
(曰終帶北又地理志拱宸門内西偏有保寧門門内有講武殿又有殿相對内園有長春殿淑景亭丨丨亭)
(九江池砌臺娑羅亭世元史順帝紀中書省臣言甘肅定甘州路丨丨寺奉安祖皇帝母布濟克太后於内請)
(祭禮從之枝又輿服志旗扇錡即坐也旗錡制丨丨木于下上四交拱置竅于其上以樹旗扇錡制如梔形)
(小六木拱于上而制作精于旗錡並漆以朱丨又塔本哲爾傳子塔齊爾襲職歲己未率兵渡江破丨寨)
(水經注出河之濟即隂溝之上源也濟隧絶焉故世亦或謂其故道為丨丨溝夢溪筆談鯉魚當脇一行三)
(十六鱗鱗有黑文如丨丨故謂之鯉文書事文類聚蜀王平為鎮北大將軍生長戎旅手不能所識不過丨)
(丨而口授作書皆有意理使人讀史備知大義葉畫梅譜枝無丨丨舉花大錢本草蘋釋名芣菜四菜田)
(字草時珍曰其草四葉相合中折丨丨故俗呼為四葉菜田字草明一統志丨丨港在汝寧府信陽州北七)
(十里合流如丨丨縱何遜七召見五熟下白吳均行路難君不見西陵田横丨丨成陌阡李金陵白楊)
(丨丨巷詩白楊丨丨巷北夾湖溝道二韓愈嘲鼾睡詩木枕丨丨裂鏡面生痱癗白居易月二日詩輕衫)
(細馬春年少丨丨津頭一字行丨劉禹錫酬令狐相公寄賀遷拜詩三花秀色通春幌丨清波遶宅墻張)
(祜蘇小小歌見四散下瓊蘇軾游博山香積寺詩散流一啜雲子白炊裂丨丨肌香周必大邦衡再送二)
(詩一和為甚酥二和牛尾狸詩伴食偏宜丨丨餅先驅正頼一巵醐陸游舟中醉題詩上船初發丨丨港鼓)
(棹忽過三家邨折趙秉文再和九日詩霜彫蒲劒三稜雨裂荷衣丨丨開)
十首(詩小大雅譜鹿鳴之什疏本十月之交等四篇在六月之上則孔子丨丨南陔復為第二彤弓為第)
(三鴻雁為第四節南山為第五北山為第六桑扈為第七都人士為第八以下適十篇通及大雅與頌皆其舊)
(也元後漢書北海靖王傳帝驛馬令作草書尺牘丨丨史歐陽元傳部使行縣元以諸生見命賦梅花詩)
(立成丨丨晚歸增至百首見者駭異之吟白居易見尹公亮新詩偶贈絶句袖裏新詩丨丨餘看句句是瓊)
(琚見又編集拙詩成一十五卷因題卷末詩一篇下又齊東野語見十脰下)
十篇(詩鹿鳴之什詁訓傳見一卷下趙宋史尹源傳嘗作唐說及敘兵丨丨上之又湘傳遷太常博)
(士上補正忠言丨丨守元史選舉志凡路府州書院設直學以掌錢榖從郡及憲府官試補直學考滿又試)
(所業丨丨陞為學錄教諭而文心雕龍昔詩人丨丨為情而造文辭人賦頌為文造情小學紺珠歷議丨)
(丨歷本議中氣議合朔議卦候議卦議日度議九道議日蝕議五星議李咸用和友人喜相遇詩唯仗丨丨)
(金玉韻此中高旨莫階升)
十卷(唐書藝文志易部有連山丨丨思雲笈七籤瑯琊葛元字孝先入天台山學道精遐徹未周一年)
(感通太上遣三聖真人下降以靈寳經授之三真未降之前太上又命徐來勒為孝先作三洞法師孝先凡所)
(受經二十三卷拜語禀請門丨丨合三十三卷)
十㢧(東觀餘論法帖刊誤敘秘閣法帖丨丨中璠珉雜糅論次乖偽世多耳觀遂久莫辨)
十牒(梁簡文帝答蕭子雲上飛白書見二篆下)
十帖(宋史選舉志見一首下)
十格(吳永叔辭免玉牒所檢討狀覽書之丨丨欲纂述以無能視作者七人於同升而有愧)
十曲(齊書樂志永平樂歌者竟陵王子良與諸文士造奏之人為丨丨道人釋寳月辭頗美上常被之管)
(絃而不列於樂官也)
十編(宋史周克明傳景德初嘗獻所著文丨丨)
十帙(雲笈七籤正一經云正一法文一百卷今孟法師亦一百卷凡為丨丨未知並是此經不耳白居)
(易初喪崔兒報微之晦叔書見三品下)
十書(白居易寄行簡詩丨丨九不達何以開憂顔賈島寄遠詩丨丨九不到一到忽經年)
十議(宋史藝文志丨丨典錄三卷民又錢公輔傳英宗即位陳治平丨丨大要言采政分吏課擇守宰)
(置二府官屬神宗立拜天章閣待制知鄧州復知制誥入見帝勞苦之使錄丨丨以進命知諫院元史袁桷)
(傳成宗初建南郊桷進丨丨甚詳明禮官多採用之湘山野錄見十軸下)
十問(黃滔送人明經及第東歸詩見九通下)
十奏(論衡書五行之牘書丨丨之記其才劣者筆墨之力尤難况乃連句結章篇至十百哉)
十決(徐禎卿少年行丨丨摧雄戰連呼扶漢旌)
十誡(魏書釋老志其為沙門初修丨丨曰沙彌)
十論(宋史辛棄疾傳時虞允文當國帝銳意恢復棄疾因論南北形勢及三國晉漢人才持論勁直不為)
(迎合作九議并應聞三篇美芹丨丨獻於朝湏會要元和二年上謂宰臣曰朕寡昧事不得中者卿丨丨不)
(得一二而已言陳瓘進尊堯集表合浦丨丨申舊疏之餘四明八門撮其要於一序)
十詰(唐書黎幹傳寳應元年杜鴻漸為大常卿禮儀使于是禮儀判官薛頎集賢校理歸崇敬等共建神)
(堯獨受命之主非始封君不得冒太祖配天地景皇帝受封于唐即商之契周之后稷請奉景皇帝配天地于)
(禮宜甚幹非之乃上丨丨十難傅經誼抵鄭元以折頎崇敬等又見一詰下)
十訣(漢武帝内傳子午卯酉八禀丨丨六靈咸儀)
十喻(鳩摩羅什有丨丨詩)
十句(詩序園有桃刺時也大夫憂其君國小而廹而儉以嗇不能用其民而無德教日以侵削故作是詩)
(也疏儉嗇不用其民章首二句是也大夫憂之下丨丨是也聞見近錄金州推官母王氏朱道誠之妻也日)
(誦丨丨觀音心咒時年四十九病篤家人方治後事王氏恍然見青衣人曰爾平生持觀世音心呪但復少十)
(九字增之當益夀王曰我不識字奈何青衣曰随聲誦記之乃曰天羅神地羅神人離難難離身一切災殃化)
(為塵久之而醒疾亦尋愈後至七十九)
十體(小學紺珠丨丨書古文大篆八分小篆飛白倒薤散隸懸針鳥書垂露又丨丨書古文大篆籀文)
(小篆八分隸書章草行書飛白草書)
十言(史記龜策傳見十當下能通使于河還報于江)(又身能丨丨盡當而不小學紺珠丨丨伏羲作)
(丨丨之教曰乾坤震㢲坎離艮兊消息)
十義(禮記禮運見七情下丨雲笈七籤黃帝始制七情行丨之教)
十物(宋史藝文志通微子丨丨志一卷頸春秋繁露人之言醖去煙䲭羽去昧慈石取鐡金取火蠶珥)
(絲於室而絃絶於堂禾實於野而粟缺於倉蕪荑生於燕橘枳死於荆此丨丨者皆竒而可怪非人所意也)
十教(荀子見六禮下)
十敕(齊書荀伯玉傳見五令下)
十詩(楊萬里和羅巨濟山居十詠詩若道閑居懶如何有丨丨)
十賦(隋書庾質傳少而明敏早有志向八歲誦梁世祖元覽言志等丨丨拜童子郎金史高衎傳字穆)
(仲遼陽渤海人敏而好學自少有能賦聲同舍生欲試其才使一日賦十題戲之衎執筆怡然未暮丨丨皆就)
(彬彬然有可觀)
十詠(宣和書譜王筠七歲能屬文尚書令沈約為當時辭宗見筠文必咨嗟吟詠以為己所不逮嘗作草)
(木丨丨書于約郊居之壁不加篇題其齊東野語先世舊藏張氏丨丨圖一卷乃張子野圖父維平生詩有)
(十首也其一太守馬太卿會六老于南園其二庭鶴其三玉蝴蝶花其四孤帆其五宿清江小舍其六歸燕其)
(七聞砧其八宿後陳莊其九送丁秀才赴舉其十貧女明一統志丨丨亭在太平府城東李白有姑孰丨丨)
(詩後人因以名亭詩陸龜蒙有樵人丨丨)
十課(宋史藝文志元女丨丨一卷)
十讀(黃庭内景經見四拜下)
十誦(隋書突厥傳齊有沙門惠琳被掠入突厥中因謂佗鉢曰齊國富強者為有佛法耳遂說以因緣果)
(報之事佗鉢聞而信之建一伽藍遣使聘于齊氏求淨名涅槃華嚴等經并丨丨律隋衆經目錄丨丨比丘)
(戒本丨丨比丘尼戒本北涼世佛陀跋摩共道泰譯又隋書經籍志鳩摩羅什譯丨丨律)
十施(管子地員延陵丨丨七十尺而至於泉)
十律(宋書歷志蔡邕從朔方上書云前漢志但載丨丨不及六十六律尺寸相生)
十諦(法集經善男子何者是菩薩摩訶薩丨丨所謂世諦第一義諦相諦差别諦觀諦事諦生諦盡無生)
(智諦入道智諦集如來智諦是名丨丨)
十纏(陳書江總傳修心賦折四辯之微言悟三乘之妙理遣丨丨之繫縳祛五惑之塵滓)
十因(汲冡周書十藝必明加之以丨丨靡敵不荒)
十齋(白居易春日閑居詩今日非丨丨庖童饋魚肉)
十酌(元好問此日不足惜詩丨丨未渠央百觚亦奚拘)
十哭(皮日休傷進士嚴子重詩丨丨都門牓上塵盖棺終是五湖人)
十沐(漢書楊惲傳郎官故事令郎出錢市財用給文書迺得出名曰山郎移病盡一日輙償丨丨或至歲)
(餘不得沐注言出財用者雖非休沐常得在外也貧者實病皆以休沐償之也)
十聲(齊書五行志永明九年九月二日丙子西北有電光因聞雷聲隆隆仍續丨丨而止)
十戰(唐書高仁厚傳楊師立自督士丨丨皆北宋史劉鋹傳見六竒下)
十上(戰國策蘇秦說秦王書丨丨而說不行之後漢書袁安傳竇憲北擊匈奴安以為非社稷計書連)
(上輙寢至免冠朝堂者丨丨宋又任隗傳時竇憲擊匈奴隗奏徵憲還前後丨丨史吕誨傳見三院下)
(庾信麥積崖佛龕銘石關丨丨銅梁九息仁駱賓王遊德州序雖史闕三冬而書勞丨丨孫翊朝元閣賦)
(登高作賦丨丨何晚素荀濟贈陰梁州詩見五噫下稹駱賓王途中有懷詩服三川化烏裘丨丨還元)
(酬樂天東南行詩並取千人特皆非丨丨徒懷白居易悲哉行丨丨方一第成名常苦遲盧綸感詩丨丨)
(不可待三年竟無成科劉復送黃曄明府岳州湘陰赴任詩擬占名場第一龍門丨丨困風波盧僎途中)
(口號詩抱玉三朝楚懷書丨丨秦見唐球傷張玖秀才詩銅梁劒閣幾區區丨丨探珠不珠賈島即事詩)
(見三徵下雲貫休懷錢塘羅隠章魯封詩青丨丨苦白髮一莖無)
十發(後漢書陳敬王羡傳寵善弩射丨丨十中中皆同處南史宜都王鏗傳鏗善射常以堋的大闊曰)
(終日射侯何難之有乃取甘蔗插地百步射之丨丨十中北史長孫晟傳有鳶羣飛上謂晟曰公善彈為我)
(取之丨丨俱中並應丸而落弓又蕭琮傳琮字温文性俶儻不羈博學有文義兼善馬遣人伏地持帖琮奔)
(馬射之丨丨十中持帖者亦不懼荆宋史選舉志見五種下劉琨與丞相牋木弓一張矢丨丨王禹偁)
(射宮選士賦見二節下)
十彈(齊書陸澄傳左丞江奥彈叚景文又彈裴方明左丞甄法崇彈蕭珍又彈杜驥又彈段國又彈范文)
(伯左丞羊元保又彈蕭汪左丞殷景熙彈張仲仁兼左丞何承天彈吕萬齡並不歸罪皆為重劾凡兹丨丨差)
(是憲曠之比悉無及中丞之議)
十翦(陳書高祖紀見六延下)
十擲(齊書卞彬傳見五木下)
十全(周禮醫師歲終則稽其醫事以制其食丨丨為上十失一次之十失二次之十失三次之十失四為)
(下賦唐書回鶻傳我三分天下賦以一事邊今東南大縣歲二十萬緡以一縣賦為昏貲非損寡得大乎今)
(惜昏費不與假如王師北征兵非三萬騎五千不能扞且馳也又如保丨丨之勝一歲輙罷其饋餉供擬豈止)
(一縣賦哉之吕覽湯其無郼武其無岐賢雖丨丨不能成功湯武賢而猶藉知乎勢又况不及湯武者乎)
(素問黃帝燕坐召雷公而問之曰汝受術誦書者若能覽觀雜學及於比類通合道理為余言子所長五藏六)
(府膽胃大小腸脾胞膀胱腦髄涕唾哭泣悲哀水所從行此皆人之所生治之過失子務明之可以丨丨即不)
(能知為世所怨藏禇氏遺書外病療内上病救下辨病藏之虚實通病之母子相其老壯酌其淺深以制其)
(劑而丨丨上功至焉衰畫梅譜梢如鐡戟花無丨丨徐夤詠寫真詩寫得容似丨丨閑開僧舍靜時懸)
十絶(吳筠步虚詞見八威下懸皮日休上真觀詩靜架九色節閑丨丨幡)
十異(唐書藝文志道士李少卿丨丨九迷論一卷其宋史何執中傳知海鹽縣為政識後先邑人紀丨)
(丨謗辯偽錄序至若莊生墨生之學黃老李老之書三清道之文丨丨九迷之論混元隠月之秘靈寳赤書)
(之儀煥若胸膺明猶指掌)
十愛(元好問有續陽平丨丨詩)
十賚(陶弘景有授陸敬游丨丨文丨皮日休懷華陽潤卿博士詩他年欲事先生去丨須加陸逸沖)
十變(韓非子故治強易為謀弱亂難為計故於用秦者丨丨而謀希失用於燕者一變而計希得非用於)
(秦者必智用於燕者必愚也盖治亂之資異也雲笈七籤見九鍊下)
十中(後漢書陳敬王羡傳見十發下下又平聲宋史張昭傳臣請諸皇子各置師傅陛令皇子屈身師)
(事之講論道德使一日之中止記一事一歲之内所記漸多每月終令師傳具錄奏聞或皇子上謁之時陛下)
(更令侍臣面問丨丨得五為益良多)
十反(唐書吐谷渾傳是時伏允耄不能事其相天柱王用事拘天子行人鴻臚丞趙德楷帝遣使曉敕丨)
(丨無悛言術列子尹生聞之從列子居數月不省舍因間請蘄其者丨丨而十不告又倪思經鉏堂雜誌)
(貴人丨丨夜當卧而飲宴早當起而醉卧心當逸而勞身當勞而逸吝束修不請師教子弟而以大錢顧教聲)
(妓藥餌無病而服有病不肯服果蔬尚新不待熟食物取細失正味山水不喜真境而喜圖畫器用不貴金銀)
(而貴銅甆)
十起(白居易和微之晨興報問龜兒詩見一慟下)
十去(白居易和古社詩歲媚少年客丨丨九不迴不又無可奈何歌况乎寵辱豐顇之外物又何嘗丨)
(丨而一來)
十走(却掃編宣和間先公守南都地當東南水陸之衝使傳絡繹不絶一歲中撫問者至十數故嘗有謝)
(表曰天闕夢回必有感恩之淚日邊人至嘗聞念舊之言後因生日府掾張矩獻詩曰幾回天闕夢丨丨日邊)
(人盖用表語也)
十過(六韜武王問太公曰論將之道奈何太公曰將有五材丨丨注丨丨勇而輕死急而心速貪而好利)
(仁而不忍人智而心怯信而喜信人廉潔而不愛人智而心緩剛毅而自用懦而喜任人也又雲笈七籤調)
(聲正氣誦詠寳章九遍為一過一過周竟三界舉名五帝友别稱為真人丨丨通氣制御萬靈魔王保舉列上)
(諸天主呂温及第後答潼關人詩見一沾下)
十受(隋煬帝受菩薩戒疏開士萬行戒善為先菩薩丨丨專持最上)
十裂(蘇軾真一酒歌天旋雷動玉塵香起搜丨丨照坐光)
十失(漢書路温舒傳臣聞秦有丨丨其一尚存治獄之吏是也)
十難(唐書黎幹傳見十詰下財又韋處厚傳張平叔建言官自鬻鹽籠天下之宰相不能詰下羣臣議)
(處厚發丨丨誚其迂謬平叔愧縮遂寢曰小荀子惟恤丨丨以任賢能一曰不知二曰不進三不任四曰不)
(終五曰以小怨棄大德六曰以小過黜大功七曰以小失掩大美八曰以奸詰傷忠正九曰以邪說亂正度十)
(曰以䜛疾廢賢能是謂丨丨)
十不(宋史選舉志今禮部取前後詔令經久可行者編為條制諸科三場内有丨丨進士詞理紕繆者各)
(一人以上監試考試官從違制失論幕職州縣官得代日殿一選又諸州所薦士數益多乃約周顯德之制)
(定諸州貢舉條法及殿罰之式進士文理紕繆者殿五舉諸科初場丨丨殿五舉第二第三場丨丨殿三舉第)
(一至第三場九不並殿一舉殿舉之數朱書于試卷送中書門下)
十一(周禮載師近郊丨丨曰左傳宋殤公立十年丨丨戰又叔向語晏子晉之公族盡矣肸聞之公)
(室將卑其宗族枝葉先落則公從之肸之宗丨丨族唯羊舌氏在而已孟子湯始征自葛載丨丨征而無敵)
(於天下姓又歲丨丨月徒杠成門史記補地皇丨丨頭火德王丨丨人興於熊耳龍等山亦各萬八千歲)
(注漢書宣帝紀鳳皇丨丨集杜陵士又食貨志武功爵茂陵中書有武功爵一級曰造二級曰閑輿衛三)
(級曰良士四級曰元戎士五級曰官首六級曰秉鐸七級曰千夫八級曰樂卿九級曰執戎十級曰政戾庶長)
(丨丨級曰軍衛興後漢書曹褒傳河圖稱赤九會昌十世以光丨丨以齊書王僧虔傳鼓吹舊有二十一)
(曲今所能者丨丨而已欵唐書回紇傳回紇與諸部攻薛延陀破之遣使者獻太宗為幸靈州次涇陽受其)
(功於是鐡勒丨丨部皆來言薛延陀不事大國以自取亡今各有分地願歸命天子請置唐官有詔以唐官官)
(之乃以回紇部為瀚海多濫葛部為燕然僕骨部為金微拔野古部為幽陵同羅為龜林思結為盧山皆號都)
(督府皆以酋領為都督刺史即故單于臺置燕然都護府統之宋史兵志涇原路平安砦丨丨族總兵馬二)
(千三百八十四為十甲四十六隊二管子環陵丨丨施七十七天而至於泉莊子累丸而不墜則失者錙)
(銖累三而不墜則失者丨丨累五而不墜猶掇之也皆杜甫通泉縣署屋壁後薛少保畫鶴詩薛公丨丨鶴)
(寫青田真針能繡裳)(白居易簡簡吟丨丨把鏡學點妝十二抽又冬至宿楊梅館詩丨丨月中長至夜三)
(千里外遠行人李又燕子樓詩自從不舞霓裳曲疊在空箱丨丨年涉寄唐知言詩就中丨丨最年少别)
(有俊氣横心胸家李洞客亭對月詩一年十二度圓月丨丨回圓不在郭鈺送朱鵬舉照磨赴江西省掾)
(詩見三千下)
十二(書堯典歷象日月星辰傳日月所會謂日月交會於丨丨次也寅曰析木卯曰大火辰曰夀星己曰)
(鶉尾午曰鶉火未曰鶉首申曰沈實酉曰大梁戌曰降婁亥曰娵訾子曰元枵丑曰星紀又舜典咨丨有丨)
(牧六又肇丨有丨州封丨有丨山濬川丨又益稷子欲聞律五聲八音傳六律六呂當有丨惟言六律者)
(鄭元云舉陽陰從可知也舟又作服汝明傳天子服日月而下丨丨章詩弼柏詁訓傳音義訖豳七月丨)
(丨國並變風也有又小序那祀成湯也微子至於戴公其間禮樂廢壊正考甫者得商頌丨丨篇於周之大)
(師以那為首民周禮大司徒以土宜之灋辨丨有丨土之名物以相宅而知其利害以阜人民以蕃鳥獸以)
(毓草木以任土事注丨丨土分野丨丨邦上繫丨丨次各有所宜也又辨丨有丨壤之物而知其種以教稼)
(穡樹蓺注壤亦土也變言耳以萬物自生焉則言土土猶吐也以人所耕而樹蓺焉則言壤壤和緩之貌又)
(以荒政丨有丨聚萬民一曰散利二曰薄征三曰緩刑四曰弛力五曰舍禁六曰去幾七曰𤯝禮八曰殺哀九)
(曰蕃樂十曰多昏十有一曰索鬼神丨有丨曰除盜賊又載師甸稍縣都比無過丨丨又考工記匠人營)
(國方九里旁三門注天子丨丨門通丨丨子二論語不有博弈者乎疏見六箸下春秋𨼆公三年月日有)
(食之疏日月雖共行於天而各有道每積二十九日過半行道交錯而相與會集以其一會謂之一月每有一)
(歲之間凡有丨丨會故一歲為丨丨月曰左傳見一日下又公會吳於鄫吳来徵百牢景伯周之王也制)
(禮上物不過丨丨温又王取鄔劉蒍䢴之田於鄭而與鄭人蘇忿生之田原絺樊隰郕欑茅向盟州陘隤懷)
(注凡丨丨邑皆蘇忿生之田得又胙之土而命之氏疏晉語黃帝之子二十五人其姓者丨丨人公羊傳)
(隠長而卑注長者已冠也疏若以襄九年左傳言魯襄公年丨丨而冠也依八代記即少昊亦丨丨而冠而知)
(天子諸侯幼即位者皆丨丨而冠矣中孟子丨丨月輿梁成國語伶州鳩曰古之神瞽考聲而量之以制)
(度律均鐘百官執儀紀之以三平之以六成於丨丨天之道也戰國策梁君伐楚勝齊制韓趙之兵驅丨丨)
(諸侯以朝天子於孟津庶又文信侯請張唐相燕張唐辭文信侯去而不快少子甘羅曰君侯何不快甚也)
(文信侯曰今吾自請張卿相燕而不肯行甘羅曰臣行之文信侯叱去曰我自行之而不肯汝安能行之也甘)
(羅曰夫項槖生七歲而為孔子師今臣生丨丨歲於兹矣君其試臣奚以遽言叱也司馬貞史記補三皇紀)
(天地初立有天皇氏丨丨頭澹泊無所施為而俗自化木德王歲起攝提兄弟丨丨人立各一萬八千歲注非)
(謂一人之身有丨丨頭盖古質比之鳥獸頭數故也之史記五帝紀注馬融曰禹平水土置九州舜以冀州)
(北廣大分置并州燕齊遼遠分燕置幽州分齊為營州於是為丨丨州也又秦始皇紀二十六年收天下兵)
(聚之咸陽銷以為鐘鐻金人丨丨重各千石置廷宫中又景帝紀江都大暴風從西方來壊城丨丨丈又)
(律書應鐘者陽氣之應不用事也其於丨丨子為亥亥者該也言陽氣藏於下故該也又歴書撫丨丨節卒)
(於丑東又天官書東北曲丨丨星曰旗固漢書高帝紀夫齊有琅琊即墨之饒南有泰山之西有濁河之)
(限北有勃海之利地方二千里持戟百萬縣隔千里之外齊得丨丨焉注齊得丨丨者二十萬人當諸侯百萬)
(人也丨又武帝紀躬秉武節置丨丨部將軍城又律歴志制丨筩以聽鳳之鳴又郊祀志為五丨丨樓)
(以候神人於執期為又吳王濞傳膠西羣臣或聞王謀諫曰諸侯地不能漢丨丨為叛逆㠯憂太后非計也)
(注師古曰不當漢丨分之丨貢又趙充國傳留屯田得丨丨便出兵失丨丨利又禹傳商賈求利東西南)
(北各用智巧好衣美食歲有丨丨之利居又揚雄傳見六七下後漢書明帝紀斷獄得情號前代丨丨故)
(後之言事者莫不先建武永平之政注丨斷其丨言少刑也魏志杜䕫傳注時有扶風馬鈞思巧絶世為博)
(士居貧乃思綾機之變舊綾機五十綜者五十躡六十綜者六十躡先生患其喪功費日乃皆易以丨丨躡其)
(竒文異變因感而作者猶自然之成形陰陽之無窮一晉書武帝紀初營太廟鑄銅柱丨丨宋書律志見)
(寸下金又殿中候用玉律丨丨唯二至乃候取弘農宜陽縣門山竹為灰又符瑞志晉成帝咸和六年鎮)
(西將軍庾亮獻嘉橘一蔕丨丨實於又初秦始皇世有長人丨丨身長五丈足跡六尺見壟西臨洮前史以)
(為秦亡之徵史臣以為漢興之符也自高帝至於平帝丨丨主焉齊書王僧虔傳見二敕下南史謝幾卿)
(傳年丨丨召補國子生子魏書釋老志初釋迦所說教法既涅槃後有聲聞弟大迦葉阿難等五百人撰集)
(著錄阿難親承囑授多聞總持乃掇文字撰載三藏丨丨部經如九流之異統其大歸總以三乘為夲唐書)
(兵志武德初析關中為丨丨道曰萬年道長安道富平道醴泉道同州道華州道寧州道岐州道豳州道西麟)
(州道涇州道宜州道成又禮樂志壇數皆略依古四成而成高八尺一寸下廣二十丈而五減之至於五丈)
(而丨有丨陛者圜丘也丨又狄仁傑傳轉幽州都督賜紫袍龜帶后自製金字丨於袍以旌其忠五代史)
(東漢世家契丹王兀欲聞劉旻自立頗幸中國多故乃遣其貴臣述軋高勲以自愛黃騮九龍丨丨稻玉帶報)
(聘甲宋史兵志新門砦丨丨族總兵馬一千七十三為三二十八隊又五行志大中祥符元年十月復州)
(獻芝草類神仙佛像河中府酒厨梁上生芝一本丨丨葉其色如玉元史文宗紀四川行省招諭懷德府驢)
(谷什用等四洞及生蠻丨丨洞皆内附詔陞懷德府為宣撫司以鎮之又地理志開南州州在路西南其川)
(分丨丨甸昔樸和泥二蠻所居也莊蹻王滇池漢武開西南夷諸葛孔明定益州皆未嘗涉其境至蒙氏興立)
(銀生府寳又永昌州州在路北治故歸依城即古會川也唐天末没於南詔置會川都督至蒙氏改會同府)
(置五&KR1714;徙張王李趙楊周高段何蘇龔尹丨丨姓於此以趙氏為府主居今州城素問黃帝問曰人有四經)
(丨丨絡何謂岐伯對曰經應四時丨丨絡應丨丨月丨丨月應丨丨脉注丨丨脉謂手三隂三陽足三隂三陽)
(之脉也西管子蔓山丨丨施八十二尺而至於泉史莊子孔子藏書於周室子路謀曰由聞周之徵藏有)
(老耼者免而歸居夫子欲藏書則試往因焉孔子曰善往見老耼而老耼不許於是繙丨丨經以說老耼中其)
(說曰太謾願聞其要孔子曰要在仁義曰韓非子兼國丨丨開地三千呂覽上問馬齒田人丨丨與牙三)
(十注馬上下齒丨丨牙上下十八合為三十與陸賈新語魯莊公收丨丨之稅韓詩外傳齊宣王魏惠王)
(會田於郊魏王曰亦有寳乎齊王曰無有魏王曰若寡人之小國也尚有徑寸之珠照車前後丨丨乘者十枚)
(奈何以萬乘之國無寳乎齊王曰寡人之所以為寳與王異吾臣有檀子者使之守南城則楚人不敢為寇泗)
(水上有丨丨諸侯皆来朝吾臣有盼子者使之守高唐則趙人不敢東漁於河吾臣有黔夫者使之守徐州則)
(燕人祭北門趙人祭西門從而歸之者十千餘家吾臣有種首者使之備盜賊而道不拾遺吾將以照千里之)
(外豈特丨丨乘哉魏王慚不懌而去者又秦攻魏破之少子亡而不得令魏國曰有得公子賜金千金匿者)
(罪至十族公子乳母與公子俱逃澤中秦軍見而射之乳母以身蔽之著丨丨矢遂不令中公子秦王聞之饗)
(以太牢且爵其兄為大夫地易稽覽圖天有丨丨分以日月之所躔也握竒經陳丨丨其形正方法言)
(周建子弟列名城班五爵流之丨丨注周末諸侯流為丨丨國書評鍾會書有丨丨種意外竒妙水經注)
(美溝水出朝歌西北大嶺下更出逕駱駝谷於中逶迤九十曲歴丨丨崿崿流相承泉響不斷又按秦始皇)
(二十一年長狄丨丨見於臨洮長五丈餘以為善祥鑄金人丨丨以象之各重二十四萬斤坐之宫門之前)
(又魏武王堨漳水迴流東注號天井堰里中作丨丨墱墱相去三百步令互相灌注一源分為丨丨流皆懸水)
(門雨又漢水又東逕胡城南義熙十五年城上有密雲細五色昭章人相與謂之慶雲休符當出曉乃雲霽)
(乃覺城崩半許淪水出銅鐘丨丨枚刺史索邈奉送洛陽歸之宋府鄴中記石虎作沉蘇帳頂安金蓮花花)
(中懸金箔織成綩囊裹受三升以盛香注帳之四面上丨丨香囊采色亦同文中子董常曰子之丨丨策奚)
(禀也子曰有天道焉有地道焉有人道焉此其禀也董常曰噫三極之道不亦煥乎子曰丨丨策若行於時則)
(六經不續矣經通典六軍丨丨以嚴其禁禦卷楞伽經序佛之所說總丨丨部而其多至於五千楞伽)
(經妄想有丨丨緣起有六種發藥師如來本願經藥師瑠璃光如來本行菩薩行時丨丨大願寳如來三)
(昧經其心喜知丨丨因緣已去著斷之事是則為寳諸黃庭經絳宫重樓丨丨級宫室之中五采集金丹)
(真元奥問曰何謂丨丨重樓答曰人之喉嚨管有丨丨節是也小學紺珠博學宏辭丨丨體制誥詔表露布)
(檄箴銘記贊頌序莽地理通釋商山亦名地肺山亦名楚山四皓所隠王傳謂繞霤之固南當荆楚言四面)
(塞阨曲水回繞而霤即七盤丨丨繞申暘谷謾錄子鼠丑牛寅虎卯兔辰龍巳蛇午馬未羊猴酉雞戌犬亥)
(猪為丨丨相屬余曩日見家璩公選云子寅辰午申戌俱陽故取相屬之竒數以為名鼠五指虎五指龍五指)
(馬單蹄猴五指狗五指丑卯巳未酉亥俱隂故取相屬之偶數以為名牛四爪兔四爪蛇两舌羊四爪雞四爪)
(猪四爪其說極有理必有所據丨又同邑者安福西鄊地名下莊有周俊叔者嘗得丨時竹一根於其州植)
(之家庭歴十有餘年笋而竹者纔得三竹繞節凸出子丑寅卯辰巳午未申酉戌亥凡丨丨字點畫可數演)
(繁露唐盛均泉州人博物強記病白帖疎略廣為盛氏丨丨帖條貫百家詞林資之談苑牛僧孺自誇服金)
(石千斤甚得力而歌舞之妓頗多樂天戲贈詩云鍾乳三千两金釵丨丨行王宏卜記異苑曰丨丨棋卜出)
(自張文成受法於黃石公行師用兵萬不失一逮至東方朔密以占衆事自此以後祕而不傳晉寧康初襄成)
(寺法味道人忽見一老翁著黃皮衣竹筒盛此書以授法味無何失所在遂復流於世誠齋雜記孟宗少游)
(學其母制丨丨幅被以招賢士共卧庶得聞君子之言三餘贅筆張敏叔以丨丨花為丨丨客各賦一章牡)
(丹賞客梅清客菊夀客瑞香佳客丁香素客蘭幽客蓮静客荼䕷雅客桂仙客薔薇野客茉莉遠客芍藥近客)
(峰蟹譜釋典云丨丨星宫有巨蟹焉松明一統志丨丨在夔州府巫山曰望霞翠屏朝雲巒集仙聚鶴淨)
(檀上昇起雲飛鳳登龍聖泉沿峽首尾一百六十里有又丨丨關長官司在大理府城東三百里繪妙畫)
(丨丨忌一曰布置廹塞二曰遠近不分三曰山無氣脉四曰水無源流五曰境無夷險六曰路無出入七曰石)
(止一面八曰樹少四枝九曰人物傴僂十曰樓閣錯雜十一曰滃淡失宜丨丨曰點染無法屈原天問天何)
(所沓丨丨焉分注沓合也言天與地合會何所丨丨辰誰所分别乎張君祖三昧經贊見三昧下班固两)
(都賦披三條之廣路立丨丨之通門流傅元琵琶賦柱有丨丨配律呂也左思魏都賦墱丨丨同源異口)
(紫崔損鳳鳴朝陽賦旁應元律調丨丨管於四時上陵煙擊九萬里而一息范仲淹天驥呈才賦包羞兮)
(御閑之丨丨屏跡兮駑駘之萬億覩樓異嵩山三十六峰賦雖華以九而巫以丨丨兮未竒峰之六六薛)
(士隆靈芝賦見一本下雲曹植驅車篇見二六下詩王融望城行金城丨丨重氣出表裏鮑照詠史京)
(城丨丨衢飛甍各麟次丈梁武帝河中之水歌頭上金釵丨丨行足下絲履五章吳均梅花落樂府終冬)
(丨丨月寒風西北吹祖沈約瑯琊王歌辭長安丨丨門光門最妍雅張君贈沙門竺法頵詩峻盖丨丨嶽)
(獨秀閻浮境侍劉方平巫山高詩萬里春樹合丨丨碧峰齊李白從遊宿温泉宫作羽林丨丨將羅列應)
(星文丨杜甫長安送李十一詩與子避地西康州洞庭相逢丨秋又王兵馬使二角鷹詩韝上鋒稜丨丨)
(翮將軍勇銳與之敵相顧况越中席上看弄老人詩不到山陰丨丨春鏡中見白頭新韓愈元和聖德詩)
(駕龍丨丨魚魚雅雅呈又南内朝賀詩綠槐丨丨街渙散馳輪蹄元稹留夢得子厚致用詩心知魏闕無)
(多地丨丨瓊樓百里西百白居易贈宗密上人詩口藏宣傳丨丨部心臺照耀千燈又以鏡贈别詩明月)
(非不明一年丨丨缺芍又邨居詩唯看老子五千字不蹋長安丨丨衢又藥初開詩两三叢爛漫丨丨葉)
(參差枝又酬微之開拆新樓初畢詩見三千下錫竹詞瞿塘嘈嘈丨丨灘人言道路古來難)(劉禹又巫)
(山神女廟詩巫山丨丨鬱蒼蒼片石亭亭號女郎雞李商隠無題詩丨丨學彈筝銀甲不曾卸温庭筠鳴)
(埭曲殿巢江燕砌生蒿丨丨金人霜炯炯丨又錫宴堂詩見三千下李洞客亭對月詩一年丨度圓月十)
(一回圓不在家徐李涉竹枝詞丨丨山晴花正開楚宫雙闕對陽臺夤雞詩名參丨丨屬花入羽毛深)
(陸龜蒙懷華陽潤卿博士詩清齋若見茅司命乞取朱兒丨丨斤花蕊夫人宫詞鎖聲金掣閤門環簾捲真)
(珠丨丨闌擁陳陶贈容南韋中丞詩丨丨銅魚尊畫戟三千犀甲朱輪又巫山高詩玉峰青雲丨丨枝金)
(母和雲賜瑶姬危趙抃和沈太傅小圃偶作詩名園雨後百花繁人倚樓丨丨闌蘇軾書劉景文左藏所)
(蔵王子敬帖詩見三萬下思黃庭堅題驢瘦嶺馬鋪詩病人甘作五溪卧老馬猶丨丨閑又雨中登岳陽)
(樓望君山詩滿川風雨獨凭闌綰結湘娥丨丨鬟窩又和實之春日詩買鄰底用百里價好事爭為丨丨)
(又思親汝州作見一日下與又書事詩小車處士差安穏丨丨行窩取次游陳義鄧州西軒書事詩書生)
(身世今如此倚遍周家丨丨槐千孫覿何嘉會寺丞嫁遣侍兒襲明有詩次韻詩見三下安熙中秋不見)
(月詩何當放出中天月重照山河丨丨州槃張翥直延春閣詩蓬萊海上第三山仙掌雲間丨丨薩都刺)
(三益堂芙蓉詩斑簾丨丨卷輕碧秋水芙蓉隔畫闌馬祖常無題詩鶴城丨丨疉瑶光琪樹懸秋四面香)
(迺賢題王虚齋所藏墨竹詩閒將丨丨參差玉吹向雲間作鳳鳴泰不華桐花詩龍賓丨丨吾何有不意龍)
(文入吾手丨陳旅送鄭子經遊霞城詩子經與我真弟兄海風丨吹青苹楊維楨無題詩見一雙下張)
(昱宮中詞宮中無以消長日自擘龍頭丨丨絃鸞陳基題趙魏公墨竹詩鈞天張樂如洞庭丨丨參差鳳鳴)
十三(詩邶鄘衛譜周公居東都二年疏知者準約金縢之文如鄭注金縢周公初出成王年丨丨避居二)
(年成王年十四秋大熟遭雷風成王迎而反之是成王年十五避居三年云二年者不數初出之年故也又)
(一之日觱發傳一之日十之餘也疏一之日二之日言十之餘則可矣而三之日四之日者以其俱是陽月物)
(皆未成故因乘上數謂之三四春秋元命苞曰周人以十一月為正殷人以十二月為正夏人以丨丨月為正)
(建寅之月乃是十月之初亦乘上以為丨丨與此同也春秋序記事者以日繫月疏月之行天其疾于日丨)
(丨倍而有餘積二十九日過半而行及日與日相會戰國策燕國有勇士秦武陽年丨丨殺人不敢忤視)
(漢書高祖紀注軹亭在長安東丨丨里以又武帝紀初置刺史部丨丨州元史禮樂志笙制瓠為底列管)
(於上管丨丨簧如之左又雲璈制以銅為鑼大小丨丨同一木架下有長柄手持而右手以小槌擊之老)
(子出生入死生之徒丨有丨死之徒丨有丨人之生動之死地者亦丨有丨管子付山丨丨施九十一尺而)
(至於泉是隋唐嘉話潤州得玉磬十二以獻張率更叩其一曰晉某歲所造也是歲閏月造者因月數當丨)
(丨今缺其一宜於黃鍾東九尺掘必得焉勅州求之如其言而得之夢溪筆談見六疉下賓退錄後漢陳)
(寵傳云丨丨月陽氣已至天地已交萬物皆出蟄蟲始振人以為正夏以為春又隋書牛弘傳云今十一月不)
(以黃鍾為宫丨丨月不以太簇為宫便是春木不王夏土不相則知正月亦可稱丨丨月曾氏自備但記陳寵)
(一事云年王棨端午獻尚書為夀賦持丨丨卷之雅誥上千萬之洪夀李曾伯避暑賦見六七下梁武)
(帝河中之水歌莫愁丨丨能織綺十四採桑南陌頭邁梁簡文帝生别離詩一去丨丨年復無好音信吳)
(櫂歌行丨丨為漢使孤劒出臯蘭舞崔顥邯鄲宫人怨丨丨兄弟教詩書十五青樓學歌韓愈贈劉師服)
(詩虞翻丨丨比豈少遂自惋恨形於書引丨丨學得琵琶成名屬教坊第一部)(白居易琵琶又簡簡吟丨)
(丨行坐事調品不肯迷頭白地藏時又聽崔七妓人筝詩花臉雲鬟坐玉樓丨丨絃裏一愁又從陜至東)
(京詩風光四百里車馬丨丨程庭王建宫詞丨丨初學擘箜篌弟子名中被點留温筠和周繇詩齊馬馳)
(千駟盧姬逞丨丨李陳羽古意詩丨丨學繡羅衣裳自憐紅袖聞馨香昉寄孟賓于詩初擕書劒學湘潭)
(金榜標名第丨丨冰歐陽修去思堂會飲詩見一醉下趙秉文酷暑詩井湯鏖幾千丈塔鈴風閟丨丨層)
(明又閏八月十八日會同館詩天意自憐風露爽更教月丨丨圓元好問密公寳章小集詩丨丨執經侍)
(帝旁十八健筆凌阿房風又聽姨女喬夫人鼓風入松詩白雪朱絃一再行春纖指丨丨星楊維楨湖光)
(山色樓詩蘭臺美人能楚語丨丨雁急孤鸞舞天張憲寄馬將軍詩虎營燈火夜自注丨丨篇顧瑛寳宫)
(詞丨丨女子擘箜篌選作梨園第一流)
十四(漢書韓安國傳秦繆公都雍地方三百里知時宜之變攻取西戎辟地千里并國丨丨管子付山)
(自徒丨丨施九十八尺而至於泉通韓詩外傳女七月生齒七歲而齔齒丨丨而精化小觀佛三昧海經)
(佛告父王云何名觀如來頂如來頂骨團圓猶如合掌拳其色正白若見薄皮則為紅色或見厚皮則金剛色)
(腦玻璃色有丨丨脉衆畫具足亦丨丨光其光如脉分明了了書史余閱書白首無魏遺墨故斷自西晉晉)
(賢丨丨帖檢校太師李瑋於侍中王貽永家購得第一帖張華真楷鍾法以王濬王戎次之王訓度關山詩)
(少年便習戰丨丨已從戎雪元稹題長慶四年歷日尾詩殘歷半張餘丨丨灰心鬢两凄然白居易贖雞)
(詩喔喔丨丨雛罩縛同一樊李又化龍寺主家小尼詩頭青眉眼細丨丨女沙彌商隠無題詩見六親下)
(詩貫休獻錢尚父詩見一劒下丨張翥寄答翟彬文中愁邊白髮三千丈夢裏青山丨雙顧瑛欸歌錦)
(筝彈盡鴛鴦曲都在秋風丨丨絃)
十五(詩毛詩國風疏詩者一部之大名國風者丨丨國之總稱又桃之夭夭灼灼其華傳興也疏毛以)
(為少壯之桃夭夭然復有灼灼然此桃之盛華以興有丨丨至十九少壯之女亦夭夭然復有灼灼之美色正)
(于秋冬行嫁然昏又如月之恒傳恒弦也疏八日九日大率月體正半而中似弓之張而弦直謂上弦也後)
(漸進到丨丨十六日月體滿與日正相當謂之望云體滿而相望也論語吾丨有丨而志於學春秋序别)
(集諸例及地名譜第歷數相與為部凡四十部丨丨卷皆顯其異同從而釋之名曰釋例令學者觀其所聚異)
(同之說釋例詳之也而公羊叔姬歸于紀注見八歲下榖梁傳女子丨丨許嫁二十而嫁戰國策左師)
(公曰老臣賤息舒祺最少不肖而臣衰竊愛憐之願令補黑衣之數以衛王宫没死以聞太后曰敬諾年幾何)
(矣對曰丨丨歲矣雖少願及未填溝壑而託之田史記天官書有句圜丨丨星屬杓漢書惠帝紀減租復)
(丨丨稅一注漢初丨丨稅一儉於周十税一也衰又宣帝紀神爵三年秋八月詔曰吏不廉平則治道今小)
(吏皆勤事而奉禄薄欲其毋侵漁百姓難矣其益吏百石以下奉丨丨宋史鄭獬傳時詔諸郡敦遣遺逸之)
(士至則試之秘閣命以官頗有謬舉者衆論諠譁旋即廢罷獬言古之薦士以謂拔十得五猶得其半况今所)
(失未至丨丨而遽以浮言廢之可乎願復此科使豪俊無遺滯之歎管子中陵丨丨施百五尺而至於泉)
(列子乃命禺疆使巨鼇丨丨舉首而戴之迭為三番六萬歲一交焉五山始峙而不動易林丨丨許室柔順)
(有德霜降歸嫁夫以為合弦參同契注三日出為爽震艮受西方八日兌受丁上平如繩丨丨乾體就盛滿)
(甲東方蟾蜍與兔魄日月氣雙明於南楚新聞明皇幸蜀德宗時年丨丨從行有父老言衆曰大孫乃儋耳)
(龍何懼賊乎自妝樓記周顯德五年昆明國獻薔薇水丨丨瓶云得西域以灑衣衣敝而香不滅林下清)
(錄晁景迂曰吾晚年日課識丨丨字凡為文者宜略識字姚燧牡丹序鄧州見三家張氏省齋之衡山紫陳)
(氏終慕堂之淺紅雨花皆丨丨葉年阮籍詠懷詩王子丨丨年遊衍伊洛濱劉琨胡姬丨丨詩如何丨丨)
(少含笑酒壚前何古詩丨丨從軍征八十始得歸照羅敷行羅敷年幾二十尚不足丨丨頗有餘鮑擬)
(古詩丨丨諷詩書篇翰靡不通阿梁武帝河中之水歌丨丨嫁為盧家婦十六生兒字侯梁簡文帝賦得)
(當壚詩丨丨正團團流光滿上蘭見沈約瑯琊王歌辭見一日下劉孝威驄馬驅樂府二十下岑之敬)
(烏棲曲見二八下寺徐陵詠舞詩丨丨屬平陽因來入建章江總明慶詩見六十下劉方平採蓮曲採)
(蓮從小慣丨丨即乘潮潛崔顥王家少婦詩丨丨嫁王昌盈盈入畫堂綦母早發上東門詩見三十下)
(孟浩然送張參明經舉兼向涇州省覲詩丨丨綵衣年承歡慈母前李白鳳吹笙曲仙人丨丨愛吹笙學得)
(崑丘彩鳳鳴興杜甫送李校書詩丨丨富文史十八足賓客又漫詩隔戶楊柳弱嫋嫋恰似丨丨女兒腰)
(勝又示宗武詩見三千下天仙白日姮娥旱地蓮)(白居易鄰女詩娉婷丨丨又出山吟卧雲坐白石山)
(中丨丨宿猛又閒行詩儻年七十猶強健尚得閒行丨丨春劉月生詩月生丨丨前日望光彩圓月生丨)
(丨後日畏光彩瘦無常理妾薄命詩丨丨玉童色雙蛾青彎彎李商隠題詩丨丨泣春風背面鞦韆下)
(温庭筠張靜婉採蓮曲郎心似月月未缺丨丨十六清光圓張喬寄維揚故人詩月明記得相尋處城鎖東)
(風丨丨橋又徐夤新月詩更期丨丨圓明夜與破陰霾照八荒公子行見六街下蘇軾答郡中同僚賀)
(雨詩君看大熟歲風雨占丨丨獨張翥次東阿站詩南來丨丨驛幽絶斯亭)
十六(詩關雎五章章四句疏篇之大小随章多少風雅之中少猶两章以上即騶虞渭陽之類是也多則)
(丨丨以下正月桑柔之類是也降左傳昔高陽氏有才子八人蒼舒隤敳檮戭大臨尨庭堅仲容叔達天下)
(之民謂之八愷高辛氏有才子八人伯奮仲堪叔獻季仲伯虎仲熊叔豹季貍天下之民謂之八元此丨丨族)
(也世濟其美不隕其名律漢書惠帝紀上造以上注上造爵滿丨丨者也又歴志丨丨两為斤又禮樂)
(志成帝時犍為郡於水濱得古磬丨丨枚風北史隋文帝紀仁夀元年六月乙夘遣丨丨使廵省俗宋史)
(禮志見八字下一又兵志鄜延路定安堡東路都廵檢所領丨丨族兵千九百八十九馬四百六十元史)
(順帝紀以宫女三聖奴妙樂奴文殊奴等一丨丨人按舞名為丨丨天魔又董文炳傳時翰林學士李槃奉)
(詔招宋士至臨安文炳謂之曰國可滅史不可没宋丨丨主有天下三百餘年其太史所記具在史館宜悉收)
(以備典禮乃得宋史及諸經記五十餘册歸之國史院管子青山丨丨施百一十二尺而至於泉又征於)
(關者勿征於市征於市者勿征於關虚車勿索徒負勿入以來遠人丨丨道同注齊國凡有丨丨道皆置關並)
(同此令丨星經華盖丨丨星星在五帝座上觀握竒經天陳丨内方外圓四面風衝其形象天佛三昧)
(海經爾時龍王見世尊來父子徒黨丨丨大龍興大雲雷震吼雨雹眼中出火口亦吐火鱗甲身毛俱出煙燄)
(丨大業雜記元年夏五月築西苑周二百里其内造丨院屈曲周繞龍鱗渠李翰名馬記唐開元十二年)
(太原獻異馬駒其耳如筒左右各丨丨肋肉尾無毛賢庾信丘乃敦崇傳夀丘建國賜姓者十二人平陽舉)
(登朝者丨丨族相傅元晉鼔吹曲伯益佐舜禹職掌山與川德侔丨丨思心入無間温庭筠三洲詞李娘)
(丨丨青絲髮畫帶雙花為君結天薩都拉上京雜詠紅簾高捲香風起丨丨魔舞袖長)
十七(詩定之方中作于楚宫傳定營室也箋定星昏中而正于是可以營制宫室故謂之營室定昏中而)
(正謂小雪時其體與東壁連正四方䟽春秋正月城楚丘建城在正月則作室亦正月矣而云得時者左傳曰)
(凡土功水昏正而裁日至而畢則冬至以前皆為土功之時以歷校之僖二年閏餘丨丨則閏在正月之後正)
(月之初未冬至故為得時也下越語女子丨丨不嫁其父母有罪漢書高祖紀攻睢陽外黃丨丨城又)
(禮樂志安世房中歌丨丨章林又食貨志置初郡丨丨注定越地以為南海蒼梧鬱合浦交趾九真日南珠)
(崖儋耳郡定西南夷以為武都牂柯越雋沈黎復山郡及地理志西南夷傳所置犍為零陵益州郡凡丨丨)
(宋史孫洙傳治平中求言以洙應詔疏時弊要務丨丨事後多施行管子赤壤&KR2893;山丨丨施百一十九尺而)
(至於泉九法書要錄丨丨帖長一丈二尺即貞觀中内本也凡百四十二字是烜赫著名帖也東觀餘論)
(諸帖總謂之丨丨非帖數也夲二十七條今觀法帖有其十五又續法帖有五而卭竹杖絲布衣漢講堂諸葛)
(顒天鼠膏四果種虞安吉七條不載當是亡軼自昔相傳丨丨帖乃逸少與蜀太守者未必盡然又跋丨丨)
(帖右王逸少丨丨帖乃先唐石刻本今世間有二其一即此本也讀曲歌方局丨丨道期會是何處杜甫)
(别李義詩神堯十八子丨丨王其門亂白居易和微之丨丨與君别詩别時丨丨今頭白惱君心三十年)
(徐夤贈垂光同年詩丹桂攀來丨丨春如今始見茜袍新李琪題廣愛寺楞伽山詩何似蒼蒼色嚴妝丨丨)
(朝暑戴表元江行雜書詩此時殘尚丨丨瀟灑幸為清蚊蝱)
十八(詩豳譜疏書傳略說云天子太子年丨丨曰孟侯案康誥經云王若曰孟侯則封康叔之時成王年)
(丨丨其又小大雅譜大雅丨丨篇小雅十六篇為正經又車三千疏天子六軍千乘今三千乘則丨丨軍)
(矣于史記平原君傳秦之圍邯鄲趙使平原君求救合從楚約與食客門下有勇力文武備具者二十人偕)
(得丨丨人餘無可取者無以滿二十人門下有毛遂者前自贊于平原君平原君竟與毛遂偕丨丨人相與笑)
(之而未發也毛遂比至楚與丨丨人論議丨丨人皆服唐書藝文志王僧孺丨丨州譜七百一十二卷又)
(王鎔傳光化中全忠討幽州劉仁恭鎔遣兵屯蓨城俄而仁恭敗擊其歸得丨丨宋史兵志涇原路開邊砦)
(丨丨族總兵馬一千三百五十四為九甲四十四隊室又周孟陽傳孟陽第進士為潭王宫教授諸王府記)
(英宗居環列以其質厚禮重之會除知宗正寺力辭凡上丨丨表皆孟陽為文管子&KR3381;山白壤丨丨施百二)
(十六尺而至於泉所冷齋夜話予往臨川景德寺與謝無逸升閣得禪月畫丨丨應真像甚竒吳錄丁固)
(為司徒初為尚書夢松樹生其腹上謂人曰松字丨丨公也後丨丨年吾當為公乎後遂如夢焉觀佛三昧)
(海經阿鼻地獄丨丨小地獄丨丨寒地獄丨丨黑闇地獄丨丨小熱地獄丨丨刀輪地獄丨丨劒輪地獄丨丨)
(火車地獄丨丨沸屎地獄丨丨鑊湯地獄丨丨鸞樂府詩集唐劉商胡笳曲序曰蔡文姬善琴能為離别鶴)
(之操為胡人所掠入番為王后王甚重之武帝與邕有舊敕大將軍贖以歸漢胡人思慕文姬乃捲蘆葉為吹)
(笳奏哀怨之音後董生以琴寫胡笳聲為丨丨拍今之胡笳弄是也琴集曰大胡笳丨丨拍小胡笳十九拍並)
(蔡琰作按蔡翼琴曲有大小胡笳丨丨拍沈遼集世名流家聲小胡笳又有契聲一拍共十九拍謂之祝家聲)
(祝氏不詳何代人有書苑蔡君謨書如蔡琰胡笳丨丨拍雖清氣頓挫時閨房態度明一統志丨丨盤嶺)
(在順天府西北八十里其山縈曲十有八折峨又丨丨盤嶺在真定府贊皇縣西六十餘里山勢嵯林木叢)
(茂中有小徑縈紆上下丨有丨盤灘又贑州府城北章貢二水所合抵萬安縣界有丨丨中多怪石最險)
(又丨丨澗在杭州府西南十二里龍井山西東出錢塘江又丨丨寨守禦千戶所在雲南府御史臺記唐)
(辛郁管城人也舊名太公弱冠遭太宗於行所問何人曰辛太公太宗曰何如舊太公郁曰舊太公八十始遇)
(文王臣今適年丨丨已遇陛下過之遠矣太宗悅命值中書張昔御注孝經臺賦見三千下蔡琰胡笳丨)
(丨拍丨丨拍兮曲雖終響有餘兮思未窮太杜甫送李校書詩見十五下白居易七德舞樂府宗丨丨舉)
(義兵白旄黃鉞定两京擒充戮竇四海清王又山石榴詩爛漫一闌丨丨樹根枝有數花無數建朝天詞)
(初從戰地來無物惟奏新添丨丨州生李嶷少年行丨丨羽林郎戎衣事漢王徐夤夢詩松丨丨年方應)
(通塞人間豈合忙丨陳陶豫章江樓望西山詩水護星壇列太虚煙霓丨上仙居齊已寄南岳諸道友詩)
(終尋丨丨高人去共坐蒼崖養聖胎蓮李中題廬山東寺遠大師影堂詩丨丨賢人消息斷池千載月沈沈)
(詩蘇軾初入贑過惶恐灘詩見一葉下新樣築毬花丨丨丁寧小玉慢吹簫)(范成大酒邊元好問芳華)
(怨娃兒丨丨嬌可憐亭亭裊裊春風前璫馬祖常公子行丨丨窈窕秦羅敷曲房小步鳴襦)
十九(詩桃之夭夭疏見十五下丨漢書昭帝紀栘中監蘇武前使匈奴留單于庭丨歲迺還又禮樂)
(志作丨丨章之歌以正月上辛用事甘泉百宋史兵志小胡等丨丨族兵六千九百五十六馬七二十五)
(元史劉思敬傳轉同簽行樞密院事復攻嘉定取之瀘敘忠涪諸部及巴縣籌勝龜雲石筍等寨丨丨族及西)
(南夷五十六部悉來降臣管子徙山丨丨施百三十三尺而至于泉莊子今之刀丨丨年矣所解數千牛)
(矣而刀刃若新發於硎苕荀子天子諸侯子丨丨而冠冠而聽治其教至也溪漁隠法遠禪師因棋說法)
(云從前丨丨路迷悮幾多人甘明一統志丨丨泉在嚴州府桐廬縣西釣臺下泉甚美茶經品第天下水味)
(謂此泉居第丨丨品二又丨丨泉在鞏昌府成縣南南杜甫送李校書詩見十下又秦州雜詩近接西)
(境長懷丨丨泉贈裴說棋詩丨丨條平路言平又嶮巇高拯及第後試官詩當時不及三千客今日何如)
(丨丨人黃陳羽古意詩郎年丨丨髭未生拜官天下聞郎名庭堅詩見三千下許月卿次韻雲巖詩凡)
(此坐中人丨丨鈎樞玉帶客金魚丨韋娘著絳紗金杯玉手載春霞)(顧瑛西湖口占丨又莊子寓言丨丨)
(重言十七巵言日出和以天霓注丨丨者言此書之中丨居其丨謂寓言多也如齒缺王倪桑庚楚之類是也)
(丨又舊國舊都望之暢然雖使丘陵草木之綿入之者丨猶之暢然况見見聞聞者也韓愈平淮西碑文)
(淮西平大饗賚功師還之日因以其食賜蔡人凡蔡卒三萬五千其不樂為兵願歸為農者丨丨悉縱之)
十百(小學紺珠見五量下)
十千(詩見九夫下出又亦服爾耕丨丨維耦珪五代史李業傳業請府庫以賚軍宰相蘇禹以為未)
(可業拜禹珪於帝前曰相公且為官家勿惜府庫乃詔賜京師兵及魏兵從威南者錢人丨丨韓詩外傳見)
(十二下經易林水中大賈求利丨丨商人不至市空無有水注豫章俞益期遠適在南與韓康伯書曰嘗)
(對飛鳥戀土增思寄意謂此鳥其背青其腸赤丹心外露鳴情未達終日歸飛飛不丨丨路由萬里何由歸哉)
(衆淨印法門經次復安布丨丨樓閣命諸菩薩聲聞大次第安止清夜錄曹翰貶汝州有中使来翰泣曰)
(衆口食貧不能活以袱封故衣一包質丨丨中使回奏之太宗開視乃一畫障題曰下江南圖惻然憐之召還)
(宫梁簡文帝與蕭臨川書黑水初旋未申丨丨之飲桂既啟復乖雙闕之宴曹植名都篇歸来宴平樂美)
(酒斗丨丨見一斗下)(梁元帝長歌行見一巵下丨崔國輔雜詩王維少年行新豐美酒斗丨咸陽遊俠)
(多少年恣讙謔)(李白將進酒詩陳王昔時宴平樂斗酒丨丨權德輿放歌行丨丨㪷酒不知貴半醉留賓)
(邀盡歡思胡宿寄昭潭王立詩丨丨美酒花期隔三百枯棋弈沈蘇軾李鈐轄坐上分題戴花詩見二八)
(下八張翥飲趙氏亭詩賸買丨丨燕市酒閑聽二越孃歌方夔田家雜興詩見三丈下)
十萬(詩不稼不穡胡取禾三百億兮箋丨丨曰億三百億禾秉之數又我庾維億傳丨丨曰億孟子)
(辭丨丨而受萬是為欲富乎為相封丨丨戶號曰文信侯)(史記秦始皇紀吕不韋又文帝紀濟北王興居)
(聞帝之代欲往擊胡乃反於是詔罷丞相兵遣棘蒲侯陳武為大將軍將丨丨往擊之漢書主父偃傳兵法)
(曰興師丨丨日費千金皓晉書荀勖傳時發使聘吳並遣當時文士作書與孫帝用勖所作皓既報命和親)
(帝謂勖曰君前作書使吳思順勝丨丨之衆也官宋書孝武帝紀大明五年五月癸亥制帝室朞親朝非禄)
(官者月給錢丨丨原隋書裴藴傳見一呼下州唐書李綱傳劉武周入太元吉懼棄軍奔京師并䧟帝怒)
(謂綱曰王年少不習事故以歆及竇延佐之太原興王地兵丨丨粟支十年奈何一旦棄去歆建此計我當斬)
(於軍捕宋史張詠傳出知杭州屬歲歉民多私鬻鹽以自給獲犯者數百人詠悉寬其法而遣之官屬請曰)
(不痛繩之恐無以禁詠曰錢塘丨丨家饑者八九苟不以鹽自活一旦蜂聚為盜則為患深以俟秋成當仍舊)
(法里列子趙襄子率徒丨丨狩於中山籍芿燔林扇赫百有一人從石壁中出随煙燼上下衆謂鬼物火過)
(徐行而出若無所經涉者志吳越春秋見五雙下願商芸小說有客相從各言所或願為揚州刺史或多)
(貲財或願騎鶴上昇其一人曰腰纏丨丨貫騎鶴上揚州明一統志丨丨山在南寧府上思州南六十里)
(又丨丨山在廉州府欽州西北一百里峰巒高聳甲於衆山陳子良上越國公楊素詩見七德下杜甫水)
(檻遣心詩城中丨丨戶此地两三家白馬金鞍從武皇旌旗丨丨宿長楊)(王昌齡青樓曲劉長卿送李中)
(丞之襄州詩流落征南將曾驅丨丨師馬嚴維送房元直赴北京詩猶道樓蘭丨丨師書生匹去何之白)
(居易登閶門閒望詩見五千下感歐陽詹詠德上太原李尚書詩見九重下李羣玉興詩幽微丨丨字枝)
(葉何扶疎良效順無)(司空圖淮西詩莫誇丨丨兵威盛消箇忠羅隠吳門晚泊詩丨丨梅鋗空寸土三分)
(孫策竟荒丘周韋莊觀淛西府相畋遊詩見十里下方陳陶贈江西大夫詩三朝倚天劒丨丨浮雲騎)
(回大雪出三橋寓樓詩映樓横過三千丈接屋平鋪丨丨家王惲高郵道中詩腰纏無丨丨官遣上揚州)
(陳基官軍發吳門詩見三千下)
十億(急就篇馮翊京兆執治民注絶高曰京丨丨曰兆四十二章經佛言飯丨丨阿羅漢不如飯一辟)
(支佛)
十兆(周髀算經十萬曰億十億曰兆丨丨曰京謝枋得詩丨丨九萬拜求道心如惔)
十分(詩標有梅序疏卒章傾筐塈之謂梅丨丨皆落小周禮考工記大鍾丨丨其鼓間以其一為之厚)
(鍾丨丨其鉦間以其一為之厚居漢書律歴志丨丨為寸齊東野語見三分下白易春深詩丨丨杯裏)
(物五色眼前花苦又雪夜喜李郎中見訪詩見一尺下皮日休吳中雨詩丨丨煎臯盧半榼挽醽醁徐)
(夤門外閑田數畞長有泉源因築直堤分為兩沼詩丨丨春水雙簷影一片秋空两月懸李建勲惜花詩預)
(愁多日謝翻怕丨丨開潮趙抃郡齋偶成詩見一刀下蘇軾八月十五日看詩定知玉兔丨丨圓已作霜)
(風九月寒攜又橄欖詩待得微甘回齒頬已輸崖蜜丨丨甜又白酒鱸魚過詹使君食槐葉冷淘詩見一)
(澆下丨又會客有美堂詩憑君遍遶湖邊寺漲淥晴來已丨黃庭堅王楊康國詩莫遣兒童酸打盡要看)
(霜後丨丨黃無楊萬里中秋詩見一盆下春范成大宿東寺詩織女言千古恨素娥有意丨丨方岳雪)
(後詩見一色下楊黃庚暮春詩丨丨花鳥東風恨半在詩中半酒中維楨璚花珠月二名姬詩月滿丨丨)
(珠有價花開第一玉無瑕萬又去聲元史世祖紀尚書省臣言諸路課程歲銀五錠恐疲民力宜減丨丨之)
(一)
十髮(說文程品也丨丨為程十程為分十分為寸然又劉言史初下東周贈孟郊詩丨丨九縷絲悠東)
(周城)
十寸(禮記王制古者以周尺八尺曰步注周尺之數未詳聞也按禮制周猶以丨丨為尺宋史律歴志)
(周用八寸丨丨尺八寸尺為鬴之方丨丨尺為鬴之深而容六斗二升千二百八十龠也淮南子律以當辰)
(音以當日日之數十故丨丨而為尺十尺而為丈獨斷夏以十三月為正丨丨為尺律中太簇)
十尺(周禮考工記盖已崇則難為門也盖已卑是蔽目也是故盖崇丨丨孟子見九尺下漢書律歴)
(志丨丨為丈丹宋書符瑞志帝堯之母曰慶都孕十四月而生堯於陵及長身長丨丨有聖德封於唐又)
(季歴之妃曰太任夢長人感已&KR1566;於豕牢而生昌是為周文王龍顔虎肩身長丨丨胷有四乳白居易庭松)
(詩高者三丈長下者丨丨低)
十仞(戰國策黃雀因是以俯噣白粒仰栖茂樹鼓翅奮翼自以為無患與人無爭也不知夫公子王孫左)
(挟彈右攝丸將加已乎丨丨之上以其類為招晝遊乎茂樹夕調乎酸醎倏忽之間墜於公子之手漢書食)
(貨志有石城丨丨湯池百步帶甲百萬而無粟勿能守也管子丨丨見水不大潦五尺見水不大旱莊子)
(匠石之齊至乎曲轅見櫟社樹其大蔽牛絜之百圍其高臨山丨丨而後有枝韓非子丨丨之城樓季弗能)
(踰者峭也千仞之山跛牂易牧者夷也乎呂覽善釣者出魚乎丨丨之下餌香也善弋者下鳥百仞之上弓)
(良也其司馬光答許奉世書夫玉韞窮山丨丨之土不能掩光珠潛深淵岸草為之不枯足下姑進德修業)
(勿病人之不已知也下李紳龜山詩見一峰)
十丈(漢書律歴志丨丨為引此洞冥記地花氣葛於地下生花入地丨丨乃得葛其根倒出亦名金虎)
(䰅草因名紫䰅葛也氏又有丹鰕長丨丨䰅長八尺有两翅其鼻如鋸顔家訓辛毗嗤鄙文學嘲劉逖云)
(君軰辭藻譬如榮華湏臾之玩非宏才也豈比吾徒丨丨松樹常有風霜不可凋悴矣五代新說隋沈光驍)
(捷絶倫禪定寺幡竿高丨丨適懸繩斷非力所及光口銜䋲拍竿而上直至龍頭繫繩畢手足皆放透空而下)
(以掌拒地倒行十數步觀者驚駭齋隋煬帝步虚詞見八行下杜甫白水縣崔少府高詩相對丨丨蛟歘)
(舉盤渦坼白韓愈古意詩太華峰頭玉井蓮開花丨丨藕如船居易紅線毯樂府披香殿廣丨丨餘紅線)
(織成可殿鋪三王安石清輝閣詩見一雙下江蘇軾崔白大圖幅徑丈詩畫堂粉壁翻雲幕丨丨天無處)
(著為黃庭堅七月九日詩海激天翻電雹嗔蒼松丨丨劈薪秦觀次韻朱李二君見寄詩丨丨蓮花開處)
(遠三年楮葉刻成遲朱陸游紀夢詩两行畫戟森朱戶丨丨平橋夾綠槐德潤晚春詩柳絲繰丨丨蘸水)
(綠條鮮)
十尋(杜甫題省中院壁詩掖垣竹埤梧丨丨洞門對霤常隂隂孔武仲汴河詩見一漲下)
十籥(後漢書律歴志注見五量下)
十合(漢書律歴志見五量下收宋史食貨志舊嘗收蹙竒零如米不及丨丨而為升絹不滿十分而收)
(為寸之類今不得用其數均攤增展致溢舊額)
十升(禮記間傳見九升下酒漢書律歴志見五量下一楊凝戲贈友人詩美非如平樂貴丨丨不用)
(千錢)
十斗(漢書律歴志見五量下情陳後主獨酌謠卷舒乃一卷忘且丨丨)
十秉(吕覽子列子窮容貌有饑色客有言之於鄭子陽者曰子列禦寇盖有道之士也居君之國而窮君)
(無乃為不好士乎鄭子陽令官遺之粟數丨丨子列子出見使者再拜而辭使者去子列子入其妻望而拊心)
(曰聞為有道者妻子皆得逸樂今妻子有饑色矣君過而遺先生食先生又弗受也豈非命也哉子列子笑而)
(謂之曰君非自知我也以人之言而遺我粟也至已而罪我也有罪且以人言此吾所以不受也)
十籔(左傳疏十六斗曰籔丨丨曰秉)
十筥(儀禮聘禮見四秉下)
十椶(儀禮聘禮見四秉下)
十石(史記武帝紀賜民百戶牛一酒丨丨傳漢書溝洫志誠即得水可令畞丨丨又平當當病篤上)
(書乞骸骨上報曰朕選於衆以君為相視事日寡輔政未久隂陽不調冬無大雪旱氣為災朕之不德何必君)
(罪君何疑而上書乞骸骨歸關内侯爵邑使尚書令譚賜君養牛一上尊酒丨丨君其勉致醫藥以自持齊)
(書武帝紀孝悌力田詳授爵位孤老貧窮賜榖丨丨也論衡夫一石之重一人挈之丨丨以上二人不能舉)
十黍(漢書律歴志權輕重者不失黍絫注丨丨為絫十絫為一銖宋史律歴志見二稱下)
十絫(漢書律歴志注見上)
十釐(宋史律歴志淮南子十二粟為一寸孫子丨丨為分十分為寸)
十鍾(宋史河渠志宣和元年二月臣僚言江淮荆漢間荒瘠彌望率古人一畞丨丨之地其堤閼水門溝)
(澮之跡猶存近絳州民呂平等詣御史臺訢乞開濬河寧舊渠以廣浸灌願加稅一等則是近世陂池之利且)
(廢矣何暇復古哉)
十斛(漢書翟方進傳見一頭下印後漢書劉隆傳隆奉法自守視事八歲上將軍綬罷賜養牛上樽酒)
(丨丨田宋書孝武帝紀大明四年春正月乙亥車駕躬耕藉大赦天下孝悌義順賜爵一級孤老貧疾人榖)
(丨丨帝唐書姦臣傳帝將立武昭儀大臣切諫許敬宗隂揣私即妄言曰田舍子賸穫丨丨麥尚欲更故婦)
(天子富有四海立一后謂之不可何哉帝意遂定譲酒譜漢末政在奄宦有獻西涼州葡萄酒丨丨於張者)
(立拜涼州刺史家又元魏大武賜崔浩縹醪丨丨知之綠珠篇石金谷重新聲明珠丨丨買娉婷)(喬韋)
(莊題許渾詩卷詩丨丨明珠量不盡惠林虚作碧雲詞陳陶閑居雜興詩無人說向張京兆一曲江南丨丨)
(珠)
十粟(後漢書律歴志注見一圭下)
十圭(後漢書律歴志注見一圭下同文算指見六粟下)
十撮(同文算指見六粟下)
十抄(同文算指見六粟下)
十銖(泉志李孝美曰此錢徑寸一分重丨丨向有两字不可識肉好皆有周郭皆夷漫如半两錢)
十鎰(遼史太宗紀晉已許祀南郊遣使來謝進黃金丨丨)
十两(宋史食貨志自周顯德中受公私織造並湏幅廣二尺五分民所輸絹匹重十二两疎薄短狹塗粉)
(入藥者禁之河北諸州軍重丨丨各長四十二尺宋因其舊又賀令圖傳令圖輕而無謀契丹將耶律遜寧)
(號于越者使諜紿令圖曰吾獲罪本國旦夕願歸南朝無路自拔幸君侯少留意焉令圖不虞其詐私遺以重)
(錦丨丨是年十二月于越率衆入寇似白居易能無媿詩丨丨新綿褐披行暖春)
十斤(史記廉頗傳趙王使使者視廉頗尚可用否廉頗之仇郭開多與使者金令毁之趙使者既見廉頗)
(廉頗為之一飯斗米肉丨丨被甲上馬以示尚可用夜後漢書楊震傳舉荆州茂才王密為昌邑令謁見至)
(懷金丨丨以遺震震曰故人知君君不知故人何也密曰暮夜無知者震曰天知神知我知子知何謂無知密)
(愧而出斗唐書張興傳長七尺一飯至米肉丨丨悍趫而辯)
十雙(唐書張萬福傳拜和州刺史兼行營防禦使督盜淮南盡還所剽於民帝下詔褒美賜具衣宫錦丨)
(丨)
十半(漢書枚乘傳大王還兵疾歸尚得丨丨注十分之中可冀五分無患故云尚得丨丨)
十隻(宋史兵志政和四年五月臣僚上言神臂弓垜遠百二十步給箭丨丨取五中為合格軍中少得該)
(賞恐惰於習射送殿前馬步軍司勘會將中貼箭數並改為上垜其一中貼此两上垜從之翰墨叢記淮南)
(人藏鹽酒蟹凡一器丨丨以皂筴半挺置其中則經歲不壊白居易宿湖中詩丨丨畫船何處宿洞庭山脚)
(太湖心)
十倍(戰國策見三旦下而又濮陽人吕不韋賈於邯鄲見秦質子異人歸謂父曰耕田之利幾倍曰丨)
(丨珠玉之贏幾倍曰百倍立國家之主贏幾倍曰無數又武安君曰長平之事秦軍大克趙軍大破秦人歡)
(喜趙人畏懼今王發軍雖倍其前臣料趙國守備亦以丨丨矣史記高帝紀或說沛公曰秦富丨丨天下地)
(形彊可急使兵守凾谷關無内諸侯軍價又蘇秦傳齊紫敗素也而賈丨丨注索隠曰謂紫色貴於帛丨丨)
(而本是敗素以喻齊雖有大名而其國中困弊也見又田單傳燕軍盡掘壟墓燒死人即墨人從城上望皆)
(涕泣其欲出戰怒自丨丨水漢書溝洫志通渠有三利不通有三害民常罷於救半失作業水行地上湊潤)
(上徹民則病濕氣木皆立枯鹵不生榖決溢有敗為魚鱉食此三害也若有渠溉則鹽鹵下濕填淤加肥故種)
(禾麥更為秔稲高田五倍下田丨丨轉漕舟船之便此三利也又貨殖傳烏氏蠃畜牧及衆斥賣求竒繒物)
(間獻戎王戎王丨丨其價君蜀志諸葛亮傳先主召亮於成都屬以後事謂亮曰才丨丨曹丕必能安國家)
(終定大事墓晉書祖逖傳石勒不敢窺兵河南使成臯縣修逖母因與逖書求通使交市逖不報書而聽互)
(市收利丨丨於是公私豐贍士馬日滋謂齊書禇炫傳炫少清簡為從舅王景文所知從兄淵人曰從弟廉)
(勝獨立乃丨丨於我也府唐書李珏傳遷河南節度使罷横賦宿逋百餘萬而庫丨丨於初宋史顧忻傳)
(有杭州仁和人李瓊以鬻繒為業事母孝夜常十餘起省母母喜食時新瓊百方求市得必丨丨酬其直新)
(書諺曰君子重襲小人無由入正人丨丨邪辟無由来易林韓氏長女嫁於東海多貌美好宜家富夀利得)
(丨丨和隂符經見一源下分黃庭堅實之春日詩見五下)
十小(法書要錄庾元威論書云晚途别法貪省愛異濃頭纖尾斷腰頓足一八相似丨丨難分)
十步(史記平原君傳毛遂按劒而前曰王之所以叱遂者以楚國之衆也今丨丨之内王不得恃楚國之)
(衆也王之命懸於遂手吾君在前叱者何也但魏志典韋傳韋將應募者數千人皆重衣两鎧棄楯持長矛)
(撩戰賊弓弩亂發矢至如雨韋不視謂等人曰虜來丨丨乃白之等人曰丨丨矣又曰五步乃白等人懼疾言)
(虜至矣韋手持十餘戟大呼起所抵無不應手倒者根北史魏彭城王勰傳從幸代都路傍有大松樹十數)
(帝住而賦詩令示勰曰吾作詩雖不七步亦不言遠汝可作之比至吾間令就也時勰去帝丨丨遂且行且作)
(未至帝所而就也唐書吐蕃傳至麋谷就館臧河之北川贊普之夏牙周以槍纍率丨丨植百長槊莊子)
(澤雉丨丨一啄百步一飲不期畜乎樊中神雖王不善也又臣之劒丨丨一人千里不留行淮南子矢之)
(於丨丨貫兕甲於三百步不能入魯縞之易林見九尋下潛夫論丨丨之間必有茂草十室邑必有忠信)
(宮明一統志延平府五步一塾丨丨一庠賦見一樓下喬彝幽蘭賦見九畹下)(杜牧阿房宗懍春望)
(詩一枝猶桂馥丨丨有蘭香稀梁元帝賦得蘭澤多芳草詩蘭生不擇逕丨丨豈難孔德紹送舍利宿定)
(晉巖詩澗芳丨丨草崖隂百丈松秋劉刪詠青草詩見三春下駱賓王秋菊詩擢秀三晚開芳丨丨中)
(孟浩然重酬李少府見贈詩五行將禁火丨丨任尋春李白東海有勇婦詩見三呼下杜甫相逢歌我行)
(入東川丨丨一回首削韓愈贈張僕射詩汴泗交流郡城角築場丨丨平如元稹别李十一詩鳥籠猿檻)
(君應會丨丨向前非我州李楊凝和直禁省詩此時顔范貴丨丨舊連行蘇軾氏園詩丨丨九移目異花)
(兼四方一李俊民陸渾佛髻山詩丨丨都無步平往來人似畫圖行)
十等(詩原隰既平疏見五土下共左傳天有十日人有丨丨下所以事上上所以神也故王臣公公臣)
(大夫大夫臣士士臣皂皂臣輿輿臣隸隸臣僚僚臣僕僕臣臺陳書武帝紀公求衣昧旦昃食高舂興構宫)
(闈具瞻遐邇郊庠宗稷之典六符丨丨之章還聞太始之風流重覩永平之遺事宋史林靈素傳遂立道學)
(置郎大夫丨丨有諸殿侍晨校籍授經以擬待制修撰真閣周髀算經黃帝為法數有丨丨及其用也乃有)
(三焉丨丨者億兆京垓秭壤溝澗正載三等者謂上中下也)
十行(吳語丨丨一嬖大夫建旌提鼓挾經秉枹紀後漢書循吏傳論見一札下南史梁簡文帝盼睐)
(則目光燭人讀書丨丨俱下儀北史齊河南王孝瑜傳見一道下宋史儀衛志執刀部丨丨行十人蘇)
(軾喜雨詩見六尺下花戴表元招子昂飲歌見五下)
十笏(隋唐嘉話顯慶中王元策使西域有維摩居士石室以手板縱横量之得丨丨鄧雲霽漱玉齋賦)
(窺之止存四壁量之不滿丨丨三丁鶴年悼湖心寺壁東文上人詩見生下)
十領(後漢書朱暉傳詔使直事郎問暉起居太醫視疾太官賜食暉乃起謝復賜錢十萬布百疋衣丨丨)
十圍(漢書枚乘傳夫丨丨之木始生如蘖足可搔而絶手可擢而拔據其未生先其未形也齊書五行)
(志建元二年夏廬陵石陽縣長溪水衝激山麓崩長六七丈下得柱千餘口皆丨丨長者一丈短者八九尺頭)
(題有古文字不可識江淹以問王儉儉云江東不閑隸書此漢時柱也南史賀琛傳昔腰過於丨丨今之瘦)
(削裁二尺餘舊帶猶存非為妄說太吳越春秋見一丈下水經注建武中曹鳳為北地守政化尤異黃龍)
(應於九里谷高岡亭角長三丈大丨丨稍至十餘丈天子嘉之賜帛百疋加秩中二千石論衡或伐薪於山)
(輕小之木合能束之至於大木丨丨以上引之不能動推之不能移則委之於山林收所束之小木而歸由斯)
(以論知能之大者其猶丨丨以上木也人力不能舉薦其猶薪者不能推引大木也鑑戒錄前史稱腰帶丨)
(丨者甚衆近者北史又云庾信身長八尺腰帶丨丨圍者環繞之義古制以圍三徑一即一圍者三尺也豈長)
(八尺之人而繫三十尺之腰帶乎此圍盖取两手大指頭指相合為一圍即今謂之一搦是也張協元武館)
(賦木則楸梓夾路蓊蔚如林洪幹丨丨修枝百尋照曹植當欲游南山行良木不丨丨洪條無所因鮑代)
(苦熱行丹蛇踰百尺元蜂盈丨丨耿盧綸寄贈暢當山居詩山雪厚三尺社榆麤丨丨湋入塞曲將軍帶)
(丨丨重錦製戎衣丨瑰松栢百尺堅)(歐陽詹答韓十八駑驥吟楩楠丨王安石泛舟清溪詩見九曲下)
(蘇軾寳山晝睡詩見七尺下丨陸游曉出南山詩扁舟蓑笠平生事莫羡黃金帶丨范成大贈舉書記歸)
(雲丘詩四股澗松雷斧碎丨丨巖桂燒㾗枯以又韋同漢書成帝紀大風拔甘泉畤中大木丨丨上)
十朋(易損六五或益之丨丨之龜弗克違元吉漢又益六二或益之丨丨之龜弗克違永貞吉書食)
(貨志見四品下御乾鑿度見五龍下六又二老堂詩話紹興二十七年筵進士四百二十人温州王丨丨)
(為之首其鄉人吳已正綴末特奏狀元則福州李三英例賜出身附名正奏之後已正有詩舉頭不忍看王十)
(回看猶欣見李三)
十層(後漢書公孫述傳又造丨丨赤樓帛蘭船多刻天下牧守印章齊書虞愿傳見五層下李紳開)
(元寺詩丨丨花宇真毫相數仞峰巒閟月扉面章八元題慈恩寺塔詩丨丨突兀在虚空四十年開面風)
十成(屈原天問璜臺丨丨誰所極焉詩又李翼龍馬圖賦見五生下又許月卿多謝園林富貴何千)
(萬花柳功勲已丨丨)
十朵(李羣玉美人詩裠拖六幅瀟湘水鬢聳巫山丨丨雲尹鶚詞風切切深秋月丨丨芙蓉繁豔歇)
十片(白居易謝李郎中寄新蜀茶詩見一封下)
十文(宋史食貨志紹興五年三月詔諸州勘合錢貫收丨丨足勘合錢即所謂鈔旁定帖錢也研北雜)
(志魏文靖云咸平錢丨丨重一两)
十處(宋史胡旦傳幽州之北皆是山谷通人馬者不過丨丨領將士者亦擇十人同行則共議兵機分出)
(則各司軍事栖楞嚴經十方俱擊鼓丨丨一時聞李筠投宋大夫詩見九處下)
十端(春秋繁露天有丨丨十端止而已天為一端地為一端隂為一端陽為一端火為一端金為一端木)
(為一端水為一端土為一端人為一端凡丨丨而畢天之數也又湘山野錄見十脡下)
十醜(楚語官有丨丨為億醜)
十重(後漢書應劭傳闕子曰宋之愚人得燕石梧臺之東歸而藏之以為大寳周客聞而觀之主人父齋)
(七日端冕之衣釁之以特牲革櫃丨丨緹巾十襲客見之俛而掩口盧胡而笑曰此燕石也與瓦甓不殊主人)
(父怒曰商賈之言豎匠之心藏之愈固守之彌謹空又汲冡周書生十殺一者物丨丨生一殺十者物頓丨)
(丨者王頓空者亡)
十件(宋史選舉志見一道下)
十通(唐書選舉志凡童子科十歲以下能通一經及孝經論語卷誦文丨丨予官)
十條(宋史選舉志見一首下宗元史何瑋傳授御史中丞陳當世要務丨丨成嘉納之又開河記吳)
(越取民間女年十五六歲者五百人謂之殿脚女至於龍舟御楫即每船用綵纜丨丨每條用殿脚女十人嫩)
(羊十口令殿脚女相間而行)
十枚(宋書五行志咸和三年六月辛夘臨海大雷破郡府内小屋柱丨丨殺人)
十疋(匹同漢書平帝紀賜宗師帛各丨丨下宋書孝武帝紀大明七年十二月甲寅大赦天歴陽郡女)
(子百戶牛酒高年孤疾賜帛丨丨蠲郡租十年服聞談錄許王尹京日因暇奏太宗求緡帛丨丨以為玩之)
(資上命左右出御衣數箱示之曰此朕之所服皆浣濯者再矣汝不知世務惟奢華况府庫之中皆非朕之所)
(有乃四方土貢萬姓膏血朕亦與衆共之豈可以一身而枉加費用乎終不之賜元稹隂山道詩越縠繚綾)
(織一端丨丨素縑功未到)
十對(王建送裴相公上太原詩千羣白刃兵迎節丨丨紅妝妓打毬)
十襲(後漢書應劭傳見十里下宋史禮志見一架下)
十幅(許渾酬郭少府先奉使廵澇見寄詩載詩擕鶴别池龍丨丨輕帆處處通杜荀鶴贈友人罷舉赴)
(辟命詩連天一水浸吳東丨丨帆飛二月風次皮日休李翰林詩醉中草樂府丨丨筆一息蘇軾韻關令)
(送魚詩更煩赤脚長䰅老來聽西風丨丨蒲八陸游釣臺見送客罷還舟熟睡至覺度寺詩安眠簟尺仰看)
(帆丨丨風周必大送沈世德撫幹還朝詩積雨半篙生别浦清丨丨送歸舟方岳送胡兄歸嶽詩風飽横)
(江丨丨蒲秋聲正有玉花鱸接僧惠洪送慶長詩秋風雲帆丨丨開石城浩蕩天水薩都拉過嘉興詩三)
(山雲水幾千里丨丨蒲帆挂煙水波王逢江邊竹枝詞茹藘草染榴紅紙好翦凌丨丨裙)
十箇(禮記雜記納幣一束注見五两下)
十貫(宋史瀛國公紀德祐元年秋七月丙戌令權糴公田今年租每石以錢丨丨給佃主丨丨給種戶)
(又刑法志見六斗下)
十張(北史蠕蠕傳見二張下東元史禮樂志太常用許政所舉大樂令苖蘭詣平指授工人造琴丨丨)
(一絃三絃五絃七絃九絃者各二)
十催(齊書竟陵王子良傳其次絳標寸紙一日數至徵邨切里俄刻丨丨四鄉所召莫辨枉直孩老士庶)
(具令付獄)
十此(漢書賈誼傳夫樹國固必相疑之勢下數被其殃上數爽其憂甚非所以安上而全下也今吳又見)
(告矣天子春秋鼎盛行義未過德澤有加焉猶尚如是况莫大諸侯權力且丨丨者乎)
十脡(挺同儀禮聘禮元纁束疏脯丨丨亦曰束之南史沈攸之傳皇太后使至賜攸之燭丨丨割得太)
(后手令曰國家之事一以委公明日遂舉兵仕湘山野錄夏英公鎮襄陽遇大赦賜酺宴詔中有致高年各)
(賜束帛時胡大監旦瞽廢在襄英公依詔旨選精縑十疋贈之胡得縑以手捫之笑曰寄語舍人何寡聞至此)
(奉還五疋請檢韓詩外傳及服虔賈誼諸儒所解束帛戔戔賁於丘園之義自可見證英公檢之果見三代束)
(帛束脩之制若束脩則丨丨之脯其實一束也若束帛則卷其帛屈為二端五疋遂見十端表王者曲折於隠)
(淪之道也夏亦少沮)
十樹(宋史禮志親迎用塗金銀裝肩輿一行障坐障各一方團掌扇四引障花丨丨)
十擔(湘山野錄秘演引一納粟牛監簿者以謁曼卿置宫醪丨丨為贄)
十許(晉書王忱傳見三匝下閉宋書五行志晉恭帝之為琅邪王時好竒戲嘗一馬於門内令人射之)
(欲觀幾箭而死左右有諫者曰馬國姓也而今射之不祥甚矣于是乃止而馬已被丨丨箭矣)
十餘(詩一之日觱發二之日栗烈傳一之日丨之丨也疏言一之日者乃是丨分之丨謂數從一起而終)
(於十更有餘月還以一二紀之也中史記秦本紀淮泗之問小國丨丨漢書高祖紀徒壯士願從者丨丨)
(人義又文帝紀留游太原丨丨日五齊書禮志淵又據舊難儉丨丨問儉随事解釋代史折從阮傳晉)
(出帝與契丹敗盟從阮以兵攻契丹取其城堡丨丨遷本州團練使)
十狀(閻随侯西嶽望幸賦尋可封丨丨之美盡遥陟七梯之勢)
十樣(唐書地理志越州會稽郡土貢寳花花紋等羅白編交梭丨丨花紋等綾清異錄世有丨丨佛皆)
(秃首者也一僧二尼三老翁四小兒五優伶六角觝七泅魚漢八打狐人九秃瘡十酒秃延漏錄益州出丨)
(丨鸞箋曰深紅曰淺紅曰杏紅曰明黃曰深青曰淺青曰深綠曰淺綠曰銅綠曰淡雲又有彩霞金粉)
十純(禮記投壺卒投司射執算曰左右卒投請數二數為純一純以取一算為竒注一純以取實於左手)
(丨丨則縮而委之每委異之有餘則横諸純下一算為竒竒則縮諸純下兼斂左算實於左手一純以委十則)
(異之其他如右次又潛虚凡性之序先列丨丨十純既洽其次降一其降二其次降三其次降四最後五配)
(而性備矣始於純終於配天地之道也)
十番(宋史食貨志凡差鄉戶衙前視貲産多寡置籍分為五則又第其役輕重放此假有第一等重役十)
(當役十人列第一等戶百第二等重役五當役五人列第二等戶五十以備丨丨役使)
十回(宋史夏國傳邊臣罕守舊制各務邀功不虞生事遂致綏延等界涇原以來擅舉兵甲入臣境土其)
(有叛亡部族劫掠主財去者百無丨丨臣之邊吏亦務蔽藏俱失奏論漸棄盟約)
十進(雲笈七籤見七獻下)
十徙(李夢陽省咎賦幽屋破而下淋兮牀一夜而丨丨)
十段(唐書明皇紀天寳七載大赦免來歲租庸以魏周隋為三格賜京城父老物人丨丨)
十料(宋史食貨志王巖叟為開封請随等第立貫百為催法兖州鄒令張文仲議其不便遂令十分為率)
(歲随夏秋料帶納一分是為五年丨丨之法)
十節(施肩吾山居樂詩手持丨丨龍頭杖不指虚空即指人)
十綱(宋史食貨志咸平中定歲運六十六萬疋分為丨丨又令真楚泗州各造淺底舟百艘分為丨丨)
(入汴)
十簿(宋書索虜傳先是燾遣員外𣪚騎侍郎王老燾乘驛就太祖乞黃甘太祖餉甘丨丨甘蔗十挺)
十倫(禮記祭統夫祭有丨丨焉見事鬼神之道焉見君臣之義焉見父子之倫焉見貴賤之等焉見親疎)
(之殺焉見爵賞之施焉見夫婦之别焉見政事之均焉見長幼之序焉見上下之際焉此之謂丨丨梁武帝)
(建學詔大啓庠斆博延胄子務彼丨丨弘此三德使陶鈞遠被微言載表)
十際(呂覽先王所惡無惡於不可知不可知則君臣父子兄弟朋友夫妻之際敗矣丨丨皆敗亂莫大焉)
(凡人倫以丨丨為安者也釋丨丨則與麋鹿虎狼無以異)
十具(晉書苻堅載記東海公陽與王猛子皮謀反事洩堅問反狀皮曰臣父有佐命之勲而臣不免貧餒)
(所以圖富也堅讓皮曰丞相臨終託卿以丨丨牛為田不聞為卿求位知子莫若父何斯言之徵也魏武帝)
(軍策令袁本初鎧萬領吾大鎧二十領本初馬鎧三百具吾不能有丨丨見其少遂不施也吾遂出竒破之是)
(時士卒練不與今時等也)
十廋(吳越春秋見五雙下)
十名(宋史選舉志凡類試卷封彌作弊不一至是命前期於兩浙轉運司臨安府選見投吏胥共三十人)
(差近上一名部轄入院丨丨專管詩賦餘分管諸經各随所管號於引試之夕分尋試卷各置簿封彌不許混)
(亂)
十位(書無逸自朝至於日中昃不遑暇食疏日之丨丨食時為辰日昳為未左傳見十時下又唐書)
(歴志以丨丨乘之倍大衍除之凡三百四是謂刻法而齊於德運又宋史徽宗紀宣和七年十二月戊午罷)
(修蕃衍北宅令諸王子分居丨丨)
十色(觀佛三昧海經如帝釋樹生歡喜園此樹生時曲枝在地即於地下華敷成果其果金色光明赫奕)
(且其華葉終不萎落丨丨具足開現光明宫江淹麗色賦五光徘徊丨丨陸離元好問應州寳大殿詩見)
(千重下)
十數(詩一之日疏一之日二之日言十之餘則可矣而三之日四之日者乃是正月二月丨丨之初始不)
(以為一二而謂之三四者作者理有不通辭無所寄若云一月二月則羣生物未成更言一之二之則與前無)
(别以其俱是陽月物皆未成故因乘上數謂之三四明其氣相類也鄭語見百體下後漢書魯恭傳逮捕)
(一人罪延丨丨是齊書高帝紀攸之有數書丨丨行常韜在裲襠角云明帝與已約誓宋史曾鞏傳會官)
(制行拜中書舍人時自三省百職事選授一新除書日至丨丨人人舉其職於訓辭典約而盡莊子與為人)
(妻寧為夫子妾者丨丨而未止也卷皮日休雨中遊包山精舍詩老僧三四人梵字丨丨又上聲史記游)
(俠傳雒陽有相仇者邑中賢豪居間者以丨丨終不聽客乃見郭解解夜見仇家仇家曲聽解漢書鄧通傳)
(文帝賞賜通鉅萬以丨丨注每賜輙鉅萬如此者丨丨)
十法(宋書歴志見一位下何守護國界主陁羅尼經復有丨丨能為障礙云為十所謂殺生偷盜邪行)
(妄語两舌惡口綺語貪嗔邪見是名為十共大寳積經菩薩修定復有丨丨不與二乘)
十算(漢書景帝紀注古者疾吏之貪衣食足知榮辱限訾丨丨迺得為吏丨丨十萬也梁昭明太子講)
(席將訖詩見九築下)
十母(史記律書丨丨十二子注謂天干十字也)
十德(詩温其如玉疏見五德下傅五代史補鍾傅起於商販素重學士萬浩浩擇行事十條作啓事謂)
(之丨丨啓傅酬五千緡唐白行簡沽美玉賦藴丨丨以光代先駟馬以薦君太宗執契靜三邊詩戢戈榮)
(丨丨昇文輝九功)
十力(守護國界主陁羅尼經亦復遠離慈悲喜捨諸菩薩戒四無礙智六通丨丨四無所畏無忘失法無)
(住涅槃一切随眠我身具足一切功德我身空無七菩薩分八聖道分如是等法百千萬種悉皆遠離法集)
(經常樂成就丨丨四無所畏十八不共法不樂唯證四諦之法淨住子談其累功則丨丨為用法苑珠林)
(丨丨智圓六通神足道沈約内典序六度之業既深丨丨之功自遠盧思遼陽山寺願文見四心下王)
(融法樂辭明心弘丨丨寂慮安四禪丨梁武帝遊鍾山大愛敬寺詩菩提聖種子丨良福田)
十品(漢書食貨志大布次布弟布壯布中布差布厚布幼布幺布小布是為布貨丨丨南史梁武帝紀)
(見八班下騖陳書宣帝紀貴為百辟賤有丨丨工拙並勸沮莫分街謠徒擁廷議斯閱)
十遍(桓譚新論高君孟頗知律令嘗自伏寫書郎署憐其老欲代之不肯云我躬自寫乃當丨丨讀)
十種(詩親結其褵九十其儀疏其母親自結其衣之褵九種丨丨其威儀多也漢書西域傳注大秦國)
(出赤白黑黃青綠縹紺紅紫丨丨流離此盖自然之物采澤光潤踰於衆玉洞冥記東方朔得神馬一匹曰)
(臣有吉雲草丨丨種於九景山東二千歲一花明年應生臣走請刈之得以秣馬馬終不饑也法集經善男)
(子菩薩摩訶薩有丨丨如實修行力何者為十所謂布施修行力持戒修行力忍辱修行力精進修行力禪定)
(修行力般若修行力方便修行力願修行力力修行力智修行力是名菩薩摩訶薩波羅密相應丨丨如實修)
(行力記公私畫史南海監牧進丨丨馬圖曹不興畫遼邸聞遼王自著詞賦曲有春風丨丨皆極婉麗)
(徐陵諫仁山深法師罷道書法師今若退轉未必有稱心交失現前丨丨大利又去聲白居易庭槐詩丨丨)
(七八死縱活亦支離)
十事(書序典謨訓誥誓命之文疏典即堯典舜典謨即大禹謨臯陶謨訓即伊訓高宗之訓誥即湯誥大)
(誥誓即甘誓湯誓命即畢命顧命之等是也說者以為書體例有十此六者之外尚有征貢歌範四者并之則)
(十矣若益稷盤庚單言附於丨丨之例今孔不言者不但舉其機約亦自征貢歌範非君出言之名六者可以)
(兼之經陳書虞荔傳年九歲随從伯閻候太常陸倕倕問五凡有丨丨荔随問輙應無有遺失倕甚異之)
(唐書姚崇傳贊姚崇以丨丨要說天子而後輔政顧不偉哉觀開元初皆已施行信不誣已又李絳傳見五)
(六下說五代史景延廣傳見八籌下權宋史張齊賢傳見四下言行錄彭汝礪字器資監察御史裏行)
(公在言職非唐虞三代不論初對上丨丨陳得失利病多人所難言者小學紺珠姚崇丨丨政先仁恕不倖)
(邊功法行自近宦豎不與政絶貢獻戚屬不任臺省接大臣以禮羣臣得犯忌諱絶佛道營造推此鑒戒為萬)
(代法何四十二章經佛言衆生以丨丨為善亦以丨丨為惡等為十身三口四意三寳如來三昧經伅真)
(陀羅則言菩薩用丨丨無有厭足何謂為十供事怛薩阿竭而無厭足顧雲池陽歌吳兢纂出升平源丨丨)
(分明鋪在紙在又元史禮樂志至元元年冬十有一月括金樂器散寺觀民家者先是括到燕京鐘磬等器)
(凡三百九十有九事下翟剛辨驗給價至是大興府又以所括鐘磬樂器丨丨來進)
十思(魏徵諫太宗丨丨疏總此丨丨弘兹九得簡能而任之擇善而從之則智者盡其謀勇者竭其力仁)
(者播其惠信者效其忠文武並用垂拱而治何必勞神苦思代百司之職役哉)
十漸(唐書魏徵傳貞觀十三年自冬至五月不雨徵上疏極言不克終丨丨)
十解(齊書樂志晉杯槃歌丨丨第三解云舞杯槃何翩翩舉坐翻覆夀萬年于寳云大康中有此舞杯槃)
(翻覆至危之象言晉世之士苟貪飲食智不及遠)
十見(李白學古思邊詩離羣心斷絶丨丨花成雪花白居易櫻桃花下詩一為洛下客丨丨池上)
十穫(管子一樹一穫者榖也一樹丨丨者木也一樹百穫者人也)
十授(白居易酬裴侍中詩見五建下)
十念(江總攝山栖霞寺碑六和精進丨丨允諧)
十影(江淹雜詩見九形下)
十形(張率舞馬賦見三毛下)
十至(唐書甄濟傳見五辟下)
十往(後漢書第五倫傳見一夜下齊書柳世隆傳見五往下)
十衝(陳琳神武賦威凌天地勢括丨丨)
十鬭(唐書朱泚傳姚令言張廷芝與晟遇丨丨皆北遂至白華)
十攻(戰國策范睢謂秦昭王曰穰侯丨丨魏而不得傷者非秦弱而魏強也其所攻者地也地者人主所)
(甚愛也人主者人臣之所樂為死也攻人主之所愛與樂死者鬭故丨丨而弗勝也)
十當(史記龜策傳褚先生補衛平對曰龜者是天下之寳也先得此龜者為天子且十言丨丨十戰十勝)
(生於深淵長於黃土知天之道明於上古游三千歲不出其域安平靜正動不用力夀蔽天地莫知其極)
十創(史記項羽紀獨籍所殺漢軍數百人項王身亦被丨餘丨宋史李繼宣傳大軍還雄州取芻糧遇)
(契丹新城戰至暮繼宣中丨丨劒及兜鍪明日復戰繼隆為敵所邀繼宣以所部拔之)
十遇(唐書康承訓傳承訓攻敗丨丨皆勝遣辯士以威動元稔元稔賊重將也以帛書射城外約誅勛自)
(歸)
十勝(史記龜策傳見十當下)
十出(宋史蘇軾傳見九敗下)
十陟(易林見九登下)
十剖(論衡世俗之患患言事增其實使夫純樸之事丨丨百判)
十拗(二老堂詩話郭功父云老人有丨丨不記近事記遠事不能近視能遠視哭無淚笑有淚夜不睡日)
(睡不肯坐多行不肯食軟要食梗兒子不惜惜孫子大事不問問碎絮少飲酒多飲茶暖不出寒即出)
十抱(杜甫海棕行龍鱗犀甲相錯落蒼稜白皮丨丨文)
十鍊(雲笈七籤施存魯人夫子弟子學大丹之道三百年丨丨不成後遇張申為雲臺治官常懸一壺如)
(五升噐大變化為天地中有日月如世間夜宿其内自號壺天人謂曰壺公因之得道)
十愆(書伊訓惟兹三風丨丨卿士有一於身家必喪疏三風丨丨謂巫風二舞也歌也淫風四貨也色也)
(遊也畋也與亂風四為丨丨也)
十竭(始興記連州有斟溪一日十溢丨丨安寧州有潮泉一日三溢三竭)
十溢(始興記見上)
十苦(雲笈七籤見八難下)
十淫(汲冡周書丨丨一淫政破國動不時民不保二淫好破義言不協民乃不和三淫樂破德德不純民)
(乃失常四淫動破醜醜不足民乃不讓五淫中破禮禮不同民乃不協六淫采破服服不度民乃不順七淫文)
(破典典不式教民乃不類八淫權破故故不法官民乃無法九淫貸破職百官令不承丨丨巧破用用不足百)
(意不成)
十折(雲笈七籤丨丨九曲洞達八方諸葛亮教敕見五折下)
十空(梁簡文帝有丨丨詩)
十犯(雲笈七籤見五犯下)
十敗(魏志郭嘉傳太祖謂嘉曰本初擁冀州之衆青并從之地廣兵強而數為不道吾欲討之力不敵如)
(何對曰紹有丨丨公有十勝雖兵強無能為也舉汲冡周書丨丨一佞人敗樸二謟言毁積三隂資自四女)
(貨速禍五比黨不揀六佞說鬻獄七神龜敗卜八賓祭推榖九忿言自辱十異姓亂族)
十罪(唐書高仁厚傳東川節度使楊師立聞敬瑄以仁厚代已有望言敬瑄諷帝召師立以本官兼尚書)
(右僕射師立益怒移檄言敬瑄丨丨與水經注滎陽縣有廣武城城在山上漢所城也高祖項羽臨絶澗對)
(語責羽丨丨羽射漢祖中胸處也幸顧大武登廣武岡漢高數項羽處詩漢家事業由天丨丨空勞數項王)
十死(唐書桓彦範傳加特進封扶陽郡王賜姓韋同后屬籍錫金銀錦繡皆以鐡劵恕丨丨庾信哀江)
(南賦屆於七澤濱於丨丨)
十住(隋煬帝論荆州諸寺書荆州玉泉丨丨兩寺近旣賜令檢校令須書及江陵總管當勒所由終聽僧)
(使)
十弔(宋史胡銓傳去丨丨而就十賀利害較然雖三尺童穉亦知之而陛下不悟)
十賀(宋史胡銓傳見上)
十喪(宋書劉鍾傳除南齊國内史封安縣五等侯自陳情事改葬父祖及親屬丨丨高祖厚加資給)
十存(隋書裴舉傳于闐之北蔥嶺以東考於前史三十餘國其後更相屠滅僅有丨丨自餘淪没埽地俱)
(盡空有丘墟不可記識)
十得(易林見九齚下)
十利(通典孫臏曰用騎有丨丨稱李邕臨淮縣普光王寺碑辟天師於九重人王於丨丨)
十弊(宋史魏了翁傳了翁念國家權臣相繼内擅國柄外變風俗綱常淪斁法度廢弛貪濁在位舉事弊)
(蠧不可滌濯遂應詔上章論丨丨乞復舊典以彰新化)
十政(章孝標及第後寄廣陵故人詩及第全勝丨丨官金鞍鍍了出長安)
十盈(春秋隠公十有一年疏正義曰十下言有者干寳云丨丨則更始以竒從盈故言有也)
十譽(唐書趙憬傳見一毁下)
十耗(唐書劉晏傳開元天寳間天下戶千萬至德後殘於大兵饑疫相仍丨丨其九)
十竒(東都事略嘉祐中王允規知河清縣軍民歌詠有丨丨)
十瑞(述異記堯為仁君一日丨丨宫中芻化為禾鳳凰止於庭神龍見於宫沼歷草生階宫禽五色鳥化)
(白神木生蓮萐蒲生廚景星曜於天甘露降於地是為丨丨)
十穢(法書要錄唐元威論書近何令貴隔勢傾朝野聊爾疎漏遂遭丨丨之書)
御定駢字𩔖編卷一百六
