欽定四庫全書
御定駢字類編卷九十
數目門十三
三
三槐(周禮朝士掌建邦外朝之灋左九棘孤卿大夫吏位焉羣士在其後右九棘公侯伯子男位焉郡)
(在其後面丨丨三公位焉州長衆庶在其後書後漢書王允傳宜蒙丨丨之聽以昭忠貞之心宋符瑞志)
(魯哀公十四年孔子夜夢丨丨之間豐沛之邦有赤煙氣起乃呼顔淵子夏往視之驅車到楚西北范氏街見)
(芻兒摘麟傷其左前足薪而覆之孔子曰兒來汝姓為赤誦名子喬字受紀孔子曰汝豈有所見邪兒曰見一)
(禽巨如羔羊頭上有角其末有肉孔子曰天下已有主也為赤劉陳項為輔五星入井從歲星兒發薪下麟示)
(孔子孔子趨而往麟蒙其耳吐三卷圖廣三寸長八寸每卷二十四字其言赤劉當起曰周亡赤氣起大燿興)
(元丘制命帝卯金懲齊書張敬兒傳往莅本州久包異志在昔含弘庶能革位班丨丨秩窮五等懷音靡聞)
(姦回屢構運陳書矦安都傳矦安都素乏遥圖本慙令德幸屬興預奉經綸拔跡行間假之毛羽推於偏帥)
(委以馳逐位極丨丨任居四嶽名器隆赫禮數莫儔之宋史王旦傳父祐尚書兵部侍郎以文章顯于漢周)
(際世多稱其隂德祐手植丨丨於庭曰吾之後世必有為三公者此其所以志也梁武帝令公卿入陳時政)
(詔武帳空勞無汲公之奏丹墀徒闢闕鄭生之履丨丨八座應有務之百官宜有所論為入陳啓庶藉周爰少)
(匡寡薄固倪謙種德堂賦昔丨丨之隂連與五桂之芳騰由本而末茂寔異代以同徵蘇軾次韻曾子開)
(從駕詩見一芥下更又次韻王鞏南遷初歸詩丨丨老茂花絮春寂寂)
三柏(宋史廖德明傳初為潯州教授為學者講明聖賢心學之要手植丨丨於學潯士愛敬之如甘棠)
三松(宋史高繼宣傳軍次丨丨嶺賊數萬衆圍之清邊軍奮起斬首千餘級其相躪藉死者不勝計明)
(一統志丨丨臺在南雄府城東三里其地隆然高阜上有松三株蒼翠如蓋)
三檜(元好問曲阜紀行詩堂堂魯丨丨培植出天巧)
三楓(范雲酌修仁水詩丨丨何習習五渡何悠悠)
三杞(易林丨丨無棗家無積莠使鳩求婦頑不我許柳毛詩陳疏廣要詩緝云詩有丨丨無折我樹杞)
(屬也南山有杞在彼杞棘山木也集于苞杞言采其杞隰有杞桋枸杞也)
三桃(小學紺珠丨丨荆桃冬桃榹桃權李白郢門秋懷詩已聞蓬海淺豈見丨丨圓德輿雜言雙燕)
(頻驚夢丨丨競報春)
三柰(本草山柰釋名山辣丨丨)
三桑(郭璞丨丨贊丨丨無樹厥樹唯高丨沈約秋晨羈怨望海思歸詩八桂曖如畫丨眇若浮)
三林(祝堯手植檜賦象丨丨以毓秀兮開萬葉以流芳)
三木(韓詩外傳楚成王讀書於殿上而輪扁在下作而問曰未審主君所讀何書也成王曰先聖之書輪)
(扁曰此真先聖王之糟粕耳非美者也成王曰子何以言之輪扁曰以臣輪言之夫以規為圓以矩為方此其)
(可付乎子孫者也若夫合丨丨而為一應乎心動乎體其不可得而傳者也以為所傳真糟粕耳故唐虞之法)
(可得而攷也其喻人心不可及矣不易林天下雷行塵起不明市空無羊疾人憂凶丨丨喜脫歸家邦又)
(漢書司馬遷傳魏其大將也衣赭關丨丨注丨丨在頸及手足後漢書范滂傳桓帝使中常侍王甫以次辨)
(詰滂等皆以丨丨囊頭暴於階下注丨丨項及手足皆有械更以物蒙覆其頭也金史賈益傳有農民避賊)
(入保郡城以錢三十千寄之鄰家賊平索之鄰人諱不與訴於縣縣官以無契驗却之乃訴於州鄂爾多陽怒)
(械繫之捕其鄰人關以丨丨詰之曰汝鄰乙坐劫殺人指汝同盗鄰人大懼始自陳有欺錢之隙乃責歸所隱)
(錢而釋之郡人駭服以潘岳馬汧督誄剔子雙龜貫丨丨)
三芝(小學紺珠丨丨石芝靈芝肉芝芝又丨丨參成木渠建實又丨丨靈芝水芝土梁簡文帝鵁)
(鶄賦飲丨丨之淳露食六草之英芳山阮籍詠懷詩丨丨延瀛洲遠遊可長生沈約遊鍾應西陽王教詩)
(淹留訪五藥顧步佇丨丨百又華陽先生登樓不復下贈呈詩卧待丨丨秀坐對神朝慧淨昇天行欲採)
(丨丨秀先從千仞遊秀蘇廣文自商山宿隱居詩黃公石上丨丨陶令門前五柳春)
三箬(楊維楨吳下竹枝歌丨丨春深草色齊花間蕩漾勝耶溪)
三禾(齊書祥瑞志王子年歌曰丨丨摻摻林茂孳金刀利刅齊刈之刈剪也詩云實始剪商)
三黍(宋史律歷志見一絫下)
三麥(宋書五行志晉穆帝永和十年丨丨不登至關西亦然自去秋至是夏無水旱魏書肅宗紀詔農)
(要之月時澤弗應嘉榖未納丨丨枯悴德之無感歎懼兼懷)
三粟(小學紺珠丨丨耡粟屋粟閒粟)
三薇(拾遺記張華為九醖酒以丨丨清麴糵糵出西羌麴出北胡釀酒醇美按丨丨即芳蔬園所種芸薇)
(類有三種)
三韭(陳造詩一肉丨丨不好奇)
三秀(唐書侯知道傳壽州安豐李興亦有至行柳宗元為作孝門銘曰肇有二位孝道爰興克修厥猷載)
(籍是登在帝有虞以孝烝烝仲尼述經以教于曾惟昔魯侯見命夷宫亦有考叔寤莊稱純顯顯李氏寔與之)
(倫哀嗟道路涕慕里鄰神錫袐祉丨丨靈泉帝命薦加亦表其門統一上下交贊天人建此碑號億齡揚芬)
(宋史樂志煌煌茂英不根而生蒲茸奪色銅池著名晨敷表異丨丨分榮書于瑞典光我文明毛詩陸疏廣)
(要本章衍義云人謂三春柳以其一年丨丨也亭明一統志丨丨山在泉州府同安縣西北又名仙人山上)
(有石榻禪牀及仙人蹟裏離騷采丨丨于山間客傲連城之寶藏于褐丨丨雖豔縻于麗采)(郭璞張衡)
(思元賦見一年下近楊宗瑞辟雍賦産丨丨兮殿楹羅石鼔兮庭圍史漢武帝齋宫産靈芝賦挺兹丨丨)
(表信乎三元之符擢此九莖期爾于九坻之上興嵇康幽憤詩見一年下陸雲詩靈卉丨丨芳草秋江)
(淹擬謝惠連贈别詩靈芝望丨丨孤筠情所託問沈約早發定山詩眷言採丨丨徘徊望九仙宋之宋公)
(宅送甯諫議詩間出人丨丨平臨楚四郊氲李頎送暨道士還玉清觀詩空山何窈窕丨丨日氛吳融山)
(居即事詩庖厨却得長兼味丨丨芝根五术苗觀羅隱寄程尊師詩見一番下陸龜蒙憶襲美洞庭步詩)
(已甘丨丨味誰念百牢腔佛元好問贈答普安師詩金芝丨丨詩壇瑞寶樹千花界春余闕先天觀詩日)
(日采丨丨人人吹玉笙遺倪瓚詩結茅擬候芝丨丨眠鹿應地一弓)
三花(亦作華雲笈七籖天關星天之上帝主天地機運如四時長養天地否泰劫會莫不隸焉星圍九百)
(里亦皆瑠璃水精中有丨丨之樹五色之實金翅之所棲自然九味芝膏服之一口身生九色之光得壽九萬)
(年之錢文薦夏雲多奇峯賦髣髴崑崙之五色依稀嵩少丨丨葛長庚鶴林賦飲九醖以酩酊兮坐斷延)
(康之始劫撫丨丨以舒嘯兮問訊龍漢之初年鍊李白聞風有寄灑翰遥贈詩見二室下李頎寄焦師詩)
(悠悠孤峯頂日見丨丨春石又送王道士還山詩嵩陽道士餐柏實居處丨丨對室劉長卿送常十九歸)
(嵩少故林詩見一葉下詩盧綸詠菊詩願比丨丨秀非同百卉秋皎然雜興柔顔感丨丨凋發悲蔓草)
(又尋天目徐君詩丨丨落地君猶在笑撫安期昨日生陳旅為張壺洲賦壺洲詩珠林錯落丨丨露寶稼離)
(羅五色秋黃泰不華題祁真人異香卷詩夜深放鶴丨丨樹自把庭月下看又陪幸西湖詩珠樹丨丨放)
(鸞旗五色翔字又唐書百官志凡外牧歲進良馬印以丨丨飛鳳之飛龍廏日以八馬列宫門之外號南衙)
(立仗馬五白居易和春深詩何處春深好春深學士家鳳書裁色馬鬛剪丨丨又金丹大要採取妙用五)
(炁朝元搬運各有時丨丨聚頂搬運各有日曾元好問希顔欽叔玉華谷還會善寺即事詩鐵笛不從二草)
(頭巾今已挂丨丨贈周霆震清和華道士蕭宗元詩見一悟下楊維楨馬閑雲鍊師詩相約丹陽尋祖武)
(丨丨髻子市中來)
三實(宋書符瑞志建興二年六月嘉禾生平州治丨丨同蔕南史王虚之傳十三喪母三十三喪父二)
(十五年鹽酢不入口疾病著牀忽有一人來問疾謂之曰君病尋差俄而不見病果尋差庭中楊梅樹隆冬丨)
(丨又每夜所居有光如燭墓上橘樹一冬再實時人咸以為孝感所致)
三椏(蘇軾次韻正輔游白水山詩恣傾白蜜收五稜細斸黃土栽丨丨又紫團參寄王定國詩欲持丨)
(丨根往侑九轉鼎)
三莖(述異記漢武帝時西方月支國獻活人草丨丨有人死者將草覆面即活齊已庭際新移松竹詩)
(丨丨瘦竹兩株松瑟瑟翛翛韻且同)
三稜(本草山慈姑集解時珍曰山慈姑處處有之冬月生葉二月中枯一莖如箭簳高尺許莖端開花白)
(色亦有紅色黃色者上有黑點其花乃衆花簇成一朵如絲紐成可愛三月結子有丨丨四月初苗枯即掘取)
(其根狀如慈姑及小蒜遲則苗腐難尋矣石又荆丨丨釋名京丨丨草丨丨雞爪丨丨黑丨丨丨丨)
三蔓(本草巴戟天釋名不凋草集解恭曰其苗俗名丨丨草葉似茗經冬不枯根如連珠宿根青色嫩根)
(白紫用之亦同以連珠多肉厚者為勝)
三蘖(詩苞有丨丨莫遂莫達既漢書敘傳丨丨之起本根朽)
三枝(本草淫羊藿釋名仙靈脾放杖草棄杖草千兩金乾雞筋黃連祖丨丨九葉草楊萬里午憩詩日)
(烘細草香無價况有丨丨兩朵來丨孫鎮許氏雙桂圖詩許家二桂聮翩秀孫氏丨次第春)
三梢(圖繪寶鑑僧時溥字君澤號兩巖通經律作詩亦畫墨竹丨丨五葉而已)
三株(王世貞靜姬賦彗丨丨之蔽月兮妲姒藉以擅宫李白古風蒼蒼丨丨樹冥目焉能攀白居易)
(隋堤柳樂府風飄飄兮雨蕭蕭丨丨兩株汴河口園徐夤贈南安方處士詩見一畦下范成大夏日田雜)
(興見三公下)
三朵(蘇軾丨丨花詩見一宿下)
三萼(蘇軾有丨丨牡丹詩)
三穗(元史世祖紀見二穗下)
三龍(易林丨丨北行道逢六狼莫宿中澤為禍所傷留小學紺珠李朝兄弟三人號李氏丨丨李白)
(别金陵諸公詩治水昔飛動丨丨紛戰爭袍又元史禮樂志次五隊男子五人皆冠丨丨冠服紅各執劈正)
(金斧同前隊而進北向立)
三鳳(唐書薛收傳元敬隋選部郎邁之子與收及族兄德音齊名世稱河東丨丨收為長雛德音為鸑鷟)
(元敬年最少為鵷雛又陳旅三筍吟牙根冤血點點紅丨丨聲沈九秋晏宋史五行志景德元年五月庚)
(寅午時白州有丨丨自東來入城中衆禽圍繞至萬歲寺棲百尺木上身長九尺高五尺文五色冠如金杯申)
(時北向而去畫圖以聞)
三鸞(常建贈三侍御詩明君錯任才臺上飛丨丨)
三鶴(易林丨丨南飛俱就塘池蝦鰌饒有利得過倍里明一統志丨丨山在嚴州府淳安縣南三十五)
(昔有潘氏兄弟三人於此登仙)
三虎(後漢書賈彪傳彪兄弟三人並有高名而彪最優故天下稱曰賈氏丨丨偉節最怒宋史楊紘傳)
(紘御下急常曰不法之人不可貸去之止不利一家爾豈可使郡邑千萬家俱受害邪聞者望風解去或過期)
(不敢之官與王鼎王綽號江東丨丨王又王鼎傳以鼎提點江東刑獄與轉運使楊紘判官綽競擿發吏至)
(微隱罪無所貸於是所部官吏怨之目為丨丨號又宗室彦倓傳初調溧陽尉邑民潘氏兄弟横邑中丨丨)
(畜僮僕數百邑官莫敢誰何彦倓白其守治之縛潘氏昆弟正其罪小學紺珠北齊陸曄弟寬兄弟並有才)
(名呼為丨丨家徐陵代與荀昂兄弟書賈氏丨丨豈獨貴于前修荀八龍信服在于今日庾信傷心賦見)
(二龍下綸祖詠贈苗發員外詩八龍乘慶重丨丨遞朝歸盧酬趙少尹詩八龍丨丨儼成行瓊樹花開鶴)
(翼張林元稹曲江老人詩雄推丨丨賈羣擢八龍荀親又易見一擊下又丨丨上山更相噬囓心志不)
(如仇如怨顔神仙傳趙昇入山採薪丨丨交前咬昇衣服昇不恐色不變須臾虎去李商隱射魚曲思牢)
(弩箭磨青石繡額蠻渠丨丨力尋潮背日俟泅鱗貝闕夜移鯨失色)
三豹(唐書王旭傳時監察御史李嵩李全交皆嚴酷取名與旭埒京師號丨丨嵩為赤全交為白旭為黑)
(里閭至相詛曰若違教值丨丨)
三貂(齊書何戢傳上欲轉戢領選問尚書令褚淵以戢資重欲加常侍淵曰宋世王球從侍中中書令單)
(作吏部尚書資與戢相似頃選職方昔小輕不容頓加常侍聖旨每以蟬冕不宜過多臣與王儉既已左珥若)
(復加戢則八座便有丨丨若帖驍游亦為不少乃以戢為吏部尚書加驍騎將軍按南史戢傳作三蟬)
三獸(唐書禮樂志狩田之禮有司斂大綏以從乃驅獸出師前初一驅過有司整飭弓矢以前再驅過有)
(司奉進弓矢三驅過皇帝乃從翕左而射之每驅必丨丨以上傳燈錄同在佛所聞說一味之法然所證有)
(淺深辟兔馬象丨丨渡河兔渡則浮馬渡及半象徹底截流李邕大雲寺碑惟丨丨之渡河庶一子之來學)
三鹿(魏志張既傳注成公英降太祖太祖以為軍師從行出獵有丨丨走至前公命英射之三發三中皆)
(應弦而倒禱金史張仲軻傳為中京留守嘗大獵于北地圍未合曰我若有大位百步之内當獲丨丨若止)
(為公相獲一而已于是不及百步連獲丨丨)
三犀(杜甫石犀行嗟爾丨丨不經濟缺訛只與長川逝蘇軾虔州八境圖詩丨丨竊鄙秦太守八詠聊)
(同沈隱侯)
三牛(宋書禮志見二牛下憂易林丨丨五䍧重明作福使我有得疾入官獄在心腹又丨丨生狗以)
(戌為母荆夷上侵姬伯出走介明一統志丨丨城在鳳陽府舊府城有丨石丨蓋郡淮濠多水災牛土畜故)
(以厭之)
三牯(陸龜蒙祝牛宫詞四牸丨丨中一去乳天霜降寒納此室處)
三犢(宋史五行志景德元年魏城縣民閻明彭州濛陽縣民郭琮牛生丨丨歐陽修菱溪石詩愛之遠)
(途向幽谷曳以丨丨載兩輪汲蘇軾和子由木山引水詩去國尚能丨丨載泉何愛一夫忙)
三牲(詩采菽采菽箋菽大豆也采之者采其葉以為藿丨丨牛羊豕芼以藿禮記祭統丨丨之俎八簋)
(之寔美物備矣也又禮器大饗其王事與丨丨魚腊四海九州之美味籩豆之薦四時之和氣周禮禮七)
(牢注丨丨備為一牢丨公羊己卯烝傳注禮天子諸侯卿大夫牛羊豕凡丨曰大牢天子元士諸侯之卿大)
(夫羊豕凡二牲曰少牢諸侯之士特豕者又公狩于郎傳三曰充君之庖注已有丨丨必田狩孝子之意以)
(為己之所養不如天地自然之牲逸豫肥美禽獸多則傷五榖因習兵事又不空設故因以捕禽獸所以共承)
(宗廟示不忘武備又因以為田除害七楚語先王之祀也以一純二精丨丨四時五色六律事八種九祭十)
(日十二辰以致之書史記封禪書於是作鄜畤用丨丨郊祭白帝焉宋禮志晉武帝太始三年詔太學及)
(魯國四時備丨丨以祀孔子事列子周穆王時西極之國有化人來穆王敬之若神之若君推路寢以居之)
(引丨丨以進之選女樂以娛之不孔叢子夫錦績紛華所服不過温體丨丨太牢所食過充腹小學紺珠)
(丨丨夏牲尚黑殷白牡周騂剛銘又丨丨夏牲用元殷牲用白周牲用騂摯虞竈屋大孝養志厥此養形)
(事親以敬美過丨丨測梁簡文帝唱導文聰明正直丨丨之祀未虧隂陽不六根之滯猶染曹植靈芝篇)
(刻木當嚴親朝夕致丨丨棄孟浩然送莫甥兼諸昆弟從韓司馬入西軍詩坐丨丨養行觀八陣形)
三犧(左傳為六畜五牲丨丨以奉五味好又介葛盧來以其未見公故復來朝禮之加燕禮也介葛盧)
(聞牛鳴曰是生丨丨皆用之矣其音云問之而信徐班固東都賦於是薦丨丨效五牲禮神祇懷百靈晉)
(卿春秋經傳類對賦季孫樹於六檟葛盧辨於丨丨)
三牷(謝超宗齊明堂引牲樂歌神鑒孔昭嘉足丨丨)
三牢(史記秦本紀初為鄜畤用丨丨)
三馬(詩疏見一轅下而左傳桓公三年曲沃武公逐翼侯于汾隰驂絓止疏正義曰說文云驂駕丨丨)
(也兩服為主以漸參之兩旁二馬遂名驂丈後漢書光武紀注王莽連率韓博上言有奇士長一大十圍自)
(謂巨無霸出於蓬萊東南五城西北昭如海濱軺車不能載丨丨不能勝晉書宣帝紀魏武嘗夢丨丨同食)
(一槽甚惡焉因謂太子丕曰司馬懿非人臣也必預汝家事太子素與帝善每相全佑故免宋書樂志君馬)
(黃臣馬蒼丨丨同逐臣馬良野元史憲宗紀諸王馳驛許乘丨丨遠行亦不過四老記聞東坡丨丨贊振)
(鬛長鳴萬馬皆瘖此皆記不傳之妙學文者能涵泳此等語自然有入處圖繪寶鑑李早工畫人物甚佳樹)
(石不稱明昌間人張翰林翥題其丨丨圖云金源六葉全盛年明昌政似宣和前寶書玉軸充内府時以李早)
(方龍眠帝李嶠奉和聖製幸韋嗣立山莊應制詩萬騎千官擁車八龍丨丨訪仙家又北史孫靈暉傳馬)
(子結者其先扶風人世仕凉土魏太和中入洛父祖俱清官子結及兄子廉子尚三人皆涉文學陽休之牧西)
(兖子廉子尚子結與諸朝士各有贈詩陽總為一篇酬答詩云丨丨皆白眉者也又禮記投壺見一馬下)
三驪(易林丨丨負衡南取芝香秋蘭芬馥盈滿匣匱利我少姜)
三駟(宋史吳璘傳高宗嘗問勝敵之術璘曰弱者出戰強者繼之高宗曰此孫臏丨丨之法一敗而二勝)
(也)
三駿(丁鶴年題唐申王丨丨圖詩丨丨英英出渥洼太平芻束飽天家)
三騅(阮籍獮猴賦夸父獨鹿祓其豪青馬丨丨棄其羣)
三騶(南史謝幾卿傳嘗預樂遊苑宴不得醉而還因詣道邊酒壚停車褰幔與車前丨丨對飲)
三駒(宋史兵志時熙河路蘭湟牧馬司又請兼募願養牝馬者每收丨丨以其二歸官一充賞詔行之)
(易林新作初陵踰陷難登丨丨推車跌損傷頤)
三驢(宋史食貨志見一驢下)
三羊(易林兩羝丨丨俱之我鄉留連多難損其食糧又又丨丨羣走雉兔驚駭非所畏懼自令勞苦)
(丨丨上山東至平康黃龍服箱南至魯陽完其珮嚢執綏車中行人有慶)
三羝(易林丨丨上山俱至隂安遂到南陽完其芝香兩崖相望未有枕牀)
三羖(易林丨丨五䍧相隨俱行迷人空澤經涉六駿為賊所傷)
三豕(家語卜商反衞見讀史志者云晉師伐秦丨丨渡河子夏曰非也己亥耳問之晉使果曰己亥耳于)
(是衞以子夏為聖禹新語聞野丈人謂之田父河上姹女謂之婦人堯漿糧龍肝牛膝謂之為肉掘井得人)
(言自土而出丨丨渡河云彘行水上凡斯之類不可勝言風俗通樂正后夔有一足之論晉師己亥渡河有)
(丨丨之文非夫大聖至明孰能原析之乎皪二老堂詩話見二犬下楊弘貞螢光照字賦既的於六身之)
(上復浸淫於丨丨之中綴孔平仲寄常父詩温尋簡策評丨丨點文章學受辛)
三豵(爾雅豕丨丨二師一特注過三以上犹謂之豵以自三以上更無名也)
三猪(宋史劉繼元傳淳化二年繼元疾遣中使護醫診視及卒遺奏以其子丨丨為託太宗惻然哀之)
三犬(易林丨丨俱走鬭於谷口白者不勝死於坂下)
三狗(魏略丁謐與何晏鄧颺同位曹爽敬之言無不從于時謗書謂臺中有丨丨二狗崖柴不可當一狗)
(馮默作疽囊丨丨謂何鄧丁也默者爽小字也其意言丨丨皆欲囓人而謐尤甚也易林丨丨逐兔於東門)
(路利以進取商人有得)
三狸(易林丨丨搏鼠路遏前後當此之時不能脫走)
三狐(易解九二田獲丨丨得黃矢貞吉本義卦凡四隂除六五君位餘三隂即丨丨之象也易林釋然)
(遠咎避患革害田獲丨丨以貝為寶君子所在安寧不殆)
三禽(太元經白黑菲菲丨丨一角同尾測曰丨丨一角無害心也)
三鳥(易林丨丨鴛鴦相隨俱行南到饒澤食魚與梁君子長樂見惡不傷又丨丨飛來自我逢時俱行)
(先至多得大利常嫏嬛記西王母有丨丨一曰青鍾二曰鶴三曰燕子令丨丨送書於漢武也錦帶書見)
(二難下羽徐陵天台山徐則法師碑來去丨丨賓遊二童然香上擊磬雲中劉向九歎丨丨飛以自南兮)
(覽其志而欲北願寄言于丨丨兮去飄疾而不可得翩張仲素穆天子宴瑶池賦蕩蕩五雲冒芝田而不散)
(翩丨丨拂珠樹以相隨室江淹詩願言寄丨丨離思非徒然劉峻始居山營詩將馭六龍輿行從丨丨食)
(時駱賓王代女道士王靈妃贈道士李榮詩雙章綽約遊陟丨丨聮翩報消息張說侍宴蘘荷亭應制詩)
(仙路迎丨丨雲衢駐兩龍張李白寄遠詩丨丨别王母銜書來見過皇甫冉祭公洞詩丨丨隨王母雙童)
(翊子先)
三䳒(漢書五行志丨丨注鳥子新生而哺者曰䳒)
三鴈(易林丨丨俱飛避暑就凉適與矰遇為繳所傷)
三雀(北史何稠傳齊時有河間劉龍者性強明有巧思齊後主令修丨丨臺稱旨因而歴職通顯易林)
(大頭明目載受嘉福丨丨飛來與禄相得丨泉志丨丨錢舊譜曰徑三分重十銖背面緣上皆作丨銜花相)
(面文曰五行大布背文有野草閒花之狀)
三烏(柳芳氏族論氏於志則丨丨五鹿)
三鵶(北史周太祖紀天統六年春東魏將侯景出丨丨將侵荆州帝遣開府李弼獨孤信各率騎出武關)
(景乃還壘又韋珍傳試守魯陽郡孝文復南伐路經珍郡加中將軍正太守珍從至清水帝曰朕頃戎車再)
(駕卿恒翼務中軍今日之舉亦欲引卿同行但丨丨險要非卿無以守也因敕還明一統志丨丨路在南陽)
(府城北七十里分二路東北帶西而行者謂之丨丨路中有石山鯉魚山拓禽山即行人來往趨西洛之便路)
(也石川為第一鴉路口分水嶺第二鴉路口今在汝州界者第丨丨路口也韓翃送襄垣王君歸南陽别墅)
(詩雙兔坡東千室吏丨丨水上一歸人六黃庭堅征南詩頗聞師出丨丨路盡是分屯郡良)
三梟(易林野鳥山鵲來集六博丨丨四散主人勝客)
三雞(易林丨丨啄粟十雛從食飢鳶卒擊亡其兩叔)
三蛟(搜神後記長沙有人忘其姓名家住江邊有女子渚次澣衣覺身中有異遂妊身生三物皆如鮧魚)
(女以己所生甚憐異之養經三月遂大乃是蛟子各有字大者為當洪次者為破阻小者為撲岸天暴雨水丨)
(丨一時俱去遂失所在)
三鱣(明一統志丨丨堂在河南府閿鄉縣西二里一名校書堂漢楊震隱居教授有雀銜丨丨魚集堂前)
(時以為三公之象堂因以名府梁簡文帝司徒始興忠武王誄見二鹿下杜甫䕫詠懷詩勅厨唯一味求)
(飽或丨丨五楊載詩丨丨來上客馬會羣公)
三鼇(王逢奉題執禮和台平章丹山隱玉峰石詩地縮丨丨島天長九虎關)
三魚(齊東野語吳子及暇日具大舟至北洋四顧無際風起浪湧舟掀簸如桔橰見丨丨皆長十餘丈浮)
(弄日光其一若大鮎狀其二狀尤異)
三龜(書金縢乃卜丨丨疏見一習下嘉宋史瀛國公紀德祐元年六月庚子昝萬壽以定及丨丨九頂)
(紫雲城降治明一統志丨丨山在嘉定州東其形似龜因名)
三蛇(宋史五行志行都柴垜橋旌忠廟丨丨出没庭廡大者盈尺方鱗金色首脊有金錢遇霽或變化數)
(百於蕉卉間廟徙而蛇孽亦絶我易林丨丨共室同類相得甘露時降生百榖)
三蟬(南史何戢傳見三貂下)
三蟲(詩五月斯螽動股疏此皆將寒之漸故丨丨應節而變後漢書華陀傳阿從陀求方可服食益於)
(人者陀授以漆葉青䴴散漆葉屑一斗青䴴十四兩以是為率言久服去丨丨利五臟輕體使人頭不白阿從)
(其言壽百餘歲士水經注魯陽縣有黃女湯可以熟米飯之愈百病道清身沐浴一日三飯多少自在四十)
(日後身中萬病愈丨丨死洞黃庭内景經遂至不饑丨丨正心意常和致欣昌注神訣云上蟲白而青中蟲)
(白而黃下蟲白而黑人死則丨丨出為尸鬼各化為物與形為殃擊之衝破也其餘衆蟲皆隨尸而亡故學仙)
(者精謹備於五情之氣服食藥物以去三蠱華中黃真經丨丨未去子踐荆榛之田丨丨已亡自達胥之國)
(草柳宗元捕蛇者說永州之野産異蛇黑質而白章觸木盡死以齧人無禦之者然得而腊之以為餌可以)
(已大風攣踠瘻癘去死肌殺丨丨孫覿蘭溪津亭病起詩見二竪下)
三蠱(黃庭内景經注見上)
三蝬(郭璞江賦丨丨&KR1526;江)
三蛆(易林丨丨逐蠅䧟墮釡中灌沸淹殪與母長訣)
三蝨(五色線韓子曰丨丨在豕上相與語一蝨適之曰奚說一蝨曰爭肥磽者一蝨荅曰肥豕不度臘相)
(與聚食其瘦者人乃不殺也)
三雛(易林丨丨相逐蠅墜釡中灌沸潦殪與母長決)
三雌(易林老馬為病病雞不雛丨丨獨宿利在山北)
三翮(史記楚世家今子將欲吞丨丨六翼以高世主非貪而何注索隱曰翮亦作䰛丨丨六翼亦謂九鼎)
(也空足曰翮六翼即六耳翼近耳旁事具小爾雅蒼水經注魏上谷郡人王次仲少有異志年及弱冠變頡)
(舊文為今隸書秦始皇時官務煩多以次仲所易文簡便於事要奇而召之三徵而輒不至次仲履真懷道窮)
(數術之美始皇怒其不恭令檻車送之次仲首發於邁化為大烏出在車外翻飛而去落丨丨於斯山故其峰)
(巒有大翮小翮之名矣丨方回前參政浙西徐子方得代送别詩重名丨鼎古韻九成韶)
三翅(郭璞&KR2112;&KR1872;鳥贊&KR2112;&KR1872;六足丨丨並翬)
三翼(晉書張協傳爾乃浮丨丨戲中沚潛鰓駭驚翰起沈絲結飛矰理挂歸翮於赤霄之表出華鱗於紫)
(潭之裏元易林丨丨飛來字我逢時俱行先至多得大利又吏百官志千戸所丨丨千戸三員百戸九員)
(彈壓三員迅又小學紺珠丨丨大翼中翼小翼元謝靈運撰征賦丨丨以魚麗襄兩服以鴈逝梁帝别)
(荆州吏民詩日華丨丨舸風轉七星遊船張正見賦得江湖汎别舟詩千里潯陽岸丨丨木蘭虞世基奉)
(和幸江都應詔詩七萃縈長薄丨丨亘通川侯駱賓王晚泊江鎮詩四運移隂律丨丨泛陽)
三蹄(急就篇豹狐距虚豺犀兕注犀黑色似水牛而豬頭大鼻痺脚脚有丨丨其頂額及鼻凡有三角亦)
(有一角者善食棘㓨下楊侃皇畿賦見一角)
三卵(唐書劉悟傳郭誼者兖州人兄岌事悟為牙將常樂滏山秀峻曰我死必葬此望氣者言其地當三)
(世為都頭異姓河北謂都頭異姓至貴稱也然窆過二丈不利誼以岌假刺史穿三丈得石蛇并丨丨工破之)
(皆流血至是誼及岌三子同誅)
三圭(屈原大招丨丨重侯聽類神只注丨丨謂公侯伯也公執桓圭侯執信圭伯執躬圭故言丨丨也)
三金(沈約為臨川王九日侍太子宴詩丨丨廣設六羽高陳李嶠寶劒篇吳山開越溪涸丨丨合冶成)
(寶鍔)
三錢(史記越世家莊生入見楚王言某星宿某此則害於楚楚王素信莊生曰今為奈何莊生曰獨以德)
(為可以除之楚王曰生休矣寡人將行之乃使使者封丨丨之府楚貴人驚告朱公長男曰王且赦曰何以也)
(曰每王且赦常封丨丨之府注虞夏商周金幣三等或赤或白或黃黃為上幣銅錢為下幣王且赦常封丨丨)
(之府者錢幣至重慮人或逆知有赦盜竊之所以封錢府備盗竊也三輔決錄安陵清者有項仲山飲馬渭)
(水每投丨丨年賓退錄唐太宗時米斗丨丨後世以為美談天監四米斛三十錢唐元和六年天下米斗有)
(直二錢者慶齊東野語賈師憲生辰陸景師甘州云滿清平世界秋成看看斗米丨丨論從來活國論功第)
(一無過豐年丨丨以投渭)(任昉答陸倕知己賦不一飯以忘過每吳均詠懷詩見二頃下駱賓王海曲)
(書情詩江濤讓雙璧渭水擲丨丨識許目卿浙中飢甚六月一雨頗慰詩貞觀丨丨誰復擁衣數起望台階)
(帖李俊民跋魯直詩見一幅下)
三珠(唐書王助傳初勔勮勃皆著才名故杜易簡稱丨丨樹博物志丨丨樹生赤水之上郭璞丨丨)
(樹贊丨丨所生赤水之際列盧思道遼陽山寺願文峰羅羣玉鷲頭之狀非美樹丨丨雞足之形可陋江)
(總永陽王齋後山亭銘開榮九畹結秀丨丨事庾闡揚都賦林蔚八桂之叢色燿丨丨之華吳淑類賦見)
(丨丨於赤水植五柞於漢宫澐吳均採藥大布山詩丨丨始結荄綘葉凌朱臺褚詠柰詩誰謂重丨丨終)
(焉競八桂丨挂瑶草)(程俱古釣臺歌投竿百轄何足道直拂丨又五代史劉延朗傳有瞽者張濛自言事)
(太白山神神魏崔浩也其言吉凶無不中暠素信之嘗引濛見帝聞其語聲驚曰此非人臣也暠使濛問於神)
(神傳語曰丨丨併一珠驢馬没人驅歲中甲庚午中興戊己土暠不曉其義使問濛濛曰神言如此我能傳之)
(不能解也帝即以濛為館驛廵官符元史兵志萬戸千戸百戸分上中下萬戸佩金虎符鐵為伏虎形首為)
(明珠而有丨丨二珠一珠之别千戸金符百戸銀符察又庾信傷心賦見二龍下又薩都拉送管十班監)
(除廣西宣慰使詩見一日下)
三鐵(宋史王繼勲傳繼勲有武勇在軍陣常用鐵鞭鐵槊鐵撾軍中目為王丨丨)
三爵(詩丨丨不識矧敢多又非禮記玉藻見一爵下紀左傳臣侍君宴過丨丨禮也北史齊高祖)
(少能劇飲自當大任不過丨丨布唐書歸崇敬傳學生謁師贄用腵脩一束酒一壺衫一裁色如師所服師)
(出中門延入與坐割脩斟酒丨丨止乃發篋出經摳衣前請師為說經大略易林區脫康居慕仁入朝湛露)
(之歡丨丨畢恩曹小學紺珠丨丨獻酬酢朱又丨丨介爵酢爵僎爵植大魏篇樂飲過丨丨顔暴己形)
(珍白居易題周皓大夫新亭詩置醴寧丨丨加籩過八又三輔黃圖上林苑中有丨丨觀沈約登臺望)
(秋月詩照曜丨丨臺徘徊九華殿秋薛奇童楚宫詩月懸丨丨觀霜度萬門)
三椀(盧仝謝孟諫議寄新茶詩丨丨搜枯腸唯有文字五千卷蘇軾汲江煎茶詩枯腸未易禁丨丨坐)
(聽荒城長短更月元好問醉後走筆詩建茶丨丨冰雪香離騷九歌日光耶律楚材西域從王君玉乞茶)
(詩破夢一杯非易得搜腸丨丨不能賖)
三盞(宋史樂志皇帝舉酒第丨丨紫芝新白居易東南行見一杯下余靖和伯恭自造茶詩見一槍)
(下詩元好問遣興見一篇下)
三觴(司空曙和耿拾遺元日觀早朝詩壽酒丨丨退簫韶九奏停)
三甌(耶律楚材西域從王君玉乞茶詩盧仝七椀詩難得諗老丨丨夢亦賖)
三桮(杯杯皆同漢書朱博傳博為人廉儉不好酒色游宴自微賤至富貴食不重味案上不過丨丨賈)
(至對酒曲一酌千愁散丨丨萬事空酌李白俠客行丨丨吐然諾五嶽倒為輕又月下獨詩丨丨通大道)
(一斗合自然龍又送羽林陶將軍詩萬里横戈探虎穴丨丨拔劒舞泉杜甫飲中八仙歌張旭丨丨草聖)
(傳脫帽露頂王公前揮毫落紙如雲煙歸韓愈感春詩見一生下白居易平泉路晚歸詩夜不到應閑事)
(熱飲丨丨即是家五又醉封詩筒寄微之詩展眉只仰丨丨後代面惟憑字中元稹遣春詩丨丨面上熱)
(萬事心中去丨歐陽詹九日廣陵登高詩簪萸泛菊俯平阡飲過丨却惘然張渾七老會詩詩聮六韻猶)
(應易酒飲丨丨未覺難廣陸龜蒙酒鄉詩丨丨聞古樂伯雅逢遺裔蘇軾發州詩見一枕下又惠守詹)
(君見和復次韻詩丨丨卯困忘家事萬戸春濃感國恩陸游戲作野興詩小酌丨丨足安居一席寬戴復)
(古豫章巨浸呈陳幼度提幹詩一飯共君烹瓠葉丨丨無處看荷花金章宗命翰林待制朱瀾侍夜宴詩見)
(一曲下靜耶律楚材過武川贈僕散令人詩閑眠白晝丨丨醉對青松一曲琴倪瓚懷歸詩見一榻下)
三握(梁元帝上忠臣傳表丨丨再吐夙奉紫庭之慈春詩秋禮早蒙丹扆之訓韓愈上宰相書愈聞周)
(公之為輔相其急於見賢也方一食三吐其哺方一沐丨丨其髮)
三俎(禮記玉藻又朝服以食特牲丨丨祭肺注丨丨豕魚腊小學紺珠丨丨羊豕魚腊膚)
三豆(禮記鄉飲酒義六十者丨丨七十者四豆八十者五豆九十者六豆所以明養老也疏六十者丨丨)
(至九十者六豆者以其每十年加一豆非正禮故不得為籩豆偶也又宋書五行志晉武帝咸寧二年八月)
(中原安平上黨秦郡霜害丨丨)
三雅(隱窟雜志閬州有丨丨池古有濬此池者得三銅器狀如酒杯各有三篆曰伯雅仲雅季雅梁昭)
(明太子七契酒則蒼梧九醖中山千日取譬湛露擬之飴蜜百味交馳丨丨間出何遜七召丨丨陳席百味)
(開印方張華輕薄篇丨丨來何遲耳熱眼中花公庾肩吾詩除五欲累長辭丨丨巵于志寧宴羣于宅)
(詩俱裁七步詠同傾丨丨杯函劉禹錫和汴州令狐相公詩酒每傾丨丨書能發百唐彦謙漢代詩飲酒)
(闡丨丨投壺賽百嬌興周必大答江西美詩飲隨人量陳丨丨入詩情談四娘)
三匙(白居易早服雲母散詩見一椀下)
三壺(拾遺記東方朔作赤玉甕銘曰寶雲生於露壇祥風起於月館望丨丨如盈尺視八鴻如縈帶)
三釡(莊子曾子再仕而心再化曰吾及親仕丨丨而心樂後仕三千鍾不洎吾心悲弟子問於仲尼曰若)
(參者可謂無所縣其罪乎曰既已縣矣夫無所縣者可以有哀乎彼視丨丨三千鍾如觀雀蚊虻相過於前也)
(風楊維楨憂釋賦饑饉降喪兮艱我水菽丨丨需養兮搖庭木楊萬里待次臨漳上章丐祠詩更須丨丨)
(戀未放兩眉開又陸游野饋詩此生不復營丨丨一飽何曾羡八珍對食作詩少壯已辜丨丨養飄零敢)
(道一袍單國陳基喜王季野府判南歸詩恩承閩榮丨丨心切灤都望六飛)
三鼎(儀禮士昏禮期初昏陳丨丨于寢門外東方北面北上疏陳丨丨于寢門外東方北面北上者謂在)
(乎寢門外也言東方北面是禮之正但數鼎故云北面北上則此及少牢皆是也又士虞禮陳丨丨于門外)
(之右北面北上設扃鼏疏扃鼏雖在丨丨之下總言其實陳一鼎訖即設之孟子前以丨丨而後以五鼎與)
(國齊書武帝紀婚禮下達人倫攸始周官設媒氏之職風興及時之詠四爵内陳義不期侈丨丨外列事豈)
(存奢有水經注睢陽城北五六里便是漢太尉橋元墓冢東廟即孟德親酹處冢列數碑光和元年主記掾)
(李友字仲遼作碑文碑隂有右鼎文建寧三年拜司空又有中鼎文建寧四年拜司徒又有左鼎文光和元年拜太)
(尉鼎銘文曰故臣門人相與述公之行咨度體則文德銘於丨丨武功勒於征鉞書於碑隂以昭光懿魏文帝與)
(鍾繇五熟釡書昔有黃丨丨周之九寶咸以一體使調一味豈若斯釡五味時芳小學紺珠丨丨黃帝作寶鼎三)
(象天地人珪又明一統志丨丨嶺在潯州府城東三十里又孔稚為王敬則讓司空表中亞丨丨外齊四嶽)
三臠(何遜七召丨丨甘口七葅愜目)
三餼(太元經一日丨丨祇牛之兆肥不利注祀不可瀆一日丨丨言其數也)
三臡(周禮醢人王舉則共醢六十罋以五齊七醢七菹丨丨實之注丨丨麋鹿麇臡也)
三餔(列子東方有人焉曰爰旌目將有適也而餓於道孤父之盗曰丘見而下壺餐以餔之爰旌目丨丨)
(而後能視)
三酒(禮記禮運澄酒在下疏澄酒在下者澄謂沈齊也酒謂丨丨事酒昔酒清酒之等稍卑之故陳在堂)
(下也又周禮酒正辨丨丨之物堂小學紺珠丨丨醙黍清丨丨醴酒在室醍酒在澄酒在下歐陽詹)
(明水賦首丨丨而上獻掩五齊以先行功陳羽明水賦其名也合五行之德其用也冠丨丨之楊汝士薦)
(冰詩色靜澄丨丨光寒肅兩楹表鄭谷丞相孟夏祗薦南郊詩奏歌丨丨備敬百神柔)
三䥖(晉書輿服志九嬪及公主夫人五䥖世婦丨丨)
三翟(詩綠兮衣兮箋諸侯夫人祭服之下鞠衣為上展衣次之禒衣次之疏内司服掌王后之六服褘衣)
(褕翟闕翟鞠衣展衣褖衣素紗注云后從王祭先王則服褘衣祀先公則服褕翟祭羣小祀則服闕翟后以丨)
(丨為祭服夫人於其國衣服與王后同亦丨丨為祭服内司服又云辨外内命婦之服鞠衣展衣褖衣素紗注)
(云内命婦之服鞠衣九嬪也展衣世婦也褖衣女御也鄭以經稱命婦之服王之三夫人與諸侯夫人名同則)
(不在命婦之中矣故注云三夫人其闕翟以下乎自九嬪以下三等故為此次也南史梁武帝紀後宫職司)
(貴妃以下六宫褘褕丨丨之外皆衣不曳地)
三服(詩其之展也箋后妃六服之次展衣宜白疏言宜者無明文周禮之注差之以為然也内司服掌王)
(后之六服褘衣褕翟闕翟鞠衣展衣褖衣鄭司農云展衣白鞠衣黃褖衣黑元謂鞠衣黃桑服也色如麴塵象)
(桑葉始生褖者實褖衣也男子之褖衣黑則是亦黑也六服備於此矣以下推次其色則闕翟赤䄖翟青褘衣)
(元是鄭以天地四方之色差次六服之文以男子之褖衣黑知婦人之褖衣亦黑褖衣上有展衣鄭司農云展)
(衣白上又有鞠衣以色如麴塵故取名焉是鞠衣黃也丨丨之色以見矣是從下依行運逆而為次惟三翟之)
(色不明故云以下推次其色闕翟赤褕翟青褘衣元注漢書元帝紀罷角抵上林宫館希御幸者齊丨丨官)
(齊國舊有丨丨之官春秋冠幘為首服紈素為冬服輕綃為夏服凡三又貢禹傳故齊時丨丨官輸物不過)
(十笥方今齊丨丨官作工各數千人一歲費數鉅萬注丨丨官主作天子之服在齊地又左傳今晉甸侯也)
(疏正義曰周公斥大九州廣土萬里制為九服邦畿方千里其外每五百里謂之一服侯甸男采衞要六服為)
(中國夷鎮蕃丨丨為夷狄書又小學紺珠丨丨韓雲卿文辭李陽冰篆韓擇木八分)
三衣(觀佛三昧海經爾時世尊於閻浮提執持丨丨告敕阿難難陀羅睺羅等五百比丘足步大地始舉)
(足時地六種動下足之時地生寶宫丨法苑珠林衣中有四一糞除衣二毳衣三納衣四丨劉禹錫送元)
(簡上人適越詩更入天台石橋去垂珠璀璨拂丨丨不張希復詠宣律和尚袈裟詩共覆丨丨中夜寒披時)
(鎮尼師壇遊賈島送去華法師詩見一鉢下無可上人邊詩一鉢與丨丨經行遠近隨)(姚合送薛能送)
(同儒大德歸柏梯寺詩京塵濯後丨丨潔山舍禪初萬象安張翥送絶宗繼講師住大雄寺詩大展丨丨古)
(道場真人高拱殿中央)
三襚(左傳齊侯伐晉夷儀敝無存先登求自門出死於霤下齊侯謂夷儀人曰得敝無存以五家免乃得)
(其尸公丨丨之與之犀軒與直蓋而先歸坐引者以師哭之親推之三)
三組(漢書楊僕傳懷銀黃垂丨丨夸鄉里注僕為主爵都尉又為樓船將軍并將梁侯三印故丨丨也)
(杜牧謝周相公啓楊僕丨丨垂腰蘇秦六印在手經邦聖駕臨雍賦樹崇牙之丨丨奏鈞樂之六莖)(陳余)
(靖送劉學士知衡州詩晝垂丨丨鄉枌過春擁雙旌嶽寺游陸游薄醉遣懷詩帶索忘丨丨羹藜抵八珍)
三綬(後漢書朱浮傳匹夫媵母尚能致命一餐豈有身帶丨丨職典大邦而不顧恩義生心外叛者乎注)
(彭寵為漁陽太守建忠侯大將軍故帶丨丨人又班勇傳延光二年復以勇為西域長史將兵五百明年勇)
(至樓蘭以鄯善歸附特加丨丨)
三縑(唐書皇甫湜傳裴度辟為判官度修福先寺將立碑求文於白居易湜怒曰近捨湜而遠取居易請)
(從此辭度謝之湜即請斗酒飲酣援筆立就度贈以車馬繒綵甚厚湜大怒曰自吾為顧况集序未嘗許人今)
(碑字三千字丨丨何遇我薄邪度笑曰不羇之才也從而酬之平曾留别薛僕射詩誠知兩軸非珠玉深愧)
(丨丨䘏旅途一唐庚初到惠州詩見喙下)
三帛(書舜典見二生下華宋書樂志五玉既獻丨丨是薦爾公爾侯鳴玉殿小學紺珠丨丨高陽氏)
(之後用赤繒高辛氏之後用黑繒其餘用白繒)
三幡(文選注丨丨色一也空二也觀三也)
三結(楞伽經佛告大慧有三種須陀洹陀洹果産别云何為三謂下中上下者極七有生中者三五有生)
(而般湼槃上者即彼生而般湼般此三種有丨丨下中上雲笈七籖胞上部有四結一結在泥丸中二結在)
(口中丨丨在頰中四結在目中)
三牀(楊載題康里氏家譜詩排衙開萬弩納笏過丨丨)
三席(禮記文王世子疏見一丈下)
三燭(漢書武帝紀朕躬祭土地地祇見光集於靈壇一夜丨丨王融上北伐圖疏集丨丨於蘭席聆萬)
(歲之禎聲疑梁元帝詠池中燭影詩映水丨丨翻池類九微)
三鑑(唐書魏徵傳徵薨帝後臨朝歎曰以銅為鑑可正衣冠以古為鑑可知興替以人為鑑可明得失朕)
(常寶此丨丨今魏徵逝一鑑亡矣夏荀子君子有丨丨世人鏡鑑前惟順人惟賢鏡惟明商之衰不鑒於禹)
(湯也周秦之弊不鑒於民下也側弁垢顔不鑒於明鏡也張舜民謝賜資治通鑑表遠追丨丨坐振四經顧)
(一介之靡遺與羣賢而樂共)
三榜(唐書王世充傳世充自為太尉尚書令加黃門印綠綟綬以尚書省為府置官屬乃設丨丨於府外)
(其一求文學堪濟世務者其一武幹絶衆摧鋒陷陣者其一能治冤抑不申者太平廣記崔紹得熱疾冥司)
(判官引紹到一瓦廊下廊下又有樓滿壁悉是金榜銀榜備列人間貴人姓名將相二色名列金榜將相以下)
(悉列銀榜更有長鐵榜列州縣府僚姓名所見丨丨之人悉是在世人郡閣雅言裴皥官至禮部尚書放丨)
(丨四人拜相桑惟輸竇正固張礪馬裔孫清泰二年馬裔孫知貢舉纔放榜謝恩引諸生詣座主宅謁拜裴公)
(以詩示云官途最重是文衡天與愚夫著盛名三主禮闈年八十門生門下見門生未開宴裔孫登庸殷文)
(圭行朝早春侍師門宴西溪詩丨丨生徒逾七十豈期龍坂納非才)
三旌(唐書李渤傳詔以右拾遺召渤上書謝昔屠羊說有言位丨丨禄萬鍾知貴於屠羊然不可使吾君)
(妄施彼賤賈也猶能忘己愛君臣雖欲盗榮以濟所欲得無愧屠羊乎不拜莊子王謂司馬子綦曰屠羊居)
(處早賤而陳義甚高子其為我延之以丨丨之位六陸游笥中偶得去年二月都下數詩詩浮世正如投簙)
(野人何意慕丨丨一又存養堂詩丨丨五鼎俱忘想致工夫在存養)
三蓋(後漢書輿服志耕車有丨丨注桓譚謂揚雄曰君之為黃門郎居殿中數見輿輦玉蚤華芝及鳳凰)
(丨丨之屬皆元黃五色飾以金玉翠羽珠絡錦繡茵席者也)
三車(謝靈運緣覺聲聞合贊肇元丨丨翻乘一道納楊炯盂蘭盆賦上可以荐完符於七廟下可以羣)
(動於丨丨外有丨丨)(宋之問游韶州廣界寺詩莫愁歸路遠門岑參詩門外不須催五馬林中且聽演丨)
(丨杜李白僧伽歌真僧法號號僧伽有時與我論丨丨甫酬高使君詩雙樹容聽法丨丨肯載書白居)
(易郡齋暇日憶廬山草堂兼寄二林僧社詩丨丨猶夕會五馬已晨裝李紳廙禪師草廬持經詩指喻丨丨)
(覺開迷五隂纏)
三轂(曹鄴讀李斯傳詩一車致丨丨本圖行地速)
三軌(周禮萬夫有川川上有路注路容丨丨座法華經丨丨弘經著如來衣修寂滅忍坐如來修中空)
(入如來室是無緣慈)
三輪(汲冢周書見一弓下多又守護國界主陁羅尼經願諸衆生速證阿耨羅三藐三菩提如是廻向)
(時不見能廻向心不取所向之境不著所廻善根丨丨清淨顧况從江西至彭蠡入浙西淮南界道中寄齊)
(相公詩見二諦下馳慧淨雜言東睇女巒留二迹西鹿苑去丨丨)
三舟(元史世祖紀已已日本來互市風壊丨丨惟一舟達慶元路又河渠志見二舟下全唐詩話陶)
(峴彭澤之孫也開元末家崑山泛游江湖自制丨丨與孟彦深孟雲卿焦遂共載吳越之士號為水仙)
三篙(温庭筠池塘七夕詩見一夕下要劉宰北固山望揚州懷古詩試乘綠漲丨丨水見朱簾十里樓)
三鐘(左傳鄭伯始朝于楚楚子賜之金既而悔之與之盟曰無以鑄兵故以鑄丨丨陳書姚察傳所著)
(漢書訓纂三十卷說林十卷西聘玉璽建康丨丨等記各一卷悉窮該博并文集二十卷並行於世徐晉卿)
(春秋經傳類對賦見一鼔下人和凝宫詞丨丨五鼔祥煙斂日照仙捧露盤)
三虡(元史禮樂志祀前一日宿縣於庭中東方西方設十二鎛鐘各依辰位編鐘處其左編磬處其右每)
(辰丨丨謂之一肆)
三鼜(周禮大司樂凡軍之夜丨丨皆鼓之守鼜亦如之注一夜丨擊備守丨也又掌固見三廵下)
三絃(唐書驃傳有雲頭琵琶一面飾虺皮四面有牙釘以雲為首軫上有花象品字丨丨覆手皆飾虺皮)
(刻捍撥為舞崑崙狀而彩飾之許宋史樂志見一絃下元史禮樂志十六年太常用政所舉大樂令苗蘭)
(詣東平指授工人造琴十張一絃丨丨五絃七絃九絃各二孟郊清虚真人詩逍遥丨丨際萬流無暫停)
三印(漢書楊僕傳注見三組下以唐書党項傳武宗以侍御史為使招定分丨丨邠寧延屬崔彦曾鹽)
(夏長澤屬李鄠靈武麟勝屬鄭賀皆緋衣銀魚而功不克宋史輿服志大中祥符五年七月帝覽河西節度)
(使知許州石普奏狀用許州觀察使印以問宰臣王旦對曰節度州有丨丨節度印隨本使使缺則納有司觀)
(察印則州長吏用之州印晝則付錄事掌用暮則納於長吏李洞東州高僕射詩丨丨鎖開霜滿地四門關)
(定月當空)
三鈕(晉書元帝紀大興三年春正月慕容廆奉送玉璽丨丨又慕容廆傳於其營獲皇帝玉璽丨丨遣)
(長史裴嶷送於建鄴下宋史輿服志見二鈕)
三梁(後漢書輿服志進賢冠古緇布冠也文儒者之服也前高七寸後高三寸長八寸公侯丨丨中二千)
(石以下至博士兩梁自博士以下至小史私學弟子皆一梁宗室劉氏亦兩梁冠示加服也晉書輿服志三)
(公及封郡公縣公郡侯縣侯鄉亭侯則冠丨丨給宋書禮志皇太子金璽龜紐纁朱綬四采赤黃縹紺五時)
(朝服遠游冠亦有丨丨進賢冠佩瑜玉字雲笈七籖思上部八景神童閉眼存腦神名覺元子道都形長一)
(寸一分著白錦之衣頭戴丨丨寶冠為于伊躬進賢冠賦五梁丨丨表尊卑之序七寸八寸前後之程皮)
(日休以紗巾寄魯望詩周家新樣替丨丨裹髮偏宜白面郎又李賀竹詩見一節下又李商隱孔雀詩此)
(去丨丨遠今來萬里攜)
三準(宋史樂志見一暉下)
三籌(南史陳武帝紀公丨丨既畫八陣斯張裁舉靈鉟亦抽金僕)
三竿(齊書天文志永明五年十一月丁亥日出高丨丨朱色赤黃日暈虹抱珥直背歲華紀麗花非一)
(種日上丨丨海庾信小園賦一寸二寸之魚丨丨兩竿之竹吳萊東洲磐陀石上觀日賦光已通於一躍)
(兮影奚候於丨丨江頭蜀客駐蘭橈)(劉禹錫竹枝詞日出丨丨春霧消蘇軾過海得子由書詩見一葉下)
(風又題潭州徐氏春暉亭詩曈曈曉日上丨丨客向東競倚闌又溪隂堂詩酒醒門外丨丨日卧看溪南)
(十畝隂丨范浚歲暮喜晴詩風掃斷雲齊萬弩日融殘雪上丨陸游病退詩美睡丨丨日安禪半篆香)
(史肅河上詩堤外丨丨日河邊八尺泥山馮延登元日隆安道中詩見一席下張養浩登泰詩萬古齊州)
(煙九點五更滄海日丨丨)
三局(宋史藝文志丨丨天關論一卷食又元史百官志宣徽院秩正三品掌供玉食尚尚藥尚醖丨丨)
(皆隸焉)
三劒(列子吾有丨丨惟子所擇願莊子臣有丨丨唯王所用請先言而後試王曰聞丨丨曰有天子劒)
(有諸侯劒有庶人劒丨越絶書楚王見丨丨精神大悅風胡子問之曰此丨何物所象其名為何風胡子對)
(曰一曰龍淵二曰泰阿三曰工布漢小學紺珠丨丨含光逐影宵練又丨丨楚龍淵蜀文濟南椎成又)
(丨丨飛景流采華鋌)
三刀(晉書王濬傳濬夜夢懸丨丨於卧屋梁上須臾又益一刀濬驚覺意甚惡之主簿李毅再拜賀曰丨)
(丨為州字又益一者明府其臨益州乎及賊張弘殺益州刺史皇甫晏果遷濬為益州刺史又慕容德載記)
(有謠曰大風蓬勃揚塵埃八井丨丨卒起來四海鼎沸中山頹惟有德人據三臺於是德之羣臣議以慕容詳)
(僭號中山魏師盛於冀州未審寶之存亡因勸德即尊號德不從王孝友豐水賦或廉問於兩驂或通夢於)
(丨丨萬盧綸送從舅成都縣丞廣歸蜀詩古郡丨丨夜春橋里心武元衡酬李尚書詩丨丨君入夢九折)
(我回輈州楊巨源句見一箭下州柳宗元和周二十二丈酬柳侍郎衡江夜泊得韶書詩夢喜丨丨近書)
(嫌五載違題元稹酬樂天早春閑遊西湖詩見一葦下李德裕劒門詩想是丨丨夢森然在目前姚合)
(裴大夫見過詩解下佩刀無所惜新聞天子付丨丨洞李商隱街西池館詩太守丨丨夢將軍一箭歌李)
(西蜀與崔先生話東洛舊遊詩王屋峭難名丨丨夢四更李咸用贈友弟詩螢燄燒心雪眼勞未逢佳夢見)
(丨丨詠蘇軾送吕昌朝知嘉州詩不羡丨丨夢蜀都聊將八寄東吳柳貫送張明德使君赴南恩州詩見)
(一障下)
三戟(唐書張儉傳儉兄弟三人門皆立戟時號丨丨張家又崔琳傳琳與弟太子詹事珪光禄卿瑶俱)
(列棨戟世號丨丨崔家進小學紺珠唐李峴峘嶧門列丨丨陸游放慵詩愧門丨丨歸無畝一鍾)
三刃(方言丨丨枝南楚宛郢謂之匽戟其柄自關而西謂之柲或謂之殳)
三革(宋書樂志漢初建國家匡九州蠻荆震服五刃丨丨休安不忘備武樂修宴我賓師敬用御天永樂)
(無憂而尸子武王已戰之後丨丨不累五刃不砥犀荀子反定丨丨偃五兵小學紺珠丨丨甲胄盾兕)
(牛甲又丨丨犀甲七屬兕六屬合甲五屬)
三箭(唐書薛仁貴傳見三矢下下宋史選舉志見一箭下金史選舉志見一石蘇軾次韻王晉卿)
(奉詔押高麗燕射詩見一葦下耶律楚材寄景賢詩見一言下)
三矢(左傳子越將攻王王以三王之子為質焉弗受師于漳澨秋七月戊戌楚子與若敖氏戰于臯滸伯)
(棼射王汰輈及鼔跗著于丁寧又射汰輈以貫笠轂師懼退王使廵師曰吾先君文王克息獲丨丨焉伯棼竊)
(其二盡於是矣戰唐書薛仁貴傳時九姓衆十餘萬令驍騎數十來挑仁貴發丨丨輒殺三人於是虜氣懾)
(皆降仁貴慮為後患悉坑之轉討磧北餘衆禽偽葉獲兄弟三人以歸軍中歌曰將軍三箭定天山壯士長歌)
(入漢關宗五代史伶官傳序世言晉王之將終也以丨丨賜莊而告之曰梁吾仇也燕王吾所立契丹與吾)
(約為兄弟而皆背晉以歸梁此三者吾遺恨也與爾丨丨爾其無忘乃父之志莊宗受而藏之於廟其後用兵)
(則遣從事以一少牢告廟請其矢盛以錦囊負而前驅及凱旋而納之徐晉卿春秋經傳類對賦狐毛設其)
(二旆文王獲其丨丨)
三垸(周禮考工記冶氏為殺矢刃長寸圍寸鋌十之重丨丨)
三棒(張保嗣戲示諸妓詩綠羅裙上標丨丨紅粉腮邊淚兩行)
三钁(宋史王旭傳見一鎌下)
三皂(周禮校人丨丨為繫繫一馭夫)
三玉(白虎通天子之純玉尺有二寸公侯九寸四玉一石也伯子男俱丨丨二石也又輟耕錄漳州龍)
(溪縣澳里人陳端才之妻蔡氏丨丨後至元間本處寇起掠其里里媪集里中婦女同舟避難寇追及丨丨亟)
(以水漬衣寇視丨丨有姿色欲先汙之丨丨紿曰衣濕更求衣間寇取衣投水死)
三璧(蘇軾夢僧出二鏡求詩與作月下合丨丨日月跳明珠)
三幣(小學紺珠丨丨珠玉為上幣黃金為中幣刀布為下幣)
三旒(宋史輿服志見二旒下)
三斿(宋史輿服志成周上公九命車旗以九為節故建常九斿侯伯七命車旗以七為節故建常七斿子)
(男五命車旗以五為節故建常五斿其卿六命其大夫四命車旗亦各視其命之數則卿之建旃當用六斿大)
(夫建物當用四斿至於丨丨則上士所建也)
三輅(齊書輿服志太尉左長史王儉議宜用金輅九旒時乘黃無副借用五輅大朝臨軒權列丨丨)
三盆(禮記祭義歲既單矣世婦卒蠶奉繭以示于君遂獻繭于夫人夫人曰此所以為君服與遂副褘而)
(授之因少牢以禮之古之獻繭者其率用此與及良日夫人繅丨丨手遂布于三宫夫人世婦之吉者使繅遂)
(朱綠之元黃之以為黼黻文章服既成君服以祀先王先公敬之至也注丨丨手者三淹也疏丨丨手者猶三)
(淹也每淹以手振出其緒故云丨丨手繭楊撝繭館賦繅所獻之毫芒手丨丨而奚足劉聞館賦后翼翼)
(以祇承兮曰丨丨之有常)
三針(本草見二針下)
三獲(周禮射人見三侯下)
三容(周禮射人見三侯下)
三乏(周禮車僕大射共丨丨注王之大射必張三侯每侯之後必有一乏使持旌告獲者藉以自蔽也)
(張衡東京賦制五正設丨丨)
三轅(金史輿服志明遠車制如屋銳頂重簷勾欄頂上有金四角垂鐸上層四面垂簾下層周以花板丨)
(丨)
三軸(王逸機賦丨丨列布上法台星兩驥齊首儼若將征)
三仗(唐書韓全誨張彦忠傳天子入全忠軍全忠泥首素服待罪客省傳呼徹丨丨有詔釋全忠罪使朝)
(服見)
三旃(麻九疇和伯玉食蒿醬韻詩正如謝丨丨甘心作羊屠)
三襜(宋史儀衞志肩擎輦官四十八人幞頭緋羅單衫金塗海捷腰帶紫羅表夾丨丨緋羅看帶)
三幢(宋書劉懷慎傳世祖分麾下以為丨丨道隆與中兵參軍王謙之馬文恭各領其一)
三觶(傅與礪郊祀賦丨丨迭進八音不淆)
三巵(全唐詩話杜牧為御史分務洛陽時李司徒愿罷鎮閒居聲妓豪侈洛中名士咸謁之李高會朝客)
(以杜持憲不敢邀致杜遣座客達意願預斯會李不得已邀之杜獨坐南向瞪目注視引滿丨丨問李云聞有)
(紫雲者孰是李指之杜凝睇良久曰名不虚得宜以見惠李俯而笑諸妓亦回首破顔)
三扇(歴代名畫記論見三紙下)
三鉦(元史天文志一人當門内常以手指其刻數下四隅鐘鼔鉦鐃各一人一刻鳴鐘二刻鼔丨丨四鐃)
(初正皆如是其機發隱於櫃中以水激之)
三籠(吳融蕭縣道中詩戍火丨丨滯晩程枯桑繫馬上寒城)
三篚(元史何實傳丁酉太宗數召入見實貢金幣紋綺丨丨)
三梭(明一統志松江府土産丨丨布)
三冠(易林一衣丨丨冠無所絆衣服不成為身災患)
三弁(小學紺珠丨丨韋弁皮弁冠弁)
三硯(黃庭堅再獲一硯自和詩丨丨聮翩買劵成絶勝玉杵聘雲英)
三笙(儀禮丨丨一和而成聲注三人吹笙一人吹和爾雅云笙小者謂之和疏案爾雅云大笙謂之巢巢)
(高大又云小者謂之和注云和小笙是也)
三鋒(雲笈七籖東王父者青陽之元氣也衣五色珠衣冠丨丨之冠上有太清雲曜五色治於東方在蓬)
(萊山)
三箔(齊民要術蠶初生以毛掃調火令冷熱得所比至在眠常須丨丨中箔上安蠶上下空置)
三桅(同文算指問大船丨丨六槳小船一桅八槳今望見桅五十七槳二百零四其大小船各幾艘法先)
(求大船置六槳為首率五十七桅為次率大小共二艘為三率二三相乘以減總槳餘以首率除之得大船十)
(五數除大桅十五餘四十二桅屬小船三除之得數)
三緡(元史河渠志有司以故事歲治隄防凡一百三十有三所役兵民多者萬餘人少者千人其下猶數)
(百人役凡七十日不及七十日雖事治不得休息不役者日出丨丨為庸錢由是富者屈於貲貧者屈於力上)
(下交病會其費歲不下七萬緡)
三髽(陸游詩丨丨初得牧牛童兩扇新成釣舸篷)
三符(論衡韓用申不害行其丨丨兵不侵境)
三笴(儀禮鄉射禮弟子相工如初入降自西階阼階下之東南堂前丨丨西面北上坐)
三篋(漢書張安世傳上行幸河東嘗亡書丨丨詔問莫能知惟安世識之具記其事後購求得書以相校)
(無所遺失丨隋書崔廓傳足下博聞強記鉤深致遠視漢臣之丨似涉蒙山對梁相之五車若吞雲夢梁)
(元帝蕭琛墓誌學類五行書倅丨丨殫楊炯百泉縣李令君碑雄才壯思首九奏而和八音見洽聞披五車)
(而接丨丨五唐太宗聖教序見一乘下啓李商隱奏狀丨丨能知車盡究羅隱投王大夫丨丨亡羊幸)
(無偏略一枝仙桂嘗欲覬覦詩李端送耿拾遺湋使江南括圖書詩漢使收丨丨周採百篇范成大除夜)
(書懷詩昨夢書丨丨平生酒一杯無元好問過三鄉懷辛敬之詩筆端有口傳丨丨石上禾養伯齡又定)
(齋兄寫真詩朱黃筆底丨丨白黑胸中兩碁楊載贈郭集賢詩記憶踰丨丨吟哦過百篇)
三犁(齊民要術崔寔政論曰武帝以趙過為搜粟都尉教民耕殖其法丨丨共一牛一人將之下種挽耬)
(皆取備焉日種一頃至今三輔猶賴其利)
三衾(馮道句朝披四襖專藏手夜覆丨丨怕露頭淒范成大枕上詩一枕經春似宿酲丨丨投曉尚清)
三烽(南史竟陵王誕傳見二烽下良北史長孫晟傳見二烽下唐書郇王禕傳叔不恤士損糧以漁)
(利下皆怨仁杲知之陽言食盡去遣高墌人詭降叔良遣驃騎劉感受之未至城丨丨發仁杲兵自南原譟而)
(還大戰百里細川感為賊執)
三采(綵同禮記圭公九寸侯伯七寸子男五寸博三寸厚半寸剡上左右各寸半玉也藻丨丨六等周)
(禮春官典瑞掌玉瑞玉器之藏公執桓圭侯執信圭伯執躬圭繅皆丨丨三就子執榖璧男執蒲璧繅皆二采)
(再就注丨丨朱白蒼二采朱綠也之又夏官弁師諸侯之繅斿九就瑉玉丨丨其餘如王事繅斿皆就玉瑱)
(玉笄千漢書輿服志諸國貴人相國皆綠綬丨丨九卿中二石二千石青綬丨丨千石六百石黑綬丨丨)
(後漢書輿服志諸國貴人相國皆綠綬丨丨綠紫紺講宋書禮志以肅冕丨丨繅朱衣裳乘革路征伐不賓)
(武校獵采齊書輿服志太子朱綬諸王纁朱綬皆赤黃縹紺四六妃同相國綠綟綬丨丨綠紫紺宋史輿)
(服志見二采下采小學紺珠地理丨丨家邑大夫之采地小都卿之地大都公之采地王子弟所食邑)
三色(詩充耳以素乎而箋我視君子則以素為充耳謂所以懸瑱者或名為紞織之人君五色臣則丨丨)
(而已此言素者自所先見而云戴周禮考工記角長二尺有五寸丨丨不失理謂之牛牛注丨丨本白中青)
(末豐天宋書禮志易通卦驗曰王者必改正朔易服色以應地三氣丨丨宋史輿服志大綬織以六采青)
(黃黑白縹綠下垂青絲網上有結垂玉環三小綬制如大綬惟丨丨又食貨志餘路即用新敕釐為丨丨舊)
(有戸等已嘗受差者曾有戰鬭勞效應留者願雇人代己者立此丨丨所冀新舊相兼漸習禦捕又職官志)
(紹興元年改稱行在皇城司掌皇城宫殿門給丨丨牌號稽驗出入韓詩外傳齊桓公獨以管仲謀伐莒而)
(國人知之桓公謂管仲曰寡人獨為仲父言而國人知之何也管仲曰意若國中有聖人乎今東郭牙安在桓)
(公顧曰在此管仲曰子有言乎東郭牙曰然管仲曰子何以知之曰臣聞君子有丨丨是以知之管仲曰何謂)
(丨丨曰歡忻愛說鐘鼔之色也愁悴哀憂衰絰之色也猛厲充實兵革之色也是以知之酉陽雜俎衡山石)
(柟花有紫碧白丨丨花大如牡丹亦有無花者白雲笈七籖吐出一氣為黑色名之尸氣次吐二氣為色名)
(之故氣次吐三氣為蒼色名之死氣凡此丨丨合吐六氣也傅元李賦河沂黃建房陵縹清一樹丨丨異味)
(殊名甘梁元帝賦丨丨黃千戸朱橘)
三素(黃庭内景經四氣所合列宿分紫煙上下丨丨雲注丨丨者紫素白素黃素也又見一整下雲)
(笈七籖太上大道君次乘六景之輿駕丨丨綠雲攝靈微中帝名秉巨文俱東南行詣具謂邪渠初默天見玉)
(清始元虚皇太霄君受合暉晨命隱符童又若能存雌一於夙夜誦洞章以萬遍者則太微小負五圖於帝)
(側綘宫真人承五符於胎尊合變於丨丨之氣得形於晨燈之光則人無哭兆終身不亡又立春清明日北)
(望有紫綠白雲為三元君丨丨雲也仙路迢遥煙幾重女衣清淨雲丨丨)(鮑溶蕭史圖歌李商隱和韓錄)
(事送宫人入道詩九枝燈下朝金殿丨丨雲中侍玉樓徐鉉步虚詞整服乘丨丨旋綱躡九星顧瑛新安)
(梅和張師夔詩山僧分得維摩供丨丨雲中别有春熊孺登日暮天無雲詩但見收丨丨何能測上元)
三白(聞見錄寇忠愍為執政尚少上嘗語人曰寇準好宰相但太少耳忠愍乃服何首烏而食丨丨鬚髮)
(遂變於是拜相兆廖道南瑞應河清賦序顧兹一陽之時豫占丨丨之蘇軾喜雪詩行當見丨丨拜舞讙)
(萬歲無又章錢二君見和復次韻詩來牟有信迎丨丨薝蔔香散六花楊萬里上元前大雪即晴詩臘前)
(丨丨已竒絶年後六花仍作團雪陸游種麥詩嘉平得丨丨吾飽豈無期陳與義春詩連夜抛回丨丨瑞)
(及時驚動五辛盤丨功在迎年九秋)(范成大雪復大作詩釀成送臘丨又五代史張筠傳筠弟籛當筠為)
(京兆尹時以為牙内指揮使丨丨渠營田制直使又宋史仁宗紀景祐三年二月丁卯修陜西丨丨渠葉)
(清臣傳知永興軍浚丨丨渠溉田踰六千頃白又守護國界主陀羅尼經食丨丨食所謂乳酪及粳米)
三綠(輟耕錄采繪法柳黃用粉入丨丨標并少藤黃合湖水褐用粉入丨丨合秋茶褐用土黃入丨丨槐)
(花合藍青用三青入高丨丨合葡萄褐用粉入丨丨紫花合)
三青(輟耕錄見二青下)
三飲(宋史禮志壻至本第下馬以俟帝姬至降車贊者引壻揖之以入及寢門又揖導之升階入室盥洗)
(掌事者布對位又揖帝姬皆即坐受醆丨丨俱興再拜贊者徹酒蘇頲奉和聖製途次舊居應制詩帳傾丨)
(丨處閑整六飛餘)
三食(周禮掌客見三饗下食禮記禮器天子一食諸侯再大夫三注一食再丨丨謂告飽也戰國策)
(管燕曰士何其易得而難用也田需對曰士丨丨不得饜而君鵝鶩有餘食下宫糅羅紈曳綺縠而士不得以)
(為緣且財者君之所輕死者士之所重君不肯以所輕與士而責士以所重事君非士易得而難用也)
三飯(禮記曲禮丨丨主人延客食胾然後辯殽疏丨丨主人延客食胾者丨丨謂三食也禮食三餐而告)
(飽須勸乃更食丨丨竟而主人乃道客食胾也章論語丨丨繚適蔡四飯缺適秦注包曰丨丨四飯樂名)
(齊書禮志婚禮實篚以四爵加以合巹既崇尚質之理又象牉合之義故丨丨卒食再酳用巹先儒以禮成好)
(合事終於三然後用巹合皇宋史禮志皇帝服通天冠絳紗袍御福寧殿尚宫引后出次諸殿庭之東西向)
(立尚儀跪奏外辦請皇帝降坐禮迎尚宫前引詣庭中之西東面揖皇后以入導升西階入室各就榻前立尚)
(食跪奏具皇帝揖皇后皆坐尚食進饌食丨丨尚食進酒受爵飲尚食以饌從再飲如初三飲合巹如再飲尚)
(儀跪奏禮畢俱興飯小學紺珠王者平旦食晝食晡食暮食凡四諸侯丨丨卿大夫再飯)
三醴(禮記内則飲重醴稻醴清糟黍醴清糟粱醴清糟正義稻黍粱丨丨各有清糟以清糟相配重設故)
(云重配)
三酳(儀禮士昏禮卒爵皆拜贊答拜又爵再酳如初無從丨丨用巹亦如之)
三漿(沈佺期嵩山石淙侍宴應制詩仙人六膳調神鼎玉女丨丨捧帝壺)
三餅(水經注王歆始興記曰林水源裏有石室室前盤石上行羅十甕中悉是餅銀採伐遇之不得取取)
(必迷悶晉太元初民封驅之家僕密竊丨丨歸發看有大蛇螫之而死)
三珍(玉食批蓮花鴨簽蠒兒羹丨丨膾南炒繕)
三□(徐顯卿皇極殿賦省丨丨之昭戒顧虚器而持盈苟一木之内蠱將大厦而頹傾)
三紙(顔氏家訓鄴下諺云博士買驢書劵丨丨未有驢字歴代名畫記論裝背褾軸凡圖畫本是首尾)
(完全著名之物不在輒議割截改移之限若要錯綜次第或丨丨五紙三扇五扇又上中下等相揉雜本亡銓)
(次者必宜與好處為首下者次之中者最後)
三筴(魯語海鳥曰爰居止于魯東門之外三日臧文仲使國人祭之展禽曰今海鳥至己不知而祀之以)
(為國典難以為仁且智矣今兹海其有災乎夫廣川之鳥獸恒知而避其災也是歲也海多大風冬煖文仲聞)
(柳下季之言曰信吾過也季子之言不可不法也使書以為丨丨注筴簡書也丨丨三卿卿一通謂司馬司徒)
(司空)
三筆(南史劉孝儀傳孝儀幼孤與諸兄相勖以學並工屬文孝綽嘗曰丨丨六詩三即孝儀六即孝威也)
三盧(晉書慕容垂載記初寶在長安與韓黃李根等因讌樗蒱寶危坐整容誓之曰世之樗蒱有神豈虚)
(也哉若富貴可期頻得丨丨於是三擲盡盧寶拜而受賜故云五木之神)
三經(漢書五行志聖人重之著於丨丨注謂易詩春秋宋史仁宗紀天聖四年九月庚申詔禮部貢院)
(諸科通丨丨者薦擢之問又選舉志增設明經試法凡明兩經或丨丨五經各大義十條兩經通八丨丨通)
(六五經通五為合格兼以論語孝經策時務三條出身與進士等而罷說書舉又林之竒傳會朝廷欲令學)
(者參用王安石丨丨義之說之竒上言王氏丨丨率為新法地晉人以王何清談之罪深於桀紂本朝靖禍亂)
(考其端倪王氏實負王何之責在孔孟書正所謂邪說詖行淫辭之不可訓者小學紺珠丨丨書詩周禮)
(又素問是故三陽之離合也太陽為開陽明為闔少陽為樞丨丨不得相失也摶而勿浮命曰一陽又管子)
(凡將立事正彼天植風雨無違遠近高下各得其嗣丨丨既飭君乃有國又北史隋越王侗傳丨丨除解尋)
(復本職再徙邊裔仍即追還)
三詩(詩序故詩有六義焉疏比賦興元來不分則惟有風雅頌丨丨而已藝論云至周分為六詩者據周)
(禮六詩之文而言之耳非謂篇卷也雅宋史樂志朱熹曰傳曰大學始教宵雅肄三謂習小鹿鳴四牡皇皇)
(者華之丨丨也此皆君臣宴勞之詩始學者習之所以取其上下相和趙元答裕之詩見一話下)
三禮(書舜典帝曰咨四岳有能典朕丨丨僉曰伯夷傳丨丨天地人之禮詩國風音義案馬融盧植鄭)
(元注丨丨並大題在下班固漢書陳壽三國志題亦然周禮大宗伯祀昊天上帝日月星辰司中司命飌師)
(雨師疏此祀天神之丨丨以尊卑先後為次也傳後漢書董鈞傳中興鄭重傳周官經後馬融作周官授鄭)
(元元作周官注元本習小戴禮後以古經校之取其義長者故為鄭氏學元又注小戴所傳禮記四十九篇通)
(為丨丨焉義晉書范隆傳著春秋三傳撰丨丨吉凶宗紀甚有條又荀顗傳顗明丨丨知朝廷大儀而無)
(質直之操惟阿意苟合於荀勗賈充之間世宋書雷次宗傳篤志好學尤明丨丨毛詩隠退不交務陳書)
(沈文阿傳博採先儒異同自為義疏治丨丨三傳察孝廉為梁臨川王國侍郎南史梁元帝紀武帝敕賀革)
(為帝府諮議使講丨丨丨又傅隆傳致仕歸老於家手不釋卷博學多通特精丨又傅昭傳父淡善丨丨)
(知名宋世好又范縝傳博通經術尤精丨丨專又王儉傳宋孝武文章天下悉以文采相尚莫以經為業)
(儉弱年便留意丨丨尤善春秋發言吐論造次必於儒教由是衣冠翕然並尚經學儒教於此大興唐書藝)
(文志鄭元丨丨目錄一卷元延明丨丨宗略二十卷夏侯伏朗丨丨圖十二卷聶崇禮丨丨圖集注二十卷歐)
(陽丙丨丨名義五卷魯有開丨丨通義五卷上宋史禮志宋太祖即位之明年因太常博士聶崇義重集丨)
(丨圖詔太子詹事尹拙集儒學之士詳定之儀小學紺珠丨丨天神地祇人鬼之禮又丨丨周禮禮禮記)
(正庾信華林園馬射賦序夷典秩宗見之丨丨夔為樂聞之九成韓愈送陳密序密來太學舉明經累年)
(不獲選是弗利於是科也今將易其業而丨丨是習注唐有丨卜科范仲淹六官賦典丨丨而稽古統六師)
(而安上籍駱賓王有懷京邑詩棘寺游丨丨蓬山簉八儒張寄陸渾趙明府詩新作陸渾山縣長早知丨)
(丨甲科名公王逢近故詩才高丨丨賦心折一泥丸寢又春秋隱三年夏君氏卒不赴于諸侯不反哭于)
(不祔于姑故不曰薨不稱夫人故不言葬疏丨丨皆闕經異常辭左傳納幣疏正義曰按士之昏禮納采問)
(名同一日行事納采者納其采擇之禮主人既諾賓即問名將歸卜其吉凶也卜而得吉又遣使納吉如納采)
(之禮納吉之後方使納徵徵成也使使納幣以成昏禮也此納幣以前已有丨丨須再度遣使一月之内不容)
(三遣適齊蓋公為大子時已行昏禮疑在僖公之世已行納采納吉今續而成之又朝夕立于其朝又何饗)
(焉其飲酒也疏禮諸侯相為賓主國待之有享食燕丨丨享為大子家以公雖居鄆以齊為主此年再如齊數)
(相見不為賓客故勸其用宴禮為飲酒耳)
三易(周禮太卜掌丨丨之灋一曰連山二曰歸藏三曰周易左傳卜徒父筮之吉注徒父秦之掌龜卜)
(者卜人而用筮不能通丨丨之占故據其所見雜占而言之魏文帝即位告天文卜之守龜兆有大横筮之)
(丨丨兆有革兆衰又左傳立敬歸之娣齊歸之子公子稠比及葬丨丨衰衽如故衰于是昭公十九年矣猶)
(有童心君子是以知其不能終也六又宣子之刑夷之蒐也晉國之亂制也注夷蒐在文年一蒐而丨丨中)
(軍帥賈季箕鄭之徒遂作亂故曰亂制丨蘇軾秋陽賦夜違濕而五遷畫燎衣而丨)
三筮(禮記凡卜筮日疏凡卜筮天子皆用三代蓍龜若丨丨並凶則止而不卜)
三揲(元包數義再除丨丨三掛三蓍計九千二百一十六為乾坤坎離四卦之數存地之太極也)
三掛(元包數義見上)
三蓍(元包數義見三揲下)
三摹(漢書揚雄傳潭思渾天參摹而四分之極於八十一旁則丨丨九据極之七百二十九贊亦自然之)
(道也用宋史章詧傳博通經學尤長易太元著發隠三篇明蓍索道之法知以數寓道之用丨丨九據始終)
(之變規太元經元生神象二神象二生規生丨丨三摹生九據)
三系(易林丨丨維弩無益於輔域弱不守郭君受討)
三墳(書序伏犧神農黃帝之書謂之丨丨言大道也是左傳左史倚相趨過王曰是良史也子善視之)
(能讀丨丨五典八索九丘典陳書何之元傳案三皇之簡為丨丨五帝之策為五此典義所由生也南史)
(袁昂傳徧歴丨丨備詳六典邈文心雕龍文字始炳炎皥遺事紀在丨丨而年世渺聲采靡追小學紺珠)
(丨丨山氣形登梁簡文帝元圃園講頌機乘八解道照丨丨孫楚樓賦譚丨丨而詠五典釋聖哲之所裁)
(沈東美和苑舍人宿直詩史為丨丨博郎因五字遷元稹大雲寺詩多生沈五藴宿習樂丨丨又圖繪)
(寶鑑見一派下王又水經注&KR0740;水又東逕京丘北世謂之京南對漢項陵&KR0740;水北對君子岸岸上有哀王子)
(憲王陵&KR0740;水又東逕白土北南即靖王子康王陵丨丨並列者諸葛亮梁甫吟里中有丨丨纍纍正相似)
三頌(詩序頌者美盛德之形容疏頌者美詩之名王者不陳詩魯人不得作風以其得用天子之禮故借)
(天子美詩之名改稱為頌非周頌之流也孔子以其同有頌名故取備丨丨耳小學紺珠丨丨周魯商)
三傳(詩鄭氏箋疏漢初為傳訓者皆與經别行丨丨之文不與經連宋書禮志丨丨雖同一春秋而發)
(端異趣案如三家異同之說義則戰爭之場辭亦劒戟之鋒於理不可得共博士宜各置一人以傳其學宋)
(史周堯卿傳見二致下高閣獨抱遺經究終始)(韓愈寄盧仝詩春秋丨丨束又平聲左傳州縣欒豹之邑)
(也及欒氏亡范宣子趙文子韓宣子皆欲之文子曰温吾縣也二宣子曰自郤稱以别丨丨矣晉之别縣不唯)
(州誰獲治之文子病之乃舍之林滋和主司王起詩見一變下)
三史(後漢書郡國志漢書地理志記天下郡縣本末及山川竒異風俗所由至矣今但錄中興以來郡縣)
(及春秋丨丨會同征伐地名以為郡國志以晉書劉耽傳明習詩禮丨丨北史劉延明傳延明丨丨文繁)
(著略記百三十篇八十四卷設唐書選舉志見一史下宋史選舉志初禮部貢舉進士九經五經開元禮)
(丨丨三禮三傳學究明經明法等科皆秋取解冬集禮部春考試合格及第者列名放榜於尚書省又張方)
(平傳少穎悟絶倫家貧無書從人假丨丨旬日即歸之曰吾已得其詳矣又李惟清傳開寶中以丨丨解褐)
(涪陵尉始金史選舉志正隆元年命以五經丨丨正文内出題定為三年一闢元史順帝紀詔修遼金宋)
(丨丨以中書右丞相托克托為都總裁官漢小學紺珠丨丨書詩春秋又丨丨司馬遷史記班固書范曄後)
(漢書好松窗雜記有王生者不記其名業丨丨博覽甚精性誇炫語甚容易每辨駁古昔多以臆斷有旁議)
(者必大折之軸歷代名畫記凡人間藏蓄必當有顧陸張吳著名卷方可言有圖畫若言有書籍豈可無九)
(經丨丨顧陸張吳為正經楊鄭董展為丨丨其諸雜迹為百家沈佺期餞唐郎中洛陽令詩見一臺下殷)
(文圭贈池州張太守詩綘幃夜坐窮丨丨紅旆春行到九華張昱輦下曲儒臣奉詔修丨丨丞相銜兼領總)
(裁游又崔沔奉和聖製同二相已下羣官樂園宴詩庶尹陪丨丨諸侯具萬方)
三書(吕覽見一列下計陸游閒步東邨詩洛陽二頃言良是光範丨丨本狂王惲望舍弟消息詩丨)
(丨曾未報一别謾相望十又宋史孫思恭傳擢第後即遭父喪不肯復從官二年間纔丨丨吏考為宛丘令)
三歷(宋史律歷志今觀木星新歷稍密紀元統元歷皆疏火星紀元歷全密統元新歷皆疏土星新歷稍)
(密紀元統元歷皆疏由是朝廷始知丨丨異同鄧又藝文志丨丨會同集十卷小學紺珠後魏丨丨平劉)
(洪楊偉)
三律(宋史律歷志初庶言太常樂高古樂五律比律成才下丨丨以為今所用黍非古所謂一稃二米黍)
(也尺比横黍所累者長一寸四分)
三體(易豫之時義大矣哉疏此歎卦也凡言不盡意者不可煩文具說且歎之以示情使後生思其餘藴)
(得意而忘言也然歎卦有丨丨一直歎時如大過之時大矣哉之例是也二歎時并用如險之時用大矣哉之)
(例是也三歎時并義豫之時義大矣哉之例是也此詩七月流火疏諸詩未有一篇之内備有風雅頌而篇)
(獨有丨丨者周召成王化之基未有雅頌成功故為風也鹿鳴陳燕勞羣臣之事文王陳祖考天命之美雖是)
(天子之政未得功成道治故為雅天下太平成功告神然後謂之為頌然則始為風中為雅成為頌言其自始)
(至成别故為丨丨周公陳豳公之教亦自始至成述其政教之始則為豳風述其政教之中則為豳雅述其政)
(教之成則為豳頌故今一篇之内備有風雅頌也傳春秋序發凡以言例疏正義曰自此至非例也辨說之)
(丨丨此一叚說舊發例也經後漢書儒林傳序熹平四年靈帝乃詔諸儒正定五刊於石碑為古文篆隸丨)
(丨書法以相參檢樹之學門使天下咸取則焉略齊書丘靈鞠等傳論今之文章作者雖衆總而為論有丨)
(丨文北史江式傳陳留邯鄲淳建三字石經於漢碑西其蔚煥丨丨復宣唐書柳公權傳其遷少師宣宗)
(召至御座前書紙三番作真行草丨丨竒袐賜以器幣且詔自書謝章無限真行又司馬承禎傳開元中再)
(被詔至都元宗詔於王屋山置壇室以居善篆隸帝命以丨丨寫老子刊正文句宋史句中正傳嘗以大小)
(篆八分丨丨書孝經摹石咸平三年表上之曰法書要錄鍾書有丨丨一曰銘石之書最妙者也二章程書)
(傳袐書教小學者也三曰行押書相聞者也三法皆世人所善小學紺珠丨丨古文秦篆漢隸又丨丨俗)
(通正之梁元帝上東宫古跡啓師宜八分之巧元常丨丨妙蘇頌歷者天地之大紀賦見二篇下)
三文(詩序節南山家父刺幽王也箋家父字周大夫也疏桓七年天王使家父來求車以字見經文與此)
(同故知此字亦是大夫也但古人以父為字或累世同之此家氏或父子同字父未必是一人也雲漢序云仍)
(叔箋引桓五年仍叔之子來聘瞻仰箋亦引隱七年天王使凡伯來聘此丨丨皆年月長遠並應别人故箋不)
(言是也于左傳隱公三年君氏卒聲子也不赴于諸侯不反哭寢不祔于姑故不曰薨不稱夫人故不言葬)
(疏夫人薨也小君也三者相將之物不可致詰蓋赴祔二禮果行一事則必具此丨丨二事並廢則丨丨皆去)
(耳)
三教(白虎通王者設丨丨者何承衰救弊欲民反正道也三正之有失故立丨丨以相指受夏人之王教)
(以忠其失野救野之失莫如敬殷人之王教以敬其失鬼救鬼之失莫如文周人之王教以文其失薄救薄之)
(失莫如忠之文中子程元曰丨丨何如子曰政惡多門久矣曰廢何如子曰非爾所及也真君建德之事適)
(足推波助瀾縱風止燎耳子讀洪範讜議曰丨丨于是乎可一矣小學紺珠丨丨儒道釋齊東野語理宗)
(朝有待詔馬遠畫丨丨圖黃面老子則跏趺中坐猶龍翁儼立於傍吾夫子乃作禮於前一日傳旨俾古心江)
(子遠作贊公即贊之曰釋氏趺坐老聃傍睨惟吾夫子絶倒在地遂大稱旨蘇頲奉和聖製過晉陽宫應制)
(詩下輦崇丨丨建碑當九門皎盧仝寄贈含曦上人詩化物自一心丨丨齊發起然禁中法會應制詩道)
(場丨丨會心地百王期)
三典(周禮大司寇掌建邦之丨丨以佐王刑邦國詰四方一曰刑新國用輕典二曰刑平國用中典三曰)
(刑亂國用重典丨宋書明帝紀夫愆有小大憲隨寬猛故五刑殊用丨異施而降辟次網便暨鉗撻求之法)
(科差品滋遠)
三昧(宋史李之儀傳之儀能為文尤工尺牘軾謂入刀筆丨丨水經注阿難從摩竭國向毗舍離欲般)
(泥洹天告阿闍世王王追至河上毗舍利諸離車聞阿難來亦復來迎俱到河上阿難思惟前則阿闍世王致)
(恨郤則棃居復怨即于中河入火光丨丨燒具兩般泥洹身二分分各在一岸觀佛丨丨海經今我釋迦牟)
(尼是我與賢劫諸菩薩會於過去旃檀窟佛所聞是諸佛色身變化觀佛丨丨海以是因緣功德力故超越九)
(百萬億阿僧祇劫生死之罪於此賢劫次第成佛歡寶如來丨丨經伅真陀羅王得明慧丨丨聞佛所說喜)
(踊躍則以天繒貢上佛承佛說阿闍世王經佛語舍利弗行求鉢來舍利弗即佛威神自以慧力入萬丨丨)
(過萬佛刹亦不見亦不得從丨丨還白佛求之不見不得佛言且捨佛復謂大目揵連行求索鉢則承佛威神)
(自蒙神足力入八千丨丨過八千佛刹無所見無所得則從丨丨還白佛求之不見不能得佛語須菩提行求)
(鉢來則入萬二千丨丨過萬二千佛刹亦不見亦不得即從丨丨還白佛求之不見不能得大樹緊那羅王)
(所問經偈詳徐進趣無傾動常習調心住丨丨馬翰林志學士每下直出門謂之小丨丨出銀臺門上謂之)
(大丨丨言去纏縛而暫解脫也筵師友談記東坡先生嘗謂某曰范淳夫講書為今經講官第一言簡而當)
(無一冗字無一長語義理明白而成文粲然乃得講書丨丨也梁元帝歸來寺碑九苑萌枯丨丨葉卷張)
(君祖丨丨經贊迹超十二燒戒由丨丨成底黃庭堅觀世音贊普陀巖下白花風月照海漩丨丨柳宗元)
(法華寺西亭夜飲詩祇樹夕陽亭共傾丨丨酒化白居易錢虢州以三堂絶句見寄詩遥知清淨中和祇用)
(金剛丨丨心丨蘇軾送南屏謙師詩道人曉出南屏山來試點茶丨手又贈僧思誼詩瀉湯舊得茶丨丨)
(覓句近窺詩一斑幅王庭珪題惠崇畫秋江鳬雁詩定自維摩丨丨裏半生絹開萬里周必大府中花會)
(詩碁色應同丨丨色牡丹何似九秋丹定范成大寄題西湖并送淨慈顯老詩老人蒲團丨丨坐看穿膝長)
(蘆芽歴陸游夜讀詩稾詩詩家丨丨忽見前屈賈在眼元歴真山民孤標上人留宿詩參透詩丨丨何須)
(契一乘生往還)(元好問巨然秋山詩筆端游戲丨丨物外平耶律楚材西域從王君玉乞茶詩湯響松風)
(丨丨手雪香雷震一槍芽小柳貫觀南安趙使君所藏書畫詩張顛草聖入丨丨楷妙合褚與虞又南史)
(齊宗室武陵王異傳母羅氏從高帝在淮隂以罪誅曄年四歲思慕不成人每慟吐血高帝敕武帝曰丨丨)
(至性如此恐不濟汝可與共住每抑割之丨丨曄小字也)
三妙(小學紺珠丨丨舌力筆)
三乘(宋書訶羅陀國傳表學徒遊集丨丨競進敷演正法雲布雨潤四海流通萬國交會齊書顧歡傳)
(無窮世界聖人代興或昭五典或布丨丨引妙法蓮華經佛以方便力示以丨丨教衆生處處著之令得出)
(部雲笈七籖丨丨之中乘各有十二部故合成三十六也明一統志丨丨寺在平樂府賀縣宋德祐中建)
(蕭子良與南郡太守劉景蕤書敦悅九部研味丨丨温子昇定國寺碑動丨丨之駕汎八解之流江總)
(修心賦折四辨之微言悟丨丨之妙理淨李嶠送沙門弘景道俊元奘還荆州應制詩丨丨歸域萬騎餞通)
(莊密劉禹錫深春詩四字香書印丨丨壁畫車不又送宗上人歸南山草堂寺詩自從七祖傳心印要丨)
(丨入便門得白居易病中看經贈諸道侣詩不如廻念丨丨樂便浮生百病空許渾贈閑師詩東林共許)
(丨丨學南國爭傳五字詩大法鼔天宫夜轉丨丨書)(崔珏道林寺詩香閣朝鳴杜荀鶴贈休禪和詩見二)
(雅下記安守範天台禪院聮句見一祖下者又馬乘之乘禮少儀乘貳車則式佐車則否貳車諸侯七乘)
(上大夫五乘下大夫丨丨為周禮校人凡頒良馬而養乘之乘馬一師四圉丨丨皂皂一趣馬三皂為繫繫)
(一馭夫六繫為廏廏一僕夫六廏成校校有左右駑馬三良馬之數麗馬一圉八麗一師八師一趣馬八趣馬)
(一馭夫臨荀子有丨丨之地者事二世啓蕭至忠奉和九日幸渭亭登高應制詩天蹕丨丨星輿六轡行)
(第又乘除之乘同文算指奇零倂母子法以三母四除得一十五子丨丨得四十五)
三因(楞嚴經汝但不隨分别世間業果衆生三種相續三緣斷故丨丨不生注三緣丨丨皆指淫殺盗)
(守護國界主陁羅尼經復次善男子如來知眼界色界眼識界當云何知有丨丨故謂知内空外空内外空故)
(如是徧知乃至知意界法界意識界内空外空内外空故)
三業(守護國界主陁羅尼經得此最勝陁羅尼見佛如蓮心不著丨丨恒隨智慧轉動寂無礙利衆生)
(維摩經注諸法之生本乎丨丨既無丨丨誰作諸佛論淨住子有滌除丨丨門按丨丨謂身口意也智度)
(問曰是三十二相丨丨之中何業種耶對曰是意業非身口業雲笈七籖漢末天師張道陵授正一盟威妙)
(經丨丨六通之訣重為三天法師正一真人梁梁武帝答菩提樹頌敕乃至手書極得丨丨之善簡文帝)
(六根懴文丨丨之過出自機關四大假成豈有真哉又沈約齊禪林寺尼淨秀行狀躬修丨丨夙夜匪懈)
(陳書文帝紀經綸丨丨縉紳民望忠臣孝子何世無才)
三趣(密嚴經或修丨丨法宰羊以祈禱得果還有退梵王何不悟三德果繫屬不堅如芭蕉惟以智解脫)
(得生密嚴土)
三摩(楞嚴經觀世音菩薩由聞思修入丨丨地虚又於其自住丨丨地中見與見緣並所想相如空華)
(本無所有注丨丨地即自性首楞正定也王良臣牧牛圖詩見一塵下)
三藐(般若波羅密多心經三世諸佛依般若波羅密多故得阿耨多羅丨丨三菩提注梵語丨丨三菩提)
(乃無上正等正覺謂無上真性也)
三諦(南史梁昭明太子傳太子素信三寶徧覽衆經乃於宫内别立慧義殿專為法集之所招引名僧自)
(立丨丨法義等金剛三昧經丨丨一謂菩提之道是平等諦非不平諦二謂大覺正智得諦非邪智得諦三)
(謂慧定無異行入諦非離行入諦以是丨丨而修佛道是人于是法無不得正覺指月錄是以丨丨一境法)
(身之理常清三智一心般若之明常照真梁昭明太子解二諦義所照之境既即無生無生是豈有丨丨)
三牒(唐書柳公綽傳時方討吳元濟詔發鄂岳卒五千隸安州刺史李聽公綽曰朝廷謂吾儒生不知兵)
(耶即請自行許之引兵度江抵安州聽以軍禮迎謁公綽謂曰公所以屬鞬負弩豈非兵事耶若褫戎容則兩)
(郡守耳何所統壹哉以公世將曉兵吾且欲署職以兵法從事聽曰唯命即以都知兵馬使中軍先鋒行營都)
(虞侯丨丨授之選兵六千屬焉皆又儒學傳序高宗尚吏事武后矜權變至諸王駙馬得領祭酒初孔穎達)
(等始署官發五經題與諸生酬問及是惟判祥瑞案丨丨即罷)
三圖(宋史樂志見一圖下名雲笈七籖天關丨丨者九天之上有關玉臺一天關一名天圖一名天開)
(是九天之生門關之樞機也)
三略(陳書武帝紀公坐揮丨丨遥制六竒義勇同心貔貅騁力雷奔電擊谷靜山空列郡無犬吠之驚叢)
(祠罷狐鳴之盗於北史劉延明傳注周易韓子人物志黃石公丨丨行世隋書虞世基傳九攻既決丨丨)
(已周鳴鐲振響風卷電收略宋史藝文志周易丨丨經三卷小學紺珠丨丨上中略下略謝靈運宋武)
(帝誄誨以丨丨惠以六韜奉虞世南出塞詩上將丨丨遠元戎九命尊張嘉貞和聖製送張說廵邊詩見)
(一平下丨蘇晉奉和聖製送張說廵邊詩祈父萬邦式英猷丨傳張說將赴朔方軍應制詩幼志傳丨丨)
(衰材謝六鈞巨高適信安王幕府詩軍勢持丨丨兵戎自九天楊源送裴中丞出使詩龍韜何必陳丨丨)
(虎旅由來肅萬方敵黃滔鄜畤李相公詩計吐六奇誰敢學窮丨丨不須論)
三題(宋史神宗紀熙寧三年三月己亥始策進士罷詩賦論丨丨又哲宗紀元祐八年三月庚子詔御)
(史舉人復試賦詩論丨丨守又元絳傳綘生而敏悟五歲能作詩九歲謁荆南太試以丨丨上諸朝貧不能)
(行化盧肇和主司王起詩嵩高降德為時生洪筆丨丨造名王禹偁謫居感事詩數刻愁晡矣丨丨亦勉)
(之)
三篇(書盤庚序盤庚五遷將治亳殷民咨胥怨作盤庚丨丨詩序南陔孝子相戒以養也白華孝子之)
(絜白也華黍時和歲豐宜黍稷也有其義而亡其辭箋此丨丨者鄉飲酒燕禮用焉曰笙入立於縣中奏南陔)
(白華華黍是也姒又周南召南譜疏序者以此二風皆是文王之化太所贊周南以桃夭至芣苢丨丨為后)
(妃所致漢廣以下其事差遠為文王之致召南以草蟲至行露四篇為夫人所致羔羊以下差遠為文王之致)
(注左傳武王克商作頌其三曰敷時繹思我徂惟求定其三丨丨也史記殷本紀帝太甲修德諸侯咸歸)
(殷百姓以寧伊尹嘉之廼作太甲訓丨丨褒帝太甲稱太宗晉書王坦之傳若夫莊生者望大庭而撫契仰)
(彌高於不足寄積想於丨丨恨我之懷未盡其言詭譎其義恢誕君子内應從我游方之外衆人固藉之以為)
(弊薄之資元宋史禮志大中祥符元年正月乙丑帝謂輔臣曰朕年十一月二十七日夜將半方就寢忽室)
(中光曜見神人星冠絳衣告曰來月三日宜於正殿建黃籙道場一月將降天書大中祥符丨丨朕竦然起對)
(已復無見命筆識之自十二月朔即齋戒於朝元殿建道場以佇神貺適皇城司奏左承天門屋南角有黃帛)
(曳䲭尾上帛長二丈許緘物如書卷纏以青縷三道封處有字隱隱蓋神人所謂天降之書也文桂發石渠)
(閣賦何申公之始見徒一語而弗詳彼仲舒丨丨之策庶幾傅說之告商李吉甫寄相公兼呈集賢院諸學)
(士詩贈言因傅說垂訓在丨丨出陸龜蒙頃自桐江得一釣車以襲美樂煙波之思因以為玩俄辱丨丨復)
(抒酬答詩數幅尚凝煙雨態丨丨能賦蕙蘭詞輕徐鉉亞元舍人不替深知猥貽佳作丨丨清絶不敢酬因)
(為長歌短韻丨丨皆麗絶小梅寄意情偏切)
三奏(禮記樂記疏見三成下軒馬融琴賦昔師曠丨丨而神物下降元鶴二八舞於庭何琴德之深哉)
(丨李益送諸暨王主簿之任詩别愁已萬緒離曲方丨武元衡單于曉角詩丨丨未終天便曉何人不起)
(望鄉愁合竇庠四皓驛聽琴詩城笳丨丨曉别鶴一聲遥姚送楊尚書祭西嶽詩樂清丨丨備詞直百神)
(聽青皮日休夜會問答詩霜中笛落梅一曲瑶華滴不知女是何人丨丨未終頭已白又宋史孝宗紀淳)
(熙十五年十一月甲辰詔百官輪對毋過丨丨當又李邴傳時御史中丞鄭瑴又抗疏言睿聖皇帝不改號)
(於是邴瑴為端明殿學士同簽書樞密院事邴與張守分草百官章奏丨丨三答及太后手詔與復辟赦文一)
(日而具)
三策(史記蘇秦傳今大王與秦則必弱韓魏與齊則齊必弱楚魏魏弱則割河外韓弱則效宜陽宜陽效)
(則上郡絶河外割則道不通楚弱則無援此丨丨者不可不熟計也晉書伏滔傳昔高祖之誅黥布也撮丨)
(丨之要馳赦過之書乘人主之威以除逆節之虜省宋史寧宗紀嘉定十一年五月丁亥詔侍從臺諫兩官)
(集議平戎和戎丨丨策荀子天子即位上卿進曰能除患則為福授天子一中卿進曰先事慮事先患慮患)
(授天子二策下卿進曰敬戒無怠授天子丨丨為白獺髓嘉定間廷臣有以和戰守丨丨為言者謂戰上策)
(守為中策和為下策是時胡榘侍郎專主和議會入朝時四明袁燮侍郎與胡公廷爭專主戰守議仍以笏擊)
(胡公額遂下侍從臺諫集議後袁君辭歸丨小學紺珠丨丨周得中策漢得下策秦無策又丨周得上策)
(秦得其中漢無策上又丨丨上策自治中策取魏下策浪戰又治河有中下丨丨陶翰出蕭關懷古詩)
(五軍計莫就丨丨議空全錢白居易代書詩萬言經濟略丨丨太平基蘇軾送蒙仲詩經緯尚餘丨丨典)
(刑留與諸孫宋楊載送完者都同知詩論事依丨丨藏書至五車元揚州即事詩六年襄郡守丨丨藎臣)
(謀致王惲題常仁卿運使西覲紀行詩丨丨條民便逾年節旄李祁次賀琴南韻詩漢廷無夢陳丨丨楚)
(水空懷賦九章媪富珠哩翀御宿行仲舒丨丨賤於車明日黃金賜山又漢書揚雄傳&KR2616;之以丨丨開之)
(以休咎絣之以象類播之以人事文之以五行擬之以道德仁義禮知)
三制(唐書馬燧傳遷河東節度留後進節度使太原承鮑防之敗兵力衰單燧募厮役得數千人悉補騎)
(士教之戰數月成精卒造鎧必短長丨丨稱士所衣以便進趨管子凡國有丨丨有制人者有為人之所制)
(者有不能制人人亦不能制者門又宋史鄭獬傳還判三班院神宗初召獬夕對内東命草吳奎知青州及)
(張方平趙抃參政事丨丨賜雙燭送歸舍人院外廷無知者遂拜翰林學士)
三記(玉海景德丨丨祥符七條)
三述(汲冢周書見六方下)
三力(隋衆經目錄丨丨經一卷)
三灑(易林丨丨負衡南取芷香秋蘭芬馥盈滿神匱利我仲季)
三聯(張說元武門侍射詩貫心精四返飲羽妙丨丨)
三斷(古諺百足之蟲丨丨不蹶)
三鬧(薛田詩九包綰就佳人髻丨丨裝成子弟韀按謂鬧裝帶也)
三旨(公羊傳疏見三科下明宋史王珪傳自執政至宰相凡十六年無所建率道䛕將順當時目為丨)
(丨相公以其上殿進呈云取聖旨上可否訖云領聖旨退諭禀事者云已得聖旨也)
三令(吳越春秋見二姬下陳孔叢子陳王問太師行軍之禮答曰戰日將帥列車甲卒伍於軍門之前)
(有司讀誥誓使周定丨丨五申牲張衡東京賦丨丨五申示戮斬)
三諫(禮記曲禮為人臣之禮不顯諫丨丨而不聽則逃之子之事親也丨丨而不聽則號泣而隨之史)
(記日者傳賢之行也直道以正諫丨丨不聽則退天宋史吳昌裔傳拜監察御史與徐清叟杜範三人皆下)
(正士四方想聞風采為至和丨丨詩以侈之謁王逸七諫序古者人臣丨丨不從退而待放竇常三閭廟)
(詩見一身下鉉皮日休遊毛公壇詩丨丨却歸來廻頭唾圭組徐貶官秦州出城作見一身下朱子詩)
(語聞丨丨切政有百年思)
三表(周禮見一表下賈漢書賈誼傳施五餌丨丨以係單于注師古曰誼書謂愛人之狀好人之技仁)
(道也信為大操常義也愛好有實已諾可期十死一生彼將必至此丨丨也又越絶書越王曰請問丨丨范)
(子曰水之勢勝金隂氣蓄積大盛水據金而死故金中有水如此者歲大敗八榖皆貴金之勢勝木陽氣蓄積)
(大盛金據木而死故木中有火如此者歲大美八榖皆賤金木水火更相勝此天之丨丨者也不可不察又)
(齊書謝脁傳遷尚書吏部郎脁上表三讓中書疑朓官未及讓以問祭酒沈約約曰宋元嘉中范曅讓吏部朱)
(修之讓黃門蔡興宗讓中書並丨丨詔答具事宛然近世小官不讓遂成恒俗恐此有乖讓意宋史真宗紀)
(咸平五年八月羣臣丨丨上尊號不允詩張籍贈孔尚書詩見一家下朱慶餘孔尚書致仕高人心易足)
(丨丨乞身閑)
三賦(江總一日成丨丨應令詩下筆成丨丨傳觴對九秋杜甫留贈集賢院崔于二學士詩見二公下)
(蘇又莫相疑行憶獻丨丨蓬萊宫自怪一日聲輝赫誕軾贈賈收秀才詩五噫處士太窮約丨丨先生多)
(誇十陸游題少陵畫圖像詩杜公四不成名袖裏空餘丨丨草)
三誌(宋書律志序劉向洪範始自春秋劉歆七略儒墨異部朱贑博采風謠尤為詳洽固並因仍以為丨)
(丨)
三諡(北史馮熙傳有司奏諡詔曰案諡法主善行德曰元柔尅有光曰懿昔貞惠兼美受丨丨之榮忠武)
(雙徽錫兩號之茂式準前訓宜契具贍既自少綢繆知之惟朕案行定名諡曰元懿)
三銘(水經注徐水西出廣昌縣東南大嶺下東流北轉逕東山下水西有御射碑徐水又北流西屈逕南)
(巖下水隂又有一碑徐水又隨山南轉逕東崖下水際又有一碑凡此丨丨皆翼對層巖巖鄣深高壁立霞峙)
三案(宋史蘇轍傳分修造案以為將作監三監皆隸工部則本部所專其餘無幾出納損益制在他司頃)
(者司馬光秉政知其為害嘗使本部收攬諸司利權當時所收不得其要至今丨丨猶為他司所擅深可惜也)
三謠(白居易丨丨序余廬山草堂中有朱藤杖一蟠木几一素屏風二時多杖藤而行隱几而坐掩屏而)
(卧宴息之暇筆研在前偶為丨丨各導其意亦猶座右陋室銘之類爾)
三言(左傳見三數下者戰國策靖郭君將城薛客多以諫靖郭君謂謁無為客通齊人有請者曰臣請)
(丨丨而已矣益一言臣請烹靖郭君因見之客趨而進曰海大魚因反走宋書樂志見二言下又序傳林)
(子雖在戎旅語不及軍事所著詩賦贊丨丨箴祭文樂府表牋書記白事啓事論老子一百二十首宋史蘇)
(軾傳時安石創行新法軾上書論其不便曰臣之所欲言者丨丨而已願陛下結人心厚風俗存綱紀吕覽)
(齊桓公即位三年丨丨而天下稱賢羣臣皆說去肉食之獸去食粟之鳥去絲罝之網滄浪詩話丨丨起於)
(晉夏侯湛父小學紺珠丨丨夫婦别子親君臣嚴)
三語(晉書阮瞻傳司徒王戎問曰聖人貴名教老莊明自然其旨同異瞻曰將毋同戎咨嗟良久即命辟)
(之時人謂之丨丨掾始宋史邵伯温傳趙鼎少從伯温游及當相乞行追錄贈祕閣修撰嘗表伯温之墓曰)
(以學行起元祐以名節居紹聖以言廢於崇寧世以此丨丨盡伯温出處云楊萬里通吳制置啓纔賦支離)
(十束之薪旋辟阮瞻丨丨之掾歐宋之問傷王祕書監詩學奥九流異機元丨丨同陽詹送潭州陸戸曹)
(之任詩丨丨又為掾大家聞屈聲秋段成式大同坊雲華寺詩見一音下陸龜蒙江南懷寄華陽山人詩)
(見一枰下付蘇軾次韻道潛留别詩異同更莫疑丨丨物我終當八還唐庚白小詩詞雄兩月讀理足丨)
(丨妙窟葉夢得贈宗室趙朝請詩未論理傾丨丨只鬭詩壇自一奇)
三論(陳書徐孝克傳後東游居於錢塘之佳義里與諸僧討論釋典遂通丨丨每日二時講旦講佛經晚)
(講禮傳道俗受業者數百人盡南史傅縡傳篤信佛教從興皇寺慧朗法師受丨丨通其學吕覽秦王立)
(帝宜陽令許綰誕魏王魏王將入秦魏敬謂王曰以河内孰與梁重王曰梁重又曰梁孰與身重王曰身重又)
(曰若使秦求河内則王將與之乎王曰弗與也魏敬曰河内丨丨之下也身丨丨之上也秦索其下而王弗聽)
(索其上而王聽之臣竊不取也王曰甚然乃輒輟行)
三說(禮記見一有下九宋史吕大防傳神宗以彗星求言大防陳丨丨宜曰治本曰綬末曰納言養民)
(教士重榖治本之宜三也治邊治兵緩末之宜二也廣受言之路寬侵官之罰恕誹謗之罪容異同之論此納)
(言之宜四也竹孟郊投所知詩誰謂黃鐘管化為君子舌一說清嶰二說變嶰谷丨丨四說時寒花拆寒木)
(歲又音悅宋史食貨志康定元年葉清臣為三司使是河北榖賤因請内地諸州行丨丨法募人入中且以)
(東南鹽代京師實錢詔糴止二百萬石戍又寇瑊傳遷工部郎中上言契丹約和以來河北減卒之半而復)
(刺土兵其實益三分之一而塞下軍儲不給請行入中鑿頭便糴丨丨之法)
三章(詩見五章下其又序疏見二句下於左傳鄭駟歂殺鄧析而用竹刑君子謂子然是不忠苟有)
(可加於國家者棄其邪可也靜女之丨丨取彤管焉竿旄何以告之取其忠也故用其道不棄其人李嶠詩)
(天子丨丨傅陳王七步才萬蘇軾次韻滕大文雪浪石詩我頃丨丨乞越州欲尋壑看交流又自廣陵召)
(還詩乞郡丨丨字半斜廟堂傳笑眼昏花其又周禮享先公饗射則鷩冕注鷩畫以雉謂華蟲也衣丨丨裳)
(四章也史劉文德太常賦分丨丨於帝服揭二曜於乾樞又記高祖紀召諸縣父老豪傑曰父老苦秦苛)
(法久矣吾當王關中與父老約法丨丨耳殺人者死傷人及盗抵罪餘悉除去秦法南史袁昂傳嚴五辟于)
(明君之朝峻丨丨于聖主之日楊李庾西都賦丨丨置漢祖之德肆赦緩穆王之法炯奉和上元酺宴應)
(詔詩漢后丨丨令周王五伐兵寧憑兩造辭嚴科直挂丨丨律)(駱賓王疇昔篇慎罰郭鈺分府同知瑶童)
(相公大閱之日天使適至詩中朝舊法丨丨在大將新圖八陣開又小學紺珠兵體丨丨得地形卒服習器)
(用利)
三調(晉書桓伊傳見一奏下丨宋書樂志有因弦管金石造哥以被之魏世丨哥詞之類是也又戴)
(顒傳衡陽王義季鎮京口長史張邵與顒姻通迎來止黃鵠山山北有竹林精舍林澗甚美顒憩於此澗義季)
(亟從之遊顒服其野服不改常度為義季鼓琴並新聲變曲其丨丨遊弦廣陵止息之流皆與世異隋書何)
(妥傳侯景簒逆樂師分散其四儛丨丨悉度偽齊又又書奏别敕太常取妥節度於是作清平瑟丨丨聲作)
(八佾鞞鐸巾拂四舞會小學紺珠丨丨清平側佇又丨丨清平瑟謝靈運吟行六引緩清唱丨丨繁音)
(又元稹琵琶歌琵琶宫調八十一旋宫丨丨彈不出郡齊書高帝紀詔昔歲水旱曲赦丹陽二吳義興四)
(遭水尤劇之縣元年以前丨丨未充虚列已畢官長局吏應共償備外詳所除宥)
三拍(蔡琰胡笳十八拍傷今感昔兮丨丨成銜悲蓄恨兮何時平)
三闋(禮記郊特牲殷人尚聲臭味未成滌蕩其聲樂丨丨然後出迎牲聲音之號所以詔告于天地之間)
(也)
三弄(宋史樂志丨丨曉雲黯天低攀六引轉悲悽而張九成述志賦聊與此世而婆娑兮長笛呼風丨)
(丨桓牟融寫意詩見一樽下殘李郢贈羽林將軍詩唯有伊江上笛卧吹丨丨送陽陸龜蒙明月灣詩)
(或徹丨丨笛或成數聮詩埭陸游遠興詩見一觴下山又曉賦詩人語正讙過古角聲丨丨下譙樓真)
(民三山旅夜詩見二通下清耶律楚材謝西方器之贈阮杖詩臨風丨丨碎瓊玉商秋水聲涓涓戴表元)
(春懷詩黃雞亭館琴丨丨青果杯盤酒數行更周伯琦紀事詩警夜每聞丨丨角論文直到五鐘)
三均(唐書楊收傳嘗言琴通黃鐘姑洗無射丨丨側出諸調猶蘿蔦附灌木然宋史藝文志馬以良琴)
(譜丨丨三卷)
三議(隋書高構傳時内史侍郎晉平東與兄子長茂爭嫡尚書省不能斷朝臣丨丨不決構斷而合理上)
(以為能)
三唱(唐書楊國忠傳見三注下又陸游起晩戲作詩老雞每愧渠丨丨呼未起贈老雞詩場中啄粟)
(樹頭棲丨丨明星出尚低車劉勲偶作詩將軍馬躍五撾鼔客子行丨丨雞)
三譜(晉書華嶠傳嶠以漢紀煩穢慨然有改作之意會為臺郎典官制事由是得徧觀祕籍遂就其緒起)
(於光武終於孝獻一百九十五年為帝紀十二卷皇后紀二卷十典九卷傳七十卷及丨丨序傳目錄凡九十)
(七卷)
三影(樂府紀聞客謂張子野曰公為張三中謂公詞有心中事眼中淚意中人也子野曰何不謂之張丨)
(丨客不喻子野曰雲破月來花弄影嬌柔嬾起簾壓捲花影柳逕無塵墜絮輕無影此生平得意者玉照新)
(志本朝有兩張先皆字子野一則樞密副使遜之孫與歐陽文忠同在洛陽幕府其後文忠為作墓誌稱其志)
(守端方臨事敢決者一與東坡先生遊東坡推為前輩詩中所謂詩人老去鶯鶯在公子歸來燕燕忙能為樂)
(府號張丨丨者)
三歌(杜甫寓居同谷縣歌嗚呼丨丨兮歌三發汝歸何處收兄骨)
三韻(滄浪詩話有律詩至百五十韻者有律詩止丨丨者)
三句(易大哉乾元疏大哉乾元萬物資始乃統天者此丨丨總釋乾與元也詩關雎五章章四句疏累)
(句為章則一句不可二句得為之盧令及魚麗之下三章是也其丨丨則麟趾甘棠騶虞之類是也南史范)
(雲傳見一韻下下滄浪詩話見一句)
三字(詩關雎五章章四句疏丨丨者綏萬邦屢豐年之類也又蜎蜎者蠋烝在桑野傳烝寘也箋古者)
(聲寘填塵同也疏古者寘填塵丨丨音同可假借而用之故也晉書張天錫傳天錫字純嘏駿少子也少名)
(獨活初字公純嘏入朝人笑其丨丨因自改焉樹齊書祥瑞志永明九年秣陵縣鬭場里安明寺有古衆僧)
(改架屋宇伐以為薪剖樹木裏自然有法大德丨丨不北史劉芳傳昔漢世造丨丨石經於太學學者文字)
(正多往質焉如宋史輿服志城砦分屯軍馬事須往來關會之處亦數給與丨丨驗又岳飛傳獄之將上)
(也韓世忠不平詣檜詰其實檜曰飛子雲與張憲書雖不明其事體莫須有世忠曰莫須有丨丨何以服天下)
(字彦周詩話李邯鄲公作詩格句自丨丨至九字十一有五句成篇者盡古今詩之格律足以資詳博不可)
(不知也外泉志丨丨錢徑寸一分重三銖三參面背肉形皆平無郭製作簡古字畫夷漫叵辨亦圜法别種)
(也陳白居易感舊石上字詩太湖石上鐫丨丨十五年前結之司空圖寄考功王員外詩喜聞丨丨耗閑)
(客是陪遊詩黃滔寄同年盧員外見一臺下)
三畫(易乾元亨利貞疏見二畫下志又本義本注乾字丨丨卦之名也晉書律歷伏羲始造八卦作)
(丨丨以象二十四氣者春秋繁露古之造文者丨丨而連其中謂之王丨丨天地與人也而連其中者通其)
(道也取天地與人之中以為貫而參通之非王者孰能當是蘇軾贈治易僧智周詩閣束九師新得妙夢吞)
(丨丨舊靈通)
三蒼(晉書郭璞傳注丨丨方言穆天子傳山海經及楚辭子虚上林賦數十萬言皆傳於世北史江式)
(傳求撰集古來文字以許慎說文為主及孔氏尚書五經音注籀篇爾雅丨丨凡將方言通俗文祖文宗埤蒼)
(廣雅古今字詁三字石經字林韻集諸賦文字有六書之誼者以類編聯文無復重統為一部隋書潘徽傳)
(文訛篆隸音謬楚夏丨丨急就之流微存章句說文字林之屬唯别體形唐書選舉志學書日紙一幅間習)
(時務策讀國語說文字林丨丨爾雅篇小學紺珠丨丨蒼頡篇訓纂篇滂喜篇又大蒼頡爰歴篇博學篇)
(通謂之丨丨)
三帙(白居易偶吟詩見一瓶下)
三編(耿湋題李孝廉書房詩業就丨丨絶心通萬事閑)
三函(宋書王鎮惡傳鎮惡遣人以詔及赦文并高祖手書凡丨丨示毅毅皆燒不視)
三卷(宋書符瑞志見三寸下詩雲笈七籖見一卷下五盧綸偶宿山中憶暢當讀易罷丨丨彈琴當)
(更間元稹襄陽為盧竇紀事詩素書丨丨留為贈從向人說向人白居易東院詩見一張下徐夤題名)
(琉璃院詩丨丨貝多金粟語可能長誦免輪廻)
三寶(史記趙世家蘇厲為齊遺書趙王曰秦以三郡攻王之上黨羊腸之西勾注之南非王有已踰勾注)
(斬常山而守之三百里而通於燕代馬胡犬不東下昆山之玉不出此丨丨者亦非王有已又貨殖傳太史)
(公曰周書曰農不出則乏其食工不出則乏其事商不出則丨丨絶虞不出則財匱少此四者民所衣食之原)
(也使宋書訶羅陀國傳表西南夷訶羅陀國元嘉七年遣奉表曰伏承聖主信重丨丨興立塔寺周滿國界)
(城郭莊嚴清淨無穢四衢交通廣博平坦臺殿羅列狀若衆山莊嚴微妙猶如天宫齊書扶南國傳皇帝聖)
(弘道興隆於丨丨垂心覽萬機威恩振八表亦南史梁昭明太子統傳帝大弘佛教親自講說太子素信丨)
(丨徧覽衆經乃于宫内别立慧義殿專為法集之所招引名僧自立三諦法義北史裴叔業傳植在瀛州也)
(其母年踰七十以身為婢自施丨丨布衣麻菲手執箕箒於沙門寺掃灑老子我有丨丨持而寶之一曰慈)
(二曰儉三曰不敢為天下先丨六韜大農大工大商是謂丨丨參同契耳目口丨閉塞勿發通新序晉)
(平公浮西河曰安得賢士與共此樂者船人固桑進對曰夫劒産於越珠産江漢玉産昆山此丨丨者皆無足)
(而至今君好士則賢士至矣告小學紺珠丨丨土地人民政事大灌頂神呪經佛梵志昔迦羅柰大國有)
(婆羅門子名曰執持富貴大姓不奉丨丨事九十五種之道以求福祐久久之後聞其國中有賢善長者盡奉)
(佛法聖僧化導皆得富貴長壽安隱又能度脫生老病死受法無窮今世後世不入三惡道中佛說阿闍世)
(王經作是念時應時如伸臂之頃便從是不現到東方過八萬二千佛刹其刹名常名聞其佛號字惟淨首今)
(現在有衆菩薩無量道其刹土常轉阿惟致法輪其土諸樹悉皆衆寶其華葉實無央數色風一起時吹其諸)
(樹但聞佛音但聞法音及阿惟越致僧音用是常聞丨丨聲故其刹土名曰沙陀惟瞿吒法苑珠林戒是人)
(師道俗咸奉心為業主凡聖俱制良由丨丨所資四生同潤雲笈七籖九天生神章經天寶君者太洞之尊)
(神天寶丈人則天寶君之祖氣也靈寶君者洞元之尊神靈寶丈人則靈寶君之祖氣也神寶君者即洞神之)
(尊神神寶丈人則神寶君之祖氣也丨丨皆三氣之尊神號生三氣三號合生九氣又後傳葛稚川枝孕相)
(傳至於今日丨丨行世自然之數心與理契因緣冥符使之然也春秋潛潭巴天子有丨丨謂璿璣玉衡律)
(度也帝名畫記大雲寺東浮圖北有塔俗呼為丨丨塔隋文造謝靈運廬山慧遠法師誄供奉丨丨析微)
(辨疑丨梁簡文帝菩提樹頌序丨現世一道知歸)
三徹(梁昭明太子東齋聽講詩示教雖丨丨妙法信平均)
三顯(嵇康論子文丨丨色不加悅柳惠三黜容不加戚)
三窮(徐鉉文獻太子挽歌詞故臣偏感咽曾是歎丨丨)
三想(楞嚴經情多想少流入横生重為毛羣輕為羽族七情丨丨沈下水輪生于火際受氣猛火)
三密(守護國界主陁羅尼經此經具有一千名字所為名為毘盧遮那廣大丨丨甚深一字經)
三慧(南史梁武帝紀中大同元年春三月庚戌幸同泰寺講金字丨丨經仍施身法苑珠林以二空為)
(門丨丨為出入路)
三苦(妙法蓮華經世尊我等以丨丨故於生死中受諸熱惱迷惑無知樂著小法今日世尊令我等思惟)
(蠲除諸法戲論之糞我等於中勤加精進)
三禪(虞世基秋日贈王中舍詩鷲嶺訪丨丨商山追四皓章孝標方山寺松下泉詩丨丨不要問孤月)
(在中央)
三惠(孫楚梁令孫侯頌野有寇盗惟侯屏之我有田疇惟侯闢之古人慎獄惟侯平之凡此丨丨如何勿)
(思)
三念(法苑珠林生天之法有丨丨一念本所從來二念定生何處丨丨先作向業得來生天)
三訣(傳燈錄百丈恒和尚有時上堂衆纔集或云珍重或云歇便下座衆罔測百丈頌云百丈有丨丨喫)
(茶珍重歇直下便承當敢保君未徹)
三備(宋史藝文志周易丨丨三卷)
三必(莊子窮有八極遠有丨丨注循緣偃佒困畏三者既不以事見任乃將接佐之故必達也)
三啓(裴翻和主司王起詩文柄久持殊歲紀恩門丨丨動寰瀛)
三演(祖詠酬汴州李别駕詩歎逝逢丨丨懷賢憶四真)
三塵(王鐸罷都統守鎮滑州詩丨丨上相逢明主九合諸侯愧昔賢)
三途(唐太宗聖教序微言廣被拯含類於丨丨遺訓遐宣導羣生於十地)
三德(易文言君子行此四德者疏亦有丨丨者即離咸萃兌渙小過凡六卦就丨丨之中為文不一或總)
(稱丨丨於上更别陳餘事於下若離咸之屬是也就丨丨之中上下不一離則云利貞亨由利貞乃得亨也亦)
(有先云亨更陳餘事乃始云利貞者以有餘事乃得利貞故也又坤六二直方大不習無不利疏生物不邪)
(謂之直也地體安靜是其方也無物不載是其大也既有丨丨極地之美自然而生不假修營故云不習無不)
(利丨書□宣丨丨夙夜浚明有家曰又洪範次六曰乂用丨又六丨丨一曰正直二剛克三曰柔克平)
(康正直強弗友剛克燮友柔克沈潛剛克高明柔克一禮記中庸知仁勇丨者天下之達丨也所以行之者)
(也疏言百王用此丨丨以行五道五事為本故云道三者為末故云德若行五道必須丨丨無知不能識其理)
(無仁不能安其事無勇不能果其行故必須丨丨也為周禮師氏掌以媺詔王以丨丨教國子一曰至德以)
(道本二曰敏德以為行本三曰孝德以知逆惡正後漢書鄭太傳夫戰有三亡以亂攻理者亡以邪攻者亡)
(以逆攻順者亡今明公秉國平正討滅宦豎忠義克立以此丨丨待彼三亡奉辭伐罪誰敢禦之宋書文帝)
(紀夫所因者本聖哲之遠教本立化成教學之為貴故詔以丨丨崇以四術用能納諸義方致之軌度盛王御)
(世咸必由之洛又符瑞志劉備身長七尺七寸垂手過膝顧自見耳書甄燿度曰赤丨丨昌九世會備合帝)
(際洛書寶予命曰天度帝道備稱皇以統握契百成不敗洛書錄運期曰九侯七傑爭民命炊骸道路誰使主)
(者元且來備字元德故云元且來也丨宋史王巖叟傳講洪範至乂用丨丨哲宗曰止此丨為更有德蓋哲)
(宗自臨御淵默不言巖叟喜聞之因欲風諫退而上疏曰丨丨者人君之大本得之則治失之則亂不可須臾)
(去者也見莊子凡天下有丨丨生而長大美好無雙少長貴賤而皆說之此上德也知維天地能辯諸物此)
(中德也勇悍果敢聚衆率兵此下德也得小學紺珠丨丨得百姓之力者富得百姓之心者強百姓之譽者)
(榮賦又丨丨禮賓親親善善行文彦博聖駕幸太學四術四教因是而興三丨丨所由而起)
三事(書大禹謨地平天成六府丨丨允治萬世永賴時乃功蔡注丨丨正德利用厚生也詩七月鳴鵙)
(傳鵙伯勞也箋伯勞鳴將寒之候也五月則鳴豳北晚寒鳥物之候從其氣焉疏豳地大率晩寒箋傳略舉丨)
(丨冢又不留不處丨丨就緒箋丨農之丨皆就其業昧汲周書丨丨一倡德二和亂三終齊寶如來三)
(經佛言菩薩不盡佛及法比丘僧用是丨丨發心便有八十法寶小學紺珠丨丨父師君又丨丨事親有)
(隱而無犯事君有犯而無隱事師無犯無隱理又丨丨清慎勤劉歆讓太常博士書陳發秘藏校舊文得)
(此丨丨以考學官所傳經或脫簡或脫編注劉向以古文校歐陽大小夏侯三家經文無可送僧詩百年丨)
(丨衲萬里一枝笻丨王禹偁贈省欽師詩御前曾寫八分字天上曾宣丨衣又書立政任人準夫牧作丨)
(丨丨又周官王曰丨丨暨大夫敬爾有官亂爾有政登詩丨大夫莫肯夙夜漢書韋元成傳天子我監)
(我丨丨注丨丨三公之位謂丞相也各又杜欽傳欽見鳳專政泰重戒之曰丨丨之迹相去數百歲若合符)
(節甚不可不察下續漢書劉寵八居九列四登丨丨欲晉書劉波傳陛雖躬自節儉哀矜於上而羣寮肆)
(縱心於下六司垂翼丨丨拱默私又鄭沖傳沖抗表致仕詔曰太傅忠肅在公慮不及遂應衆舉歴登丨丨)
(仍荷保傅之重綢繆論道之任可謂朝之儁老衆所具瞻者也宋書謝晦傳羡之及亮或宿德元臣姻婭皇)
(極或任總文武位班丨丨革齊書高帝紀位總百辟秩踰丨丨職以禮移號隨事宋史樂志丨丨稽首宋)
(德無疆仙劉孝威謝東宫賚鹿脯等啓形圖丨丨之車影入九之鏡左思魏都賦其府寺則位副丨丨官)
(踰六卿元崔篆慰志賦嗟丨丨之我負兮乃廹予以天威婁穎泰階六符賦分輝既象於六爻比影復侔)
(於丨丨盧謝莊為北中郎謝兼司徒章權尸丨丨假備六符照鄰中和樂蹇蹇丨丨師師百寮戴叔倫)
(奉天酬别鄭諫議詩就列繼丨丨主文當七人丨李頎答高三十五留别呈于十一詩昨日公車見丨明君)
(賜衣遣為吏職李華詠史詩九重念入夢丨丨思降神宇文融詩優丨丨老位極百僚先王維詩故舊)
(相望在丨丨願君莫厭承明廬鄰白居易題周皓大夫新亭詩貴介交丨丨光榮照四楊巨源聖壽無疆)
(詞間氣登丨丨祥光啓四聰赴張籍寄虔州韓使君詩見一人下錢起送李兵曹河中詩侯門丨丨後儒)
(服一書生觴張叔良長至日上公獻壽詩九重初啓鑰丨丨正稱竇羣贈劉大兄院長詩萬年枝下昔同)
(趨丨丨行中半已無榮李德裕寒食日三殿侍宴奉進詩禄秩丨丨功勲乏一毫)
三恪(詩國風疏陳以丨丨之尊食侯爵之地但以民多淫昏國無令主故使之次秦也又陳譜武王封)
(媯滿于陳都于宛丘之側是曰陳胡公以備丨丨妻以元女太姬疏左傳稱子産曰以元女太姬配胡公而封)
(諸陳以備丨丨是鄭所據之文也恪敬也王者敬先代封其後鄭駮異義云丨丨尊于諸侯卑于二王之後則)
(杞宋以外别有丨丨謂黃帝堯舜之後也惟杜預云周封夏殷二王後又封舜後謂之恪并二王之後為三國)
(其禮轉降示敬而已故丨丨以為陳與杞宋共為三案樂記云武王未及下車封黃帝之後于薊封帝堯之後)
(于祝封帝舜之後于陳下車乃封夏后氏之後于杞封殷之後于宋明陳與薊祝共為丨丨杞宋别為二王之)
(後矣其左傳昔虞閼父為周陶正以服事我先王我先王賴利器用也與其神明之後也庸以元女大姬配)
(胡公而封諸陳以備丨丨則我周之自出至于今是賴晉書明帝紀詔曰丨丨二王世代之所重興滅繼絶)
(政道之所先公宋書禮志晉江左注皇太子出會者則在丨丨下王上宋文帝元嘉十一年升在丨丨上)
(唐書則天皇后武氏紀以周漢之後為二王後封舜禹湯之裔為丨丨徐晉卿春秋經傳類對賦周重丨丨)
(之客宋輕千乘之相配儲光羲酬陳掾親家翁秋夜有贈詩大姬胡公位乃丨丨賓)
三品(易田獲丨丨本義丨丨者一為乾豆一為賓客一以充庖書禹貢淮海惟揚州厥貢惟金丨丨蔡)
(注丨丨金銀銅也書又荆及衡陽惟荆州厥貢羽毛齒革惟金丨丨晉劉弘傳酒室中云齊中酒聽事酒)
(猥酒同用麴米而優劣丨丨投醪當與三軍同其薄厚自今不得分别泉志白金丨丨前漢書食貨志曰武)
(帝又造銀錫白金以為天用莫如龍地用莫如馬人用莫如龜故白金丨丨其一曰重八兩其文龍名曰撰直)
(三千二曰以重羌小方之其文馬直五百三曰復小撱之其文龜直三百圖繪寶鑑丨丨氣韻生動出於天)
(成人莫窺其巧者謂之神品筆墨超絶傳染得宜意趣有餘者謂之妙品得其形似而不失規矩者謂之能品)
(夫貴耳錄見一行下庖頻喻畋獲非熊賦十旬失位悲洛汭之歌丨丨充詎比渭濱之叟李商隱垂柳)
(詩七賢寧占竹丨丨且饒松丨黃滔和翁文堯十九員外中謝日蒙恩賜金紫詩丨易懸鱗鬛赫八絲展起)
(綵章飛花王惲清明後一日雨中招林韓李三君小酌且為棃洗妝詩綠美勝于丨丨料臘香清徹六根塵)
(資又宋書禮志見二品下親齊書東昏侯紀詔丨丨請官以上應食禄者有二或祖父母年登七十並給)
(見錢士服)(唐書李泌傳泌願隱衡山有詔給丨丨禄賜隱金史輿服志大定二十二年祫享攝官導駕二)
(品冠七梁丨丨四品冠六梁服有金花五品冠五梁六品冠四梁七品冠三梁監察御史獬豸冠青綬八品九)
(品冠二梁餘製並同鄲小學紺珠崔邠酆郾郇鄯鄲兄弟六人至丨丨邠郾凡為禮部五吏部再酆司農卿)
(郇大理卿鄯右金吾將軍鄲相宣宗宣宗曰鄲一門孝友可為士族法題曰德星堂京兆民即其里為德星社)
(過白居易殘春詠懷贈楊慕巢侍郎詩位逾丨丨日年六旬時又初喪崔兒報微之晦叔詩文章十帙官)
(丨丨身後傳誰庇廕誰十得丨丨百千無一人)(又送楊八給事赴常州詩五劉禹錫酬樂天見寄詩見一)
(丘下士陸龜蒙和襲美江南道中懷茅山廣文南陽博詩組綬任垂丨丨石佩環從落四公泉)
三命(禮記王制大國之卿不過丨丨庶又文王世子庶子治之雖有丨丨不踰父兄注子治公族朝内)
(朝之禮雖有丨丨之貴而其位次不敢踰越無爵之父兄而居其上又玉藻一命緼韍幽衡再命赤韍幽衡)
(丨丨赤韍蔥衡命左傳正考父佐戴武宣丨丨兹益恭故其鼎銘云一而僂再命而傴丨丨而俯循墻而走)
(亦莫敢余侮饘于是粥于是以餬余口其恭也如是丨又見二家下周語襄王賜晉文公命内史贊之丨)
(而後即冕服注丨丨三以王命命文公文公三讓後就後漢書李恂傳論任棠姜岐世著其清結甕牖而辭)
(丨丨殆漢陽之幽人乎丨莊子見一命下敢荀子一命齒於鄉再命齒於族丨族人雖七十不先顔延)
(之陶徵士誄初辭州府丨丨後為彭澤令安孫楚征西官屬送於涉陽候作詩丨丨皆有極咄嗟可保高)
(適遇冲和先生詩見一言下猷裴度酬中書相公至日圓丘攝事詩翼亮登丨丨謀本一心劉懷一贈右)
(臺監察鄧茂遷左臺殿中詩見二臺下丨白居易題贈鄭袐書徵君石溝溪隱居詩俯仰受丨從容辭九重)
(丨羊士諤酬吏部竇郎中直夜見寄詩解巾侍雲陛丨早為郎又皇甫謐女怨詩施衿結帨丨丨丁寧)
(駱賓王行路難長驅萬里讋祁連分麾丨丨武功宣五又金史選舉志凡司天臺學生女直二十六人漢人)
(十人聽官民家年十五以上三十以下試補又三年一次選草澤人試補其試之制以宣明歷試推步及婚書)
(地理新書試合婚安葬并易筮法六壬課丨丨五星之術小學紺珠丨丨上壽百二十中壽百年下壽八十)
(又丨丨行善得善曰受命行善得惡曰遭命行惡得惡曰隨命)
三職(宋書百官志今之太史則并周之太史馮相保章丨丨南史后妃傳序梁武撥亂反正深鑒奢逸)
(配德早終長秋曠位定令制美人才人良人為丨丨拜北史邢邵傳見一職下唐書李大亮傳進爵為公)
(右衞大將軍晉王為皇太子詔大亮為右衞率又兼工部尚書身丨丨宿衞兩宫每番直常假寐帝勞曰公在)
(我得酣卧讀宋史洪邁傳乾道三年遷起居郎拜中書舍人兼侍直學士院仍參史事父忠宣兄适遵皆歴)
(此丨丨邁又踵之足又司馬光劄子陛下養性安身以專念人君之丨丨以法天地之易簡致虞舜之無為)
(天下幸甚)
三秩(唐書渤海傳以品為秩丨丨以上服紫牙笏金魚五秩以上服緋牙笏銀魚六秩七秩淺緋衣八秩)
(綠衣皆木笏翁宋史理宗紀寶慶元年十一月甲申朱端常言魏了封章謗訕真德秀奏劄誣詆詔魏了翁)
(落職奪丨丨靖州居住真德秀落職罷祠復又端平三年二月甲午詔以大元兵攻江陵統制李明奮勇戰)
(沒其贈丨丨仍官其二子)
三員(宋史職官志見二員下)
三資(宋史理宗紀紹定五年秋七月甲申詔近歲北兵再入利閬廹近順慶承奉郎胡元琰攝郡事能收)
(散卒定居民諭判將以全闔郡以功特轉官丨丨丨又兵志見二資下又選舉志若非次醻勞有遷丨或)
(止一資者至左右司郎中為知制誥富又小學紺珠丨丨欲富貴者務廣其地欲彊兵者務其民欲王者務)
(博其德)
三班(宋史太宗紀雍熙四年秋七月置丨丨院禁又淳化二年春正月乙酉置内殿崇班左右侍改殿)
(前承旨為丨丨奉職官又禮志垂拱殿起居則内侍省都知押班率内供奉以下并寄班等先起居次客省)
(閣門使以下次丨丨使臣老易林丨丨六黑同室共食日長月息我家有德國苑談田錫知制誥太宗命)
(丨丨奉職出使回上殿因訪民間利病錫上言曰陛下苟令丨丨奉職上殿言事未審設吕蒙正已下何用乃)
(罷之)
三考(書舜典丨載丨績丨丨黜陟幽明庶績咸熙酒晉書石勒載記命郡國立學官每郡置博士祭二)
(人弟子百五十人丨丨修成顯升台府三唐書選舉志憲宗時李吉甫定考選之格侍御史十月殿中侍御)
(史十八月監察御史二十五月三省官諸道勅補檢校五品以上及臺省官皆丨丨又柳冕傳見一見下)
(宋史選舉志或已經三試終場之人已歴丨丨赴部參注命本部考覈元試果有所批分數不須舉狀與注外)
(郡刑法獄官差使一次不又史浩傳唐虞之世四凶極惡止于流竄丨丨之法過黜陟未嘗有誅戮之科)
(春秋繁露州伯時試其部四試而一考天子歲試天下三試而一考前後丨丨而黜陟命之曰計考試之法)
(王儉求解尚書表丨丨無聞九流寂寞之白居易代書詩兩衙多請告丨丨欲成資又得微到官後書備)
(知通州之事悵然有感詩努力安心過丨丨已曾愁殺李尚書喻坦之寄華隂姚少府詩料于丨丨内應惜)
(德音移合黃滔贈旌德吕明府詩兩衙斷獄兼留客丨丨論功樹碑翁卷送姚主簿歸龍溪詩丨丨令批)
(足應無愧此心)
三選(宋史選舉志諸府司錄次畿令四赤簿尉軍事判官留守兩府節度觀察防禦團練軍事推官軍監)
(判官進士制舉丨丨吏又職官志舊制吏部除侍郎二員分典左右選總稱部侍郎間命官兼攝惟稱丨丨)
(侍郎或右選而已遷班固西都賦與乎州郡之豪傑五都之貨殖丨丨七充奉陵邑注丨丨遷三等之人謂)
(徙吏二千石及高貲富人及豪傑并兼之家於諸陵)
三銓(唐書百官志吏部掌文選以丨丨之法官天下之材又文選吏部主之武選兵部主之皆為丨丨)
(尚書侍郎分主之等又崔鄲傳文宗每苦選曹訛弊召丨丨而謂之曰卿比選錄如何注擬鄲對曰資敘相)
(當問其為治之術視可否而擬之丨丨事推處最殿分明下皆慴伏)(又劉晏傳知吏部五代史姚顗傳唐)
(制吏部分為丨丨尚書一人曰尚書銓侍郎二人曰中銓東銓每歲集以孟冬三旬而選盡季春之月天成中)
(馮道為相建言天下未一選人歲纔數百而吏部丨丨分注雖曰故事其實徒繁而無益始詔丨丨合為一而)
(尚書侍郎共行選事一宋史王易簡傳廣順初遷禮部尚書是冬合丨丨為令易簡權判俄改刑部尚書)
(韓儀記知聞近過關試詩短行軸了付丨丨休把新銜惱必先)
三任(宋史太祖紀開寶四年十一月庚戌詔諸道所罷攝官丨丨無遺闕者以聞又選舉志御史王端)
(以為法用舉者兩人得為縣令為令無過譴遷職事官知縣又無過譴遂得改京官乃是用舉者兩人保其丨)
(丨也簿又三京軍廵判官司理戸曹司戸法曹司法參軍主縣尉七階選人須丨丨六考用奏薦及功賞廼)
(得升改任元史選舉志凡陞轉資考從九丨丨陞從八正九兩陞從八廵檢提領案牘等考滿轉入從九從)
(九再歴三考陞從八稱王建謝田贊善見寄詩五侯丨丨未相頭白如絲作縣丞)
三除(同文算指以次母丨丨得二十子二乘得四十徐夤忙詩平吳破蜀丨丨裏滅楚圖秦百戰中)
三還(周禮見三請下)
三解(貴耳錄儂智高發丨丨不得志遂起兵兩廣遂有兩解試攝官之格張元因殿試落第徑往西夏自)
(此試無黜落之士)
三級(史記趙世家敝國君使勝致命以萬戸都三封太守千戸都三封縣令皆世世為侯吏民皆並爵丨)
(丨注正義曰爾時未合言太守至漢景帝始加太守此言太衍字也凌約言曰戰國策中太守凡五言之決非)
(衍當時已有此稱矣郎中滿六歲爵丨丨)(漢書惠帝紀賜民爵一級中郎宋史輿服志小輿赤質頂輪下)
(施曲柄如蓋緋繡輪衣絡帶制如鳳輦而小中為方牀丨丨上設御坐曲几蹋子曲柄緋羅繡蓋輿下紅絲結)
(五色花裠網舁以長竿二)
三踐(崔湜襄陽途中言志詩吏部既丨丨中書亦五期)
三最(漢書馮野王傳野王病滿三月賜告歸杜陵大將軍風御史中丞劾奏野王杜欽奏記于鳳曰夫丨)
(丨予告令也病滿三月賜告詔恩也令告則得詔恩則不得失輕重之差注在官連有丨丨則得予告宋史)
(哲宗紀元祐四年八月壬寅勅郡守貳以四善丨丨課縣令吏部歲上監司考察知州狀又職官志考功郎)
(中以丨丨考守令獄法無冤催科不擾為治事之最農桑墾殖水利興修為勸課之最屏除姦盗人獲安處振)
(恤困窮不致流移為撫養之最者金史百官志凡縣令以下丨丨以上有四善或三善為上陞一等丨丨以)
(上有二善者為中減兩資歴丨丨以上有一善為下減一資歴)
三仕(論語令尹子文丨丨為令尹無喜色三已之無愠色)
三徵(李頎送劉四赴夏縣詩明年九府議功時五辟丨丨當在兹賈島即事詩自嗟憐十上誰肯待丨)
(丨山王建寄韋諫議詩獨有龍門韋諫議丨丨不起戀青黃滔寄羅郎中隱詩丨丨不起時賢議九轉終)
(成道者言山皮日休盧徵君詩吾愛盧徵君高卧嵩裏百辟未一顧丨丨方暫起)
三聘(宋史陳烈傳或勉之求仕則曰伊尹守道成湯丨丨以幣吕望既老文王載之俱歸今天子仁聖好)
(賢有湯文之心豈無先覺如伊吕者乎)
三辟(秦系山中枉皇甫温大夫見招書詩丨丨草堂仍被褐數行書札忽臨門)
三遷(史記越世家太史公曰范蠡丨丨皆有榮名明後漢書蔡邕傳論董卓一旦入朝辟書先下分枉)
(結信宿丨丨注謂三日之間位歴三臺也子晉書閻纘傳皇太孫立纘復上疏曰臣前上書訟太之枉不見)
(省覽昔高廟令田千秋上書不敢正言託以鬼神之教而孝武大感月中丨丨位至丞相乘車入殿號曰車氏)
(恨臣精誠微薄不能有感竟使太子流離沒命許昌向令陛下即納臣言不致此禍南齊書到撝傳宋世上)
(數遊會撝家同從明帝射雉郊野渴倦撝得早青瓜與上對剖食之上懷其舊德意盼良厚至是一歲丨丨)
(唐書王重榮傳重榮據河中丨丨檢校尚書右僕射即拜節度使宋史王溥傳見一品下白居易新昌新)
(居書事詩冒寵已丨丨歸朝始二年泛又夜宿江浦聞元八改官詩君遊丹陛已丨丨我滄浪欲二年)
三起(晉書庾翼傳翼時有衆四萬詔加都督征討軍事師次襄陽大會僚佐陳旌甲親授弧矢曰我之行)
(也若此射矣遂丨丨三疊徒衆屬目其氣十倍四春秋繁露吾聞聖人所取儀金天之大經丨丨而成轉而)
(終官制亦然者穫陸游甲子日晴詩壟麥行可吳蠶亦丨丨)
三聚(宋書天文志見一聚下悼王勃四分律宗記序懼六和之紊緒丨丨之乖宗)
三倒(世說王平子每聞衞玠語議至於理會之間要妙之際輒絶倒於坐前後三聞為之丨丨時人遂曰)
(衞君談道平子丨丨溪漫叟詩話嘗見曲中使柳三眠事不知所出後讀玉生江之嫣賦云豈如河畔牛星)
(隔歲止聞一過不比苑中人柳終朝剰得三眠注漢苑中有柳狀如人形一日三起丨丨唐無名氏持論攻)
(擊判設喻指之縱横不聞丨丨語折角之勝負方持兩端孟浩然襄陽公宅飲詩談天先六義發論明丨丨)
三造(張君祖詠懷詩苟擢南陽秀固集丨丨賓)
三嬗(史記秦楚之際月表五年之間號令丨丨注索隱曰古禪字丨丨謂陳涉項氏漢高祖也)
三封(史記仲尼弟子傳子貢曰臣聞之憂在内者攻彊憂在外者攻弱今君憂在内吾聞君丨丨而三不)
(成者大臣有不聽者也二漢書地理志朔方郡縣丨丨南史衡陽公諶傳見州下北史魏大武帝紀太)
(平真君九年二月癸卯行幸定州山東人饑詔開倉振之罷塞圍作遂西幸上黨詔於壺關東北大王山累石)
(為丨丨又斬其鳳凰山南足以斷之褫水經穎水東南過翟陽縣北注縣西有故堰堰石崩頹基尚存舊遏)
(穎水枝流所出也其故瀆東南逕丨丨山北今無水渠中又有泉流出焉時人謂之嵎水東逕丨丨山東又)
(齊民要術馬丨丨欲得齊如一下又賈島寄令狐綯相公詩見一主)
三綱(詩此邦之人不可與明傳不可與明夫婦之道疏夫婦之道以義居者也當同居共食今而禁之闇)
(昧于丨丨之道苟欲出之不知婦人非七出不得去是不可與明夫婦之道也論語子曰殷因於夏禮所損)
(益可知也周因於殷禮所損益可知也注馬曰所因謂丨丨五常疏白虎通云丨丨者何謂謂君臣父子夫婦)
(也君為臣綱父為子綱夫為妻綱之宋書禮志夫崇丨丨之始以定乾坤之儀安有天父尊而稱臣下之命)
(以納伉儷安有臣下之卑而稱天父之名以行大禮又黃庭堅讀邸報詩見一網下又新論見二儀下)
(宋史食貨志建炎二年詔二廣湖南北江東西綱運輸送平江府京畿淮南京東西河北陜西及丨丨輸送行)
(在)
三常(晉語文公自衞過曹曹共公不禮焉僖負羇言于曹伯曰夫晉公子在此君之匹也君不亦禮焉曹)
(伯曰諸侯之亡公子其多矣誰不過此亡者皆無禮者也余焉能盡禮焉對曰臣聞之愛親明賢政之榦也禮)
(賓矜窮禮之宗也禮以紀政國之常也守天之聚將施于宜宜而不施聚必有闕玉帛酒食猶糞土愛糞土以)
(毀丨丨失位而闕聚是之不難無乃不可乎君其圖之公弗聽汲冢周書國有丨丨管子天有常象地有)
(常形人有常禮一設而不更此謂丨丨)
三狀(齊書虞玩之傳建元二年詔朝臣曰黃籍民之大紀國之治端自頃氓俗巧偽為日已久至竊注爵)
(位盗易年月增損丨丨貿襲萬端或戸存而文書已絶或人在而反託死板停私而云隸役身強而稱六疾編)
(戸齊家少不如此皆政之巨蠧教之深疵)
三形(張衡靈憲天有九位地有九域天有三辰地有丨丨有象可效有形可度)
三法(周禮司刺以此丨丨者求民情斷民中疏丨丨謂三刺三宥三赦之法左傳卜之不吉筮之吉疏)
(正義曰國之大事先筮而後卜筮凶則止不卜者筮必以三代之法若丨丨皆凶則止不卜若兩法皆凶一法)
(為吉名為筮逆猶是疑限故更卜以決之從史記律書術曰以下生者倍其實丨其丨金史張正傳從正)
(精於醫所著有六門丨丨之目為觀佛三昧海經未來世中諸弟子等應修丨丨何等三一者誦修多羅甚)
(深經典二者淨持禁戒威儀無犯三者繫念思維心不散亂守護國界主陁羅尼經復有丨丨能為障礙謂)
(身惡行口惡行意惡行得雲笈七籖三洞上下元義相通洞真者靈袐不雜故名真洞元者生天立地功用)
(不滯故得名元洞神者召制鬼神其功不測故得名神此丨丨皆能通凡入聖同契大乘故得名洞也劉潛)
(金像寺無量壽佛像碑况復欲宣五品將歎丨丨固使迦葉恥其無智龍樹羞其非辯蘇軾丨丨求民情賦)
(用丨丨而下究求輿情而上通黨張君祖詩丨丨雖成林居士亦有)
三試(宋史選舉志見一試下而春秋繁露天子歲試天下丨丨一考)
三要(小學紺珠修心丨丨仁明武治國丨丨官人信賞必罰從政錄養民生復民性禁民非治天下之)
(丨丨情隂符經九竅之邪在乎丨丨可以動靜注丨丨者機性也金丹諸真元奥問曰何謂内丨丨荅曰)
(第一要大淵池也第二要綘宫也第丨丨地戸也問曰何謂外丨丨荅曰口之與鼻共三竅是神氣往來之門)
(戸下功之際調鼻息緘舌氣閉兌也氣天機經夫九竅者在天為九星在地為九竅九竅之不正故曰受邪)
(受邪則復用偏復用偏則不可發機觀變故九竅之急在乎丨丨太公曰耳目口也耳目口者心之佐助也神)
(之門戸也智之樞也人之禍福也故耳無聽不能别其音目無明不能見其機口無度不能施其令夫丨丨不)
(精上不能治國下不能治家况兵者乎曰空同子鮑參政曰今欲平治先丨丨或謂何謂丨丨内閣掌印一)
(要吏部尚書一要左都御史一要空同子曰内閣之要大而公吏部之要明而執都御史之要貞而無回大生)
(公公生明明生執執生貞貞無回王又平聲史記鄭世家鄭與楚親乃執解揚而獻楚楚厚賜與約使反其)
(言令宋趣降丨丨乃許流水經注要水南出丨丨山東北入洛)
三祭(書王三宿丨丨三咤傳言王三進爵丨丨酒三奠爵公羊己卯烝傳注天子四祭四薦諸侯丨丨)
(三薦大夫士再祭再薦志唐書王璵傳梁鎮上疏言宗廟月無丨丨宋史禮若郊祀天地則當進熟之時)
(祝取菹及黍稷肺祭于正配神坐前各丨丨畢郊社令束茅菹而燔瘞之祀天燔祭地瘞)
三禘(春秋禘于大廟用致夫人注禘三年大祭之名大廟周公廟致者致主于廟而列之昭穆夫人不薨)
(于寢于禮不應致故僖公疑其禮歴丨丨今果行之嫌異常故書之周禮春官大司樂以致鬼神示疏云以)
(致鬼神示者是據丨丨而言云以和邦國已下亦據丨丨之祭各包此數事)
三朢(春秋僖公三十有一年夏四月卜郊不從乃免牲猶丨丨注丨丨分野之星國中山川皆郊祀望而)
(祭之疏正義曰公羊傳曰丨丨者何望祭也然則曷祭祭泰山河海又南齊書輿服志丨丨車或謂之夾望)
(亦以加禮貴臣次四望書南史建安王休仁傳明帝以休仁為侍中司徒尚令揚州刺史給丨丨車)
三袒(禮記喪服小記奔父之喪括髮于堂上袒降踊襲絰于東方奔母之喪不括髮袒于堂上降踊襲免)
(于東方絰即位成踊出門哭止三日而五哭丨丨注丨丨者始至袒與明日又明日之朝而三也)
三祝(儀禮始冠去幼志順成德再祝敬威儀慎爾德丨丨具成闕德以修王鑒七夕觀織女詩敬因丨)
(丨末以爾屬皇娥)
三奠(宋史禮志登歌禧安樂作詣上帝神坐前搢圭跪執爵祭酒丨丨訖執圭俛伏興樂止太祝讀冊帝)
(再拜訖)
三胙(晉語公子過鄭鄭文公亦不禮焉叔詹諫曰晉公子有丨丨焉天將啓之同姓不婚惡不殖也狐氏)
(出自唐叔狐姬伯行之子也實生重耳成而儁才離違而得所久約而無釁一也同出九人唯重耳在離外之)
(患而晉國不靖二也晉侯日載其怨外内棄之重耳日載其德狐趙謀之三也)
三侑(周禮大司樂王大食丨丨皆令奏鐘鼓注大食朔月月半以樂侑食時也侑猶勸也亦作宥史記)
(禮書丨丨之弗食也大昏之未廢齊也大廟之未内尸也始絶之未小斂一也注禮祭必立宥以勸尸食至三)
(飯而後止每飯有宥一人故有丨丨)
三享(周禮大行人上公之禮執桓圭九寸繅藉九寸冕服九章建常九斿樊纓九就貳車九乘介九人禮)
(九牢其朝位賓主之間九十步立當車軹擯者五人廟中將幣丨丨王禮再祼而酢饗禮九獻食禮九舉出入)
(五積三問三勞燕又掌客凡諸侯之禮上公丨丨三食三若弗酌則以幣致之)
三舞(詩以雅以南以籥不僭箋雅萬舞也萬也南也籥也丨丨不僭言進退之旅也晉書樂志景初元)
(年尚書奏考覽三代禮樂遺曲據功象德奏作武始咸熙章斌丨丨皆執羽籥及晉改羽籥舞曰宣文舞宋)
(書樂志魏明帝太和初公卿奏太祖武皇帝樂宜曰武始之樂高祖文皇帝樂宜曰咸熙之舞至于羣臣述德)
(論功建定烈祖之稱而未制樂舞非所以昭德紀功臣等謹制樂舞名章斌之舞有事于天地宗廟則此丨丨)
(宜並以為薦享及臨朝大享亦宜舞之又臣等思惟丨丨宜有總名可名大鈞之樂五經通義初荀勖既以)
(新律造丨丨次更修正鐘磬勖一事猶不竟元康三年詔其子黃門郎蕃修定)
三覲(左傳晉侯受策以出出入丨丨)
三驅(易比九五顯比王用丨丨失前禽邑人不誡吉疏凡丨丨之禮禽向己者則舍之背己者則射之是)
(失于前禽也書又本義天子不合圍故開一面之網用丨丨也漢五行志田狩有丨丨之制注師古曰謂)
(田獵丨丨也丨丨之禮一為乾豆二為賓客三為充君之庖也晉書五行志行步有佩玉之度登車有和鸞)
(之節丨丨之制飲食有享獻之禮出入有名使人以時務在勸農桑謀在安百姓如此則木得其性矣又劉)
(聰載記聰校獵上林以帝行車騎將軍戎服執戟前導行丨丨之禮唐書張元素傳古者田丨丨非以教殺)
(除民害也月何承天荅宗居士書五犯丨丨釣而不綱庾信三三日華林園馬射賦變丨丨而畫鹿登百)
(尺而懸熊吹裴振雉尾扇賦且王者丨丨爾供庖厨詩傅元晉鼓曲禮成而義舉丨丨以崇仁唐太宗)
(丨丨陳銳卒七萃列材雄丨薛克構奉和展禮岱宗塗經濮濟詩四田廵揖禮丨道契經李林甫奉和聖)
(製次瓊岳應制詩十月農初罷丨丨禮復開蘇頲御箭連中雙兔詩見一發下)
三陣(唐書員半千傳高祖御武成殿問兵家有丨丨何謂邪衆未對半千進曰臣聞古者星宿孤虛天陣)
(也山川嚮背地陣也偏伍彌縫人陣也臣謂不然夫師以義出沛若時雨得天之時為天陣足食約費且耕且)
(戰得地之利為地陣舉三軍士如子弟從父兄得人之和為人陣捨是則何以戰帝曰善五代史劉旻傳顯)
(德元年三月親征甲午戰于高平李重進白重贊將左樊愛能何徽將右向訓史彦超居中軍張永德以禁兵)
(衞蹕旻亦列為丨丨張元徽居東偏楊衮居西偏旻居其中宋史真宗紀咸平六年十一月己亥閱捧日軍)
(士教丨丨於崇政殿為王禹偁送侍其天使詩對面千里為第一獨飛天鵝第二第三海底取明珠丨丨堂)
(堂皆御製請文同詩若訪禦戎策為講丨丨)
三駕(左傳晉侯歸謀所以息民魏綘請施舍輸積粟以貸自公以下苟有積者盡出之國無滯積亦無困)
(人公無禁利亦無貪民祈以幣更賓以特牲器用不作車服從給行之期年乃有節丨丨而楚不能與爭北)
(史魏太祖道武皇帝紀天興二年正月乙丑赦京師始制丨丨之法)
三和(逸周書人有中曰參無中曰兩兩爭曰弱丨丨曰彊)
三伐(詩采薇序疏書序云殷始咎周注云紂聞文王斷虞芮之訟又丨丨皆勝始畏惡之拘于羑里宋)
(史李綱傳秦師丨丨晉以報殽之師諸葛亮佐蜀連年出師以圖中原不如是不足以立國又周語晉既克)
(楚於鄢使郤至告慶于周郤至見召桓公與之語召公以告單襄公曰夫子見我曰吾有丨丨勇而有禮反之)
(以仁吾三逐楚君之卒勇也見其君必下而趨禮也能獲鄭伯而赦之仁也若是而知晉國之政楚越必朝)
三戰(在傳東郭書曰丨丨必死于此三矣使問弦多以琴曰吾不復見子矣又左司馬戌及息而還敗)
(吳師于雍澨傷初司馬臣闔閭故恥為禽焉謂其臣曰誰能免吾首吳句卑曰臣賤可乎司馬曰我實失子可)
(哉丨丨皆傷曰吾不可用也已句卑布裳剄而裹之藏其身而以其首免又乃濟漢而陳自小别至于大别)
(丨丨則公羊傳齊侯使國佐如師郤克曰以蕭同姪子為質吾舍子矣國佐曰一戰不勝請再再戰不勝請)
(三丨丨不勝則齊國盡子之有也何必以蕭同姪子為質哉戰國策成侯鄒忌為齊相田忌為將不相說鄒)
(忌乃說王而使田忌伐魏田忌丨丨三勝鄒忌以告公孫閈公孫閈乃使人操十金而往卜于市曰我田忌之)
(人也吾丨丨而三勝聲威天下欲為大事亦吉否卜者出因令人捕為人卜者亦驗其辭于王前田忌遂走)
(史記五帝紀軒轅與炎帝戰于阪泉之野丨丨然後得其志又管仲傳吾嘗丨丨三走鮑叔不以我為怯知)
(我有老母也舉又平原君傳毛遂謂楚王曰白起小豎子耳一戰而鄢郢再戰而燒夷陵丨丨而辱王之先)
(人而王不知北晉書宣帝紀文懿遣步騎數萬阻遼隧堅壁而守南六七十里以距帝帝盛兵多張旗幟出)
(其南賊盡銳赴之乃泛舟潛濟以出其北與賊營相逼沉舟焚梁傍遼水作長圍棄城而向襄平諸將言曰不)
(攻賊而作圍非所以示衆也帝曰賊堅營高壘欲以老吾兵也攻之正入其計此王邑所以恥過昆陽也古人)
(曰敵雖高壘不得不與吾戰者攻其所必救也賊大衆在此則巢窟虚矣我直指襄平則人懷内懼懼而求戰)
(破之必矣遂整陣而過賊見兵出其後果邀之帝謂諸將曰所以不攻其營正欲致此不可失也乃縱兵逆擊)
(大破之丨丨皆捷年宋書禮志元嘉四年三月幸丹徒離宫蠲丹徒縣其租布之半繫囚見徒五歲刑以下)
(悉皆原遣登城丨丨及先大將軍并貴泥關敗沒餘口老疾單孤不能自存者並隨宜隱恤五代史唐莊宗)
(紀大順元年十一月濬及克用戰于隂地濬軍丨丨三敗濬遂遯歸宋史牛臯傳臯討劇賊楊進於魯山丨)
(丨三捷賊黨奔潰)
三注(晉書宣帝紀天子謁高平陵爽兄弟皆從是日太白襲月帝于是奏永寧太后廢爽兄弟時景弟為)
(中護軍將兵屯司馬門帝列陣闕下經爽門爽帳下督嚴世上樓引弩將射帝孫謙止之曰事未可知丨丨三)
(止皆引其肘不得發大司農桓範出赴爽蔣濟言於帝曰智囊往矣帝曰爽與範内疎而智不及駑馬戀棧豆)
(必不能用也)
三射(小學紺珠丨丨燕射賓射大射)
三畋(常衮春蒐賦六軍之節制可觀丨丨之禮文斯得韓愈李正封晚秋郾城夜會聮句五狩朝恒岱)
(丨丨宿楊柞)
三彀(韓愈文見秋月之丨丨)
三運(宋史食貨志宣和二年詔六路米麥綱運依法募官先募未到部小使臣及非泛補授校尉以上未)
(許參部人并進納人管押淮南以五運兩浙及江東二千里内以四運江東二千里外及江西丨丨湖南北二)
(運各欠不及五釐依格推賞)
三費(宋史宋庠傳朝廷大有三冗小有丨丨何謂丨丨一曰道場齋醮無有虚日二曰京師寺觀或多設)
(徒卒添置官府衣糧率三倍他處三曰使相節度不隸藩要韓詩外傳子夏過曾子曾子曰入食子夏曰不)
(為公費乎曾子曰君子有丨丨飲食不在其中子夏曰敢問丨丨曾子曰少而學長而亡此一費也事君有功)
(而輕負之此二費也久交友而中絶之此丨丨也)
三稅(宋史食貨志隆興三年十有一月蠲臨安府屬縣欠乾道元年丨丨坊場課利折帛免丁等錢)
三斂(汲冢周書侵有四聚丨丨四又四聚一酌之以仁二懷之以樂三旁聚封人設圍以信丨丨一男)
(女比二工次三祗人死此七者侵之酌也)
三役(宋史食貨志如稅錢一貫為第一等合於本等中差一役稅錢兩倍於一役者併差二役又倍即差)
(丨丨雖稅錢更多不過丨丨並聽雇人)
三赦(漢書朱博傳前已蒙恩詔决事更丨丨注詔已罷官事又經丨丨也)
三務(左傳丨丨成功民無内憂而又無外懼凡又莊公二十九年冬十二月城諸及防書時也土功龍)
(見而畢務戒事也注謂今九月周十一月龍星角亢晨見東方丨丨始畢戒民以上功事張養浩擬冬歸田)
(樂詩告成丨丨功盈耳康衢謠)
三術(灌畦暇語仙人海春居髑髏山善嘯術太山道士鍾約往來敬其藝願學焉而無由一日春變其形)
(為石約不知之乃坐旁石上仰春面而嘯春所化石應之而發聲傾山動澗雲霧為之下墜約知是春驚起再)
(拜以祈請焉春哀其誠因教以丨丨凡不飲不食乃得嘯而風生於虚也)
三志(左傳楚子入居于申使子玉去宋曰無從晉師晉侯在外十九年矣而果得晉國險阻艱難備嘗之)
(矣民之情偽盡知之矣天假之年而除其害天之所置其可廢乎軍志曰允當則歸又曰知難而退又曰有德)
(不可敵此丨丨者晉之謂矣)
三願(慎蒙山棲志趙季仁曰某生平有丨丨一願識盡世間好人二願讀盡世間好書丨丨看盡世間好)
(山水客曰盡則安能但身到處莫放過耳君白居易贈夢得詩見一願下又為我盡一杯與發丨丨)
三思(論語季文子丨丨而後行子聞之曰再斯可矣丨南齊書竟陵王子良傳願陛下照臣此誠曲垂)
(丨况此嬉游之間非關當否而動輒傷生實可深慎也荀子君子有丨丨而不可不思也少而不學長無能)
(老而不教死無思也有而不施窮無與也是故君子少思事則學老思死則教有思窮則施)
三慮(後漢書張衡傳景丨丨以營國兮熒惑次于他辰)
三聲(南齊書五行志永明十年十二月甲申隂雨有電光因聞西南及西北上雷鳴頻續丨丨水經注)
(漁者歌曰巴東三峽巫峽長猿鳴丨丨淚沾裳建梁元帝遺武陵王詩四鳥嗟長别丨丨悲夜猿常嶺猿)
(詩相思嶺上相思淚不到丨丨合斷腸丨李端送劉侍郎詩唯有夜猿知客恨嶧陽溪路第丨戴叔倫次)
(下牢韻詩見一水下之白居易代書詩一點寒燈滅丨丨曉角吹又送客湖南詩見一足下又舟夜贈)
(内詩丨丨猿後垂鄉淚一葉舟中載病身月又同錢員外禁中夜直詩宫漏丨丨知半夜好風凉滿松筠)
(崔塗隴上逢江南故人詩丨丨戍角邊城暮萬里鄕心塞草春劉禹錫白鷹詩輕抛一點入雲去唱煞丨丨)
(掠地來仗王建和胡將軍寓直詩漏傳五點班初合鼔動丨丨已端孟郊巫山曲目極魂斷望不見猿啼)
(丨丨淚滴衣須易思郡城放猿獻衞使君詩臨岐莫似丨丨日避射依繞樹年吳商浩巫峽聽猿詩孤枕)
(破殘夢丨丨隨曉風樓戎昱桂州口號詩畫角丨丨動客愁曉霜如雪覆江翁洮贈方干先生詩城頭鼙)
(鼓丨丨曉島外湖山一簇春耳陳陶雞鳴曲見二聲下韋莊黃藤山下聞猿詩入便能生百恨斷腸何必)
(待丨丨)
三號(禮記喪大記小臣復復者朝服君以卷夫人以屈狄大夫以元赬世婦以䄠衣士以爵弁士妻以稅)
(衣皆升自東榮中屋履危北面丨丨卷衣投于前司服受之降自西北榮疏北面丨丨者復者北面求隂之義)
(也鬼神所嚮也丨丨號呼之聲三徧也必三者一號於上冀神在天而來也一號於下冀神在地而來也一號)
(於中冀神在天地之間而來也斯史記歷書雞丨丨卒明注徐廣曰卒一作平又云卒也索隱曰丨丨三鳴)
(也言夜至雞三鳴則天曉乃始為正月一日言異歲也晉書律歷志顓頊以今之孟春正月為元其時正月)
(朔旦立春五星會于天歴營室也冰凍始泮蟄蟲始發雞始丨丨天曰作時地曰作昌人曰作樂鳥獸萬物莫)
(不應和故顓頊聖人為歷宗也點韓愈東方半明詩殘月暉暉太白睒睒雞丨丨更五又去聲宋書百官)
(志中鎮撫丨丨比四鎮成齊書海陵王紀論晉惠帝太安二年長沙王乂事敗都王穎改元為永安穎自鄴)
(奪河間王顒復改元為永興一歲丨丨也杜荀鶴塞上詩見一條下)
三呼(左傳見三人下息越絶書太宰嚭曰秦餘杭山西坂間燕可以休吳王曰吾嘗戮公孫聖于斯山)
(子試為寡人前呼之即尚在耶當有聲響太宰嚭即上山丨丨聖三應吳王大怖黃庭内景經丨丨我名神)
(自通三老同坐各有朋彦李白東海有勇婦詩十步兩躩躍丨丨一交兵唐謙登興元城觀烽火詩漢川)
(城上角丨丨扈蹕防邊列萬夫壽史學過太室詩三輔祥開表聖期丨丨夭與天齊)
三喚(晉子夜歌丨丨不一應有何比松柏似范成大詩小童丨丨先生起日滿東窗暖春)
三咤(書見三祭下吷蘇軾詩丨丨故自醒一何由喘)
三叱(唐書李義府傳侍御史王義方廷劾義府不引咎丨丨之然後趨出義方極陳其惡)
三吸(陸龜蒙三宿神景宫詩頻窺宿羽麗丨丨晨霞盛)
三咽(孟子見三日下蘇白居易卯時酒詩一杯置掌上丨丨入腹内軾次韻子由病酒肺疾發詩隔)
(牆聞丨丨隱隱如轉磨)
三譟(晉書景帝紀欽進軍將攻艾帝潛軍銜枚徑造樂嘉與欽相遇欽子鴦年十八勇冠三軍謂欽曰及)
(其未定請登城鼔譟擊之可破也既謀而行丨丨而欽不能應鴦退相與引而東帝謂諸將曰欽走矣命發銳)
(軍以追之諸將皆曰欽舊將鴦少而銳引軍内入未有失利必不走也帝曰一鼓作氣再而衰三而竭鴦三鼓)
(欽不應其勢己屈不走何待欽將遁鴦曰不先折其勢不得去也乃與驍騎十餘摧鋒䧟陣所向皆披靡遂引)
(去)
三嗅(論語丨丨而作書裴振雉尾扇賦見一矢下泣杜甫秋雨歎堂上生空白頭臨風丨丨馨香)
(蘇軾荆州詩故人持贈我丨丨若為珍香戴復古山中見梅詩有梅花處惜無酒丨丨清當一杯)
三訶(郭林宗别傳林宗止魏德公家作粥一啜怒訶之曰砂不可食以杯擲地德公更進之三進丨丨德)
(公無變容林宗曰今乃知子之心遂善友之)
三叫(杜荀鶴長安冬日詩吟苦猿丨丨形枯柏一枝喜陸游睡起作帖數行詩丨丨投紗巾作歌識吾)
三鳴(宋史度宗紀時理宗家教甚嚴雞初鳴問安再鳴回宫丨丨往會議所參决庶事楊萬里迓新守)
(值雨詩風巖火滅未五更暗行十里雞丨丨丨陸游枕上口占詩殘雨墮簷時一滴老雞棲樹已丨)
三見(宋書符瑞志晉武帝太康元年八月白龍丨丨露劉長卿瓜川驛餞張侍御詩一為鷗鳥誤丨丨)
(華團臯獨孤及答李滁州見寄詩相逢遽歎别離牽丨丨江蕙草鮮白居易客中月詩悠悠行旅中丨丨)
(清光圓丹又西明寺牡丹花時憶元九詩一作芸香吏丨丨牡開李應立春日曉望三素雲詩兹辰丨丨)
(後希得從元君丨崔道融對早梅寄友人詩憶得前年君寄詩海邊丨早梅詞殷文圭中秋自宛陵寄池)
(陽太守詩出山丨丨月如眉蝶夢終宵遶戟枝憶陳陶懷仙吟石渠泉泠泠丨丨菖蒲生又水調詞餞良)
(人玉塞行棃花丨丨換啼鶯詩庭下梧桐樹三年丨丨汝)(蘇軾東府雨中别子由又除夜野宿常州城外)
(詩南來丨丨歲云徂直恐終身走道塗)
三眠(三輔故事漢苑中柳狀如人形曰人柳一日丨丨三起本草檉柳釋名赤檉赤楊河柳雨師垂絲)
(柳人柳丨丨柳觀音柳比李商隱江之嫣賦豈如河畔牛星隔歲止聞一過不苑中人柳終朝剰得丨丨)
(毛麾和思達兄杏花詩羞逢柳眼丨丨白分得桃腮一笑紅又蠶書蠶生明日桑或柘葉風戾以食之寸二)
(十分晝夜五食九日不食一日一夜謂之初眠又七日再眠如初又七日丨丨如再又七日謂之大眠李白)
(寄東魯二稚子詩吳地桑葉綠吳蠶已丨丨里蘇軾詩人間何有春一夢此身將老蠶丨丨楊萬和仲良)
(春晩即事詩見一犁下丨陸游龜堂東窗戲弄筆墨詩身如蠶老已丨一繭何妨自裹纏)
三卧(齊民要術有丨丨一生蠶四卧再生蠶凡丨丨四卧皆有絲綿之别元稹織婦詞織夫何太忙蠶)
(經丨丨行欲老)
三夢(周禮大卜掌丨丨之灋一曰致夢二曰觭夢三曰咸陟注致夢言夢之所至夏后氏作焉咸皆也陟)
(之言得也言夢之所得殷人作焉觭讀如諸戎掎之掎掎亦得也亦言夢之所得周人作焉賈島寄柳舍人)
(宗元詩見一宵下詩元稹有江陵丨丨)
三看(錢起客舍贈鄭賁詩一望金門詔丨丨黃鳥飛兵陳陶隴西行隴戍丨丨塞草青樓煩新督護羌)
三知(小學紺珠丨丨生而知之學而知之困而知之風又丨丨知命知禮知言又丨丨知遠之近知)
(之自知微之顯)
三詣(宋書宗彧之傳元嘉初大使陸子真觀采風俗丨丨彧之每辭疾不見也告人曰我布衣草萊之人)
(少長壟畝何枉軒冕之客)
三勞(周禮大行人見三享下)
三勸(支遁八關齋詩法鼓進丨丨激切清訓流)
三阸(漢書翟義傳泉陵侯上書曰予惟趙傅丁董之亂遏絶繼嗣變剝適庶危亂漢朝以成丨丨注厄會)
(也謂三七二百一十歲)
三物(詩五月斯螽動股箋自七月在野至十月入我牀下皆謂蟋蟀也言此丨丨之如此著將寒有漸非)
(卒來也質又出此丨丨以詛爾斯注犬豕雞也曰周禮馬質掌馬馬量丨丨一曰戎馬二曰田馬三駑馬)
(皆有物賈注此三馬買以給官府之使無種也必論語雖疏食菜羹瓜祭必齊如也注丨丨雖薄祭之敬疏)
(雖疏食菜羹瓜祭必齊如也者祭謂祭先齊嚴敬貌言疏食也菜羹也瓜也丨丨雖薄將食祭先之時亦必嚴)
(敬德又周禮大司徒以鄉丨丨教萬民而賓興之一曰六知仁聖義忠和二曰六行孝友睦婣任恤三曰六)
(藝禮樂射御書數化宋史選舉志神宗篤意經學深憫貢舉之弊廼詔曰民成俗必自庠序進賢興能抑繇)
(貢舉而四方執經藝者專於誦數趨鄉舉者狃於文辭與古所謂丨丨賓興九年大成亦已盭矣參同契見)
(一家下)
三戒(論語孔子曰君子有丨丨少之時血氣未定戒之在色及其壯也血氣方剛戒之在鬭及其老也血)
(氣既衰戒之在得丨小學紺珠丨丨不忘出入不忘語言不忘憂慮又丨臨江之麋黔之驢永某氏之鼠)
(一齊東野語姚幹父效柳河東丨丨作三說其曰福之馬嘉魚江淮之蜂蟹蜀封溪之猩猩)
三樂(孟子父母俱存兄弟無故一樂也仰不愧於天俯不怍於人二樂也得天下英才而教育之丨丨也)
(何列子榮啓期鹿裘帶索鼓琴而歌孔子問曰先生樂也期曰天生萬物惟人為貴吾既得為人是一樂也)
(男女之别男尊女卑吾得為男矣是二樂也人生有不免襁褓者吾行年九十矣是丨丨也韓詩外傳曾子)
(曰有親可畏有君可事有子可遺此一樂也有親可諫有君可去有子可怒此二樂也有君可喻有友可助此)
(丨丨也之又去聲論語益者丨丨損者丨丨樂節禮樂樂道人善樂多賢友益矣樂驕樂樂佚遊樂宴樂損)
(矣)
三呪(俞德鄰斥窮賦委敝裘於道旁揖窮鬼而丨丨)
三惡(書堯典克諧以孝疏四岳又對帝曰其人愚瞽之子其父頑母嚚其弟字象性又傲慢家有丨丨其)
(人能諧和以至孝之行使此頑嚚傲慢者皆進於善以自治不至於姦惡言能調和惡人是為賢也左傳見)
(三利下)
三懼(小學紺珠丨丨處尊位而恐不聞其過得志而恐驕聞至道而恐不能行)
三蔽(北史杜弼傳穎州平文襄曰卿試論思政所以禽弼曰思政不察逆順之理不識大小之形不度強)
(弱之勢有此丨丨宜其俘獲)
三垢(現寶藏經大德須菩提若有能盡未來際劫發大莊嚴不怖不畏行三界行不為丨丨之所染如是)
(等人名佛法器)
三節(金史禮志新定夏使儀注夏國使副及參議各一謂之使都管三上節中節各五下節二十四謂之)
(丨丨人從)
三尾(山海經翼望之山有獸焉其狀如貍一目而丨丨名曰讙是可以禦凶服之已癉又芘湖之水其)
(中多儵魚其狀如雞而赤毛丨丨六足四首其音如鵲食之可以已憂郭璞獂獸鵸䳜鳥贊鵸䳜三頭獂獸)
(丨丨)
三大(宋書歷志見二小下此宋史律歷志有平朔有經朔有定朔一大一小平朔也兩大兩小此經朔)
(也丨丨三小此定朔也以元史歷志漢張衡以月行遲疾分為九道宋何承天日行盈縮推定小餘故月有)
(丨丨二小隋劉孝孫劉焯欲遵用其法時議排抵以為迂怪卒不能行唐傅仁均始采用之又徐陵勸進梁)
(元帝表擬兹丨丨賓是四門以上官儀勸封禪表號均丨丨體覆載曲成)
三小(後漢書陳敬王羡傳注華嶠書曰寵射其秘法以天覆地載參連為奇又三微丨丨三微為經丨丨)
(為緯經緯相將萬勝之方然要有機牙宋史律歷志見上)
三短(北史李諧傳諧為人短小六指因癭而舉頤因跛而復步因謇而徐言人言李諧善用丨丨)
三遠(郭熙山水訓山有丨丨自山下而仰山巔謂之高遠自山前而窺山後謂之深遠自近山而望遠山)
(謂之平遠高遠之色清明深遠之色重晦平遠之色有明有晦高遠之勢突兀深遠之意重疊平遠之意沖融)
(而縹縹緲緲其人物之在丨丨也高遠者明暸深遠者細碎平遠者沖淡此丨丨也又沈約謝齊竟陵王示)
(華嚴瓔珞啓受丨丨十號之尊榮建四辨八聲之妙極)
三近(小學紺珠丨丨好學近乎知力行近乎仁知恥近乎勇)
三遲(齊東野語見二敗下見元稹酬翰林白學士代書詩一舉下)
三勤(小學紺珠丨丨民勤於力則功築舉民勤於財則貢賦少民勤於食則百事廢)
三盈(論衡少正卯在魯與孔子並孔子之門丨丨三虛惟顔淵不去顔淵獨知孔子聖也)
三優(宋史選舉志見三氂下)
三堅(本草蠡實釋名荔實馬藺子馬楝子馬薤馬帚鐵掃帚劇草旱蒲豕首丨丨)
三異(後漢書魯恭傳建初七年郡國螟傷稼犬牙緣界不入中牟河南尹袁安聞之疑其不實使仁恕掾)
(肥親往廉之恭隨行阡陌俱坐桑下有雉過止其旁旁有童兒親曰兒何不捕之兒言雉方將雛親瞿然而起)
(與恭訣曰所以來者欲察君之政迹耳今蟲不犯境此一異也化及鳥獸此二異也豎子有仁心此丨丨也)
(趙秉文中牟陽冰篆詩中牟丨丨今則四斷碑殘缺陽冰書王阮留别昌國詩妄意絃歌學子游迄無丨丨)
(比中牟)
三同(汲冢周書見一戚下)
三此(後漢書班固傳將軍以周召之德立乎本朝承休平之策建威靈之貌昔在周公今也將軍詩書所)
(載未有丨丨者也注惟蒼與周公二人而已按蒼東平王也)
三無(禮記孔子閒居孔子曰夫民之父母乎必達于禮義之原以致五至而行丨丨以横于天下四方有)
(敗必先知之此之謂民之父母矣丨又孔子曰無聲之樂無體之禮無服之喪此之謂丨雪舟&KR3250;語方梧)
(坡元善鄕之前輩也其父無子偶妻之妹來省其姊私之有娠妻乃為作産蓐狀生梧坡厚貲裝以嫁其妹梧)
(坡買補據入太學以泛免過登科齋舍謂之丨丨同舍蓋生無母補無據登科無解也陸雲晉故散騎常侍)
(陸府君誄五有丨丨匪君不極矣張楷無聲樂賦樂之作焉所以節百事物既忘於是奉丨丨)
三痏(黃帝素問刺陽明於胻前丨丨上下和之出血秋無見血)
三歎(禮記清廟之瑟朱絃而疏越壹唱而丨丨有遺音者矣晉語梗陽人有獄將不勝請納賂于魏獻)
(子獻子將許之閻沒謂叔寬曰與子諫乎二人朝而不退獻子將食召之使佐食比已食丨丨既飽獻子問焉)
(曰吾子一食之間而丨丨何也同辭對曰吾小人也貪饋之始至懼其不足故歎中食而自咎也曰豈主之食)
(而有不足是以再歎主之既食願以小人之腹為君子之心屬厭而已是以丨丨獻子曰善乃辭梗陽人吳)
(志胡綜傳微言妙旨不得上達於邑丨丨曷惟其已詩陳造定觀賦見一蹶下賀知章奉和聖製送張說)
(丨丨承湯鼎千歡接舜壺詩杜甫望嶽詩丨丨問府主曷以贊我皇又木皮嶺臨風獨回首攬轡復丨丨)
(似又白水縣崔少府十九翁高齋詩丨丨酒食旁何由平昔錢起送時暹詩丨丨把離袂七哀深我情)
(竇庠酬韓愈侍郎詩苦調當丨丨知音願一聽遺蘇軾答仲屯田詩大木百圍生遠籟朱絃丨丨有音)
三利(左傳仲尼曰叔向古之遺直也三言而除三惡加丨丨殺親益榮猶義也夫注三惡暴虐頗也三惡)
(除則丨丨加楚戰國策秦欲伐齊齊楚之交善惠王患之張儀南見王曰大王苟能閉關絶齊臣請使秦王)
(獻商於之地方六百里若此齊必弱齊弱則必為王役矣則是北弱齊西德于秦而私商於之地以為利也則)
(此一計而丨丨俱至孫漢書溝洫志通渠有丨丨不通有三害韓詩外傳叔敖遇狐丘文人曰僕聞之有)
(丨丨必有三患子知之乎孫叔敖蹵然易容曰小子不敏何足以知之敢問何謂丨丨何謂三患狐丘丈人曰)
(夫爵高者人妬之官大者主惡之禄厚者怨歸之此之謂也孫叔敖曰不然吾爵禄益高吾志益下吾官益大)
(吾心益小吾禄益厚吾施益博可以免於患乎狐丘丈人曰善者言乎堯舜其猶病諸徐晉卿春秋經傳類)
(對賦得一夫而失一國除三惡而加丨丨南又元史河渠志自金馬口之西鑿二渠合金馬渠東入于新津)
(江罷藍淀黃水千金白水新興至丨丨十二堰上又諸堰都江及利民臺之役最大侍郎楊林外應顔五斗)
(次之鹿角萬工駱駞碓口丨丨又次之)
三善(禮記文王世子見一物下宫北史崔贍傳除太子中庶子徵赴晉陽勅曰東弱年未陶訓義卿儀)
(形風德人之師表故勞卿朝夕遊處開發幼蒙一物丨丨皆以相寄舊唐書音樂志萬國以貞光上嗣丨丨)
(茂德表重輪元唐書百官志見二善下副宋史禮志爰即令辰申加服崇學以讓丨丨皆得予一人受天)
(百福丨小學紺珠丨丨父子之道君臣之義長幼之節又丨恭敬以信忠信以寬明察以斷又丨丨見)
(人之一善而忘其百非見人有善若已有之聞善必躬親行之然後道之明一統志丨丨堂在饒州府餘干)
(縣治西偏宋令沈度政有丨丨一曰田無廢土二曰市無閑居三曰獄無宿繫民謳歌之堂成父老請以為名)
三美(宋史和峴傳父凝晉宰相太子太傅魯國公峴生之年適會凝入翰林加金紫知貢舉凝喜曰我平)
(生美事三者并集此子宜於我也因名之曰丨丨)
三慶(南史梁昭明太子統傳以齊中興元年九月生於襄陽武帝既年垂強仕方有冢嗣時徐元瑜降而)
(續又荆州使至云蕭穎胄暴卒時人謂之丨丨)
三榮(青箱雜記晉陽都城北角有槐木一日之間丨丨三悴)
三捷(詩豈敢定居一月丨丨箋往則庶乎一月之中三有勝功謂侵也伐也戰也晉書桓温傳志在立)
(勲於蜀率衆西伐三戰丨丨義宋書孟懷玉傳故龍驤將軍廣川太守孟龍符投袂初前驅效命摧鋒丨丨)
(每為衆先口隋書宇文㢸傳為南司州刺史與陳將樊義戰於漳自旦及午三戰丨丨庾信長孫儉碑銘)
(夏陽丨丨夷陵一舉晉李治班師賀表衣暫試於一戎月連飛於丨丨蘇奉和聖製送張說廵邊詩丨丨)
(豈云爾七擒良信然中杜甫送韋書記赴安西詩見二年下楊巨源上裴丞詩六年西掖弘湯誥丨丨東)
(堂總漢科見一詞下)(元稹酬段丞與諸棋流會宿弊居見贈詩白居易寄獻北都留守裴令公詩始擅文)
(丨丨終兼武六韜封陳陶投贈福建路羅中丞詩丨丨楷模光典策一生爵笑丹青蘇軾詩功名誰使連)
(丨丨身世何緣得兩忘)
三益(盧諶答魏子悌詩寄身蔭四嶽託好憑丨丨素摯虞答杜育詩賴兹丨丨如琢如切陶潛詩心)
(正如此開徑望丨丨酬惠遠廬山東林雜詩見一悟下權德輿和許閣老淮南崔端公見寄詩見二賢下)
(禹楊巨源題趙孟莊詩懿君敦丨丨頽俗期一變龜劉錫酬楊庶子詩琢磨丨丨重唱和五音調陸蒙)
(和襲美新秋言懷詩見二崤下友蘇軾游武昌寒谿西山寺詩風泉兩部樂松竹丨丨又見和仇池詩記)
(取和詩丨丨友他年弭節過仇池)
三肅(左傳卻至見客免胄承命曰君之外臣至從寡君之戎事以君之靈間蒙甲胄不敢拜命敢告不寧)
(君命之辱為事之故敢肅使者丨丨使者而退徐晉卿春秋經傳類對賦兩釋纍囚丨丨使者)
御定駢字類編卷九十
