欽定四庫全書
御定駢字類編卷五十
山水門十五
涇
涇水(書禹貢涇屬渭汭疏丨丨出安定涇陽縣西岍頭山東南至馮翊陽陵縣入渭魯語諸侯伐秦及)
(涇莫濟注及至也涇水名也濟度也魯襄十一年晉悼公伐鄭秦人伐晉以救鄭十四年晉使六卿帥諸侯之)
(大夫伐秦至丨丨無肯先渡者樂史記秦始皇紀二世夢白虎齧其左驂馬殺之心不怪問占夢卜曰丨丨)
(為祟二世乃齋於望夷宫欲祠涇聞漢書元帝紀建昭三年丨丨水逆流又溝洫志韓秦之好興事欲罷)
(之無令東伐迺使水工鄭國閒說秦令鑿丨丨自中山西抵瓠口為渠並北山東注洛三百餘里欲以溉田渠)
(成而用溉注填閼之水溉舄鹵之地四萬餘頃收皆畝一鍾又太始二年趙中大夫白公復奏穿渠引丨丨)
(首起谷口尾入櫟陽注渭中袤二百里溉田五千四百餘頃因名曰白渠民得其饒歌之曰田于何所池陽谷)
(口鄭國在前白渠起後舉臿為雲決渠為雨丨丨一石其泥數斗且溉且糞長我禾黍衣食京師億萬之口)
(元史五行志至元二年六月丨丨溢上又河渠志見水戶下三輔黃圖關中八水皆出入林苑丨丨出安)
(定涇陽升頭山東至陽陵入渭野急就篇丨丨注渭街術曲柳宗元鐃歌丨丨黃隴茫周朴詩丨丨縈)
(紆傍遠村)
涇川(李白丨丨送族弟錞詩丨丨三百里若耶羞見之)
涇河(宋史河渠志淳化二年秋縣民杜思淵上書言丨丨内舊有石翣以堰水入白渠漑雍耀田歲收三)
(萬斛其後多歷年所石翣壊三白渠水少漑田不足民頗艱食明一統志丨丨自平涼府城西南白巖發源)
(至涇州又東南至邠州界又東北至西安府高陵縣界會于渭)
涇渭(詩丨以丨濁湜湜其沚傳丨丨相入而清濁異箋涇水以有渭故見涇濁戰國策范睢曰大王之)
(國北有甘泉谷口南帶丨丨右隴蜀左關阪戰車千乘奮擊百萬以秦卒之勇車騎之多以當諸侯譬若施韓)
(盧而逐駑兔也北史記秦始皇紀秦每破諸侯寫放其宫室作之咸陽阪上南臨渭自雍門以東至丨丨殿)
(屋複道周閣相屬又又鄒陽傳周文王獵丨丨載呂尚而歸以王天下司馬相如傳終始霸滻出入丨丨)
(侯又匈奴傳周幽王用寵姬褒似之故與申侯有郤申怒而與犬戎共攻殺周幽王於驪山之下遂取周之)
(焦穫而居于丨丨之間侵暴中國丨漢書東方朔傳漢興去三河之地止霸産以西都丨之南此亦謂天下)
(陸海之地秦之所以虜西戎兼山東者也辭魏書蕭寶夤傳自比已來官罔高卑人無貴賤皆飾假說用相)
(褒舉丨丨同波薰蕕共器求者不能量其多少與者不復覈其是非南史庾肩吾傳時簡文與湘東王書曰)
(文章未墜必有英絶領袖之者非弟而誰每欲論之無可與語思言子建一共商㩁辯兹清濁使如丨丨論兹)
(月旦類彼汝南朱白旣定雌黃有别大唐書地理志關内道其名山太白九嵕吳岐梁華其川丨丨灞滻)
(水經注沮水絶白渠東逕萬年縣故城北縣西有丨丨北有小河文心雕龍研味李老則知文質附乎性情)
(詳覽莊韓則見華實過乎淫侈若擇源于丨丨之流按轡于邪正之路亦可以駮文采矣陸雲答車茂安書)
(離宫别館隨意所居沈綸丨丨飲馬昆明畏庾信象戲賦猶豫樞機嫌疑丨丨顧望迴惑心情怖皇甫涍)
(晨熹樓賦忽殊岐于丨丨瞻衡宇而願留王任昉詩伊人有丨丨非余揚濁清李敬元和别越詩别館分)
(丨丨歸路指衡漳儲沈佺期答甯處州書詩自憐丨丨别誰與奏明君光羲登秦嶺詩迴首望丨丨隠隠)
(如長虹求杜甫同諸公登慈恩寺墖詩秦山忽破碎丨丨不可又諸將詩多少材官守丨丨將軍且莫破)
(愁顔應又驄馬行晝洗須騰丨丨深朝趨可刷幽并夜韋物觀灃水漲詩北來注丨丨所過無安源吕)
(牧丨丨揚清濁詩丨丨横秦野逶迤近帝城相皮日休魯望讀襄陽耆舊傳詩是非旣自分丨丨不就黃)
(庭堅詩左丞似是李元禮好事風流有丨丨劉子翬咏劉宋詩南戡奠番禺西狩澄丨丨)
涇灞(吕温詩丨丨徒絡繹漆沮虛會同)
涇洛(史記匈奴傳武王伐紂而營雒邑復居于酆鄗放逐戎夷丨丨之北以時入貢命曰荒服)
涇汭(周禮職方氏正西曰雍州其川丨丨注丨出涇陽丨在豳地)
涇浜(宋史河渠志浙西諸縣各有陂湖溝港丨丨湖濼自來蓄水灌漑及通舟楫望令打量官按其地名)
(丈尺四至並鐫之石修又食貨志秋冬旱涸丨丨斷流車畎築尤為省力)
涇濮(拾遺錄譬諸金玉烟埃不能埋其堅貞比之丨丨淄渭不能混其澄澈)
涇漆(史記匈奴傳岐梁山丨丨之北有義渠大荔烏氏朐衍之戎)
涇溪(宋書五行志桓元之國在荆州詣刺史殷仲堪行至鶴穴逢一老公驅青牛形色瓌異桓元即以所)
(乘牛易取乘至零陵丨丨駿駛非常因息駕飲牛牛徑入江水不出元遣人覘守經日無所見李白詩何處)
(名僧到水西乘舟弄月宿丨丨)
涇瀆(宋史樂志沔彼丨丨澄明鑑如清應寳運光涵帝居)
涇渠(元史河渠志丨丨者在秦時韓使水工鄭國說秦鑿涇水自仲山西抵瓠口為渠並北山東注于洛)
(三百餘里以漑田號鄭渠)
涇塘(宋史河渠志運港在丨丨向裏二十里比之新涇水勢稍緩若就此築堰決可永久)
涇流(莊子見海若下渾孟郊答畫上人詩渭水不可丨丨徒相親)
涇橋(漢書何並傳初邛成太后外家王氏貴而侍中王林卿通輕俠傾京師後坐法免賓客愈盛歸長陵)
(上冢因留飲連日並恐其犯法自造門上謁謂林卿曰冢閒單外君宜以時歸林卿曰諾先是林卿殺婢壻埋)
(冢舍並具知之以非已時又見其新免故不發舉欲無令留界中而已即且遣吏奉謁傳送林卿素驕慙於賓)
(客並度其為變儲兵馬以待之林卿旣去北渡丨丨令騎奴還至寺門拔刀剥其建鼓並自從吏兵追林卿行)
(數十里林卿迫窘迺令奴冠其冠被其襜褕自代乘車從童騎身變服從間徑馳去會日暮追及收縛冠奴叱)
(吏斷頭持還縣所剥鼓置都亭下署曰故侍中王林卿坐殺人埋冢舍使奴剥寺門鼓吏民驚駭)
涇谷(山海經丨丨之山涇水出焉東南流注於渭)
涇垠(法言或問六國並其已久矣一病一瘳迄始皇三載而咸時激地保人事乎曰具請問事曰孝公以)
(下彊兵力農以蠶食六國事也保曰東溝大河南阻高山西采雍梁北鹵丨丨便則申否則蟠保也激曰始皇)
(方斧將相方刀六國方木將相方肉激也)
涇隴(唐書李絳傳今法令所不及者五十餘州西戎内訌近以丨丨為鄙去京師遠不千里烽燧相接也)
(加比水旱無年倉廪空虛誠陛下焦心銷志求濟時之略渠便高枕而卧哉又吐蕃傳貞元二年詔倉部郎)
(中趙建往使而虜已犯丨丨邠寧内州皆閉壁游騎至畤)
涇關(皎然送韋秀才詩舊說丨丨險猶聞易水寒)
涇州(周書文帝紀太祖謂諸將曰高歡雖智不足而詐有餘今聲言欲西其意在入洛吾欲令寇洛率馬)
(步萬餘自丨丨東引王羅率甲士一萬先據華州歡若西來王羅足得抗拒如其入洛寇洛即襲汾晉吾便速)
(駕直赴京邑使其進有内顧之憂退有被躡之勢一舉大定此為上策唐書地理志丨丨保定郡本安定郡)
(至德元載更名化元史地理志丨丨唐改安定郡後仍為丨丨宋改彰軍舊領保定長武靈臺良原四縣金)
(改保定縣為丨丨元初以隸都元帥府立總司轄邠州)
涇縣(元史仁宗紀寧國路丨丨水賑糧二月)
涇陽(詩玁狁匪茹整居焦穫侵鎬及方至于丨丨箋言玁狁之來侵非其所當度為也乃自整齊而處周)
(之焦穫來侵至涇水之北言其大恣也有戰國策范睢曰臣居山東聞齊之内有田單不聞其王聞秦之有)
(太后穰侯丨丨華陽不聞其有王夫擅國之謂王能專利害之謂王制殺生之威之謂王今太后擅行不顧穰)
(侯出使不報丨丨華陽擊斷無諱高陵進退不請四貴備而國不危者未之有也史記范睢傳穰侯華陽君)
(昭王母宣太后之弟也而丨丨君高陵君皆昭王同母弟也穰侯相三人者更將有封邑以太后故私家富重)
(於王室時漢書地理志安定郡縣丨丨之又匈奴傳當周宣王獫狁内侵至于丨丨命將征盡境而還其)
(視戎狄之侵譬猶蟁蝱之螫敺之而已深宋書自序傳吾聞丨丨梗棘伊滑薦遁鳥集絃絶患自古唐書)
(地理志京兆府丨丨畿丨元史河渠志至大三年陜西行臺御史王承德言丨洪口展修石渠為萬世之利)
(由是會集奉元路三原丨丨臨潼高陵諸縣洎丨丨渭南櫟陽諸屯官及耆老議如準所言展修石渠八十五)
(步計四百二十五尺深二丈廣一丈五尺)
涇原(唐書方鎮表大歷三年置丨丨節度使治涇州五年丨丨節度使馬璘訴地貧軍廩不給遥領鄭穎)
(二州貞元六年丨丨節度領四鎮北庭行營節度使永貞四年丨丨節度增領行渭州乾寧元年丨丨節度賜)
(號彰義軍節度增領渭武二州年又段秀實傳拜四鎮北庭行軍丨丨鄭穎節度使數吐蕃不敢犯塞元)
(史地理志奉元路唐初為雍州後改關内道又改京兆府又以京城為西京又曰中京又改上都宋分陜西秦)
(鳳熙河丨丨環慶鄜延為六路金併陜西為四路元中統三年立陜西四川行省治京兆)
涇豳(邠同魏書楊昱傳長安關中基本今大軍頓在丨丨與賊相對若使長安不守大軍自然瓦散此軍)
(雖往有何益也鄜唐書吐蕃傳貞元四年五月虜三萬騎略丨丨寧慶五州之鄙焚吏舍民閻係執數萬韓)
(全義以陳許兵戰長武無功)
涇岐(唐書裴守真傳景龍中為左臺監察御史丨丨有隋世番戶子孫數千家司農卿趙履温奏籍為奴)
(婢充賜口子餘曰官戶以恩原為番戶且今又子孫可抑為賤乎履温倚宗楚客執辯于廷子餘執對不撓遂)
(詘其議)
涇靈(唐書吐蕃傳朱泚之亂吐蕃請助討賊詔右散騎常侍于頎持節慰撫太常少卿沈房為安西北廷)
(宣慰使以報之渾瑊用論莽羅兵破泚將韓旻於武亭川初與虜約得長安以丨丨四州畀之會大疫虜輒引)
(去及泚平責先約求地天子薄其勞第賜詔書償結贊莽羅等帛萬匹於是虜以為怨)
涇寧(周書武帝紀廢蒲陜丨丨四州總管)
涇臺(明一統志丨丨在平涼府保巖山之顛可望百餘里雲霧生于足下)
涇北(後漢書西羌傳渭首有狄䝠邽冀之戎丨丨有義渠之戎周書文帝紀大統十六年秋七月太祖)
(率諸軍東伐拜章武公導為大將軍總督留守諸軍事屯丨丨以鎮關中)
涇上(周語恭王游于丨丨密康公從有三女奔之北宋書王鎮惡傳鎮惡請率水軍自河入渭偽鎮將)
(軍姚疆屯兵丨丨鎮惡遣毛德祖擊破之直至渭橋)
涇帥(宋史李濤傳丨丨張彦澤殺記室張式奪其妻式家人詣闕上訴晉祖以彦澤有軍功釋其罪濤伏)
(閣抗䟽請寘於法晉祖不得已召式父鐸弟守貞子希範等皆拜以官罷彦澤節制)
涇人(唐書楊元卿傳擢涇原渭北節度使元卿墾發屯田五千頃屯築高垣牢鍵閉寇至耕者保垣以守)
(居六年丨丨德之)
涇師(唐書姜公輔傳丨丨亂帝自苑門出公輔叩馬諫曰泚嘗帥涇原得士心向以滔叛奪之兵居常拂)
(鬱不自抑請馳騎捕取以從無為羣兇得之)
涇忤(宋史瀘州蠻傳范百禄作文誓曰天子之德雨暘覆護三五噍類請比丨丨)
涇舟(詩淠彼丨丨烝徒楫之傳淠舟行貌楫櫂也箋烝衆也淠淠然丨水中之丨順流而行者乃衆徒船)
(人以楫櫂之故也興衆臣之賢者行君政令)
涇粟(宋史太祖紀乾德二年靈武饑轉丨丨以釀)
涇俗(唐書朱忠亮傳朱忠亮字仁輔憲宗立加御史大夫涇州將楊琦謀拒詔為亂方集諸校計事屋壊)
(琦壓死乃授忠亮涇原四鎮節度使丨丨舊多賣子忠亮以財贖免者前後數百)
涇濁(詩箋見涇渭下以後漢書黨錮傳贊渭以丨丨玉以礫貞注言渭丨丨乃顯其清玉居礫石乃見)
(其貞)
涇竭(郭璞九鐘贊嶢頽丨丨麟鬭日薄九鐘將鳴凌霜乃落)
渭
渭水(書禹貢浮于潛逾于沔入于渭亂于河疏計沔在渭南五百餘里故越沔陸行而北入渭丨丨入河)
(故浮渭而東帝都在河之東故渡河陸行而還帝都也詩涇以渭濁疏言涇水以有丨丨清故見涇水濁以)
(興舊室以有新昏美故見舊室惡秦左傳汎舟之役注見河汾下漢書五行志史記曰武王三年丨丨赤)
(者三日昭王三十四年丨丨又赤三日劉向以為近火沴也宋書王鎮惡傳鎮惡旣至令將士食畢便棄)
(船登岸丨丨流急倏忽間諸艦悉逐流去勞舊唐書孔述睿傳峒山問道丨丨求師亦何必務執謙固求退)
(讓淮山海經鳥鼠同穴之山丨丨出焉而東流注于河南子雒水輕利而宜禾丨丨多力而宜黍說苑)
(為複道自阿房度丨丨屬咸陽以象天閤道絶漢抵營室也水經丨丨出隴西首陽縣渭谷亭南鳥鼠山)
(又河水又南至華隂潼關丨丨從西來注之制三輔黃圖始皇築咸陽宫因北陵營殿端門四達以紫宫象)
(帝居引丨丨灌都以象天漢横橋南渡以法牽牛陽又平王東遷以岐豐之地賜秦襄公至孝公始都咸咸)
(陽在九嵕山丨丨北山水俱在南故曰咸陽遇中論有不因衆譽而獲大賢其文王乎畋於丨丨邊道姜太公)
(皤然皓首方秉竿而釣文王召而與之言則帝王之佐也乃載之歸以為太師明一統志丨丨在鞏昌府城)
(北五里源出臨洮府渭源縣禹貢導渭自鳥鼠同穴是也又丨丨橋在渭源縣西庾信車騎將軍賀婁公)
(神道碑丨丨兵書在心為志軒丘陣法聚石成圖陵又周儀同松滋公夫人尉遲氏墓誌銘丨丨北原平故)
(園纔通谷口即望塞門石又哀江南賦丨丨貫於天門驪山迴於地市劉性渠閣賦丨丨素以縈練秦山)
(翠而浮眉到岑參西過渭州見丨丨思秦川詩丨丨東流去何時雍州王維奉和聖製從蓬萊向興慶閣)
(道中留春雨中春望之作見漢宫下丨杜甫秦州雜詩見河源下又覽鏡呈柏中丞詩丨流關内終南在)
(日邊濟張仲素宫中樂詩黃山一夜雪丨丨瀉聲多邊孟郊源寒食詩可憐春物亦朝竭惟我孤吟丨丨)
(詩吳融詩丨丨遠含秋草渡漢陵高枕夕陽天竹張泌一曲晩烟浮丨丨半橋斜日照咸陽倪瓉石圖)
(詩雨過黃陵廟風生丨丨波當時卸帆處苔石倚喬柯)
渭河(唐書裴休傳大和後歲漕江淮米四十萬斛至丨丨倉者纔十三舟楫僨敗吏乘為姦冒没百端劉)
(晏之法盡廢休分遣官詢按其弊乃命所在令長兼董漕褒能者謫怠者由江抵渭舊歲率顧緡二十八萬休)
(悉歸諸吏敕巡院不得輒侵牟著新法十條又立稅茶十二法人以為便居三年粟至渭倉者百二十萬斛無)
(留壅至明一統志丨丨在臨洮府渭源縣北二里源出南谷鳥鼠山轉而東流劉禹錫將之官留辭裴令)
(公留守詩祖帳臨伊水前旌指丨丨)
渭川(史記貨殖傳丨丨千畝竹其人與千戶侯等述唐書睿宗紀開元元年十月甲辰獵于丨丨異)
(記漢世翁仲儒家人貧力作居丨丨一旦天雨金十斛於其家曹組艮嶽賦西有太華三峰插天枕瞰函谷)
(横斜丨丨李方孝孺友筠軒賦丨丨致乎斯景黃岡寓乎此身白上之回樂府豈問丨丨老寧邀襄野童)
(錫王翰子夜春歌行行小垂手日暮丨丨陽丨劉禹馮翊登樓南望三峰詩晴烟沙苑樹晩日丨帆)
渭浦(徐陵雙林寺傳大士碑巖谿藴德丨丨呈祥徜王勃九成宫頌長圍躞蹀得駿馬于秦坰大輅徉)
(載飛熊于丨丨明崔日用和聖製春日幸望春宫應制詩丨丨晨修禊事羣公傾賀水心銘)
渭涇(王仲言慈寧殿賦足以小崤函而吞丨丨等河雒而隘隴岍)
渭洛(周禮職方氏正西曰雍州其浸丨丨)
渭汭(書禹貢涇屬丨丨傳水北曰汭言治涇水入于渭䟽屬謂相連屬故訓為逮逮及也言水相及毛詩)
(傳云汭水涯也鄭云汭之言内也盖以人皆南面望水則北為汭也且涇水南入渭而名為丨丨知水北曰汭)
(言治涇水使之入渭亦是從故道也會又雍州厥貢惟球琳琅玕浮于積石至于龍門西河于丨丨傳逆流)
(曰會自渭北涯逆水西上隴左傳閔公二年春虢公敗犬戎于丨丨林注丨水出西東入河水之隈曲曰丨)
(木晉書董景道傳永平中知天下將亂隐于商洛山衣葉食樹果彈琴歌笑以自娛毒蟲猛獸皆繞其傍是)
(以劉元海及聰屢徵皆礙不達至劉曜出山廬于丨丨曜徵為太子少傅散騎常侍並固辭又石弘載記郭)
(權復收衆三千與越騎校尉石廣相持于丨丨生遂去長安潛于雞頭山水經注東入于河春秋之丨丨也)
渭津(唐書地理志華州華隂郡華陰有岳祠有潼關有丨丨關)
渭渚(韋嗣立詩乘春祓禊逐風光扈蹕陪鸞丨丨傍)
渭泉(明一統志丨丨在臨洮府渭源縣西三十五里)
渭漕(漢書食貨志鄭當時為丨丨回遠鑿漕直渠自長安至華隂而朔方亦穿漑渠作者各數萬人唐)
(書地理志華州華陰郡華陰西二十四里有敷水渠開元二年姜師度鑿以洩水害五年刺史樊恍復鑿之使)
(通丨丨)
渭波(蜀志譙周傳注晉陽秋曰永和三年安西將軍桓温平蜀表薦秀曰巴西譙秀植操貞固抱德肥遁)
(揚清丨丨于時皇極遘道消之會羣黎蹈顛沛之艱中華有顧瞻之哀幽谷無遷喬之望凶命屢招姦威仍偪)
(身寄虎吻危同朝露而能抗節玉立誓不降辱杜門絶跡不面偽庭進免龔勝忘身之禍退無薛方詭對之譏)
(雖園綺之棲商洛管寧之默遼海方之於秀殆無以過至今西土以為美談)
渭流(李程華清宫望幸賦想恩波之東注俯瞰丨丨愛佳氣之西浮空瞻秦樹杜牧阿房宫賦丨丨漲)
(膩棄脂水也)
渭濱(左傳吕卻畏偪將焚公宫而弑晉侯寺人披請見公使讓之且辭焉曰蒲城之役君命一宿女即至)
(其後余從狄君以田丨丨女為惠公來求殺余命女三宿女中宿至雖有君命何其速也夫袪猶在女其行乎)
(而史記范睢傳臣聞昔者吕尚之遇文王也身為漁父釣于丨丨耳若是者交疎也已說而立為太師載與)
(俱歸者其言深也故文王遂收功於吕尚而卒王天下蜀志諸葛亮傳建興十二年春亮悉大衆由斜谷出)
(以流馬運據武功五丈原與司馬宣王對於渭南亮每患糧不繼使已志不伸是以分兵屯田為久住之基耕)
(者雜於丨丨居民之間而百姓安堵軍無私焉匪晉書王沈等傳論有莘之媵殊北門之情丨丨之叟西山)
(之節乃宋書周續之傳丨丨佐周聖德廣運商洛匡漢英業昌江淹為蕭驃騎讓封第二表見河藪下)
(庾信師尚父授丹書讃自論秉鉞長别乘綸獨有磻石留名丨丨武平一奉和幸韋嗣立山莊侍宴應制詩)
(地若遊汾水畋疑歴丨丨軾元稹代曲江老人詩浴德留陽谷蒐畋過丨丨蘇篔簹谷詩料得清貧饞太)
(守丨丨千畝在胸中)
渭涘(詩文王初載天作之合在洽之陽在丨之丨金宋史樂志塗山之德丨丨之祥圖徽寶冊玉色相)
渭岸(王廷相出陜城述所經歴詩見華首下)
渭谷(水經見渭水下)
渭橋(史記文帝紀諸吕吕産等為亂以危劉氏大臣共誅之謀召立代王丞相陳平太尉周勃等使人迎)
(代王乃命宋昌參乘張武等六人乘傳詣長安至高陵休止而使宋昌先馳之長安觀變昌至丨丨丞相以下)
(皆迎宋昌還報代王馳至丨丨羣臣拜謁稱臣輿又張釋之傳上行出中丨丨有一人從橋下走出乘馬驚)
(於是使騎捕屬之廷尉釋之治問曰縣人來聞蹕匿橋下久之以為行已過即出見乘輿車騎即走耳廷尉奏)
(當一人犯蹕當罰金單漢書昭帝紀始元元年秋大雨丨丨絶又匈奴傳于正月朝天子于甘泉宫禮畢)
(使使者道單于先行宿長平上自甘泉宿池陽宫上登長平詔單于毋謁其左右當戶之羣臣皆得列觀及諸)
(蠻夷君長王侯數萬咸迎于丨丨下夾道陳上登丨丨咸稱萬歲後漢書宋弘傳赤眉入長安使徵弘逼廹)
(不得已行至丨丨自投于水家人救得出因佯死獲免晉書賈疋傳疋帥戎晉二萬餘人將伐長安西平太)
(守竺恢亦固守劉粲聞之使劉曜劉雅及趙染距疋先攻恢不尅疋邀擊大敗之曜中流矢退走疋追之至于)
(甘泉旋自丨丨襲蕩仲殺之遂迎秦王奉為皇太子李宋書王鎮惡傳見涇上下唐書僖宗紀中和三年)
(克用及黃巢戰于零口敗之四月甲辰又敗之于丨丨又食貨志自劉晏後江淮米至丨丨寖減矣至㢲乃)
(復如晏之多築又李齊運傳詔拜京兆尹時李晟壁丨丨齊運發民城保督芻粟以餉晟賊平頗有助又)
(李晟傳帝進守梁州駱谷道隘儲供不豫從官乏食帝歎曰早用晟言三蜀之利可坐有也帝顧渾瑊曰丨丨)
(在賊腹中兵孤晟能辦勝邪瑊曰晟秉義挺忠崒然不可奪臣策之必破賊帝乃安水經注渭水又東逕陽)
(侯祠北漲輒祠之此神能為大波故配合河伯也渭水又東注此水水上有梁謂之丨丨秦制也亦曰便門橋)
(尉三輔黃圖丨丨秦始皇造水徐陵為貞陽侯答王太書丨丨之下惟遲叙言汜之陽預有號懼庾信)
(崔訦神道碑竇憲連官單于之寶鼎可致張寬固位丨丨之流星可識岑士貴凌烟閣賦謂白登之莫報何)
(丨丨之足憤東李白陌上桑樂府美女丨丨春還事蠶作)
渭州(周書文帝紀時涼州刺史李叔仁為其民所執舉州搔擾宕昌羌梁企定引吐谷渾寇金城丨丨及)
(南秦州氐羌連結所在蜂起南岐至于瓜鄯跨州據郡者不可勝數唐書地理志丨丨元和四年以原州之)
(平涼縣置行丨丨廣明元年為吐蕃所破中和四年涇原節度使張鈞表置元史地理志鞏昌府唐初置丨)
(丨後曰隴西郡尋陷入吐蕃宋復得其地置鞏州金為鞏昌府元初改鞏昌路便宜都總帥府)
渭城(漢書成帝紀建始二年閏月以丨丨延陵亭部為初陵又地理志右扶風縣丨丨水經渭水又)
(東北逕丨丨南而沈水注之入小名錄成帝元始中有丨丨小女陳持弓年九歲走城門入未央宫内尚方)
(掖庭殿門門者莫見至鉤盾禁中乃覺陵庾信隴右總管長史豆盧公神道碑銘丨丨高柏昌下亭岑參)
(送楊子詩斗酒丨丨邊壚頭耐醉眠柳王維送元二使安西詩丨丨朝雨浥輕塵客舍青青色新劉禹錫)
(與歌者何戡詩舊人唯有何戡在更與殷勤唱丨丨)
渭陽(詩我送舅氏曰至丨丨箋秦是時都雍至丨丨者蓋東行送舅氏于咸陽之地疏雍在渭南水北曰)
(陽晉在秦東行必渡渭今言至于丨丨故云蓋東行送舅氏于咸陽之地史記文帝紀十六年上親郊見丨)
(丨五帝廟亦以夏答禮而尚赤非又齊世家西伯將出獵卜之曰所獲非龍非彲非虎羆所獲霸王之輔于)
(是周西伯獵果遇太公于丨之丨與語大悅曰自吾先君太公曰當有聖人適周周以興子真是耶吾太公望)
(子久矣故號之曰太公望載與俱歸立為師人漢書郊祀志文帝始幸雍郊見五畤祠衣皆尚赤趙新垣平)
(以望氣見上言長安東北有神氣成五采若人冠冕焉或曰東北神明之舍西方神明之墓也天瑞下宜立祠)
(上帝以合符應于是作丨丨五帝廟同宇帝一殿面各五門各如其帝色祠所用及儀亦如雍五畤南史阮)
(孝緒傳鄱陽忠烈王妃孝緒子也王諸子篤丨丨之情歲時之貢無所受納英雄記董卓侍妾懷抱中子皆)
(封侯弄以金紫孫女名白時尚未笄封為丨丨君之釋常談舅謂之丨丨左傳云秦康公之母即晉獻公女)
(也康公送晉獻公之子文公至丨丨曰見我舅氏如母存焉是康公送舅至渭水之北因曰丨丨也資暇錄)
(齊楊愔幼時其舅源子恭問讀詩至丨丨未愔便號泣子恭亦對之欷&KR1187;儲光羲渭橋北亭詩停車丨丨暮)
(望望入秦京曙杜甫奉送卿二翁統節度鎮軍還江陵詩寒空巫峽落日丨丨情杜牧梁秀才以早春旅)
(次大梁將歸郊扉言懷兼别示亦蒙見贈走筆依韻詩見漢曲下栖白送造微上人游五臺詩寒空金錫響)
(欲過丨丨津)
渭隂(後漢書西羌傳貞王二十五年秦伐義渠虜其王後十四年義渠侵秦至丨丨)
渭戲(山海經涇水出長城北山山在郁郅長垣北北入丨丨北注丨丨地名今新豐縣)
渭武(唐書地理志關内道蓋古雍州之域漢三輔北地安定上郡及弘農隴西五原西河雲中之境京兆)
(華同鳳翔邠隴涇原丨丨寧慶鄜坊丹延靈威雄會鹽綏宥為鶉首分麟豐勝銀夏單于安北為實沈分商為)
(鶉火分)
渭源(明一統志丨丨縣在臨洮府城東一百二十里本漢首陽縣後魏改丨丨縣屬渭州唐陷于吐蕃宋)
(收復置丨丨收慶平通各三堡屬熙州金仍舊元陞丨丨堡為縣而慶平通各隸焉)
渭陵(漢書陳湯傳自元帝時丨丨不復徙民起邑成帝起初陵數年後樂霸陵曲亭南更營之又王莽)
(傳文母皇太后崩葬丨丨與元帝合而溝絶之三輔黃圖元帝丨丨在長安北五十六里)
渭塋(潘岳西征賦呰孝元于丨丨執奄尹以明貶褒夫君之善行廢園邑以崇儉)
渭曲(周書文帝紀癸巳旦候騎告齊神武軍且至太祖召諸將謀之李弼曰彼衆我寡不可平地置陣此)
(東十里有丨丨可先據以待之遂進軍至丨丨背水東西為陳杜牧題籌筆驛詩褒中秋鼓角丨丨晚旌旗)
渭首(後漢書西羌傳秦獻公初立兵臨丨丨滅狄䝠戎)
渭口(唐書食貨志見渭船下湄庾信華林園馬射賦見河下)
渭上(周書文帝紀趙貴等五將軍居左戰不利齊神武軍復合太祖又不利夜乃引還旣入關屯丨丨齊)
(神武進至陜開府達奚武等率軍禦之乃退閣白居易適意詩一朝歸丨丨泛如不繋舟蘇軾竹詩兩叢)
(却似蕭郎筆千畝空懷丨丨村慨陸游感事詩丨丨晝夜吹戰塵横戈慷欲忘身)
渭中(元史河渠志漢時有白公者奏穿渠引涇水起谷口入櫟陽注丨丨袤二百里溉田四百餘頃名曰)
(白渠)
渭南(詩疏見渭陽下又史記秦本紀躁公十三年義渠來伐至丨丨秦始皇紀二十七年始皇巡隴)
(西北地出雞頭山過回中焉作信宫丨丨丨又高祖紀見河上下又封禪書秦宣公作密畤于祭青帝)
(東又樗里子傳昭王七年樗里子卒葬于丨丨章臺之曰後百歲是當有天子之宫夾我墓樗里子疾室在)
(於昭王廟西丨丨隂鄉樗里故俗謂之樗里子至漢興長樂宫在其東未央宫在其西武庫正直其墓魏志)
(張郃傳從破馬超韓遂于丨丨圍安定降楊秋時又郭淮傳青龍二年諸葛亮出斜谷並田于蘭坑是司馬)
(宣王屯丨丨淮策亮必爭北原宜先據之議者多謂不然淮曰若亮跨渭登原連兵北山隔絶隴道搖蕩民夷)
(此非國之利也不周書文帝紀齊神武渡河逼華州刺史王羆嚴守知可攻乃涉洛軍于許源西太祖據丨)
(丨徵諸州兵皆會下唐書地理志京兆府丨丨畿史元史河渠志見涇陽三輔黃圖秦并天下置内以)
(領關中項籍滅秦分其地為三以章邯為雍王都廢丘司馬忻為塞王都櫟陽董翳為翟王都高奴謂之三秦)
(漢高祖入關定三秦元年更為郡滿庾信大將軍司馬裔神道碑丨丨千畝之竹更懼盈池陽二頃之田常)
(思止足)
渭北(史記文帝紀十四年冬匈奴謀入邊為寇攻朝那塞殺北地都尉邛上乃遣三將軍軍隴西北地上)
(郡中尉周舍為衛將軍郎中令張武為車騎將軍軍丨丨車千乘騎卒十萬又叔孫通傳孝惠帝為東朝長)
(樂宫及間往來數蹕煩人迺作複道方築武庫南叔孫生奏事因請間曰陛下何自築複道高寢衣冠月出游)
(高廟高廟漢太祖奈何令後世子孫乘宗廟道上行哉孝惠帝大懼曰急壊之叔孫生曰人主無過舉今已作)
(百姓皆知之今壊此則示有過舉願陛下為原廟丨丨衣冠月出游之益廣多宗廟大孝之本也上迺詔有司)
(立原廟曰蜀志馬超傳注初曹公軍在蒲阪欲西渡超謂韓遂宜于丨丨拒之不過二十日河東榖盡彼必)
(走矣所周書文帝紀大軍之東伐也關中留守兵少而前後虜東魏士卒皆散在民間乃謀為亂及李虎等)
(至長安計無所出乃與公卿輔魏太子出次丨丨關中大震恐百姓相剽劫唐書方鎮表上元元年置丨丨)
(鄜坊節度使治坊州并領丹延二州永泰元年丨丨鄜坊節度使罷領丹延二州增領綏州大歴十四年罷丨)
(丨節度置都團練觀察使建中四年復置丨丨節度如上元之舊尋罷未幾復置徙治鄜州其後置都團練觀)
(察防禦使貞元三年復置丨丨節度使以綏州隸銀夏節度永貞元年析丹州置防禦使中和二年丨丨節度)
(賜號保大軍節度增領翟州以延州置保塞軍節度節又李晟列傳帝遣使者間道詔晟兼河中晉絳慈隰)
(度使又兼京畿丨丨鄜坊丹延節度招討使思元史王思誠傳察罕特穆爾提輕兵五千倍道來援誠犒軍)
(于鳳凰山還定守禦九事夜宿臺中未嘗解衣同官潛送妻子過丨丨思誠止之孫翊仁朝元閣賦斜窺丨)
(丨笑玉樹而徒空俯對終南與金關而相抗照陶舉花萼樓賦分丨丨之川光别終南之峰首盧隣結客)
(少年場行鬭雞過丨丨走馬向關東雜馬懷素餞唐州高使君赴任詩見淮南下沈佺期詩妾家臨丨丨)
(春夢著遼西河西人未歸)(岑參河西春暮憶秦中詩丨丨春已老又送賈侍御使江外詩荆南丨丨難相)
(見莫惜衫襟著酒痕夫杜甫社日詩見江南下四劉禹錫途次華州陪錢大登城北樓春望詩城樓望出)
(風塵見盡關西丨丨春)
渭表(陸機漢高祖功臣頌肇謀漢濱還定丨丨按謂韓信也)
渭將(詩居岐之陽在丨之丨傳將側也)
渭倉(唐書裴休傳見渭河下)
渭老(徐陵與王吳郡僧智書本應埋魂趙魏析骨幽并豈意餘年復反鄉國仰屬伊公在亳丨丨師周旌)
(賁丘園採拾衡巷遂以衰駘不棄瓮盎無遺還顧庸虚未應偕此)
渭叟(理瑩送戴三徵君還谷口舊居詩周王尊丨丨穎客傲唐堯)
渭船(唐書食貨志江船不入汴汴船不入河河船不入渭江南之運積揚州汴河之運積河陰河船之運)
(積渭口丨丨之運入太倉歲轉粟百一十萬石無升斗溺者)
渭舟(蘇軾中隠堂詩貢隨南使遠載壓丨丨偏)
渭黍(煮茶小品丨丨汾麻泉源之異禀江淮橘枳土地之或遷誠物類之有宜亦臭味之相感也)
渭濁(曹伯啓涇陽述懷詩涇清丨丨源何異物換星移志未詶)
渭平(養疴漫筆靖康之變高人勝士陷没者不少紹興庚申辛酉河南關陜暫復有自關中馹舍壁間得)
(詩云丨丨沙淺鴈來棲渭漲沙移鴈不歸江海一身多少事清風明月淚霑衣)
渭漲(養疴漫筆見上)
汧
汧水(唐書地理志鳳翔府扶風郡虢西北有昇原渠引丨丨至咸陽)
汧渭(史記秦本紀非子居犬丘好馬及畜善養息之犬丘人言之周孝王孝王召使主馬于丨丨之間)
(又封禪書秦文公冬獵丨丨之間卜居之而吉禦竹書紀年周孝王八年初牧于丨丨揚雄羽獵賦自丨)
(丨經營酆鎬)
汧洛(漢書郊祀志見嶽壻下)
汧雍(史記貨殖傳關中自丨丨以東至河華膏壤沃野千里自虞夏之貢以為上田而公劉適邠太王王)
(季在岐文王作豐武王治鎬故其民猶有先王之遺風好稼穡殖五穀地重為邪)
汧岐(書禹貢導丨及丨至于荆山)
汧陽(唐書地理志隴州丨丨郡本隴東郡義寧二年析扶風郡之汧源丨丨南由安定郡之華亭置天寶)
(元年更郡曰丨丨兵又吐蕃傳結贊以羌渾衆屯潘口傍青石嶺三分其趨隴丨丨間連營數十里中軍距)
(鳳翔一舍)
汧源(唐書地理志見上)
汧山(後漢書矯慎傳慎同郡馬瑶隠于丨丨以兔罝為事所居俗化百姓美之號馬牧先生焉)
汧隴(漢書東方朔傳夫南山天下之阻也南有江淮北有河渭其地從丨丨以東商雒以西厥壤肥饒漢)
(興去三河之地止霸滻以西都涇渭之南此所謂天下陸海之地秦之所以虜西戎兼山東者也又王莽傳)
(命懷羌子王福曰丨丨之阻西當戎狄女作五威右關將軍成固據守懷羌於右庾信趙廣墓誌銘孝公久)
(牧丨丨遺愛在人今兹見撫我君之子知杜牧分司東都寓居履道叨承川尹劉侍郎大夫恩詩捧詔巡丨)
(丨飛書護井陘)
汧駱(後漢書馮異傳時赤眉雖降衆寇猶盛延岑據藍田王歆據下邽吕鮪據陳倉角閎據丨丨擁兵多)
(者萬餘少者數千人轉相攻擊)
汧督(臧榮緒晉書丨丨馬敦立功孤城為州司所枉死於囹圄潘岳誄之)
汧州(姚合窮邊詞見山春下)
汧公(雲麓漫抄見山公下)
灞
灞陵(霸同史記李廣傳嘗夜從一騎出從人田間飲還至丨丨亭丨丨尉醉呵止廣廣騎曰故李將軍尉)
(曰今將軍尚不得夜行何乃故也止廣宿亭下布庾信哀江南賦豈知丨丨夜獵猶是故時將軍咸陽衣非)
(獨思歸王子王王績贈李徵君大壽詩丨丨幽徑近磻谿隠路長光庭奉和聖主答張說扈從雀鼠谷詩)
(丨丨桃李色應待日華開醉岑參喜韓樽相過詩三月丨丨春已老故人相逢耐倒元稹西還詩悠悠洛)
(陽夢鬱鬱丨丨樹馬頭烟樹綠相迎)(高蟾丨丨亭詩明日丨丨新霽後李商隠少年詩丨丨夜獵隨田竇)
(不識寒郊自轉蓬畔李山甫下第出春明門詩深謝丨丨堤柳與人頭上拂塵埃)
灞水(博物志庭州丨丨以金銀器盛之皆漏唯瓠葉不漏袁朗登城南坂望京邑詩龍飛丨丨上鳳集)
(岐山陽賦劉希夷采桑詩盈盈丨丨曲步步春芳綠李戴叔倫得長亭柳詩濯濯長亭柳隂連丨丨流)
(商隠淚詩朝來丨丨橋邊問未抵青袍送玉珂丨喻鳬詩藍峰露秋院丨丨入春廚鄭巢送邊使詩丨方)
(為别沙場又入冬里曹唐送康祭酒赴輪臺詩丨丨橋邊酒一杯送君千赴輪臺沈彬詩一條丨丨清如)
(劍不為離人割斷愁)
灞渭(史記封禪書文帝親拜丨丨之會以郊見渭陽五帝)
灞汭(沈約詩禮弘丨丨義高洛湄)
灞川(沈佺期陪幸太平公主南莊詩主第山門起丨丨宸遊風景入初年)
灞滻(史記司馬相如傳見涇渭下有唐書地理志見涇渭下又華州華隂郡華隂漕渠自苑引渭水)
(因石渠會丨丨經廣運潭至縣入渭)
灞池(崔日知奉詶韋祭酒偶遊龍門北谿忽懷驪山别業詩既憐丨丨綠復憶丨丨春)
灞浪(温庭筠渚宫晚春寄秦地友人詩秦原曉重叠丨丨夜潺湲)
灞涘(岑羲九月九日幸臨渭亭登高應制詩爰豫矚秦坰昇高臨丨丨駱賓王早發諸曁詩帝城臨丨)
(丨禹穴枕江干)
灞岸(唐書地理志京城前直子午谷後枕龍首山左臨丨丨右抵灃水庾信擬連珠建章低昂不得猶)
(瞻丨丨德陽淪没非復能臨偃師含王勃採蓮賦見河陽下李益途中寄李二詩楊柳烟丨丨春年年攀)
(折為行人子杜牧杜秋娘詩吳江落日渡丨丨綠楊垂聫裾見天盼眄獨依依又送中丞姊夫儔出鎮江)
(西詩丨丨秋猶嫩藍橋水始喧鄭李商隠柳詩丨丨已攀行客手楚宫誰騁舞姬腰谷送進士盧棨東歸)
(詩丨丨草萋萋離觴我獨移州李山甫柳詩見江頭下羅隠送臧僨下第後歸池詩柳攀丨丨狂遮袂水)
(憶池陽渌滿心)
灞上(史記封禪書高祖初起禱豐枌榆社徇沛為沛公則祠蚩尤釁鼓旂遂以十月至丨丨與諸侯平咸)
(陽立為漢王因以十月為年首而色尚赤劉又絳侯世家文帝之後六歲匈奴大入邊乃以宗正禮為將軍)
(軍丨丨祝兹侯徐厲為將軍軍棘門以河内守亞夫為將軍軍細柳以備胡上自勞軍至丨丨及棘門軍直馳)
(入將以下騎送迎已而之細柳軍軍士吏被甲銳兵刃彀弓弩持滿天子先驅至不得入先驅曰天子且至軍)
(門都尉曰將軍令曰軍中聞將軍令不聞天子之詔居無何上至又不得入於是上乃使使持節詔將軍吾欲)
(入勞軍亞夫乃傳言開壁門壁門士吏謂從屬車騎曰將軍約軍中不得驅馳於是天子乃按轡徐行至營將)
(軍亞夫持兵揖曰介胄之士不拜請以軍禮見天子為動改容式車使人稱謝皇帝敬勞將軍成禮而去既出)
(軍門羣臣皆驚文帝曰嗟乎此真將軍矣曩者丨丨棘門軍若兒戲耳其將固可襲而虜也至於亞夫可得而)
(犯邪稱善者久之翦又王翦傳王翦將兵六十萬人始皇自送至丨丨王行請美田宅園池甚衆法言或)
(問秦楚既為天典命矣秦縊丨丨楚分江西興廢何速也曰天胙光德而隕明忒庾信齊王憲神道碑匈奴)
(突于武川爟火通于丨丨杜岑參送懷州吳别駕詩丨丨柳枝黃壚頭酒正香牧柳詩丨丨漢南千萬樹)
(幾人遊宦别離中聽聶夷中勸酒詩丨丨送行客唱行客歌)
灞亭(沈佺期洛州蕭司馬遠赴洛成禮詩丨丨喜有酒岐路惜芬菲蕭至忠奉和九日幸臨渭亭登高)
(應制詩遠自瞰秦坰重陽坐丨丨房岑參送祁樂歸河東詩置酒丨丨别高歌披心胸白送蕭穎士赴東)
(府詩青春丨丨别此去何時還干韋應物驪山感懷詩小臣職前驅馳道出丨丨方送盧評事東歸詩褻)
(回丨丨上不語共傷春贈司空圖楊柳枝壽杯詞丨丨東去澈隋堤别何須醉似泥)
灞橋(鄭谷小桃詩和烟和雨遮敷水映竹映村連丨丨羅鄴鶯詩何事離人不堪聽丨丨斜日褭垂楊)
(醆羅隠送溪州使君詩丨丨酒黔巫月從此江心兩所思)
沮
沮水(書禹貢又東過漆沮疏水經丨丨由北地直路縣東入洛水與毛詩古公自土漆沮者别也彼沮則)
(未聞定唐書員半千傳開元九年遊堯山丨丨間愛其地遂居卒年九十四即葬焉吏民哭野中水經丨)
(丨出漢中房陵縣淮水東南過臨沮縣界又東南過枝江縣東南入于江地理通釋丨丨在荆門軍當陽縣)
(漢明一統志丨丨在鞏昌府階州境西有角弩谷即蜀將姜維𠞰五部氐羌之所又丨丨在延安府中部)
(縣南門外源發子午嶺東南入于洛)
沮口(水經沔水又東南逕沮水戍而東南流注漢曰丨丨注庾仲雍云是水南至關城合西漢水又東北)
(合丨丨同為漢水之源也)
沮澤(禮記王制司空執度度地居民山川丨丨時四時漢書匈奴傳孝惠高后時冒頓寖驕迺為書使)
(使遺高后曰孤憤之君生于丨丨之中長於平野牛馬之域數至邊境願遊中國)
沮漳(魏志王基傳今江陵有丨丨二水溉灌膏腴之田以千數安陸左右陂池沃衍若水陸並農以實軍)
(資然後引兵詣江陵夷陵分據夏口順丨丨資水浮榖而下王儉靈丘竹賦見淮海下王勃採蓮賦見河)
(渭下王李百藥郢城懷古詩萬乘重丨丨九鼎輕伊穀又師渡漢水經襄陽詩延波接荆夢通望邇丨丨)
沮洳(水經注山海經曰淇水出丨丨山水又沔水出武都沮縣東狼谷中注沔水一名沮闞駰曰以其)
(初出丨丨然故曰沮水也梁蘇轍黃樓賦在漢元光河決瓠子騰蹙鉅野衍溢淮泗楚受害二十餘歲下者為)
(汙澤上者為丨丨江李質艮嶽賦紛川澤之丨丨限湖之渺茫)
沮漆(詩緜緜瓜瓞民之初生自土丨丨)
沮淯(唐書地理志山南道其名山嶓冢熊耳銅梁巫荆峴其大川巴漢丨丨)
沮渙(述異記丨丨二水波文皆若五色彼人多文章故一名績水)
沮縣(水經見沮洳下南又注沔水一名沮水出河池縣東流入丨丨會于沔)
沮叟(蘇軾詩滔滔丨丨是綽綽孟生餘)
沮溺(李白贈何七判官昌浩詩終與同出處豈將丨丨羣)
灃
灃水(書禹貢丨丨攸同傳丨丨所同同之於渭疏地理志丨丨出扶風鄠縣東南北過上林苑入渭也)
(詩丨丨東注維禹之績宫漢書外戚傳初成都候商嘗病欲避暑從上借明光後又穿長安城引内丨丨注)
(第中大陂以行船理晉書石勒載記勒如丨丨宫因疾甚而還唐書地志見灞岸下明一統志丨丨在)
(隆平縣東一十里源自漳河分流經縣界與沙河水合入葫蘆河祖詠蘇氏别業詩南山當戶牖丨丨映園)
(林湄韋應物秋集罷還途中作將從平門道憩車丨丨又西郊養疾詩惟見草青青閉戶丨丨曲)
灃河(明一統志丨丨在順德府任縣東一十五里上接南和縣下流入真定府隆平縣界元郭守敬嘗建)
(議丨丨東過古任城失其故道没民田千餘頃若開修成河其田即可耕種)
灃沛(風俗通晉平公曰清角可得聞乎師曠曰昔黃帝作為清角今主君德薄不足以聽之平公曰願遂)
(聞之師曠不得已而鼓之一奏之有雲從西北起再奏之暴風急至大雨丨丨裂帷幕破俎豆墮廊瓦平公恐)
(懼之魏文帝感物賦降甘雨丨丨垂長溜之泠泠)
灃涘(韋應物九日灃上作寄崔主簿倬二李端繫詩淒淒感時節望望臨丨丨)
灃漲(韋應物觀丨水丨詩夏雨萬壑湊丨丨暮渾渾)
灃東(韋應物答重陽詩忽復隔淮海夢想在丨丨)
灃上(岑參冀州客舍酒酣詩何當肯相尋丨丨一孤舟)
澇
澇水(水經渭水又東過槐里縣南又東丨丨從南來注之明一統志丨丨源出平陽府浮山縣流經府)
(城北西入汾河新庾肩吾謝湘東王賚米啓味重城香踰丨丨)
澇河(明一統志丨丨在懷慶府温縣一十里積澇而成流入溴水)
潼
潼水(地理通釋見潼關下丨李商隠獻河東公啓射江奥壤丨名都)
潼河(明一統志丨丨在鳳陽府五河縣東北三里通沱河經天井湖北至虹縣石䃳子入于淮)
潼津(唐書地理志華州華隂郡華隂天授二年析置丨丨縣在關口後隸虢州聖歷二年來屬長安中省)
潼川(元史劉元振傳至元七年時議以勲舊之家事權太重宜稍裁抑遂降為成都副萬戶十一年命兼)
(丨丨路副招討使)
潼陜(元史何實傳戊子以為九原府主帥佩金虎符庚寅率兵南伐略地丨丨有功辛夘授軍千戶)
潼州(周書孝閔帝紀帝性剛果見晉公護執政深忌之司會李植軍司馬孫恒以先朝佐命入侍左右亦)
(疾護之專乃與宫伯乙弗鳳賀拔提等潛謀請帝誅護帝然之又引宫伯張光洛同謀光洛密白護護乃出植)
(為梁州刺史恒為丨丨刺史率又晉公護傳以功授開府仍為大將軍尉遲迥長史兵伐蜀旣入劒閣迥令)
(攝行丨丨事)
潼鄉(王褒銘見河曲下)
潼谷(元史五行志至元二十三年六月安西路華州華隂縣大雨丨丨水涌平地三丈餘水經注河水)
(北流逕通谷述征記所謂丨丨水者也)
潼山(明一統志丨丨在鳳陽府靈壁縣北七十里舊有南華觀莊子嘗隠于此)
潼關(魏志武帝紀馬超等屯丨丨公西征與超等夾關而軍公急持之而潛遣徐晃朱靈等夜渡蒲坂津)
(據河西為營公自丨丨北渡兵周書晉公護傳出軍至丨丨乃遣柱國尉遲迥率精十萬為前鋒大將軍權)
(景先率山南之兵出豫州少師楊&KR0910;出軹關西唐書地理志見渭津下水經河水又南逕雷首山又南涑)
(水注之又南至華隂丨丨渭水從西來注之年唐會要武德九年詔停丨丨已東緣河諸關天授二省丨丨)
(置洛州南北面關建中二年丨丨依舊置防禦使里地理通釋丨丨郡縣志在華州華隂縣東北三十九古)
(桃林塞也關西一里有潼水因以名關華明一統志丨丨在河南府閿鄉縣西六十里與陜西隂縣分界)
(唐太宗有入丨丨詩丨王維别綦毋潛詩渭水冰下流丨丨雪中啓韓愈丨詩荆山已去華山來日照丨)
(丨四扇開三蘇軾詩五老&KR1062;彭蠡峰照丨丨)
潼濛(易林丨丨蔚薈膚寸來會津液下降流潦滂沛)
洮
洮河(唐書吐蕃傳詔吏部尚書侯君集為行軍大總管出當彌道右領軍大將軍執失思力出白蘭道右)
(武衛大將軍牛進達出闊水道右領軍將軍劉蘭出丨丨道並為行軍總管率步騎五萬進討又别將尚恐)
(熱為落門川討擊使略地至渭州與宰相尚與思羅戰薄寒山思羅敗走松州合蘇毗吐渾羊同兵八萬保丨)
(丨自守安元史河源附錄至積石州即禹貢積石五日至沙州鄕關一日至打羅坑東北行一日丨丨水南)
(來入河流明一統志丨丨在岷州衛城北自洮州來至衞城北入臨洮府界又丨丨在臨洮府城西南源)
(出蕃地流入本境盤束山峽中千數百里始經府城南浩然奔放聲如萬雷)
洮水(史記高祖紀見漢將下使唐書吐蕃傳開成四年遣太子詹事李景儒往吐蕃以論集熱來朝獻)
(玉器羊馬自是國中地震裂水泉湧岷山崩丨丨逆流三日鼠食稼人饑疫死者相枕藉鄯郭間夜聞鼙鼓聲)
(人相驚南宋史河渠志提點秦鳳等路刑獄鄭民憲請于熙州關以南開渠堰引丨丨並東山直北道下至)
(北關并自通遠軍熟羊砦導渭河至軍溉田地元史河餘源附錄自丨丨與河合又東北流過達勒達各八百)
(里過豐州西受降城折而正東流過達勒達地古天德軍中受降城東水經河水又東丨丨注之注地理志曰)
(水出塞外羌中沙州記曰丨丨與墊江水俱出嵹臺山地理通釋隴右道古雍梁二州之境其大川則有丨)
(丨弱水羌水河瀆及休屠之澤在焉丨出西羌中北至沙州枹罕縣入河)(十道山川攷丨明一統志丨丨)
(在太原府平定州西九十里壽陽西太平谷東流入澤發水合冶水)
洮湟(唐書賈耽傳耽嗜觀書尤悉地理方吐蕃盛強盜有隴西異時州縣遠近有司不復傳耽乃繪布隴)
(右山南九州且載河所經受為圖又以丨丨甘凉屯鎮頟籍道里廣狹山險水原為别錄六篇河西戎之錄四)
(篇上之詔賜幣馬珍器)
洮陽(漢書地理志零陵郡縣丨丨注洮音韜渾周書明帝紀賀蘭祥攻拔丨丨洪和二城吐谷遁走)
洮治(漢書地理志注零陵莽曰丨丨)
洮州(周書武帝紀保定元年二月己卯遣大使巡察天下于洮陽置丨丨元史地理志丨丨縣可當)
洮上(魏志王基傳姜維因丨丨之利輕兵深入糧餉不繼軍覆上邽)
洮西(蜀志姜維傳出隴西南安金城界與魏大將軍郭淮夏侯霸等戰于丨丨)
洮罕(晉書姚弋仲載記其先有虞氏之苖裔禹封舜少子于西戎世為羌酋其後燒當雄于丨丨之間)
洮鹹(穀梁傳兵車之會四疏兵車之會四者丨丨牡丘淮也)
洮岷(杜甫寄張山人彪詩官場羅鎮磧賊火近丨丨)
洮雲(杜甫寄彭州高使君適虢州岑長史參詩隴草蕭蕭白丨丨片片黃)
洮硯(洞天清錄除端歙二石惟洮河綠石北方最貴重然石在臨洮大河深水之底非人力所致得之為)
(無價之寶著錄相傳雖知有丨丨然目所未睹今或有舊石硯名為洮者多陸游詩玉屑名牋來濯錦風漪)
(竒石出臨洮注張季良寄丨丨何元立寄蜀紙)
洮米(爾雅溞溞淅也注丨丨聲)
漾
漾水(書禹貢嶓冢導漾傳泉始出山為丨丨蠡通典見漢水下水經見江津下李白入彭經松門)
(觀石鏡緬懷謝康樂題詩書游覽之志詩丨丨向東去漳流直南奔元稹渡漢江詩見江濆下王建詩沙)
(灣丨丨圖新粉綠野荒阡暈色繒)
漾灃(蔡邕漢津賦登源自乎嶓冢引丨丨而東征)
湟
湟水(漢書孝武帝紀元鼎五年遣伏波將軍路博德出桂陽下丨丨又趙充國傳光禄大夫義渠安國)
(使行諸羌先零豪言願時渡丨丨北逐民所不田處畜牧安國以聞充國劾安國奉使不敬是後羌人旁緣前)
(言抵冒渡丨丨郡縣不能禁注師古曰丨丨出金城臨羌塞外東入河丨丨之地是漢地唐書地理志鄯州)
(西平郡有丨丨縣又又吐蕃傳丨丨出蒙谷抵龍泉與河合水經河水東過金城允吾縣北注莽又更允)
(吾為修遠縣河水在其南不在其北南有丨丨出塞外東連西王母石室石釜西海鹽池北故闞駰曰其西即)
(丨丨之源也金明一統志丨丨在臨洮府蘭州西一百八十里一名城河一名河水源出大小榆谷之北與)
(洮水浩亹河水合)
湟中(漢書趙充國傳往者舉可先行羌者吾舉辛武賢丞相御史復白遣義渠安國竟阻敗羌金城丨丨)
(穀斛八錢吾謂耿中丞糴二百萬斛穀羌人不敢動矣耿中丞請糴百萬斛迺得四十萬斛耳義渠再使且費)
(其半失此二策羌人故敢為逆失之豪釐差以千里是既然矣水經注湟水東流逕丨丨城北故小月氏之)
(地也)
湟潦(大戴禮丨丨生苹湟下處也有丨然後有丨有潦而後有苹草也)
湟陿(漢書趙充國傳臣前部士入山伐材木大小六萬餘枚皆在水次願罷騎兵留弛刑應募及淮揚汝)
(南步兵與吏士私從者合凡萬二百八十一人用穀月二萬七千三百六十三斛鹽三百八斛分屯要害處冰)
(解漕下繕鄉亭浚溝渠治丨丨以西道橋七十所令可至鮮水左右)
汾
汾水(詩魏譜見河曲下汾左傳僖公十有六年秋狄侵晉取狐廚受鐸涉及昆都因晉敗也杜注丨丨)
(出太原南入河知戰國策知伯曰始吾不知水之可亡人之國也乃今之丨丨利以灌安邑絳水利以灌平)
(陽浸史記趙世家三國攻晉陽歲餘引丨丨灌其城城不者三版襄子懼乃夜使相張孟同私于韓魏韓魏)
(與合謀以三月丙戌三國反滅智氏共分其地于是襄子行賞高共為上張孟同曰晉陽之難惟共無功襄子)
(曰方晉陽急羣臣皆懈惟共不敢失人臣禮是以先之周書武帝紀柱國趙王招步騎一萬自華谷攻齊汾)
(州諸城柱國宇文盛步騎一萬守丨丨關天莊子堯往見四子藐姑射之山丨丨之陽窅然喪其下焉淮)
(南子丨丨濛濁而宜麻丨水經河水又南出龍門口丨丨從東來注之又丨出太原汾陽縣北管涔山)
(中說楊素使謂子曰盍仕乎子曰疏屬之南丨丨之曲有先人之弊廬在可以辟風雨有田可以具饘粥彈琴)
(著書講道勸義自樂也願君侯正身以統天下時和歲豐則通也受賜多矣不願仕也地理通釋唐志丨丨)
(介休縣有雀鼠谷通典汾州靈石縣東南有高璧嶺雀鼠谷丨丨關皆險固之處大業雜記見河源下本)
(事詩天寶末元宗嘗乘月登勤政樓命梨園弟子歌數闋有唱李嶠詩者云富貴榮華能幾時山川滿目淚沾)
(衣不見祇今丨丨上惟有年年秋鴈飛時上問是誰詩或對曰李嶠因淒然泣下不終而起曰李嶠真才子也)
(兵庾信崔訦神道碑鐵馬有河橋之戰戈船有丨丨之江總羣臣請陳武帝懴文若使七聖遂迷窅然丨)
(丨之上八駿沃若方在瑶池之濱自王筠開善寺碑訪道峒山乘風獨遠凝神丨丨窅然喪陳子昂進奉)
(和秋景觀競渡詩表白雲興咏漢游丨丨之祠黃竹申歌周舞瑶池之駕李白明堂賦遂邀崆峒之道禮丨)
(丨之陽口阮籍詩東南有射山丨丨出其陽外謝靈運從游京北固應詔詩昔聞丨丨游今見塵鑣謝)
(朓詩遺情丨丨垂冕鴻宮深蕭楚材奉和展禮岱宗塗經濮濟詩已降丨丨作仍迎渭情戴叔倫廣陵送)
(趙主簿自蜀歸絳州寧覲詩將歸丨丨上遠省錦城來劉禹鍚和白侍郎送令狐相公鎮太原詩叠鼓蹙成)
(丨丨浪閃旗驚斷塞鴻飛山又裴溪詩楚客憶關中疏溪想丨丨李商隠詩介當驛秀丨丨遶關斜王)
(珪上元應制詩見漢才下)
汾河(晉語葵丘之會獻公將如會遇宰周公曰君可無會也公乃還宰孔謂其御曰晉侯將死矣景霍以)
(為城而丨丨涑澮以為淵戎翟之民實環之汪是土也苟違其違誰能懼之今晉侯不量齊德之豐否不度諸)
(侯之勢釋其閉修而輕于行道失其心矣君子失心鮮不夭昏明一統志丨丨源出岢嵐州流經靈石趙城)
(洪洞臨汾南歴襄陽太平絳州稷山河津滎河注于黃河沈炯漢武通天臺表射之罘于海浦禮日觀而稱)
(功横中流于丨丨指柏梁而高宴春楊炯庭菊賦共丨丨之鼎氣同庶子之華)
汾海(庾信段永神道碑銘玉門遺矩丨丨留愛)
汾川(左傳見汾洮下析唐書地理志丹州咸寧郡本丹陽郡義寧元年延安郡之義川丨丨咸寧縣置)
(耳明一統志丨丨水在延安府宜川縣北八十里源出泉縣界東流入黃河張九齡奉和聖製同二相南)
(出雀鼠谷詩丨丨花鳥意并奉屬車塵公盧照隣上之回曲振旅丨丨曲劉禹錫詶令狐相詩吳苑燕辭)
(人去丨丨鴈帶書來)
汾沮(韋應物擬古詩丨丨何鄙儉考槃何退窮)
汾澮(左傳晉人謀去故絳諸大夫皆曰必居郇瑕氏之邑韓厥曰不如新田土厚水深居之不疾有丨丨)
(以流其惡稼唐書五行志乾符五年秋大霖雨丨丨及河溢流害又王式傳時特峨胡亦饑將入寇丨丨)
(聞式嚴備不敢道境報其種落曰晉州刺史當避判柳宗元晉問景霍丨丨以經其壖儲光羲奉和韋官)
(獻侍郎叔除河東採訪使詩盛德滋冀方仁風清丨丨司馬光送任祠部詩圖書周内史丨丨晉全封)
汾洛(馬祖常秋谷平章生日詩丨丨精靈合文章運會通)
汾澗(晉書劉元海載記劉氏雖分居五部然皆家居晉陽丨丨之濱)
汾谷(王光庭奉和聖製答張說扈從南出雀鼠谷詩寒隨丨丨盡春逐晉郊來)
汾堤(盧柟水亭賦見水亭下)
汾陘(戰國策蘇秦說楚威王曰楚地西有黔中巫郡東有夏州海陽南有洞庭蒼梧北有丨丨之塞郇陽)
(地方五千里帶甲百萬車千乘騎萬匹粟支十年此霸王之資也)
汾隰(左傳桓公三年春曲沃武公伐翼次于陘庭韓萬御戎梁弘為右逐翼侯于丨丨驂絓而止夜獲之)
(及欒共叔注丨丨汾水邊戎竹書紀年周宣王四十年晉人敗北于丨丨)
汾地(詩疏見汾王下)
汾城(史記秦本紀昭襄王四十八年十月五大夫陵攻趙邯鄲四十九年正月益發佐陵陵戰不善免王)
(齕代將五十年十二月益發卒軍丨丨旁齕攻邯鄲不拔去還奔汾軍)
汾州(元史地理志丨丨唐改西河郡為浩州又改丨丨又改西河郡又為丨丨金置汾陽軍元初立丨丨)
(元帥府置明一統志丨丨三國魏置西河郡晉為西河國後魏丨丨治蒲子城後移治西河北齊改置南朔)
(州後周改為介州隋初郡廢大業中州廢復為西河郡治隰城縣唐初改浩州尋改丨丨天寶初改西河郡乾)
(元初復為丨丨屬河東道金置汾陽軍節度元復為丨丨屬太原路)
汾隂(史記秦本紀惠文君九年渡河取丨丨皮氏地又孝武帝紀有司與太史公祠官寬舒等議天牲)
(角繭栗今陛下親祀后土后土宜於澤中圜丘為五壇壇一黃犢太牢具已祠盡瘞而從祠衣上黃於是天子)
(遂東始立后土祠丨丨脽上如寬舒等議上親望拜如上帝禮又丨丨巫錦為民祠魏脽后土營旁見地如)
(鉤狀掊視得鼎鼎大異于衆鼎文鏤無款識封又周昌傳常從擊破項籍以六年中與蕭曹等俱封周昌為)
(丨丨侯后漢書地理志河東郡縣丨丨丨又揚雄傳三月將祭土上迺帥羣臣横大河湊丨齊書禮志)
(徐邈謂配之為言必有神主郊為天壇則堂非文廟史記云趙綰王臧欲立明堂于時亦未有郊配漢又祀丨)
(丨五畤即是五帝之祭亦未有郊配丨竹書紀年周威烈王十七年魏文侯伐秦至鄭還築丨郃陽水經)
(河水南過丨丨縣西侯中說夫子謂北山黃公善醫先寢食而後針藥丨丨生善筮先人事而後說卦會)
(要開元十二年祠后土丨丨脽上太史奏榮光出河休氣四塞祥風繞壇日揚其光玉海大中祥符三年八)
(月詔以來年春有事于丨丨四月二月至脽壇祀后土地祇作丨丨禮成詩賜百官江淹北伐詔冕旒濟河)
(翦彼凶狄咸秩中岳望祀丨丨則聲教鬯矣丨皇甫汸詩燕月懸知臨太乙淮流争得向丨)
汾陽(晉語公子縶弔公子夷吾于梁公子夷吾出見使者再拜稽首起而不哭退而私于公子縶曰中大)
(夫里克與我矣吾命之以丨丨之田百萬嬖大夫丕鄭與我矣吾命之以負葵之田七十萬漢書地理志太)
(原郡縣丨丨冥宋書周續之傳明公道邁振古應天繼期游外暢于内體遠形于應近雖丨丨之舉輟駕于)
(時艱明揚之旨潛感于穹谷矣永周書武帝紀唐堯疎葛之衣粗糲之食尚臨丨丨而歎登姑射而興想)
(唐書郭子儀傳進封丨丨郡王子又裴度傳其威譽德業比郭丨丨中說董常曰夫自秦歸晉宅居丨丨)
(然後三才五常各得其所想徐陵為陳武帝與周宰相書眷言穎水徒抱素心尚丨丨無因高蹈又丹陽)
(上庸路碑屈至道于丨丨勞凝神于藐射期謝朓高松賦夷黻冕之隆貴懷丨丨之寂寥沈佺游清都觀)
(詩青溪阻千仞姑射藐丨丨室又嵩山石淙侍宴應制詩自惜丨丨行道駕無如太覽真圖楊師道奉和)
(夏日晩景應詔詩青巖類姑射碧澗似丨丨北杜甫收京詩暫屈丨丨駕聊飛燕將書又承聞河諸道節)
(度入朝口號絶句神靈漢代中興將功業丨丨異姓王杜牧雲夢澤詩真是超然五湖客未如終始郭丨丨)
汾脽(漢書禮樂志丨丨出鼎皇祐元始聞又郊祀志昔寶鼎之出于丨丨也河東太守以詔曰朕巡祭)
(后土祈為百姓蒙豐年今穀嗛未報鼎焉為出哉博問耆老意舊臧與)
汾晉(周書文帝紀見涇州下摧又武帝紀親總六師問罪丨丨兵威所及莫不殄賊衆危惶烏栖自固)
(志舊唐書禮儀志啓祚丨丨創列聖之洪基傳宋史樂革輅征丨丨隳城比燎毛元史石天應河中雖)
(週于二鎮實用武立功之地北接丨丨西連同華地五千餘里戶數十萬若起漕運以通餽餉則關内可尅期)
(而定暴杜甫詩秦王撥亂姿一劍總兵符丨丨為豐沛隋竟滌除又千秋丨丨間事與雲水白)
汾相(唐書李憲傳河中兵本仰食于絳而汾可輸河渭歲租與糴常數十萬石故敖保山為固民之輸者)
(十牛不勝一車憲濱丨丨地治新倉當費二百萬請留垣縣粟糶河南以錢還糴絳粟既免負載勞又權其贏)
(以完新倉絳人賴利)
汾洮(左傳昔金天氏有裔子曰昧為元冥師生允格臺駘臺駘能業其官宣丨丨障大澤以更太原帝用)
(嘉之封諸汾川沈姒蓐黃實守其祀今晉主汾而滅之矣由是觀之則臺駘汾神也注丨丨二水名)
汾漳(周書武帝紀建德四年秋七月丁丑詔曰高氏因時放命據有丨丨擅假名器歴年永久)
汾潞(周禮職方氏河内曰冀州其浸丨丨注丨出汾陽丨出歸德隋書鮑宏傳如臣計者進兵丨丨直)
(掩晉陽出其不虞以為上策胡徐陵為護軍長史王質移文氐羌旅拒已跨伊瀍羯憑陵方踰丨丨)
汾絳(周書文帝紀大統八年冬十月齊神武侵丨丨圍玉璧太祖出軍蒲坂將擊之軍至皂莢齊神武退)
(太祖度汾追之遂遁去)
汾門(史記趙世家孝成王十九年趙與燕易土以龍兊丨丨臨樂與燕燕以葛武陽平舒與趙)
汾隅(漢書揚雄傳反離騷有周氏之蟬嫣兮或鼻祖于丨丨)
汾西(魏書安同傳臣受遣詣絳督租見汾東有蒙坑東西三百餘里徑路不通姚興來必從丨丨乘高臨)
(下直至柴壁如此則寇内外勢接重圍難固不可制也宜截汾曲為南北浮橋乘西岸築圍西圍既固賊至無)
(所施其智力矣制元史地理志晉寧路縣丨丨節又田雄傳穆呼哩承授雄隰吉州刺史兼鎮戎軍度使)
(行都元帥府事平丨丨霍山諸柵漢明一統志丨丨縣在平陽府城西北一百八十里本彘縣地屬河東郡)
(後魏置臨汾縣及丨丨郡隋初郡廢改縣曰丨丨屬汾州)
汾東(魏書安同傳見上發唐書鄭從讜傳黃巢犯京師帝駐梁漢詔從讜部兵屬北面招討副使諸葛)
(爽入討從讜團士五千遣將論安從爽而李克用謂太原可乘以沙陀兵奄入其地壁丨丨釋言討賊須索繁)
(仍從讜以餼醪犒軍克用隃謂曰我且引而南欲與公面約從讜登城開勉感慨使立功報天子厚恩克用辭)
(窮再拜去)
汾南(漢書尹翁歸傳田延年為河東太守徙署督郵河東二十八縣分為兩部閎孺部汾北翁歸部丨丨)
(於魏書崔光傳安世記篋丨丨伯山抱卷於河右)
汾北(戰國策秦疾攻楚還兵魏王必懼公因割丨丨以子秦而為和合親以孤齊秦楚重公公必為相矣)
(歸漢書尹翁傳見上)
汾曲(詩彼丨一丨言采其藚彼其之子美如玉美如玉殊異乎公族周書武帝紀往者軍下宜陽釁由)
(彼始兵興丨丨事非我先)
汾側(范仲淹明堂賦見岱首下)
汾上(韋應物送槐廣落第歸揚州詩少年初帶印丨丨又經過)
汾亭(中說子遊丨丨坐鼓琴有舟而釣者過曰美哉琴意傷而和怨而靜在山澤而有廊廟之志非太公)
(之都磻溪則仲尼之宅泗濱也子驟而鼓南風釣者曰嘻非今日之事也道能利生民功足濟天下其有虞氏)
(之心乎不如舜自鼓也聲存而操變矣子遽舍琴謂門人曰情之變聲也如是乎起將延之釣者搖竿鼓拽而)
(逝遂志其事作丨丨操焉)
汾祠(許景先奉和御製春臺望詩丨丨雍畤望通天玉堂宣室坐長年)
汾王(詩韓侯取妻丨丨之孫蹶父之子傳丨丨厲王也厲王流于彘在汾水之上故時人因以號之疏左)
(傳王流于彘于漢則河東永安縣也永安西臨汾水以其久在汾地時人因以號之陳造波光亭賦丨丨後)
(身金阜老仙)
汾軍(史記秦本紀見汾城下)
汾神(左傳見汾洮下)
汾鼎(蘇頲詩盛業銘丨丨昌期應洛書)
汾鴈(張餘慶祀后土賦丨丨入大夫之䞇)
汾謳(李乂奉和晦日幸昆明池應制詩汀州歸櫂晚簫鼓雜丨丨)
汾撓(馬融廣成頌渀薄丨丨淪滅潭淵)
沁
沁水(漢書地理志河内郡縣丨丨丨後漢書竇憲傳憲以賤直請奪公主園田注丨公主明帝女隋)
(書煬帝紀開未濟渠引丨丨南達于河平又地理志長平郡統縣丨丨唐書地理志澤州高郡有丨丨縣)
(城元史地理志澤州元初置司候司及領晉陽高平陽丨丨端氏陵川六縣又河渠志中統三年八月中)
(書省臣呼圖克布哈等奏廣濟渠司言丨丨渠成今已驗工分水恐久遠權豪侵奪乃下詔依本司所定水分以)
(後諸人毋得侵奪過水經丨丨出上黨沮縣謁戾山南過穀遠縣東又南漪氏縣東又南過陽阿縣東又南)
(出山過丨丨縣北又東過野王縣北又東過周縣北又東過邢丘又東過武德縣南又東南至滎陽縣北東入)
(于河懷十道山川攷丨丨出沁州沁源縣羊頭山世靡谷至州武陟縣入河明一統志丨丨縣在澤州城)
(西二百里本漢舊縣屬河内郡後魏於此置廣陵郡及東永安縣北齊廢郡改縣曰永寧隋初復改丨丨縣屬)
(澤州唐宋金皆不改元省端氏入焉賜李嶠為公主辭家人畜産官給科表開丨丨之園苑常山之湯沐)
(上官昭容游長寧公主流杯池詩丨丨田園先自多齊城樓觀更無過李乂奉和初春幸太平公主南莊應)
(制詩平陽館外有仙家丨丨園中好物華一樓穎東郊納凉詩林與繚垣接池將丨丨通又明統志丨丨)
(橋在登州府寧海州東五里跨金水河)
沁河(明一統志澤州丨丨在沁水縣東五十里源出沁州沁源縣經岳陽縣東流至本縣南流經懷慶府)
(界入黃河山又懷慶府丨丨在城北二里源出沁州綿山穿太行達濟源經武陟入黃河又歸德府丨丨)
(在城北三十五里源出綿山自武陟經本府合流于徐)
沁源(元史地理志沁州縣丨丨綿又杜豐傳以本部取沁州由是銅鞮武鄉襄垣山丨丨諸縣皆下)
(明一統志丨丨縣在沁州城北二百里本漢穀遠縣地屬上黨郡後魏置丨丨縣屬義寧郡隋初廢郡以縣屬)
(晉州後屬沁州義寧初復屬義寧郡唐初屬沁州後屬陽城郡乾元初復屬沁州宋屬威勝軍金元仍隸沁州)
沁口(元史河渠志中統間王學士為天旱奉詔開渠募自願人戶于太行山下丨丨古蹟置分水渠口開)
(濬大河四道歴温陟入黃河約五百餘里渠成名曰廣濟水經注沁水又南逕石門也謂之丨丨)
沁州(明一統志丨丨春秋晉地後屬韓又屬趙秦秦漢皆上黨郡地後魏置義寧郡隋初郡廢置丨丨治)
(沁源縣大業初州罷義寧初復置義寧郡唐初復為丨丨屬河東路天寶初改陽城郡乾元初復曰丨丨宋於)
(銅鞮縣界置威勝軍尋以州省入金復改丨丨元隸平陽路)
沁園(明一統志丨丨在懷慶府城東北三十里沁水北岸金時官僚宴游之地有石圖本尚存)
沁暈(古器評商祖辛尊評曰此器文縷純簡丨丨黯漬而間以赭花斕斑知其所以為商物豈待考其銘)
(款而後辨耶)
漳
漳鄴(戰國策今秦已虜韓王盡納其地又舉兵南伐楚北臨趙王翦數十萬之衆距丨丨而李信出太原)
(雲中趙不支秦必入臣入臣則禍至燕)
漳泉(南唐書嗣主傳建州之役府庫中耗民不堪命故李仁達劉從效皆羈縻而已至是諸將請討之不)
(許宋齊丘薦陳覺為福建路宣諭使說仁達入覲不從覺還至建安矯制發建汀撫信之師乃防戍之兵掩其)
(不意徑至城下時魏岑安撫丨丨聞覺起兵亦擅發兵應覺帝大怒馮延巳等為言兵業行不可止乃以王宗)
(文為招討使王建封為副使益兵以會之)
漳州(周書晉公護傳馮遷字羽化父丨丨從事及遷宫達追贈儀同三司陜州刺史)
漳縣(明一統志丨丨在鞏昌府城南七十里漢舊縣隋屬隴西郡唐陷于吐蕃宋立鹽川寨後改為鎮金)
(屬鞏州元初併入隴西縣至元中置丨丨復漢舊名)
漳南(史記項羽紀章邯軍棘原項羽軍丨丨相持未戰秦軍數却二世使人讓章邯唐書地理志清河)
(郡縣丨丨城又竇建德傳正本等曰大王奮布衣起丨丨隋之列莫不爭附者以能仗順扶義安四方也)
(王安石詩他日杜詩傳渭北幾時周宅對丨丨)
漳口(晉書桓石民傳與隨郡太守夏侯澄之破苻堅將慕容垂姜成等于丨丨唐書王智興傳李㝏攻)
(宋州智興悉銳師出宋西鄙破之丨丨)
漳水(書禹貢覃懷底績至于衡漳傳覃懷近河地名丨丨横流入河從覃懷致功至衡漳史記趙世家)
(成侯二十四年與魏盟丨丨上丨丨北守邯鄲知其無能為也)(又陳豨傳豨不南據漢書溝洫志魏文侯)
(時西門豹為鄴令有令名至文侯曾孫襄王時與羣臣飲酒為羣臣祝曰令吾臣皆如西門豹之為人臣也史)
(起進曰魏氏之行田也以百畝鄴獨二百畝是田惡也丨丨在其傍西門豹不知用是不智也知而不興是不)
(仁也仁智豹未之盡何足法也於是以史起為鄴令遂引丨丨溉鄴以當魏之河内後漢書安帝紀元初二)
(年春正月詔禀三輔及并涼六郡流冗貧人蜀郡青衣道夷奉獻内屬修理西門豹所分丨丨為支渠以溉民)
(田縣穆天子傳戊寅天子北征乃絶丨丨注丨丨今在鄴博物志魏前枕黃河背丨丨瞻王屋望梁山有)
(藍田之寶浮池之淵鄉水經丨丨出臨沮縣東荆山東南過蓼亭又東過章南又南至枝江縣北鳥扶邑入)
(于沮西明一統志見石&KR1380;下陵又丨丨橋在潞安府長子縣五十里漳河上徐與王僧辯書圭璋特達)
(通聘河陽貂珥雍容尋盟丨丨爵又報尹義尚書别離二國雲雨十年心想河陽言銅而無遠神游丨丨與)
(金鳳而俱蜚丨高適詩昔余涉丨丨驅車行鄴西熱杜甫詩尚躔丨疾永負蒿里餞劉長卿太行苦行)
(丨丨斜繞營常山遥入幕益李嘉祐詩君看魏帝鄴都裏惟有銅臺丨丨流李紫騮馬詩丨丨春閨晩叢)
(臺日向低苔王建銅雀臺樂府丨丨東流無復來百花輦路為蒼貫休懷周朴張為詩巴江思杜甫丨丨)
(憶劉楨)
漳源(唐書張孝忠傳破九姓突厥以功擢丨丨府折衝)
漳流(李白入彭蠡經松門觀石鏡𬗟懷謝康樂題詩書游覽之志詩見漾水下)
漳河(戰國策蘇子說李兊曰今日臣之來也暮後郭門藉席無所得寄宿人田中旁有大叢夜半土梗與)
(木梗鬭曰汝不如我我者乃土也使我逢疾風淋雨壊沮乃復歸土今汝非木之根則木之枝耳汝逢疾風淋)
(雨漂入丨丨東流至海氾濫無所止臣竊以為土梗勝也史記貨殖傳邯鄲亦丨丨之間一都會也北通燕)
(涿南有鄭衛滑後漢書袁紹傳臣之與卓未有纖芥之嫌若使苟欲泥揚波偷榮求利則進可以享竊禄位)
(退無門戶之患然臣愚所守志無傾奪故遂引會英雄興師百萬飲馬孟津歃血丨丨宋史河渠志丨丨源)
(於西山由磁洺州南入冀州新河鎮與胡盧河合流其後變徙入于大河明一統志丨丨其源有二一出山)
(西潞州長子縣名濁漳自林縣西北入境一出平定州樂平縣名清漳自涉縣西入境俱東至林縣合流經臨)
(漳館陶縣界入衞河臺李德林隋王九錫冊文元黃變丨丨之水京觀比爵之峻李頎鄭櫻桃歌官軍女)
(騎一千匹繁花照曜丨丨春)
漳渠(應璩與滿炳書夫丨丨西有伯陽之館北有曠野之望高樹翳朝雲文禽蔽綠水沙場夷敞清風肅)
(穆是京臺之樂也)
漳浦(唐書地理志漳州丨丨郡垂拱二年析福州西南境置以南有漳水為名并置丨丨懷恩二縣初治)
(丨丨開元四年徙治李澳川縣三龍溪龍巖丨丨十宋史傅伯成傳出知漳州由郡南門至丨丨為橋三五)
(治道千二百丈又元和志泉州管縣三丨丨垂拱中析龍溪南界置王粲羽獵賦濟丨丨而横陣倚紫陌)
(而並征曲盧思道詩初發清丨丨春草正萋萋詩鄭愔銅雀臺日斜丨丨望風起鄴臺寒白居易長沙)
(虛賈誼丨丨卧劉楨)
漳淇(地理通釋河北道古幽冀二州之境今二十有五州其大川有丨丨呼沲之水)
漳淮(明一統志丨丨在寧國府南陵縣南六十里源出吕山至縣東溪與中港西港之水相合流入小淮)
(河至石硊西出魯港達大江)
漳汝(阮籍樂論江淮之間其民好殘丨丨之間其民好奔)
漳滏(戰國策見河間下渠又見河内下民宋書律志序丨丨鄭白之饒溝沾漑之利皆所祖國以為)
(天溝洫立志亦其宜也服魏書李平傳伏見已丑詔書雲軒鑾輅行幸有期鳳龍驂尅駕近日將欲講武淇)
(陽大習鄴魏馳驌騻於綠竹之區騁驎驥於丨丨之壤斯誠幽顯同忻人靈共悅)
漳澨(左傳子越將攻王以三王之子為質焉弗受師于丨丨)
漳濱(周書武帝紀偽齊叛渙竊有丨丨世縱淫風事窮彫飾庾信丘乃敦崇傳天厭喪亂人思反德彼)
(之風塵既靜函谷此之冠盖屢涉丨丨詩又哀江南賦文詞高于甲觀模楷盛于丨丨劉楨余嬰沈痼疾)
(竄身清丨丨旋駱賓王在江南贈宋五之問詩丨丨已遼遠江潭未返又游德州贈高四詩牙弦忘道術)
(丨丨恣閒逸乞劉禹錫許給事見示哭工部劉尚書詩因命同作詩身來闕下賜告卧丨丨杜牧梁秀才)
(以早春旅次大梁將歸郊扉言懷兼别示亦蒙見贈走筆依韻詩見漢曲下)
漳湄(李白感時留别從兄徐王延年從弟延陵詩伏枕寄賓館宛同清丨丨)
漳王(唐書李郃傳始帝恭儉求治志除凶人然懦而不睿臣下畏禍不敢言故蕡對極陳晉襄公殺陽處)
(父以戒帝又引閽弑吳子隂贊帝決帝後與宋申錫謀誅守澄不克守澄廢帝弟丨丨而斥申錫帝依違其間)
(不敢主也妾杜牧杜秋娘詩序杜秋娘金陵女也年十五為李錡後錡叛滅籍之入宫有寵於景陵穆宗即)
(位命秋為皇子傅姆皇子壯封丨丨鄭注用事誣丞相欲去已者指王為根王被罪廢削秋因賜歸故鄉)
滏
滏水(地理通釋通典相州滏陽縣有漳河丨丨郡國志鄴有丨丨明一統志丨丨源出磁州西北神麕)
(山湧沸如湯出釡東流至臨漳縣界入漳河塌又丨丨在廣平府城南五里上從邯鄲縣界流入古河經永)
(年縣境達曲周縣界東北流去)
滏河(元史河渠志丨丨者引滏水以通洺州城濠者也至元五年十月洺磁路言洺州城中井水鹹苦居)
(民食用多作疾且死者衆請疏滌舊渠置壩牐引滏水分灌洺州城濠以濟民用)
滏陽(元史地理志磁州宋為丨丨郡金以隸彰德元太祖十年升為滏源軍節度隸真定路太宗八年隸)
(邢洺路憲宗二年改邢洺路為洺磁路至元二年以眞定之涉縣及成安縣并入丨丨武安縣并入邯鄲止以)
(丨丨邯鄲二縣及錄事司來屬又百官志見河内下)
潞
潞水(金史河渠志金都于燕東去丨丨五十里故為牐以節高良河白蓮澤諸水以通山東河北之粟)
(元史文宗紀我師與遼東軍夾丨丨而陣遼東宵遁我師渡而襲之地理通釋薊州漁陽縣有鮑丘水又名)
(丨丨檀州密雲縣有丨丨自塞外流入)
潞涿(蜀志周羣傳初先主與劉璋會涪時裕為璋從事侍坐其人饒䰅先主嘲之曰昔吾居涿縣特多毛)
(姓東西南北皆諸毛也涿令稱曰諸毛繞涿居乎裕即答曰昔有作上黨潞長遷為涿令者去官還家時人與)
(書欲署潞則失涿欲署涿則失潞乃署曰丨丨君先主無䰅故裕及之)
潞沁(唐書王思禮傳收東京戰數有功遷兵部尚書尋兼丨丨等州節度)
潞江(元史地理志朵遠路在大理之西永昌之南其地曰丨丨曰普坪瞼曰申瞼僰寨曰烏摩坪僰蠻即)
(通典所謂黑㸑也)
潞河(元史河渠志至元三十年漕司言通州運糧河全仰白榆渾三河之水合流名曰丨丨舟楫之行有)
(年矣今歲新開牐河分引渾榆二河上源之水故自李二寺至通州三十餘里河道淺澀今春夏天旱有止深)
(二尺處糧船不通改用小料船撥載淹延歲月致虧糧數張璧君巽峰祀衡山詩見江滙下)
潞川(晉書郄恢傳尋而慕容垂圍慕容永于丨丨永窮蹙遣其子弘求救于恢并獻玉璽一紐恢獻璽于)
(臺)
潞國(左傳見潞氏下王周書武帝紀封齊王憲子安城郡公質為河間大將軍廣化公丘崇為丨丨公)
(神水公姬願為原國公廣業公尉遲運為盧國公)
潞州(周書武帝紀宣政元年春正月癸酉吐谷渾偽趙王他婁屯來降壬午行幸鄴宫分相州廣平郡置)
(洺州清河郡置貝州黎陽郡置黎州汲郡置衞州分定州常山郡置恒州分并州上黨郡置丨丨元史地理)
(志丨丨唐初為丨丨後改上黨郡又仍為丨丨宋改隆德軍金復為丨丨元初為隆德府行都元帥事太宗三)
(年復為丨丨隸平陽路治明一統志丨丨衛在潞安府南)
潞安(明一統志丨丨禹貢冀州之域商時為黎國後為赤狄潞子國晉滅潞子嬰兒後立黎國戰國初為)
(韓之别都後屬趙秦置上黨郡治長子晉徙治潞縣後周始置潞州隋大業初改州為上黨郡唐復為潞州後)
(置昭義軍節度宋改昭德軍後陞為隆德府金復為潞州元初為隆德府尋復為潞州嘉靖中陞為丨丨府)
潞城(唐書盧鈞傳王師伐劉稹武宗以鈞寬厚能得衆詔兼節度昭義軍會稹死勅乘驛往進檢校兵部)
(尚書專領昭義鈞及潞石雄兵入而稹將白惟信率餘卒三千保丨丨未下雄召之使往十餘輩皆死鈞次高)
(平惟信獻款且曰不即降者畏石尚書爾時明一統志丨丨縣在潞安府城東北四十里本春秋潞州嬰兒)
(國晉滅之漢置潞縣屬上黨郡後魏改刈陵縣屬襄垣郡隋初廢後復置丨丨縣屬潞州唐末改為潞子縣尋)
(復曰丨丨宋金元仍舊)
潞公(名臣言行錄文丨丨元豐間以太尉留守西京未交印先就第廟坐見監司府官唐參政介之子義)
(問為運判退謂其客尹煥曰先公為臺官嘗言丨丨今豈挾為恨邪當避之煥曰公所為必有理姑聽之明日)
(公交府事以次見監司府官如常儀或以問公公曰吾未視府三公見庶僚也既交印河南知府見監司矣義)
(問聞之復謂煥曰微君殆有失于丨丨也致又元豐五年公以太尉留守西都時富韓公以司徒仕公慕唐)
(白樂天九老會乃集洛中公卿大夫年德高者為耆英會以洛中風俗尚齒不尚官就資聖院建大厦曰耆英)
(堂會閩人鄭奐繪像堂中時富公年七十九文丨丨與司封郎中席汝言皆七十七朝議大夫王尚恭年七十)
(六太常少卿趙丙祕書監劉幾衞州防禦使馮行已皆年七十五天章閣待制楚建中朝議大夫王慎言皆年)
(七十二大中大夫張問龍圖閣直學士張燾皆年七十時宣徽使王拱辰留守北京貽書丨丨願預其會年七)
(十一獨司馬温公年未七十丨丨素重其人用唐九老狄兼謩故事請入會公辭以晩進不敢班文富二公之)
(後公不從令鄭奐自幕後傳温公像又之北京傳王公像於是預會者凡十三人又公之在朝契丹使耶律)
(永昌劉霄來聘蘇軾奉詔館客與使者入覲望見公殿門外却立改容曰此丨丨也耶所謂以德服人者問其)
(年曰何壯也軾曰使者見其容未聞其語其總理庶務酬酢事物雖精練少年有不能及貫穿古今洽聞強記)
(雖專門名家有不逮使者拱手曰天下異人也)
潞氏(左傳宣十五年晉師滅赤狄丨丨以潞子嬰兒歸注潞是國故稱氏公羊傳國不若氏疏言楚不)
(如言丨丨甲氏)
潞長(蜀志周羣傳見潞涿下)
潞子(左傳見潞氏下)
潞絳(元史劉伯林傳同國王穆呼哩攻破燕京復從大將軍攻下山東諸州穆呼哩上其功賜名馬二十)
(匹錦衣一襲戊寅同攻下太原平陽己卯破丨丨及火山聞喜諸州縣)
潞祠(明一統志丨丨山在潞安府黎城縣南一十五里上有潞子嬰兒祠)
潞叙(地理通釋歐陽公州名急就章楚普丨丨)
澮
澮水(左傳有汾澮以流其惡注丨丨出平陽絳縣南西入汾水經丨丨出河東絳縣東澮交東高山)
澮河(元史郝經傳自丨丨之戰乘勝下燕雲遂遺兵而去旣破回鶻滅西夏乃下兵關陜然後知所以深)
(取之是長於用竒也絳明一統志丨丨源出平陽府翼城縣東烏嶺西流至州入于汾又丨丨源出河南)
(永城縣馬長河東流歷鳳陽宿州南境至五河縣西北入于淮)
澮交(水經注澮水又西南與諸水合謂之丨丨)
澮縱(周禮考工記九夫為井井間廣四尺深四尺謂之溝方十里為成成間廣八尺深八尺謂之洫方十)
(里為同同間廣二尋深二仞謂之澮疏井田之法畎縱遂横溝縱洫横丨丨自然川横其夫間縱者分夫間之)
(界耳無遂其遂注溝溝注入洫洫注入澮澮自然入川)
澮涑(郭璞咸池賦汲靈潤于河汾總膏液于丨丨)
澮北(戰國策魏公叔座為魏將與韓趙戰丨丨注澮水出霍山西南入汾)
澮上(周禮遂人千夫有澮丨丨有道)
澮高(明一統志丨丨山在平陽府翼城縣東南一十五里其形如鳥張翼又名翺翔山山産銅鐵山下有)
(欒泉)
涑
涑水(周書武帝紀齊王憲為後拒是日齊主至晉州憲不與戰引軍渡汾齊主遂圍晉州晝夜攻之齊王)
(憲屯諸軍于丨丨為晉州聲援邑水經丨丨出河東聞喜縣東山黍葭谷又西過周陽南又西南過其縣南)
(又西南過安邑縣西又南過解縣東又西南注于張陽池又河水又南逕雷首山西又南丨丨注之注左傳)
(謂之涑川者也俗謂之陽安澗水州郡縣志丨丨在河中府臨晉縣東十二里涑川在陜夏縣北四十里)
(明一統志丨丨源發兖州府費縣天青江下流經沂州及郯城縣界入邳州諸湖澤又丨丨自平陽府絳縣)
(經聞喜夏邑臨晉猗氏縣界至蒲州東南入黃河)
涑川(左傳見河曲下丨周書武帝紀建德五年春正月辛卯行幸河東丨集關中河東諸軍校獵郡)
(縣志見上)
涑澮(晉語見汾河下)
濝
濝水(水經河水西會丨丨注水出垣縣王屋西山濝溪夾山東南流逕故城東即濝關也)
濝溪(水經注見上)
濝關(水經注見濝水下)
浢
浢水(水經注見浢津下)
浢津(水經注河之南畔夾側水濆有測謂之丨丨河北縣有浢水丨丨其水南入于河)
浢泉(明一統志丨丨在平陽府芮城縣東北三十五里)
瀵
瀵水(北史楊尚希傳拜蒲州刺史在州甚有惠政復引丨丨立隄防開稻田數千頃人賴其利水經注)
(河水又南丨丨入焉水出汾隂縣西四十里西去河三里平地開源潰泉上湧大幾如輪深則不測俗呼之為)
(瀵魁古人壅其流以為陂水種稻亭薛能許州德星亭詩丨丨南流東有隄隄邊是武陵溪)
瀵泉(明一統志丨丨在平陽府臨晉縣西三十里其泉有五郃陽有四此有其一異出同源故名曰瀵)
瀵魁(水經注見瀵水下)
液
液水(梁簡文帝元圃園講頌序丨丨穿流蓬山寫狀)
液角(禮記百工咸理注弓人春丨丨夏治筋周禮考工記春丨丨則合)
液女(山海經泰戲之山滹沱之水出焉東流注于漊水丨丨之水出于其陽南流注于沁水注液音懌)
洋
洋水(穆天子傳庚辰至于丨丨甲申至于黑水己酉天子飲于溽水之上水經注巨洋又東北逕委粟)
(山又東北丨丨注之水西出石膏山西北石澗口東南逕逢山下祠西丨丨又南東歴逢山下即石膏山也又)
(時人通謂濁水為陽水又謂陽水為丨丨余按羣書盛言丨丨出臨朐縣而陽水導源廣縣兩縣雖隣川土不)
(同漢又地理志石膏山丨丨是出也山明一統志丨丨在中府西鄉縣東二十里自星子出西北流入木)
(馬河)
洋海(龍城錄長夀中台州有人過海阻風飄蕩船欲坼妄行不知止忽見畫船一葉渺自天末來驚視之)
(乃遠知也漸相近台人拜而呼之遠知曰君涉險何至於此告台人此丨丨之東十萬里也)
洋河(明一統志丨丨在保安州城西南一十五里源自宣府界流經州城西南又東南流入桑乾)
洋川(水經注丨丨者漢戚夫人之所生處也高祖得而寵之夫人思慕本鄉追求丨丨高帝為澤致長安)
(蠲復其鄉更名曰縣又故目其地為丨丨用表夫人誕載之休祥也城即定遠矣)
洋中(越絶書丨丨塘去縣二十六里)
洋州(韓愈韋侍講盛山十二詩序于時應而和者凡十人及此年韋侯為中書舍人侍講六經禁中和者)
(通州元司馬為宰相丨丨許使君為京兆忠州白使君為中書舍人李使君為諫議大夫黔府嚴中丞為祕書)
(監温司馬為起居舍人皆集闕下)
洋利(唐書李晟傳懷光隂通朱泚反迹寖露晟懼為所并上言當先變制備請假禆佐趙光銑唐良臣張)
(彧為丨丨劍三州刺史各勒兵以通蜀漢衿喉)
洋城(和凝醴泉院詩萬山嵐靄簇丨丨數處禪齋盡有名)
洋絳(唐書惠昭太子寧傳進王鄧與灃深丨丨四王同封)
洋普(宋史樂志天人和同恩澤丨丨)
洋注(水經注見洋水下)
涿
涿水(元史地理志固安州唐仍隋舊為固安縣隸幽州宋隸丨丨郡金隸涿州元憲宗九年隸霸州又改)
(隸大興府廣地理通釋應劭云丨丨出上谷涿鹿縣漢涿郡涿縣陽郡方城縣唐涿州范陽縣本涿武德七)
(年更名)
涿光(述異記丨丨山下嚻水多鰼鰼之魚如鵲而十翼捕之可以禦火)
涿鹿(史記五帝紀蚩尤作亂不用帝命於是黃帝乃徵師諸侯與蚩尤戰于丨丨之野遂禽殺蚩尤又)
(贊余嘗西至空峒北過丨丨東漸于海南浮江淮矣至長老皆各往往稱黃帝堯舜之處風教固殊焉總之不)
(離古文者近是保漢書地理志上谷郡縣丨丨鹿明一統志丨丨山在安州城西南九十里一名&KR0870;山涿)
(水出焉黃帝破蚩尤於丨丨即此江淹遂古篇黃炎共鬭丨丨川兮)
涿郡(漢書地理志丨丨注高帝置莽曰垣翰屬幽州)
涿州(元史地理志丨丨唐范陽縣復改丨丨宋因之元太宗八年為丨丨路中統四年復為丨丨明一)
(統志丨丨在順天府西南一百四十里春秋戰國皆燕之涿邑秦為上谷郡地)
涿邑(明一統志見上)
涿薊(鹽鐵論大夫曰燕之丨丨趙之邯鄲魏之温軹韓之滎陽齊之臨淄楚之宛丘鄭之陽翟二周之三)
(川富冠海内皆為天下名都非有助之耕其野而田其地者也居五諸侯之衢跨街衝之路也故物豐者民衍)
(宅近市者家富富在術數不在勞身利在勢居不在力耕也)
涿木(三輔黃圖丨丨觀在上林苑)
涿令(任昉贈郭桐廬出溪口見候詩朝發富春渚蓄意忍相思丨丨行春返冠蓋溢川坻)
涿野(唐太廟樂章徵師丨丨萬國咸服)
灤
灤河(元史河渠志丨丨源出金蓮川中由松亭北經遷安東平州西瀕灤州入海也王曾北行錄云自偏)
(槍嶺四十里過烏丨丨東有灤州因河為名亂明一統志丨丨在雲州堡北六十里發源炭山冰井泉合為)
(此河北流經古桓州南下流入開平界縣又丨丨源自口北開平東南流經遷安縣界至盧龍合漆河又南)
(至樂亭縣入于海丨張謂同孫構免官後登薊樓詩寒沙榆塞沒秋水丨漲宋本詩丨丨上游陿涓涓僅)
(如帶)
灤陽(元史百官志檀景等處採金鐵冶都提舉司掌各冶採金煉鐵榷貨以資國用國初中統始置景州)
(提舉司管領景州丨丨新匠三冶至元十四年又置檀州提舉司管領雙峰暗峪大峪五峰等冶大德五年檀)
(州景州三提舉司并置檀州等處採金鐵冶都提舉司而丨丨雙峰等冶悉隸焉)
灤京(周伯琦詩分班扈蹕到丨丨侍從官閒暑氣清)
灤州(元史地理志丨丨在盧龍塞南金領義豐馬城石城樂亭四縣元至元二年省義豐入州三年復置)
(先以石城省入樂亭其年改入義豐四年馬城亦省)
灤邑(元史英宗紀併永平路丨丨縣於石城)
灤水(元史河渠志決雙塔白浮諸水為通惠河以濟漕運而京師無轉餉之勞導渾河疏丨丨而武清平)
(濼無墊溺之虞間又河間河在河間路界泰定三年三月都水監言河路水患古自北門外始依舊疏通至)
(大成縣界以洩上源水勢引入鹽河古陳玉帶河自軍司口浚治至雄州歸信縣界以導淀灤積潦注之易河)
(黃龍港自鎻井口開鑿至文安縣玳瑁口以通丨丨經軍火燒淀轉流入海又舒穆嚕額森傳賜虎符進上將)
(以御史大夫提控諸路元帥府事舉遼水之西丨丨之東悉以付之陳孚詩風吹丨丨湧如淮十萬雕弓飲)
(馬來新王士熙竹枝詞龍岡積翠護宫丨丨秋波太液風)
濼漆(元史成宗紀平灤路霖雨丨丨淝汝河溢民死者衆免其今年田租)
灤江(王士熙詩丨丨一夕秋風到)
濡
濡水(水經丨丨從塞外來東南過遼西全支縣北又東南過海陽縣西南入于海又注易水又東與丨)
(丨合出故安縣西北窮獨山南谷)
濡上(左傳齊侯次于虢燕人行成二月戊午盟于丨丨)
濡須(吳志朱然傳曹公出丨丨然備大隖及三關屯拜偏將軍又吕蒙傳從權拒曹公于丨丨數勸權)
(夾口作隖所以備御甚精得吳歴曹公出丨丨作油船夜渡洲上權以水軍圍取三千餘人權自乘輕船從)
(丨丨口入公軍行五六里迴環作鼓吹公歎曰生子當如孫仲謀地理通釋通典和州歴陽縣西南一百八)
(十里有丨丨水建安十七年孫權築隖于此以拒曹公周泰朱桓皆為守將又丨丨山在含山縣西南七十)
(五里與無為軍七寶山對峙中為石梁鑿石通水山川險阻吳魏必爭之地吳據其地築塢郝經論東伐疏)
(掇拾湖濼奪取關隘據丨丨塞隘口丨梅堯臣詩高秋逆水上天去朝過瓜步暮丨)
洺
洺水(北史東魏孝靜帝紀初置四中郎將于礓石橋置東中蒲泉置西中濟北置南中丨丨置北中隋)
(書地理志武安郡統縣丨丨元元史地理志順德路唐邢州宋為信德府金改邢州初置元帥府後改安撫)
(司憲宗分丨丨民戶之半於武道鎮置司總管五年以武道鎮置廣宗縣并以來屬孟郊寄洺州李大夫詩)
(步閑丨丨曲笑激太行雲)
洺河(明一統志丨丨在廣平府城北三十五里源出遼州太行山流經武安縣東北入永年縣北境至雞)
(澤縣界與沙河合)
洺州(周書武帝紀見潞州下)
洺絳(唐書李湛傳為右散騎常侍賜鐵劵三思惡之貶果州刺史歷丨丨二州)
洺相(唐書谷那律傳昔魏有丨丨之圍王師四集身投零陵仰天垂泣不知所出賴爾考保佑頓兵不進)
(而先帝寬厚僅獲赦貸不然田氏尚有種乎)
洹
洹水(戰國策竊為大王計莫如一韓魏齊楚燕趙六國從親以儐畔秦令天下之將相相與會于丨丨之)
(上通質刑白馬以盟之曰史記項羽紀章邯使人見項羽欲約項羽召軍吏謀糧少欲聽其約軍吏皆曰善)
(項羽乃與期丨丨南殷虛上丨南史梁武帝紀爰命英勇因機騁銳氣貫阪泉勢踰丨唐書李光進傳從)
(馬燧救臨洺戰丨丨有功歷前後軍牙門將兼御史大夫代州刺史竹書紀年殷文丁三年丨丨一日三絶)
(山水經丨丨出上黨泫氏縣東過隆慮縣北又東北出逕鄴縣南又東過内黃縣北東入于白溝地理通)
(釋丨丨出相州林慮縣西北林慮山中鬼馮衍顯志賦流蘇秦于丨丨兮幽張儀于谷)
洹江(越絶書雞山豕山者句踐以畜雞豕將伐吳以食士也雞山在錫山南去縣五十里豕山在民山西)
(去縣六十三里丨丨以來屬越疑豕山在餘暨界中)
澶
澶水(明一統志丨丨在大名府頓丘廢縣西南二十里伏流至古繁水城西南謂之繁泉)
澶淵(春秋襄公二十年夏六月庚申公會晉侯齊侯宋公衛侯鄭伯曹伯莒子邾子滕子薛伯杞伯小邾)
(子盟于丨丨人又三十年冬十月晉人宋人衞人鄭人曹人莒人邾滕人薛人杞人小邾人會于丨丨宋災)
(故既左傳為宋災故諸侯之大夫會以謀歸宋財會丨丨而無歸于宋故不書其人君子曰信其不可不慎)
(乎丨丨之會卿不書不信也衆宋史兵志見山阪下大又寇準傳論丨丨之幸力沮議竟成雋功古所謂)
(臣者於斯見之決蘇轍黃樓賦序見河下)
澶州(宋史真宗紀咸平六年十一月庚午車駕北廵癸酉駐蹕韋城縣甲戌契丹兵至丨丨北丙子帝次)
(丨丨渡河幸北砦御城北樓召諸將撫慰十二月庚辰契丹使韓杞來講和丙戌遣監西京左藏庫李繼昌使)
(契丹定和大馬令南唐嗣主書保大八年十有二月漢將郭威領軍北征壬子次丨丨何福進率壯士擁威)
(為天子)
澶滑(宋史郭諮傳建言丨丨堤狹無以殺大河之怒故漢以來河決多在丨丨)
淶
淶州(元史地理志易州縣丨丨)
淶易(周禮職方氏正北曰并州其浸丨丨注丨出廣昌丨出故安)
淶谷(水經注水上承淶水于丨丨引之則長津委注遏之則微川輟流水德含和變通在我)
淶水(水經注見上)
渥
渥水(水經注易水又東丨丨注之其水上承二陂於容城縣東南)
渥洼(史記樂書嘗得神馬丨丨水中復次以為太乙之歌歌曲曰太一貢兮天馬下霑赤汗兮沫流赭騁)
(容與兮跇萬里今安匹兮龍為友千盧綸送史兵曹判官赴樓煩詩丨丨龍種散雲時里繁花乍别離)
汙
汙水(史記項羽紀項羽使蒲將軍日夜引兵渡三戶軍漳南與秦戰再破之項羽悉引兵于秦軍丨丨上)
(大破之)
汙潭(郭元超水藻賦沼沚之毛丨丨之草靃靃靡靡汎汎悠悠乍夤緣於春水或羃□於春洲)
汙坌(圖畫見聞志李涿與保夀寺僧善嘗同觀寺庫中舊物忽於破瓮内得物如被幅裂丨丨觸而塵起)
(涿徐視之乃張萱畫石橋圖明皇賜力士因留寺中也)
浿
浿水(史記朝鮮傳朝鮮王滿者故燕人也自始全燕時嘗略屬真番朝鮮為置吏築鄣塞秦滅燕屬遼東)
(外徼漢興為其遠難守復修遼東故塞至丨丨為界屬燕漢書地理志樂浪郡縣丨丨唐書高麗傳去京)
(師五千里而羸隨山屈繚南涯丨丨王築宫其左海水經丨丨出樂浪鏤方縣東南過於臨浿縣東入于)
(又河水又東丨丨入焉有明一統志丨丨在朝鮮國平壤城東一名太通河中朝天石唐蘇定方破兵於丨)
(丨即此)
浿江(唐書李績傳以績為丨丨道大總管)
浿丘(史記楚世家朝射東莒夕發丨丨)
御定駢字類編卷五十
