欽定四庫全書
御定駢字類編卷十五
天地門十五
地
地天(周易卦歌丨丨泰堯書呂刑乃命重黎絶丨丨通傳重即羲黎即和命羲和世掌天地四方之官)
(使人神不擾各得其序是謂絶丨丨通不楚語昭王問於觀射父曰周書所謂重黎實使天地通者何也若)
(無然民將能登天乎對曰非此之謂也少皡之衰也九黎亂德民神雜糅不可方物夫人作享家為巫史無有)
(要質民匱於祀而不知其福□享無度民神同位民瀆齊盟無有嚴威神狎民則不蠲其為嘉生不降無物以)
(享禍災荐臻莫盡其氣顓頊受之乃命南正重司天以屬神命火正黎司地以屬民使復舊常無相侵瀆是謂)
(絶丨丨通丨宋史馮元傳真宗試進士殿中召元講易元進說曰丨為泰者以天地之氣交也君道至尊臣)
(道至卑惟上下相與則可以輔相天地財成萬物帝悅雲笈七籤吳王闔閭出遊包山見一人在中問曰汝)
(是何人答曰我姓山名隠居闔閭曰子在山必有異見者試為我取之隠居諾乃入洞庭訪遊乎丨丨一千五)
(百里乃至焉石城門開於室内玉几上有素書一卷文字非常即便拜而奉出呈闔閭金丹大要詩明了丨)
(丨交泰卦區中進步作仙翁)
地日(洞冥記武帝末年彌好仙術與東方朔狎暱帝曰朕所好甚者不老其可得乎朔曰臣能使少者不)
(老帝曰服何藥耶朔曰東北有丨丨之草帝曰何以知之朔曰三足烏數下地食此草羲和欲馭以手揜烏目)
(不聽下也食草能不老他鳥獸食此草則美悶不能動矣)
地雷(周易卦歌丨丨復盤李白西嶽雲臺歌送丹丘子黃河萬里觸山動渦轂轉秦丨丨薩都拉過)
(嶺至崇安命棹之建溪詩萬古槌丨丨三峽瀉泙湃)
地風(周易卦歌丨丨升為春秋繁露地出雲為雨起氣為風風雨者地之地不敢有其功名必上之於)
(天命若從天氣者故曰天風天雨也莫曰丨丨地雨也陳後主隴頭水樂府丨丨冰易厚寒深溜轉清)
地籟(莊子見天籟下丨蘇軾九成臺銘世無南郭子綦則耳固未嘗聞丨也而况得聞其天籟張良)
(器集靈臺賦千峰轉日迎秀色於瓊樓萬歲傳聲和幽音於丨丨蘇軾風水洞和李節推詩虚心聞丨丨妄)
(意覓桃源自寫天容)(又和何長官六言詩清風初號丨丨明月陸游雪歌初聞萬竅號丨丨已見六出飛)
(天花雲元好問空山何巨川虚白菴詩空谷自能生丨丨淨爭得翳天光袁桷畫松詩壁虚生丨丨斗近)
(界天經)
地雪(齊民要術冬雨雪止輒以藺之掩丨丨勿使從風飛去後雪復藺之則立春保澤凍蟲死來年宜稼)
地霜(本草消石釋名丨丨)
地火(周易卦歌丨丨明夷一論衡堯之時十日並出萬物燋枯堯上射九日日常出此言虚也日火也)
(在丨之丨附一把炬人從旁射之雖中不滅丨丨不為見射而滅天火何為見射而去)
地土(唐書張元素傳漢祖將都洛陽婁敬一言即日西駕非不知丨丨中道里所均但形勝不及關内弗)
(敢康也及又賈耽傳見地理下旱宋史職官志曰農田掌農田田訟務限奏豐稔水蟲蝗勸課農桑請佃)
(丨丨令佐任滿賞罰繳奏諸州雨雪檢案災傷逃絶人戶元史百官志至元二十九年以武清等一十處并)
(立大都水陸丨丨種田人民提領所南又兵志世祖至元二年正月詔孟州之東黃河之北至八柳樹枯河)
(徐州等處凡荒閑丨丨可令阿珠阿嘍罕等所領士卒立屯耕種新論風者氣也俗者習也丨丨水泉氣有)
(緩急聲有高下謂之風焉習以成性謂之俗焉)
地蓋(劉護詩天文恢翼軫丨丨接潭洪)
地輿(後漢書延篤傳見天蓋下天熊曜琅琊臺日賦傾丨丨而通水府吸蓋而駭長鯨)
地軸(齊書樂志義滿天淵禮昭丨丨上金丹大要見天關下鮑照石帆銘下潨丨丨獵星羅徐陵)
(徐州刺史侯安都德政碑見天柱下天庾信齊王進白兔表見天關下王褒善行寺碑見樞下薛道衡)
(老氏碑天齊丨丨之所蛇食鯨吞銅陵玉壘之區狼顧鴟跱李白明堂賦見天倪下范成大望海亭賦見)
(天容下左庾闡遊仙詩崑崙涌五河八流縈丨丨總贈賀丞蕭舍人詩函關分丨丨華嶽接天壇)(江孔)
(德昭登白馬山護明寺詩遥瞻盡丨丨長望極天隅鄭許敬宗奉和入潼關詩勢踰迴丨丨威盛轉天機)
(愔奉和幸上官昭容院詩丨丨樓居遠天台關路賖駱賓王帝京篇五緯連影集星躔八水分流横丨丨)
(杜甫三川觀水漲詩乘陵破山門回斡裂丨丨車元稹酬樂天早春閒遊西湖詩三刀連丨丨一葦礙輪)
(杜牧長安雜題詩見天池下恐皮日休酒池詩見天壤下黃滔壺公山詩鼇頭擎没丨丨壓應旋馬祖)
(常畫古木詩未借九關當丨丨還曾八月上天津)
地垠(揚雄甘泉賦見天閫下陳樵月庭賦見天閫下)
地壤(唐書盧坦傳天德故城丨丨墝瘠)
地區(宋書樂志乾宇宴丨丨謐山謝朓忝役湘州與宣城吏民别詩閒沃盡丨丨泉諧所好韓愈贈)
(劔客李園聫句築爐丨丨外積火燒氛氲)
地域(周禮大司徒以天下土地之圖周知九州之丨丨廣輪之數又司盟凡盟詛各以其丨丨之衆庶)
(共其牲而致焉既盟則為司盟共祈酒脯方晉書裴秀傳見地官下唐書藝文志郎蔚之丨丨丈圖一卷)
(地城方尺圖一卷樓顔延之侍東耕詩見天蔀下梁武帝登北顧詩歴覽窮天步矖矚盡丨丨)
地鎮(漢書翟方進傳注元延中岷山崩山丨之丨宜固而崩反於常理所以示人患也庾信隴右總管)
(長史豆盧公神道碑朝傾丨丨夜落台星李嶠山詩丨丨標神秀峩峩上翠微)
地窟(唐書皇甫重𫝊乂既敗重猶堅守閉塞外門城内莫知而四郡兵築土山攻城重輒以連弩射之所)
(在為丨丨以防外攻權變百端外軍不得近城將士為之死戰汪莘月賦或顛倒於山光水影或披豁於丨)
(丨天根)
地穴(水經注褒水又東南得丙水口水上承丙穴穴出地嘉魚常以三月出十月入丨丨口廣五六尺去平)
(七八尺泉懸注魚自穴下透入水穴口向丙故曰丙穴又故谷縣有杜陽山北有杜陽谷有丨丨北入亦不)
(知所極在大柱山南故縣取名焉馬張協七命仰傾雲巢俯殫丨丨梁元帝答齊國雙書襄陽丨丨近求)
(未易滇池水裏遠訪猶難丨駱賓王在江南贈宋之問詩淪波通丨輸委下歸塘)
地營(太玄經泰柄雲行時監丨丨注泰謂太極也柄謂斗柄所指也順時而運如雲之行也時謂四時周)
(而復始監於丨丨域所極也陳子昂出塞詩見天陣下)
地郊(晉書禮志丨丨則五嶽四望四海四瀆五湖五帝之佐沂山嶽山白山霍山醫無閭山蒋山松江會)
(稽山錢塘江先農凡四十四神也三輔黃圖見天郊下)
地邑(禮記王制凡居民量地以制邑度邑以居民丨丨民居必參相得也)
地步(宋史河渠志政和五年閏正月詔於恩州北增修御河東隄為治水隄防令京西路差借来年分溝)
(河夫千人赴役於是都水使者孟揆移撥十八掃官兵分丨丨修築)
地里(漢書王莽傳斗平元心中司空典致物圖考度以䋲主司丨丨平治水土掌名山川衆殖鳥獸蕃茂)
(草木江杜甫哭王彭州掄詩蜀路干窄彭門丨丨遥)
地分(去聲元史河渠志滄州丨丨水面高於平地全藉隄堰防護列子精神者天之分骨骸者丨之丨)
(屬天清而散屬地濁而聚無尉繚子中軍左右前後軍皆有丨丨方之以行垣而通其交往又平聲戰國)
(策智伯軍救水而亂韓魏翼而擊之襄子將卒犯其前大敗智伯軍而禽智伯智伯身死國亡丨丨為天下笑)
(楚李紳早渡揚子江詩丨丨吳星辰内水廹滄溟宇宙間)
地界(後漢書竇憲傳夐其邈兮亘丨丨封神丘兮建隆嵑宋史蘇轍傳初夏人来賀登極相繼求和且)
(議丨丨朝廷許約丨丨已定付以歲賜行中黃真經驅役萬靈自有則注服氣心志正兼行内内外相扶一)
(年後所到去處丨丨神祇先出拜跪)
地境(宋書樂志澤霑丨丨化充天㝢徹庾抱開扉望月詩高高侵丨丨皎皎天津)
地際(王褒京師突厥寺碑上極天中下窮丨丨良駱賓王行路難天涯轉望積丨丨行無已于史冬)
(日野望詩丨丨朝陽滿天邊宿霧收)
地傅(周禮朝士凡屬責者以其丨丨而聽其辭注鄭司農云謂訟地畔界者由地町畔相比屬故謂之屬)
(責以丨丨而聽其辭以其比畔為證也)
地畔(詩徂隰徂畛疏畛是丨丨道路之名)
地前(握奇經見天前下)
地後(握奇經見天前下坐徐陵孝義寺碑銘三乘並策四梵為賓紺殿安蓮花養神燈前禮佛丨丨邊)
(身並濟含識咸歸至真)
地上(易比象曰丨丨有水比丨又觀象曰風行丨丨觀又晉彖晉進也明出丨順而麗乎大明柔進)
(而上行樂又象曰明出丨丨晉君子以自昭明德洗周禮大司凡樂圜鍾為宮黃鍾為角太簇為徵姑為)
(羽靁鼓靁鼗孤竹之管雲和之琴瑟雲門之舞冬日至于丨丨之圜丘奏之若樂六變則天神皆降可得而禮)
(矣受吳語越王使人告於吳王曰天以吳賜越孤不敢不以民生之不長王其無死民生於丨丨寓也其與)
(幾何寡人其逹王於甬句東夫婦三百唯王所安以没王年漢書周亞夫𫝊亞夫子為父買工官尚方甲楯)
(五百被可以葬者取庸苦之不與錢庸知其盜買縣官器怨而上變告子事連汙亞夫書既聞上下吏吏簿責)
(亞夫亞夫不對召詣廷尉廷尉責問曰君侯欲反何亞夫曰臣所買器迺葬器也何謂反乎吏曰君縱不欲反)
(丨丨即欲反地下耳六晉書天文志天地各乘氣而立載水而行周天三百十五度四分度之一又中分之)
(則半覆丨丨半繞地下衡宋書天文志天地相去凡八萬里天地之中高於外六萬里丨丨之高高於天之)
(外衡二萬里也於宋史禮志古人祀天於丨丨之圜丘在國之南祭地澤中之方丘在國之北其牲幣禮樂)
(亦皆不同爾又孟昶傳見天上下堂元史天文志珠露海克木濟葉穆齊漢言春秋分晷影為屋二間春間東西)
(横罅以斜通日晷中有臺隨晷影南高北下上仰至銅半環刻天度一百八十以凖丨丨之半天斜倚銳首銅)
(尺長六尺闊一寸六分上結半環之中下結半環之上可以往来窺運側望漏屋晷影驗度數以定春秋二分)
(望武帝内傳見天厨下中齊映冬日可愛賦明在丨丨杲杲於扶桑光搖水疑泛泛而萍實李白静夜)
(思詩牀前明月光疑是丨丨霜皮杜甫驄馬行近聞下詔喧都邑肯使麒麟丨丨行日休神景宫詩宫中)
(悉羽章丨丨皆靈藥去蘇舜欽吳江亭上對月詩不疑身世在丨丨祗恐查觸斗牛又效韋蘇州難易言)
(詩丨丨拾芥亦細碎掌裏數文猶苦辛戢蘇軾次韻章傳道喜雨詩今年春暖欲生蝝丨丨戢多於土陸)
(游排悶詩丨丨去天八萬里空自呼天天豈知休元好問雜著詩天上河源丨丨流黃金浮世等閑)
地中(易師象曰丨丨有水師而又明夷象曰明入丨丨明夷君子以蒞衆用晦明周禮大司徒以土)
(圭之灋測土深正日景以求丨丨日南則景短多暑日北則景長多寒日東則景夕多風日西則景朝多隂日)
(至之景尺有五寸謂之丨丨似又瘍醫凡藥以酸養骨注以類相養也木根立丨丨骨魏志管輅傳山在)
(丨丨曰謙雷在天上曰壮曰又公孫瓉傳注典略曰瓉遣行人文則齎書告子續袁氏之攻似若神鬼鼓角)
(鳴於丨丨梯衝舞吾樓上日窮月踧無所聊賴女當碎首於張燕連致輕騎到者當起烽火於北吾當從内出)
(不然吾亡之後天下雖廣汝欲求安足之地其可得乎宋書天文志鄭衆說土圭之長尺有五寸以夏至之)
(日立八尺之表其景與土圭等謂之丨丨今潁川陽城地也又符瑞志宋孝武帝大明元年五月戊寅江乘)
(縣民朱伯丨丨得玉璧徑五寸八分以獻丨唐書歴志候策曰天中卦策曰丨丨元史歴志丨八尺表景)
(冬至長一丈三尺有奇夏至長尺有五寸出說苑下士得官以死上士得官以生禍福非從丨丨非從天上)
(來已自生之二水經崑崙山去嵩高五萬里丨之丨也曾鞏齊州堂記盖泉自渴馬之厓潜流丨丨而至)
(此復出也丨有雷集)(王昌齡小敷谷龍潭祠作崖谷歕疾流丨戴叔倫下鼻亭瀧行詩瀧水天際來鼻山)
(丨丨坼有又雲笈七籖臍下為丨丨中五嶽四瀆水泉交通)
地下(上聲史記大宛傳鹽澤潜行丨丨其南則河源出焉漢書周亞夫傳見地上下宋史龔夬𫝊朽)
(骨銜冤於丨丨子孫禁錮於炎荒於管子宙合之意上通於天之上下泉於丨之丨外出四海之外司馬)
(法善守者藏於九丨之丨於呂覽夫差將死曰死者如有知也吾何面以見子胥丨丨乃為幎以冒面死)
(西京雜記廣川王去疾發掘魏哀王塚得石牀方七尺石屏風銅帳&KR1992;一具或在牀上或在丨丨拾遺記炎)
(帝採峻鍰之銅以為器峻鍰山名也下有金井白氣冠其上人升於其間雷霆之聲在於丨丨井中之金柔弱)
(可以緘縢也丨仲長統述志詩寄愁天上埋憂丨丨宮杜甫懷舊詩丨蘇司業情親獨有君李商隠隋)
(詩丨丨若逢陳後主豈宜重問後庭花詩丨丨修文著作郎生前饑處倒空牆)(司空圖狂題又去聲禮記)
(樂記見天高下將晉書陶侃傳蘇峻作逆與温嶠庾亮等俱會石頭諸請於查浦築壘監軍部將李根建議)
(請立白石壘侃不從曰若壘不成卿當坐之根曰查浦丨丨又在水南唯白石峻極顯固可容數千人賊来攻)
(不便滅賊之術也侃笑曰卿良將也乃從根請四宋史禮志張峻等言雨澤稍愆乞禱上曰朕患不知方水)
(旱之實宫中種稻两區其一丨丨其一地高高者其苗有槁意矣須精加祈禱以救旱暵又錢維演𫝊子暄)
(字載陽以父蔭累官駕部郎中知撫州移台州台城惡丨丨秋潦暴集輒圮溺人多即山為居暄為增治城堞)
(壘石為臺作大隄扞之能龐鑄夏日詩只知錢向紙中褁不信教丨丨流)
地底(揚雄甘泉賦漂龍淵而遷九垠兮窺丨丨而上迴楊系通天臺賦窺丨丨以割險羾天門以崔嵬)
(行李白遊泰山詩洞門閉石扇丨丨興雲雷玉又日出日出東方隈似從丨丨来又安州應城女湯作)
(丨丨爍朱火沙傍歊素煙人杜甫北征詩邠郊入丨丨涇水中蕩潏聶夷中聞說海北事有感詩海隅久)
(已無春色丨丨真成有劫灰出蘇軾棲賢三峽橋詩深行九丨丨險三峽右)
地末(李商隠祭呂商州文天涯丨丨高秋落景重疊憂端縱横淚綆)
地表(謝莊月賦見天末下起鄭絪初日照露盤賦丨丨煙息天維氣整王五色露賦寂歴丨丨希微)
(天宇黛周鍼登吳嶽賦西窺劔閣霜丨丨之千鐔東瞰蓬萊波間之數點無名氏望春宫賦散晴煙於丨)
(丨拂佳氣於林梢廬荀濟贈隂凉州詩海曲窮丨丨江源表天際李中山詩勢雄超丨丨翠盛接天心)
地隙(戴叔倫桂陽北嶺過野人所居詩嶺隂無瘴癘丨丨有蘭蓀)
地杪(任希古奉賀太子納妃太平公主出降詩龍旌翻丨丨鳳管颺天濱)
地根(金丹大要見天根下尋岑參泛渼陂詩萬頃浸天色千窮丨丨)
地隅(韋琮月明星稀賦俯燭丨丨斜臨海嶠寫碧落以增麗拂金風而引耀)
地外(書舜典在璿璣玉衡疏天之形似鳥卵天包丨丨猶卵之褁黃圓如彈丸故曰渾天晉書天文志)
(見天外下教宋書符瑞志憬琛夐賮兼澤委效日表丨丨改服請賈島秋暮寄友人詩遠天垂丨丨寒日)
(下峰西)
地頭(唐書食貨志天下苖一畝稅錢十五市輕貨給百官手力課以國用急不及秋方苖青即征之號青)
(苖錢又有丨丨錢得又宋史盧斌傳富順監蠻掠榮州斌晨夜倍道以赴州兵千人置隨軍糧料以張其勢)
(蠻乃遁追至丨丨鎮東南八十里樹柵招其酋甫羌一阿奴綱諭以朝旨歃血刻石為盟而遣之)
地首(顔延之七繹丨丨岷銅川上汶泗)
地角(梁昭明太子謝資地圖啓域中天外指掌可求丨丨河源戶庭不出徐陵為陳武帝與嶺南酋豪)
(書見天涯下銘薛道衡老氏碑見天維下愈楊炯少室山少姨廟碑德澤天外文明丨丨韓祭十二郎)
(文見天涯下天閻朝隠晴虹賦見天涯下詩岑參宿鐡關西館詩見倪下貫休送人歸新羅積愁窮丨)
(丨見日上扶桑)
地面(元史天文志見天度下丨林泉高致畫亦有相法李成子孫昌盛其山脚丨皆渾厚闊大上秀而)
(下豐合有後之相也丨汪元量湖州歌歌風臺畔水沄沄丨官人餽酒葷)
地喙(盧肇海潮賦見天吭下)
地喉(水經河水又東逗成臯大伾山下注鄭康成曰丨丨也流出伾際矣)
地腹(水經注大河東北流過洚水千里至大陸為丨丨)
地膽(唐書地理志邠州新平郡土貢剪刀火筯蓽豆澡豆白蜜丨丨)
地骨(李乂寄胡皓時在南中詩江流通丨丨山道繞天台李頎登首陽山謁夷齊廟詩蒼苔歸丨丨皓)
(首采薇歌土又明一統志歸德府産丨丨皮)
地皮(韓愈題于賓客莊詩榆莢車前盖丨丨薔薇蘸水筍穿籬)
地脊(孟郊登華嚴寺樓望終南山詩丨丨亞為崖聳出冥冥中)
地肺(地理通釋十道山川攷商山在商州上洛縣南十四里亦名丨丨山亦名楚山四皓所隱陶弘景)
(許長史舊館壇碑宅南一井即長史所穿井南大塘乃郭朝遺製源出田公之泉路通姜巴之軌旁枕雷平前)
(瞰下泊東際連岡北横長嶺柳汧陽谷俱會西垂四域之内皆謂之金陵丨丨者也庾信望美人山銘見天)
(柱下丨上官昭容遊長寧公主流杯池詩懶步天台路惟登丨山楊炯和輔先入昊天觀星占詩玉檻崑)
(崙側金樞丨丨東君皮日休和魯望招潤卿博士詩癭木樽前丨丨圖為偏輟俗功夫皎然從軍行水心)
(龍劒動丨丨雁山開近陸游幽事詩見天台下室述懷詩丨丨終嫌朝市明年泝峽上青城)(又道又次)
(韻范參政書懷詩躡屩未成遊丨丨掩扉聊欲稳天台)
地乳(易林生宜丨丨上皇大喜横洛書甄耀度見地門下王勃九成宫頌峰丨丨景戴天麋)
地脂(雲仙雜記高展為并門判官一日見砌間沫出以手撮之試塗一老吏面上皺皮頓改如少年色展)
(以謂必神藥問承天道士答曰此名丨丨食之不死展乃發軌已無所覩)
地血(陸璣詩疏茹藘茅蒐蒨草也一名丨丨齊人謂之茜徐州人謂之牛蔓爾雅翼說文曰茹蘆人血)
(所生故一名丨丨又本草茜根可以染絳一名丨丨紫草釋名丨丨)
地髓(爾雅注見地黃下抗本草地黃一名丨丨休劉峻金華山棲志丨丨莖山筋抽節皮日初夏)
(即事寄魯望詩具區包丨丨震澤含天英)
地筋(本草白茅釋名根名茹根蘭根丨丨)
地魄(雲笈七籤木精天魂金液丨丨魂金丹大要見天魂下金丹諸真玄奥詩見天下吕巖敲爻)
(歌十二宫中蟾魄現時時丨丨降天魂虎又五言詩虎嘯天魂在龍吟丨丨来又天魂生白丨丨産青龍)
(魂葛長庚贈雷怡真詩丨丨天日月精奪来鼎内及時烹)
地溲(本草石腦油附錄丨丨時珍曰溝間流水及引水灌田之次多有之形状如油又有泥色如黃金甚)
(腥烈冬月收取以柔鐵燒赤投之二三次剛可切玉)
地脚(水經注汨水又西逕玉笥山羅含湘中記云屈潭之左有玉笥山道士遺言此福地也一曰丨丨山)
地關(黃庭内景經見天庭下天又注見天關下吴邁遠棹歌行西南窮險東北畢丨丨)
地尾(李商隠和鄭愚贈汝陽王孫家箏妓詩長彴壓河心白道連丨丨)
地毛(本草莎草香附子釋名雀頭香草附子水香稜水巴戟水莎侯莎莎結夫須續根草地藾根丨丨)
地山(周易卦歌丨丨謙)
地雌(梁簡文帝神山寺碑銘見天井下)
地岊(樊鑄檄曲江水伯文今歴視爾自昔為過之所或天涯或丨丨)
地水(周易卦歌丨丨師詩淨住子風火性殊丨丨異質蘇軾贈月長老天形倚一笠丨丨轉两輪)
地河(雲笈七籤朱雀丹液天海丨丨願求不死服食天和)
地澤(周易卦歌丨丨臨注周禮遂師廵其稼穡而移用早其民以救其時事四時耕耨歛艾芟地之宜晚)
(不同而有天期丨丨風雨之急稅漢書百官公卿表少府秦官掌山海丨丨之以給共養)
地斤(宋史夏國傳繼捧之歸宋時年二十留居銀州及使至召緦麻親赴闕乃詐言乳母死出葬於郊遂)
(與其黨數十人奔入丨丨澤澤距夏州東北三百里)
地池(晉書庾龢傳修丨丨立壘壁勤耕農練兵甲)
地泉(宋史蘇軾傳杭本近海丨丨鹹苦民居稀少唐刺史李泌始引西湖水作六井民足於水葛洪枕)
(中書仰吸天氣俯飲丨丨復經二劫忽生太元)
地源(雲笈七籤中國直下極大風澤去地五百二十億萬里綱維丨丨制使不落土色如金之精)
地溝(水經河水注水出山而流入海者命曰經水引他水入於大水及海者命曰枝水出於丨丨流於大)
(水及於海者又命曰川水也)
地坎(揚子丨丨而天嚴月遄而日湛)
地井(梁簡文帝大同哀辭驗天蘭之所受知丨丨之可映)
地漿(宋史劉翰傳見天河下中避暑錄話四明温台間山谷多産菌食之間有毒往往殺人者有僧教)
(掘地以冷水攪之令濁少頃取飲皆全活此方見本草陶隐居注謂之丨丨本草丨丨釋名土漿)
地涯(鄭錫日中有王字賦霽氛霧掃煙虹丨丨靜天宇空)
地府(中黃真經丨丨除籍天錄名坐察隂司役神明吉宅經丨丨青龍左手主三元宜子孫恒令清淨)
地房(宋史張齊賢傳先是江南諸州小民居官地者有丨丨錢吉州緣江地雖淪没猶納勾欄地錢編木)
(而浮居者名水場錢皆前代弊政齊賢悉論免之)
地戶(越絶書見天運下俱又謹司八榖初見入於地者是謂丨丨閉隂陽會八榖大成其歲大賤来年)
(大饑此地變見端也上神異經東南有石井其方百丈上有二石闕俠東南有蹲熊有榜著闕曰丨丨張)
(祜遊天台山詩見天門下丨又黃庭内景經帝鄕天中丨丨端注鼻為上部之丨雲笈七籤修飛步之道)
(當於天關星上左手撫心右手指丨丨閉氣一息叩齒三通金丹玄學見天關下又輟耕錄日家一書專)
(解海中爐中之類曰丙申丁酉山下火者申為丨丨酉為日入之門日至此時而藏光故曰山下火也)
地門(洛書甄耀度嶓冡山上為狼星武開山為丨丨上為天高星主囹圄荆山為地雌上為軒轅星大别)
(為地理以天合地以通三危山在鳥鼠之西南上為天苑星政山在崑崙東南為地乳上為天糜星汶山之地)
(為井絡帝以會昌神以建福上為天井星桐柏為地穴鳥鼠同穴山之幹也上為掩畢星熊耳山丨丨也精上)
(為畢附星耳丨徐陵陳文帝哀策文力折天柱才傾丨李白明堂賦見天閫下)
地廬(左思魏都賦延廣樂奏九成冠韶夏冒五莖嘈響起疑雷霆天宇駭丨丨驚)
地室(左傳晉卻至如楚聘且涖盟楚子享之子反相為丨丨而縣焉劉歆甘泉宮賦軼凌隂之丨丨過)
(陽谷之秋城)
地館(黃庭堅贈張仲謀詩去天尺五張公子官居城南丨丨好)
地牖(鮑照從庾中郎遊園山石室詩幽隅秉晝燭丨丨窺朝日)
地柱(庾信陜州弘農郡五張寺經藏碑風傾丨丨火及天元)
地獄(魏志蒋濟傳黃初三年與大司馬曹仁征吳濟别襲羨溪仁欲攻濡須洲中濟曰賊據西岸列船上)
(流而兵入洲中是謂自内丨丨危亡之道也雲宋書天竺迦毘黎國傳見天堂下又見天堂下笈七籖)
(五道者神入泥黎泥黎丨丨名也畫螢雪叢說見天堂下梅堯臣景德寺避暑詩廊壁丨丨獄具鑊鋸舂)
地牢(魏書楊津傳津長史李裔引賊踰城賊入轉衆津苦戰不敵遂見拘執洛周脫津衣服置丨丨下數)
(日欲將烹之諸賊還相諫止遂得免害)
地市(魏書高允傳秦始皇作為丨丨下固三泉金玉寳貨不可計數蜀本志始皇陵有銀蠶金雀以多)
(奇物故俗云秦皇丨丨人庾信步陸逞神道碑銘見天星下又周趙國公夫紇豆陵氏墓誌銘山迴丨丨)
(路没秦城門又哀江南賦渭水貫於天驪山迴於丨丨)
地道(昜坤隂雖有美含之以從王事弗敢成也丨丨也妻道也臣道也丨丨无成而代有終也又六二)
(象曰六二之動直以方也不習无不利丨丨光也疏言所以不假修習物无不利猶丨丨光大故也又謙象)
(丨丨卑而上行坤又丨丨變盈而流謙也又繫辭見天道下又說卦為均疏以丨丨均平禮記中庸)
(人道敏政丨丨敏樹右又王制執左道以亂政疏盧云左道謂邪道丨丨遵右為貴故正道為右不正道為)
(左子公羊傳見天道下天漢書杜欽傳見天道下下淮南見天道下又見道下博物志見天道)
(中說見天道下武蘇頌歴者天地之大紀賦見天運下又後漢書光帝紀嚴尤說王邑曰昆陽城小而堅)
(今假號者在宛亟進大兵彼必奔走宛敗昆陽自服邑曰吾昔以虎牙將軍圍翟義坐不生得以見責讓今將)
(百萬之衆遇城而不能下何謂邪遂圍之數十重列營百數雲車十餘丈瞰臨城中旗幟蔽野埃塵連天鉦鼓)
(之聲聞數百里或為丨丨衝輣撞城積弩亂發矢下如雨城中負戶而汲王鳳等乞降不許魏志武帝紀紹)
(復進臨官度起土山丨丨公亦於内作之以相應命南史羊侃傳賊又東西起二土山臨城城中震駭侃為)
(丨丨潜引其土山不能立立魏書楊津傳賊帥薛修禮杜洛周殘掠州境孤城獨在兩寇之間津貯積柴粟)
(修理戰具又扵城中去城十步掘地至泉作丨丨潜兵涌出置爐鑄鐵持以灌賊賊遂相語曰不畏利槊堅城)
(唯畏楊公鐵星昌唐書劉昌傳昌以兵三千守寧陵希烈衆五萬攻之掘壍以遏丨丨相拒凡四十餘日賊)
(數敗乃解圍去曲庾信哀江南賦雲梯可拒丨丨能防繆襲魏鼓吹土山丨丨不可當卒勝大捷震冀方)
(從沈約遊金華山詩天倪臨紫闕丨丨通丹竅郡戴暠軍行通泉開丨丨敗敵竪雲梯又宋書州志今)
(以班固馬彪二志太康元康定戶王隐丨丨晉世起居永初郡國何徐州郡及地理雜書互相考覆)
地緯(揚子立天之經曰隂與陽形丨之丨曰從與横徐陵為貞陽侯與陳司空書見天經下)
地極(庾信齊王憲神道碑銘見天經下徐浩謁禹廟詩見天遥下)
地紐(温子昇寒陵山寺碑見天綱下丨庾信趙廣墓誌銘見天鏡下謝莊明堂歌丨謐乾樞回華蓋)
(動紫微開)
地統(禮記檀弓殷人尚白注以建丑之月為正物牙色白疏建丑之月為丨丨者以其物已吐牙不為天)
(氣始動物又未出不得為人所施功唯在地中含養萌牙故為丨丨宋書禮志歷志曰天統之正在子物萌)
(而赤丨丨之正在丑物化而白人統之正在寅物成而黑但含生氣以微成著故太極運三辰五星於上元氣)
(轉三統五星於下登降周旋終則又始言天地與人所以相通也)
地紀(唐書天文志夫雲漢自坤抵艮為丨丨北斗自乾攜巽為天綱其分野與帝王相值皆五帝墟也)
(莊子天子之劒直之無前舉之無上案之無下運之無旁上决浮雲下絶丨丨諸葛亮梁父吟力能排南山)
(文能絶丨丨信傅玄天郊饗歌胙京邑行四海保天年窮丨丨庾宫調曲握衡平丨丨觀象正天樞唐)
(太宗望海詩積流横丨丨疏派引天潢)
地綱(宋書樂志輟耕總丨丨解褐衿天維長又明一統志丨丨在鞏昌府奉州西南舊天水道二縣近)
(邊地勢平衍騎兵縱横無礙宋宣撫使吳璘乃創丨丨扵平田間縱横鑿為渠每渠闊八尺深丈餘連綿不斷)
(如綱其後金人來犯騎兵始不得肆)
地絡(後漢書隗囂𫝊分裂郡國斷截丨丨注絡猶經絡也謂莽分坼郡縣斷割疆界也何承天白鳩頌)
(洽惠和扵丨丨燭皇明於天區丨王褒上庸公陸騰勒功碑御六氣於天樞頓八紘於丨宋孝武帝遊覆)
(舟山詩層峰亘天維曠緒綿丨丨化李義府在嶲州遥敘封禪詩飛聲總丨丨騰撫乾維)
地維(史記三皇紀諸侯有共工氏任智刑以強霸而不王以水乘木乃與祝融戰不勝而怒乃頭觸不周)
(山崩天柱折丨丨缺女媧乃鍊五色石以補天斷鼇足以立四極聚蘆灰以止滔水以濟冀州扵是地平天成)
(不改舊物高又天官書丨丨咸光亦出四隅去地可三丈齊書帝紀見天鏡下鶡冠子天有勝丨有丨)
(人有成故善用兵者慎以天勝以丨丨以人成三者明白何設不可圖徐陵河東康簡王墓誌見天柱下)
(薛道衡隋高祖頌見天柱下述王勃採蓮賦緬察谷底窮覽丨丨庾信和張侍中懷詩奔河絶丨丨折柱)
(傾天角馮鮑照喜雨詩升雰浹丨丨傾潤瀉天潢横韋應物送著受李廣州署為錄事詩大海吞東南嶺)
(隔丨丨丨李紳憶萬歲樓望金山詩山絶丨消虎踞水浮天險尚龍盤)
地紘(柳宗元鐃歌頓丨丨提天綱)
地機(宋書樂志撫乾衡鎮丨丨厲虎旅騁熊羆是吳子路狹道險名山大塞十夫所守千夫不過謂丨)
(丨吐三洞宗元丨丨在東南之分九泉之下則九河之口翕靈機上通天源之淘注傍吞九洞之淵澳孟)
(郊上河陽李大夫詩見天關下)
地樞(陸肱乾坤為天地賦於剛乃天之儀於柔乃丨之丨)
地序(尚書大傳德光丨丨則朱草生)
地數(易繫辭見天數下見楊傑五六天地之中合賦天數下)
地元(後漢書陳寵傳見天元下)
地正(禮記檀弓殷人尚白注以建丑之月為正物牙色白疏殷質法天而為丨丨者正朔文質不相須正)
(朔以三而改文質以二而復各自為義不相須也丨魏志高堂隆傳孟夏之月服色尚黃犧牲用白從丨也)
(丨白虎通天正陽氣始至丨萬物始芽人正萬物孚甲)
地運(素問下位地甲子辛巳柔不附剛亦名失守即丨丨皆虚後三年變水癘即刺法皆如此矣)
地節(漢書宣帝紀丨丨元年注應劭曰丨丨欲令丨得其丨宋書順帝紀元封興茂才之制丨丨創獨)
(行之品藝江總濟黃河詩導波縈丨丨疏氣耿天潢青又唐書文志殷紹丨丨堪輿二卷又華佗别傳)
(䴴一名丨丨一名華芝主理五臟益精氣本草萎蕤釋名丨丨)
地形(易坤卦疏見地勢下名詩周南召南譜周召者禹貢雍州岐山之陽地今屬右扶風美陽丨丨險)
(阻而原田肥美也周禮冡人掌公墓之地辨其兆域而為之圖注公君圖謂畫其丨丨及丘壟所處而藏之)
(不戰國策前脉丨丨之險阻决利害之備使三軍之士迷惑者巴寧爨襄之力也史記蒙恬傳秦已并天)
(下乃使蒙恬將三十萬衆北逐戎狄收河南築長城因丨丨用險制塞起臨洮至遼東延袤萬餘里又李陵)
(傳天子以為李氏世將而使將八百騎嘗深入匈奴二千餘里過居延視丨丨無所見虜而還漢書藝文志)
(宫宅丨丨二十卷丨又鼂錯傳臣聞用兵臨戰合刃之急者三一曰得丨二曰卒服習三曰器用利又張)
(騫傳騫身所至者大宛大月氐大夏康居而傳聞其旁大國五六具為天子言其丨丨所有齊書天文志見)
(天體下之元史河渠志下相欒城縣南視趙州寧晉縣諸河北下源丨丨低下恐水泛徑欒城趙州壞石橋)
(阻河流為害萬素問故天有精丨有丨天有八紀地有五理故能為物之父母孫武子有丨丨篇莊子)
(儒者冠圜冠者知天時履句屨者知丨丨緩佩玦者事察至而斷淮南子所謂三隧者上知天道下習丨丨中)
(人情國雲笈七籖東方弗於岱九萬里之外極豪林之墟其音銘呵羅提之國國丨丨正員土色如碧脂之)
(鮮無有山阜廣狹九十萬里丨陸雲九愍見天象下馬杜預論水利疏川瀆有常流丨有定體庾信司)
(裔神道碑銘丨丨樓起松心盖圓海李白秋日與張少府楚城韋公藏書高齋作丨丨連盡天影落江虚)
(杜甫酬薛判官詩臥病識山鬼為農知丨丨帶箭詩丨丨漸窄觀者多雉驚弓滿勁箭加)(韓愈雉白居易)
(早春即事詩物變隨天氣春生逐丨丨庭劉禹錫題招隐寺詩丨丨臨渚斷江勢觸山回温筠過潼關詩)
(丨丨盤屈帶河流景氣澄明是勝遊抱惠崇送遠上人西遊詩丨丨吞蜀盡江勢巒迴)
地勢(易坤象曰丨丨坤君子以厚德載物注丨形不順其丨順書禹貢九江孔殷傳江於此州界分為)
(九道甚得丨丨之中漱周禮考工記凡溝必因水勢防儀必因丨丨善溝者水之善防者水淫之戰國策張)
(為秦連横說韓王曰為大王計莫如事秦秦之所欲莫如弱楚而能弱楚者莫如韓非以韓能強扵楚也其丨)
(丨然也既史記秦始皇紀墮壊城郭决通川防夷去險阻丨丨定黎庶無繇天下咸撫又高祖紀秦形勝)
(之國帶河山之險縣隔千里持戟百萬秦得百二焉丨丨便利其以下兵於諸侯譬猶居高屋之上建瓴水也)
(百漢書趙充國傳竊見北邊自敦煌至遼東萬一千五餘里乘塞列隧有吏卒數千人虜數大衆攻之而不)
(能害今留步士萬人屯田丨丨平易多高山遠望之便部曲相保為壍壘木樵校聫不絶便兵弩飭鬭具㷭火)
(幸通埶及并力以逸待勞兵之利者也土後漢書馮勤傳使典諸侯武事勤差量功次輕重國遠近丨丨豐)
(薄不相踰越莫不厭服焉蘭又陳球傳為零陵太守州兵朱蓋等反與桂陽賊胡數萬人轉攻零陵敗激流)
(灌城球輒於内因丨丨反决水淹賊百魏志鄭渾傳遷陽平沛郡二太守郡界下濕患水澇姓饑乏渾扵蕭)
(相二縣界興陂遏開稻田郡人皆以為不便渾曰丨丨洿下宜溉灌終有魚稻經久之計此豐民之本也又)
(牽招傳出為鴈門太守郡所治廣武井水鹹苦民皆擔輦遠汲流水往返七里招凖望丨丨因山陵之宜鑿原)
(開渠注水城内賴其益月魏書崔楷傳江淮之南丨丨洿下雲雨隂霖動彌旬淮南子古者大川名谷衝)
(絶道路不通往来也乃為窬木方版以為舟航故丨丨有無得相委輸拾遺記春皇者庖犧之别號於時未)
(有書契規天為圖矩地取法視五星之文分晷景之度使鬼神以致羣祠審丨丨以定川岳始嫁娶以修人道)
(齊新論禹善治水鑿穴川不能迴水西流逆丨丨也見民要術丨丨有良薄山澤有異宜徐陵麈尾銘)
(天形下伏庾信周大將軍侯莫陳君夫人竇氏墓誌銘山形起既符白鶴之祥丨丨風煙乃合青烏之氣)
(王勃滕王閣序丨丨極而南溟升天柱高而北辰遠詠李紳寒松賦無丨丨以衒容有天機而作色虞□)
(霍將軍北伐詩長城丨丨險萬里與雲平三左思詠史詩丨丨使之然由來非一朝蘇頲夜發泉即事詩)
(天彭信方隅丨丨誠斗絶劉李華尚書都堂瓦松詩天然斯所寄丨丨太無從禹錫韓十八侍御見示岳)
(陽别竇司直詩水鄉吳蜀限丨丨東南庳鳳理瑩送戴徵君還谷口舊居詩見天波下皎然登翅山望太)
(湖詩丨丨抱郊樹山城增郡樓太又後漢書尹勲傳家世衣冠伯父睦為司徒兄頌為尉宗族多居貴位者)
(而勲獨持清操不以丨丨尚人)
地體(徐陵太極殿銘序紫蓋黃旗揚都之王氣長久虎踞龍蟠金陵之丨丨貞固)
地靈(韓詩外傳見天祉下所煬帝開河記既逹睢陽帝問叔謀曰坊市人煙掘幾何叔謀曰睢陽丨丨)
(不可干犯若掘之必有不祥臣巳回護其城王江淹為蕭驃騎讓豫司二州表見天鑄下王勃滕閣序物)
(華天寳龍光射牛斗之墟人傑丨丨徐孺下陳蕃之榻王陶碧落洞記丨之丨者以山水稱人之英者以文)
(章顯辭楊真弘月中桂樹賦高謝丨丨妙融真宰丨周祭天集丨之丨降甘風雨王褒從駕北郊詩丨)
(開複道營星發紫宮登蕭至忠薦福寺應制詩見天駕下孫逖和崔司馬稱心寺詩丨丨資淨土水若護)
(真如人杜甫岳麓山道林二寺行詩丨丨步步雪山草僧寳人滄海珠劉禹錫蒙池詩丨丨草木瘦人遠)
(煙霞逼於方干題澄聖塔院上方詩丨丨直是饒風雨杉檜老雲雨間韋莊春雲詩山好只應人化石丨)
(丨曾有劒為龍)
地英(陶弘景華陽樞域頌見天序下)
地脈(脉同史記蒙恬傳蒙恬喟然太息曰我何罪於天無過而死乎良久徐曰恬罪固當死矣起臨洮屬)
(之遼東城壍萬餘里此其中不能無絶丨丨哉此乃恬之罪也唐書張說傳池亭奇巧蕩誘上心削巒起觀)
(堨流漲海俯貫丨丨仰出雲路易山川之氣奪農桑之土延木石運斧斤山谷連聲春夏不輟勸陛下作此者)
(豈正人邪一宋史河渠志元豐五年詔開在京城濠闊五十步深丈五尺丨丨不及者至泉止吴地志太)
(湖即震澤也中有包山高七十丈周迴四百里下有洞庭穴潜行水底無所不通號為丨丨梁簡文帝大法)
(頌序見天渠下則歐陽修署園伐樹記園有樗焉其根壮而葉大根壮梗丨丨耗陽氣而新植者不得滋葉)
(大則隂翳蒙礙而新植者不得暢以茂高廟賽神詩瞻流如丨丨望嶺匹天台)(梁簡文帝漢劉孝孫遊靈)
(山寺詩深溪窮丨丨高嶂接雲根聲崔泰之奉和聖製送張尚書廵邊詩丨丨平千古天振九圍張嘉貞)
(恩勅尚書省寮宴昆明池應制詩見天恩下杜孟浩然送吴宣從事詩旌旆邊庭去山川丨丨分甫久居)
(夔府將適江陵詩風雷纏丨丨冰雪耀天衢柳又白縣崔少府高齋詩何得空裏雷殷殷尋丨丨宗元法)
(華寺石門精舍詩見天梯下標劉禹錫遊桃源詩有路在壺中無人知丨丨章孝和顧校書新開井詩見)
(天心下似乳肥)(皮日休春雨詩山容洗得如煙瘦丨丨流來蘇舜欽和鄰幾登繁臺塔詩下鎮丨丨絶上)
(與煙雲俱斷天應慳)(蘇軾月華寺詩此山出寳以自賊丨丨巳范成大秦淮詩鑿渠斷丨丨自謂神與謀)
(和陸游醉中示客詩遠適安能縮丨丨高眠聊足養天朱德潤題周仲傑古泉詩鑿池疏丨丨疊石種雲)
(根間元好問晉溪詩丨丨何嘗今昔尾閭真解泄滄溟)
地阞(周禮考工記凡溝逆丨丨謂之不行水屬不理孫謂之不行注阞謂脉理)
地氣(禮記月令孟春之月見天氣下而又孟冬之月見天氣下周禮考工記橘踰淮北為枳鸜鵒不)
(踰濟貉踰汶則死此丨丨然也鄭之刀宋之斤魯之削吳粤之劔遷乎其地而弗能為良丨丨然也又天有)
(時丨有丨材有美工有巧三公羊傳注井田之義一曰無泄丨丨二曰無費一家曰同風俗四曰均巧拙五)
(曰通財貨廣爾雅見天氣下以宋史陳堯叟傳再遷工部員外郎南西路轉運使丨丨蒸暑為植樹鑿井)
(每三二十里置亭舍具飲器人免暍死子素問見天氣下管子君子修游馳以發丨丨莊見天氣下)
(淮南子見天氣下非王褒丈聲隨丨丨調均天辯由顔真卿遊麻姑山記夫丨丨殊異江山炳靈則曷纂)
(懿流光若斯之盛者矣入楊炯早行詩丨丨俄成霧天雲漸作霞崔顥舟行剡詩丨丨秋仍濕江風晚漸)
(凉苦元稹生春詩水凍霜威庇泥新丨丨融次方干歲晚寒詩丨丨寒不暢嚴風無定時蘇軾韻荆門)
(張都官維見和惠泉詩楚人少井飲丨丨常不洩生趙孟頫送吴思可總管汀州詩丨丨喜聞今有雪民寧)
(似昔無襦)
地義(孝經見天經下臣左傳趙簡子曰敢問何謂禮子太叔對曰為君上下以則丨丨管子正形攝)
(德天仁丨丨則淫然而自至岳沈約安陸昭王碑天經丨丨之德因心必盡潘世祖誄見天經下)
地性(左傳見天經下者博物志丨丨含水土山泉引地氣也)
地意(晉書天文志見天度下)
地象(徐陵徐州刺史侯安都德政碑我高祖武皇帝迎河圖於浪泊括丨丨扵炎洲南興涿鹿之師北問)
(共工之罪)
地影(酉陽雜俎舊言月中有桂有蟾蜍或言月中蟾桂丨丨也空處水影也此語差近顧瑛中秋詩吐)
(吞大丨丨晃漾東南浮)
地景(盧照鄰益州玉真觀黎君碑流迴左映策丨丨扵丹田浩氣中升養天倪於紫室)
地質(易坤六二直方大不習无不利注居中得正極於丨丨任其自然而物自生不假修營而功自成故)
(不習焉而無不利乎陳瓘文天氣而丨丨無物不然人藐其間亦一物耳)
地色(唐書五行志神龍二年二月壬子洛陽城東七里丨丨如水樹木車馬歴歴見影漸移至都月餘乃)
(滅長安街中往往見水影者雲笈七籖上學之士知外國丨丨恒吟詠六品之音則致仙官衛兆之身九年)
(自然得遊呵羅之國陳李廓雞鳴曲纔分丨丨第三鳴旌旆紅塵已出城標贈登第進士詩春宫南院粉)
(牆東丨丨初分月色紅空色静聽歌聲似哭聲)(司空圖浙上詩愁看丨丨連又宋史食貨志政和三年河)
(北西路提舉常平司奏所在丨丨極多不下百數及至均和不過十等雖出十分之稅地土肥沃尚以為輕第)
(十等只分一均多是瘠鹵出稅雖少猶以為重)
地文(白虎通見天質下新急就篇半夏皂莢艾槖吾注半夏一名丨丨論日月者天之文也山川者)
(丨之丨也言語者人之文也天文失則有謫蝕之變丨丨失則有崩竭之災人文失則有傷身之患)
地味(引契經劫初時人無男女根形色不異後食丨丨男女根生)
地理(易繋辭見天文下之道毋絶丨之丨)(禮記月令孟春之月毋變天又禮器天時有生也丨丨有)
(宜也疏丨之分丨自然各有所宜若高田宜黍稷下田宜稻麥是也漢書郊祀志見天文下宋書州郡志)
(丨丨參差其詳難舉實由名號驟易境土屢分部齊書崔慰祖傳國子祭酒沈約吏部郎謝朓嘗於吏省中)
(賓友俱集各問慰祖丨丨中所不悉十餘事慰祖口吃無華辭而酬據精悉一座稱服之朓歎曰假使班馬復)
(生無以過此稱魏書韓顯宗傳自南偽相承竊有淮北欲擅中華之且以招誘邊民故僑置中州郡縣自皇)
(風南被仍而不改凡有重名其數甚衆疑惑書記錯亂區宇非所以疆域物土必也正名之謂也愚以為可依)
(丨丨舊名一皆釐革與唐書賈耽傳耽嗜觀書老益勤尤悉丨丨四方之人使夷狄者見之必從詢索風俗)
(故天下地土區産山川夷岨必究知之議元史兵志自至元十九年世祖命知丨丨省院官共於瀕海沿江)
(六十三處安置軍馬丨又劉秉忠傳尤邃於易及邵氏經世書至扵天文丨律歴三式六壬遁甲之屬無不)
(精通論天下事如指諸掌天又暢師文傳父訥有詩名注丨丨指掌圖素問見文下武帝内傳王母曰)
(昔上皇清虚元年三天太上道君下觀六合瞻河海之長短察丘山之高卑立天柱而安扵丨丨楨五嶽而擬)
(諸鎮輔扵說苑九卿者不失四時通於溝渠修隄防樹五榖通丨丨者也靈憲注見天文下束晳廣農)
(議見天時下蕩歐陽詹泉州二公亭記况丨丨卑埤而不擇爽塏以夫汗廅乎陸游遊金陵雜記七日早)
(遊天慶觀在冶城山之麓丨丨家以為此山脈絡自蔣山来不可知也左思吳都賦下料物土析於丨丨者)
(也運庾信象戲賦回丨丨於方畦轉天文扵圓璧秋謝靈會吟行列宿炳天文負海横丨丨韓愈晚郾)
(城夜會聫句詩丨丨畫封疆天文掃寥廓城皇甫曾送商州杜中丞詩安康丨丨接商於帝命專總賦輿)
(劉禹錫韓十八侍御見示岳陽樓别竇司直詩見天蓋下李商隐獻寄舊府開封公詩見天文下惠標詠)
(孤石詩中原一孤石丨丨不知年)
地部(博物志河圖括地象曰地南北三億三萬五千五百里丨丨之位起形高大者有崑崙山廣萬里高)
(萬一千里神物之所生聖人仙人之所集也)
地位(宋史禮志御史中丞黃履謂南郊合祭因王莽諂事元后遂躋丨丨同席共牢迨先帝親郊大臣以)
(宣仁同政復用莽意合祀瀆亂典禮乾管子反五藏以視不親治祀之下以觀丨丨陸肱坤為天地賦見)
(天經下素又齊書豫章王嶷傳自以丨丨隆重深懷退北宅舊有田園之美乃盛修理之)
地幹(隋煬帝臨渭源詩丨丨紀靈異同穴吐洪流)
地兆(越絶書天道未作不先為客丨丨未發不先動衆)
地職(周禮大司徒凡造都鄙制其地域而封溝之不易之地家百畮一易之地家二百畮再易之地家三)
(百畮乃分丨丨奠地守制地貢而頒職事焉以為地灋而待政令注分丨丨分其九職所宜也定地守謂衡麓)
(虞候之屬制地貢謂九職所稅也頒給者分命使各為其所職之事又均人掌均地政均地守均丨丨均人)
(民牛馬車輦之力政)
地守(周禮大司徒見上又均人見上)
地灋(周禮大司徒見地職下)
地政(周禮均人見地職下按注雖稱讀征但大司徒條下自有地征未可以注改經仍存於此)
地征(周禮大司徒以土均之法辨五物九等制天下之丨丨以作民職以令地貢以歛財賦以均齊天下)
(之政萱李商隐城上詩邊遽稽天討軍須竭丨丨顔詩柴扉草屋無人問猶向荒田責丨丨)
地貢(周禮大司徒見上九又注丨丨貢地所生謂穀)
地俗(周禮誦訓掌道方慝以詔辟忌以知丨丨疏誦訓又掌說四方言說所惡之事以詔告令王避其忌)
(惡所以然者欲王博知丨丨言語之事)
地緒(蘇頲授崔子源岐王府長史制丨丨清茂風襟亮拔)
地德(周禮職方氏其山鎮曰會稽疏九州皆有鎮所以安丨丨左傳土正曰后土注土為羣物主故稱)
(后也其祀句龍焉在家則祀中霤在野則為社疏劉炫云天子以下俱荷丨丨皆當祭地但名位有高下祭之)
(有等級天子祭地之神也諸侯不得祭地使之祭社也家又不得祭社使祭中霤也霤亦地神所祭小故變其)
(名祖周語見天刑下也魯語天子大采朝日與三公九卿識丨丨注祖習識知也丨丨所以廣生鄭語)
(見天明下社宋書禮志太社之祝曰丨丨普施惠存無疆乃建太保佑萬邦悠悠四海咸賴嘉祥管子理)
(國之道丨丨為首曰呂覽昔葛天氏之樂三人摻牛尾投足以歌八闋一載民二曰玄鳥三曰遂草木四曰)
(奮五穀五曰敬天常六曰達帝功七曰依丨丨八曰總萬物之極淮南子凉風至則報丨丨祀四郊楊炯)
(少室山少姨廟碑山惟丨丨神即隂靈瑶姬逐雨玉女隨星)
地力(史記貨殖傳當魏文侯時李克務盡丨丨而白圭樂觀時變故人棄我取人取我與漢書食貨志)
(李悝為魏文侯作盡丨丨之教以為地方百里提封九萬頃除山澤邑居參分去一為田六百萬畮治田勤謹)
(則畮益三升不勤則損亦如之地方百里之增减輒為粟百八十萬石矣商子易苦則丨丨盡樂用則兵力)
(盡平論衡丨丨盛者草木暢茂畝柳宗元進農書状伏以秩東作虞書立制俶載南周雅垂文此皆奉天)
(時以授人盡丨丨而豐食東皮日休上真觀詩襹褷風聲㾌跁跒丨丨痑蘇軾坡詩良農惜丨丨幸此十)
(年荒丨金章宗雲龍川泰和殿五月牡丹詩丨發生雖有異天公造物本無私)
地業(庾信善寂寺碑芳蘭公子即以丨丨高人幽桂王孫即以琴樽待物逹奚珣華山述聖頌序洪爐)
(大造之時天動丨丨秘籙聿来之日風搖雲起)
地利(書周官司空掌邦土居四民時丨丨故禮記禮運祀社于國所以列丨丨也疏地出財云列丨丨)
(也者孟子見天時下文戰國策百里之厚而動千里之權丨丨也宋書帝紀今農事行興務盡丨丨若)
(須田種隨宜給之入南史孫謙傳謙為郡縣常勤勸課農桑務盡丨丨收常多於鄰境魏書崔浩傳見天)
(時下又管子不務天時則財不生不務丨丨則倉廩不盈辯於丨丨而民可富又輕丨丨而求田野之)
(辟倉廩之實不可得也序淮南子所謂丨丨者後生而前死左牡而右牝新孫卿與臨武君議兵於趙孝)
(成王前王曰請問兵要臨武君對曰上得天時下得丨丨後之發先之至此用兵之要術也中論竭力以盡)
(丨丨謂之農夫争文心雕龍見天文下杜梁簡文帝度關山樂府力能丨丨轉戰逐天時甫江陵望幸)
(詩見天文下通盧綸送何召下第後歸蜀詩水程海貨丨丨雜吴風)
地宜(史記周本紀公劉雖在戎狄之間復修后稷之業務耕種行丨丨自漆沮度渭取材用行者有資居)
(者有畜積民賴其慶百姓懷之多徙而保歸焉周道之興自此始管子明主有六務一曰節用二曰賢佐三)
(曰法度四曰必誅五曰天時六曰丨丨俗大戴禮丨丨不殖財物不審萬民饑寒教訓失道風淫僻百姓流)
(亡人民散敗曰危也危則飭司徒爽韓愈鬭雞聫句詩天時得清寒丨丨挾塏)
地植(白居易無名稅詩厚丨丨桑麻所要濟生民)
地制(禮記樂記禮以丨丨疏禮生於隂是法丨而丨下又漢書賈誼傳丨丨壹定宗室子孫莫慮不王)
(無倍畔之心上無誅伐之志故天下咸知陛下之仁丨魏書崔孝芬傳府主任城王澄雅重之熙平中澄奏)
(丨八條孝芬所參定也)
地名(唐書藝文志劉百莊譔史記丨丨二十卷哀宋史藝文志鄭樵春秋丨丨譜十卷又庾信江南)
(賦始則丨丨全節終則山稱枉人却沈亞之王處士鑿金山引瀑記丨丨樊川鄉接杜曲倚峻阜舊多細泉)
(縈樹石而散流歴沙壤而潜耗注未成瀑浮不勝杯)
地類(易坤彖牝馬丨丨行地无疆嘗唐書文德皇后長孫氏傳后年十三嬪於太宗歸寧扵永興里舅)
(高士廉媵張氏於后所宿舍外見大馬二仗士廉命筮之遇坤之泰卜者曰坤順承天載物无疆馬丨丨也之)
(泰是天地交而萬物通也又以輔相天地之宜后妃象也)
地屬(齊書文惠太子長懋傳上表曰臣丨丨元良業微三善光道樹風於焉蓋闕晨宵忷懼有若臨淵)
地圖(周禮土訓掌道丨丨以詔地事道地慝以辨地物而原其生以詔地求注道說也說丨丨九州形勢)
(山川所宜告王以施其事也略戰國策秦將王翦破趙虜趙王遷盡收其地進兵北地至燕南界太子丹恐)
(懼乃請荆卿曰秦兵旦暮渡易水則雖欲長侍足下豈可得哉荆卿曰微太子言臣願得謁之今行而無信則)
(秦未可親也夫樊將軍秦王購之金千斤邑萬家誠得樊將軍首與燕督亢之丨丨獻秦王秦王必說見臣臣)
(乃得有以報太子期又秦王朝服設九賓見燕使者咸陽宫荆軻奉樊於之頭函而秦武陽奉丨丨匣以次)
(進州晉書裴秀傳上考禹貢山海川流原隰陂澤古之九及今之十六州郡國縣邑疆界鄕陬及古國盟會)
(舊名水陸徑路為丨丨十八篇車唐書百官志兵部尚書一人侍郎二人掌武選丨丨馬甲械之政温子)
(昇大覺寺碑見天鏡下公張文琮詠水詩丨丨羅四瀆天文載五潢杜甫嚴廳宴同詠蜀道畫圖詩日臨)
(公館静畫滿丨丨雄邑白居易重修香山寺詩丨丨鋪洛天柱倚崧丘)
地事(周禮土訓見上政又載師掌任土之法以物丨丨授地職而待其令楚語王曰三事者何也對)
(曰天事武丨丨文民事忠信也漢書天文志箕星為風東北之星也東北丨丨天位大戴禮見天事下)
地慝(周禮土訓見上無又注丨丨若瘴蠱然也辨其物者别其所有所原其生生有時也以此二者告)
(王之求也)
地物(周禮土訓見上丨又職方氏制其貢各以其所有注國之丨所有周語見天神下)
地求(周禮土訓見上)
地典(漢書藝文志丨丨六篇黃又後漢書張衡傳見天老下又注帝王紀曰帝以風后配中台五聖)
(配下台謂之三公其餘知天規紀丨丨羣輔錄見天老下)
地會(春秋成公二年冬十有一月公會楚公子嬰齊于蜀榖梁傳會與盟同月則丨丨不地盟不同月則)
(丨丨地盟此其丨丨地盟何也以公得其所申其事也今之屈向之驕也又月令廣義節會日丙午天會壬)
(午丨丨壬子人會)
地盟(春秋榖梁傳見上)
地用(史記平準書見天用下千杜甫遣興詩丨丨莫如馬無良復誰記此日里鳴追風可君意)
地治(周禮大司徒凡萬民之不服教而有獄訟者與有丨丨者聽而斷之其附于刑者歸于士注有丨丨)
(者謂鄉州及治都鄙者也)
地實(大戴禮天子告朔于諸侯率天道而敬行之以示威于天下也諸侯内貢于天子率民教丨丨也)
地則(班固奕旨局必方正象丨丨也)
地要(宋史李重誨傳景德中趙德明既納欵或言以麟府謀有他志上以涇原丨丨兵衆慮有緩急遂徙)
(重誨為鈐轄欲又蒲宗孟傳新置提舉帳司官禄豐丨丨人人得之執政上其員帝命與宗孟)
地本(春秋繁露秉耒躬耕採桑親蠶墾草殖榖開闢以足衣食所以奉丨丨也)
地保(法言或問六國並其已久矣一病一瘳迄始皇三載而咸時激丨丨人事乎曰具)
地禁(韓愈釋言愈自江陵法曹詔拜國子博士始進見今相國鄭公公賜之坐且曰吾見子某詩吾時在)
(翰林職親而丨丨不敢相問)
地秘(張世南高盖山記自仙翁化莫有詣者數百年下淛僧攜小師来主寺有輕身術偕至徐君壇得二)
(石室乃鑿山通道飛燈自石門中出始盡發丨丨四方遊者於是翕集)
地籍(齊書張敬兒傳凡廢立大事不可廣謀但袁褚遺寄劉又國之近戚數臣丨丨實為膏腴人位並居)
(時望若此不與議復誰可得共披心胸者哉)
地約(周禮司約治丨之丨次之注丨丨謂經界所至田萊之比也)
地記(南史顧野王傳十二隨父之建安撰建安丨丨二篇唐書藝文志任昉丨丨二百五十二卷)
地志(宋書州郡志今唯以續漢郡國校太康丨丨參伍異同用相徵驗宋史劉敞傳學問淵博自佛老)
(卜筮天文方藥山經丨丨皆究知大略秦韓愈毛穎傳穎為人強記而便敏自結繩之代以及事無不纂錄)
(隂陽卜筮占相醫方族氏山經丨丨字書圖畫九流百家天人之書及至浮圖老子外國之說皆所詳悉)
地書(雲笈七籖八顯者一曰天書八會是也二曰神書雲篆是也三曰丨丨龍鳳之象也四曰内書龜龍)
(魚鳥所吐者也五曰外書鱗甲毛羽所載者也六曰鬼書雜體微昧非人所觧者也七曰中夏書草蓺雲篆是)
(也八曰戎夷書類於昆蟲者也)
地經(雲笈七籤見天經下)
地員(管子有丨丨篇)
地符(易繫辭疏見天苞下淵宋書符瑞志赤龍河圖者丨之丨也王者德至泉則河出龍圖唐書陳)
(子昂傳人安則隂陽和隂陽和則天地平天地平則元氣正先王以人之通於天也於是養成羣生順天德使)
(人樂其業甘其食美其服然後天瑞降丨丨升草木茂遂王融曲水詩序見天瑞下何遜七召天瑞磊砢)
(而相尋丨丨氛氲而不少宗陸肱乾坤為天地賦見天德下又宋史食貨志神患田賦不均熙寧五年重)
(修定方田法詔司農以均稅條約并式頒之天下東西南北以各千步當四十一頃六十六畝一百六十步為)
(一方歲以九月縣委令佐分地計量隨陂原平澤而定其地因赤淤黑壚而辨其色方量畢以地及色參定肥)
(瘠而分五等以定稅則至明年三月畢揭以示民一季無訟即書戶帖連莊帳付之以為丨丨均稅之法縣各)
(以其租額稅數為限里又明一統志丨丨石在大理府雲南縣西二十五石上有篆文如印人不敢踐)
地營(趙子昂出塞詩見天陣下)
地陣(唐書員半千傳見天陣下也宋史何承矩傳臣聞兵有三陣日月風雲天陣山陵水泉丨丨也兵)
(車士卒人陣也今用丨丨而設險以水泉而作固建設陂塘綿連亘滄海縱有敵騎安能折衝六韜見天陣)
(下相握奇經丨丨讃丨丨十二其形正方雲生四角衝軸當其體莫測動用無疆獨立不可配之於陽徐)
(陵出自薊北門行天雲如丨丨漢月帶胡秋)
地局(張世南高盖山記歸即精解手談時碎瓦器為子布丨為丨縱游崖上往往與二人遇)
地財(禮記禮器見天時下物又疏設於丨丨者俯會地理也財物也所設用為禮各是其土地之物也)
(也周禮肆師職曰社之日涖卜来歲之稼注為取丨丨考工記飭力以長丨丨謂之農夫呂覽舜之耕)
(漁其賢不肖與為天子同其未遇時也以其徒屬掘丨丨取水利編蒲葦結罘網手足腁胝不居然後免於凍)
(餒之患其遇時也登為天子賢士歸之萬民譽之丈夫女子振振殷殷無不戴說淮南子見天時下鹽鐵)
(論見天時下)
地貲(儲光羲遊昆明池詩惡德忽小醜器用窮丨丨)
地產(周禮大宗伯以丨丨作陽德以和樂防之部唐書張齊賢傳齊賢遷博士時東都置太社禮尚書)
(祝欽明問禮官博士周家田主用所宜木今社主石奈何齊賢與太常少卿韋叔夏國子司業郭山惲尹知章)
(等議春秋君以軍行祓社釁鼓祝奉以從故曰不用命戮於社社稷主用石以可奉而行也崔靈恩曰社主用)
(石以丨丨最實歟呂氏春秋言殷人社用石後魏天平中遷太社石主其来尚矣周之田主用所宜木其民間)
(之社歟非太社也非宋史食貨志元符三年崇儀使林像奏禁河北土礬便若即河北產礬地置場官買增)
(價出之罷運晉礬則官獲淨利無運載之勞民資丨丨省犯法之弊元史百官志内正司掌百工營繕之役)
(丨丨孳畜之儲以供膳服備賜予宅柳宗元雷塘禱雨文惟神之居為坎為雷專此二象於巖隈風馬雲車)
(肅焉徘徊能澤丨丨以祛人災)
地珍(李白明堂賦元符剖兮丨丨見丨樊珣春雷賦慶集天寳祥開丨)
地藏(家語夫禮初也始于飲食太古之時燔黍擘豚汙罇坏飲蕢桴土鼓猶可以致敬鬼神及其死也升)
(屋而號告曰臯某復然後飲腥苴熟形體則降魂氣則上是謂天望而丨丨故生者南嚮死者北首皆從其初)
(也米北史皮景和傳平陽人鄭子饒詐依佛道設齋會用麵不多供贍甚廣密從丨丨漸出餅飯愚人以為)
(神力見信扵魏衛之間乃潜渡河聚衆自號長樂王景和遣騎擊破之禽子饒送鄴烹之唐書韋嗣立𫝊伏)
(見營立寺觀累年不絶轉徙木石廢功害農丨丨開發蟄蟲傷露上聖至慈理必不然韓愈燕喜亭記見天)
(作下月又去聲元好問湧金亭示同遊諸君詩水妃簸弄明璣丨丨發泄天不訶鄭善夫黃山詩連峰標)
(天樞結秀極丨丨東北宋淳熙間建)(又明一統志丨丨寺在廬州府治又丨丨寺在柳州府来賓縣西三)
(里宋建空又作臧漢書貢禹傳鑿池數百丈銷隂氣之精丨丨虚不能含氣出雲斬伐林木亡有時禁水旱)
(之災未必不繇此也)
地稅(宋史食貨志城郭之賦宅稅丨丨之類是也美又李允則傳馬氏暴斂州人出絹謂之丨丨潘定)
(湖南計屋輸絹謂之屋稅營田戶給牛歲輸米四斛牛死猶輸謂之枯骨稅)
地租(唐書食貨志貞觀開元後邊土西舉高昌龜兹焉耆小勃律北抵薛延陀故地緣邊數十州戍重兵)
(營田及丨丨不足以供軍於是初有和糴王績獨坐詩有客談名理無人索丨丨)
地子(唐書食貨志貞觀十一年以職田侵漁百姓詔給逃還貧戶視職田多少每畝給粟二升謂之丨丨)
地劵(宋史包拯傳中官勢族築園榭侵惠民河以故河塞不通適京師大水拯乃悉毁去或持丨丨自言)
(有偽增步數者皆審驗劾奏之續劉子翬詩錦囊收丨丨奕葉相傳)
地游(公叔任通天臺賦迥載天路高標丨丨張華勵志詩大儀斡運天迴丨丨)
地選(蘇頲奉和恩賜樂遊園宴應制詩樂遊光丨丨酺飲慶天從)
地期(公羊公及邾婁儀父盟于昧傳昧者何丨丨也注會盟戰皆錄丨其所丨處重期也)
地鏡(宋史藝文志黃石公丨丨訣一卷負庾信徵調曲丨丨則山澤俱開河圖則魚龍合庾抱開軒)
(望月詩高高侵丨丨皎皎徹天津漂韓愈秋雨聫句詩丨丨時昏曉池星競沛)
地鑑(宗史藝文志金圖丨丨一卷丨丨書三卷又老子丨丨訣秘術一卷)
地宮(周禮大司樂函鍾為宮疏見天社下)
地易(小學紺珠易有四體一用三伏羲先天體也連山天易歸藏丨丨周易人易用也)
地坐(南史齊東昏侯紀潘妃生女百日而亡羣小来弔盤旋丨丨宋史趙普傳太祖數微行過功臣家)
(普每退朝不敢便衣冠一日大雪向夜普意帝不出久之聞叩門聲普亟出帝立風雪中普惶懼迎拜帝曰已)
(約晉王矣已而太宗至設重䄄丨丨堂中熾炭燒肉普妻行酒帝以嫂呼之因與普計下太原梅堯臣社日)
(詩豶豕新烹白醪熟奮衣丨丨無拘束)
地訟(周禮小司徒凡民訟以地比正之丨丨以圖正之注丨丨爭疆界者圖謂邦國本圖)
地癖(唐書李憕傳憕頗植産伊川占膏腴自都至關口疇野彌望時謂丨丨)
地均(管子澤網罟得入焉五而當一命之曰丨丨)
地劇(梁肅京兆府司錄西廳盧氏世官記惟京之大惟兆之衆天子之都四方之極糾而轄之是稱司錄)
(其丨丨其選精)
地祇(周禮作示餘作祇地詩小序見天地下疏昊天有成命詩者郊祀天之樂歌也謂于南郊祀所)
(感之天神北郊祭神州之丨丨也建周禮大宗伯掌建邦之天神人鬼丨丨之禮以佐王保邦國又大司)
(樂乃奏太蔟歌應鐘舞咸池以祭丨丨鼓又凡樂函鐘為宫太蔟為角姑洗為徵南吕為羽靈靈鼗孫竹之)
(管空桑之琴瑟咸池之舞夏日至于澤中之方丘奏之若樂八變則丨丨皆出可得而禮矣史記司馬相如)
(傳夫修德以錫符奉符以行事不為進越故聖王弗替而修禮丨丨謁欵天神勒功中嶽以彰至尊舒盛德發)
(榮號受厚福以浸黎民也敬後漢書郎顗傳土者丨丨隂性澄静宜以施化之時而弗擾中說薛收曰敢)
(問丨丨子曰至哉百物生焉萬類形焉示之以民斯其義也形也者非他也骨肉之謂也故以祭禮接焉江)
(總攝山棲霞寺碑見天象下丨楊炯少室山少姨廟碑若夫圜丘方澤所以饗天神丨複廟重欄所以序文)
(昭武穆東米芾丹徒淨名齋記丨丨聽法水怪效珍丨韓愈孟野失子詩丨丨為之悲瑟縮久不安又)
(丨謂大靈汝往告其人)
地母(淮南子見天父下理陸肱乾坤為天地賦於坤則簡能可立至順為其闢也震其翕也止為君於)
(主為腹於己為牛以當用為女而資始至矣哉隤然示簡若丨之丨萬物矣)
地皇(史記三皇紀丨丨十一頭火德王姓十一人興於熊耳龍門等山亦各萬八千歲神異經西北有)
(宫黃銅為牆題曰丨丨之宫皇雲笈七籤太上老君開天經九宮没後而有元皇元之後次有太上皇太上)
(皇之後而有丨丨地皇之後而有人皇人皇之後而有尊盧太連已前混沌以來名曰中古)
地侯(元稹春分投簡陽明洞天詩見天吳下)
地官(周禮丨丨司徒第二疏鄭目錄云象丨所立之丨司徒主衆徒地者載養萬物天子立司徒掌邦教)
(亦所以安擾萬民極又惟王建國辨方正位體國經野設官分職以為民乃立丨丨司徒使帥其屬而掌邦)
(教以佐王安擾邦國官漢書百官公卿表天官冡宰丨丨司徒春官宗伯夏司馬秋官司寇冬官司空是為)
(六卿地晉書裴秀𫝊秀儒學洽聞以職在丨丨以禹貢山川名從来久遠多有變易後世說者或彊牽引漸)
(以暗昧於是甄擿舊文疑者則闕古有名而今無者皆隨事注列作禹貢地域圖十八篇奏之藏於秘府余)
(靖送陳京廷評詩丨丨奏計最遂為天下冠又宋史苗訓傳見天官下)
地主(春秋隠公元年九月及宋人盟于宿杜注凡盟以國地者國主亦與盟疏會盟之地丨必有丨舉地)
(者丨丨之國㦯與㦯否故丨丨之國亦序於其列經舉國名以為盟地者國主與在其中不復序之於列以其)
(可知故也命越語范蠡遂乘輕舟以浮於五湖莫知其所終極王工以良金寫范蠡之状而朝禮之浹日而)
(令大夫朝之環會稽三百里者以為范蠡地曰後世子孫有敢侵蠡之地者使無終没於越國皇天后土四鄉)
(丨丨正之奐漢書郊祀志八神二曰丨丨祠泰山梁父吴志孫傳黃武五年權攻石陽奐以丨丨使所部)
(將軍鮮于丹帥五千人先斷淮道自帥吴碩張梁五千人為軍前鋒降高城得三將大軍引還唐書韋陟𫝊)
(會永王兵起委陟招諭乃授御史大夫江東節度使與高適來瑱會安州陟曰今中原未平江淮騷離若不齊)
(盟質信以示四方知吾等協心戮力則無以成功乃推瑱為丨丨天機經夫天為丨丨道為德君故聖人奉)
(地而法天立德而行道子沈既濟伯樂川記於是丨丨致餼以昭饗宴之禮君有儀以訓上下之則岑參)
(使君席夜送嚴河南赴長水詩見天明下流杜甫官亭夕坐戲簡顔少府詩老翁須丨丨細細酌霞又湖)
(城東過孟雲卿復歸劉顥宅宿宴詩湖城城南一開眼駐馬偶識雲卿面向非劉顥為丨丨嬾回鞭轡成高宴)
(小韓翃送王少府歸杭州詩吴郡陸機為丨丨錢塘蘇是鄉親張喬劉補闕自九華山拜官詩丨丨迎過)
(郡山僧送出雲是皮日休寄潤卿博士詩塵外鄕人為許掾山中丨丨茅君陸游草堂詩幸有湖邊舊草)
(堂敢煩丨丨築林塘)
地士(史記封禪書是時上方憂河决而黃金不就乃拜大為五利將軍居月餘得四印佩天士將軍丨丨)
(將軍大通將軍印制詔御史昔禹疏九江决四瀆間者河溢臯陸隄繇不息朕臨天下二十有八年天若遺朕)
(士而大通焉乾稱蜚龍鴻漸于般朕意庶幾與焉其以二千戶封丨丨將軍大為樂通侯)
地民(書吕刑㒺有降格傳言天神無有降地地祇不至於天明不相干疏經言民神分别之意故言㒺有)
(降格言天神無有降至於地者謂神不干民孔因互文云丨丨不有上至於天者言民不干神也乃總之云明)
(不相干即是民神不雜也丨丨或作地祗學者多聞神祗又民字似祗因妄改使謬耳)
地著(漢書食貨志理民之道丨丨為本故必建步立畮正其經界注師古曰丨丨謂安土也唐書食貨)
(志舊戶三百八十萬五千使者按比得主戶三百八十萬客戶三十萬天下之民不土斷而丨丨不更版籍而)
(得其虚實歲斂錢二千五十餘萬緡米四百萬斛以供外錢九百五十餘萬緡米千六百餘萬斛以供京師)
地望(唐書韓洄傳洄蔭補弘文生滿歲參調吏部侍郎逹奚珣以丨丨抑之除章懷太子陵令無愠容)
(又柳沖傳善言譜者繫之丨丨而不惑質之姓氏而無疑綴之婚姻而有别李商隠述德抒情詩耿賈官勲)
(大荀陳丨丨清)
地胄(顔氏家訓王褒丨丨清華才學優敏後雖入關亦被禮遇猶以書工崎嶇碑碣之間辛苦筆硯之役)
(嘗每恨曰假使吾不知書可不至今日耶)
地客(宋史食貨志凡為客戶者許役其身毋及其家屬凡典賣田宅聽其離業毋就租以充客戶凡貸錢)
(止憑文約交還毋抑勒以為丨丨)
地神(周禮校人凡將事于四海山川則飾黃駒疏山川丨丨土色黃故用黃駒也左傳疏見地德下)
(岳陽風土記岳人以兔為丨丨無敢獵取者婦雲笈七籤見天真下續齊諧記吴縣張成夜見一人立宅)
(東南謂成曰此是君蠶室我即丨丨明年正月半宜作白粥汎膏扵上以祭我必當令君蠺百倍言絶失所在)
(成如其言為作膏粥年年大得蠺利)
地怪(癸辛雜識窮荒絶徼天奇丨丨亦何所不有)
地妖(左傳見天災下有家語哀公問於孔子曰夫國家之存亡禍福信天命非唯人也孔子對曰存亡)
(禍福皆已而已天災丨丨不能加也)
地真(真君茅盈傳紫素文曰太上有命天載真書言咸陽茅固家於南關厥字季偉受命當仙位為定錄)
(兼統丨丨宫館洞臺治丹陽句曲之山)
地仙(神異經東方有樹焉高百丈敷張自輔葉長一丈廣六尺其名曰梨其子徑三尺剖之少瓤白如素)
(和羹食之為丨丨傷神仙傳馬鳴生者臨淄人也少為縣吏捕賊為賊所當時暫死忽遇神人以藥救之便)
(活鳴生遂棄職隨神周遊天下勤苦歴年後受太陽神丹經三卷歸入山合藥服之不樂昇天但服半劑為丨)
(丨得述異記北方有七尺之棗南方有三尺之梨凡人不見或見而食之即為丨丨天隠子在人謂之人)
(仙在天曰天仙在地曰丨丨在水曰水仙能通變之曰神仙雲笈七籤八素真經乃元清玉皇之道又有丨)
(丨八素經論服五氣吐納之道也輿侍兒小名錄劉商少遊湘中秋月方皎忽見一畫水中有七八女子曰)
(紫陽真人昨給劉商黃精二斤乃玉帝所餌之餘食之者為丨丨茅亭客話枸杞茯苓人參薯藥术等形有)
(異者餌之皆獲上壽或除嗜慾嗇神抱和則必有真靈降顧接引為丨丨爾艅艎日疏盧杞未第時至一處)
(曰水晶宫見太隂夫人問三事曰公有仙相能居此宫乎能為丨丨時一到此乎能為中國宰相乎公曰願為)
(宰相夫人悵然遣還記真君茅盈傳今屈司三官保命建名總括岱宗領死生位為丨丨劉禹錫酬樂天)
(閒臥見寄詩散誕向陽眠將閒敵丨丨小貫休上馮使君詩樵叟無憂苦丨丨亦何别陸游園新晴詩物)
(華心賞原無盡&KR1233;住人間作丨丨元又夢華山詩夢魂妄想君無笑尚擬今生得丨丨好問過寂通菴别)
(陳丈詩從教上界多官府且放閒身作丨丨見又王敦夫祥止菴詩舊來詩禮聞家學此日丹砂丨丨)
地長(史記武帝紀後人有上書言古者天子常以春秋解祠祠黃帝用一梟破鏡冥羊用羊祠馬行用一)
(青牡馬泰一皇山山君丨丨用牛武夷君用乾魚隂陽使者以一牛令祠官領之如其方而祠於忌泰一壇旁)
(聖又中說薛收問聖人與天如何子曰天生之丨丨之人成之故天地立而易行乎其中矣王僧孺謝吏)
(部郎表見天覆下)
地餘(漢書廣川王去傳去有幸姬王昭平王丨丨許以為后去嘗疾姬陽成昭信侍視甚謹更愛之去與)
(丨丨戲得褏中刀笞問状服欲與昭平共殺昭信笞問昭平不服以鐡鍼鍼之強服乃會諸姬去以劒自擊丨)
(丨令昭信擊昭平皆死昭信曰两姬婢且泄口復絞殺從婢三人急就篇左丨丨注左丘明本魯之左史繼)
(守其職遂為姓焉又楚左史倚相末裔亦為左氏丨丨言土地有餘封邑廣大也漢有歐陽丨丨)
地寶(謝莊和元日雪花應詔詩元化盡天秘凝功畢丨丨)
地珠(宋書符瑞志丨丨王者不以財為寳則生珠中數術記遺三才算注刻板横為三道上刻為天刻)
(為地下刻為人竪為算位有三珠青珠屬天黃珠屬地白珠屬人又其三珠通行三道若天珠在天為九在地)
(主六在人主三其丨丨在天為八在地主五在人主二人珠在天主七在地主四在人主一)
地金(齊書宗測傳見天道下)
地衡(路史皇覃氏一曰離光氏兊頭日角□六鳳皇出丨丨)
地囊(道德指歸論道德虚無神明寂泊清靜深微太和滑淖聽之寂寞視之虚易上下不窮東西無極天)
(不能裹丨不能丨規不能員矩不能方度不能度而量不能量)
地錦(李商隠孔雀詩丨丨排蒼鴈簾釘鏤白犀)
地蓐(宋史占城國傳每夕唯王升牀而臥諸臣皆寝於丨丨)
地簟(鮑溶夏日懷杜悰駙馬詩見天窗下)
地裀(花蕊夫人宫詞重教按舞桃花下只踏殘紅作丨丨)
地衣(唐書曹確傳時帝薄於德昵寵優人李可及同昌公主喪畢帝與郭淑妃悼念不已可及為帝造曲)
(曰歎百年教舞者數百皆珠翠襐飾刻畫魚龍丨丨度用繒五千倚曲作辭哀思裴回聞者皆涕下宋史豐)
(稷傳禁内織錦緣宫簾為丨丨稷言仁宗衾褥用黃絁服御用縑繒宜守家法詔罷之秦韜玉豪家詩丨丨)
(鎮角香獅子簾額侵鈎繡辟邪丨丨呈隊舞教頭先出拜君王)(花蕊夫人宫詞蜀錦又青錦丨丨紅繡毯)
(盡鋪龍腦鬱金香白張昱柳花詞丨丨不許重簾隔雪花鋪一寸深)
地毯(元史世祖鴻吉哩后傳宣徽院羊臑皮置不用后取之合縫為丨丨)
地障(皮日休所居首夏詩潮期暗動庭泉碧梅信微侵丨丨紅)
地屨(史記日者傳見天冠下)
地扇(李白留别金陵諸公詩丨丨鄒魯學詩騰顔謝名)
地綍(梁簡文帝昭明太子集序丨丨既啓探擗摽之慟陵園斯踐震中路之號)
地燭(周禮閽人大祭祀喪紀之事設門燎注燎丨丨也疏燭在地曰燎謂若天子百公五十侯伯子男皆)
(三十所作之状盖百根葦皆以布纏之以蜜塗其上若今□燭矣對人手爇者為手燭故云丨丨也)
地爐(岑參玉門關蓋將軍歌軍中無事但歡娱暖屋繡簾紅丨丨白居易即事重題詩重裘暖帽寬氊)
(履小閣低窗深丨丨司又呈夢得詩青氊帳暖喜微雪紅丨丨深宜早寒空圖修史亭詩漸覺一家看冷)
(落丨丨生火自温存模皮日休金錢花詩隂陽為炭丨為丨鑄出金錢不用杜荀鶴贈李鐔詩丨丨不暖)
(柴枝濕猶把蒙求授小兒丨宋景蕭春雪用上官明之韻詩啑啑春蟲閙撲窗丨茶鼎蚓聲長寒山詩石)
(室丨丨砂鼎沸松黃柏茗乳香甌蘇貫休山居詩筠帚掃花驚睡鹿丨丨燒樹帶枯苔軾贈月長老詩延)
(我丨丨坐語軟意甚真丨陳與義招張仲宗詩北風日日吹茅屋幽子朝朝只丨陸游寓歎詩借得奇書)
(且勤讀小兒能續丨丨紅殘又春雨復寒遣懷詩村舍瘦蔬供薄酒丨丨微火伴灰又題菴壁詩丨丨封)
(火欺寒雨紙閣油忩見細書飛塞面寒丨丨石炭共團欒)(汪元量湖州歌雪子飛惠洪雪詩丨丨不獨聞)
(瓶泣山果時驚落屋除覺王惲遊蒼谷口詩丨丨火在壁燈昏睡山堂笑語温)
地鼓(道德指歸論總苖為精穿丨為丨)
地鐘(陸倕天光寺碑見天鼔下薛道衡老氏碑見天鏡下)
地錐(馮子振十八公賦見天窗下)
地碓(蘇軾豆粥詩丨丨舂秔光似玉沙瓶煮豆輭如酥陸游秋詩早禾玉粒自天瀉村北村南喧丨丨)
(又又題齋壁詩禍機不敗漁舟興樂事渾輸丨丨聲小歸耕詩甑炊丨丨新舂米衣拆天吳舊繡圖又)
(舟遊近村舍舟步歸詩數家茅屋自成村丨丨聲中晝掩門)
地龍(南史王僧辯傳三月庚寅有兩龍自城西江中騰躍升天五色分明遥映江水百姓咸仰面目之父)
(老咸聚而悲竊相謂曰丨丨已去國其亡乎)
地羊(本草白鮮釋名白羶白羊鮮丨丨鮮金雀兒椒)
地狼(宗書五行志夏鼎志掘地得狗名曰賈尸子曰地中有犬名曰丨丨同實而異名也)
地拍(遼史國語解丨丨田鼠名正旦日上於窗間擲米團得隻數為不利則燒丨丨鼠以禳之)
地鴈(晉書天文志若小流色青赤名曰丨丨其所墜者起兵)
地鱗(梅堯臣寄題周敦美琨瑶洞詩丨丨鹿跡尚莫到安問樵老諸牛童)
地蠶(桂海虞衡志丨丨生土中如小蠶又似甘露子)
地螾(史記封禪書黃帝得土德黃龍丨丨見)
地蝨(本草丨丨即詩所謂蛜蝛)
地龜(周禮龜人見天龜下)
地芝(梁簡文帝大法頌序見天華下月梁昭明太子同泰僧正講詩雷聲芳樹長出丨丨生)
地椹(本草石龍芮名丨丨)
地精(雲笈七籤太初時雖有日月未有人民漸始初生上取天精下取丨丨中間和合以成一神名曰人)
(也丨又博雅丨人葠也)
地槐(本草苦參釋名丨丨)
地錢(宋史張齊賢傳見地房下本草積雪草一名丨丨草)
地椒(明一統志延慶州土産丨丨丨又保安州土産丨丨馮子振十八公賦末丨而為太羹之和恣)
(紛紜蠅翅之染指擷野韭而為異味之助任逼迮鼷腸之獻嘲馬祖常北行詩雨餘雷菌長秋入丨丨芬)
(李存和吳宗師灤京詩見天棘下)
地榛(歐陽修戕竹記壬申之秋人吏率持鎌斧亡公私誰何且戕且桴不竭不止守都出令有敢隐一毫)
(為私不與公上急病服王官為慢齒王民為悖如是累日丨丨園秃下亡有嗇色少見於顔間者由是知其民)
(之急上)
地榆(齊民要術神仙服食經云丨丨一名玉札本草丨丨釋名玉豉酸赭)
地栗(本草烏芋一名丨丨即勃薺乳又白丨丨即慈姑一根歲生十二子如慈姑之諸子又山丨丨)
(即土茯苓)
地筍(本草澤蘭釋名水香都梁香虎蘭虎蒲龍棗孩兒菊風藥根名丨丨)
地蕈(爾雅中馗菌注丨丨也似蓋今江東名為土菌亦曰馗厨可啖之明一統志大同府土産丨丨)
(又作菌荆楚歲時記九月九日菰菜丨丨之流作羹甚美梅堯臣秋雪詩雖然屋瓦爛還有丨丨生)
地參(本草知母釋名丨丨)
地麥(本草丨丨即地膚因其子形似麥故名)
地膚(本草見上)
地葵(本草葈耳釋名丨丨)
地菘(本草天名精釋名丨丨注恭曰天名精即活鹿草也别錄一名天蔓菁南人名為丨丨葉與蔓菁菘)
(菜相似故有此名)
地薰(急就篇黃芩茯苓礜茈胡注茈胡一名丨丨一名山菜)
地芥(漢書夏侯勝傳勝每講授常謂諸生曰士病不明經術經術苟明其取青紫如俛拾丨丨耳注師古)
(曰丨丨謂草芥之横在地上者策南史梁武帝紀遣參軍王天武詣江陵既發謂張弘曰荆州得天武至必)
(回遑無計若不見同取之如拾丨丨耳拾任昉策秀才文朕傾心駿骨非愳真龍輜軿青紫如丨丨息夫)
(牧餞殷郭二子西上序今殷郭二子天資才幹而加之鏃羽上觀王庭俯拾丨丨其誰曰不然陸游新年七)
(十有九詩天門邈難窺丨丨亦嬾拾)
地餅(魏書文帝謂盧毓曰選舉莫取有名如畫丨作丨不可啗也蘇軾次韻米黻二王書跋尾詩平生)
(自苦誰與美畫丨為丨未必似)
地黃(易坤文言天玄而丨丨髓握奇經見天前下柳又爾雅芐丨丨注一名地江東呼芐唐書玭)
(傳永寧王相國涯居位竇氏女歸請曰玉工貨釵直七十萬錢王曰七十萬錢豈於女惜但釵直若此乃妖物)
(也禍必隨之女不敢復言後釵為馮球外郎妻首飾涯曰為郎吏妻首飾有七十萬錢其可久乎馮為賈相國)
(餗門人賈有奴頗横馮愛賈召奴責之奴泣謝未幾馮晨謁賈賈未出有二青衣齎銀罌出曰公恐君寒奉丨)
(丨酒三杯馮悅盡舉之俄病渴且咽因暴卒賈為歎息出涕卒不知其由明年王賈皆遘禍淮南子今夫丨)
(丨主屬骨而甘草主生肉之藥也以其屬骨責其生肉以其生肉論其屬骨是猶王孫綽之欲倍偏枯之藥而)
(欲以生殊死之人亦可謂失論矣新明一統志丨丨懷慶府河内縣出王獻之新婦帖婦服丨丨湯來似)
(減眠食尚未佳憂懸不去心顯蘇軾丨丨詩丨丨飼老馬可使光鑒人又齊書陳達傳顯達出杜姥宅大)
(戰破賊矢中左眼拔箭而鏃不出丨丨村潘嫗善禁先以釘釘柱嫗禹步作氣釘即時出乃禁顯達目中鏃出)
(之)
地蒼(素問青欲如蒼璧之澤不欲如藍黃欲如羅裹雄黃不欲如黃土黑欲如重漆色不欲如丨丨又)
(卯酉之歲太隂降地主窒丨丨勝之不入)
地彤(素問己亥之歲陽明降地主窒丨丨勝而不入)
地赤(姚合牡丹詩遶行驚丨丨移坐覺衣紅)
地綠(李益春日晉祠同聲會集詩丨丨苔猶少林黃柳尚疏陸游初寒在告詩銀毫丨丨茶膏嫩玉斗)
(絲紅墨瀋寬)
地黑(宋无戰城南詩天愁丨丨聲啾啾鞍下髑髏相對泣)
地白(李白嘲王歴陽詩丨丨風色寒雪花大如手)
地一(宋史禮志小游太一直符太一四神太一殿在大殿之東西向北上天一太一民基太一丨丨太一)
(在大殿之西東向北上李華四皓銘見天静下)
地二(易繫辭見天一下一孔子家語天一丨丨人三三三如九九九八十主日日數十故人十月而生)
(一關朗大衍傳丨丨必待天七而成之州雲笈七籖天丨丨人三時四音五律六星七風八九合有四十)
(五子午卯酉中央各有九算戴九履一左三右七二四為肩六八為足中有五龜體成八卦又第十七神仙)
(丹田之中中赤左青右黃上白下黑方圓四寸之中所以在臍下三寸者言法天地人天一丨丨人三時四故)
(曰四寸天井觀𤨏言見一下)
地三(黃庭外景經見天七下)
地四(易繫辭見天一下參公羊傳疏見天數下水陸倕漏刻銘則於丨丨以天一注用金壺滴握)
(奇經見天後下)
地五(周語見天六下)
地六(易繫辭見天一下下唐書歴志見天五)
地八(易繫辭見天一下)
地十(易繫辭見天一下)
地兩(劉因櫝蓍記極其奇偶之變以位則陽一而隂二也以數則天三而丨丨也)
地載(左傳見天幬下庶禮記孔子閒居丨丨神氣神氣風霆風霆流行物露生無非教也晉書庾冰)
(傳見天覆下財宋書見天覆下王隋書高祖紀天覆丨丨藉人事以成日往月來由道而盈昃宋史樂)
(志丨丨萬物民資廼功天管子天覆萬物而制之丨丨萬物而養之說苑見覆下白虎通見天覆下)
(梁簡文帝南郊頌磅礴丨丨清明天文亥王褒靈壇碑天步懸遠隸首算而弗窮丨丨遐荒章馳而未極)
(白居易為宰相賀殺賊表合天覆丨丨之德順春生秋殺之令蘇軾謝兼侍讀表雖天覆丨丨以聖不可知)
(為神而日就月將以學而不厭為智李泌長歌行見天覆下)
地覆(去聲韋莊三用韻和薛先輩見寄詩丨丨青袍草窗横綠綺琴又入聲雲笈七籖天翻丨丨九海)
(冥一)
地育(宋書樂志見天涵下)
地苴(管子天地萬物之槖也宙合有槖天地天丨丨萬物)
地造(宋史陳貫傳見天設下)
地設(韓詩外傳丨丨其厚而山陵成名)
地養(魏書任成王傳天生丨丨各有所親獸必依地鳥亦憑雲唐書辛替否傳見天生下王僧孺懺)
(悔禮佛文天覆丨丨水産陸生無葛長庚玄關顯秘論天養無象丨丨體)
地著(漢書食貨志理民之道丨丨為本故必建步立畮正其經界)
地配(宋書禮志魏承後漢正月祭天以丨丨)
地負(韓愈南陽樊紹述墓誌銘樊紹述既卒且葬愈將銘之從其家求書得書號魁紀公者三十卷曰樊)
(子者又三十卷春秋集傳十五卷表牋状策書序傳紀誌說論今文讃銘凡二百九十一篇道路所遇及器物)
(門里雜銘二百二十賦十詩七百一十九曰多矣哉古未嘗有也然而必出於己不襲蹈前人一言一句又何)
(其難也必出入仁義其富若生蓄萬物必具海含丨丨放恣横從無所統紀然而不煩於繩削而自合也嗚呼)
(紹述於斯術其可謂至於斯極者)
地占(去聲劉三吾野莊賦天開圖畫丨丨林泉)
地踊(隋煬帝敬靈龕疏瞻望天台有如丨丨)
地墳(左傳太子祭於曲沃歸胙于公公田姬寘諸宫六日公至毒而獻之公祭之地丨丨與犬犬斃與小)
(臣亦斃按墳穀梁傳作賁)
地聳(李山甫松詩丨丨蒼龍勢抱雲天教青共衆材分)
地擁(李白金陵三首詩丨丨金陵勢城迴江水流)
地化(漢書王莽傳奉天施而成丨丨甲晉書律歷志孝武太元九年天水姜岌造三紀子元歷其略曰)
(治歷之道必審日月之行然後可以上考天時下察丨丨一失其本則四時變移素問見天化下又見天)
(化下)
地迴(雲笈七籖見天轉下丨李咸用秋望詩風閃鴈行疎又密丨江勢急還遲)
地住(雲笈七籖後四天或云言此天是屬於丨丨㦯云雜報世界故近則不入六慾之天遠則不在三界)
(二十八天之數)
地裂(後漢書五行志安帝元初二年六月河南雒陽新城丨丨宋史夏國傳紹興十一年九月夏國饑)
(十三年三月地震逾月不止丨丨泉湧出黑沙歲大饑乃立井里以分賑之素問太陽之復厥氣上行丨丨)
(水凝雨冰羽蟲廼死心胃生寒胷中不利心痛否滿頭痛善悲竹書紀年黃帝軒轅氏一百年丨丨道德)
(指歸論隂之至也丨丨而冰凝清風飂冽雪霜嚴凝魚鱉蟄伏萬物宛拳水經注牧牛泉又西南合丨丨溝)
(古老云晉世丨丨分此界間成溝壑有小水俗謂之分界水蘇舜欽吾聞壮士詩風生玉帳上令下厚丨丨)
(東蘇軾問大冶長老乞桃花茶栽坡詩春來凍丨丨紫筍森已銳)
地融(司空圖雜題詩丨丨春力潤花泛曉光鮮)
地展(張養浩贈劉仲憲詩天開羅幌雲千疊丨丨錦屏山四簇)
地鎻(李山甫蒲關西道中詩丨丨咽喉千古壮風傳歌吹萬家閒)
地閉(張協七命見天凝下照崔逸希藏冰不固判天寒丨丨風淒雨霖鮑蒜山被始興王命作暮冬)
(霜朔嚴丨丨泉不流)
地瘞(公羊傳注天燎丨丨疏云丨丨者即爾雅云祭丨曰丨埋李廵曰祭地以玉埋丨中丨亦埋也)
地鋪(禮記曲禮毋踖席疏踖猶躐也席既丨丨當有上下將就坐當從下而升當己位上不發初從上從)
(上為躐席也)
地踔(韓愈陸渾山火和皇甫湜詩天跳丨丨顛乾坤赫赫上照窮崖垠楊萬里涌翠樓詩碎轟打倒闌)
(干前天跳丨丨乾坤顛)
地震(春秋文公九年九月癸酉丨丨注地道安静以動為異故書公羊傳疏見天震下周語陽伏而)
(不能出隂遁而不能烝于是有丨丨獰張融海賦見天發下杜牧李甘詩烈風駕丨丨雷驅夜雨)
地奮(易豫象曰雷出丨丨豫先王以作樂崇德殷薦之上帝以配祖考)
地劈(岑參入劒門詩雙崖倚天立萬仞從丨丨)
地坼(禮記月令仲冬之月冰益壮丨始丨鶡旦不鳴虎始交史記趙世家幽繆王遷五年代地大動丨)
(丨東西百三十步亭後漢書五行志順帝陽嘉二年六月丁丑雒陽宣德丨丨長八十五丈唐書歷志麟)
(德歷霜降後五日火伏小雪後十日晨見至大雪而後定星中日旦南至冰壮丨丨又非土功之始也素問)
(冬三月此謂閉藏水冰丨丨無擾乎陽早臥晚起必待日光淮南子大寒丨丨水凝火弗為衰其暑大熱鑠)
(石流金火弗為益其烈見攝生月令孟冬謂之閉藏水凍丨丨杜甫曉望詩天清下韓愈桃源圖詩嬴)
(顛劉蹶了不聞丨丨天分非所恤盧仝揚子津詩見天開下)
地縮(柳宗元答問見天旋下)
地進(漢書嚴安傳窮山通谷豪士並起不可勝載也然本皆非公侯之後非長官之吏無尺寸之埶起閭)
(巷杖棘矜應時而動不謀而俱起不約而同會壤長丨丨至乎伯王時教使然也)
地止(陸倕石闕銘見天行下霧楊炯少室山少姨廟碑天迴丨丨歇雲除)
地鳴(庾信蕭泰墓誌銘見天落下)
地響(于鵠秦越人洞中詠石徑隂且寒丨丨知遠鐘)
地涌(湧同梁元帝揚州梁安寺碑序旃檀散馥無復圓覺之風丨丨神翕皆成多寶之塔王逢同誼書)
(記遊查山留題詩丨丨叢林小翠屏海吞孤嶂半螺青)
地蒸(杜甫夔府書懷詩丨丨餘破扇冬暖更纖絺臣喻鳬送友人南中訪舊知詩見天暖下梅堯送)
(番禺杜杆主簿詩丨丨蠻雨接山潤海雲交)
地寫(論衡山之秃也孰其茂也丨之丨也孰其滋也)
地轉(雲笈七籤見天動下淨徐陵長干寺衆食碑菩薩應化咸同色身諸佛土皆為摶食證常住者爰)
(訖乳縻補尊位者猶假香飯亦有三心未滅七反餘生應會天宫就齎龍海况復□居丨丨咸憩珠庭固以皆)
(種仙禾並資靈粟者矣形武元衡劉商郎中集序天運丨丨剛柔生焉禮辨樂文章出焉趙冬曦三門賦)
(合如丨丨散若天裂詩杜甫江漲詩見天浮下門歐陽詹贈山南嚴兵馬使見天旋下方回湧金城望)
(詩見天迴下)
地出(禮記禮運故天降甘露丨丨醴泉山出器車河出馬圖又問喪見天降下齊書祥瑞志贊天降)
(丨丨星見先吉造物百品詳之載述見唐書狄仁傑傳見天降下王僧孺從子永寧令誄天墮下元史)
(虞集傳見天降下關李乂送沙門弘景道俊玄奘還荆州應制詩丨丨南遠天迴北斗尊高適東平留贈)
(狄司馬詩丨丨北庭盡城臨西海寒)
地入(杜甫春遠詩故鄕歸不得丨丨亞夫營)
地鬭(漢書鼂錯傳下馬丨丨劒戟相接去就相薄則匈奴之足弗能給也)
地銜(芮挺章江南弄丨丨金作埒水抱玉為沙)
地然(宋書五行志晉惠帝光熙元年五月范陽丨丨可以爨此火沴土也)
地蘖(齊書竟陵王子良傳見天眚下比隋書文帝紀叔寶欺天造惡自古昏亂罕㦯能天災丨丨物怪)
(人妖衣冠鉗口道路以目)
地災(禮記月令仲春行秋令則其國大水注其國大水丨丨也又烖同周禮膳夫天丨有丨則不舉注)
(天烖日月晦食丨丨崩動也)
地眚(江淹為蕭驃騎譲封第三表若臣武未屬櫜鞬之分文不藹樽俎之間德非時秀道乖物宗虚飾疲)
(伍空貽上位則天變彰於飛流丨丨見扵震壓)
地耀(應貞晉武帝華林園集詩見天垂下)
地流(阮籍逹莊論見天抗下)
地列(韓愈答張徹詩映波鋪遠錦插丨丨長屏諸周繇送洛陽崔員外詩城遷周古鼎丨丨漢陵)
地削(戰國策司馬空曰大王裂趙之半以賂秦秦不接刃而得趙之半秦必悅趙王曰前日秦下甲攻趙)
(趙賂之以河間十二縣丨丨兵弱卒不免秦患今又割趙之半以強秦力不能自存因以亡矣願卿更計史)
(記屈原傳懷王以不知忠臣之分故内惑扵鄭袖外欺於張儀疏屈平而信上官大夫令尹子蘭兵挫丨丨亡)
(其六郡身客死扵秦為天下笑此不知人之禍也無又蘇秦傳說韓宣惠王曰大王之地有盡而秦之求已)
(以有盡地而逆無已之求此所謂市怨結禍者也即坐而丨丨矣春秋繁露將帥不親士卒不使兵弱丨丨)
(令君有恥則司馬誅之名淮南子魯國服儒者之禮行孔子之術丨丨卑不能親近来遠)
地剥(乾鑿度山存丨丨)
地闡(梁簡文帝司徒始興忠武王誄見天維下)
地吞(羅隠廣陵開元寺閣上詩江蹙海門帆散去丨丨淮口樹相依)
地傾(大戴禮詩云東有開明于時雞三號以興庶虞庶虞動蜚征作嗇民執功百草咸淳丨丨水流之是)
(以天子盛服朝日于東堂以教敬示威于天下也遲張喬送三傳赴長城尉詩丨丨流水疾山疊過雲)
地藴(楊暕與逸人王真書山藏美玉光炤廊廡之間丨丨神劔氣浮星漢之表)
地臨(李紳新樓詩山聳翠微連郡閣丨丨滄海接靈鼇)
地虧(靈寳天地運度經天戹謂之陽九也丨丨謂之百六也)
地蓄(樂稽耀嘉丨丨莫如山天開莫如樂)
地控(王偉浮槎山記釋用孫嘗題詩云山為浮来海莫沉蕭梁曾此布黃金梵僧親指耆闍路帝女歸傳)
(達磨心丨丨好峰排萬仞澗餘流水落千尋靈蹤斷絶人何在日夕雲霞望轉深)
地帶(張敦頤六朝事迹白下本江乘之石壁壘也齊武帝以其丨丨江山移瑯琊居之)
地接(唐書柳公綽傳累遷開州刺史丨丨夷落寇常逼其城吏曰兵力不能制願以右職署渠帥公綽曰)
(若同惡邪何可撓法立誅之寇亦引去秋王勃滕王閣序星分翼軫丨丨衡廬賈至巴陵早詩相去維丨)
(丨不得從之游及李嘉祐暮春宜陽詩山臨睥睨恒多雨丨丨瀟湘畏秋王表賦得花發上林詩見天垂)
(下)
地糅(顧况茶賦皇天既孕此靈物兮厚丨復丨之而萌)
地變(詩說十月之交幽王之時天變見于上丨丨動于下而姦臣亂政于外嬖妾敗德于内大夫憂亂亡)
(之將至故作是詩弟漢書翼奉傳見天變下解魏書崔浩傳牧犍劣弱諸驕恣爭權縱横民心離加比年)
(以来天災丨丨都在秦凉成滅之國也而又道德指歸論足不上天而知九天之心身不入地知九丨之丨)
地異(曾鞏齊州二堂記予觀虞書及五帝紀盖舜娶堯之二女乃居潙汭則耕歴山盖不同時而丨亦當)
(丨)
地侔(齊書豫章王嶷傳見天倫下)
地醜(孟子今天下丨丨德齊莫能相尚)
地墜(宋書五行志元康四年五月壬子壽春山崩洪水出城壞丨丨方三十丈)
地墮(後漢書劉焉傳贊焉作庸牧以希後福曷云負荷丨丨身逐)
地連(高適東平旅遊詩丨丨堯泰嶽山向禹青州微張喬遊華山雲際寺詩丨丨秦塞起河隔晉山)
(蘇軾和趙景貺栽桂詩丨丨丹砂井物化青牛君)
地阻(宋史孫長卿傳議者謂楚水多風波請開盱眙河自淮趨高郵長卿言丨丨山繞役大難就事下都)
(水調工數百萬卒以不可成罷之攻汲冡周書攻其逆政毁其丨丨注攻逆政則乘釁而彼逆我順毁丨丨)
(如晉伐吴燒斷横江鐵鎻之類西張憲臨安軍前詩丨丨東南鄉信遠天昏北陣雲高)
地隔(張協七命見天垠下甫蔡琰胡笳十八拍天與丨丨兮子西母東杜遣愁詩江通神女館丨丨)
(望鄉臺)
地殊(蘇軾小圃詠人參詩丨丨風雨隔臭味終祖禰)
地窮(齊書芮芮傳論見天隔下勢水經注山殫艮岨丨丨坎)
地割(阮瑀為曹公與孫權書昔蘇秦說韓羞以牛後韓王按劒作色而怒雖兵折丨丨猶不為悔人之情)
(也)
地雜(宋史地理志廣平府丨丨斥鹵人多畜牧)
地卷(王安石雪詩丨丨江海浮天吹河漢湧争蔡襄觀潮詩丨丨天回出海東人間何事可雄)
地拔(汪元量漢州詩丨丨翠峰森似筍溪明錦石小如錢)
地忿(崔琦外戚箴天怒丨丨人謀鬼圖)
地落(張詠舟次辰陽詩村連古洞蠻烟合丨丨秋畬楚俗懽)
地涸(宋史魏咸信傳時遣閻承翰修河橋咸信請及流水未下造舟為便承翰入奏方冬難成請權罷其)
(役信因其去乃集工成之奏至上大悅河平遣還役兵俄詔留築隄咸信以為天寒丨丨無决溢之患復奏罷)
(之)
地豁(高適和竇侍御詩見天寒下)
地搖(後漢書順帝紀永和元年春正月乙卯詔曰朕秉政不明災眚屢臻典籍所忌震食為重今日變方)
(遠丨丨京師咎徵不虚必有所應羣公百僚其各上封事指陳得失靡有所諱)
地岌(漢書楊雄傳羽獵賦見天動下)
地壓(白居易送嚴大夫赴桂州詩丨丨坤方重官兼憲府雄)
地蔭(劉誼曾公巖記將唐人所謂天作而丨丨之必得其人而後顯耶)
地照(徐陵陳文帝哀策文天資武德丨丨文明)
地煦(江淹蕭太傅東耕祝文丨丨景曖山豔水波)
地瞰(王安石揚州新果園亭記初宋公之政務不煩其民是役也力出於兵材資扵宫之饒丨丨扵公宫)
(之隙成公志也)
地没(三洞宗元三千三百度謂之隂否則蝕隂蝕則水涌河决山淪丨丨李商隠無題詩碧江丨丨元)
(相引黃鶴沙邊亦少留)
地生(易益彖見天施下作淮南子見天墮下芳柳宗元永州新堂記見天下劉攽泰州玩亭記天)
(施丨丨非為己役也能者取玩焉飛李白寄遠詩此丨丨秋草秋草秋蛾)
地穿(宋書五行志義熙十年五月戊寅西明門丨丨涌水出毁門扉及限)
地陷(宋書符瑞志義熙十一年五月西明門丨丨水涌出毁門扉闔西者金鄕之門為水所毁此金德將)
(衰水德方興之象也)
地盤(張祜洞庭南館詩丨丨雲夢角山鎮洞庭心)
地蕩(陸雲南征賦聲馮虚而天回烈駭空而丨丨)
地濱(寰宇記雷州丨丨炎海江歐陽修夷陵縣至喜堂記峽州治夷陵丨丨大雖有椒漆紙以通商賈)
(而民俗儉陋常自足無所仰扵四方)
地束(韋應物西塞山詩嵐横秋塞雄丨丨驚流滿)
地越(齊書芮芮傳見天固下)
地闕(庾信徵調曲東南可以補丨丨西北可以正天傾又缺同李洞西蜀與崔先生話東洛舊遊詩日)
(昇當丨丨星盡未天明)
地闢(宋史樂志天開丨丨日熙春燠兹為盛事永燕茀禄柳宗元永州法華寺新作西亭記天為之益)
(高丨為之加丨丘陵山谷之峻江湖池澤之大咸若有增廣之者杜甫嚴公仲夏枉駕草堂兼攜酒饌詩百)
(年丨丨柴門迥五月江深草閣寒若陸游魚池將涸車水注之詩喜如雷動風行際快天開丨丨初)
地獻(陶安孔廟賦見天昌下苑李商隠鄠杜馬上念漢書詩渭水天開咸陽丨丨原)
地敷(韋丹洛出書詩丨丨作乂功人免為魚恤)
地甲(元稹春詩見天開下)
地定(後漢書天文志注天成扵外丨丨扵内淮南子見天清下)
地行(韓愈月蝕效玉川子作詩玉川子立於庭而言曰丨丨賤臣仝再拜敢告上天公蘇軾留别蹇道)
(士拱辰詩仙人漢隂馬微服方丨丨仙又樂全先生生日以鐵拄杖為壽詩先生真是丨丨住世因循五百)
(年空又和陶詩丨丨即飛何必挾日月)
地處(莊子見天運下所鶡冠子天者萬物之所以得立也地者萬物之以得安也故天定之丨丨之時)
(發之物受之聖人象之)
地陰(易繫辭疏見地卑下奇禮記月令孟春之月其數八疏天陽丨丨陽數隂數耦吴志步隲傳嘉)
(禾六年五月十四日赤烏二年正月一日及二十七日地皆震動丨丨類臣之象隂氣盛故動臣下專政之故)
(也)
地晴(杜甫絶句丨丨絲冉冉江白草纖纖)
地仁(墨子禽子問天與丨孰丨墨子曰翟以丨為丨)
地平(書大禹謨丨丨天成六府三事允治樵魏書安定王傳馮翊面華渭包原澤井淺丨丨牧饒廣採)
(材華隂陸運七十伐木龍門順流而下山越絶書見天平下王哲遊齊山記由北而下漸覺環抱丨丨夷)
(而樹木隂翳之中有繡春道院依石為扉天庾信哀江南賦丨丨魚齒城危獸角楊炯渾天賦之運也一)
(北而物生一南而物死丨之丨也影短而多暑影長而多寒杜甫奉和嚴中丞西城晚眺詩丨丨江動蜀天)
(闊樹浮秦中劉禹錫八月十五日夜桃源翫月詩羣動翛然一顧天高丨丨千萬里蘇軾次韻荆門張都)
(官維見和惠泉詩泉旁丨丨衍泉上山嵽嵲)
地應(越絶書見天倡下)
地浚(王哲遊齊山記中有九曲水石勢縈迴山泉清澈天造丨丨殆類人為)
地成(魏書李騫傳見天平下物歐陽詹曲江池記天生丨丨之理識之於性情儀人事之端徵之於耳)
(目)
地寧(晉書段灼傳堯之末年四凶在朝而不去八元在家而不舉然致天平丨丨四門穆穆其功固在重)
(華之為相帝世說晉武帝始登阼探策得一王者世數繫此多少既不說羣臣失色莫能有言者侍中裴楷)
(進曰臣聞天得一以清丨得一以丨侯王得一以為天下貞帝說羣臣歎服老子天無以清將恐裂丨無以)
(丨將恐發)
地晏(吳志吳主五子傳孫霸字子威和同母弟也權寵愛與和無殊頃之和霸不穆權禁斷往來羊道上)
(疏願陛下早發優詔使二宫周旋禮命如初則天清丨丨萬國幸甚)
地爽(王勃序天高調遠丨丨氣清)
地清(杜甫大雲寺贊公房詩見天黑下華羅隠投浙東王大夫詩見天闊下馬祖常送山隠之宗陽)
(宫詩丨丨天不暑池曲水無波孤周昂夜詩丨丨林影散月靜桂花)
地揚(韓愈征蜀聯句詩風旗帀丨丨雷鼓轟天殺)
地高(詩鳬鷖在潨疏潨者丨丨之貌水外之丨潨然而丨盖涯涘之中復有偏高之象喻祭社稷山川)
(宋史河渠志今契丹國多事兵荒相繼我乘此以引水植稻為名開方田隨田塍四面穿溝渠縱廣一丈深二)
(丈鱗次交錯两溝間屈曲為徑路才令通步兵引曹河鮑河徐河雞距泉分注溝中丨丨則用水車汲引灌溉)
(甚便愈元史地理志蜀本丨丨山險烏蒙又高蜀一倍韓送廖道士序衡之南八九百里丨益丨山益峻)
(水清而益駛其最高而横絶南北者嶺丨柳宗元永州法華寺新作西亭記永州法華寺丨最韋應物閑)
(庭南望詩朝下抱餘素丨丨心本閑)
地卑(易繋辭見天尊下體又疏天以剛陽而尊丨以柔隂而丨則乾坤之安定矣禮記樂記見天尊)
(下多宋史河渠志杭州於潜縣令郟亶言蘇州環湖丨丨水沿海地高多旱故古人治水之迹縱則有浦横)
(則有塘又有門堰涇瀝而棋布之今總二百六十餘所又沈起傳知海門縣縣負海丨丨間歲海潮至冒民)
(田舍民徙以避棄其業起為築隄百里引江水灌溉其中田益闢民相率以歸趙冬曦飲酎用禮樂賦雖天)
(尊而丨丨兮乃成象而成形節滕邁雷在地中賦雷動而息丨丨而深當嚴凝之戒向博厚以潜音杜甫)
(遣興詩見天遠下未泮丨丨海氣昏)(韋應物送豆盧策秀才詩歲交冰又宋書武帝紀自以丨丨位重荷)
(恩崇大乃以庶孽與德文媾婚致兹非偶實由威逼)
地薄(史記貨殖傳夫自淮北沛陳汝南南郡此西楚也其俗剽輕易發怒丨丨寡扵積聚又中山丨丨)
(人衆猶有沙丘紂淫地餘民民俗懁急仰機利而食于鹽鐡論昔太公封於營丘辟草萊而居焉丨丨人少)
(是通利末之道極女紅之巧是以鄰國交扵齊財畜貨殖世為彊國武帝内傳王母命侍女更索桃果須臾)
(以玉盤盛仙桃七顆大如鴨卵形圓青色以呈王母母以四顆與帝三顆自食桃味甘美口有盈味帝食輒收)
(其核王母問帝帝曰欲種之母曰此桃三千年一生實中夏丨丨種之不生韓愈與祠部陸員外書文章之)
(尤者有侯喜者侯雲長者喜之家在開元中衣冠而朝者兄弟五六人及喜之父仕不逹棄官而歸喜率兄弟)
(操耒耜而耕於野丨丨而賦多不足以養其親則以其耕之暇讀書而為文以干於有位者而取足焉蘇軾)
(夜臥濯足詩天低瘴雲重丨丨海氣浮)
地厚(詩謂天盖高不敢不局謂丨盖丨不敢不蹐箋局蹐者天高而有雷霆丨丨而有陷淪也大戴禮)
(見天高下遠道德指歸論見天高下齋庾信柳霞墓誌銘松長風丨丨泉寒鄭剛中山賦風静雷收天)
(高丨丨王寒山詩天高高不窮丨丨厚無極謝梅堯臣和礠守幾道見懷詩丨丨天青冥故交榮并又)
(魏書陳建傳臣以凡近識無遠逹階藉先寵遂荷今任彼己之譏播扵羣口仰感生成俯自策厲顧省駑鈍終)
(扵無益然飲冰驚寐實懷慚負至扵願天高丨丨何日忘之)
地狹(戰國策今世之為國者不然矣兵弱而好敵強國罷而好衆怨事敗而好鞠之兵弱而憎下人丨丨)
(而好敵大事敗而好長作行此六者而求霸則遠矣多史記蕭相國世家相國為民請曰長安丨丨上林中)
(空地棄願令民得入田毋收稾為禽獸食上大怒曰相國多受賈人財物乃為請吾苑乃下相國廷尉械繫之)
(丨元史世祖紀中書省臣奏高麗王王植屢言小國丨比歲荒歉其生劵軍乞駐東京詔令營北京界仍敕)
(東京路運米二萬石以賑高麗今傅咸上禁奢書古者人稠丨丨而有儲蓄由扵節也者土廣人稀而患不)
(足由扵奢也八說苑燕昭王問於郭隗曰寡人丨丨人寡齊人削取城匈奴驅馳樓煩之下以孤之不肖得)
(承宗廟恐危社稷存之有道乎勝商子有丨丨而民衆者民勝其地地廣而民少者地其民庾信袁盎諫)
(文帝讃龍淵丨丨華蓋風驚)
地闊(蔡琰胡笳十八拍山高丨丨兮見汝無期更深夜闌兮夢汝來斯沈佺期遥同杜員外審言過嶺)
(詩見天長下詩見天高下)(杜甫巴山詩見天寒下舟又贈别何邕又遣悶詩丨丨平沙岸虚小洞房)
(又題鄭十八著作虔詩台州丨丨海冥冥雲水長和島嶼青韓愈鳴雁行去寒就暖識所處天長丨丨棲息)
(稀多歐陽詹泉州赴上都留别舍弟及故人詩天長丨丨岐路身即飛蓬共水萍司空圖江行詩丨丨分)
(吳塞楓高映楚天)
地多(李白南都行此丨丨英豪邈然不可攀蘇軾荆州詩楚丨丨無邊蒼茫萬頃連)
地少(蜀志先主傳注江表傳曰周瑜為南郡太守分南岸地以給備備别立營於油江口改名為公安劉)
(表吏士見堤北軍多叛來投備備以瑜所給丨丨不足以安民後從權借荆州數郡又宋史陳堯叟𫝊咸平)
(初詔諸路課民種桑棗堯叟上言曰臣所部諸州土風本異田多山石丨丨桑蠶昔云八蠶之綿諒非五嶺之)
(俗度其所産恐在安南今其民除耕水田外地利之博者惟麻苧爾)
地遙(無可夏日送田中丞赴蔡州詩丨丨人久望風起旆初行)
地貧(唐書嚴震傳天子至梁州宰相以為丨丨無所仰給請進幸成都韋莊汧陽間詩邊靜不收蕃帳)
(馬丨丨惟賣隴山鸚)
地阜(素問子午之年太陽降地主窒丨丨勝之降而不入)
地瘦(戴叔倫草堂一上人詩丨丨無黃獨春來草更深)
地沃(水經注漢高祖入秦項羽封為漢王蕭何曰天漢美名也遂都南鄭大城周四十二里城内有小城)
(南憑北結環雉金墉漆井皆漢所修築丨丨川嶮魏武方之雞肋)
地窄(李白荆州賊平臨洞庭言懷作水窮三苗國丨丨三湘道又送長沙陳太守詩定王垂舞袖丨丨)
(不迴身崖蘇軾遊甘露寺詩樓臺斷上丨丨天水寬)
地寬(李益喜入蘭陵望紫閣峰詩丨丨留種竹泉淺欲開池)
地近(禮記禮運禮必本於天殽於地疏殽效也天遠故言本丨丨故言效齊書禮志尚書陸澄議遺丈)
(餘事存乎舊書郊宗丨丨勢可共日不共者義在必異也謝翶鹿田聽雨記盖其丨丨洞天山川鬼神虎豹)
(蛟龍蟲蛇㒺象煙雲水日之所聚故聲鬱而不散多岑參送崔主簿赴夏陽詩丨丨行程少家貧酒債)
地邇(王昌齡送歐會稽之任詩官移會稽郡丨丨上虞鄕)
地遠(公羊公狩於郎傳常事不書此何以書譏何譏爾遠也註以其丨丨禮諸侯田狩不過郊周語告)
(不王韋昭注謂以文辭告曉之丨丨者罪輕也員元史世祖紀敇以詔贑相去丨丨分贑州行院官一鎮韶)
(州野王勃秋日遊蓮池序汀洲丨丨波濤濺日月之輝人路殊原隰擁神仙之氣王維白鸚鵡賦豈憐兹)
(鳥丨丨形微白沈約却出東西門行望極煙原盡丨丨山河没李古風天空綵雲滅丨丨清風來劉長)
(卿送侯侍御赴黔中充判官詩丨丨官無法山深俗豈淳又酧李郎中夜登蘇州城樓見寄詩客程無丨丨)
(主意在人安巨李嘉祐送韋侍御詩丨丨從軍樂兵強分野閑楊源和侯大夫秋原山觀征人回詩戍閑)
(部伍分岐路丨丨家鄕寄旆旌詩元稹夢上天詩見天悠下白居易東南行一百韻丨丨窮江界天低極)
(海隅詩張祐晚秋江上詩見天長下歐齊已謝中上人寄茶丨丨勞相寄無來又隔年陽修千葉紅棃)
(花詩夷陵寂寞千山裏丨丨氣偏時節異銜黃庭堅次韻清虚詩丨丨城東特特來正如湖畔昔杯又唐)
(書李德裕傳夫迹疎而言親者危丨丨而意忠者忤)
地衍(遼史耶律羽之傳渤海昔畏南朝阻險自衛今居遠境恐為後患梁水之地乃其故鄉丨丨土沃有)
(木鐵鹽魚之利乘其微弱徙還其民萬世長策也)
地陿(唐書劉禹錫傳七代祖亮元魏冀州刺史遷洛陽為北部都昌人墳墓在洛北山後其丨丨不可依)
(乃葬滎陽檀山原)
地博(管子丨丨而國貧者野不辟也而又田半墾而民有餘食而粟米多者國地大食丨丨也)
地隘(唐書李密傳煬帝遣王世充選卒十萬擊密世充營洛西戰不利更陳洛北登山以望洛口密引度)
(洛與世充戰密兵多騎與長槊而北薄山丨丨騎迮不得騁世充多短兵盾䂎蹙之密軍卻)
地廓(喬潭曲江望太一納歸雲賦忽天澄而丨丨鬱氛氲扵翠微)
地廣(易繫辭卑法地註備地之用象丨丨而載物也國戰國策夫齊威宣者世之賢王也德博而丨丨)
(富而民用將武而兵強宣王用之後破韓威魏以南伐楚西攻秦秦為齊兵困扵殽函之上十年攘地秦人遠)
(迹不服而齊為虚戾火史記貨殖傳總之楚越之地丨丨人稀飯稻羹魚或耕而水耨果陏嬴蛤不待賈而)
(足地勢饒食無饑饉之患以故呰窳偷生無積聚而多貧又李斯傳丨丨者粟多國大者人衆兵強則士勇)
(乖魏書張衮傳時劉顯丨丨兵彊跨有朔裔會其兄弟離共相疑阻衮言扵太祖曰顯志大意高希冀非望)
(乃有參天二地籠罩宇宙之規吳不并越將為後患今因其内釁宜速乘之管子民無所游食則必農農則)
(田墾田墾則粟多粟多則國富國富者兵強兵強者戰勝戰勝者丨丨淮南子治大者道不可以小丨丨者)
(制不可以狹位高者事不可以煩民衆者教不可以苛說苑晉文公時翟人有封狐文豹之皮者文公喟然)
(歎曰封狐文豹何罪哉以其皮為罪也大夫欒枝曰丨丨而不平財聚而不散獨非狐豹之罪乎梁簡文帝)
(和籍田詩丨丨重畦淨林芳翠幕懸天顔延之從軍行丨丨傍無界嵒阿上廣)
地遐(韓愈感春詩我所思兮在何所情多丨丨兮徧處處又喜侯喜至贈張籍張徹詩丨丨物奇怪水)
(鏡涵石劒)
地邈(侯喜漣漪濯明月賦運乖道阻天懸丨丨)
地喘(惠洪次韻彭子長僉判詩細看發豪放川犇驚丨丨)
地鹵(宋史劉幾傳通判邠州邠丨丨民病遠汲幾浚渠引水注城中民大便利)
地瘠(魏書和跋傳初將刑跋太祖命其諸弟毗等視訣䟦謂毗曰灅北丨丨可居水南就耕良田廣為産)
(業各相勉勵務自纂修衝宋史石揚休傳知中牟縣縣當國西門衣冠往來之也丨丨民貧賦役煩重富人)
(隸太常為樂工僥倖免役者凡六十餘家揚休請悉罷之又鮮于侁傳初助役法行詔諸路各定所役緡錢)
(利州轉運使李瑜定四十萬侁爭之曰利州民貧丨丨半此可矣)
地肥(王觀芍藥譜擬繡韉鞍子也两邊垂下如所乘鞍状丨絶丨而生高適同羣公題張處士詩耕地)
(桑柘間丨丨菜常熟)
地穰(宋書自序傳緣淮歲豐邑富丨丨麥既已登黍粟行就可析其估賦仍就交市三吳饑民即以貸給)
(使強壮轉運以贍老弱可歐陽修署園伐樹記圃之南有杏焉凡其根庇之廣六七尺其下之丨最丨腴以)
(杏故特不得蔬是亦宜薪)
地饒(史記貨殖傳巴蜀亦沃野丨丨巵薑丹砂石銅鐡竹木之器)
地樂(魏書李彪傳見天清下)
地褊(孟子夫滕壤丨丨小丨杜甫負薪行面妝首飾雜啼痕丨衣寒困石根)
地荒(元結浯溪銘溪古丨丨蕪殁已久命曰浯溪旌吾獨有人誰游之銘在溪口清江湘川懷古詩見)
(天暖下)
地僻(魏歸仁宴居賦丨丨而人物自少庭閑乃室宇成虚鄭權龍潭詩臺高野望遠丨丨春意閑杜)
(甫秦州雜詩丨丨秋將盡山高客未歸司又田舍詩草深迷市井丨丨嬾衣裳又寄岳州賈馬巴州嚴使)
(君詩丨丨昏炎瘴山稠隘石泉長又有客詩幽棲丨丨經過少老病人扶再拜難劉卿差攝海鹽令詩丨)
(丨方言異身微俗慮并祐戴叔倫山居即事詩丨丨生涯薄山深俗事稀張題道光上人山院詩丨丨泉)
(長冷亭香草不凡車杜荀鶴春日訪獨孤處士詩丨丨春来静深宜長者蘇舜欽送王揚庭著作宰巫山)
(詩丨丨風煙古公餘日景長靜元好問洛陽高少府瀍陽後菴詩丨丨徑逾林疎秋已分)
地迥(江總特進光禄大夫徐孝穆墓銘丨丨天低山重樹小庾信河州都督辛威神道碑銘陵原丨丨)
(松路風悲識王勃滕王閣序天高丨丨覺宇宙之無窮興盡悲来盈虚之有數謝朓奉和隨王殿下詩川)
(長别管思丨丨翻旗回古庾肩吾蔬圃堂詩風長曙鐘近丨丨洛城遙崔顥遊俠呈軍中諸將詩丨丨鷹)
(犬疾草深狐兔肥渾高適送蔡少府赴登州推事詩見天秋下柳宗元鴻臚宅聞歌詩下沈秋火激太清)
(天高丨丨凝日晶望歐陽詹早秋登慈恩寺塔詩見天長下劉因秋詩丨丨月遲下樓高山易殘)
地動(公羊傳注見天動下紀史記天官書天開縣物丨丨坼絶漢書元帝詔曰郡國被丨丨災甚者)
(無出租賦鑄後漢書張衡傳陽嘉元年復造候風丨丨儀以精銅成圓徑八尺合蓋隆起形似酒尊飾以篆)
(文山龜鳥獸之形丨魏志董卓傳注獻帝紀京師地震卓問邕邕對曰丨隂盛大臣踰制之所致也宋書)
(天文志見天裂下淮吕覽文王即位八年而丨丨已動之後四十三年南子景公謂太卜曰子之道何能)
(對曰能動地晏子往見公公曰寡人問太卜曰子之道何能對曰能動地丨可丨乎晏子默然不對出見太卜)
(曰昔吾見句星在房心之間丨其丨乎太卜曰然晏子出太卜走往見公曰臣非能動地丨固將丨也田子陽)
(聞之曰晏子默然不對者不欲太卜之死往見太卜者恐公之欺也晏子可謂忠於上而惠於下矣又甲子)
(干丙子丨丨其道德指歸論見天震下鳴述異記南金山有師子獸毛黃赤而光鮮耳小若時丨丨石裂)
(哉蘇舜欽丨丨聫句詩偉聰明主勿遺丨丨詩)
地靜(晉書皇甫謐傳天玄而清丨丨而寧下宋史葉清臣傳見天動下雲笈七籤見天激劉峻相)
(經序見天關下丨成公綏天地賦見天動下皎戴叔倫過友人隠居詩丨留眠鹿庭虚下飲猿然寄昱)
(上人上方居詩丨丨松隂徧門空鳥語稀)
地否(雲笈七籤見天激下)
地仰(論衡河發崑崙江起岷山水力盛多滂沛不流浸下益盛不得廣岸低地不能通流入乎東海如岸)
(狹丨丨溝洫决泆散在丘墟矣)
地方(晉書天文志見天員下以吕覽天道圜丨道丨聖王法之所以立上下何說天道之圜也精氣一)
(上一下圜周復雜無所稽留故曰天道圜何以說丨道之丨也萬物殊類殊形皆有分職不能相為故曰丨道)
(丨見素問見天員下子淮南子見天員下里楊炯渾天賦天員下又孟天子之制丨丨千又丨丨)
(百里而可以王)
地秀(沈炯陳武帝哀策文天甘玉露丨丨金芝峰貫休懷武夷紅石子詩乳香諸洞滴丨丨衆朝)
地深(宋書天文志見天高下孟白居易遊大林寺序山高丨丨氣節絶晚扵時夏如正二月天棃桃始)
(華澗草猶短人物風候與平地聚落不同)
地偏(劉禹錫吏隠亭述丨丨人遠空樂魚鳥寒陶潜飲酒詩問君何能爾心遠丨自丨杜甫食詩丨)
(丨相識盡雞犬亦忘歸池又不離西閣詩丨丨應有瘴臘近已含春白居易上篇勿謂土狹勿謂丨丨)
(李俊民獨坐詩丨丨無俗客日在掩柴扉自袁士元和吕嗇齋三教飲韻詩丨丨禽鳥樂春静花吐蘇軾)
(次韻張安道讀杜詩詩丨丨蕃怪產源失亂狂濤能又常潤道中有懷錢塘詩丨丨不信容高蓋俗儉偏著)
(腐儒偶陸游題齋壁詩性嬾杯盤常爾丨丨雞犬亦翛然)
地險(易坎彖見天險下將宋書禮志昔漢氏失統吳蜀鼎峙兵興以來近百年丨丨俗殊民望絶塞以)
(為分外其日久矣避齊書州郡志晉永嘉中荆州刺史都督山簡自襄陽賊奔夏口庾翼為荆州治夏口並)
(依丨丨也仲又周顒傳見天險下符魏書任城王傳梁州氐帥楊顯婆羅楊卜兄弟及叱盤等自以居邊)
(丨丨世為山狡澄至州量彼風俗誘導懷附劒徐陵為貞陽侯重與裴之横書見天討下李德裕門銘羣)
(山西来波積雲屯丨丨所會斯為劒門鮑顔延之登巴陵城樓詩水國周丨丨河山信重複照從拜陵登)
(京峴詩表裏觀丨丨昇降䆒天容李梁簡文帝登烽火樓詩亘原横丨丨孤嶼派流生白登金陵冶城西)
(北謝安墩詩憑覽周丨丨高標絶人喧應李商隠南朝詩天險悠悠丨丨長金陵王氣瑶光)
地勝(宋書張興世傳賊據上流兵強丨丨我今雖相持有餘而制敵不足今若以兵數千潜出其上因險)
(自固隨宜斷截使其首尾周遑進退疑沮中流一梗糧運自艱制賊之奇莫過於此柳宗元潭州東池戴氏)
(堂記丨雖丨得人焉而居之則山若增而高水若闢而廣堂不待飾而已奐矣秦觀遊湯泉記孫公愛其丨)
(丨欲寄以老焉因請名曰寄老菴張崔沔奉和聖製樂遊園宴詩丨丨春逾好恩深樂更元稹大雲寺詩)
(丨丨宜臺殿山晴雜垢氛巘杜牧早春寄岳州李使君詩城高倚峭丨丨足樓臺)
地幽(柳宗元愬螭文見天明下噪沈君攸早蟬詩丨丨吟不斷葉動羣驚)
地疎(韋應物遊靈巖寺詩丨丨泉谷狹春深草木稠)
地密(水經注丨丨惡蠻不可輕至侍又張舜民謝諫議大夫表若夫諫爭之任政惟從之臣丨丨而選)
(清秩卑而望重丨陸游送杜起華殿院出守遂寧詩軍容丨寧當議陛下恩深不忍欺)
地暗(江總雨雪曲天寒旗彩壊丨丨鼓聲低)
地頑(杜牧郡齋獨酌詩見天迥下)
地寂(戴表元可竹軒賦慘天荒而丨丨四無人聲以惆悵梁簡文帝蒙預懺直疏詩庭深林彩豔丨丨)
(鳥聲喧傳陸游書直舍壁詩丨丨聞漏簾疎有斷香)
地潤(歷代名畫記江南丨丨無塵人多精藝三吳之迹八絶之名逸少右軍長康散騎書畫之能其来尚)
(矣易孫綽喻道論天清丨丨品物咸亨草白居新居早春詩丨丨東風暖閑行踏芽)
地輭(白居易早朝詩見天凉下)
地濕(新語近河之丨丨近山之土燥以類相及也張子容永嘉作丨丨梅多雨潭蒸竹起煙)
地乾(素問故燥勝則丨丨暑勝則地熱風勝則地動濕勝則地泥寒勝則地裂火勝則地固矣)
地泥(素問見上)
地固(素問見上)
地堅(漢書溝洫志初元中遮要亭下河去隄足數十步至今四十餘歲適至隄足由是言之其丨丨矣)
地袤(唐書摩揭陀傳與東天竺接衣服略相類因附之丨丨八九百里勝兵三千人)
地凉(宋史兵志詔河東陜西諸路舊制馬軍自十月一日馳射野戰至榖雨日止塞上丨丨自今教起八)
(月止五月一日質司空圖句丨丨清鶴夢林静肅僧儀梅堯臣送晁夫太丞知深州詩丨丨宜牧馬塞近)
(慣調兵)
地凍(禮記月令孟冬之月水始冰丨始丨雉入大水為蜃虹藏不見後漢書魯恭傳易曰潜龍勿用言)
(十一月十二月陽氣潜藏未得用事雖煦嘘萬物養其根荄而猶盛隂在上丨丨水冰陽氣否隔閉而成冬)
(素問天寒丨丨則經水凝冱詩王績採藥詩丨丨根難盡叢枯苖易失陸游雪中丨丨萱芽短林寒鳥哢)
(遲)
地冷(李白冬日詩丨丨月先盡谷寒雲不行送杜甫述懷詩摧頽蒼松根丨丨骨未朽姚合張郎中)
(副使赴澤潞詩丨丨饒霜氣山高礙雁行)
地瘴(蘇軾定惠院海棠詩江城丨丨蕃草木只有名花苦幽獨陸游夢藤驛詩丨丨霜常薄林深日易)
(昏)
地燥(魏書南安王楨子中山王英傳臣亦諦思若入三月已後天晴丨丨憑陵是常如其連雨仍接不得)
(進攻者臣已更高邵陽之橋防其汛突意外洪長薛能夏日寺中有懷詩見天凉下)
地暖(張子容貶樂城尉詩丨丨花長發巖高日易低張崔顥遊天竺寺詩南州十二月丨丨冰雪少)
(祜題餘杭縣龍泉觀詩見天晴下隠李商隠桂林路中詩丨丨無秋色江晴有暮暉羅奉使宛陵詩見天)
(寒下孟卿雲舊國里詩丨丨生春早家貧覺歲長多貫休經浩然鹿門舊居詩&KR2455;深黃狖小丨丨白雲)
(歐陽修和丁寶臣遊甘泉寺詩谷裏花開知丨丨林間鳥語作春聲)
地熱(南方草木状冬葉薑葉也苞苴物交廣皆用之南方丨丨物易腐敗惟冬葉藏之乃可持久張說)
(岳州詩目昏聞怪鳥丨丨見修蛇桃李紳逾嶺嶠止荒陬抵高要詩雲蒸丨丨無霜霰李冬華匪時變)
地明(素問金鬱之發天潔丨丨氣清氣切大凉廼舉)
地皛(素問丑未之歲厥隂降地主窒丨丨勝而不前)
地晶(素問木欲降而丨丨窒抑之降而不入鬱發散而可得位)
地淨(宋書索虜傳我生頭髮未燥便聞河南是我家地此豈可得河南必進軍今權當斂戍相避須冬行)
(丨丨河冰合自更取之常齊民要術布子於園内令丨丨)
地虚(貫休寄王滌詩丨丨草木壯雨白桃李赤)
地夐(揭傒斯史館獨坐詩丨丨天逾近風高午尚寒)
地絶(戰國策秦欲攻安邑恐齊據之則以宋委扵齊曰宋王無道為木人以象寡人射其面寡人丨丨兵)
(遠不能攻也王苟能破宋有之寡人如自得之已得安邑塞女戟因以破宋為齊罪庾信辛威神道碑嗟海)
(變而田成懼山飛而丨丨)
地奇(崔翹鄭郎中山亭詩丨丨人意别事遠俗塵收必柳宗元永州法華寺新作西亭記夫其丨之丨)
(以遺乎後不可曠也余時謫為州司馬官外常員而心得無事乃取官之禄秩以為其亭其高且廣盖方丈者)
(二焉)
地空(後漢書和帝紀論自中興以後逮扵永元雖頗有㢮張而俱存不擾是以齊民歲增闢土世廣偏師)
(出塞則漠北丨丨都護西指則通譯四萬所又袁安傳時竇憲復出屯武威明年北單于為耿夔破遁走烏)
(孫塞北丨丨餘部不知所屬白韓愈喜雪獻裴尚書詩丨丨迷界限砌滿接高卑居易初冬月夜答皇甫)
(澤州詩水南丨丨多明月山北天寒足早霜)
地閑(李白北山獨酌寄王六詩紛吾下兹嶺丨丨喧亦泯)
地曠(徐陵為陳主與周宇文護書南平等郡丨丨民豐皇娥歌天清丨丨浩茫茫萬象迴薄化無方)
(張耒西華道中詩居民雜荆榛耕少丨多丨陸游公安詩丨丨江天接沙隤市井移)
地赫(李華含元殿賦見天烘下)
地善(曾鞏遊道山亭記程公能因其丨之丨以寓其耳目之樂非獨忘其遠且險又將抗其思於埃壒之)
(外其志壮哉)
地良(劉邠泰州玩芳亭記負城丨尤丨宋氏居之益種修竹梅杏山茶橙棃異方奇卉往往而在)
地貴(晉書王濟傳洛京丨甚丨濟買地為馬埒編錢滿之時人謂為金溝又獨孤及盧郎中竹亭記盧)
(公丨甚丨心甚遠欲卑其志而高其行故因數仞之丘伐竹為亭白居易夏日獨直寄蕭侍御詩丨丨身不)
(覺意閑境來隨)
地重(史記貨殖傳關中自汧雍以東至河華膏壌沃野千里自虞夏之貢以為上田而公劉適邠太王王)
(季在岐文王作豐武王治鎬故其民猶有先王之遺風好稼穡殖五榖丨丨為邪淨住子風輕而丨丨水冷)
(而火熱)
地愛(劉禹錫合輝洞述考槃招隠之致恒汲汲然卒使兹境異扵他日豈丨丨其寳有時而發耶)
地惡(宋史孫長卿傳儂智高亂定仁宗命安撫廣西諭之曰嶺外丨丨非賊所至處毋庸行對曰君命仁)
(也然遠民罹塗炭當布宣天子德澤遂往徧行郡邑)
地閑(閒同謝靈運曇隆法師誄事寡丨丨尋微探賾李嘉祐和元郎中詩丨丨春草綠城靜夜烏啼)
(張喬送韓處士歸少室山詩丨丨緱嶺月窗迥洛城砧蘇軾問大冶長老乞桃花茶栽東坡詩不令寸丨丨)
(更乞茶子蓺)
地古(駱賓王夕次舊吳詩丨丨煙塵暗年深館宇稀春盧綸送宛丘任少府詩俗訛惟競祭丨丨不留)
(雲李白答長安崔少府叔封遊終南翠微寺詩丨丨寒深巖高長風起許棠送裴拾遺宰下邽詩丨丨桑)
(麻廣城偏僕御閑)
地瑞(漢書高祖紀天貺具臻丨丨並應)
地淺(管子彼野悉辟而民無積者國地小而食丨丨也王羲之與會稽王牋丨丨而言深豈不知其未)
(易然古人處閭閻行陣之間尚或干時謀國評裁者不以為譏况厠大臣末行豈可默而不言哉)
地減(李德林文民少一郡丨丨半州)
地盡(戰國策今樓緩曰秦善韓魏而攻趙者必王之事秦不如韓魏也是使王歲以六城事秦也即坐而)
(丨丨矣倫岑參送李判官詩尋河愁丨丨過磧覺天低戴叔過柳州詩丨丨江南戍山分桂北林杜牧)
(杜秋娘詩見天外下)
地大(戰國策張儀欲以漢中與楚請秦王曰今漢中南邊為楚利此國累也甘茂謂王曰丨丨者固多憂)
(乎天下有變王割漢中以楚和楚必畔天下而與王王今以漢中與楚即天下有變王何以市楚也老子見)
(天大下之商子民衆而兵弱丨丨而力小事吕覽夏書曰天子德廣運乃神乃武乃文故務在事在大丨)
(丨則有常祥不庭岐母羣抵天翟不周山大則有虎豹熊螇蛆水大則有蛟龍黿鼉鱣鮪韓愈平淮西碑丨)
(丨物博蘖牙其間者鶡冠子丨丨者國實民衆兵強)
地隆(宋書後廢帝紀驃騎大將軍安成王體自太宗天挺淹叡風神凝遠德映在田丨丨親茂皇歷攸歸)
(億兆係心含生屬望宜光奉祖宗臨享萬國)
地壯(庾信周驃騎大將軍柴烈李夫人墓誌銘秋陸俗勇金行丨丨廣武軍中安平河上韋莊詩丨丨)
(孫權氣雲凝庾信愁)
地久(後漢書張衡傳見天長下茂宋史樂志見天長下無名氏慈竹賦宗生族天長丨丨萬柢争盤)
(千株競糾)
地崇(江淹為蕭驃騎讓封第二表臣才非古賢任鈞左戚祚開山河兼金疊紐爵侈常班寵溢前逹以榮)
(以渥且慙且靦雖嘉銘鼎之恭更懼循墟之速矧乃三司業貴上將丨丨總錄務廣河汾寄深)
地逼(晉書王導傳于時庾亮以望重丨丨出鎮扵外南蠻校尉陶稱閒說亮當舉兵内向或勸導密為之)
(防勢曹植七啓人稠網密丨丨脅哮闞之獸張牙奮鬛)
地疑(晉書齊王冋傳論齊王以两獻之親弘二南之化道光雅俗望重台衡而丨丨致逼文雅見疵)
地逐(李白贈崔秋浦三首詩丨丨名賢好風隨惠化春)
地嫌(李紳趨翰苑遭誣搆詩丨丨稀魍魉海恨止番禺)
地昵(宋書王弘傳昔孫叔未進優孟見弞展季在下臧文貽譏况道隆丨丨義兼前禮臣扵古人無能為)
(役負乘竊位萬物謂何雖曰厚顔胡寧以處)
地尊(宋書沈攸之傳攸之累登蕃兵自郢遷荆晉熙殿下以皇弟代鎮丨丨望重攸之肆情陵侮斷割候)
(迎料擇士馬簡筭器甲精器銳士並取自隨發唐書永王璘傳會吴郡採訪使李希言平牒璘璘因怒曰寡)
(人上皇子皇帝弟丨丨禮絶今希言乃平牒抗威落筆署字何邪乃使惟明襲希言)
地親(唐書鬱林王恪傳其母隋煬帝女丨丨望高中外所向)
地寒(晉書楊方傳方在都邑搢紳之士咸厚遇之自以丨丨不願久留京華求補遠郡欲閑居著述導從)
(之上補高梁太守有魏書高陽王傳元妃盧氏薨後更納博陵崔顯妹甚色寵欲以為妃世宗初以崔氏世)
(號東崔丨丨望劣難之久乃聽許卿唐書李揆傳初苗晉卿數薦元載揆輕載丨丨謂晉曰龍章鳳姿士不)
(見用麞頭鼠目子乃求官邪載聞銜之舉又舒元輿傳丨丨不與士齒始學即警悟宋史選志太中大夫)
(以上率在京師唯馳騖請求因緣宛轉者常多得之迹遠丨丨雖歴郡久治状著課入上考偶以無薦則反在)
(通判下孤陳有章幽蘭賦勿以卉賤不顧幽芬勿以丨丨不軫絶杜荀鶴下第投所知詩落第投生曉鼔)
(初丨丨才薄欲何如奏又宋史陳堯佐傳河東路以丨丨民貧仰石炭以生除其稅又高麗傳丨丨多山)
(土宜松柏有秔黍麻麥而無秫以秔為酒皆述異記嵰州去玉門三千里丨丨多雪著木石之上融而甘可)
(以為果熊李咸用送邊將詩丨丨花不艷沙遠日難低顧非下第後寄高山人詩潭静鳥聲異丨丨松色)
(鮮湖張喬題山僧院詩丨丨松影裏僧老磬聲中獨羅隠土歲暮感懷詩蘭版丨丨俱愛露桂堂風惡傷)
(春辦范成大遊陳侍御園詩宦減不妨詩事業丨丨猶醉生涯劉因雜詩丨丨人好壽草淺畜宜羊)
地危(齊書王秀之等𫝊論長揖上宰廷折公卿古稱遺直希之未過若夫根孤丨丨峻情不屈則其道雖)
(行其身永廢)
地冠(去聲蘇頲冊汴王文門膺魯拜丨丨虞封)
御定駢字類編卷十五
