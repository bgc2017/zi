欽定四庫全書
御定駢字類編卷二十八
時令門七
旦
旦日(春秋宣公八年夏六月辛巳有事于大廟仲遂卒于垂壬午猶繹萬入去籥榖梁傳猶者可以已之)
(辭也繹者祭之丨丨之享賓也萬入去籥以其為之變譏之也史記項羽紀沛公丨丨從百餘騎來見項王)
(至鴻門謝曰臣與將軍戮力而攻秦將軍戰河北臣戰河南然不自意能先入關破秦得復見將軍於此今者)
(有小人之言令將軍與臣有郤項王曰此沛公左司馬曹無傷言之不然籍何以至此又陳涉世家間令吳)
(廣之次近所旁叢祠中夜篝火狐鳴呼曰大楚興陳勝王卒皆夜驚恐丨丨卒中往往語皆指目陳勝後漢)
(書吳漢傳丨丨建茂出兵圍漢漢選四部精兵黃頭吳河等齊鼓而進建軍大潰宋書張邵傳及誅劉蕃邵)
(時在西州直廬即夜誡衆曹曰大軍當大討可各修舟船倉庫及曉取辦丨丨帝求諸簿署應時即至怪問其)
(速諸曹答曰昨日受張主簿處分帝曰張邵可謂同我憂慮矣唐書韋陟傳家法修整敕子允就學夜分視)
(之見其勤丨丨問安色必怡稍怠則立堂下不與語思又李光顔傳弘素蹇縱隂挾賊自重且惡光顔忠力)
(有以撓衊之乃飾名姝遣使以遺光顔光顔約丨丨納焉乃大合將校置酒引使者以侍姝至光顔徐曰我去)
(室家久以為公憂誠無以報德然戰士皆棄妻子蹈白刃柰何獨以女色為樂為我謝公天子於光顔恩厚誓)
(不與賊同生指心曰雖死不貳因嗚咽泣下將卒數萬皆感激流涕乃厚賂使者還之宋史王素傳京師旱)
(素請帝禱於郊帝曰太史言月二日當雨今將以丨丨出禱素曰臣非太史然度是日必不雨帝問故曰陛下)
(知其且雨而禱之應天不以誠故臣知不雨公說苑晉文公出亡周流天下舟之僑去虞而從焉文返國擇)
(可爵而爵之擇可禄而禄之舟之僑獨不與焉文公酌諸大夫酒酒酣文公曰二三子盍為寡人賦乎舟之僑)
(進曰君子不賦小人請陳其辭辭曰有龍矯矯頃失其所一蛇從之周流天下龍返其淵安寧其處一蛇耆乾)
(獨不得其所文公瞿然曰子欲爵乎請待丨丨之期子欲禄耶請今命廩人)
旦望(宋史禮志一遇丨丨諸節序下降香表薦獻行禮儀注一如上儀又魏志高柔傳成湯仗阿衡之)
(佐文武凴丨丨之力逮至漢初蕭曹之儔並以元勲代作心膂此皆明王聖主任臣於上賢相良輔股肱於下)
(也)
旦朝(宋書百官志晉西朝入座丞郎朝晡詣都坐朝江左惟丨丨而已楚史莊王聽朝罷燕樊姬下堂)
(而迎之曰何晏也得無饑倦乎莊王曰今日聽忠賢之言不知饑倦也樊姬掩口而笑王曰何也姬曰妾得尚)
(湯沐執巾櫛振袵席十有一年矣妾未嘗不遣人梁鄭之間求美人而進於王也今沈令尹相楚數年矣未嘗)
(見進賢而退不肖又焉得為忠賢乎莊王丨丨以樊姬之言告令尹令尹避席而進孫叔敖叔敖治楚三年而)
(楚國霸之庾信鄭常神道碑郊門致騎先迎内史賓南宫丨丨獨識尚書之履)
旦夕(書冏命昔在文武聰明齊聖小大之臣咸懷忠良其侍御僕從㒺匪正人以丨丨承弼厥辟出入起)
(居㒺有不欽發號施令㒺有不臧下民祗若萬邦咸休漢書孔光傳光恐傅太后與政事不欲令與帝丨丨)
(相近即議以為定陶太后宜改築宫傳魏志王肅傳明帝時大司農弘農董遇等亦歷注經頗傳於世注漢)
(帝委政太祖遇丨丨侍講為天子所愛信常宋書禮志魏文帝詔曰漢氏不拜日於東郊而丨丨於殿下東)
(面拜日煩䙝似家人之事非祀天郊神之道也丨王羲之帖想清和士人皆佳彭祖諸人得足下慰丨也)
(徐陵梁禪陳詔甘露醴泉丨丨凝涌嘉禾朱草孳植郊甸韓愈順宗實錄贄復入翰林中外屬意丨丨竢其)
(為相竇參深忌之贄亦短參之所為且言其黷貨於是與參不能平江淹陸機羈宦詩驅馬遵淮泗丨丨見)
(梁陳元韋應物登高望洛城詩徘徊訖丨丨聊用寫憂煩稹秋夕遠懷詩丨丨天氣爽風飄葉漸輕白)
(居易南湖晚秋詩丨丨秋風多衰荷半傾倒至又遊石門澗詩獨有秋壑聲潺湲空丨丨杜牧冬日寄小)
(姪阿宜詩今年始讀書下口三五行隨兄丨丨去斂手整衣裳)
旦暮(後漢書班超傳超妹同郡曹壽妻昭上書請曰超年最長今且七十衰老被病雖欲竭盡其力以報)
(塞天恩廹於歲暮犬馬齒索蠻夷之性悖逆侮老而超丨丨入地久不見代恐開奸宄之源生逆亂之心宋)
(書樂志建武功濟黃河河水湯湯丨丨有横流波清又鮑照傳宣尼稱鳳鳥不至河不出圖傳曰俟河之人)
(壽幾何皆傷不可見也然則古人所不見者今殫見之矣孟軻曰千載一聖是丨丨也豈不大哉魏書楊元)
(讓傳椿津年過六十並登台鼎而津嘗丨丨參問子姪羅列階下椿不命坐津不敢坐唐書孔緯傳帝避朱)
(玫次陳倉詔拜緯御史大夫令趣百官至行在時羣臣露次盩厔為盜剽脅衣囊略盡緯謁宰相欲有所論遘)
(與裴澈怨田令孜不欲行辭不見緯召御史曰吾等身被恩誼不辭難今詔羣臣皆不至夫與人布衣游猶緩)
(急相䘏况于君乎且泣下御史亦辭方寇敓丐衣食請辦一日費而行緯曰吾妻疾丨丨盡丈夫豈以家事後)
(國事乎公善自謀吾行決矣也莊子萬世之後而一遇大聖知其解者是丨丨遇之又孔子曰人心險於)
(山川難於知天天猶有春秋冬夏丨丨之期人有厚貌深情杜預論水利疏今者宜大壞兗豫州東界諸陂)
(隨其所歸而宣導之交令饑者盡得水產之饒百姓不出境界之内丨丨野食此目下日給之益也柳宗元)
(種樹郭槖駞傳吾居鄉見長人者好煩其令若甚憐焉而卒以禍丨丨吏來而呼曰官命促爾耕勖爾植督爾)
(穫早繰而緒早織而縷字而幼孩遂而雞豚鳴鼓而聚之擊木而召之吾小人輟飱饔以勞吏者且不得暇又)
(何以蕃吾生而安吾性耶杜元稹幽棲詩壺中天地乾坤外夢裏身名丨丨中牧春日古道傍詩萬古榮)
(華丨丨齊樓臺春盡草萋萋歸皮日休樵風詩縱横清飇吹丨丨期同)
旦時(禮記月令疏日與星辰四遊相反丨丨日極于東去旦中之星遠校十度)
旦明(周禮鼓人凡軍旅夜鼓鼜注鼜夜戒守鼓也司馬法曰昏鼓四通為大鼜夜半三通為晨戒丨丨五)
(通為發昫質儀禮宗人曰丨丨行事主人曰諾乃退注丨丨旦日明春秋哀公十有三年冬有星孛於東)
(方范寗注不書所孛之星而曰東方者旦方見孛衆星皆沒故疏文十四年有孛星入于北斗昭十七年有星)
(孛于大辰彼皆言所孛之星此不言所孛之星直言東方者彼北斗大辰未沒之時有故得言所孛之星此則)
(丨丨之時方乃見孛其東方常見之星竝以沒盡故不言所孛之處星也淮南子日出于暘谷浴于咸池拂)
(于扶桑是謂晨明登于扶桑爰始將行是謂胐明至于曲阿是謂丨丨)
旦雲(許敬宗和聖製登三臺言志應制詩丨丨生玉舄初月上銀鈎)
旦雨(新論天將風也纖塵不動而䲰自鳴丨且丨也寸雲未布而蟻蚓移矣)
旦露(洞冥記丨丨池西有靈池方四百步有連錢荇浮根菱倒枝藻)
旦氣(錢宰過城南田舍詩泠然丨丨清逍遥散塵緒)
旦輝(梁元帝曠野寺碑圓璫丨丨方諸夜朗)
旦彩(許敬宗侍宴莎冊宫應制詩暖日晨光淺飛煙丨丨輕)
旦晴(庾信詩虞旗喜丨丨獵馬向山横)
旦食(素問黃帝問曰有病心腹滿丨丨則不能暮食此為何病岐伯對曰多為鼓腹帝曰治之奈何岐伯)
(曰治之以雞矢醴一劑知二劑已)
旦醉(易林丨丨病酒暮即瘳愈猶不及咎)
旦會(齊書禮志秦人以十月旦為歲首漢初習以大饗會後用夏正饗會猶未廢十月丨丨也)
旦奭(宋書王弘傳驃騎親賢之寄地均丨丨還入内輔參贊機務輒敬從所執曹植求自試表丨丨不)
(讓燕魯之封其功大也夔沈約太尉王儉碑瞻丨丨而齊軫軼龍而長騖)
旦正(新論衣食者民之本也民者國之本也先王知其如此而給民衣食故農祥丨丨晨集娵訾陽氣憤)
(盈土木脉發天子親耕於東郊后妃躬桑於北郊國非無良農也而王者親耕世非無蠶妾也而后妃躬桑上)
(可以供宗廟下可以勸兆民)
旦中(禮記月令疏見旦時下)
旦上(庾信趙國公集序熊熊丨丨增城抱日月之光燄燄宵飛南斗觸蛟龍之氣)
旦候(劉峻與舉法師書丨丨歸雁晨鳧暮聽羈䳄獨鶴)
旦至(南史侯景傳偽作鄴人書求以貞陽侯換景復書曰貞陽丨丨侯景夕反左思蜀都賦晨鳧丨丨)
(候雁銜蘆)
旦聚(梁簡文帝大愛敬寺刹下銘序慧雲丨丨浸澤灑於遐外法炬夜明揚光燭於梵頂)
旦卷(梁簡文帝馬寶頌序縉雲丨丨南風晚扇)
旦繞(梁簡文帝大法頌赤熊丨丨素雉朝翔)
旦發(晉書苟晞傳晞多所交結每得珍物即貽都下親貴兗州去洛五百里恐不鮮美募得千里牛每遣)
(信丨丨暮還將魏書趙郡王幹傳幹貪滛不遵典法御史中尉李彪糾劾之會遇幹於尚書舍下因屏左右)
(而謂幹曰殿下比有風聞即欲起彈恐損聖明委托之旨若改往修來彪當不言脱不悛改夕聞丨丨而幹悠)
(然不以介意彪乃表彈之)
旦拱(說苑殷太戊時有桑榖生於庭昏而生比丨而丨史請卜之湯廟太戊從之)
旦起(後漢書齊武王縯傳王莽素聞其名大震懼購伯升邑五萬戶黃金十萬斤位上公使長安中官署)
(及天下鄉亭皆畫伯升像於塾丨丨射之庾信行雨山銘翠幔朝開新妝丨丨)
旦出(魏書封回傳滎陽鄭雲謟事長秋卿劉騰貨騰紫纈四百匹得為安州刺史除書丨丨暮往詣回坐)
(未定謂回曰我為安州卿知之否彼土治生何事為便回答之曰卿荷國寵靈位至方伯雖不能拔園葵去織)
(婦宜思方略以濟百姓如何見造而問治生乎封回不為商賈何以相示雲慙媿失色宋史易延慶傳乾德)
(末贇卒葬臨淮延慶居喪摧毁廬于墓側手植松柏數百本丨丨守墓夕歸侍母紫芝生于墓之西北)
旦見(宋史禮志國語太采朝日少采夕月又曰春朝朝日秋夕夕月唐柳宗元論云夕之名者朝拜之偶)
(也古者丨丨曰朝暮見曰夕)
旦視(柳宗元種樹郭槖駝傳丨丨而暮撫已去而復顧)
旦睹(大戴禮隕麋角蓋陽氣丨丨也故記之也)
旦拜(陳書蔡景歷傳舊式拜官在午後景歷拜日值駕幸玄武觀在位皆侍宴帝恐景歷不豫特令丨丨)
旦受(詩豈不夙夜謂行多露疏禮不足而來彊暴故貞女拒之云汝若仲春以禮而來我豈不丨丨爾禮)
(夕受爾迎何故不度時之可否今始來乎既不受其禮亦不受迎故夙夜兼言之)
旦執(顔氏家訓自喪亂以來見因托風雲徼倖富貴丨丨機權夜損坑谷朔歡卓鄭晦泣顔原者非十人)
(五人也)
旦隨(李益送王屋道士常究子詩丨丨三鳥去羽節凌霞光)
旦溉(玉海文章有淵源有機杼有關鍵有本根用其文如老農之用禾丨而丨中而芸深耕而熟耰之)
旦號(魏書韓子熙傳丨丨白日夕泣星辰叩地寂寥呼天無響)
旦刷(顔延之赭白馬賦丨丨幽燕晝秣荆楚)
旦警(齊書高帝紀晩世多難姦宄實繁鼖鼓宵聞元戎丨丨)
曙
曙天(駱賓王海曲書情詩白雲炤春海青山横丨丨含戴叔倫漸至涪州先寄王員外使君縱詩毒瘴)
(秋氣隂崖蔽丨丨)
曙日(王褒詩平湖開丨丨細柳發新春遠陳子昂萬州曉發放舟乘漲還寄蜀中親朋詩岸孤煙出遥)
(峰丨丨微)
曙月(鄭絪初日照露盤賦焜以相鮮若丨丨之臨朝鏡粲然交映類瓊花之雜玉英王維詩丨丨孤鶯)
(囀空山五柳春餘錢起江寧春夜送蕭員外詩丨丨稀星裏春煙紫禁李商隐詩丨丨當窗滿征雲出塞)
(遥)
曙星(方干送婺州許錄事詩丨丨沒盡提綱去暝角吹殘鏁印歸)
曙斗(錢起詩片雲懸丨丨數雁過秋城)
曙雲(盧僎初出京邑有懷舊林詩丨丨林下客霽月池上顔孫逖酬萬八賀九雲門下歸溪中詩晩從)
(靈境出林壑丨丨飛漫韋應物對雨詩邐迤丨丨薄散東風來)
曙霞(宋之問詩北闕彤雲掩丨丨東風吹雪舞山家光劉禹錫洞庭秋月行天雞相呼丨丨出斂影含)
(讓朝日)
曙雨(姚合詩丨丨新苔色秋風長桂聲)
曙雪(李頎送李回詩千巖丨丨旌門上十月寒花輦路中)
曙光(唐太宗除夜詩對此歡終宴傾壺待丨丨吹韓休奉和聖製送張說廵邊詩丨丨搖組甲疎繞重)
(旌包岑參早朝詩雞鳴紫陌丨丨寒鶯囀皇州春色闌佶送神詩飲福陳誠禮容備撤俎終獻丨丨分)
(盧綸送樂平苗明府詩亭吏趨寒霧山城斂丨丨唐彦謙早行遇雪詩雞犬寂無聲丨丨射寒色)
曙暉(岑參雪後早朝詩長安雪後似春歸積素凝華連丨丨又西掖省即事詩西掖重雲開丨丨北山)
(疎雨點朝衣)
曙影(王褒九日從駕詩丨丨初分地暗色始成光)
曙色(孫逖簾賦禁鐘起明納晴天之丨丨嚴城警夕引華月之宵光蕭慤詩野禽喧丨丨山樹動秋聲)
(早劉懷一贈右臺監察鄧茂遷左臺殿中詩紫署春光蘭闈丨丨催吳少微隴頭水詩嚴霜斂丨丨大明)
(辭朝暾詩李白詩繡戶香風暖紗窗丨丨新望杜甫江邊望月雞鳴還丨丨鷺浴自清川又曉詩白帝)
(更聲盡陽臺丨丨分雪戴叔倫山行詩山行分丨丨一路見人稀陳羽喜上竇相公詩光添丨丨連天遠)
(輕逐春風遶玉樓簾白居易詩秋隂和丨丨萬木蒼蒼然許渾對雪詩帷增丨丨珠翠發寒光貫休送)
(劉相公朝覲詩程穿峴首春光老馬速商於丨丨紅)
曙景(顔眞卿象魏賦及夫霜天肅霽丨丨涵風對巖廊而隠轔映玉樹以玲瓏唐高宗太子納妃太平)
(公主出降詩龍樓光丨丨魯館啓朝扉翊許敬宗侍宴莎冊宫應制詩三星希丨丨萬騎天行)
曙隂(宋之問幸少林寺應制詩丨丨迎日盡春氣抱巖流)
曙煙(劉希夷洛中晴月送殷四入關詩微雲一點丨丨起南陌憧憧遍行子杜甫過孟十二倉曹十四)
(主簿兄弟詩藜杖侵寒露蓬門啓丨丨齊已盆池詩平穩承天澤依微冷丨丨)
曙火(張說相州冬日早衙詩城外宵鐘斂閨中丨丨殘元稹詩何處春生早春生丨丨中)
曙更(祖詠詩旅泊倦愁卧空堂聞丨丨蟲錢起詩引滿不辭醉風來傳丨丨段成式詩喧徹丨丨)
曙漏(嚴武詩夜鐘清萬戶丨丨拂千旗)
曙野(王勃採蓮賦憐丨丨之絳氣愛晴天之碧雲)
曙山(杜甫將曉詩鼓角悲荒塞星河落丨丨)
曙嶺(隋煬帝靈巖寺詩廻旛飛丨丨沈唐武后樂章朝壇霧卷丨丨煙)
曙海(宋之問謁禹廟詩氣青連丨丨雲白洗春湖)
曙潮(元稹和樂天送客遊嶺南詩丨丨雲斬斬夜海火燐燐)
曙井(林鴻早秋詩亂蛩鳴丨丨一葉落秋風)
曙宫(鄭愔貶降至汝州廣城驛詩丨丨平樂遠秋澤廣城寒)
曙樓(朱長文春眺揚州西上岡詩蕪城西眺極蒼流漠漠春煙間丨丨)
曙闈(張說奉敕撰道家詩金壇啓丨丨眞氣肅微微)
曙關(駱賓王於紫雲觀贈道士詩碧落澄秋景玄門啓丨丨)
曙牖(馬臻詩景風積霧斂丨丨新禽囀)
曙扉(盧照鄰折楊柳詩倡樓啓丨丨園柳正依依)
曙燈(杜牧行次白館先寄上河南王侍郎詩孤館閑秋雨空堂停丨丨)
曙鐘(李嶠餞駱四詩星月懸秋漢風霜入丨丨)
曙輦(李義府詩巖花飄丨丨峰葉蕩春旗)
曙角(杜甫乘雨入行軍六弟宅詩丨丨凌雲罷春城帶雨長耿湋詩夜雨新田濕春風丨丨鳴陸龜)
(蒙懷楊台文楊鼎文詩寒花獨自愁中見丨丨多同醒後聞劉基詩霜濃丨丨清月出黃河空)
曙鼓(江總廬陵王德政碑去謠丨丨留歌暮來子韓愈石鼎聯句詩序道士倚牆鼻息如雷鳴二怛然)
(失色不敢喘斯須丨丨鼕鼕二子亦困遂坐睡及覺日已上驚顧覓道士不見)
曙鳥(蕭子暉詩步欄光欲通丨丨向西東張梁元帝歌曲名詩啼烏怨别偶丨丨憶離家正見採桑)
(詩春樓丨丨驚蠶妾候初晴)
曙鶯(李頎宿香山寺詩東林丨丨滿惆悵欲言旋丨徐夤薔薇詩藂高恐礙含泥燕架隱宜棲報丨)
曙烏(宋之問江南曲採花驚丨丨)
曙雞(沈佺期夜宿七盤嶺詩浮客空留聽褒城聞丨丨唐彦謙夜蟬詩羇人此夕如三歲不整寒衾待)
(丨丨)
曙爽(李商隱詩丨丨行將拂晨清坐欲凌)
曙響(王勃與蜀城父老書歸雲止雁流丨丨於東津落照開鴻寫晴規於北岸王褒雁詩伺潮聞丨丨)
(妬壟有春翬元宋之問詠鐘詩平陵通丨丨長樂警宵聲徐彦伯旦早朝詩繁珂接丨丨華劒比春容)
曙促(梁元帝玄覽賦皦光未旭更籌丨丨猶然陽燧之火尚執驪龍之燭)
曙倚(杜甫憶鄭南玭詩風杉曾丨丨雲嶠憶春臨)
曙戒(管子丨丨忽怠後穉逢殃注每丨而丨所以戒此日之事)
曙醮(陸龜蒙詩春臨柳谷鶯先覺丨丨蕪香鶴共聞)
曙質(薛能昇平樂丨丨絶埃氛彤庭列禁軍)
曙開(蕭慤和元日詩帝宫通夕燎天門拂丨丨)
昏
昏正(左傳水丨丨而栽注謂今十月定星昏而中于是樹板幹而興作魏書崔楷傳九月農罷量役計)
(功十月丨丨立匠表度)
昏火(素問帝曰願聞同化何如岐伯曰風温春化同熱曛丨丨夏化同勝與復同燥清煙露秋化同雲雨)
(昏暝埃長夏化同寒氣霜雪冰冬化同此天地五運六氣之化更用盛衰之常也)
昏中(禮記月令見昏明下春左傳注見昏正下種說苑古者有主四時者主者張丨而丨可以榖上)
(告于天子下布之民主夏者大火丨而丨可以種黍菽上告于天子下布之民主秋者虛丨而丨可以種麥上)
(告于天子下布之民主冬者昴丨而丨可以斬伐田獵蓋藏上告之天子下布之民)
昏建(史記天官書北斗七星所謂旋璣玉衡以齊七政杓攜龍角衡殷南斗魁枕參首用丨丨者杓杓自)
(華以西南夜半建者衡衡殷中州河濟之間平旦建者魁魁海岱以東北也)
昏晷(袁桷詩澄觀竹素園讐勘徹丨丨)
昏晨(後漢書劉平等傳論安帝時汝南薛包孟常好學篤行喪母以至孝聞及父娶後妻而憎包分出之)
(包日夜號泣不能去至被敺杖不得已廬于舍外旦入而灑掃父怒又逐之乃廬于里門丨丨不廢積歲餘父)
(母慙而還之以鹽鐵論古者庶人春夏耕耘秋冬收藏丨丨力作夜繼日潘岳上客舍議行者貪路告糴)
(炊㸑皆以丨丨盛夏晝熱又兼星夜既限早閉不及㰚門或避晩關迸逐路隅祇是慢藏誨盜之原)
昏明(書堯典乃命羲和欽若昊天歷象日月星辰敬授人時疏堯以須臣之故乃命有俊明之人羲氏和)
(氏敬順昊天之命歷此法象其日之甲乙月之大小丨丨遞中之星日月所會之辰定其所行之數以為一歲)
(之歷乃依此歷敬授下人以天時之早晩統禮記月令孟春之月昏參中疏計正月昏參中依三歷在立春)
(之後六日參星初度昏得中也但二十八宿其星體有廣狹相去遠近或月節月中之日丨丨之時前星已過)
(于午後星未至正南又星有明暗見有早晚明者昏早見而旦晚沒暗者則昏晚見而旦早沒所以丨丨之星)
(不同不可依正律法但舉大略耳丨宋書歷志和帝永元十四年詔曰漏所以節時分定丨昏明長短起於)
(日去極遠近日道周圜不可以計率分官漏九日增減一刻違失其實以晷景為刻密近有驗齊書高帝紀)
(夫丨丨相襲晷景之恒度春秋遞運時歲之常序求諸天數猶且隆替矧伊在人能無終謝成公綏天地賦)
(天動以尊地靜以卑丨丨迭照或盈或虧)
昏曉(晉書曹毘傳大人達觀任化丨丨出不極勞處不巢皓齊書東昏侯紀芳樂華林竝立闤闠踞肆)
(鼓刀手銓輕重干戈鼓譟丨丨靡息則宋史謝德權傳京城衢巷狹隘命德權廣之既受詔先撤貴要邸舍)
(羣議紛然有詔止之德權面請曰臣已受命不可中止今沮事者皆權豪輩吝屋室僦資耳非有他也上從之)
(因條上衢巷廣袤及禁鼓丨丨之制陵歲華紀麗日月乍逼于虛危丨丨正當于心昴徐司空徐州刺史)
(侯安都德政碑若夫聽採民訟丨丨必通召引軒櫺躬親辨決鄭錫長樂鐘賦漢宫丨丨兮樓殿相望馮)
(子振十八公賦隨風雨而上下候丨丨而寢興方杜甫望嶽詩造化鍾神秀隂陽割丨丨李益自朔還與)
(鄭式瞻崔稱鄭子周岑贊同會法雲寺三門避暑詩參差互明滅彩翠竟丨丨白居易詩隂晴變寒暑丨丨)
(錯星辰隨孟郊送從叔校書簡南歸詩生丨丨中皆被日月驅)
昏旦(禮記月令仲春之月日在奎昏弧中旦建星中疏餘月丨丨中星皆舉二十八宿此昏云弧中旦云)
(建星中獨非二十八宿者以弧星近井建星近斗以井斗度多其星體廣不可的指丨丨之中故舉弧建定其)
(丨丨之中也亂南史傅昭傅歷位左戶尚書安成内史郡自宋來兵相接府舍稱凶每丨丨間人鬼相觸在)
(任者鮮以吉終及昭至有人夜見甲兵出曰傅公善人不可侵犯騰空而去有頃風雨總至飄郡聽事入隍中)
(自是郡遂無患丨棧道凌空虛)(岑參酬成少尹駱谷行詩深林迷丨杜甫舟中苦熱詩痛彼道邊人形骸)
(改丨丨明劉禹錫遊桃源詩丨丨遞媚煙嵐分委積)
昏旭(韋應物同元錫題瑯琊寺詩丨丨窮陟降幽顯盡披閱又西郊養疾聞暢校書有新什見贈久佇)
(不至詩還聞枉嘉藻佇望延丨丨)
昏晝(宋史宋琪傳契丹主吹角為號衆即頓舍環遶穹廬以近及遠折木梢屈之為弓子舖不設槍營塹)
(柵之備每軍行聽鼔三伐不問丨丨一匝便行九曹組艮嶽賦銷煙霞於杳冥留風雨於丨丨杜甫日寄)
(岑參詩沈吟坐西軒飲食錯丨丨)
昏昃(齊書海陵王紀習俗之風為弊未改靜言多愠無忘丨丨劉峻書蒼星丨丨凉雲送秋)
昏夜(魏志王朗傳時帝頗出遊獵或丨丨還宫朗上疏曰夫帝王之居外則飾周衛内則重禁門將行則)
(設兵而後出幄稱警而後踐墀張弧而後登輿清道而後奉引遮列而後轉轂静室而後息駕皆所以顯至尊)
(務戒愼垂法教也近日車駕出臨捕虎日昃而行及昏而反違警蹕之常法非萬乘之至慎也)
昏夕(韋應物獨遊西齋寄崔主簿詩秋齋正蕭散煙水易丨丨)
昏時(禮記祭義夏后氏祭其闇疏夏后氏祭其闇者以夏氏尚黑故祭在于丨丨史記樂書漢家常以)
(正月上辛祠太一甘泉以丨丨夜祠到明而終)
昏鼓(周禮鼓人注見旦明下)
昏鐘(籟記丨丨者節早夜之鐘聲也)
昏鴉(杜甫野望詩獨鶴歸何晚丨丨已滿林詩又復愁詩釣艇收緍盡丨丨接翅歸又對雪無人竭)
(浮蟻有待至丨丨)
昏歸(魏志高堂隆傳逸于遊田晨出丨丨以一日從禽之娛而忘無垠之釁杜甫遣悶奉呈嚴公詩曉)
(入朱扉啓丨丨畫角終)
昏定(禮記曲禮凡為人子之禮冬温而夏凊丨丨而晨省孟浩然送洗然弟進士舉詩丨丨須温席寒)
(多未授衣幣又詩文定厥祥疏謂使人納則禮成丨丨也)
昏望(徐陵與楊僕射書晨看旅雁心赴江淮丨丨牽牛情馳楊越)
昏生(吕覽成湯之時有榖生于庭丨而丨比旦其大拱其吏請卜其故湯退卜者曰吾聞祥者福之先者)
(也見祥而為不善則福不至妖者禍之先者也見妖而為善則禍不至於是早朝晏退問疾弔喪務鎮撫百姓)
(三日而榖止)
昏晦(唐書歷志漢編訴李梵等又以晦猶月見欲令蔀首先大賈逵曰春秋書朔晦者朔必有朔晦必有)
(晦晦朔必在其月前也先大則一月再朔後月無朔是朔不可必也訴梵等欲諧偶十六日月朓丨丨當滅而)
(已又晦與合朔同時不得異日考逵等所言蓋知之矣馬臻德清夜泊詩遠色變丨丨卸帆依淺沙)
昏行(新論蘧瑗不以丨丨變節顔回不以夜浴改容)
昏鳴(宋書符瑞志鳳凰者仁鳥也其鳥雄曰節節雌曰足足晨鳴曰發明晝鳴曰上朔夕鳴曰歸昌丨丨)
(曰固常夜鳴曰保長其樂也徘徘徊徊雍雍喈喈)
昏出(史記天官書察日行以處位太白出西方昏而出隂隂兵彊暮食出小弱夜半出中弱雞鳴出大弱)
(是謂隂陷於陽其在東方乘明而出陽陽兵彊雞鳴出小弱夜半出中弱丨丨大弱是謂陽陷於隂)
昏傅(左傳秋秦晉伐鄀楚鬭克屈禦寇以申息之師戍商密秦人過析隈入而係輿人以圍商密丨而丨)
(焉注係縛輿人詐為克析得其囚俘者丨而丨城不欲令商密知囚非析人)
昏燎(晉書明帝紀贊莽首晨懸董臍丨丨)
昏黑(宋史王繼恩傳高品王文壽者隸繼恩麾下繼恩遣領虎翼卒二千分遂州路追討文壽御下嚴急)
(士卒皆怨一夕卧帳中指揮使張嶙遣卒排闥入斬文壽首以出會夜丨丨嶙猶疑其非然炬照之曰是也)
(杜甫涪城縣香積寺官閣詩諸天合在藤蘿外丨丨應須到上頭又茅屋為秋風所破歌俄頃風定雲墨色)
(秋天漠漠向丨丨)
朝
朝日(宋書樂志臣譬列星景君配丨丨暉氣齊書高帝紀公受命宗祊精貫丨丨擁節和門踰霄漢)
(拾遺記築圓丘以祀丨丨飾瑶階以楫夜光祜袁豹伐蜀檄士子百姓列肆安堵審擇吉凶自求多大信之)
(明皦若丨丨問江淹閩中草木頌同銜夕露共炯丨丨柳宗元答西子毛嬙之蹈後宫也皦丨丨煥浮雲)
(而無鹽逐於鄉里長徐陵與李那書山川緬邈河渭像於經星顧望風流安遠於丨丨何晏景福殿賦清)
(風萃而成響丨丨曜而增鮮釣王勃臨高臺詩赤城映丨丨綠樹臨春風沈佺期竿篇丨丨斂江煙垂竿)
(向綠川悼又折楊柳詩玉窗丨丨暎羅帳春風吹行薛令之自詩丨丨上團圓照見先生盤王維曉巴)
(峽詩晴江一女浣丨丨衆雞鳴射儲光羲猛虎行綵章耀丨丨牙爪雄武臣韋應物雉詩走馬上東岡丨)
(丨照野田禹又聽鶯曲須臾風暖丨丨暾流音變作百鳥喧劉錫洞庭秋月行天雞相呼曙霞出斂影含)
(光讓丨丨吕又百舌吟東方丨丨遲遲升迎風弄景如自矜温山櫻詩似奪丨丨照疑畏暖風吹)
朝陽(詩梧桐生矣于彼丨丨鄉爾雅山東曰丨丨不宋書武帝紀雕顔卉服之龍荒朔漠之長莫迴)
(首丨丨沐浴元澤漢又潘綜傳拔叢出類景行丨丨奉又州郡志丨丨令舊縣宋史樂志成文調露樂)
(聖拱辰星舞佾方更進丨丨上楚萍丨庾信思舊銘丨丨落鳳大野傷麟王炎林霏賦丨不出微霰既零)
(聲如跳珠淅淅可聽天劉眘虛江南曲歌聲隨綠水怨色起丨丨崔顥遊竺寺詩晨登天竺山山殿丨丨)
(曉禹韋應物宴别幼遐詩羣水含時澤野雉鳴丨丨温劉錫武陵書懷詩曉燭羅馳道丨丨闢帝閽吕)
(冬日即事詩背喜丨丨滿心憐暮鳥還蕊皮日休海石榴花詩火齊滿枝燒夜月金津含滴丨丨)
朝晷(秦觀詩廣除庇夏隂飛棟明丨丨)
朝暾(吳少微隴頭水詩嚴霜斂曙色大明辭丨丨先王維過韋給事東山别業詩鳴玉滿春山列筵丨)
(丨丨韋應物登高望洛城作帝宅夾清洛丹霞捧丨李咸用廬山詩黑巖藏晝電紫霧泛丨丨)
朝旭(馮子振十八公賦午曦斜而東箔撤蔽丨丨警而西櫺透明韋承慶靈臺賦怒則烈火扇於衡飇)
(喜則春露融於丨丨杜甫詩丨丨射芳甸)
朝曦(宋史朱昂傳將使同方姬孔抗跡孫蘧精騖廣漠心遊太虛傲丨丨兮南榮遡夕飇兮北疏非道之)
(病惟情之舒彦李德裕柳柏賦含輕煙於夕景泫零露於丨丨趙昭奉和幸安樂公主山莊應制詩六龍)
(齊軫御丨丨雙鷁維舟下綠池)
朝雲(法書要錄王右軍飛白如松巖點黛蓊鬱而起丨丨宋玉高唐賦昔者先王嘗遊高唐怠而晝寢)
(夢見一婦人曰妾巫山之女也為高唐之客聞君遊高唐願薦枕席王因幸之去而辭曰妾在巫山之陽高丘)
(之岨旦為丨丨暮為行雨朝朝莫莫陽臺之下旦朝視之如言故為立廟號曰丨丨郭遵初日見朝元閣賦)
(陽彩舒文昭然可分晞拂簷之夜霰辨出棟之丨丨報田錫楊花賦思夕宿之江館望丨丨之水樓應瑒)
(趙淑麗詩丨丨不歸夕結成隂顥鄭世翼巫山高樂府霏霏暮雨合靄靄丨丨生崔行路難豔彩朝含四)
(寶宫香風旦入丨丨殿邯高適别張少府詩歸客留不住丨丨縱復横李白鄲才人嫁為厮養卒婦樂府)
(一辭玉階下去若丨丨沒祠杜甫奉送崔都水翁下峽詩白狗黃牛峽丨丨暮雨常建古意詩含笑竟不)
(語化作丨丨飛戴李嘉祐送上官侍御詩樹隔丨丨合猿窺曉月啼叔倫經巴東嶺詩舊棧欹難度丨丨)
(濕未開畫丨丨)(元稹白衣裳詩閑倚屏風笑周昉枉抛心力又酬樂天赴江州路上見寄詩燭隨花豔來)
(騎送丨丨去盡劉禹錫竇夔州見寄憶故姬小紅詩忽驚暮雨飄零惟有丨丨夢想期李應立春日曉望)
(三素雲詩冰容朝上界玉輦擁丨丨我是夢中傳綵筆欲書花葉寄丨丨)(李商隱牡丹詩温庭筠答段柯)
(古見嘲詩尾生橋下未為癡暮雨丨丨世間少山李山甫惜花詩尊前恨無語應解作丨丨羅隱姥詩為)
(逐丨丨來此地因隨暮雨不歸天丨又釵小志河間王侍兒丨丨善吹箎諸羌叛王令丨假為老嫗吹箎羌)
(皆流涕復降語曰快馬健兒不如老嫗吹箎南蘇軾丨丨詩序予家有數妾相繼辭去獨丨丨隨予遷丨丨)
(姓王氏杭州人常又悼丨丨詩序丨丨始不識字晚忽學書頗有楷法從泗上比丘尼義冲學佛亦略聞大)
(義且死誦金剛經四句偈而絶)
朝霞(史記司馬相如傳呼吸沆瀣飱丨丨兮噍咀芝英兮嘰瓊華晉書趙至傳丨丨啓暉則身疲而遄)
(征太陽戢曜則情劬而夕惕就又唐書吐蕃傳以大理卿劉元鼎為會盟使至糜谷館臧河之北川贊普之)
(夏牙也中有高臺環以寳楯贊普坐帳中以黃金飾蛟螭虎豹身被素褐結丨丨冒首佩金鏤劒鉢掣逋立於)
(右宰相列臺下磐水經注潛山水東南流名為紫谿中道挾水有紫色石石長百餘丈望之如丨丨大業)
(雜記芳夏池之右三曰丨丨宫灼宋玉神女賦遠而望之皎若太陽升丨丨迫而察之若芙蕖出淥波江)
(總木槿賦丨丨暎日殊未妍珊瑚照水定非鮮曝江淹雜詞暮雲兮十里丨丨兮千尺沈佺期七夕衣篇)
(丨丨散彩羞衣架晩月分光劣鏡臺落花舞袖紅紛紛丨丨高閣洗晴雲)(劉希夷江南曲杜甫花底詩忽)
(疑行暮雨何事入丨丨城李嘉祐仲夏詩丨丨晴作雨濕氣晩生寒又遊徐詩丨丨映日同歸處暝柳搖)
(風欲别秋來韋應物馬明生遇神女歌大瓜元棗冷如冰海上摘丨丨凝劉禹錫武陵書懷詩高岸丨丨)
(合驚湍激箭奔崔李賀南園詩誰遣虞卿裁道帔輕綃一匹染丨丨恭和張相公太原山亭懷古詩丨丨)
(鋪座右虛白貯清風)
朝露(史記商君傳君之危若丨丨漢漢書蘇武傳人生如丨丨何久自苦如此後書王符傳為丨丨)
(之行而思傳世之功臣宋書毛修之傳臣聞在生所以重生實有生理可保之情地生途已竭所以未淪於)
(泉壤借命於丨丨者以日月貞照有兼暎之輝庶憑天威誅夷讐逆又王僧逹傳奉衛之日不覺捐身單軀)
(弱嗣千里共氣繼罹凶塗動臨危盡生微丨丨不察如絲信順所扶得獲全濟再見天地重覩三光新論春)
(蕊雖茂假丨丨而抽翠秋葉誠危因微風而飄零野庾信丘乃敦崇傳方欲討論國恥申雪家冤横尸原是)
(所甘心時不我與先從丨丨短繁欽柳賦浸丨丨之清泫暉華采之猗猗魏武帝歌行對酒當歌人生幾)
(何譬如丨丨去日苦多念王維與胡居士皆病寄此詩兼示學人詩一興微塵横有丨丨身盧綸春日過)
(李侍御詩折花丨丨滴潄石野泉清謙元稹獻滎陽公詩篆垂丨丨滴詩綴夜珠聯唐彦貧士詩薤菘鬱)
(丨丨桑柘浮春煙姿廣宣菊花詩爽氣浮丨丨濃帶夜霜)
朝雨(岑參詩草色帶丨丨灘聲兼夜鐘迎王昌齡送歐陽會稽之任詩萬室霽丨丨千峰夕陽王維)
(渭城曲渭城丨丨浥輕塵客舍青青柳色新錫韋應物簡盧陟詩澗樹含丨丨山鳥弄餘春劉禹早秋詩)
(夜雲起河漢丨丨灑高林題許彬黔中書事詩獨狖啼丨丨羣牛向暮灘歸仁賈島吟詩臺詩天悲丨丨)
(色嶽哭夜猿聲雲皎然憶天台詩箬溪丨丨散色似天台)
朝沆(徐陵傅大士碑修禪遠壑絶粒長齋非服流霞即餐丨丨)
朝液(雲笈七籖服吸丨丨懸糧絶粒)
朝霧(隋遺錄乃建迷樓擇下俚稚女居之爇名香於四隅霏霏常若丨丨未散唐太宗冬日臨昆明池)
(詩寒野凝丨丨霜天散夕霞)
朝雪(張九齡庭梅詠丨丨那相妬隂風已屢吹來李頎無盡上人東林禪居詩禪戶積丨丨花龕暮猿)
朝霜(盧綸清如玉壺冰詩氣若丨丨動形隨夜月盈)
朝煙(袁桷復菴賦前江右山丨丨夕嵐維唐太宗詠雨詩新流添舊澗宿霧足丨丨王田園樂桃紅)
(復含宿雨柳綠更帶丨丨)
朝氣(蕭慤詩畫栱浮丨丨飛梁照晩虹陽沈佺期嶽館詩空濛丨丨合窈窕夕開)
朝氛(盧照隣巫山高樂府巫山望不極望望下丨丨)
朝晴(杜甫水檻詩蜀天常夜雨江檻已丨丨)
朝霽(王勃採蓮賦或暑雨兮丨丨乍凉飇兮暮起花李乂奉和春日遊苑喜雨應制詩葉向丨丨密含)
(宿潤開)
朝景(宋書符瑞志於赫有皇先天配命丨丨升躔八維同映梁洽水彰五色賦狀暮山而翠疊法丨丨)
(而霞駮妍韋應物金谷園歌東風吹花雪滿川紫氣凝閣丨丨又西亭詩亭宇麗丨丨簾牖散暄風元)
(稹表夏詩煙花雲幕重榴豔丨丨侵丨王逢積雨齋居詩積雨生夏寒盛隂失丨)
朝影(寒山詩白雲丨丨静明月夜光浮)
朝暉(范仲淹岳陽樓記予觀夫巴陵勝狀在洞庭一湖銜遠山吞長江浩浩湯湯横無際涯丨丨夕隂氣)
(象萬千此則岳陽樓之大觀也前人之述備矣神韋應物臺上遲客詩高臺一悄望遠樹間丨丨又静師)
(院詩憩樹愛嵐嶺聽禽悦丨丨娘元稹早歸詩遠山籠宿霧高樹影丨丨杜牧杜秋詩眉宇儼圖畫神秀)
(射丨丨勝皎然答豆盧次方詩賢士丨丨温温無冬春)
朝光(宋史律歷志雞唱詞丨丨發晞柳宗元禮部賀甘露表丨丨初燭方湛湛而不畏景轉炎更瀼瀼)
(而未巳光唐太宗正日臨朝詩組練輝霞色霜戟耀丨丨儲羲題陸山人樓詩不惜丨丨滿其如千里遊)
(甫王維早入滎陽界詩秋野田疇盛丨丨市井喧晦日尋崔戢李封詩丨丨入甕牖尸寢驚敝裘)(杜又)
(瀼西寒望詩水色含羣動丨丨切太虛詩元稹生春詩宿露梅心滴丨丨幕上融又感石榴宿露低蓮臉)
(丨丨借綺霞霏又送嶺南崔侍御詩蜃吐丨丨樓隱隱鼇吹細浪雨霏孟郊寄張籍詩夜鏡不照物丨丨)
(何時升可薛逢追昔行丨丨如飛猶尚暮更如箭不容卧)
朝采(李義府詠烏詩日裏颺丨丨琴中伴夜啼佩楊載詩揚光炫丨丨吐氣蒸微瀾陳沂詩清夜聲)
(歸扆帳紫毫丨丨隔罘罳)
朝時(周禮見朝市下)
朝晨(阮瑀雜詩雞鳴當何時丨丨尚未央)
朝旦(書召誥越三日戊申太保朝至于洛卜宅疏三日戊申即三月五日太保乃以此丨丨至於洛即卜)
(宅為禮記疏見夕晚下丨魏志管輅傳注丨丨為輝日中光謝靈運詩丨發陽崖景落憩隂峰鮑照)
(詩宿昔改衣帶丨丨異容色逍韋應物賈常侍林亭燕集詩丨丨氣候佳遥寫煩憂)
朝晝(齊書虞玩之傳自頃以來衰耗漸篤為性不嬾惰而倦怠頓來耳目本聰明而聾矒轉積脚不支身)
(喘不緒氣景刻不推丨丨不保)
朝夕(書說命爰立作相王置諸其左右命之曰丨丨納誨以輔台德詩偕偕士子丨丨從事箋丨丨從)
(事言不得休息之禮記禮器為丨丨必放於日月疏為丨謂天子春分旦朝日於東門之外為丨謂天子秋)
(分之夕祀月於西門之外也正周禮考工記匠人畫參諸日中之景夜考之極星以丨丨左傳晉侯使太)
(子申生伐東山臯落氏里克諫曰太子奉冢祀社稷之粢盛以丨丨視君膳者也故曰冢子又季氏以公鉏)
(為馬正愠而不出閔子馬見之曰子無然為人子者患不孝不患無所敬共父命何常之有公鉏然之敬共丨)
(丨恪居官次季孫喜執又小人近市丨丨得所求如又鄭人游於鄉校以論政然明謂子產曰毁鄉校何)
(子産曰何為夫人丨丨退而游焉以議執政之善否其所善者吾則行之其所惡者吾則改之是吾師也若之)
(何毁之思又子太叔問政於子産子產曰政如農功日夜思之其始而成其終丨丨而行之行無越思如農)
(之有畔其過鮮矣之魯語今我寡也爾又在下位丨丨處事猶恐忘先人業况有怠惰其何以避辟吾冀而)
(丨丨修我曰必無廢先人爾今曰胡不自安以是承君之官余懼穆伯之絶祀也楚語昔衛武公年數九十)
(有五矣猶箴儆於國曰自卿以下至於師長士苟在朝者無謂我老耄而舍我必恭恪於朝丨丨以交戒吾聞)
(一二之言必誦志而納之以訓道我敗又又有左史倚相能道訓典以敘百物以丨丨獻善於寡君使寡君)
(無忘先王之業而史記楚世家王何不以聖人為弓以勇士為繳時張射之此六雙者可得而囊載也其樂)
(非特丨丨之樂也其獲非特鳬雁之實也書漢書枚乘傳游曲臺臨上路不如丨丨之池後漢鄧皇后紀)
(太后詔徵和帝弟濟北河間王子男女年五歲以上四十餘人又鄧氏近親子孫三十餘人並為開邸第教學)
(經書躬自監試尚幼者使置師保丨丨入宫撫循詔導恩愛甚渥又胡廣傳年已八十而心力克壯繼母在)
(堂丨丨瞻省傍無几杖言不稱老郎又杜林傳内奉宿衛外總三署周密敬慎選舉稱平有好學者輒見誘)
(進丨丨滿堂號晉書劉超傳咸和初遭母憂去官衰服不離身丨丨泣朔望輒步至墓所哀感路人宋書)
(樂志丁蘭少失母自傷早孤煢刻木當嚴親丨丨致三牲又徐耕傳民糴得少米資供丨丨志欲自竭義存)
(分餐令以千斛助官賑貸人吕覽管仲有病桓公往問之曰仲父之病矣漬甚國弗諱寡人將誰屬國管仲)
(對曰昔者臣盡力竭智猶未足以知之也今病在於丨丨之中臣奚能言越絶書吳王故祠江漢於棠浦東)
(江南為方牆以利丨丨水東水經注灕水又東南流入熙平縣縣南有丨丨塘水出山西南塘水從山下注塘一)
(日再增再減盈縮以時未嘗愆期同於潮水因名此潭為丨丨塘矣韓愈送石處士序先生居嵩邙瀍榖之)
(間冬一裘夏一葛食丨丨飯一盂蔬一盤人與之錢則辭又答劉正夫書夫百物丨丨所見者人皆不注視)
(也及覩其異者則共觀而言之一又與陳給事書愈之獲見於閣下有年矣始者嘗辱言之譽貧賤也衣食)
(於奔走不得丨丨繼見以又歐陽生哀辭詹閩越人也父母老矣捨丨丨之養來京師其心將以有得於是)
(而歸為父母榮也適庾信小園賦晏嬰近市不求丨丨之利潘岳面城且閒居之樂梁德裕感寓詩左右)
(美人弄丨丨春風吹洛薛令之自悼詩只可謀丨丨何由保歲寒孟浩然中送奚三還揚州詩羡君從此)
(去丨丨見鄉中又杜甫哀鄭國公嚴武詩羣鳥自丨丨白馬休横行送客逢早梅詩江邊一樹垂垂發丨)
(丨催人自白頭遠丨丨待佳聲)(韋應物送澠池崔主簿詩東西殊不孟郊連州吟春風丨丨起吹綠日日)
(深丨劉禹錫松江送處州奚使君詩吳越古今路滄波丨流鄭谷重陽日訪元秀上人詩紅葉黃花秋景)
(寬醉吟丨丨在樊川)
朝晡(魏志董卓傳注獻帝起居注傕復移乘輿幸北塢使校尉監塢門内外隔絶帝求米五斛以賜左右)
(傕曰丨丨上飯何用米為乃與腐牛骨皆臭不可食百後漢書王符傳今冤民仰希申訴而令長以神自畜)
(姓廢農桑而趨府廷者相續道路非丨丨不得通非意氣不得見蜀志費褘傳注褘别傳曰於時軍國多事)
(公務煩猥褘識悟過人常以丨丨聽事其間接納賓客飲食嬉戲加之博奕每盡人之歡事亦不廢晉書郗)
(鑒傳鑒薨時年七十一帝丨丨哭於朝堂遣御史持節護喪事賵贈一依温嶠故事宋書百官志見旦朝下)
(月魏書高允傳詔丨丨給膳朔望致牛酒衣服綿絹每送給允皆分之親故又崔元伯傳深為太祖所任)
(勢傾朝廷而儉約自居不營產業家徒四壁出無車乘丨丨步上唐書歸崇敬傳學生謁師贄用腵脩一束)
(酒一壺衫布一裁色如師所服師出中門延入與坐割脩㪺酒三爵止乃發篋出經摳衣前請師為說經大略)
(然後就室丨丨請益師二時堂上訓授道義示以文行忠信孝悌睦友宋史錢顗傳浚自衢徙秀州家貧母老)
(至丐貸親舊以給丨丨而怡然無謫官之色)
朝昏(宋書王僧達傳妻子為居更無餘累婢僕十餘粗有田入歲時是課足繼丨丨高適宋中送族姪)
(詩旅雁悲啾啾丨丨孰云已過又同韓四薛三詩東亭何寥寥佳境無丨丨王維韋給事東山别業詩會)
(舞何颯沓擊鐘彌丨丨來李嘉祐題遊仙閣詩甲子不知風馭日丨丨惟見雨時韋應物酬李儋詩人生)
(所各務乖闊累丨丨贈吕温白水山詩丨丨對賓館隱映如仙家朱慶餘陳逸人詩丨丨吟步處琴酒與)
(誰同丨杜牧酬許秀才詩多為裁詩步竹軒有時凝思過丨羅鄴長安春夕旅懷詩關河風雨迷歸夢鐘)
(鼔丨丨老此身)
朝暮(孟子孟子為卿於齊出弔於滕王使蓋大夫王驩為輔行王驩丨丨見反齊滕之路未嘗與之言行)
(事也書漢書韓安國傳夫盛之有衰猶丨之必丨也而舊唐房喬傳君為元首臣為股肱龍躍雲飛不嘯)
(集苟有時來千年丨丨入宋史鄆王楷傳超拜太傅改王鄆仍提舉皇城司出禁省不復限丨丨管子日)
(有丨丨夜有晨昏屬黃庭内景經經歷六合隱卯酉注卯酉為丨丨幽隱也徐陵為陳武帝與嶺南酋豪)
(書混一車書勢在丨丨東吳融沃焦山賦吞吐造化浮沉丨丨韋應物休暇齋詩由來束帶士請謁無丨)
(丨蕃劉長卿詩東流自丨丨千載空雲山盧李益塞下曲州部落能結束丨丨馳獵黃河曲綸題念濟)
(寺詩靈空聞偈夜清淨雨裏花枝丨丨開朝劉禹錫贈王山人詩笑聽鼕鼕丨丨鼓只能催得市人秦韜)
(玉天街詩寶馬競隨丨丨客香車爭碾古今塵大除夜詩瓶花開落紀冬春窗紙昏明認丨丨)(范成陸游)
(過大蓬嶺詩濕雲丨丨雨隂壑古今風晴元好問鹿泉新居詩霏煙空翠有無中百態隂變丨丨)
朝晩(南史沈洙傳凡小大之獄必應以情政言依凖五聽驗其虛實豈可令恣考掠以判刑罪且測人時)
(節本非古制近代以來方有此法起自晡鼓迄於二更豈是常人所能堪忍所以重械之下危墮之上無人不)
(服誣枉者多丨丨二時同等刻數進退而求於事為衷)
朝候(馬祖常詩我行泰山阿日觀望丨丨)
朝漏(陳後主前有一樽酒行莫論丨丨促傾巵待夕筵)
朝寒(說苑晏子侍於景公丨丨請進熱食對曰嬰非君之廚養臣也公曰請進服裘對曰嬰非田澤之臣)
(也敢辭公曰然夫子於寡人奚為者也對曰社稷之臣也)
朝嶺(唐充容徐氏奉和御製小山賦纖塵集兮丨丨峻宵露晞兮夕澗空)
朝嵐(方岳秀錦樓賦搴丨丨與夕霏兮秀色鬱其可餐)
朝歌(春秋定公十三年冬晉荀寅士吉射入于丨丨以叛戰國策太公望齊之逐夫丨丨之廢屠子良)
(之逐臣棘津之讐不庸文王用之而王子史記鄒陽傳縣名勝母而曾子不入邑號丨丨而墨迴車又太)
(史公自序當始皇之時蒯聵元孫卬為武信君將而徇丨丨諸侯之相王王卬於殷漢之伐楚卬歸漢以其地)
(為河内郡北魏志王粲傳吳質濟隂人以文才為文帝所善注河平定大將軍為世子質與劉楨並在坐席)
(楨坐譴之際質出為丨丨長又宋書州郡志丨丨令本屬河内晉武帝分河内為汲屬焉魏書劉芳傳高)
(祖遷洛路由丨丨見殷比干墓愴然悼懷為文以弔之芳為注解表上之說苑伊尹有莘氏媵臣也負鼎俎)
(調五味而佐天子則其遇成湯也吕望行年五十賣食於棘津行年七十屠牛丨丨行年九十為天子師則其)
(遇文王也其水經注太和泉源水水有二源一水出丨丨城西北水南流東屈逕丨丨城南晉灼曰史記樂)
(書紂為丨丨之音丨丨者歌不時也故墨子聞之惡而迴車不逕其邑曹植與吳季重書夫君子而不知音)
(樂古之達論謂之通而蔽墨翟不好伎曷為過丨丨而迴車乎足下好伎正值墨翟迴車之縣想足下助我張)
(目也陽又鹽鐵論荆揚南有桂林之饒内有江湖之利左陵之金右蜀漢之材伐木而樹榖燔萊而播粟火)
(耕而水耨地廣而饒林然後呰窳偷生好衣甘食雖白屋草廬歌謳鼔琴日給月單丨丨暮戚杜牧阿房宫)
(賦嬪妃媵嬙王子王孫辭樓下殿輦來於秦丨丨夜弦為秦宫人)
朝室(柳宗元東亭記丨丨以夕居之夕室以朝居之)
朝圃(韓琦詩花去春叢蝴蝶亂雨勻丨丨桔橰閑)
朝砌(王勃詩槿豐丨丨静篠密夜窗寒)
朝徑(李賀南園詩小樹開丨丨長茸濕夜煙津慧淨詩沙河雪月迷丨丨巨海鴻崖亂夜)
朝市(周禮司市大市日昃而市百族為主丨丨朝時而市商賈為主夕市夕時而市販夫販婦為主注市)
(雜聚之處言主者謂其多者也百族必容來去商賈家於市城販夫販婦朝資夕賣因其便而分為三時之市)
(所以了物極衆)
朝廚(白居易和元九悼亡詩雨荒春圃惟生草雪壓丨丨未有煙方干偶作夜學方須憑雪照丨丨爭)
(奈絶煙何)
朝姝(小名錄孫亮有愛姬四人皆振古絶倫一名丨丨二名麗居三名潔華四名洛寶)
朝脛(白居易開龍門八節石灘詩夜舟過此無傾覆丨丨從今免苦辛)
朝聲(梁簡文帝賦得隴坻雁初飛詩隴狹丨丨聚風急暮行稀李嶠詩白雉振丨丨飛來表太平李)
(義府詠鸚鵡詩慕侣丨丨切離羣夜影寒)
朝資(周禮司市注見朝市下)
朝事(周禮籩人丨丨之籩其實䵄蕡白黑形鹽膴鮑魚鱐注鄭司農云丨丨謂清朝未食先進寒具口實)
(之籩)
朝槿(王僧孺詩妾意在寒松君心逐丨丨露王維詩山中習静觀丨丨松下清齋折葵)
朝蕣(元稹詩丨丨玉佩迎)
朝菌(莊子丨丨不知晦朔蟪蛄不知春秋蕭說苑夫以秦楚之強而報讐於弱薛譬之猶摩斧而伐丨)
(丨也舜潘尼丨丨賦序世謂之木槿或謂之日及詩人以為華宣尼以為丨丨韓愈詩忽聞王師討西蜀)
(霜風冽冽摧丨丨莊韓偓詩靈椿丨丨由來事却笑生始欲齊)
朝華(花同魏志王昶傳夫物速成則疾亡晩成則善終丨丨之草夕而零落松柏之茂隆寒不衰是以大)
(雅君子惡速成戒闕黨也丨陸機文賦謝丨丨於已披啓夕秀於未振夏侯湛丨賦皎日升而丨丨玄景)
(逝而夕零宿吕温道州夏日早訪荀參軍林園詩松窗翠含風薄槿院丨丨帶露繁)
朝蕊(陳後主詩風巖丨丨落霧嶺夜猿吟)
朝萼(韓愈詠雪詩緯繣觀丨丨冥茫矚晚埃)
朝紅(韋應物對雜花詩丨丨爭景新夕素含露翻)
朝豔(白居易惜郁李花詩丨丨靄霏霏夕凋紛漠漠)
朝鴈(應瑒侍五官中郎將建章臺集詩丨丨鳴雲中音響一何哀)
朝雉(劉禹錫荆州歌渚宫楊柳暗麥城丨丨飛可憐踏青伴垂暖著輕衣)
朝鷺(張說岳州别梁六詩近洲丨丨集古戍夜猿哀)
朝鶯(韓愈詩丨丨雪裏新雪樹眼前春丨吳鼎芳柳枝詞綠隂如雨萬條斜啼罷丨又晚鴉)
朝翅(王涯宫詞時向春簷瓦溝上散開丨丨占朝光)
朝麟(馮子振十八公賦捋怒鬚於晝虎晞衝髮於丨丨)
朝蜃(駱賓王詩别島籠丨丨連州擁夕漲)
朝巾(薛逢老去也詩丨丨暮櫛不自省老皮皴皺文縱横)
朝幌(張說詩夜樓江月入丨丨山雲捲楓李賀惱公詩細管吟丨丨芳醪落夜)
朝蓋(宋書謝莊傳聳丨丨兮泛景霞靈之來兮雲漢華)
朝鏡(王融詩嚬容入丨丨思淚點春衣沈昭明太子晨妝詩北窗向丨丨錦帳復斜縈佺期覽鏡詩)
(恍忽夜川裏蹉跎丨丨前片李白詩蘿月掛丨丨松風鳴夜絃高適詩秋庭一葉丨丨數莖絲元積春)
(詩館娃丨丨晩太液曉冰融里羅隱撫州别院兵曹詩十年别鬢疑丨丨千歸心著晚鐘)
朝磬(公乘億魏州故禪大德奬公塔碑響亮丨丨清泠夜鐘唐宣宗百丈山詩更有上方人罕到暮鐘)
(丨丨碧雲端僧背夕陽歸)(李嘉祐蔣山開善寺詩客尋丨丨至吳師道詩暮房深榻静丨丨小樓重)
朝鐘(李咸用山中詩丨丨暮鼓不到耳明月孤雲長挂情)
朝鎖(白居易詩鈴閣開丨丨)
朝鼎(唐書蘇頲傳今吐蕃遣渠領犯國令軍吏一不勝而陛下屈至尊為之敵雖丨丨夕砧猶未可以夸)
(四夷安足勞聖躬哉)
朝案(韓維詩丨丨每共飲夜牀仍抵蹠)
朝刷(張說隴右監牧頌丨丨閬風夕洗天泉)
朝盤(戴叔倫寄禪師寺華上人詩丨丨香積飯夜甕落花泉)
朝甑(陸游雜題詩丨丨米空烹芋粥夜缸油盡點松明)
朝艣(吳萊渡楊子江詩吟倚金山有莫鐘望窮采石無丨丨)
朝燭(杜甫詩地下無丨丨人間有賜金)
朝粉(温庭筠詩蝶翎丨丨盡鴉背夕陽多)
朝兵(庾信周車騎將軍賀婁公神道碑銘受脤河陽偏師洛浦置陣成臯連旗廣武丨丨減竈夜營多鼓)
(箭起六麋鋒摧九虎)
朝劒(陳植金馬門賦丨丨迎花春旂拂柳)
朝饔(孟子饔飱而治朱注丨曰丨夕曰飱山李東陽後東山草堂賦吾儕細人丨丨夕飱觀而不窮其)
(巔望海而不極其源以皦皦為能以孑孑為難)
朝餐(宋書自序傳吾聞涇陽梗棘伊滑薦遁鳥集絃絶患深自古承知廼昔寇苦城境勝胄丨丨伍甲宵)
(舍烽鼓交警羽鏑驟合端任昉丞相長沙宣武王碑斧松晨析易子丨丨李長安書事寄薛戴詩貴者已)
(丨丨豈能敦宿諾)
朝食(詩駕我乘馬說于株野乘我乘駒丨丨于株人韓詩外傳晉平公曰吾食客門左千人門右千丨)
(丨不足夕收市賦暮食不足朝收市賦吾可謂不好士乎)
朝膳(皮日休遊包山精舍詩施稀無夏屋境僻乏丨丨梅堯臣龍女祠祈順風詩長蘆江口發平明白)
(鷺洲前已丨丨晚蘇轍詩㸑清葵芥充丨丨歲風霜斷菜根)
朝爨(梅堯臣詩屋頭丨丨作飲食枕底夕艾驅蚊蟲陸游詩掃葉供丨丨和泥補漏船)
朝餉(黃庭堅覺範師種竹頌聽風聽雨看成龍牛羊折角入丨丨張耒西華道中詩主人掃土塌秣馬)
(具丨丨)
朝茹(韋應物曉坐西齋詩寢齋有單祶靈藥為丨丨)
朝吞(神異經東南方有人焉周行天下身長七丈腹圍如其長頭戴雞父魌頭朱衣縞帶以赤蛇繞額尾)
(合於頭不飲不食丨丨惡鬼三千暮吞三百此人以鬼為飯以露為漿名曰尺郭一名食邪)
朝飫(劉子翬諭俗詩稲畦褭連顚挼穗給丨丨)
朝餌(魏書李騫傳援巢父以戲潁追許子而升箕供暮餐於沆瀣給丨丨於瓊芝)
朝飣(王鏊寄韓司空詩丨丨具三韭夕設或脯脡)
朝飯(後漢書賈復傳遷都護將軍從擊青犢於射犬大戰至日中陳堅不卻光武傳召復曰吏士皆飢可)
(且丨丨復曰先破之然後食耳於是被羽先登所向皆靡賊乃敗走諸將咸服其勇)
朝虀(韓愈送窮文太學四年丨丨暮鹽惟我保汝人皆汝嫌)
朝飲(新序孔子將為魯司寇沈猶氏不敢丨丨其羊韓愈雙鳥詩丨丨河生塵暮飲海絶流)
朝醉(鄭谷巴江詩丨丨暮醉雪開霽一枝兩枝梅探春張詠詩山程丨丨過雪屋夜眠遲何中讀晉)
(史詩嗟哉嵇阮輩酒鄉為隱淪丨丨既及暮暮醉還及晨)
朝酲(漢書禮樂志泰尊柘漿析丨丨應劭注取甘柘汁以為飲言柘漿可以解丨丨也西京雜記鄒陽)
(酒賦於是錫名餌祛夕醉遣丨丨吾君壽億萬歲常與日月爭光梁元帝詩菊花連夜飲竹葉解丨丨蘇)
(舜欽詩别院簾昏掩竹扉丨丨未解接春暉陸游詩米粣解&KR0694;供午餉瓶虀傍枕析丨丨)
朝吟(李頎送康洽入京進樂府歌丨丨左氏嬌女篇夜誦相如美人賦李商隱酬令狐郎中詩丨丨榰)
(客枕夜讀潄僧瓶此崔塗苦吟詩丨丨復暮吟只望知音)
朝賦(張說廵邊應制詩天文日月麗丨丨管歌新陸游自嘲詩夜作看花夢丨丨飲酒詩)
朝誓(袁淑咏冬至詩司瑞記夜晞書雲掌丨丨)
朝聞(論語丨丨道夕死可矣上晉書桓彝等傳論首陽高節求仁而得仁泗微言丨丨而夕死)
朝思(徐陵在吏部尚書答諸求官人書僕七十三歲丨丨夕計並願與諸賢為眞善知識曾無嫌隙差可)
(周旋非欲令君作此怨訴但既忝衡流應須粉墨庶其允當無負朝寄耳)
朝想(潘岳詩丨丨慶雲興夕遲白日移)
朝憶(陸龜蒙詩題詩丨丨復暮憶見月上弦還下弦)
朝梵(王維藍田山石門精舍詩丨丨林未曙夜禪山更寂)
朝讀(墨子周公丨丨百篇書夕見七十士)
朝課(白居易丨丨詩蕊珠諷數篇秋思彈一遍從容丨丨畢方與客相見陸游晨起詩年耄停丨丨家)
(貧省小飱)
朝講(無可送契公自桂陽赴南海詩中餐湘鳥下丨丨海人來)
朝射(史記楚世家丨丨東莒夕發浿丘夜加即墨顧據午道則長城之東收而泰山之北舉矣蘇軾詩)
(驚麏丨丨猛狶夜逐)
朝考(魯語卿大夫丨丨其職晝講其庶政夕序其業夜庀其家事而後即安)
朝修(魯語諸侯丨丨天子之業命晝考其國職夕省其典刑夜儆百工使無慆淫而後即安)
朝奏(史記主父偃傳孝武元光元年中以為諸侯莫足游者乃西入關見衛將軍衞將軍數言上上不召)
(資用乏留久諸公賓客多厭之乃上書闕下丨丨暮召入見所言九事其八事為律令一事諫伐匈奴唐書)
(魏元忠傳布衣之人懷竒抱策而望丨丨夕召豈易得哉又薛登傳僧慧範怙太平公主勢奪民邸肆官不)
(能直登將治之或勸以自安答曰憲府直枉丨丨暮黜可矣遂劾奏反為主所搆宋史蘇軾傳神宗手札移)
(軾汝州有曰蘇軾黜居思咎閱歲滋深人材實難不忍終棄軾未至汝上書自言飢寒有田在常願得居之丨)
(丨入夕報可嚴陳植金馬門賦公孫大廷之對相如詞賦之材主父徐之雄辨少儒曼倩之詼諧或丨丨而)
(暮召或徒步而鼎台)
朝座(宇文昶陪駕幸終南山詩東棗羞丨丨西桃獻夜宫)
朝憩(傅咸斑鳩賦丨丨椒塗夕宿蘭房時連翩於庭柯見飛燕之頡頏)
朝游(宋書樂志丨丨高臺觀夕宴華池隂大酋奉甘醪狩人獻嘉禽新序鴻鵠嬉遊乎江漢息留乎大)
(沼俛啄鰋鯉仰奮陵衡修其六翮而陵清風麃搖高翔一舉千里自以為無患與民無爭也不知弋者選其弓)
(弩修其防翳加繒繳其頸投乎百仞之上引纖繳揚微波折清風而殞故丨丨乎江河而暮調乎鼎俎束晳)
(元居釋丨丨巍峩之宫夕墜峥嶸之壑韓楊炯庭菊賦丨丨夕處徘徊顧慕韋應物送洛陽丞東游詩丨)
(丨尚同啄夕息當異林)
朝涉(書泰誓斮丨丨之脛丨李白詩丨丨白水源樓穎伊水門詩丨伊水門伊水入門流)
朝步(書武成越翼日癸巳王丨丨自周于征伐商閑李白贈胡公求白鷴詩夜棲寒月靜丨丨落花)
朝蹀(鄒選金馬門賦丨丨乎閬風夕次乎咸池)
朝駕(魯語以魯之密邇於齊而又小國也齊丨丨則夕極於魯國不敢憚其患而與晉共其憂亦曰庶幾)
(有益於魯國乎今信蠻夷而棄之夫諸侯之勉於君者將安勸矣唐書杜牧傳黎陽距白馬津三十里新鄉)
(距盟津一百五十里陴壘相望丨丨暮戰)
朝眠(皮日休練瀆詩白鳥都不知丨丨還暮浴)
朝妝(張正見衰桃賦譬蘭釭之夜炷似明鏡之丨丨)
朝栽(齊書東昏侯紀種好樹美竹天時盛暑未及經日便就萎枯於是徵求民家望樹便取毁徹牆屋以)
(移致之丨丨暮拔道路相繼花藥雜草亦復皆然)
朝培(任士林吉祥草賦丨丨夕溉十有五朞春風秋露日以披滋)
朝溉(李冶觀主人植槐詩丨丨復夕溉乳井幾成枯)
朝耕(輟耕錄延祐七年三月初賣衣買得犂與鉏丨丨暮耘受辛苦要還私債輸官租)
朝屯(徐陵陳文帝哀策文甘泉夜照細柳丨丨韋元甫木蘭歌丨丨雪山下暮宿青海傍)
朝種(漢書郊祀志谷永說上曰諸背仁義之正道不遵五經之法言而盛稱竒怪鬼神廣崇祭祀之方求)
(報無福之祠及言世有僊人服食不終之藥遥興輕舉登遐倒景覽觀縣圃浮游蓬萊耕耘五德丨丨暮穫與)
(山石無極黃冶變化堅冰淖溺化色五倉之術者皆姦人惑衆挾左道懷詐偽以欺㒺世主聽其言洋洋滿耳)
(若將可遇求之盪盪如係風捕影終不可得爆晉書祖納傳見月旦下博物志陳葵子微火炒令咤散著)
(熟地遍蹋之丨丨暮生遠不過經宿耳)
朝祥(禮記檀弓魯人有丨丨而莫歌者子路笑之夫子曰由爾責於人終無已夫三年之喪亦已久矣夫)
(客晉書劉隗傳廬江太守梁龕明日當除父服今日請奏伎隗奏曰夫嫡妻長子皆杖居廬故周景王有三)
(年之喪既除而晏春秋猶譏况龕匹夫莫晏丨丨慢服之愆宜肅喪紀之禮請免龕官削侯爵)
朝哭(魯語公父文伯之母丨丨穆伯而莫哭文伯仲尼聞之曰季氏之婦可謂知禮矣愛而無私上下有)
(章)
朝欷(韓愈雪後寄崔丞詩丨丨暮唶不可解我心安得如石頑)
朝奠(禮記檀弓丨丨日出夕奠逮日注隂陽交接庶幾遇之)
朝登(後漢書孔融傳昔趙宣子丨丨韓厥夕被其戮喜而求賀)
朝飛(古今注雉丨丨者牧犢子所作也齊處士湣宣時人年五十無妻出薪於野見雉雄雌相隨而飛意)
(動心悲乃作丨丨之操將以自傷焉上徐陵裴使君墓誌丨丨火箭夜聳雲梯杜荀鶴塞詩冰河夜渡偷)
(來馬雪嶺丨丨獵去人)
朝敷(晉書曹毗傳名為實賓福萌禍胎丨丨榮華夕歸塵埃)
朝唳(謝脁遊敬亭山詩獨鶴方丨丨飢鼯此夜啼)
朝雊(詩雉之丨丨尚求其雌賦馬融長笛賦山雞晨羣野雉丨丨潘岳射雉麥漸漸以擢芒雉鷕鷕)
(以丨丨)
朝啄(李覯惜雞詩丨丨荆草林暮啄汙泥深)
朝榮(晉書王沉傳丹轂滅族吕霍哀吟丨丨夕滅旦飛暮沉魏書韓顯宗傳伏見洛京之制居民以官)
(位相從不依族類然官位非常有丨丨而夕悴則衣冠淪於厮豎之邑臧獲騰於膏腴之里物之顚倒或至於)
(斯而宋史朱昂傳睇煙景兮飄飄心懸旌兮搖搖感丨丨夕落嗟響蛩而鳴蜩齊民要術木槿夕死丨丨)
(樹支遁詩芙蕖有神葩傾柯獻丨丨稹劉庭琦詠木槿詩莫恃丨丨好君看暮落時元哭女樊詩蓮初)
(開月梵蕣已落丨丨)
朝升(晉語趙宣子言韓獻子於靈公以為司馬河曲之役趙孟使人以其乘車於行獻子執而戮之衆咸)
(曰韓厥必不沒矣其主丨丨之而莫戮其車其誰安之)
朝除(宋史張方平傳元昊既臣而與契丹有隙來請絶其使議者不可方平曰得新附之小羌失久和之)
(強敵非計也宣賜元昊詔使之審處但嫌隙丨丨則封冊暮下如此於西北為兩得矣時韙其謀)
朝隮(詩丨丨于西崇朝其雨又薈兮蔚兮南山丨丨)
朝濟(左傳且君嘗為晉君賜矣許君焦瑕丨丨而夕設版焉)
朝御(魏書崔光傳伏願陛下追殷二宗感變之意側躬聳誠惟新聖道節夜飲之懽彊丨丨之膳養方富)
(之年保金玉之性則魏祚可以永隆皇壽等於山岳)
朝取(韓愈送温處士赴河陽軍序東都雖信多才士丨丨一人焉拔其尤暮取一人焉拔其尤自居守河)
(南尹以及百司之執事與吾輩二縣之大夫政有所不通事有所可疑奚所諮而處焉士大夫之去位而巷處)
(者誰與嬉遊小子後生於何考德而問業焉搢紳之東西行過是都者無所禮於其廬若是而稱曰大夫烏公)
(一鎮河陽而東都處士之廬無人焉豈不可也)
朝滋(宋璟梅花賦凍風晩濕夙露丨丨又如英皇泣於九疑)
朝沐(戴叔倫沐髮詩丨丨敞南闈盤跚待日晞)
朝逢(汪克寬三友堂賦嗤市道之澆漓或丨丨而夕舍李頎送錢子入京詩丨丨入秦使走馬喚君歸)
朝發(宋玉對鯨魚丨丨崑崙之墟暴鬐於碣石暮宿於孟諸夫尺澤之鯢豈能與之量江海之大哉後)
(漢書烏桓傳光武初烏桓與匈奴連兵為寇代郡以東尤被其害居止近塞丨丨穹廬暮至城郭五郡民庶家)
(受其辜之宋書周朗傳及取士之令丨丨宰士暮登英豪調兵詔夕行主公旦升雄俊延賢人者固非一日)
(况復加此焉裔齊書蘇侃傳丨丨兮江泉日夕兮陵山庾信司馬神道碑天保二年除信州刺史都督信)
(州諸軍事丨丨白帝暮宿江陵氣振巴丘之兵威驚建平之戍韓愈祭鱷魚文潮之州大海在其南鯨鵬之)
(大鰕蟹之細無不容歸以生以食鱷魚丨丨而夕至也張九齡奉使南海詩丨丨高山阿夕濟長江湄李)
(端古别離樂府丨丨能幾里暮來風又起看吳融商人詩北抛衡岳南過雁丨丨襄陽暮花)
朝生(爾雅蜉蝣渠略注叢生糞土中丨丨暮死山海經君子國有荳華草丨丨夕死)
朝產(述異記南海小虞山中有鬼母能產天地鬼一產十鬼丨丨之暮食之今蒼梧有鬼姑神是也)
朝徹(莊子南伯子葵曰道可學耶曰以聖人之道告聖人之才亦易矣吾猶守而告之三日而後能外天)
(下已外天下矣吾又守之七日而後能外物已外物矣吾又守之九日而後能外生已外生矣而後能丨丨朝)
(徹而後能見獨見獨而後能無古今無古今而後能入於不生不死李華含元殿賦天華爽霽朗日丨丨)
朝清(宋書樂志圜火夕燿方水丨丨)
朝爽(方岳秀錦樓賦受山氣之丨丨兮截鷺波之晚清儲光羲詩南極見丨丨西潭聞夜漁劉永之)
(詩拄笏延丨丨抽毫對夕隂忻張雨詩西山丨氣丨南山夕氣佳丨丨人共夕佳吾所懷)
朝晞(宋史樂志寒日短草露丨丨)
朝秀(劉峻辨命論丨丨晨終龜鵠千歲年之殊也)
朝敞(盧照隣益州至眞觀主黎君碑日軒丨丨雲歌夕轉)
朝終(南史徐勉傳時人間喪事多不遵禮丨丨夕殯相尚以速)
朝甦(宋璟梅花賦豔於春者望秋先零盛於夏者未冬已萎或丨丨而速謝或夕秀而遄衰曷若兹卉歲)
(寒特妍)
朝浮(庾信謝趙王賚乾魚啓醴水丨丨光疑朱鼈文鰩夜觸翼似青鸞又哀江南賦沴氣丨丨妖精夜)
(殞)
朝流(庾信刀銘鐵燄丨丨金精夜下)
朝披(徐陵歐陽頠德政碑羣悍酋豪更為禍亂丨丨羽檄夜照爟烽浴鐵蔽於山原摐金駭於樓堞)
朝委(宋史范育傳使人左去而兵革右興金繒丨丨而烽煙夕舉是持約不足恃也)
朝穿(齊書東昏侯紀興築繕造日夜不窮晨構夕毁丨丨暮塞絡以隨珠方斯已陋飾以璧璫曾何足道)
朝上(宋史石得一傳頃筦皇城恣其殘刻縱遣邏者所在棋布張穽設網以無為有以虛為實朝廷大吏)
(及富家小人飛語丨丨暮入狴犴上下惴恐不能自保庾信答趙王啓鋒旗丨丨刁斗夜鳴無名氏天賦)
(日丨丨而疑璧河夜横而如帶)
朝下(拾遺記越有美女二人一名夷光一名修明以貢於吳吳處以椒華之房貫細珠為簾幌丨丨以蔽)
(景夕捲以待月吏陳旅詩除書丨丨五雲間閣新移玉筍班)
朝趨(宋之問太平公主山池賦奕奕濟濟夜旋玉邸隱隱崇崇丨丨帝宫杜甫驄馬行晝洗須騰涇渭)
(深丨丨可刷幽并夜)
朝落(簫昕總章右个賦玉露丨丨金風夕扇罳杜甫送郭中丞兼太僕卿充隴右節度使詩罘丨共丨)
(棆桷夜同傾)
朝密(唐書酷吏傳序御史周矩諫后曰今舉朝脅息謂陛下丨與為丨夕與為仇)
朝覿(左傳古者日在北陸而藏冰西陸丨丨而出之注謂夏三月日在昴畢蟄蟲出而用冰春夏之中奎)
(星朝見東方覿周語火丨丨矣道茀不可行也韋昭注火心星也見也朝見謂夏正十月晨見於辰)
朝見(左傳注見上曰唐書歷志古者平朔月丨丨朒夕見曰朓)
朝覯(陸機演連珠靈暉丨丨稱物納照時風夕灑程形賦音)
朝看(何晏景福殿賦丨丨夕覽何與書紳)
朝歡(李益漢宫少年行豈知人事無定勢丨丨暮戚如掌翻李端慈恩寺懷舊詩始聚終成散丨丨暮)
(不同)
朝喜(杜荀鶴春閨怨丨丨花豔春暮悲花委塵)
朝辭(齊書竟陵王子良傳宋世元嘉中皆責成郡縣孝武徵求急速以郡縣遲緩始遣臺使自此公役勞)
(擾太祖踐阼子良陳之曰前臺使督逋切調恒聞相望於道及臣至郡亦殊不疎凡此輩使人既非詳愼懃順)
(或貪險﨑嶇要求此役丨丨禁門情態即異暮宿村縣威福便行李白詩丨丨白帝彩雲間千里江陵一日)
(還)
朝歸(高無際大明西垣竹賦曉視含煙丨丨捧日挺八柱以獨秀與三槐而交密)
朝還(神仙傳李阿者蜀人傳世見之不老常乞於成都市所得復散賜與貧窮者夜去丨丨莫知所止)
朝滿(戰國策孟嘗君逐於齊而後反譚拾子謂孟嘗君曰君得無有所怨於齊士大夫孟嘗君曰有譚拾)
(子曰請以市諭市丨則丨夕則虛非朝愛市而夕憎之也求存故往亡故去願君勿怨)
朝盈(風俗通孟嘗君逐於齊反譚子迎於晝曰君怨齊大夫乎孟嘗君曰有譚子曰願君勿怨請於市論)
(丨而丨焉夕而虛焉求在故往亡故去孟嘗君曰謹受命)
朝團(徐陵陳公九錫文潏露卿雲丨丨曉映山車澤馬服馭登閑)
朝成(宋書少帝紀穿池築觀丨丨暮毁徵發工匠疲極兆民南史劉孝綽傳辭藻為後進所宗每作一)
(篇丨丨暮徧好事者咸傳誦寫流聞河朔)
朝開(南方草木狀朱槿自二月開花至中冬即歇其花深紅色五出大如蜀葵一叢之上日開數百朵丨)
(丨暮落臨庾信梁東宫行雨山銘見旦起下得岸花水發詩丨丨川上日夜發浦中霞)(包融賦杜荀鶴)
(題花木障詩由來畫看勝栽看不見丨丨暮落時)
朝運(晉書陶侃傳侃在州無事輒丨丨百甓於齋外暮運於齋内人問其故答曰吾方致力中原過爾優)
(逸恐不堪事其勵志勤力皆此類也)
朝詣(揭傒斯詩蹇余屬久要丨丨常暮還)
朝過(漢書翟方進傳初定陵侯淳于長雖外戚然以能謀議為九卿新用事方進獨與長交稱薦之及長)
(坐大逆誅諸所厚善皆坐長免上以方進大臣又素重之為隱諱方進内慙上疏謝罪乞骸骨上報曰定陵侯)
(長已伏其辜君雖交通傳不云乎丨丨夕改君子與之君何疑焉其專心壹意母怠近醫藥以自持柳宗元)
(桂州訾家洲亭記既成以燕懽極而賀咸曰昔之遺勝槩者必於深山窮谷人罕能至而好事者後得以為已)
(功未有直治城挾闤闠車輿步騎丨丨夕視訖千百年莫或異顧一旦得之遂出於他邦雖博物辯口莫能舉)
(其上者然則人之心目其果有遼絶特殊而不可至者耶)
朝行(韓愈賀徐州張僕射白兔狀伏聞今月五日營田廵官陳從政獻瑞兔毛質皦白天馴其心其始實)
(得之符離安阜屯屯之役夫丨丨遇之廹之弗逸人立而拱岑參酬成少尹駱谷行詩夜宿月近人丨丨雲)
(滿車無盡)(羅隱巫山高詩暮灑丨丨何所之江邊日月情皎然餘不亭重送盧孟明遊江西詩丨丨入郢)
(樹夜泊依楚月)
朝邁(潘岳懷舊賦啓開陽而丨丨濟清洛以徑度)
朝陳(宋書樂志潔火夕照明水丨丨)
朝啓(趙良器冠賦九日丨丨千官奉職劔履鏘鏘旌旗翼翼盧綸宿定陵寺詩禪室夜開風過竹奠筵)
(丨丨露霑裳)
朝栖(王績古意詩丨丨崑閬木夕飲蓬壺漲)
朝卷(李咸用湘浦有懷詩鬼樹夜分千炬火漁舟丨丨一篷霜)
朝遂(晉書周馥傳知無不為古人所務敢竭忠誠庶報萬分丨丨夕隕猶生之願)
朝收(韓詩外傳見朝食下)
朝灑(敬括豫章賦清輝豔豔丨丨陽臺之雲翠影亭亭夕皓巫山之月)
朝施(唐書柳澤傳夫驕奢起於親貴綱紀亂於寵幸禁之於親貴則天下從制之於寵幸則天下畏親貴)
(為而不禁寵幸撓而不制故政不常令不一則姦詐起而暴亂生焉雖丨丨暮戮而法不行矣)
朝戲(陸機龜賦丨丨蘭渚夕息中塘瑶鮑照舞鶴賦丨丨於芝田夕飲於池)
朝進(黃庭外景經脾神還歸依大家注脾神丨丨明堂暮歸其宫)
朝汲(裴廸金屑泉詩迎晨含素華獨往事丨丨)
朝採(陳基詩丨丨陌上桑暮向窗間織)
朝攀(崔顥行路難樂府我昔初在昭陽時丨丨暮折登玉墀元好問折楊柳怨詩路人愛是風流樹無)
(奈丨丨莫折何)
朝搴(離騷丨丨阰之木蘭兮夕欖洲之宿莽)
朝剪(庾信侯莫陳道生墓誌銘洛城夜捷河梁丨丨)
朝拂(歐陽修黃楊樹子賦鳳蓋丨丨銀牀暮空)
朝插(羅隱牡丹詩公子醉歸燈下見美人丨丨鏡中看)
朝罩(温庭筠罩魚歌丨丨罩城東暮罩罩城西)
朝起(羅鄴河上逢友人詩宵吟憐桂魄丨丨怯菱花)
朝闖(戴表元一大菴賦夫南崖之鴟鳶丨丨林虺暮仞田雀)
朝逼(崔提野燎賦霜皚皚而夜塗霰淅淅而丨丨)
朝傾(庾信周隴右總管長史豆盧公神道碑銘丨丨地鎮夜落台星)
朝墜(江逌述歸賦微風淒其薄人凝霜粲其丨丨)
朝沈(李華含元殿賦時也山祇效靈波神作氣為桴為栰羽疉鱗萃丨丨江漢夕出河渭雲奔山横交集)
(於作宫之地)
朝三(莊子狙公賦芋曰丨丨而莫四衆狙皆怒曰然則朝四而莫三衆狙皆悅名實未虧而喜怒為用亦)
(因是也)
朝四(莊子見上)
朝映(闕名竹賦白日丨丨素輪夜接)
朝空(皮日休笭箵詩丨丨笭箵去暮實笭箵歸)
朝出(戰國策王孫賈年十五事閔王王出走失王之處其母曰女丨丨而晚來則吾倚門而望女暮出而)
(不還則吾倚閭而望女今事王王出走女不知其處女尚何歸史記匈奴傳單于丨丨營拜日之始生夕拜)
(月其坐長左而北鄉日上戊巳史齊書竟陵王子良等傳論丨丨閫閨暮司方岳宋丁度傳周世宗募驍)
(健有丨丨羣盜夕備宿衞者太祖閱猛士實騎軍請擇河北河東陜西就糧馬軍以補禁旅之闕庾信孫叔)
(敖逢蛇讚叔敖丨丨容悴還家母氏顧訪知埋怪蛇短戴叔倫南畝詩披雲丨丨耕帶月夜歸讀聶夷中)
(歌丨丨東郭門嘉樹鬱參差暮出西郭門原草已離披)
朝入(左傳穆姬聞晉侯將至以大子罃弘與女簡璧登臺而履薪焉使以免服衰絰逆且告曰上天降災)
(使我兩君匪以玉帛相見而以興戎若晉君丨以丨則婢子夕以死夕以入則朝以死唯君裁之)
朝來(世說王子猷作桓車騎參軍桓謂王曰卿在府久比當相料理初不答直高視以手版拄頰云西山)
(丨丨致有爽氣丨杜甫送嚴侍郎到綿州同登杜使君江樓詩城擁丨客天横醉後參又驄馬行丨丨久)
(試華軒下未覺千金滿高價浩又冬至詩杖藜雪後臨丹壑鳴玉丨丨散紫宸孟然還山貽湛法師詩丨)
(丨問疑義夕話得清眞益劉長卿正朝覽鏡作丨丨明鏡裏不忍白頭人李贈衡州楊使君詩丨丨笑向)
(歸鴻道早晚南飛見主人)
朝往(洞冥記有遠飛雞夕則還依人曉則絶飛四海丨丨夕還常銜桂枝之實歸於南山)
暮
暮天(戴叔倫酬盩厔耿少府湋見寄詩方丈蕭蕭落葉中丨丨深巷起悲風王建新開望山處詩故欲)
(遮春巷還來遶丨丨紳王涯宫辭長入丨丨凝不散掖庭宫裏動秋砧李迴望館娃故宫詩雀愁化水喧)
(斜日鴻怨驚風呌丨丨斷顧非熊成名後將歸茅山酬羣公見送詩丨丨行雁曉渡落潮寒杜荀鶴題新)
(雁詩丨丨新雁起汀洲紅蓼花疎水國秋得王貞白蘆葦詩寒色丨丨映秋聲遠籟俱無可賦望遠山送)
(客歸詩遥山寒雨過正向丨丨横)
暮雲(養疴漫筆翟欽甫者金人也衆飲清菴欽甫偶至衆不之識俾賦清菴詩欽甫故拙起句云為問清)
(菴何以清衆拍手大笑及賦第二句霜天明月照蓬瀛衆失色連賦廣寒宫裏琴三弄白玉樓頭笛一聲金井)
(玉壺秋水冷石田茅屋丨丨平夜來一枕遊仙夢十二瑶臺獨自行衆媿謝延之上坐楊思本桃花賦昳日)
(正酣丨丨瞥現射漢成星引霧如電飄田錫楊花賦乍若謝家深院寒景相催丨丨方密飄四來江淹雜)
(辭見朝霞下杜朱使欣道峽似巫山詩江如曉天靜石似丨丨張甫官池春雁詩且休悵望看春水更恐)
(歸飛隔丨丨回又薄遊詩遥空秋雁滅半嶺丨丨長射王維觀獵詩看射雕處千里丨丨平李益觀騎)
(詩遠見平原上翻身向丨丨馬戴叔倫廣陵送趙主簿自蜀歸絳州寧覲詩丨丨征速曉月故關開李賀)
(二月樂辭薇帳逗煙生綠塵金翹峨髻愁丨丨素塞下曲隂磧茫茫塞草肥桔橰烽上丨丨飛)(張仲温庭)
(筠過陳琳墓詩石麟埋沒藏春草銅雀荒凉對丨丨又杜牧貴遊詩南陌行人盡迴首笙歌一曲丨丨低)
(江上逢友人詩村連三峽丨丨起潮送九江寒雨來琮殷堯藩楚江懷古詩欲采蘋花去滄洲隔丨丨韓)
(暮春滻水送别詩綠暗紅稀出鳳城丨丨樓閣古今情章孝標少年行手擡白馬嘶春雪臂竦青骹入丨丨)
(城張祜賦昭君塚詩恨為秋色晩愁結丨丨隂遶張喬東寓居寄知已詩落日獨歸林下宿丨丨多水邊)
(行稽方干歸睦州中路寄侯郎中詩新定丨丨吞故國會春草入貧居李咸用途中作野橋寒樹亞山店)
(丨丨連清蘇軾彭城觀月詩丨丨收盡溢寒銀漢無聲轉玉槃)
暮霞(高適酬鴻臚裴主簿詩丨丨照新晴歸雲猶相逐劉禹錫和令狐相公晩泛漢江書懷詩雨過遠)
(山出江澄丨丨生閑又秋江晚泊詩丨丨千萬狀賓鴻次第飛李商隐遊詩強下西樓去西樓倚丨丨)
(又無題詩白道縈迴入丨丨斑騅嘶斷七香車)
暮月(歲華紀麗重陽佳辰九旻丨丨逝傅亮登凌囂館賦歲九旻之丨丨肅晨駕而北度回壑以停轅)
(凌孤館而遠憩)
暮煙(無名氏朝元閣賦寒鴈正來下泰山之八水丨丨初起繞漢家之五陵吕温奉和武中丞秋日臺)
(中寄懷詩魚樂翻秋水烏聲隔丨丨明劉禹錫霜夜對月詩海門䨇青丨丨歇萬頃金波湧月李紳杭州)
(天竺靈隱二寺詩石文照日分霞壁竹影侵雲拂丨丨杜牧懷吳中馮秀才詩帷有别時今不忘丨丨秋雨)
(過楓橋歌殷堯藩送沈亞之尉南康詩丨丨葵葉屋秋月竹枝張蠙邊庭送别詩丨丨傳戍起寒日隔沙)
(垂李韋莊夜景詩誰家一笛吹殘暑何處雙砧擣丨丨山甫牡丹詩曉露精神妖欲動丨丨情態恨成堆)
(零靈一秋題劉逸人林泉詩林秋露響穿竹丨丨輕)
暮風(郭䕫九華山詩丨丨飄送當軒色曉霧斜飛入檻煙)
暮雨(法書要錄王右軍飛白如飛泉潄玉灑散而成丨丨梁元帝曠野寺碑䡾䡾璇題虹梁生於丨丨)
(璞璞銀牓飛觀入乎雲中詩宋玉高唐賦見朝雲下澤儲光羲秦中初霽獻給事渭水收丨丨處處多新)
(杜岑參送懷州吳别駕詩春流引去馬丨丨濕行裝見甫奉使崔都水翁下峽詩見朝雲下又花㡳詩)
(朝霞下澠梁鍠名姝詠獨有荆王殿時時丨丨過應物送池崔主簿詩丨丨投關郡春風别帝城)(韋又)
(送常侍御却使西蕃詩旅宿關河逢丨丨春耕亭鄣識遺民戴叔倫送别錢起詩孤舟經丨丨征路入秋雲)
(疎又送李審之桂州謁中丞叔詩亂雲收丨丨雜樹落花盧仝有所思詩美人兮美人不知為丨丨兮為)
(朝雲送劉禹錫武陵書懷詩春江千里草丨丨一聲猿又韋秀才道冲赴制舉詩荆臺宿丨丨漢水浮春)
(瀾厭)(李商隱楚宫詩丨丨自歸山悄悄秋河不動夜厭又回中牡丹為雨所敗詩水亭丨丨寒猶在羅薦)
(春香暖不知臨又楚宫詩朝雲丨丨長相接猶自君王恨見稀又發崇讓宅紫薇詩一樹濃姿獨看來秋)
(庭丨丨類輕埃風杜牧暝投雲智寺溪不得却取沿江路往詩古廟隂地寒鐘丨丨天温庭筠答段柯古)
(見嘲詩見朝雲下到崔塗江上懷翠微寺空上人詩丨丨潮生早春寒雁遲周賀宿李樞書齋詩小齋經)
(丨丨四面絶纖埃海喻鳧書懷詩丨丨啼螿次凉風落木初鄭巢哭虚上人詩買碑行丨丨斲石葬寒雲)
(寒杜荀鶴亂後山居詩野叟並田鋤丨丨溪禽同石立煙唐彦謙玫瑰詩無力春煙裏多愁丨丨中韋)
(莊贈野童詩閑衝丨丨騎牛去肯問中興社稷臣丨皎然題報德寺清幽上人西峰詩雙塔寒林外三陵丨)
(間)
暮雪(沈約桐賦枝封丨丨葉映晝虹適令狐楚從軍行丨丨連青海隂雲覆白山高送李少府詩相)
(逢旅館意多違丨丨初晴候雁飛宣皇甫曾詩返照寒川滿平田丨丨空劉長卿重過峰寺山房寄靈一)
(上人詩寒光生極浦丨丨映滄洲親友詩單車我當前丨丨子獨歸)(韋應物留别洛京盧綸李端公詩路)
(出寒雲外人歸丨丨時燈賈島贈莊上人詩丨丨餘春冷寒續晝明)
暮靄(林泉高致煙有煙横谷口煙出亂山丨丨平林輕煙引素春山煙嵐秋山煙靄顏延之陶徵士誄)
(晨煙丨丨春煦秋隂杜鄭巢送靈溪李侍郎詩牛羊下丨丨鼓角調寒雲牧題揚州詩丨丨生深樹斜陽)
(下小樓子許郴詩丨丨連沙磧餘霞逼檻開劉翬詩悠然獨搔首丨丨一星光)
暮霰(于卲進畫松竹圖表衆材槎卉而翠蓋方成丨丨飄零而繁枝益茂)
暮氣(陸游遊柯山觀詩林巒巉絶秋風瘦樓堞參差丨丨昏)
暮火(王安石詩魚村指丨丨酒舍瞻晨旆)
暮烽(耿湋入塞曲丨丨玄莬急秋草紫騮肥)
暮暉(儲光羲臨江亭詩城頭落丨丨城外擣秋衣商隱桂林路中詩地暖無秋色江晴有丨丨)(李韋)
(莊紀村事詩釀酒迎新社遥砧送丨丨)
暮年(宋書范泰傳丨丨事佛甚精于宅西立祗洹精舍又王弘之傳高行表于初筮苦節彰于丨丨)
(宋史陳繹傳繹為政務摧豪黨而行與貌違丨丨繆為敦朴之狀好事者目為熱熟顔回又韓世忠傳丨丨)
(退居行都口不言兵部曲舊將不與相見蓋懲岳飛之事也庾信傷心賦對玉關而羈旅坐長河而丨丨)
(魏武帝詩烈士丨丨壯心不已麓杜甫詩庾信平生最蕭瑟丨丨詩賦動江關又岳山道林二寺行丨丨)
(且喜經行近春日兼蒙暄暖扶)
暮世(素問丨丨之治病也則不然治不本四時不知日月不審逆從)
暮歲(魏書李諧傳迫玄冬之丨丨歷關山之遐阻風激沙而破石雪浮河而漫野喬琳慈竹賦丨丨窮)
(律霜凝雪霏陶鈞無發生之理松柏有後凋之期)
暮紀(唐太宗除夜詩歲隂窮丨丨獻節啓新芳)
暮春(詩嗟嗟保介維丨之丨亦又何求如何新畬人論語丨丨者春服既成冠者五六人童子六七浴)
(乎沂風乎舞雩詠而歸踐後漢書明帝紀間丨丨吉辰初行大射令月元日復辟雍又皇甫嵩傳將軍受)
(鉞於丨丨收功於末冬兵動若神謀不再計方魏書中山王英傳詔曰大軍野次已成勞久攻守之理可豫)
(見比頻得啓制勝不過丨丨及省後表復期孟夏之末彼土蒸濘無宜久淹丘遲與陳伯之書丨丨三月江)
(南草長雜花生樹羣鶯亂飛送魏文帝槐賦伊丨丨之既替即首夏之初期李頎崔侍御赴京詩送君丨)
(丨月花落城南陲書杜甫和江陵宋大少府丨丨雨後同諸公及舍弟宴齋詩棣華晴雨好綵服丨丨宜)
(又麗人行繡羅衣裳照丨丨蹙金孔雀銀麒麟應又丨丨詩丨丨鴛鷺立洲渚挾子翻飛還一叢韋物送)
(令狐岫宰恩陽詩樽酒豈不歡丨丨自有程李戴叔倫留别宋處士詩莫折園中柳相看惜丨丨紳城上)
(薔薇詩風月寂寥思往事丨丨空賦白頭吟馬戴下第客遊詩鳥啼寒食雨花落丨丨風)(姚合送鄭巢泊)
(靈溪館詩已有求閑意相期在丨丨東園桃李芳已歇猶有楊花嬌丨丨)(張喬楊花落詩方干江州送李)
(侍御歸東洛詩丨丨經楚縣新月上淮山)
暮秋(曹植迷迭香賦方丨丨之幽蘭兮麗崑崙之芝英韋應物襄武館遊眺詩高亭馮古地山川當丨)
(丨幕杜牧晚泊詩篷雨延鄉夢江風阻丨丨車黃滔南海送韋侍御赴闕詩樹色川光入丨丨使西發不)
(勝愁)
暮冬(魏書彭城王勰傳歲月易遠便迫丨丨每思聞道奉承風教父既辭榮閑外無容頓違至德出蕃累)
(朔荒馳實深)
暮節(唐書白居易傳丨丨惑浮屠道尤甚至經月不食葷稱香山居士薛稷九日幸臨渭亭登高應制)
(詩丨丨乘原野宣遊倚崖壁喜司空圖重陽山居詩詩人自古恨難窮丨丨登臨且同又重陽詩亦應知)
(丨丨不比惜殘春)
暮夜(後漢書楊震傳遷荆州刺史東萊太守當之郡道經昌邑故所舉荆州茂才王密為昌邑令謁見至)
(夜懷金十斤以遺震震曰故人知君君不知故人何也密曰丨丨無知者震曰天知神知我知子知何謂無知)
(密媿而出躬宋史選舉志士人丨丨納卷易於散失宜令封彌官親封鐍卷匱士人親書幕歷投匱中俟舉)
(人盡出院然後啓封分類鈔上江又王全斌傳全斌由羅川趣深渡與彦進會蜀人依列陣以待彦進遣張)
(萬友等奪其橋會丨丨蜀人退保大漫天砦自又高繼勲傳知滑州河水暴溢齧堤岸繼勲雖老躬督役露)
(坐河上丨丨猶不輟水乃殺怒滑人德之配黃庭内景經兩腎之神主延壽注腎神元冥字育嬰屬北方主)
(丨丨)
暮旦(張雨詩予衰志求遂千載猶丨丨)
暮隂(黃庭内景經通利華精調隂陽注謂心神用捨與目相應華精目精也心開則目明心閉則目閉晝)
(陽而丨丨故云調隂陽)
暮晷(傅亮感物賦在西成之丨丨肅皇命于禁中聆蜻蛚于前廡鑒朗月于房櫳)
暮更(薛逢追昔行見朝光下)
暮律(李嶠槐詩丨丨移寒火春宫長舊栽長蘇味道咏霜詩金祇丨丨盡玉女暝氣歸劉卿詩羈人)
(傷丨丨)
暮涼(李賀四月樂辭曉凉丨丨樹如蓋千山濃綠生雲外)
暮寒(祖詠終南望餘雪詩林表明霽色城中增丨丨殘杜甫丨丨詩沈沈春色静慘慘丨丨多方干)
(秋送友詩木葉怨先老江雲愁丨丨)
暮山(林泉高致晚有春山晚照雪殘晩照疎林晩照平川返照遠水晚照丨丨煙靄僧歸溪寺客到晚扉)
(皆晩題也而丨丨紫)(王勃滕王閣序潦水盡而寒潭清煙光凝李嘉祐入睦州詩雨過丨丨碧猨吟秋日)
(曛上劉長卿漢陽獻李相公詩春草雨中行徑沒丨丨江捲簾愁魏璀湘靈鼓瑟詩柱間寒水碧曲裏丨)
(丨青魚沈)(戴叔倫漢南遇方評事詩丨丨逢鳥入寒水見王建初到昭應呈同僚詩秋雨縣牆綠丨丨官)
(樹黃溪杜牧湖南正初招李郢秀才詩千里丨丨重疊翠一寒水淺深清杜荀鶴舟行即事詩秋水鷺飛)
(紅蓼晩丨丨猿呌白雲深歸又秋日泊浦江詩寒浦更無船並宿丨丨時見鳥雙靈一酬陳明府舟中見)
(贈詩月影沈秋水風聲落丨丨)
暮嶺(王昌齡萬歲樓詩猿狖何曾離丨丨鸕鷀空自泛寒洲許渾詩鳥浴春塘暖猿吟丨丨高黃姬)
(水宿聽江樓詩春江半是巴山雪丨丨全迷楚澤煙)
暮岑(韋莊和薛先輩寄初秋寓懷詩晩樹連秋塢斜陽映丨丨)
暮郭(無可送姚明府赴招義縣詩丨丨山遥見春洲鳥不驚)
暮城(張籍詩共醉移芳席留歡閉丨丨)
暮關(許棠詩亂葉隨寒雨孤蟬起丨丨)
暮田(柳宗元田家詩雞鳴村巷白夜色歸丨丨)
暮村(岑參緱山西峰草堂詩日色隱空谷蟬聲喧丨丨)
暮程(李頻湘漢即事詩向野聊中飯乘凉探丨丨隔韋莊柳谷道中詩曉發獨辭殘月店丨丨遥宿雲)
(村照又解維詩又解征帆落中丨丨還過秣陵東)
暮途(杜甫橋陵詩荒歲兒女瘦丨丨涕泗零)
暮塵(王維送孫二詩祖席依寒草行車起丨丨宇盧綸奉和戶曹叔夏夜寓直詩丨丨歸衆騎邃捨諸)
(司)
暮江(杜甫遣興詩地卑荒野大天遠丨丨遲千杜牧送中丞姊夫儔出鎮江西詩一聲仙妓唱里丨丨)
(痕寒又冬至日遇京使發寄弟詩旅館夜憂姜被冷丨丨覺晏裘輕李商隱聽鼓詩城頭疊鼓聲城下丨)
(丨清樓又楚吟山上離宫宫上樓前宫畔丨丨流)
暮水(梁簡文帝述羈賦遠山碧丨丨紅日既宴誰與同李羣玉感春詩丨丨綠楊愁深窗落花思)
暮潮(王維闕題詩相看不忍發慘淡丨丨平杭州南亭詩丨丨簷下過濺浪濕衣襟)(姚合題鄭巢贈)
(蠻僧詩病逢秋雨發心逐丨丨歸)
暮川(盧藏用宋主簿鳴臯夢趙六予未及報而陳子云亡今追為此詩丨丨罕停波朝雲無留色李咸)
(用酬進士秦顒若詩低飛旅恨看霜葉曲寫歸情向丨丨)
暮澗(許渾詩暖眠鸂鶒晴灘草高挂獮猴丨丨松)
暮灘(許彬黔中書事詩見朝雨下)
暮泉(無可書馬如文石門居詩别業逸高情丨丨喧客亭)
暮樓(李商隱潭州詩潭州官舍丨丨空今古無端入望中)
暮館(韋應物陪王郎中尋孔徵君詩丨丨花微落春城雨暫寒)
暮窗(崔塗懷别業詩潮衝虛閣上山入丨丨沈)
暮檐(杜甫大雪寺贊公房詩雨瀉丨丨竹風吹青井芹)
暮柵(馬臻野宿詩鄰雞喧丨丨寒蟹上燈窗)
暮櫛(薛逢老去也詩見朝巾下)
暮帆(李頎題綦毋校書别業詩行客丨丨遠主人庭樹秋高適漣上别王秀才詩丨丨使人感去鳥兼)
(離憂賈杜甫游子詩九江春草外三峽丨丨前空劉長卿送侍御克復後入京詩回看丨丨隱獨向江愁)
(詩杜荀鶴江上送韋彖先輩丨丨何處落凉月與誰同)
暮蓋(謝偃塵賦將晨軒而並出與丨丨而同歸)
暮俎(庾肩吾夏禹廟詩松龕撤丨丨棗逕落寒叢)
暮笳(劉長卿代邊將有懷詩丨丨吹塞月曉甲帶朝霜崔櫓春晩岳陽言懷詩獨㥓闌干意難寫丨丨)
(嗚咽調孤城生殷堯藩夜酌溪樓詩樓居溪上凉早坐對城頭起丨丨)
暮鐘(韋應物淮上即事寄廣陵親故詩秋山起丨丨楚雨連滄海又答東林道士詩遥看黛色知何處)
(欲出山門尋丨丨甫常建山居詩少室遺眞旨層樓起丨丨賈島題皇荀藍田廳詩客歸秋雨後印鎖丨)
(丨前苑杜牧寄題甘露寺北軒詩天接海門秋水色煙籠隋丨丨聲李咸用送進士劉松詩雲低春雨後)
(風細丨丨時)
暮鼓(王貞白長安道詩曉鼓人已行丨丨人未息挂李咸用山中詩朝鐘丨丨不到耳明月孤雲長情)
(月歐陽修遊甘泉寺詩城頭丨丨休催客更值横江弄歸又張淵觀象賦隂精乘箕則大飇丨丨西南入)
(畢則淫雨滂沱)
暮磬(賈島送覺興上人詩丨丨潭泉凍荒林野燒移出劉滄夏日登慈恩寺詩塵機消盡話玄理丨丨)
(林疎韻澄)
暮罌(蘇軾詩晨瓶得雪乳丨丨停冰湍)
暮砧(杜甫秋興詩寒衣處處催刀尺白帝城高急丨丨張喬吳江旅次詩曠野鳴流水空山響丨丨)
暮角(戴叔倫同辛兗州巢父盧副端岳相思獻酬之作丨丨發高城情人坐中起劉禹錫洞庭秋月行)
(岳陽樓頭丨丨絶蕩漾已過君山東暗元稹痁卧聞幕中諸公徵樂會飲詩耳鳴疑丨丨眼助昏霾方干)
(過黃州詩丨丨梅花怨清江桂影寒沈韋莊同舊韻詩丨丨迎風急孤鐘向暝)
暮香(韓琮牡丹詩曉豔遠分金掌露丨丨深惹玉堂風方干遊竹林寺詩蘚濃隂砌古煙起丨丨生)
暮燭(任昉詩丨丨迫西榆將落戒南畝)
暮酒(岑參攜琴酒尋閻防崇濟寺所居僧院詩彈琴醒丨丨卷幔引諸峰)
暮鹽(韓愈送窮文見朝虀下)
暮饘(盧嗣業致孫狀元訴醵罰錢詩徒步求秋賦持杯給丨丨)
暮客(皎然京口送盧孟明還揚州詩丨丨去來盡春流南北分)
暮髮(沈約却出東西門行歲華委徂貌年霜移丨丨)
暮齒(庾信哀江南賦逼切危慮端憂丨丨袁又竹杖賦别有九棘龐眉三槐丨丨孔光謝病逢致仕吳)
(濞不朝楊彪喪子明公此贈或非乖理方杜甫立秋雨院中有作窮途貴知已丨丨借前籌干湖北有茅)
(齋湖西有松島輕棹返往頗諧素心詩古賢丨丨方如此多笑愚儒鬢未斑又示鄉叟詩丨丨甘衰謝逢人)
(惜别離)
暮齡(齊書劉善明傳藿羹布被猶篤鄙好惡色憎聲丨丨尤甚)
暮槿(江總詩人隨丨丨落客共晩鸎悲)
暮柳(薛能海棠詩青苔浮落處丨丨閒開時)
暮竹(元稹和浙西大夫李德裕述夢詩丨丨寒窗影衰楊古郡濠)
暮草(韋應物奉和從兄宰晉陵詩東郊丨丨歇千里夏雲生)
暮蘋(無可送韓校書赴江西詩折葦鳴風岸遥煙起丨丨)
暮花(杜甫祠南夕望詩山鬼迷春竹湘娥倚丨丨)
暮獸(水經濕餘水出上谷居庸關東注累石為關址崇墉峻壁非輕功可舉山岫層深側道褊峽林鄣邃)
(險路才容軌曉禽丨丨寒鳴相和羈官遊子聆之者莫不傷思矣陶弘景尋山誌夕鳥依簷丨丨爭來)
暮猨(李頎無盡上人東林禪居詩見朝雪下丨靈一留别忠州上人詩欲識相思苦空山啼丨張翥)
(小游仙辭巫娥已随夢魂斷十二碧峰愁丨丨)
暮鳥(蕭子隆詩初松切丨丨新楊催曉風劉岑參詩數株垂柳欲依依深巷斜陽丨丨飛長卿詩水)
(雲初起重丨丨遠來遲翻錢起詩前山帶喬木丨丨聯歸雲戴叔倫詩丨丨江岸征途起路岐韓愈詩)
(丨丨已安巢春蠶看滿箔劉吕温冬日病中即事詩背喜朝陽滿心憐丨丨還得仁秋晩與友人遊青龍)
(寺詩丨丨投羸木寒鐘送夕陽詠羅隱送霅州鄭員外詩歌聽茗塢春山暖詩蘋洲丨丨飛)
暮禽(王維歸嵩山作流水如有意丨丨相與還意杜牧將出關宿層峰驛詩數聲丨丨切萬壑秋歸)
暮鴉(高適重陽詩眞成獨坐空搔首門柳蕭蕭噪丨丨李商隱隋宫詩于今腐草無螢火終古垂楊有)
(丨丨謙景審詩丨丨不噪禁城樹衙鼔未殘兵衞秋秋唐彦秋晚高樓詩晚蝶飄零驚宿雨丨丨凌亂報)
(寒迷陸翺閑居即事詩衰柳隋苑衡門啼丨丨)
暮鶯(唐彦謙柳詩遊客寂寥緘遠恨丨丨啼呌惜芳時鄭谷同志顧雲下第出京偶有寄勉詩吟聒丨)
(丨歸廟院睡消遲日寄僧家)
暮雀(杜甫除架詩秋蟲聲不去丨丨意何如)
暮蟬(王維輞川閑居詩倚杖柴門外臨風聽丨丨適寄孟五少府詩秋氣落窮巷離憂兼丨丨)(高杜)
(甫哭韋大夫之晉詩帟幕疑風燕笳簫急丨丨李賈島送田卓入華山詩幽深足丨丨驚覺石牀眠商隱)
(野菊詩已悲節物同寒雁忍委芳心與丨丨巢張祜病後訪山客詩新月坐中見丨丨愁處聞鄭瀑布寺)
(貞上人院詩林疎多丨丨師去宿山煙詩盈耳丨丨催别騎數杯浮蟻咽離腸)(李咸用送人方干題懸溜)
(巖隱者居詩谷鳥丨丨聲四散修篁灌木勢交加皎然新秋送盧判官詩唯有丨丨起相思碧雲生)
暮爪(李覯惜雞詩朝啄荆草林丨丨汚泥深)
暮羽(王僧孺從子永寧令誄秋蟲相叫丨丨來摶王褒詩空林鳴丨丨虛谷應朝鐘)
暮青(王棨白雪樓賦楚山入座黛千點而丨丨漢水横簾帶一條而春綠)
暮色(柳宗元始得西山宴游記蒼然丨丨自遠而至樂李嘉祐詩丨丨催人别秋風待雨寒李端送)
(平苗明府詩丨丨隨楓樹隂雲暗荻花不劉禹錫别夔州官吏詩巫山丨丨常含雨峽水秋來恐人又始)
(至雲安寄兵部韓侍郎中書白舍人詩丨丨四山起愁猿數處聲吕温衡州登樓望南館臨水花詩夭桃臨)
(方塘丨丨堪秋思干趙嘏彩鳳逐帷低詩春花那見照丨丨已頻欺方冬日詩凍雲愁丨丨寒日淡斜暉)
(丨李咸用題陳處士山居詩蓮遶閑亭柳遶池蟬吟丨一枝枝皎然同顔使君清明日遊因送蕭主簿詩)
(丨丨汀洲徧春情楊柳多)
暮景(杜甫送李卿詩丨丨巴蜀僻春風江漢清晚又一室詩一空他鄉遠空林丨丨懸又院中晴懷)
(西郭茅舍詩復有樓臺銜丨丨不勞鐘鼓報新晴種又杜位宅守歲詩四十明朝過飛騰丨丨斜元稹竹)
(詩鳴蟬聒丨丨跳蛙集幽闌望劉禹錫八月十五日夜翫月詩丨丨中秋爽隂靈既圓李商隱陸發荆南)
(始至商洛詩四海秋風闊千巖丨丨遲一杜牧題敬愛寺樓詩丨丨千山雪春寒百尺樓靈自大林與韓)
(明府歸郭中精舍詩孤煙生丨丨遠岫帶春暉)
暮情(南史劉虬傳詔徵為通直郎不就竟陵王致書通意虬答曰虬四節卧疾病三時營灌植暢餘隂于)
(山澤託丨丨于魚鳥寧非唐虞重恩周邵宏施江李頎詩漕水東去遠送君多丨丨劉長卿晩泊湘懷故)
(人詩惆悵增丨丨瀟湘復秋色)
暮食(史記天官書見昏出下通素問見旦食下御韓詩外傳見朝食下白虎王平居中央制四方)
(平旦食少陽之始也晝食太陽之始也晡食少隂之始也丨丨太隂之始也述異記見朝產下元結舂陵)
(行朝餐是草根丨丨及樹皮)
暮餐(魏書李騫傳見朝餌下)
暮宴(晉書劉隗傳見朝祥下)
暮飲(韓愈雙鳥詩見朝飲下)
暮吞(神異經見朝吞下)
暮醉(白居易詩杭州丨丨連牀卧吳郡春遊並馬行醉鄭谷巴江詩見朝醉下何中讀晉史詩見朝)
(下)
暮耕(王維上平田詩朝耕上平田丨丨上平田郭翼詩朝汲橘泉丹井丨丨蕙圃芝田)
暮耘(輟耕錄見朝耕下)
暮穫(漢書郊祀志見朝種下晉書祖納傳見月旦下)
暮穰(抱朴子赴邪徑之近易規朝種而丨丨)
暮學(孟郊詩日往復不見秋堂仍丨丨)
暮誦(後漢書鄧皇后紀志在典籍不問居家之事母常非之曰汝不習女工以供衣服乃更務學寧當舉)
(博士邪后重違母言晝修婦業丨丨經典家人號曰諸生)
暮吟(崔塗苦吟詩見朝吟下)
暮唱(陸龜蒙舴艋詩朝隨稚子去丨丨菱歌還)
暮妝(盧綸天長久辭天子方清暑宫人重丨丨)
暮戲(韓愈詩朝遊孤嶼南丨丨孤嶼北)
暮想(沈約彌陀佛銘願遊彼國晨翹丨丨七珍非羡三逹斯仰)
暮志(齊書豫章王嶷傳性不貪聚自幼所懷政以汝兄弟累多損吾丨丨耳)
暮思(劉長卿湘妃詩帝子不可見秋風來丨丨)
暮詩(徐陵諫仁山深法師罷道書夜琴晝瑟是自娛懷曉筆丨丨論情頓足)
暮聽(劉峻與舉法師書見旦候下)
暮浴(皮日休練瀆詩見朝眠下)
暮鎖(趙抃詩松關丨丨無人跡唯放鐘聲入畫船)
暮爚(沈約懴悔文爰始成童有心嗜慾不識慈悲莫辨罪報以為毛羣魪品事允庖廚晨剉丨丨亘月隨)
(年嗛腹填虛非斯莫可)
暮斲(歐陽修吳學士石屏歌虢工刳山取山骨朝鑱丨丨非一日)
暮登(宋書周朗傳見朝發下)
暮升(杜甫昔遊詩丨丨艮岑頂巾几猶未却)
暮眺(黃鎮成夕泛詩挂帆延丨丨趺坐待潮生)
暮媚(江淹金燈草賦碧莖凌露玉根升霜翠葉丨丨紫榮晨光)
暮序(梁簡文帝雪朝詩同雲凝丨丨嚴隂屯廣隰日庾肩吾詩桂巖逢丨丨菊水值窮秋杜甫九詩)
(客心驚丨丨賓雁下襄州丨李端長安書事寄薛戴詩時芳一憔悴丨何蕭索)
暮見(柳宗元朝日說古者旦見曰朝丨丨曰夕)
暮往(魏書封回傳見旦出下)
暮行(庾信周太子太保步陸逞神道碑家僮丨丨還得遺錢于道并白絁十匹公訪得其主即以還之)
暮出(戰國策見朝出下逆魏書高允傳事有不便允輒求見高宗知允意屏左右以待之禮敬甚重晨)
(入丨丨或積日居中朝臣莫知所論聶夷中短歌見朝出下)
暮入(宋史石得一傳見朝上下)
暮來(顔氏家訓漢書御史府中列柏樹常有野鳥數千棲宿其上晨去丨丨號朝夕鳥而文士往往誤作)
(烏鳶用之田李端晩遊東田寄司空曙詩丨丨思遠客獨立在東羅鄴宿武安山有懷詩野店丨丨山畔)
(逢寒蕪漠漠露華濃)
暮至(後漢書烏桓傳見朝發下)
暮歸(魏志管輅傳清河令徐季龍使人行獵令輅筮其所得輅曰當獲小獸復非食禽雖有瓜牙微而不)
(彊雖有文章蔚而不明非虎非雉其名曰貍獵人丨丨果如輅言南史循吏傳序文帝幼而寬仁入纂大業)
(雖難興陜服六戎薄伐興師命將動在濟時費由府實事無外擾自此方内晏安甿庶蕃息奉上供徭止于歲)
(賦晨出丨丨自事而已宿黃庭外景經注見朝進下物杜甫遊修覺寺詩禪枝衆鳥漂轉丨丨愁韋應)
(山耕叟詩丨丨何處宿來此空山耕杜牧雲詩曉入洞庭闊丨丨巫峽深)
暮還(晉書苟晞傳見旦發下)
暮投(宋史温益傳紹聖中由諸王府記室出知福州徙潭州鄒浩南還過潭丨丨宿村寺益即遣州都監)
(將數卒夜出城逼使登舟竟凌風絶江而去)
暮捷(陳琳文未有星流景集飇奮霆擊長馳山河朝至丨丨若今者也)
暮坐(李益竹窗聞風詩微風驚丨丨臨牖思悠哉)
暮歇(孟雲卿詩晨登南園上丨丨清蟬悲竹無可暮秋宿友人居詩秋眠山燒盡丨丨園深)
暮休(道德指歸論去家越境若衆趨市疾耕力織丨丨早起)
暮息(宋史于闐國傳大中祥符二年其國和罕王遣回鶻羅斯温等以方物來貢斯温跪奏曰臣萬里來)
(朝獲見天日願聖人萬歲與遠人作主上詢以在路幾時去此幾里對曰涉道一年晝行丨丨不知里數)
暮宿(後漢書鄧訓傳注大醫皮廵從獵上林還丨丨殿門下寒疝病發時訓直事聞廵聲起往問之廵曰)
(冀得火以熨背訓身至太官門為求火不得乃以口噓其背復呼同廬郎共更噓至朝遂愈也齊書竟陵王)
(子良傳見朝辭下弱淮南子鳳凰之翔至德也徑躡都廣入日抑節羽翼水丨丨風穴新序甯戚欲于齊)
(桓公窮困無以自進于是為商旅賃車以適齊丨丨于郭門之外桓公郊迎客夜開門辟賃車者執火甚盛從)
(者甚衆甯戚飯牛于車下望桓公而悲擊牛角疾商歌桓公聞之執其僕之手曰異哉此歌者非常人也命後)
(車載之相庾信司馬裔神道碑見朝發下友黃庭外景經二神得化玉英注日月之神隂陽之丨丨明堂)
(化生黃英下流口淡如無味用之不可既也韋元甫木蘭歌見朝屯下)
暮卧(黃庭内景經注小君言山世遠受孟先生法丨丨先讀黃庭内景經一遍乃眠使人魂魄自制黃)
(庭外景經魂欲上天魄入淵注丨丨魂上天送日中三足烏雞鳴忽䑃來還其處)
暮起(王勃採蓮賦或暑雨兮朝霽乍凉飇兮丨丨寐陳樵月庭賦歎芳塵之丨丨兮獨申旦而不)
暮召(史記主父偃傳見朝奏下書唐書舒元輿傳漢主父偃徐樂嚴安以布衣上朝奏丨丨而臣所上)
(八萬言其文鍛鍊精粹出入今古數千百年披剔剖抉有可以輔教化者未始遺拔犀之角擢象之齒豈主父)
(等可比哉)
暮取(韓愈送温處士赴河陽軍序見朝取下)
暮陟(朱子遊密菴詩朝隮青冥外丨丨浮雲端)
暮戰(唐書杜牧傳見朝駕下)
暮屯(張甫花萼樓賦紅塵晝斂則數之疑千綠雲丨丨則望之如一)
暮載(白居易官牛樂府一石沙幾斤重朝載丨丨將何用)
暮徙(宋史宗澤傳澤計敵衆十倍於我今一戰而却勢必復來使悉其鐵騎夜襲吾軍則危矣乃丨丨其)
(軍金人夜至得空營大驚自是憚澤不敢復出兵)
暮運(晉書陶侃傳見朝運下)
暮倚(杜甫暮登四安寺鐘樓詩丨丨高樓對雪峰僧來不語自鳴鐘)
暮悲(杜荀鶴春閨怨詩見朝喜下)
暮戚(鹽鐵論見朝歌下歡李益漢宫少年行見朝下)
暮慘(歐陽修詩風雲丨丨失道路磵谷夜静聞麏䴥)
暮愁(李商隱即日詩細意經春物傷酲屬丨丨醒章碣雨詩鎖却丨丨終不散添成春醉轉難)
暮憶(陸龜蒙詩見朝憶下)
暮聲(李賀官街鼓詩曉聲隆隆催轉日丨丨隆隆呼月出羅隱武牢關詩一壑丨丨何怨望數峰秋勢)
(自顚狂)
暮響(趙中虚游清都觀詩早蟬清丨丨崇蘭散晩芳)
暮生(南史韓靈敏傳早孤與兄靈珍並有孝性母尋又亡家貧無以營凶兄弟共種瓜朝採瓜子丨丨已)
(復遂辦葬事下博物志見朝種)
暮死(爾雅見朝生下生淮南子鶴壽千歲以極其游蜉蝣朝而丨丨而盡其樂)
暮掩(王炎林霏賦及夫衡門丨丨鳥雀就棲掛荒山之落景絡衰蔓之離離安熙白雲洞詩朝開白雲)
(生丨丨白雲滅)
暮披(徐陵諫仁山深法師罷道書聽鐘聲而致敬尋香馥以生心朝覩尊儀丨丨寶軸)
暮含(黃滔寄羅浮山道者詩泉石丨丨朱槿晝煙霞冬閉木綿温)
暮灑(羅隱巫山高詩見朝行下)
暮塞(齊書東昏侯紀見朝穿下)
暮沉(晉書王沉傳見朝榮下)
暮隱(黃庭外景經隱藏華蓋觀通廬注丨丨華蓋晝游明堂)
暮卷(沈約詩合歡葉丨丨簾王勃滕王閣詩畫棟朝飛南浦雲珠丨丨西山雨)
暮壓(皮日休酒城詩朝傾踰百榼丨丨幾千斛)
暮折(崔顥行路難樂府我昔初在昭陽時朝折丨丨登玉墀)
暮拔(齊書東昏侯紀見朝栽下)
暮賽(白居易黑潭龍詩家家養豚漉清酒朝祈丨丨依巫口)
暮戮(唐書柳澤傳見朝施下)
暮偽(白居易放言詩朝眞丨丨何人辨古往今來底事無)
暮背(秦韜玉釣翁詩朝攜玉櫂穿雲去丨丨寒塘戴月回)
暮實(皮日休笭箵詩見朝空下)
暮空(歐陽修黃楊樹子賦鳳蓋朝拂銀牀丨丨晝又栖白經廢宫詩終日河聲咽丨丨煙愁此地濛濛)
暮落(南方草木狀見朝開下笑束晳元居釋朝遊巍峩之宫夕墜崢嶸之壑晝夜歎晨華丨丨忠不足)
(以衞已禍不可以預度花劉庭琦詠木槿樹詩見朝榮下杜荀鶴題木障詩見朝開下)
暮散(高適詩酒筵丨丨明月上櫪馬長鳴春風起)
暮黜(唐書薛登傳見朝奏下)
暮毁(宋書少帝紀穿池築觀朝成丨丨徵發工匠疲極兆民)
暮壞(夢溪筆談深州其地鹻鹵不可藝植井泉悉是惡鹵城郭朝補丨丨)
暮下(宋史張方平傳見朝除下)
御定駢字類編卷二十八
