欽定四庫全書
御定駢字類編卷一百六十二
器物門十五
筆
筆研(通作硯漢書薛宣傳宣爲人好威儀進止雍容甚可觀也性密静有思思省吏職求其便安下至財)
(用丨丨皆爲設方略利用而省費吏民稱之以後漢書班超傅超與母隨至洛陽家貧常爲官傭書供養久)
(勞苦常輟業投筆歎曰大丈夫無他志略猶當效傅介子張騫立功異域以取封侯安能久事丨丨間乎魏)
(書崔亮傳家貧傭書自業時隴西李沖當朝任事亮從兄光往依之謂亮曰安能久事丨丨而不往託李氏也)
(彼家饒書因可得學亮曰弟妹饑寒豈可獨飽自可觀書扵市安能看人眉脻乎北史周東平公弟慶傳初)
(受業東觀頗涉經史既而謂人曰書足記姓名而已安能久事丨丨爲腐儒業乎又來護兒傳初讀詩至擊)
(鼓其鏜踴躍用兵羔裘豹飾孔武有力因捨書歎曰大丈夫在世當如是會爲國滅賊以取功名安能區區專)
(事丨丨也少唐書王仲舒傳召爲中書舍人既至視同列率新進年居不樂曰豈可復治丨丨扵其間哉)
(宋史禮志詔翰林寫先帝常服及絳紗袍通天冠御容二奉帳坐列於大升輿之前仍以太宗玩好弓劔丨丨)
(琴棋之屬蒙組繡置輿中陳扵仗内算又王師約傳賜九經丨丨勉之進學急就篇見籌下顔氏家訓)
(王襃地胄清華才學優敏後雖入關亦被禮遇猶以書工﨑嶇碑碣之間辛苦丨丨之役嘗每恨曰假使吾不)
(知書可不至今日邪丨侍兒小名錄霍小玉命侍兒櫻桃褰幃執燭授李生丨又取珠絡縫繡囊中出越姬)
(烏絲襴素叚以授生生素多才思授筆成章來江行雜錄花蕊夫人宫詞才人出入每相隨丨丨將繞曲池)
(入野老記聞蔡京與了翁有丨丨之舊了翁深疾之嘗朝已立班上御殿差晚杲日照耀衆莫敢仰視京注)
(目久而不瞬謂同省曰此公眞大貴人也或曰公明知其貴胡不少貶而議論之間有不恕何邪了翁誦老杜)
(詩曰射人先射馬擒賊先擒王且此人得志乃國家之大賊天下之大蜮遂以急速公事請疏京悖逆姦詐十)
(事别同文算指問筆三管換硯七箇貼硯價四百八十文以硯三箇換筆九管貼筆價一百八十文丨丨各)
(價幾文實柳宗元送邠寧獨孤書記赴辟命序獨孤生與仲兄連舉進士並時管記於漢中新平二連帥府)
(俱以丨丨承荷舊德位未達而榮如貴仕其難乎哉之劉攽鴻慶宫三聖殿賦帷帳筦簟之安肆几杖丨丨)
(儲偫靡一物之盖闕兮所以廣孝思而盡心志湜袁朗飲馬長城窟行惟當事丨丨歸去草封禪崔塞垣)
(行一朝棄丨丨十年操戈戟裯孟浩然送王昌齡之嶺南詩數年同丨丨茲夕間衾岑参銀山磧西館詩)
(丈夫三十未富貴安能終日守丨丨謝劉長卿贈别于羣投筆赴西安詩朅來投丨丨長揖親族劉禹錫)
(送李友路秀才赴舉詩生長綺紈内辛勤丨丨間丨又寄和東川楊尚書慕巢兼寄西川繼之詩各抛丨誇)
(旄鉞莫遣文星讓將星居元稹店卧聞幕中諸公徵樂會飲詩見被冷下白易自吟拙什因有所懷詩未)
(能抛丨丨時作一篇詩丨姚合喜覽涇州盧侍御詩卷詩自是天才健非關丨靈又送賈謩赴共城營田)
(詩水氣詩書軟嵐烟丨丨濃隠賈島戲贈友人詩丨丨爲轆轤吟詠作縻綆李商謝書詩微意何曾有一)
(毫空攜丨丨奉龍韜曾薛逄送同年鄭祥歸漢南詩聲名本自文章得藩溷勞丨丨隨鄭谷故少師從翁)
(隠巖别墅詩藥香沾丨丨竹色染衣巾和唐彦謙歲除詩行藏都未定丨丨或能捐皮日休魯望秋日遣)
(懷詩丨丨秋光洗衣巾夏蘚霑今張賁酬襲美先輩見寄倒來韻詩近年已絶詩書癖日兼將丨丨焚司)
(空圖閒夜詩若使他生抛丨丨更應無事老烟霞濕方干送江陵王少府詩吟處落花藏丨丨睡時斜雨圖)
(書羅羅隠詠史詩徐陵丨丨珊瑚架趙勝賓朋瑇瑁簪嗣業致孫狀元訴醵罰錢詩苦心事丨丨得志助)
(花鈿處杜荀鶴投江上崔尚書詩閉戶十年專丨丨仰天無認梯媒皎然兵馬曹季良宅夜集詩露彩生)
(丨丨風音入庭除)
筆墨(晉書温嶠傳陶侃上表曰故大將軍嶠忠誠著於聖世勲義感於人神非臣丨丨所能稱陳唐書)
(藝文志顔之推丨丨法一卷之又裴行儉𫝊工草隸名家帝嘗以絹素詔寫文選覽祕愛其法賚物良厚行)
(儉每曰褚遂良非精丨佳丨未嘗輒書不擇丨丨而妍捷者余與虞世南耳宋史禮志賜少監游操三品服)
(御書扇餘官丨丨館閣官各轉一官臨又兵志傳信牌中爲池槽藏丨丨紙今主將掌之每陣𫝊命書紙内)
(牌中持報兵官復書事宜牌中而還主將密以字爲號驗母得漏泄軍中事韓詩外傳趙簡子有臣曰周舍)
(立扵門下三日三夜簡子使問之曰子欲見寡人何事周舍對曰願爲諤諤之臣丨丨操牘從君之過而日有)
(記也月有成也歲有效也力文心雕龍魏文稱文以氣爲主氣之清濁有體不可強而至故其論孔融則云)
(體氣高妙論徐幹則云時有齊氣論劉楨則云時有逸氣公幹亦云孔氏卓卓信含異氣丨丨之性殆不可勝)
(並重氣之旨也書譚子化書心不疑乎手手不疑乎筆忘乎筆然後知之道和暢非巧也淳古非朴也柔弱)
(非美也強梁非勇也神之所浴氣之所沐是故點策蓄血氣顧盼含情性無丨丨之跡無機智之状無剛柔之)
(容無馳騁之象若黃帝之道熙熙然君子之風穆穆然歴代名畫錄見絹素下避暑錄話世言歙州具文)
(房四寳謂丨丨紙硯也其實三耳歙本不出筆盖出於宣州自唐惟諸葛一姓世傳其業捫虱新話坡盖自)
(謫黃州後便見學道工夫晚年丨丨挾海上風濤之氣侯鯖錄東坡述歐陽文忠嘗言有患疾者醫問其得)
(疾之由曰乘船遇風驚而得之醫取多年柂牙爲柂工手汗所漬處刮末雜丹砂伏神之流飲之而愈醫以意)
(用藥多此比予因謂公以丨丨燒灰飲學者當治昏惰耶庾肩吾書品論魏帝丨丨雄贍吴主體裁綿密)
(姚合秋夕遣懷詩見衣巾下得又秋中寄崔道士詩月光久逾明照丨丨白)
筆紙(晉書左思𫝊造齊都賦一年乃成復欲賦三都會妹芬入宮移家京師乃詣著作郎張載訪岷邛之)
(事遂搆思十年門庭藩溷皆著丨丨遇得一句即便疏之唐書劉禕之傳麟臺郎郭翰嘗爲御史廵察隴右)
(多所按劾次寧州時狄仁傑爲刺史民爭言有異政翰就館以丨丨置扵案謂僚屬曰入其境其政可知願薦)
(使君美扵朝母久留卽命駕去十全唐詩話開元十六年帝自擇廷臣為諸州刺史凡一人詔宰相諸王御)
(史以上祖道洛濱盛具奏太常樂帛舫水嬉命高力士賜詩令題座右帝親書且給丨丨令自賦賚絹三千遣)
(之)
筆楮(唐書路敬淳傳轉四門博士仍直弘文館中雖老讀書不廢夜所撰書紏謬春秋振滯禮繩愆等凡)
(數十百篇長安時上之丐官丨丨寫藏袐書精德洪題跋憑川道者敏傳能書乃其夙習丨丨不擇麤飛翰)
(如蠶食葉俄頃千字)
筆札(史記司馬相如傳蜀人楊得意爲狗監侍上上讀子虚而善之曰朕獨不得與此人同時哉得意曰)
(臣邑人司馬相如自言爲此賦上驚乃召問相如相如曰有是然此乃諸侯之事未足觀也請爲天子游獵賦)
(賦成奏之上許令尚書給丨丨者漢書樓護傳護爲人短小精辨論議常依名節聽之皆竦與谷永俱爲五)
(侯上客長安號曰谷子雲丨丨樓君卿唇舌言其見信用也後漢書章帝紀堯試臣以職不直以言語丨丨)
(見又賈逵𫝊有神雀集宮殿官府冠羽有五采色帝召逵問之對曰昔武王終父之業鸑鷟在岐宣帝威懷)
(戎狄神雀仍集此胡降之徵也帝敕蘭臺給丨丨使作神雀頌拜爲郎又荀悅傳帝好典籍常以班固漢書)
(文繁難省乃令悅依左氏傳體以爲漢紀三十篇詔尚書給丨丨辭約事詳論辨多美又曹褒𫝊常憾朝廷)
(制度未備慕叔孫通爲漢禮儀晝夜研精沉吟專思寢則懷抱丨丨行則誦習文書又襧衡𫝊表嘗與諸文)
(人共草章奏並極其才思時衡出還見之開省未周因毁以抵地表憮然爲駭衡乃從求丨丨湏臾立成辭義)
(可觀表大悅益重之與齊書五行志永明元年元日有小人發白虎樽既醉丨丨不知所道直云憶高帝敕)
(原其罪接南史蔡興宗傳太原孫敬玉嘗通興宗侍兒被禽反興宗命與杖敬玉了無怍容興宗竒其言對)
(命釋縛試以伎能高其丨丨因以侍兒賜之事又沈慶之𫝊謝竣起再拜慶之曰君但當知丨丨之於是處)
(分旬日内外整辦機北史祖瑩傳瑩以文學見重常語人云文章湏自出杼成一家風骨何能共人同生活)
(也盖譏世人好竊他文以爲己用而瑩之丨丨亦無乏天才但不能均調玉石兼有其製裁之體減於袁常焉)
(唐書陳子昂傳后召見賜丨丨中書省令條上利害宋史職官志凡拜宰相及事重者晚漏上天子御内)
(東門小殿宣召面諭給丨丨書所得旨禀奏歸院内侍鎻院門禁止出入夜漏盡具詞進入遲明白麻出閣門)
(使引授中書中書授舍人宣讀託在丨丨既馳金相亦運木納)(文心雕龍文藻條流又七國獻書詭麗輻)
(輳漢來丨丨辭氣紛紜引又逮晉初丨丨則張華為儁其三讓公封理周辭要義比事必得其偶世珍鷦鷯)
(莫顧章表一螢雪叢說前漢蕭何𫝊不言律令新唐書李邕傳無字及丨丨五代史劉昫傳不書修領唐史)
(矢謝靈運辨宗論夫專翫丨丨者自可不工於弧矢弧旣工復翫丨丨者何爲不兼哉柳宗元送苑論登)
(第後歸覲詩序觀其掉鞅於術藝之場遊刃乎文翰之林風雨生於丨丨雲霞發於簡牘左右圜視朋儕拱手)
(甚可壯也星曹唐王遠宴麻姑蔡經宅詩大篆龍蛇隨丨丨小天斗滿衣裳皮日休遊徐詩昔之慕經史)
(有以傭丨丨)
筆牘(戰國策君王后病且卒誡建曰羣臣之可用者某建曰請書之君王后曰善取丨丨受言君王后曰)
(老婦已忘矣年北史李渾𫝊弟繪字敬文六歲便求入學家人以偶俗忌不許遂竊其姊丨丨用之說苑)
(王滿生曰臣聞聖人不言而知非聖人者雖言不知今欲言乎無言乎周公俛念有頃不對王滿生藉丨丨書)
(之曰社稷且危傳之於膺周公仰視見書曰唯唯謹聞命矣明日誅管蔡柳宗元送文郁師序今有文郁師)
(者讀孔氏書為詩歌百篇其爲有意乎文儒事矣又遯而之釋背笈篋懷丨丨挾海泝江獨行山水間翛翛然)
(模狀物態搜伺隱隟登高遠望悽愴超忽遊其心以求勝語若有程督之者又上裴晉公度獻唐雅詩啓伏)
(惟相公天授皇家聖賢克合謀叶德一以致太平入有申甫魏邴之勤出兼方召辛趙之事東取淮右北服恒)
(陽略不代出功無與讓故天下文士皆願秉丨丨勤思慮以贊述洪烈闡揚大勲)
筆簡(益州名畫品目畫之逸格最難其儔拙規矩扵方圓鄙精研扵彩繪丨丨形具得之自然莫可楷模)
(出於意表故目之曰逸格爾布馬祖常草亭賦丨丨研石書帙劔器且列也)
筆記(齊書丘巨源傳桂陽事起使于中書省撰符檄事平除奉朝請巨源望有封賞既而不獲乃與尚書)
(令袁粲書曰民信理推心闇於量事庶謂丹誠感逹賞報孱期豈虞寂寥忽焉三稔議者必云丨丨賤伎非殺)
(活所待開勸小說非否判所寄一宋史藝文志王炎丨丨八卷又趙師懿柳文丨丨卷又陸游老學菴)
(丨丨一卷懷又宋景文公丨丨五卷合文心雕龍路粹楊脩頗丨丨之工丁儀邯鄲亦論述之美)
筆奏(文心雕龍傅玄篇章義多規鏡長虞丨丨世執剛中並楨幹之實才非羣華之韡萼也)
筆對(齊書文惠太子長懋傳太子臨國學親臨策試諸生於坐問少傅王儉曰曲禮云無不敬尋下之奉)
(上可以畫禮上之接下慈而非敬今總同敬名將不爲昧儉曰鄭元云禮主於敬便當是尊卑所同太子又以)
(此義問諸學生謝幾卿等十一人竝以丨丨)
筆經(然藜餘筆右軍丨丨云近有人以綠沈漆竹管及鏤管見遺錄之多年斯可愛玩詎必金寳雕琢然)
(後爲貴)
筆錄(宋史藝文志王曾丨丨一卷)
筆劄(文心雕龍夫書記廣大衣被事體丨丨雜名古今多品)
筆志(宋史藝文志唐稷硯岡丨丨一卷)
筆論(宋史藝文志玉泉丨丨五卷)
筆帖(宋史食貨志蔡京又動以丨丨於榷貨務支賞給有一紙至萬緡者京所侵私以千萬計朝論喧然)
筆草(宋史藝文志太一雜集丨丨一卷)
筆職(宋史藝文志趙仁拱潛龍丨丨三卷)
筆翰(晉書陶侃傳侃性聰敏勤於吏職恭而近禮愛好人倫終日斂膝危坐閫外多事千緒萬端罔有遺)
(漏遠近書疏莫不手答丨丨如流未嘗壅滯引接疎遠門無停客齊書劉繪傳高宗爲驃騎以繪爲輔國將)
(軍諮議領錄事典丨丨有又丘巨源𫝊元徽初桂陽王休範在尋陽以巨源丨丨遣船迎之餉以錢物)
筆句(文心雕龍若夫丨丨無常而字有常數四字密而不促六字格而非緩或變之以三五盖應機之權)
(節也詩又平聲貫休上馮使君山水障子丨丨岡勢轉墨搶燒痕顛)
筆解(宋史藝文志韓愈丨丨二卷)
筆題(李白寄遠詩魯縞如玉霜丨丨月氏書)
筆削(春秋序周德既衰官失其守上之人不能使春秋昭明赴告策書諸所記注多違其舊疏此明仲尼)
(修春秋之由先論史策失宜之意計周公之垂法典策具存豈假仲尼更加丨丨但爲官失其守褒貶失中赴)
(告策書多違舊典是故仲尼修成此法垂示後昆徒史記孔子世家孔子爲春秋丨則筆丨則削子夏之不)
(能贊一辭榮晉書皇甫謐傳論留情丨丨敦悅丘墳軒冕未足爲貧賤不以爲恥北史虞綽𫝊大業初轉)
(爲秘書學士奉詔與秘書郎虞世南著作佐郎庾自直等撰長洲玉鏡等書十餘部綽所丨丨帝未嘗不稱善)
(丞元史揭傒斯傳詔修遼金宋三史傒斯與為總裁官相問修史以何爲本曰用人爲本有學問文章而不)
(知史事者不可與有學問文章知史事而心術不正者不可與用人之道又當以心術爲本也且與僚屬言欲)
(求作史之法須求作史之意古人作史雖小善必錄小惡必記不然何以示懲勸由是毅然以丨丨自任凡政)
(事得失人才賢否一律以是非之公至於物論之不齊必反覆辯論以求歸於至當而後止華嚴經序於大)
(徧空寺親受丨丨敬譯斯經遂得甘露流津預夢庚申之夕膏雨灑潤後覃壬戌之辰韓愈讀荀孔子刪詩)
(書丨丨春秋合於道者著之離扵道者黜去之故詩書春秋無疵柳宗元楊評事文集後序著述者流盖出)
(扵書之謨訓易之象系春秋之丨丨其要在扵高壯廣厚詞正而理備謂宜藏於簡冊也羅衮謝知巳啓補)
(衮掖垣仍叨丨丨珥貂仙室更踐清華能邢邵冬夜酬魏少傅直史館詩審諭雖有屬丨丨少干陸龜蒙)
(再抒鄙懷用伸酬謝詩向非丨丨功未必無瑕疵丨黃滔遇羅員外衮詩綺園難貯林栖意班馬須持丨權)
筆管(西京雜記天子丨丨以錯寶為跗毛皆以秋兔之毫官師路扈爲之以雜寶爲匣厠以玉璧翠羽皆)
(直百金牙筆經晉武賜張華麟角丨丨輕又昔人或以瑠璃象爲丨丨麗飾則有之然筆須便重則躓矣)
(枝雲仙雜記司空圖隠於中條山芟松爲丨丨人問之曰幽人筆正當如是)
筆架(開元天寳遺事學士蘇頲有一錦紋花石鏤爲丨丨嘗置於硯席間每天欲雨即此石架津出如汗)
(逡廵而雨頲以此常爲雨候固無差矣作洞天清錄邵石寶慶府所出色黑多以作博棋子刻丨丨並無自)
(然峯巒石明一統志丨丨山在永平府城南一十五里山巔有如丨丨又丨丨峰在南豐縣西一十五里)
(三峰如丨丨状丨又丨丨峯在嚴州府城西七十五里五峯峭列如丨然故名杜甫題柏大兄弟山居屋)
(壁詩丨丨霑窗雨書籖映隙曛曾羅隠暇日有寄姑蘇曹使君詩珊瑚丨丨真珠履和陳王幾首詩)
筆格(雲仙雜記李白遊慈恩寺寺僧用水牌刷以吴膠粉捧乞新詩白爲題訖僧獻玄沙鉢綠英梅檀香)
(丨丨蘭縑袴紫瓊霜象洞天清錄玉丨丨惟黑白琅玕三種玉可用須鐫刻山峯聳秀而不俗方可或碾作)
(蛟螭尤佳見又銅丨丨湏竒古者為上然古人少曾用丨丨今所銅鑄盤螭形圓而中空者乃古人鎮紙非)
(丨丨也甚歸田錄錢思公生長富貴而性儉約閨門用度爲法謹子弟輩非時不能輒取一錢公有一珊瑚)
(丨丨平生尤所珍惜常置之几案子弟有欲錢者輒取而藏之公即悵然自失乃牓扵家庭以錢十千贖之居)
(一二日子弟佯爲求得以獻公欣然以十千賜之他日有欲錢者又竊去一歲中率五七如此公終不悟也)
(玉堂雜記中興後凡除拜節鉞以上多由中書進熟狀院吏云鎻中左者文臣也右選者武臣也逐房臨時呼)
(院吏取索是以知之惟草后妃太子宰相麻則不容知快行數十輩来宣召云鎖小殿子既至便殿上服帽帶)
(諭以除授之意御列金器如硯匣壓尺丨丨糊板水滴之屬幾二百兩既書除目隨以賜之睦州古蹟記爲)
(石鍾鼔自洞頂懸而虚其下而聲各如其所名者一在仙笠東爲仙笠一在鼓西爲丨丨而山立者一爲硯滴)
(石穿溜若一蟻鑽珠而洞頂滴泉正當其處一與丨丨自爲左右)
筆筒(致虚雜俎獻之有斑竹丨丨名裘鍾)
筆牀(唐書陸龜蒙𫝊升舟設篷廣齎東書茶竈丨丨釣具往來時謂江湖散人樹萱錄梁簡文製丨丨)
(以四管爲一牀丨徐陵玉臺新詠序見硯匣下西楊萬里壓波堂賦丨茶竈瓦盆䕨尊岑参初至虢官)
(舍南池呈左右省及南宫故人詩白鳥上衣桁青苔生丨丨又山房春事詩見衣桁下鮑溶酬王侍御詩)
(希冀留書閣提攜在丨丨)
筆榻(澹山雜識謝寳文景温初任爲獄官忽倉皇自外入急闔中門家中問之乃但云有囚善作法也自)
(脫去枷杻勢必見害其家一老僕告之曰可速往取丨丨子榻其兩中指復杻之必無能爲景温急出用其言)
(賊遂不能神)
筆槽(雲仙雜記有借界尺丨丨而破其槽者白其主人曰韓直水如常孤竹君無恙但半面之交忽然折)
(節矣主人大笑)
筆簏(圖繪寳鑑趙仲善畫花鳥出遊以丨丨粉墨自隨遇興見高屏素壁隨意作畫率有真趣)
筆籃(明一統志見筆仙下)
筆寶(宋史藝文志韋氏丨丨兩字五卷一成都古今記西蜀聖夀寺僧楚安妙畫山水須旬以來方就)
(一扇收得其筆謂之丨丨)
筆簪(趙汴寄友代吳龍圖詩三院丨丨曾對直兩川兵印復交承)
筆笏(明一統志丨丨石在泰寧縣南七十里雙峙雲外遠視之有卓丨植丨之像)
筆鍼(顧雲池陽醉歌經疾史恙萬片恨墨炙丨丨如有神)
筆鋒(鮑照擬古詩兩說窮舌端五車摧丨丨山李白草書歌行墨池飛出北溟魚丨丨殺盡中兔劉)
(禹錫韓侍御見示岳陽樓别竇司直詩丨丨不能休藻思一何綺方干盧卓山人畫水詩海色未將藍汁染)
(丨丨猶傍墨花行)
筆銳(文心雕龍皂飭司直肅清風禁丨丨干將墨含淳酖雖有次骨無或膚浸獻政除宜事必勝任)
筆銛(法言或曰刀不利丨不丨而獨加諸砥不亦可乎曰人砥則秦尚矣)
筆毫(南史鄭灼傳灼家貧抄義疏以日繼夜丨丨盡每削用之姚合謝汾州田大夫寄茸氊葡萄詩曉)
(起題詩報寒澌滿丨丨)
筆尖(蘇軾雪詩書生事業眞堪笑忍凍孤吟丨退丨悰王惲滕王蝶蟻圖詩粉香金翠夢能甜細寫春)
(入丨丨)
筆頭(魏書古弼𫝊弼頭尖世祖常名之曰丨丨是以時人呼爲筆公宋史劉翰𫝊如丨丨灰兔毫也而)
(在草部今移附兔頭骨之下成隋唐嘉話虞監草行本師於釋智永嘗樓上學書業方下其所棄丨丨至盈)
(甕丨雲仙雜記張曲江語人曰學者常想胸次吞雲夢澤丨湧若耶溪量既并包文亦浩瀚又李太白少)
(夢丨丨生花後天才贍逸名聞天下痕杜牧池州清溪詩何物賴君千遍洗丨丨塵土漸無李咸用讀修)
(睦上人歌篇詩意下紛紛造化機丨丨滴滴文章髓玉李山甫山中答劉書記寓懷詩丨丨指金波座上横)
(柄吟方干贈孫百篇詩羽翼便從處出珠璣續向丨丨生)
筆端(漢書杜欽傳刑罰無平在方進之丨丨衆庶莫不疑惑魏志程昱傳法造扵丨丨不依科詔獄成)
(扵門下不顧覆訊吏又梁習傳濟陰王思與習俱爲西曹令史注魏略苛傳思性急嘗執筆作書蠅集丨丨)
(驅去復來如是再三思恚怒自起逐蠅不能得還取筆擲地蹋壞之晉書苻堅載記初堅之將爲赦也與王)
(猛苻融密議扵露堂悉屏左右堅親爲赦文猛融供進紙墨有一大蒼蠅入自牖間鳴聲甚大集於丨丨驅而)
(復來俄而長安街巷市里人相告曰官今大赦云宋書劉瑀傳瑀使氣尚人爲憲司甚得志彈王僧達廕籍)
(高華人品冗末朝士莫不畏其丨丨而魏書李彪傳高祖時詔臣曰平爾雅志正爾丨丨書不法後世何觀)
(臣奉以周旋不敢失墜皆宋史賀鑄𫝊尤長扵度曲掇拾人所棄遺少加櫽括爲新竒嘗言吾丨丨驅使李)
(商隱温庭筠常奔命不暇者韓詩外傳鳥之美羽勾啄者鳥畏之魚之侈口垂腴魚畏之人之利口贍辭者)
(人畏之是以君子避三端避文士之丨丨避武士之鋒端避辯士之舌端文心雕龍昔周之太僕繩愆糾繆)
(秦之御史職主文法漢置中丞總司按劾故位在摰擊砥礪其氣必使丨丨振風簡上凝霜者也又紀編同)
(時時同多詭雖定哀微辭而世情利害勲榮之家雖庸夫而盡飾迍敗之士雖令德而常嗤理欲吹霜噴露寒)
(暑丨丨此又同時之枉可歎息者也而又庾元規之表奏靡密以閑暢温太眞之筆記循理清通亦丨丨之)
(良工也眞名畫錄王蜀先主修青城山丈人觀請素卿扵丈人君殿上畫五岳四瀆十二溪女山林溪沼樹)
(木諸神及岳瀆曹吏詭怪之質生扵丨丨上殿觀者無不恐懼潘岳馬汧督誄安平出竒破齊克完張孟運)
(籌危趙獲安汧人賴子猶彼談單如何吝嫉搖之丨丨隋煬帝遺陳尚書令江總檄金匱珠韜銀編玉策莫)
(不謄扵舌杪散在丨丨非柳宗元與太學諸生喜詣闕留陽司業書諸生之言獨爲己也扵國體實甚宜願)
(諸生勿得私之想復再上故少佐丨丨耳韋張說相州冬日早衙詩正色臨廳事疑詞定丨丨應物詠徐)
(正字畫青蠅詩丨丨來已久座上去何遲夏郡中書事詩言下辨曲直丨丨破交爭)(劉禹錫早方干水墨)
(山水詩造化有功力平分歸丨丨)
筆下(齊書丘靈鞠等傳贊學亞生知多識前仁文成丨丨芬藻麗春潘岳扵賈謐坐講漢書詩丨丨摛)
(藻席上敷珍字朱逵懷素歌丨丨惟看激電流成只畏盤龍去)
筆前(衛夫人筆陣圖意後丨丨者敗意前筆後者勝間圖繪寳鑑畢宏善畫山水作松石圖於左省壁)
(變易常法意在丨丨非繩墨所能制)
筆後(衛夫人筆陣圖見上)
筆底(劉禹錫答樂天見憶詩見杯前下方干雪中寄薛郎中詩見樽中下)
筆先(皇甫冉劉方平壁畫山詩妙墨無前性生丨丨)
筆峰(明一統志丨丨山在平凉府涇州南五里水方干送水墨項處士歸天台詩還家莫便尋山自有)
(雲山在丨丨)
筆海(唐書藝文志王義方丨丨十卷和宋史王應麟傳所著丨丨四十卷薛元超奉同太子監守違)
(戀詩歸塘横丨丨平圃振詞條)
筆溝(明一統志丨丨在開封府尉氏縣東北四十里端直如筆故名)
筆塚(宣和書譜釋智永用筆退即投大甕中歲久輒貯數甕自爲銘以瘞之當是時詩人有以丨丨對墨)
(池者)
筆區(文心雕龍夫情動而言形理發而文見盖沿隱以至顯因内而符外者也然才有庸儁氣有剛柔學)
(有淺深習有雅鄭並情性所鑠陶染所凝是以丨丨雲譎文苑波詭者矣)
筆苑(宋史藝文志丨丨文詞一卷成又離辭丨丨二卷又楊億𫝊喜誨誘後進以名者甚衆人有片)
(辭可紀必爲諷誦手集當世之述作爲丨丨時文錄數千篇文心雕龍文場丨丨有術有門務先大體鑑必)
(窮源)
筆倉(明一統志丨丨在五雲山顯聖寺後晉王獻之丨丨今一眢井耳陸游雲門夀聖院記遊山者自)
(淳化歴顯聖雍熙酌煉丹泉闚丨丨追想葛稚川王子敬之遺風行聽灘聲而坐蔭木影徘徊好泉亭上山水)
(之樂饜飫極矣)
筆藏(宋史藝文志丨丨論三卷)
筆神(致虚雜俎丨丨曰佩珂又曰昌化)
筆仙(明一統志顔丨丨揚州府高郵人少落魄宋建炎鬻筆遇仙日售筆十則止會轉運使過境見之問)
(曰能飲否曰可飲一斗飲畢長揖而去遺所攜筆籃扵舟中轉運使左右取而還之盡力莫能勝凡得其筆者)
(剖而視之管中必有一詩或偈紀其破毁歲月及人姓氏禍福無不驗者故號丨丨)
筆公(魏書古弼傳見筆頭下)
筆傑(齊書丘巨源傳若以此賊彊盛勝負難測羣賢怯不染豪者則民宜以勇獲賞若云羽檄之難必湏)
(丨丨羣賢推能見委者則民宜以才賜列)
筆癡(輟耕錄畫有三病皆繫用筆一曰版版者腕弱丨丨全虧取與物狀平褊不能圓混也)
筆工(西墅記譚南朝有姥善作筆以胎髮作者尤佳又有丨丨名鐡頭能營管如玉世莫傳其法焉)
筆匠(嬾眞子錄唐秘書省吏凡六十七人典書四人楷書十人令史四人書令史九人亭長六人掌故八)
(人熟紙匠十人裝潢匠六人丨丨六人)
筆傭(宋史孫光憲傳所著荆臺集三十卷鞏湖編玩三卷丨丨集三卷橘齋集二卷)
筆耕(宋史藝文志商文圭丨丨詞二十卷帛雲仙雜記翰林盛事云王勃所至請托爲文金豐積人謂)
(心織丨丨僧任昉爲蕭揚州作薦士表前晉安郡侯官令東海王孺年三十五理尚悽約思致恬敏既丨丨)
(爲養亦傭書成學詩劉禹錫南海馬大夫見惠著述見鼎食下)
筆耒(劉三吾野莊賦自徵登於仕塗已丨丨之久歇)
筆談(宋史沈括𫝊括博學善文扵天文方志律歴音樂醫藥卜算無所不通皆有所論著又紀平日與賓)
(客言者爲丨丨多載朝廷故實耆舊出處𫝊扵世)
筆語(宋史藝文志李淑書丨丨殿集二十卷又丨丨十五卷又韋稔丨丨類對十卷)
筆諫(唐書柳公權𫝊見筆法下)
筆陣(宋史藝文志丨丨圖一卷詞法書要錄晉衛夫人有丨丨圖杜甫醉歌行源倒流三峽水丨丨)
(獨掃千人軍虎元稹奉和浙西大夫李德裕述夢詩戈矛排丨丨貔讓文韜又酬樂天東南行詩海岱詞)
(鋒截皇王丨丨敺動王鏊場中初九夜詩海潮忽湧囂聲山雨横來丨丨侵)
筆才(文心雕龍元皇中興披文建學劉刁禮吏而寵榮景純文敏而優擢逮明帝秉哲雅好文會升儲御)
(極孳孳講藝練情扵誥策振采於辭賦庾以丨丨逾親温以文思益厚揄揚風流亦彼時之漢武也)
筆舌(法言聖人之治天下也礙諸以禮樂無則禽異則貉吾見諸子之小禮樂也不見聖人之小禮樂也)
(孰有書由丨言不由丨吾見天常爲帝王之丨丨也都柳宗元送徐從事北遊序生北遊必至通都大邑通)
(大邑必有顯者由是其果聞傳於世歟苟聞傳必得位得位而以詩禮春秋之道施扵事及扵物思不負孔子)
(之丨丨能如是然後可以爲儒儒可以說讀爲哉章薛昭緯華州牓寄諸門生詩機雲丨丨臨文健沈宋篇)
(發脉清)
筆體(南史顔延之傳長子竣爲孝武南中郎諮議参軍及義師入討竣定密謀兼造書檄劭召延之示以)
(檄文問曰此筆誰造延之曰竣之筆也又問何以知之曰竣丨丨臣不容不識)
筆意(唐書魏徵傳子叔瑜豫州刺史善草隸以丨丨傳其子華及甥薛稷世稱善書者前有虞禇後有薛)
(魏小畫鑒顧愷之畫曾見初平起石圖夏禹治水洛神賦身天王其丨丨如春雲浮空流水行地皆出自然)
(傳染人物容貌以濃色微加點綴不求藻飾位又盧鴻一畫傳世不多余見數人摩其草堂圖丨丨置清氣)
(襲人眞蹟可知其妙也)
筆法(唐書藝文志荆浩丨丨記一卷正又柳公權傳帝問公權用丨丨對曰心正則筆筆正乃可法矣)
(時帝荒縱故公權及之帝改容悟其以筆諫也官宋史藝文志顔眞卿丨丨一卷又吕文仲傳以本充翰)
(林侍讀寓直御書院與侍書王著更宿時書學葛湍亦直禁中太宗暇日每從容問文仲以書史著以丨丨湍)
(以字學林又宋湜傳丨丨遒媚書帖之出人多傳傚搥虞喜志鍾繇問蔡邕丨丨扵韋誕誕惜不與乃自)
(胸嘔血曹操以五靈丹救活之及誕死繇令人盜其墓遂得其法研北雜志鍾王丨丨隋人所得與唐人不)
(同大抵隋多鍾唐多王爾者桃源手聽錢鄧州若水嘗言古之善書鮮有得丨丨唐陸希聲得之凡五字擫)
(捭鉤拞格用筆雙鉤則點畫遒勁而盡妙矣謂之撥鐙法)
筆力(齊書王僧虔𫝊蕭思話書羊欣之影風流趣好殆當不減丨丨恨弱南史蕭子雲傳見書迹下)
(唐書顔眞卿傳善正草書丨丨遒婉世寳傳之猶宋史陳堯佐傳善古隸八分爲方丈字丨丨端勁老不衰)
(丨又李清臣傳治平二年試秘閣考官韓維曰荀卿氏丨也試文至中書修迎語曰不置李清臣於第一則)
(謬矣啓視如言八十丨丨精健)(又李廣傳論文考史怡然自適年踰圖畫見聞志畢顯不知何許人眞宗)
(朝爲翰林待詔工畫馬有韓幹之風而丨丨勁健移蘇軾李氏山園閣賦蓬萊隔弱水三萬里以丨丨坐扵)
(是也丨劉孝綽侍宴餞庾扵陵應詔詩高辨競談端竒文爭丨杜甫送顧八分文學適洪吉州詩見鑪錘)
(下元韓愈病中贈張十八詩龍文百斛鼎丨丨可獨扛稹代曲江老人百韻傳李杜詩篇敵蘇張丨丨勻)
(題張祐讀始興公傳詩詩情光日月丨丨動乾坤丨又酸棗驛前碑詩蒼苔古澀字雕疎誰道中郎丨餘)
(倚李商隱偶成轉韻七十二句贈四同舍詩横行闊視公憐狂來丨丨如牛弩歐陽修謝景平挽辭東山)
(子弟家風在西漢文章丨丨豪臺蘇軾次韻呂梁仲屯田詩待君丨丨追靈運莫負南九日期陸游詩老)
(饞自覺丨丨短得一忘十眞堪咍)
筆勢(晉書衛恒傳漢興而有草書不知作者姓名至章帝時齊相杜度號善作篇後有崔瑗崔寔亦皆稱)
(工杜氏結字甚安而書體微瘦崔氏甚得丨丨而結字小疎又王羲之𫝊善隸書爲古今之冠論者稱其丨)
(丨以爲飄若浮雲矯若驚龍下南史范曄𫝊吾雜傳論皆有精意深旨至扵循吏以及六夷諸序論丨丨縱)
(放實天下之竒作也又王籍傳籍又甚工草書丨丨遒放盖孔琳之流亞北史趙文深傳文深少學楷隸)
(年十一獻書扵魏帝後立義歸朝除大丞相府法曹参軍雅有鍾王之則丨丨可觀當時碑牓唯文深冀儁而)
(已丨研北雜志范文穆公云漢家作隸雖不爲工然皆有丨腕力其法嚴於後世真行之書精采意度粲然)
(可以想見筆墨畦徑也又杜甫醉歌行詩家丨丨君不嫌詞翰升堂爲君掃贈虞十五司馬詩凄凉憐丨)
(丨浩蕩問詞源)
筆狀(南史梁豫章王子雲傳嘗答敕云臣昔不能拔賞隨時所貴規模子敬多歴年所年二十六著晉史)
(至二王列傳欲作論草隸法言不盡意遂不能成略指論飛白一事而已十許年始見敕旨論書一卷商略丨)
(丨洞澈字體始變子敬全範)
筆趣(南史蕭引傳引善書爲當時所重宣帝嘗披奏事指引署名曰此字丨丨翩翩似鳥之欲飛引謝曰)
(此乃陛下假其毛羽耳)
筆迹(跡蹟並同南史王僧虔傳僧虔嘗自書讓尚書令表辭制旣雅丨丨又麗時人以比子敬崇賢魏)
(書劉芳傳芳常爲諸僧傭寫經論丨丨稱善卷直以一縑歲中能入百餘匹如此數十年頼以頗振北史齊)
(彭城王浟傳博士韓毅教浟書見浟丨丨未工戲浟曰五郎書畫如此忽爲常侍開國今日後宜更用心浟正)
(色答曰昔甘羅爲秦相未聞能書凡人唯論才具何如豈必勤勤丨丨唐書柳公權𫝊李聽鎮夏州表爲掌)
(書記因入奏穆宗曰朕嘗扵佛廟見卿丨丨思之久矣即拜右拾遺侍書學士顔氏家訓蕭子雲每歎曰吾)
(著齊書勒成一典文章弘義自謂可觀唯以丨丨得名亦異事也雲笈七籖靈寶玉訣經云道告阿丘曾曰)
(汝前生與南極尊神同在禪黎世界扵丹陵之舍柏林之下同發道意爾時南極執汝右手俱題赤石以記姓)
(名南宫即書汝丨丨題扵南軒今猶尚在石字亦存汝憶之不丘曾心悟舉目即見南極所主南壁刻書二十)
(三字字甚分明丨杜甫奉先劉少府新畫山水障歌豈但祁岳與鄭虔丨遠過楊契丹又韋諷錄事宅觀)
(曹將軍畫馬圖詩貴戚權門得丨丨始覺屏障生光輝顧雲蘇君廳觀韓幹馬障歌直言弟子韓幹馬畫馬)
(無骨但有肉今日披圖見丨丨始知甫也真凡目)
筆髓(宋史藝文志虞世南丨丨法一卷)
筆路(續畫品謝赫氣運精靈未窮生動之致丨丨纖弱不副雅壯之懷然中興以後衆人莫及玉海李)
(漢老曰爲文之法有筆力有丨丨)
筆蹤(晉書王獻之傳贊觀其字勢疎瘦如隆冬枯樹覽其丨丨拘束若嚴家之餓隸)
筆精(宣和書譜羊欣有草書丨丨帖不益州名畫品目畫之扵人各有本性丨丨墨妙知所然若投刃)
(扵解牛類運斤於斫鼻自心付手曲盡玄微故目之曰妙格爾雲笈七籖倉頡始書已應有筆詩云彤管則)
(是筆也而言蒙恬造筆者盖恬爲秦將三世有名制削丨丨能獨擅名也魯收懷素歌吾觀文士多利用丨)
(丨墨妙誠堪重聞李白王右軍詩掃素寫道經丨丨妙入神劉長卿王師收二京詩金石懸詞律煙雲動)
(丨丨)
筆妙(筆經製筆之法桀者居前毳者居後強者爲刃要者爲輔參之以檾束之以管固以漆液澤以海藻)
(濡墨而試直中繩勾中鉤方圓中規矩終日握而不敗故曰丨丨劉孝孫冬日宴于庶子宅詩清文振丨丨)
(高論寫言泉)
筆調(唐書歐陽詢傳禇遂良亦以書自名嘗問虞世南曰吾書何如智永答曰吾聞彼一字直五萬君豈)
(得此曰孰與詢曰吾聞詢不擇紙筆皆得如志君豈得此遂良曰然則何如世南曰君若手和丨丨固可貴尚)
(遂良大喜)
筆和(畫鑒宣和畫譜載唐李漸畫馬丨丨氣調今古無儔及見三馬圖與所聞甚不逮然自有一種氣運)
(不可以形似求之也)
筆嚴(雲林石譜温州丨丨石一種色黃一種黃而斑黑一種色紫石理有横紋微麄扣之無聲稍潤土人)
(鐫治爲方圓器紫者亦堪爲硯頗發墨本草所載礬石凡有數種產漢川武當西遼諸處舊巢中最佳鵲常入)
(水浴故取以壅卵合熟今不可得之)
筆正(唐書柳公權傳見筆法下)
筆勻(杜荀鶴題花木障詩不假東風次第吹丨丨春色一枝枝)
筆彩(文心雕龍孫盛干寳文勝爲史準的所擬志乎典訓戶牖雖異而丨丨略同白居易遊悟眞寺詩)
(粉壁有吴畫丨丨依舊鮮礎李咸用謝友生遺端溪硯瓦詩呵雲潤柱丨丨飲虹霓)
筆材(唐書藝文志大明宫光順門外東都明福門外皆創集賢書院學士通籍出入既而太府月給蜀郡)
(麻紙五千番季給上谷墨三百三十六九歲給河間景城清河博平四郡兔千五百皮爲丨丨)
筆點(宋史王旦傳每有差除先密疏三四人姓名以請所用者帝以丨丨之同列不知爭有所用惟旦所)
(用奏入無不可丁謂以是數毁旦帝益厚之)
筆飛(杜甫贈特進汝陽王詩丨丨鸞聳立章罷鳳騫騰)
筆吐(陳時中碧淵堂賦談霏雨露丨丨虹霓)
筆落(杜甫寄李白詩丨丨驚風雨詩成泣鬼神飄杜收和宣州沈大夫登北樓書懷詩丨丨青山古韻)
(帳開紅旆照高秋丨貫休山中詩吟狂岳似動丨天瓊瓌)
筆倦(南史王筠𫝊其自序云余少好抄書老而彌篤雖遇見瞥觀皆即疏記後重省覽懽興彌深習與性)
(成不覺丨丨)
筆湧(張說過庾信宅詩丨丨江山氣文驕雲雨神)
筆偃(劉長卿瓜州驛奉餞張侍御公拜膳部郎中却復憲臺充賀蘭大夫留後使之嶺南詩風生趨府步)
(丨丨觸邪冠)
筆乾(北史鄭譯傳帝令内史李德林立作詔書復爵沛國公位上柱國高熲戲謂譯曰丨丨答曰出爲方)
(岳杖策言歸不得一錢何以潤筆)
筆惡(王羲之與謝安書復與君此章草所得極不爲少而丨至丨殊不稱意)
筆秃(杜牧寄唐州李玭尚書詩書功丨丨三千管領節門排十六雙)
筆閣(唐書陸贄傳從狩奉天機務填總遠近調發奏請報下書詔日數百贄初若不經思逮成皆周盡事)
(情衍繹孰復人人可曉旁吏承寫不給它學士丨丨不得下而贄沛然有餘)
硯(研同)
硯山(悅生随抄江南李氏後主嘗買一丨丨徑長纔踰尺前聳三十六峯皆大猶手指左右則引兩阜坡)
(陀而中鑿爲硯及江南國破丨丨因流轉數十人家爲米老元章所得後米老之歸丹陽也念將卜宅久未就)
(而蘇仲恭學士之弟者才翁孫也號稱好事有甘露寺下傍江一古基多羣木唐晉人所居時米欲得宅而蘇)
(覬得硯扵是王昭彦侍郎兄弟與登北固共爲之和會蘇米竟相易米後號海岳菴者是也丨丨藏蘇氏未幾)
(索入宫禁矣石明一統志丨丨在建陽縣東北三十五里山之西有如巨硯又丨丨園在鎮江府治東南)
(宋米芾以丨丨從薛紹彭易此地爲宅紹定中淮東總領岳珂即其地築園因以丨丨名揭傒斯丨丨詩序)
(石出靈璧其大不盈尺高半之中隔絶澗前後五十五峰東南有飛磴横出方平可二寸許鑿以爲硯號曰丨)
(丨丨姚合九日憶丨丨舊居詩丨籬下菊今日幾枝開)
硯巖(葉樾端溪硯譜端州東斧柯山盖靈羊峽之對山也登山三四里即爲丨丨先至者曰下巖有泉出)
(焉雖大旱不涸下巖之上曰中巖中巖之上曰上巖自上巖轉山之背曰龍巖盖唐取硯之所自下巖得石勝)
(龍巖龍巖不復取)
硯石(明一統志丨丨蓬萊縣海中鼉磯島下出名羅文金星硯又名雪浪硯馬祖常草亭賦見筆簡下)
(衣皎然答韋應物詩書流埃積丨丨駮蘚生)
硯岡(宋史藝文志唐稷丨丨筆志一卷)
硯田(唐庚詩丨丨無惡歲酒國有長春)
硯池(明一統志丨丨在常州府武進縣鄒浩墓側世傳浩洗硯扵此杜荀鶴題弟姪書堂詩窗竹影搖)
(書案上野泉聲入丨丨中牀史肅復齋詩雨添窗下丨丨滿風揭頭書卷開)
硯溪(硯譜永嘉郡記云丨丨一源多石硯)
硯川(水經河水又東得野亭南注又東北流歷丨丨謂之丨丨水)
硯沼(皮日休館娃懷古詩丨丨只留溪鳥浴屧廊空信野花埋)
硯波(黃庭堅詩檀欒倒影丨丨清尚吳文英水龍吟詞杜陵竹柳狂吟丨丨濕紅衣露)
硯水(李白自漢陽病酒歸寄王明府詩去歲左遷夜郎道琉璃丨丨長枯槁岑参走馬川行奉送出師)
(西征詩幕中草檄丨丨凝虜騎聞之應膽懾贈白居易和春深詩鳳池添丨丨雞樹落衣花李遠寫御容)
(李長史詩玉座塵消丨丨清龍髯不動綵毫輕温庭筠雪詩丨丨池先凍窗風酒易消)
硯冰(賈島重與彭兵曹詩丨丨催臘日山雀到貧居丨周賀冬日山居思鄉詩背日收窗雪開爐釋丨)
硯筆(唐書柳公權傳見杯盂下封宋史劉正夫𫝊徙節安静軍起充中太一宫使康國公將行賜之詩)
(及丨丨圖畫藥餌香茶之屬甚厚正夫獻詩謝帝又屬和以榮其歸)
硯滴(睦州古蹟記見筆格下云續明道雜志嘗見張去華說一道人能詩一聮窗風枯丨丨山雨慢琴)
(弦亦頗幽竒書皎然送裴秀才往會稽山讀詩見書衣下)
硯史(國史經籍志米芾丨丨一卷)
硯錄(宋史唐詢𫝊好畜硯客至輒出而玩之有丨丨三卷)
硯圖(宋史藝文志唐績丨丨譜一卷)
硯銘(南史陸瓊𫝊子從典字由儀幼聰敏年八歲讀沈約集見回文丨丨援筆擬之便有佳致)
硯譜(歛硯說唐侍讀丨丨云二十年前頗見人用龍尾石硯昔李後主龍尾硯爲天下冠當時貴之)
硯書(梁元帝忠臣𫝊劉弘沛國人也寓居洛陽與晉武帝同年少同丨丨)
硯席(北史元暉𫝊少得美名扵京下周王禮之命與諸子遊處每同丨丨情契甚厚開元天寳遺事見)
(筆架下猶摭言劉虚白與太平裴公早同丨丨及公主文虚白舉進士簾前獻詩曰三十年前此夜中一般)
(燈火一般風不知歲月能多少猶著麻衣待至公離劉禹錫謝柳子厚寄疊石硯詩常時同丨丨寄硯感羣)
(寄劉得仁答韋先輩春雨後見詩軒窗透初日丨丨絶纖塵)
硯屏(洞天清錄古有丨丨或銘硯多鐫扵硯之底與側自東坡山谷始作丨丨既勒銘於硯又刻扵屏以)
(表而出之山谷有烏石丨石丨今在婺州義烏一士大夫家南康軍烏石盖烏石堅耐它石不可用也)
硯瓦(畫史古書畫皆圜盖有助扵器晉唐皆鳳池硯中心如瓦凹故曰丨丨)
硯臺(司空圖偶詩夕陽照箇新紅葉似要題詩落丨丨)
硯匣(玉堂雜記見筆格下牀徐陵玉臺新詠序琉璃丨丨終日隨身翡翠筆無時離手柳宗元柳州)
(寄丈人周韶州詩印文生綠經旬合丨丨留塵盡日封)
硯槽(物類相感志冬月令水不冰以楊花鋪丨丨名文房春風膏硯)
硯心(畫史見硯瓦下)
硯盖(南史梁武帝記天監四年有司奏吳令唐鏞鑄盤龍火爐翔鳳丨丨詔禁錮終身)
硯底(洞天清錄見硯屏下)
硯格(酒譜魏正始中鄭公穀避暑歴城之北林取大蓮葉置丨丨上貯酒三升以簪通其柄屈莖如象鼻)
(傳噏之名爲碧筒)
硯板(潛確類書綠端松磬硯長七八寸盖丨丨也其上刻松枝石磬而以半磬爲硯池細潤發墨趙子昂)
(銘其隂)
硯神(致虚雜俎丨丨曰淬妃肆呂温上官昭容書樓歌見書下)
硯官(歙硯譜婺源硯在唐開元中獵人葉氏逐獸至長城里見疊石瑩潔可愛因攜以歸刊成硯温潤大)
(過端溪由是山下始傳至南唐李後主精意翰墨歙守又獻硯并薦硯工李少微國主嘉之擢爲丨丨)
硯工(歙硯譜見上)
硯蟾(陸游詩冰冷丨丨初薄凍火殘香鴨尚微烟木又自燒熟火添香獸旋把寒泉注丨丨方䕫犀)
(詩褐鳳摶風朝紫極丨丨滴露瀉清秋)
硯功(江淹爲建平王謝賜石硯等啟臣言奉勅賜石硯及法書五卷天旨又以臣書小進更使勤習敬閱)
(籕篆側觀丨丨張衛慙竒金瓊羞麗)
硯痕(賈島送烏行中石淙别業詩草通石淙脉丨帶海潮丨)
硯磨(張喬隱巖陪鄭少師夜坐詩丨丨清澗石厨爨白雲樵)
硯靜(唐庚家藏古硯銘筆最動墨次之丨丨者也豈非靜者夀而動者夭乎吾扵是得養生焉)
硯温(白居易詠青氊帳詩見瓶暖下)
硯前(白居易和裴令公一日日一年年雜言見贈詩山客丨丨吟待月野人樓前醉送春)
紙
紙筆(周禮考工記築氏爲削長尺博寸合六而成規注今之書刀疏鄭云漢時蔡倫造丨蒙恬造丨古者)
(未有丨丨則以削刻字至漢雖有丨丨仍有書刀是古之遺法也後漢書董祀妻蔡文姬傳祀為屯田都尉)
(犯法當死文姬詣曹操請之時且寒賜以頭巾履襪操因問曰聞夫人家先多墳籍猶能憶識之否文姬曰昔)
(亡父賜書四千許卷流離塗炭罔有存者今所誦憶裁四百餘篇耳操曰今當使十吏就夫人寫之文姬曰妾)
(聞男女之别禮不親授乞給丨丨眞草唯命於是繕書送之文無遺誤吳志闞澤傳家世農夫至澤好學居)
(貧無資常為人傭書以供丨丨所寫既畢誦讀亦遍誦晉書葛洪傳洪少家貧自伐薪以貿丨丨夜輒寫書)
(習遂以儒學知名起又裴楷傳駿誅楷以婚親收付廷尉將加法是日事倉卒誅戮縱横衆人為之震恐楷)
(容色不變舉動自若索丨丨與親故書頼侍中傅祗救護得免猶坐去官南史謝晦傳帝於彭城大會命丨)
(丨賦詩給唐書歐陽詢傳見筆調下陟又奚陟傳先是右省雜眡職田禀主事與拾遺等以奉稍為率由)
(是吏官有差中書令李晟有丨丨猥料積於省它日以遺舍人而雜事舍人常私有之陟均舍寮無厚薄宋)
(史選舉志翰林學士李昉知貢舉取宋準以下十一人而進士武濟川三傳劉睿材貭最陋對問失次上黜之)
(濟川昉鄉人也會有訴昉用情取舍帝乃籍終場下第人姓名得三百六十人皆召見擇其一百九十五人并)
(準以下乃御殿給丨丨别試詩賦寸又李廸傳帝問關右兵幾何對曰臣向在陜西以方小冊書兵糧數備)
(調發今猶置佩囊中帝令自探取目黃門取丨丨其疏某處當留兵若干餘悉付塞下帝顧曰眞所謂頗牧在)
(禁中矣内前秦錄苻堅傳三年九月鳳皇集於東闕大赦其境初將為赦與左僕射猛右僕射融密議於露)
(堂悉屏左右堅自為赦文猛融進丨丨有一大蒼蠅入自牖間鳴聲甚大集於筆端驅而復來堅所聽之久而)
(乃去俄而長安街巷市里民相告曰官今大赦有司以聞堅驚謂融猛曰事何從而泄於是敇外推窮之咸言)
(有一小人衣黑大呼扵市曰官今大赦須臾不見堅歎曰其向蒼蠅乎顔氏家訓見鍼縷下南唐近事處)
(士史虚白嘗對客奕棋旁令學徒四五軰各秉丨丨先定題目或爲書啓表章或詩賦碑頌隨口而書握管者)
(略不停綴數食之間衆製皆就丨道山清話蘇子瞻一日在學士院閑坐忽命左右取丨寫平疇交遠風良)
(苗亦懷新兩句大書小楷行草書凡寫七八紙擲筆太息曰好好散其紙扵左右給事者後山談叢善書不)
(擇丨丨妙在心手不在物也古之至人耳目更用惟心而已王羲之筆精帖丨丨精要深念兒至一物而無)
(所出是陶弘景十賚文爾敬事經誥遵尚楷模翰墨之用扵乎在今故賚爾大硯一面丨丨副之可以臨文)
(寫字對眞受言剪庾信柴夫人李氏墓誌銘弄其丨丨懼失諸兄之意其齠齡畏傷王母之心韓愈張中)
(丞傳後序爲文章操丨丨立書未嘗起草過又祭張徹文苞黃甘而致貽獲丨丨之雙貿張謂從弟制疑)
(官舍竹齋詩野猨偷丨丨山鳥汚圖書安岑参逢入京使詩馬上相逢無丨丨憑君傳語報平杜甫舂陵)
(行呼兒具丨丨隱几臨軒楹)
紙墨(後漢書鄧皇后紀是時方國貢獻競求珍麗之物自后即位悉令禁絶歲時但供丨丨而已晉書)
(苻堅載記見筆端下劉宋書謝莊傳詔文不得委悉故復丨丨具陳齊書祥傳攝祥門生孫狼兒列祥頃)
(來飲酒無度言語闌逸道說朝廷亦有不遜之語實不避左右非可稱丨丨南唐近事鍾謨見一圭首豐碑)
(制度甚廣約其詞旨不下數千餘字臥諸荒壍之中半爲水潦所淹無由披讀謨欣然解衣游泳壍中以手捫)
(揣默記其文志諸丨丨他日徵還重經是路天久不雨無復沈碑之泉乃發笥得舊錄本就壍較之無一字差)
(誤嘗宣和書譜陶弘景工草隸而行書尤妙苦心篤志未懈倦無丨丨則至扵以荻畫灰苦恨無書以爲楷)
(式則願作主書吏)
紙硯(避暑錄話見筆墨下)
紙札(南史齊江夏王鋒傳母張氏有容德宋蒼梧王逼取之又欲害鋒高帝甚懼不敢使居舊宅匿扵張)
(氏舍時年四歲性方整好學書張家無丨丨乃倚井欄爲書書滿則洗之已復更書如此者累月宋史石普)
(傳帝爲制傳信牌漆木長六寸闊三寸腹背刻字而中分之置鑿柄令可合又穿二竅容筆墨上施丨丨每臨)
(陣則分持或傳令則書其言繫軍令之頸至彼爲合契梁簡文帝答湘東王和受試詩書握瑜懷玉之士瞻)
(鄭邦而知退章甫翠履之人望閩鄉而歎息詩既若此筆又如之徒以烟墨不言受其驅染丨丨無情任其搖)
(襞甚矣哉文章横流一至扵此)
紙本(宣和畫譜余家收丨丨曹不興畫如意輪一軸丨范成大題張希顔丨丨牡丹花詩生綃多俗格)
(丨有眞豔)
紙書(魏武帝掾屬進得失令自令諸掾屬侍中别駕常以月朔各進得失丨丨函封主者朝常給紙函各)
(一)
紙翰(宋書自序傳璞嘗作舊宫賦久而未畢濬與璞疏曰卿嘗有速藻舊宫何其淹耶想行就爾璞因事)
(陳答辭義可觀濬重教曰卿沈思淹日尚聊相敦還白斐然遂兼丨丨昔曹植有言下筆成章良謂逸才贍藻)
(誇其辭說以今况之方知其信執省躊躇三復不已魏書任城王傳見牀几下)
紙函(魏武帝掾屬進得失令見紙書下)
紙簽(天寳遺事都下上元日造麵蠒饀中置丨丨或削木書官品人自探取以卜異日官品高下)
紙囊(茶經丨丨以剡藤紙白厚者夾縫之以貯所炙茶使不泄其香也)
紙版(宋史輿服志見繒裹下)
紙錢(五代史晉出帝記天福八年庚午寒食望祭顯陵扵南莊焚御衣丨丨宋史宼準傳歸葬西京道)
(出京南公安縣人皆設祭哭扵路折竹植地挂丨丨逾月視之枯竹盡生筍衆因爲立廟歲時享之又李用)
(和傳少窮困居京師鑿丨丨爲業歲東軒筆錄李太后始入掖庭纔十餘歲惟有一弟七太后臨别手給刻)
(絲鞶囊與之拊背泣曰汝雖淪落顚沛不可失此嚢異時我若遭遇必訪汝此爲物色也言訖不勝嗚咽後其)
(弟傭扵鑿丨丨家然常以嚢懸於胸臆間未嘗斯須去身也一日苦下痢勢將不救爲紙家棄扵道左有入内)
(院子者見而憐之收養扵家怪其衣服百結而胸懸帶鞶囊因問之具以告院子惄然驚異蓋嘗奉旨於太后)
(令物色訪其弟也院子復問其姓氏小字世系甚悉遂解其囊明日入示太后及具道本末是時太后封宸妃)
(時眞宗已生仁宗矣聞之悲喜遂以其事白眞宗遂官之爲右班殿直即所謂李用和也談圃荆公以雱病)
(夜焚丨丨平甫戲曰天曹也行倉法時新立倉法胥史重禄者皆用馬人以爲不便故平甫譏之也愛日齋)
(藂抄事林廣記考論寓錢之始云今楮鏹也唐書王璵傳曰玄宗時璵爲祠祭使專以祠解中帝意有所禳祓)
(大斥數巫覡漢以來葬者皆有瘞錢後世里俗稍以丨寓丨爲鬼事至是璵乃用之則是喪祭之焚丨丨起扵)
(漢室之瘞錢也其禱神而用寓錢則自王璵始耳法苑珠林云丨丨起扵殷長史也按此則里俗以丨寓丨璵)
(始用之非剏扵璵矣蕙范成大寒食郊行詩鷺窺蘆泊水鳥啄丨丨風孫蘭綠窗詩明朝又是清明節愁)
(見人家買丨丨)
紙緡(南唐近事史虚白卒家人一遵遺命而其子頓絶時祀每因節序必修奠訖爇丨丨扵靈座紙皆不)
(化用意焚之火則自滅遂不復更祭奠矣)
紙絹(魏書邢巒傳先王深觀古今去諸奢侈服御尚質不貴雕鏤所珍在素不務竒綺至乃以丨丨爲帳)
(扆銅鐵爲轡勒訓朝廷以節儉示百姓以憂務日夜孜孜小大必慎輕賤珠璣示其無設府藏之金裁紀而已)
(更不買積以費國資)
紙練(晉書苟晞傳晞表曰奉被手詔委臣征討喻以桓文丨丨兼備伏讀跪歎五情惶怛)
紙衣(宋史甄棲真𫝊乾興元年秋謂其徒曰此歲之暮吾當逝矣即宫西北隅自甃殯室室成不食一月)
(與平居所知叙别以十二月二日衣丨丨臥磚榻卒人未之竒也及歲久形如生衆始驚傳以爲尸解元史)
(塔拜傳立春日宴羣僚歸而疾作遂卒是夕星隕隱隠有聲遺命葬以丨丨瓦棺辯疑志大歴中有一僧稱)
(爲苦行不衣繒絮布絁之類常衣丨丨時人呼爲丨丨禪師)
紙鎧(南史東昏侯紀召王侯分置尚書都坐及殿省尚書舊事悉充丨丨南唐書諸郡屯田相率起義)
(以農器爲兵襞丨爲丨處處保聚號曰甲兵周師苦之)
紙甲(宋史兵志康定元年四月詔江南淮南州軍造丨丨三萬給陜西防城弓手)
紙襖(集仙傳王先生隠王屋山常衣丨丨人呼王丨丨)
紙帽(宋史禮志諸軍庶民白衫丨丨婦人素縵不花釵)
紙扇(曲洧舊聞哲宗御講筵誦讀畢賜坐例賜扇潞公見帝手中獨用丨丨率羣臣降階稱賀宣仁聞之)
(喜曰老成大臣終是與人不同是日晚問哲宗曰官家知大臣稱賀之意乎用丨丨是人君儉德也君儉則國)
(豐國豐則民富而夀大臣不獨賀官家人爲百姓賀也)
紙帳(三楚新錄李觀象爲節度使以行逢嚴酷恐及禍乃寢丨丨臥紙被行逢信用之凡軍府事無輕重)
(皆取決焉自齊已夏日草堂作沙泉帶草堂丨丨卷空牀蘇軾京山放船至焦山詩困眠得就丨丨暖飽)
(食未厭山蔬甘成陳與義小閣晨起詩丨丨不知曉鴉鳴吾當興范大宴坐菴詩一點斜陽明丨丨悟知)
(檐雀已穿窗莊陸游詩丨丨光遲饒曉夢銅罏香潤覆春衣劉克記夢詩丨丨鐵檠風雪夜夢中猶誦少)
(時書花吳儆題鄭集之醉夢齋詩梅霜雪姿丨丨蔬筍臭)
紙被(物類相感志丨丨舊而毛起者將破用黃蜀葵梗五七根碎水浸涎刷之則如新霏雪錄見鑷肆)
(下)
紙席(宋書孔覬傳覬弟道存從弟徽頗營産業二弟請假東還覬出渚迎之輜重十餘船皆是綿絹丨丨)
(之屬覬見之偽喜謂曰我比困乏得此甚要因命上置岸側既而正色謂道存等曰汝輩忝預士流何至還東)
(作賈客邪命左右取火燒之燒盡乃去)
紙窗(誠齋雜記東坡云歲云盡矣風雨淒然丨丨竹屋燈火青熒時扵此間得少佳趣白居易曉寢詩)
(丨丨明覺曉布被暖知春枰曾鞏和孔平仲詩雙燭縱談樽酒渌一銷日丨丨深)
紙局(宋史食貨志淳熙二年宗正丞韓祥壊楮幣者只緣變更救楮幣者無如收減自去年至今楮價粗)
(定不至折閱者不變更之力也今已罷諸造丨丨及諸州科買楮皮更多方收減則楮價有可增之理)
紙田(楊萬里和仲良春晚即事詩只有書生拙窮年墾丨丨)
紙神(致虚雜俎丨丨曰尚卿)
紙戶(三柳軒雜識温州作蠲紙潔白堅滑大略類高麗紙東南出紙處最多此當爲第一焉由拳皆出其)
(下然所産少至和以來方入貢權貴求索漫廣而丨丨力已不能勝矣吳越錢氏時供此紙者蠲其賦役故號)
(蠲云)
紙匠(西溪藂語唐祕書省有熟丨丨十人装潢匠六人)
紙驢(齊已荆渚病中因思匡廬詩海内競鐵馬篋中藏丨丨)
紙鶴(桂苑叢談後人多云江南上昇初去日乘醉因求搗網剪丨丨二隻以水噀之俄而翔翥乃曰汝先)
(去吾即後來時狄公亦醉不暇拘留遂得去其所題云張綽張綽自不會天下經書在腹内身却騰騰處世間)
(心即逍遥出天外至今江淮好事者記綽時事詩極多)
紙鳶(獨異志梁武太清三年侯景圍臺城簡文縛丨丨飛空告急扵外景令左右善射者射之及墮皆化)
(爲禽鳥飛入雲中不知所在洩續博物志今之丨丨引絲而上令小兒張口望視以内熱詢芻錄丨丨又)
(名風鳶初五代漢李鄴扵宫中作丨丨引線乘風爲戲後扵鳶首以竹爲笛使風入作聲如箏鳴俗呼風箏)
(誠齋雜記韓信約陳豨從中起乃作丨丨放之以量未央宫遠近欲穿地入宫中徐夤溪隱詩鸞鶴久從籠)
(檻閉春風却放丨爲丨)
紙鴟(北史魏彭城王勰𫝊元世哲從弟黃頭使與諸囚自金鳳臺各乘丨丨以飛黃頭獨能至紫陌乃墜)
紙鴉(南史侯景傳賊之始至城中纔得固守平蕩之事期望援軍既而中外斷絶有羊車兒獻計作丨丨)
(繫以長繩藏敕扵中簡文出太極殿前因西北風而放冀得書達羣賊駭之謂是厭勝之術又射下之其危急)
(如此)
紙色(筆記古人寫書盡用黃紙故謂之黃卷顏之推曰讀天下書未徧不得妄下雌黃雌黃與丨丨類故)
(用之以滅誤今人用白紙而好事者多用雌黃滅誤殊不相類)
紙價(顧雲投戶部鄭員外啓時名愈大丨丨彌高又白居易賦賦振金聲扵寰海增丨丨扵京師題)
(詩屏風絶句障成定被人爭寫從此南中丨丨高與求曾首懷玲瓏山詩詩筒忽相先丨丨豈容賤)(沈惠)
(洪贈蔡儒效詩江左相傳丨丨增東坡一讀不復和)
紙迹(齊書劉祥傳衛將軍臣儉宰輔聖朝令望當世囚自斷才短密以諮儉儉爲折衷丨丨猶存未解此)
(理云何敢爲歴貶朝望)
紙上(晉書愍懷太子傳太子至許遺妃書曰頁臾有一小婢持封箱來云詔使寫此文書鄙便驚起視之)
(有一白紙一青紙催促云陛下停待又小婢承福持筆硯墨黃紙來使寫急疾不容復視實不覺丨丨語輕重)
(從唐書徐曠傳時耆儒沈重講大學授業常千人文遠之貭問不數日辭去或問其故答曰先生所說丨丨)
(語耳若奥境彼有所未見者尚何觀重知其語召與反復研辯嗟歎其能庾肩吾書品論分行丨丨類出繭)
(之蛾結畫篇中似聞琴之鶴和金丹詩神仙次第丹經續口訣安能丨丨明韓愈盧郎中寄盤谷子詩開)
(緘忽覩送歸作字向丨丨皆軒昂伯王令謝客詩欲問無所得歸視丨丨文蘇軾題李時畫馬詩顧收丨)
(丨形駿骨何由歸陸又王晉卿畫著色山詩煩君丨丨影照我胸中山游溪上作戅愚酷吏丨丨語老病)
(猶先天下憂功范成大讀史詩堂堂列傳冠元丨丨浮雲萬事空)
紙背(柳宗元殷賢戲批書後寄劉連州并示孟崙二童詩書成欲寄庾安西丨丨應勞手自題)
紙尾(南史蔡廓傳廓因北地傅隆問亮選事若悉以見付不論不然不能拜也亮以語錄尚書徐羨之羨)
(之曰黃門郎以下悉以委蔡吾徒不復厝懷自此以上故宜共參同異廓曰我不能爲徐干木署丨丨遂不拜)
(干木羨之小字也選案黃紙錄尚書與吏部尚書連名故廓言署丨丨也宋史魏王廷美傳初昭憲太后不)
(豫命太祖傳位太宗因顧謂趙普曰爾同記吾言不可違也命普於榻前爲約誓書普扵丨丨書云臣普書藏)
(之金匱命謹密宫人掌之及又李虛己傳時虚己被賜因獻詩自陳父子遭遇榮祖母帝悅爲批其丨丨曰)
(虚己學古入官榮親事生奉書爲郡欲布新規朕得良二千石矣遂賜五品服又賜其祖母錢五十萬筆錄)
(舊制宰相早朝上殿命坐有軍國大事則議之常從容賜茶而退自餘號令除拜刑賞廢置事無巨細並熟狀)
(擬定進入上扵禁中親覽批丨丨用御寳可其奏謂之印畫降出奉行而已退齋雅聞錄宋莒公初名郊在)
(翰苑上意大用爲同列所譖言姓名之讖不利國家上賜名庠莒公因有詩云丨丨何勞問姓名禁林依舊接)
(羣英欲知七略稱臣向便是當時劉更生所韓愈藍田縣丞廳壁記丞之職所以貳令扵一邑無不當問其)
(下主簿尉主簿尉乃有分職丞位高而偪例以嫌不可否事文書行吏抱成案詣丞卷其前鉗以左手右手摘)
(丨丨鴈鶩行以進平立睨丞曰當署丞涉筆占位署惟謹目吏問可不可吏曰得則退不敢略省漫不知何事)
(官雖尊力勢反出主簿尉下丨劉禹錫雪中奉天平令狐相公書問兼示新什詩丨得新什眉頭還暫開)
(杜牧送沈處士赴蘇州李中丞招詩因書問故人能忘批丨丨)
紙貴(晉書左思傳司空張華見而歎曰班張之流也使讀之者盡而有餘久而更新扵是豪貴之家競相)
(傳寫洛陽爲之丨丨師北史邢邵傳邵彫蟲之美獨步當時每一文初出京爲之丨丨宋之問范陽王挽)
(詞洛陽今丨丨猶寫太沖詞書劉禹錫和留守令狐相公答白賓客詩君來不用飛報萬戶先從丨丨知)
紙摹(春明退朝錄致政王侍郎子融言天聖中歸其故里青州時滕給事涉爲守盛冬濃霜屋瓦皆成百)
(花之狀以丨丨之其家尚餘數幅)
紙落(景龍文館記中宗正月晦日幸昆明池賦詩羣臣應制百餘篇帳殿前結綵樓命昭容選一首爲新)
(翻御製曲從臣悉集其下須臾丨丨如飛各認其名而懷之王僧孺太常敬子任府君傳辭人才子辯圃學)
(林莫不舍毫咀思爭高競敏乃整袂端襟翰飛丨丨區陸景與從兄安成王書仰承發止已次新林三湘奥)
(九疑形勝加以夏石竒雲秋江迴月翰飛丨丨理豐詞富賞末興餘時希逮憶潘岳楊荆州誄翰動若飛丨)
(丨如雲泉朱逵懷素歌忽聞風裏度飛丨丨紛紛如跕鳶)
紙盡(魏書崔鴻傳臣家貧禄薄唯任孤力至扵丨丨書寫所資每不周接魯收懷素歌狂來丨丨勢不)
(盡投筆抗聲連叫呼)
紙剥(齊書禇炫傳炫居身清立非弔問不雜交遊論者以爲美及在選部門庭蕭索賓客罕至出行左右)
(捧黃紙帽箱風吹丨丨僅盡)
牋
牋紙(語林王右軍爲會稽謝公就乞丨丨庫中惟有九萬枚悉與之桓宣武云逸少不節)
牋書(宋書劉穆之傳穆之内總朝政外供軍旅決斷如流事無擁滯賓客輻輳求訢百端内外咨禀盈階)
(滿室目覽辭訟手答丨丨耳行聽受口並酬應不相參陟皆悉贍舉)
牋繒(徐陵報尹義尚書伊昔梁朝共奉嘉聘張兹大帛處彼高閎庭奏歌鐘坐延僑肸君子惟宜福履多)
(豫雍容廊廟獻納便繁留使催書駐馬成檄車騎將軍賓客盈坐丞相長史瞻對有勞脫惠丨丨慰其翹想)
牋硯(宋史王珪傳帝宴寶文閣作飛白書分賜侍臣命珪識歲月姓名再宴羣王又使爲序以所御筆墨)
(丨丨賜之)
牋香(桂海香志丨丨出海南香如蝟皮栗蓬及漁蓑狀盖修治時雕鏤費工去木留香刺棘森然香之精)
(鍾于刺端芳氣與他處丨丨夐别出海北者聚扵欽州品極凡與廣東舶上生熟連結等香相埒海南丨丨之)
(下)
牋花(李元紘奉和聖製送張說上集賢學士賜宴詩饌玉趨丹禁丨丨降紫墀)
牋檄(宋張唐英小史張扶字子持廣都人博學善文凡書奏丨丨皆屬之贈諫議大夫)
牋簡(韋應物送陸侍御還越詩敬恭尊郡守丨丨具州民)
牋表(宋書禮志天子姬嬪不容通音介扵外雖義可致虔不應有丨丨又自序所著詩賦頌贊三言誄)
(哀詞祭告請雨文樂府挽歌連珠教記白事丨丨籖議一百八十九首)
牋札(趙冬㬢奉和聖製送張說上集賢學士賜宴賦得蓮字詩丨丨來宸禁衣冠集詔筵)
牋籐(元稹紀懷贈李六戶曹崔二十功曹詩榮班聯錦繡諫紙賜丨丨)
牋翰(兼明書五臣者不知何許人也所注文選頗謂乖疎盖以時有王張遂乃盛行于代將欲從首至末)
(搴其蕭根則必溢帙盈箱徒費丨丨苟蔑而不語則誤後學習是用略舉綱條餘可三隅反也)
牋啓(魏書邢巒𫝊昔在南之日以其統綰勢難故增立巴州鎮静夷獠梁州籍利因而表罷彼土民望嚴)
(浦何楊非難五三族落雖在山居而多有豪右文學丨丨往往可觀冠帶風流亦爲不少又韋彧𫝊彧綏懷)
(蠻左頗得其心蠻首田益宗子魯生魯賢先叛父南入數爲寇掠自彧至州魯生等咸丨丨修敬不復爲害)
牋儀(宋書禮志丨丨準扵啓事年月右方關門下位及尚書官署其言選事者依舊不經它官)
牋奏(宋史曾鞏𫝊尋掌延安郡王丨丨故事命翰林學士至是特屬之)
牋誄(杜甫哀右僕射相國張公九齡詩綺麗玄暉擁丨丨任昉騁自成一家則未缺隻字警)
牋記(文心雕龍原丨丨之爲式既上窺乎表亦下睨乎書使敬而不懾簡而無傲清美以惠其才彪蔚以)
(文其響盖丨丨之分也略又公幹丨丨麗而規益子桓弗論故世所共遺若名取寔則有美扵爲詩矣)
墨
墨筆(管子管子曰公輕其稅歛則人不憂飢緩其刑政則人不懼死舉事以時則人不傷勞桓公曰寡人)
(聞仲父之言此三者聞命矣不敢擅也將薦之先君扵是令百官有司削方丨丨明日皆朝扵太廟之門朝定)
(令扵百吏使稅者百一鍾孤幼不刑澤梁時縱關譏而不征市書而不賦近者示之以忠信遠者示之以禮義)
(行此數年而民歸之如流水簡新序昔者周舍事趙簡子立趙簡子之門三日三夜子使人出問之曰夫子)
(將何以令我周舍曰願爲諤諤之臣丨丨操牘隨君之後司君之過而書之日有記也月有效也歲有得也)
墨書(北史齊安德王延宗傳先是高都郡有山焉絶壁臨水忽有丨丨云齊亡延宗洗視愈明帝使人就)
(寫使者改亡爲上至是應焉魚神仙葛玄傳見買魚者在水邊元謂魚主曰欲煩此至河伯處可乎魚人曰)
(魚已死矣何能爲玄曰無苦也乃以魚與玄玄以丹書紙置魚腹擲魚水中俄頃魚還躍上岸吐丨丨青色如)
(大葉而飛去宮釵小志穆宗以玄綃白書素紗丨丨爲衣服賜承幸人皆滛鄙之詞時號諢衣荀勗穆天)
(子𫝊序以丨丨一簡四十汲者戰國時魏地也)
墨寶(聞見錄墓田帖王羲之臨鍾繇書南唐丨丨堂石也今在邵村家但已損不堪)
墨玉(雲林石譜西蜀諸山多産丨丨在深土中其貭如石色深黑體甚輕軟工人鐫治爲帶胯或器物極)
(潤)
墨蠟(地理通釋河東道古冀州之境今十有九州厥貢□扇龍鬚席丨丨石英麝香漆人蔘)
墨錦(輟耕錄書畫褾軸南唐則褾以廻鸞丨丨籤以潢紙)
墨衣(唐書吐蕃傳居父母喪斷髮黛面丨丨既葬而吉)
墨綬(後漢書安帝紀永初二年九月庚子詔王主官屬丨丨下至郎謁者其經明任博士居鄉里有廉清)
(孝順之稱才任理人者國相歲移居與計偕上尚書公府通調令得外補又蔡邕傳丨丨長吏職典理人皆)
(當以惠利爲績日月爲勞褒責之科所宜分明給又左雄傳見輿服下宋書禮志州刺史銅印丨丨絳朝)
(服進賢兩梁冠皆齊書輿服志公世子紫侯世子青鄉亭關内侯丨丨二采中論自公卿大夫州牧郡守)
(王事不恤賓客爲務下及小司列城丨丨莫不相商以得人自矜以下士高道素上元賦宣丨丨以賦詩詔)
(金章以聮什有武平一餞唐永昌詩聞君丨丨出丹墀雙舄飛來佇期李白經亂後將避地剡中留贈崔)
(宣城詩無以丨丨苦來求丹砂要銅岑参送宇文舍人出宰元城詩縣花迎丨丨關柳拂章方干嘉興許)
(明府詩腰懸丨丨三年外身去青雲一步間丨皮日休送李明府之任海南詩五羊城在蜃樓邊丨垂腰正)
(少年)
墨晃(傅咸駁改社表按祭五祀國之大祀七者小祀周禮所云祭凡小祀則丨丨之屬也)
墨障(文同中秋夜試院寄子平詩憶我初來時夜色如丨丨)
墨幘(梁元帝簡文帝法寳聮璧序陳倉留反裘之化淮海高丨丨之聲)
墨帶(宋史禮志紹興三十一年五月金國使至以欽宗訃聞是日文武百僚並常服丨丨去魚詣天章閣)
(南空地立班聽詔旨)
墨絰(南史王誕傳後爲吳國内史母憂去職武帝伐劉毅起爲輔國將軍誕固辭以丨丨從行)
墨履(徐陵陳文帝哀策文丨丨斯在幪巾自清)
墨縗(左傳樂王鮒侍坐扵范宣子或告曰欒氏至矣宣子懼桓子曰奉公以走固宫必無害也王鮒使宣)
(子丨丨冒絰二婦人輦以如宮奉公以如固宫縝南史范縝𫝊居扵南州梁武至縝丨丨來迎武帝與有西)
(邸之舊見之甚悅從北史李彪傳國之吉慶一令無預其軍戎之警丨丨役雖愆扵禮事所宜行也江淹)
(爲建平王讓鎮南徐州刺史啓臣又能身祈命請一感天地躑躅表啓心容已靦猶疑大道之行丨丨不興孝)
(治天下通喪獲遂)
墨布(宋書禮志衛士丨丨褠却敵冠)
墨印(元史兵志今後各處取給舖馬標附文籍其馬匹數付驛史房書寫畢就左右司用丨丨印給馬數)
(目省印印訖别行附籍發行丨丨左右司封掌)
墨車(周禮巾車服車五乘孤乘夏篆卿乘夏縵大夫乘丨丨士乘棧車庶人乘役車)
墨騎(宋書沈攸之𫝊樓煩白羽投鞍成岳漁陽丨丨浴鐵爲羣)
墨陽(戰國策韓卒之劒戟皆出扵冥山棠谿丨丨合伯鄧師宛馮龍淵大阿皆陸斷馬牛水擊鵠雁淮)
(南子服劔者期扵銛利而不期於丨丨莫邪注丨丨莫邪美劒名鹽鐵論楚鄭之棠谿丨丨非不利也犀䩜)
(兕甲非不堅也然而不能存者利不足恃也)
墨斗(宋史高麗傳高麗信州永寧人康戩字休祜父允三世爲兵部侍郎戩少好學時紇升與契丹交兵)
(戩從允戰木葉山下連中二矢神色不變後䧟契丹遁居丨丨嶺)
墨離(唐書兵志赤水大斗白亭豆盧丨丨建康寧寇玉門伊吾天山軍十烏城等守捉十四曰河西道)
墨烟(畫史錢藻收張璪松一株下有流水澗松上有八分詩近溪幽澀處全藉丨丨濃貫休懷洛下盧)
(縉雲詩木落多詩稾山枯見丨丨丨大愚乞荆浩畫詩近巖幽濕處惟藉丨濃)
墨瀋(老學菴筆記晁以道藏硯必取玉斗樣喜其受丨丨多也陸游詩半池丨丨臨章草一盌松肪讀)
(隠書茶又初寒在告有感詩銀毫地綠膏嫩玉斗絲紅丨丨寬)
墨汁(圖繪寳鑑夏珪善畫人物高低醖釀墨色如傅粉之色筆法蒼老丨丨淋漓竒作也畫鑒米芾元)
(章天資高邁書法入神宣和立畫學擢爲博士初見徽宗進所畫楚山清曉圖大稱旨復命書周官篇於御屏)
(書畢擲筆扵地大言曰一洗二王惡體照曜皇宋萬古徽宗潛立於屏風後聞之不覺步出縱觀稱賞元章再)
(拜求索所用端硯因就賜元章喜拜置之懷中丨丨淋漓朝服帝大笑而罷清溪雜志徽宗嘗命米芾以兩)
(韻詩草書御屏次韻乃押中字行筆自上至下其直如綫上稱賞曰名下無虚士芾即取所用硯入懷丨丨淋)
(漓奏曰硯經臣下用不敢復進御臣敢拜賜飲林下偶談唐王勃屬文初不精思先磨丨丨數升酣引被覆)
(面臥及寤援筆成篇不改一字人謂勃為腹稾秋元好問下黃榆嶺詩畫工胸次丨丨滿那得冰壺貯月)
墨澤(韋應物東林精舍見故殿中鄭侍御題詩丨丨傳灑餘磨滅親翰跡)
墨山(宋史高麗傳自明州定海遇便風三日入洋又五日抵丨丨入其境自丨丨過島嶼詰曲嶕石間舟)
(行甚駛石岳陽風土記丨丨謂之玄石山楚詞曰驅予車扵元步予馬扵洞庭明一統志丨丨在南陽府)
(内鄉縣北五十里山色盡黑一名石墨山墨又丨丨在萊州府平度州東北六十里山之石色如墨水發源)
(於此)
墨嶺(明一統志丨丨在徽州府黟縣南一十六里嶺産石墨土人採之久而成井號曰石墨井)
墨海(硯譜黃帝得玉一鈕治爲丨丨其上篆文曰帝鴻氏之硯又太公金匱硯書曰石墨相著邪心讒言)
(無得汚白是知硯其來尚矣硯者研也可研墨使和濡也)
墨池(宣和書譜見筆塚下丨成都古今記揚雄宅後置寳園寺今爲宮亭有丨在焉明一統志丨丨)
(在河南府陜州漢張芝好書所居池水盡黑今尚存遺跡又丨丨在天台縣東北六十里華頂峰相傳晉王)
(羲之遊西郡時有丨丨在此所又丨丨在廬州府無爲州治内西北宋米芾爲守日鑿池中蛙聲聒人芾取)
(瓦書押字投之自是蛙不鳴有芾書丨丨二字日又丨丨在南豐縣南宋曾鞏洗硯之所駱賓王冬過故)
(人任處士書齋詩雪明書帳冷水静丨丨寒韋魯收懷素歌信知鬼神助此道丨丨未盡書已好應物感)
(事詩霜雪皎素絲何意墜丨丨異柳宗元重贈劉夢得詩聞道將雛向丨丨劉家還有同詞劉禹錫酬令)
(狐留守巡内至集賢院見寄詩丨丨半在頽垣下書帶猶生蔓草中又唐秀才贈端州紫石硯以詩答之詩)
(此日傭工記名姓因君數到丨丨前)
墨沼(柳宗元疊前詩小學新翻丨丨波羨君瓊樹散枝柯劉得仁哭鮑溶有感詩古苔封丨丨深竹映)
(書堂)
墨水(明一統志丨丨源發平度州墨山南流經膠州即墨縣界入海十友瑣說滕達道蘇浩然呂行甫)
(暇日研丨丨數合弄筆之餘便啜飲之通林下偶談俚俗謂不能文者爲胸中無墨盖亦有據典載北齊策)
(秀才書有濫劣者飲丨丨一升東坡監試呈諸試官云麻衣如再著丨丨眞可飲山谷次韻楊明叔云睥睨紈)
(袴兒可飲三斗墨)
墨井(明一統志丨丨在彰德府城西南郭村井中有石如墨左思魏都賦丨丨鹽池玄滋素液王起)
(墨池賦恥魏國之沉沉徒開丨丨笑崑山之浩浩空設瑶池)
墨土(梅堯臣孫主簿惠上黨寺壁胡霈然書墨跡一匣詩書竒畫妙了不識訛傳丨丨能治瘧)
墨堂(一池說林祖瑩少好學不遇偶行野外遇一人授封函戒之曰至家啓視歸視之乃墨也上有字)
(云祖玄珍何不懌興扵學終於伯尋爲太學博士異之因函此墨供扵堂上夙興必整衣冠拜之故相傳太學)
(博士所居爲丨丨天平初進爵爲伯)
墨苑(宋史藝文志李孝美丨丨三卷)
墨莊(張神基丨丨漫錄序僕性喜藏書隨所寓榜曰丨丨故題其首曰丨丨漫錄)
墨藪(宋書藝文志丨丨一卷)
墨場(宋之問傷王秘書監詩書乃丨丨絶文稱詞伯䧺)
墨林(宋史王柏傳著有天文考地理考丨丨考)
墨花(畫鑒鄆王徽宗第二子也能畫花鳥克肖聖藝丨丨妙入能品嘗見一卷後題年月日臣某畫進呈)
(徽宗御批其後曰覽卿近畫似覺稍進但用墨稍欠生動耳後作當謹之輟耕錄趙彝齋宋宗室子諱孟堅)
(字子固酷嗜古法書名畫能作丨丨於水仙尤長方干盧卓山人畫水詩見筆鋒下)
墨梅(畫鑒楊補之丨丨甚清絶水仙亦竒自號逃禪老人志雅堂雜鈔衡州有花光山長老仲仁能作)
(丨丨所謂花光梅是也成又種樹書苦棟樹上接梅花則丨丨)
墨蘭(輟耕錄鄭所南先生工畫丨丨不妄與人邑宰求之不得聞先生有田三十畝因脅以賦役取先生)
(怒曰頭可斫蘭不可畫意畫鑒湯叔雅江右人墨梅甚佳大抵宗補之别出新水仙蘭亦佳趙孟堅子固丨)
(丨最得其妙其葉如鐵花莖亦作石用筆輕拂如飛白書狀前人無此作也)
墨竹(圖繪寳鑑徽宗作丨丨緊細不分濃淡一色焦墨藂密處微露白道自成一家不蹈襲古人軌轍)
(名畫錄黃筌者成都人也幼有畫性長負竒能刁處士入蜀授而教之竹石花雀又學孫位畫龍水松石丨丨)
(學李昇畫山水竹樹皆曲盡其妙戲畫鑒東坡先生文章翰墨照耀千古復能留心筆墨作丨丨師文與可)
(枯木竒石時出新意二宣和畫譜崔白丨丨鴝鵒四丨丨猴石二丨丨野鵲欒城遺言公曰六郎作詩髣)
(髴追前人畫丨丨過李康年遠矣老圖畫見聞志閻士安以醫術爲助教工畫丨丨筆力勁名著當時蘇)
(軾文與可畫竹記與可以書遺余曰近語士大夫吾丨丨一派近在彭城可往求之又孔毅父以詩戒飲酒)
(問買田且乞丨丨次其韻詩且將丨丨換新詩潤色何須待東里劉因金太子丨丨詩天人與竹皆真龍丨)
(丨以來凡馬空誇王冕題柯博士畫竹詩湖州老文今已矣近來丨丨二李又茅亭客話有綠竹葉細而)
(青莖瘦而紫亦謂之丨丨)
墨石(畫鑒徽宗性嗜畫作花鳥山石人物入妙品作墨花丨丨間有入神品者)
墨牛(圖繪寳鑑杜花畫丨丨蒲萄甚可觀)
墨雁(畫鑒宋宗室如千里希遠皆得丹青之妙如大年小景丨丨雜禽又出尋常宗室筆墨之外者)
墨蜧(張協雜詩丨丨躍重淵商羊儛野庭)
墨魚(田間書海有蟲拳然而生者謂之丨丨其腹有墨淤扵水則以墨蔽其身故捕者往往迹墨而漁之)
墨神(致虚雜俎丨丨曰回氐)
墨君(蘇軾丨丨堂記王子猷謂竹君天下從而君之令與可又能以丨象丨之形容作堂以居君而屬予)
(爲文以頌君德解又詩壁上丨丨不語)
墨客(漢書揚䧺傳且盲不見咫尺而離婁燭千里之隅客徒愛胡人之獲我禽獸曾不知我亦已獲其王)
(侯言未卒丨丨降席再拜稽首曰大哉體乎允非小子之所能及也迺今日發矇廓然已昭矣宋史藝文志)
(丨丨揮犀二十卷特海棠譜序梅花占於春前牡丹殿於春後騷人丨丨注意焉海棠一種風姿豔質固不)
(在二花下自杜陵入蜀絶吟扵是花世因以此薄之有晁氏客語呂原明元祐間侍講大雪不罷講講孟子)
(感哲廟一笑喜爲二絶云水晶宫殿玉花零點綴宫槐臥素屏特敕下簾延丨丨不因風雪廢談經其二曰強)
(記師承道古先無窮新意出陳編一言有補天顔動全勝三軍賀凱還韓愈祭薛中丞文左掖南臺共傳故)
(事詩人丨丨爭諷新篇岑黃庭堅江西道院賦堂密有美樅而未聞處士之節蔚有於菟而不見丨丨之文)
(源李頎魏倉曹東堂檉樹詩洛陽丨丨遊雲間若到麻第三谷李白對雪詩竇公敞華筵丨丨畫來臻)
(杜甫宴胡侍御書堂詩翰林名有素丨丨興無違綦又贈蜀僧閭丘師兄詩多士盡儒冠丨丨藹雲屯毋)
(潛送集賢學士伊闕史少府放歸江東覲省詩丨丨鍾張侶材高吳越珍劉禹錫三月三日與樂天及河南)
(李尹奉陪裴令公泛洛禊飲詩櫂歌能儷曲丨丨競分題皮日休追和虎丘寺清遠道士詩風日采幽什丨)
(丨學靈翰)
墨卿(唐書段文昌𫝊文昌字丨丨一字景初君又孟浩然送袁太祝尉豫章詩隨牒牽黃綬離會丨丨)
墨蛾(釵小志姑臧太守張憲使娼妓戴拂壺巾錦仙裳密粉淡妝使侍閣下奏書者號傳芳妓酌酒者號)
(龍津女傳食者號仙盤使代書札者號丨丨按香者號麝姬)
墨曹(宋書百官志見車曹下珍齊書劉懷珍傳江夏王義恭出鎮盱眙道遇懷以應對見重取爲驃騎)
(長史兼丨丨行參軍府徐陵與顧記室書三者樞入身梁朝解褐岳陽王小丨丨承聖時爲故敬帝晉安王)
(諷席文墨具存案樞謂徐樞)
墨務(紀談錄漢尚書令僕丞郎月給隃糜墨大小二枚故江南李氏時有丨丨官)
墨工(玉堂雜記十一月壬寅輸當内直申時二刻宣召至清華閣上曰學士宴見無時最爲親近朕和史)
(浩詩待錄示卿可和以進此學士職也既退中使李肅傳旨賜詩本并戊戌小春茶二十銙葉世英墨五團以)
(代賜酒世英御前丨丨也)
墨戶(墨經凡丨丨不工扵製作而工扵研磨其所售墨則使自研之常優一暈)
墨兵(續博物志孫樵謂書史爲丨丨)
墨詔(宋書謝莊傳於時世祖出行夜還敕開門莊居守以棨信或虚執不奉旨須丨丨乃開上後因酒讌)
(從容曰卿欲效郅君章邪對曰臣聞蒐廵有度郊祀有節盤扵遊田著之前誡陛下今蒙犯塵露晨往宵歸容)
(恐不逞之徒妄生矯詐臣是以仗湏神筆乃敢開門耳唐書裴伷先傳時補闕李秦授爲武后謀曰讖言代)
(武者劉劉無彊姓殆流人乎今大臣流放者數萬族使之叶亂社稷憂也后謂然夜拜秦授考功員外郎分走)
(使者賜丨丨慰安流人實命殺之電元稹酬樂天東南行詩白麻雲色膩丨丨光麤)
墨敕(齊書高帝紀又諸雜漆物不得以金銀為花獸不得輒鑄金銅爲像皆湏丨丨唐書百官志凡有)
(召者降丨丨勘銅魚木契然後入監門校尉巡日送平安又選舉志中宗時韋后及太平安樂公主等用事)
(扵側門降丨丨斜封授官號斜封官凡數千員内外盈溢無聽事以居當時謂之三無坐處言宰相御史及員)
(外郎也丨隋唐嘉話高宗時司農欲以冬藏餘菜賣之百姓以丨示僕射蘇良嗣判曰昔公儀相魯猶拔去)
(園葵况臨御萬邦而販蔬鬻菜事竟不行)
墨麻(唐書劉崇魯傳雅與崔昭緯善帝以韋昭度李磎輔政而昭緯外倚邠岐兵爲援以久其權扵是天)
(子厚禮磎昭緯懼見奪共謀沮之及磎丨丨出崇魯輒掠麻大哭帝問焉崇魯曰今雖乏人豈宜取憸人爲宰)
(相)
墨令(宋書禮志皇太子夜開諸門丨丨銀字棨𫝊令信唐書姚班傳前世東宫門閤往來皆有簿籍殿)
(下時有所湏唯門司宣令姦僞乘之因緣增損近呂昇之乃代署宣敕賴殿下糾發其姦以後丨丨及覆事並)
(請内印畫署)
墨旨(南史傅琰傳丘寂之字德元吳興烏程人年十七爲州西曹兼直主簿刺史王彧行夜還前驅已至)
(而寂之不肯開門曰不奉丨丨彧方於車中為教然後開彧歎曰不意郅君章近在閣下即轉爲主簿)
墨試(唐書選舉志凡書學先口試通乃丨丨說文字林二十條通十八爲第)
墨經(宋史藝文志李氏丨丨一卷苦又莊子相里勤之弟子五侯之徒南方之墨者獲已齒鄧陵子之)
(屬俱誦丨丨)
墨圖(宋史藝文志丨丨一卷)
墨籙(雲笈七籤太眞科云丹簡者乃朱漆之簡明火主陽也丨丨者以墨書文明水主隂也人學長生遵)
(之不死故名丹簡丨丨秘不妄傳)
墨譜(宋史藝文志蔡襄丨丨一卷)
墨帖(法帖譜系廬陵蕭氏法帖十卷用十簽爲號後有崇寧五年蕭公論記云先伯父作邑含山得丨丨)
(于丞相劉公摹刻未畢先君繼之六年乃成盖用潭帖刻也陸游詩日閱經藏忘歲月時臨丨丨雜眞行)
墨翰(晉書衛恒傳官事荒蕪勦其丨丨惟作佐隸舊字是刪)
墨義(唐書選舉志明經停口義復試丨丨十條五經取通五明經通六其嘗坐法及爲州縣小吏雖藝文)
(可采勿舉)
墨字(宋史劉翰傳下採衆議定爲印板乃以白字爲神農所說丨丨爲名醫所傳)
墨草(喬知之和蘇員外寓直詩見衣飄下)
墨點(宋書律志序角生變宮姑洗生應鍾也注上句所謂當爲角孔而出商下者丨丨識之以應律也從)
(此點下行度之爲孔則得變宮之聲也所王維和宋中丞夏日遊福賢觀天長寺即陳丞相宅施之作丨丨)
(三千界丹飛六一泥馬歐陽詹早秋登慈恩寺塔詩毫端分頰丨丨辨蛾眉)
墨畫(書召誥我卜河朔黎水我乃卜澗水東瀍水西惟洛食疏凡卜之者必先以丨丨龜要拆依此墨然)
(後灼之求其兆順食此丨丨之處故云惟洛食)
墨刻(晦菴題跋朱鴻臚喻工部者能追迹元常扵千載之上斯已竒矣故集其丨丨以爲此卷而猶以樂)
(毅書相鶴經爲絶倫不知鑒賞之士以爲如何也)
墨本(宋史回鶻傳熙寧元年入貢求買金字大般若經以丨丨賜之宣和書譜蘇靈芝爲易州刺史郭)
(明肅書候臺記在幽燕之地中州患難得故胡人以丨丨詣𣙜場易絹十端方與一本法帖譜系山谷論禁)
(中板刻古法帖十卷當時皆用歙縣貢墨丨丨賜羣臣今都下用錢萬二千便可購得元祐中親賢宅從禁中)
(借板丨百丨分遺宫僚但用潘谷墨濱廣川書跋叙前代石刻在遠方若深山窮谷河心水者亦托人傳撫)
(丨丨天冷齋夜話范文正公鎮鄱陽有書生獻書甚工自言下之至寒餓者無在某右時盛行歐陽率更書)
(薦福寺碑丨丨直千錢文正爲具紙墨打千本使售於京師紙墨已具一夕雷擊碎其碑歐陽修石篆詩序)
(因爲詩一首并封題丨丨鑰黃庭堅詩平生半世看丨丨摩挲石刻鬢成絲樓跋李少陵修禊序詩平生)
(多有舊丨丨一見使我開心胸刻王炎過浯溪讀中興碑詩百金不憚買丨丨摩挲石今見之柳貫三月)
(十日觀南安趙使君所藏書畫古器物詩郎官石記毀已久百金可有丨丨無)
墨戲(圖繪寳鑑米友仁元章子變其父所爲成一家法烟雲變滅林泉點綴草草而成不失天真意在筆)
(先正是古人所畫妙處每自題其畫曰丨丨畫鑒近世牧溪僧法常作丨丨麄惡無古法)
墨妙(益州名畫品目見筆精下筆明一統志丨丨亭在成都府治東龕置黃庭堅蹟魯收懷素歌見)
(筆精下驚世人)(孟浩然還山貽湛法師詩丨丨稱古絶詞華岑參劉相公中書江山畫障詩相府徵丨丨)
(揮毫天地窮詩皇甫冉劉方平壁畫山見筆先下)
墨樣(墨經凡丨丨當取則扵古無大小厚薄之限而賈思勰曰墨璽不得過二三兩寧小不大世人遂以)
(薄小爲貴)
墨法(柳宗元祭弟宗直文汝丨丨絶代識者尚稀及所著文不令沉沒吾皆收錄以授知音)
墨蔭(墨經凡丨丨用炭灰石灰麥糠三種炭灰爲上石灰酷多烈麥糠慢多曲惟炭灰爲上)
墨藥(墨經凡丨丨尚矣今兖人不用藥爲貴其說曰正如白麵清麵又如茶之不可雜以外料亦自有理)
墨璽(墨經見墨樣下)
墨跡(通作迹又作蹟宋史職官志太宗端拱元年詔就崇文院中堂建秘閣擇三館真宗書籍萬餘卷及)
(内出古畫丨丨藏其中餘又周王元儼傳詔以元儼丨丨及所爲詩分賜宰臣藏秘閣王照新志石才叔)
(蒼舒雍人也與山谷遊從尤妙筆札家蓄圖書甚富文潞公帥長安從其借所藏褚遂良聖教序丨丨一觀潞)
(公愛翫不已因令子弟臨一本休日宴僚屬出二本令坐客别之客盛稱公者爲真反以才叔所收爲偽才叔)
(不出一語以辨笑啓潞公云今日方知蒼舒孤寒潞公大哂輟耕錄羅景綸大經所著鶴林玉露曰唐子西)
(云弄筆窗間隨大小作數十字展所藏法帖丨丨畫卷縱觀之興到則吟小詩或草玉露一兩段韓愈高君)
(仙硯銘仙馬有靈迹在扵石稜而宛中有點丨丨文字之祥君家其昌)
墨路(文同詩許生雖學李營丘丨丨縱横多自出)
墨痕(畫鑒唐畫龍圖在東浙錢氏家絹十二幅作二幀其高下稱是中心畫一龍頭一左臂雲氣騰湧丨)
(丨如臂大筆蹟圓勁沈著如印一鱗如二尺盤大不知當時用何筆如此峻利)
墨丈(周語夫目之察度也不過步武尺寸之間其察色也不過丨丨尋常之間)
墨界(妝樓記姑園戲作剪刀以苜蓿根粉養之裁衣則盡成丨丨不用人手而自行)
墨色(宋史范純仁傳晝夜肄業至夜分不寢置燈帳中帳頂如丨丨墨經凡丨丨紫光爲上黑光次之)
(青光又次之白光爲下園畫梅譜其法有枯梅新梅繁梅疎梅野梅宫梅江梅梅盤梅其木不同不可無别)
(也詩曰十種梅花木憑湏丨丨分莫令無辨别寫作一般春韓愈高君仙硯銘序儒生高常與予下天壇中)
(路獲硯石如馬蹄狀外稜孤聳内發丨丨幽竒天然疑神仙遺物寳而用之請予銘底白居易遊悟真寺詩)
(素屏有褚書丨丨如新乾鮮又博物志箕子居朝鮮其後伐燕之朝鮮亡入海爲國師兩妻丨丨珥兩青蛇)
(盖勾芒也)
墨汙(唐書婁師德傳在夏官注選選者就案閱簿師德曰容我擇之可乎選者不去乃灑筆曰丨丨爾)
墨暈(畫鑒花光長安以丨丨作梅如花影然别成一家政所謂寫意者也傳世不多僕平生止見四五本)
(子昂學其枝條花用别法散蘇軾墨花詩花心起丨丨春色毫端)
墨采(文心雕龍字靡異流文阻難運聲畫昭精丨丨騰奮澹交寫真詩水花凝幻質丨丨染空塵)
墨黑(戰國策張子曰彼鄭周之女粉白丨丨立扵衢閭非知而見之者以爲神)
墨濃(范成大除夜猶在桂林感懷詩見席上下)
墨淡(杜甫同元使君舂陵行作詩呻吟内丨丨字欹傾)
墨堅(蘇軾詩丨丨人苦脆未用歎不足)
墨灸(顧雲池陽辭歌見筆鍼下)
墨潑(畫斷王洽善潑墨故號王墨酒酣之後先以丨丨絹脚踏手捫隨其形象爲山爲水爲石爲樹倏忽)
(變化不見其墨汚之處調桑悅暮春郊行詩丨丨小池蝌斗亂簧深院栗留鳴)
墨渴(陸游觀蘇滄浪草書歌丨丨字燥尤怪竒百鬼潛形神靈悲)
墨入(北史蘇綽𫝊綽始制文案程式朱出丨丨)
墨含(文心雕龍見筆銳下)
墨吐(雲仙雜記薛稷爲墨封九錫拜爲燕督護玄香太守兼亳州諸郡平章事是日丨丨異氣結成樓臺)
(狀鄰里來觀食久乃滅)
墨研(賈島原東居喜唐温琪頻至詩丨丨秋日雨茶試老僧鐺)
墨磨(話腴史舜元哀王旦一首云丨丨盾鼻掃千字箭射戟牙驚六軍)
墨中(文心雕龍見簡外下)
墨刑(書伊訓臣下不匡其刑墨傳臣不正君服丨丨又呂刑傳見墨辟下)
墨罰(書呂刑丨丨之屬千)
墨辟(書呂刑丨丨疑赦其罰百鍰閱實其罪傳刻其顙而湼之曰墨刑)
墨黥(漢書刑法志世俗之爲說者以爲治古者無肉刑有象刑丨丨之屬菲履赭衣而不純是不然矣)
墨敗(唐書楊漢公傳宣宗擢爲同州刺史於是給事中鄭裔綽鄭公輿共奏漢公冒猥無廉㮣不可處近)
(輔三還制書帝它日凡門下論執駮正未嘗郤漢公素結左右有奥助至是帝惑不從制卒行會寒食宴近臣)
(帝自擊毬爲樂巡勞從臣見裔綽等曰省中議無不從唯漢公事爲有黨裔綽獨對同州太宗興王地陛下爲)
(人子孫當精擇守長付之漢公既以丨丨陛下容可舉劇部私貪人帝恚見顔間翌日斥裔綽爲商州刺史)
墨家(唐書藝文志丙部子錄其類十七五曰丨丨類)
墨者(孟子丨丨夷之因徐辟而求見孟子得呂覽丨丨有田鳩欲見秦惠王留秦三年而弗見客有言)
(之扵楚王往見楚王楚王說之與將軍之節以如秦丨又東方之丨丨謝子將西見秦惠王惠王問秦之丨)
(唐姑果唐姑果恐王之親謝子賢扵己也對曰謝子東方之辯士也其爲人甚險將奮於說以取少主也王因)
(藏怒以待之謝子至說王王弗聽謝子不說遂辭而行又司馬喜難丨丨師扵中山王前以非攻曰先生之)
(所術非攻夫丨丨師曰然曰今王興兵而攻燕先生將非王乎丨丨師對曰然則相國是攻之乎司馬喜曰然)
(丨丨師曰今趙興兵而攻中山相國將是之乎司馬喜無以應又周禮掌戮丨丨使守門)
墨子(孟子丨丨兼愛摩頂放踵利天下爲之百戰國策公輸班爲楚設機將以攻宋丨丨聞之舍重繭)
(往見公輸班公輸班服焉不漢書藝文志丨丨七十一篇新序縣名勝母曾子入邑號朝歌丨丨回車)
(新論丨丨救宋重趼而行干木在魏身不下堂行止異跡存國一焉神仙傳丨丨者名翟宋人也仕宋爲大)
(夫外治經典内修道術著書十篇號曰丨丨年八十有二乃歎曰世事已可知榮位非常保將委棄流俗以從)
(赤松子遊耳乃入周狄山精思道法想像神仙至漢武帝時遣使者楊違束帛加璧以聘丨丨墨子不出視其)
(顔色常如五十許人周遊五嶽不止一處士徐陵謝散騎常侍表昔丨丨諸生褰裳救楚魯連隠高論却秦)
(况乎謬蒙知己寧無感激)
墨翟(孟子楊朱丨丨之言盈天下不暇黔丨丨遑遑席不及煖)(新論仲尼栖栖突曹植與楊德祖書)
(人各有好尚蘭&KR0581;蓀蕙之芳衆人之所好而海畔有逐臭之夫咸池六莖之發衆人所共樂而丨丨有非之之)
(論豈可同哉急胡曾朝歌詩長嗟丨丨少風流管繁弦似宼讐)
墨突(韓愈諍臣論禹過家門不入孔席不暇暖而丨丨不得黔彼二聖一賢者豈不知自安逸之爲樂哉)
(誠畏天命而悲人窮也)
墨悲(周興嗣千字文丨丨絲染詩讚羔羊王若虛贈王士衡詩見絲染下)
墨守(公羊𫝊序往者略依胡母生條例多得其正疏胡母生本雖以公羊經傳傳授黃氏猶自别作條例)
(故何氏取之以通公羊也雖取以通傳意猶謙未敢言已盡得胡母之旨故言略依而已何氏本者作丨丨以)
(距敵長義以強義爲廢疾以難穀梁造膏肓以短左氏盖在注傳之前猶鄭君先作六藝論訖然後注書故云)
(往者也丨後漢書鄭玄傳時任城何休好公羊學遂著公羊丨左氏膏肓穀梁廢疾元乃發丨丨鍼膏肓起)
(廢疾休見而難曰康成入吾室&KR0894;吾矛以伐我乎唐書藝文志何休丨丨一卷)
墨行(韓愈送浮屠文暢師序人固有儒名而丨丨者問其名則是校其行則非可以與之遊乎如有墨名)
(而儒行者問其名則非校其行而是可以與之遊乎)
墨名(韓愈送浮屠文暢師序見上)
簡
簡牘(毛詩正義序卜商闡其業雅頌與金石同和秦政燎其書丨丨與烟塵共盡魏書李彪傳自十五)
(年以來臣使國遷頻有南轅之事故載筆遂寢丨丨弗張其於書功錄美不其闕歟韓愈毛穎傳秦始皇時)
(蒙將軍恬南伐楚次中山將大獵以懼楚召左右庶長與軍尉以連山筮之得天與人文之兆筮者賀曰今日)
(之獲不角不牙衣褐之徒缺口而長鬚八竅而趺居獨取其髦丨丨是資天下其同書秦其遂兼諸侯乎柳)
(宗元送苑論登第後歸覲詩序見筆札下孔汪克寬三友堂賦姑備用扵丨丨畫刀筆扵篆刻紹安贈蔡)
(君詩赫奕盛青紫討論窮丨丨林韋應物始至郡詩賓朋未及讌丨丨已云疲又園晏起寄昭應韓明府)
(盧主簿詩束帶理官府丨丨盈目前)
簡札(後漢書范滂傳詔三府掾屬舉謠言滂奏刺史二千石權豪之黨二十餘人尚書責滂所劾猥多疑)
(有私故滂對曰臣之所舉自非叨穢姦暴深爲民害豈以汗丨丨哉)
簡檄(法書要錄梁武帝草書狀曰蔡邕云昔秦之時諸侯爭長丨丨相傳望烽走驛以篆隸之難不能救)
(速遂作赴急之書盖今草書是也)
簡板(周必大題跋宣和後丨丨盛行日趨簡便親舊往來之帖遂少使前輩時已如此安得翰墨流百世)
(耶)
簡槧(癸辛雜識丨丨古無有也陸務觀謂始扵王荆公其後甚行)
簡紙(後漢書賈逵傳建初元年詔逵入講北宫白虎觀南宮雲臺帝善逵說使發出左氏傳大義長扵二)
(傳者逵扵是具條奏之帝嘉之賜布五百匹衣一襲令逵自選公羊嚴延諸生高才者二十人教以左氏與丨)
(丨經傳各一通)
簡墨(儲光羲哥舒大夫頌德詩在車持丨丨粲粲皆詞英)
簡編(易疏分爲上下更無異義以丨丨重大是以分之韓愈符讀書城南詩燈火稍可親丨丨可卷舒)
(李温庭筠感舊陳情五十韻獻淮南僕射詩投足乖蹊徑冥心向丨丨)
簡冊(芥隠筆記左方謂丨丨之左唐書亦有此語之柳宗元楊評事文集後序著述者流盖出扵書謨)
(訓易之象系春秋之筆削其要在扵高壯廣厚詞正而理備謂宜藏扵丨丨也危素存存齋賦翫玄理於丨)
(丨兮驅長才於海江)
簡書(詩王事多難不遑啓居豈不懷歸畏此丨丨傳丨丨戒命也鄰國有急以丨丨相告則奔命救之)
(左𫝊請救邢以從丨丨與潘岳在懷縣作願言旋舊鄉畏此丨丨忌張九齡生公尋幽居處詩今爲丨丨)
(畏秪令歸思浩隠韋應物簡恒璨詩丨丨日云曠文墨誰復持李商籌筆驛詩猿鳥猶疑畏丨丨風雲長)
(爲護儲胥)
簡圖(高適真定即事詩城邑推䧺鎮山川列丨丨)
簡蠧(文心雕龍至扵經典隠曖方冊紛綸丨丨帛裂三寫易字或以音訛或以文變)
簡上(文心雕龍見筆端下)
簡外(文心雕龍立範運衡宜明體要必使理有典刑辭有風軌總法家之式秉儒家之文不畏強禦氣流)
(墨中無縱詭隨聲動丨丨乃稱絶席之雄直方之舉耳)
簡練(戰國策乃夜發書陳篋數十得太公隂符之謀伏而誦之丨丨以爲揣摩)
簡素(水經注漢水注西北逕蔡洲洲西即蔡倫故宅傍有蔡子池倫漢黃門郎順帝之世擣故魚網爲紙)
(用代丨丨自其始也)
簡成(薛竒童和李起居詩丨丨良史筆年是洛陽才)
簡落(庾信柳霞墓誌銘書埋丨丨琴覆弦寬)
簡威(白居易寄微之詩丨丨霜凛冽衣彩綉葳蕤)
簡緣(昭德新編揚湯止沸不如撤薪制心息慮不如丨丨)
簡狄(鹿門隠書或曰夏禹爲黃熊信乎哉曰非也感也夫丨丨吞鳥卵而生契姜嫄履大迹而產稷是也)
(當禹之母夢熊而生耳不然者禹誠是熊吾以聖人爲㒺象也)
簡易(兩同書魯不能去三家之害國之所叛也晉不能鞭亡卿之後地之所分也苟亦不能則雖有丨丨)
(之文恬淡之武適足助其亂也安可得其理乎)
檄
檄命(晉書葛洪傳洪停南土多年征鎮丨丨一無所就後還鄉里禮辟皆不赴元帝爲丞相辟爲掾以平)
(賊功賜爵關内侯咸和初司徒召補州主簿轉司徒掾遷諮議參軍干寳深相親友薦洪才堪國史選爲散騎)
(常侍領大著作洪固辭不就)
檄書(劉長卿行營酬呂侍御詩孔璋才素健早晚丨丨成)
檄羽(劉長卿罷攝官後將還舊居詩草映翻營綠花臨丨丨飛)
檄試(唐書史孝章傳魏博節度使李愬閱大將子弟籍扵軍孝章願以文署職愬竒之丨丨都督府參軍)
碑
碑石(南史梁蕭恭傳除寧蠻校尉雍州刺史便道之鎮簡文少與恭游特被賞狎至是手令勗以政事恭)
(至州政績有聲百姓請於城南立碑頌德詔許焉名爲德政碑是夜聞數百人大叫丨丨明旦視之碑涌起一)
(尺恭命以大柱置扵碑上使力士數十人抑之不下又以酒脯祭之使人守視俄而自復視者竟不見之魏)
(書高聰傳趙修嬖幸聰深朋附及詔追贈修父聰爲碑文出入同載觀視丨丨聰每見修迎送盡禮水經注)
(潁川治谷水逕小城北又東逕刺史賈逵祠北廟前有碑丨丨金生韓愈黃陵廟碑元和十四年其冬移袁)
(州刺史明年九月拜國子祭酒使以私錢十萬抵岳州願易廟之圯桷腐瓦扵刺史王堪長慶元年刺史張愉)
(自京師往與愉故善謂曰丐我一丨丨載二妃廟事且令後世知有子)
碑銘(後漢書郭太傳明年春卒於家時年四十二四方之士千餘人皆來會葬同志者乃共刻石立碑蔡)
(邕爲文既而謂涿郡盧植曰吾爲丨丨多矣皆有慚德唯郭有道無愧色耳魏書孝文帝紀詔兖州爲孔子)
(起園柏修飾墳壠更建丨丨褒揚聖德其又高閭傳文明太后甚重閭詔令書檄丨丨贊頌皆文也梁州)
(記武侯壘東南有定軍山八十餘里有諸葛武侯墓鍾會征蜀至漢州祭亮之墓令軍士不得於墓芻牧樵采)
(今松柏丨丨儼然固水經漢水又東得長柳渡注長柳村名也漢太尉李墓丨丨尚存文字剥落不可復識)
(文筆記碑者施扵墓則下棺施扵廟則繫牲古人因刻其上今佛寺揭大石鏤文士大夫皆題曰丨丨何耶)
(丨羅隱圉城偶作自從郭太丨後只見黃金不見文)
碑碣(宋史陳堯佐傳初太后遣宦者起浮圖京兆城中前守姜道盡毁古丨丨充磚壁瓦用堯佐奏曰唐)
(賢人墓石今十亡七八矣子孫深刻大書欲傳之千載乃一旦與瓦礫等誠可惜也其未毁者願敕州縣完護)
(之邕文心雕龍自後漢以來丨丨雲起才鋒所斷莫高蔡水經注汶水又東北逕漢青州刺史孫嵩墓西)
(有丨丨句庾信爲把公讓宗師驃騎表鴻都之門不能定其章雞鹿之塞無以名其丨丨杜甫贈蜀僧閭)
(丘師兄詩青熒雪嶺東丨丨舊製存將元稹楚歌丨丨高臨路松枝半作樵唐彦謙周瑜軍廟詩功勲丨)
(丨今何在不得當時一字看)
碑板(宣和書譜唐明皇八分書北京義堂與東岳封禪碑雖出扵當時學士共相摹勒然其風格大體皆)
(有所授竇臮賦其書以爲風骨巨麗丨丨崢嶸思如泉而吐鳳筆爲海以吞鯨亦足以狀其瑰偉也王羲之)
(與謝安書蜀中山水如峨嵋山夏含霜雹丨丨之所聞崑崙之伯仲也謝靈運入華子岡是麻源第三谷詩)
(圖牒復磨滅丨丨誰聞傳門杜甫哀秘書監江夏李公邕詩干謁走其丨丨照四裔)
碑牒(魏書崔光傳求遣國子博士一人堪任幹事者專主周視驅禁田牧制其踐穢料閱丨丨所失次第)
(量厥補綴)
碑誌(唐書張說傳字道濟或字說之朝廷大述作多出其手帝好文辭有所爲必使視草爲文屬思精壯)
(長扵丨丨世所不逮人又柳公權傳當時大臣家丨丨非其筆以子孫爲不孝)
碑表(宋史禮志晉武帝咸寧四年詔曰此石獸丨丨既私褒美興長虛偽傷財害人莫大扵此一禁斷之)
(其犯者雖會赦令皆當毁壞南齊書豫章王嶷傳竊承貴州士民或建丨丨俾我荆閱感無地且作紀江漢)
(道基分陜衣冠禮樂咸被後昆)
碑策(齊書禮志有司奏大明故事太子妃玄宫中有石誌素族無丨丨故以紀德自爾以來王公以下咸)
(共遵用儲妃之重禮殊恒列既有哀策謂不須石誌從之)
碑頌(南唐近事見紙筆下)
碑誄(魏志管輅傳輅隨軍而行過毋丘儉墓下倚樹哀吟精神不樂人問其故輅曰林木雖茂無形可久)
(丨丨雖美無後可守玄武藏頭蒼龍無足白虎銜尸朱雀悲哭四危以備法當滅族不過二載其應至矣卒如)
(其言會晉書虞預傳預雅好經史憎疾玄虚著書四十餘卷稽典錄二十篇諸虞𫝊十二篇皆行扵世所著)
(詩賦丨丨論難數十篇箴魏書李騫傳所著詩賦丨丨别有集錄文心雕龍銘丨丨則體制扵弘深連珠)
(七辭則從事扵巧豔)
碑論(晉書郭象傳象著丨丨十二卷)
碑文(後漢書禰衡傳祖長子射爲章陵太守尤善扵衡嘗與衡俱遊共讀蔡邕所作丨丨射愛其辭恨不)
(繕寫衡曰吾雖一覽猶能釋之惟其中石缺二字爲不明耳因書出之射馳使寫碑還校如衡所書莫不歎伏)
(書又盧植傳時始立太學石經以正五經文字植乃上曰臣少從通儒故南郡太守馬融受古學頗知今之)
(禮記特多回穴臣前以周禮諸經發起粃謬敢率愚淺爲之解詁而家乏無力供繕寫上願得將能書生二人)
(共詣東觀就官財糧專心研精合尚書章句考禮記失得庶裁定聖典刊正丨丨齊書庾杲之傳杲之歷在)
(上府以文學見遇上造崇虚館使爲丨丨書隋唐嘉話鄭公之薨太宗自製其丨丨并自)
碑字(唐書皇甫湜傳仕至工部郎中辨急使酒數忤同省求分司東都留守裴度辟爲判官度修福先寺)
(將立碑求文於白居易湜怒曰近捨湜而遠取居易請從此辭度謝之湜即請斗酒飲酣援筆立就度贈以車)
(馬繒綵甚厚湜大怒曰自吾爲顧况集序未嘗許人今丨丨三千字三縑何遇我薄耶度笑曰不羈之才也從)
(而酬之稀皮日休襄州漢陽王故宅詩丨丨依廟已荒猶聞耆舊憶賢王)
碑本(宋史禮志言者謂陛下崇儒重道製爲贊辭刻宸翰扵琬琰光照往古寰宇儒紳孰不顧瞻雲漢之)
(章請奉石刻扵國子監以丨丨徧賜郡學從之)
碑樓(宋史禮志政和三年奉安哲宗神御扵重光殿昭懷皇后神御殿成詔名正殿曰柔儀山殿曰靈娭)
(於是兩宫合爲前殿九後殿八山殿十六閣一鐘樓一丨丨一四經閣一齋殿三神厨二道院一及齋宮廊廡)
(共爲二千三百二十區改晁氏客語又嘗託山谷草司馬公休謝起丨丨表竄正餘數字以示山谷略無忤)
(色但遜謝而已)
碑屋(盧氏雜說憲宗時中官吐突承璀有恩澤欲爲上立德政碑丨丨已成磨礱石訖請宣索文時李絳)
(爲翰林學士奏曰大人者與天地合其德日月合其明無立碑紀美之事恐取笑夷夏上深然之遽命拆屋廢)
(石承璀奏丨丨用功極多難便毁拆欲堅其請上曰急索牛拽倒其納諫如此)
碑東(周禮掌客醯醢百有二十罋注醯醢夾碑從陳亦十爲列醯在丨丨醢在碑西)
碑西(周禮掌客注見上)
碑南(禮記雜記雍人拭羊宗人祝之宰夫北面於丨丨東上儀禮公食大夫禮士舉鼎去鼐扵外次入)
(陳鼎扵丨丨)
碑側(曹植酈生頌序余道經酈生之墓聊駐書此文扵其丨丨)
碑首(中說子登雲中之城望龍門之關曰壯哉山河之固也賈瓊曰既壯矣又何加焉子曰守之以道降)
(而宿於禹廟觀其丨丨曰先公獻公之所作也其文典以達)
碑匠(南史梁蕭明傳太清元年爲豫州刺史百姓詣闕拜表言其德政樹碑於州門内及丨丨採石出自)
(肥陵明乃廣營廚帳多召人物躬自率領牽至州識者笑之曰王自立碑非州人也)
碑苔(劉長卿長沙桓王墓下别李紵張南史詩丨丨幾字滅山木萬株齊)
碑獸(魏志曹爽傳注爽參軍楊偉字世英馮翊人明帝治宮室偉諫曰今作宮室斬伐生民墓上松柏毁)
(壞丨丨石柱辜及亡人傷孝子心不可以爲後世之法則)
碑隂(水經注睢水又東逕睢陽縣故城南城北五六里便得漢太尉喬玄墓冢東有廟即曹孟德親酹處)
(光和元年主祀掾李友字仲僚作碑丨丨有右鼎文建寧三年拜司空又有中鼎文建寧四年拜司徒又有左)
(鼎文光和元年拜太尉鼎名文曰故臣門人相與述公之行咨度體則文德銘扵三鼎武功勒於征鉞書扵丨)
(丨以昭光懿墓柳宗元亡姊崔氏夫人墓誌盖石文今之制凡誌於者琢密石加盖扵其上用敢附丨丨之)
(義假茲石而書焉)
碑刻(宋史呂文仲傳太平興國中上每御便殿觀古丨丨輒召文仲與舒雅杜鎬吳淑讀之)
碑祀(齊書劉悛傳悛父勔討殷琰平夀陽無所犯害百姓德之爲立丨丨)
碑禁(宋書禮志魏高貴鄕公甘露二年大將軍參軍太原王倫卒倫兄俊作表德論以述倫遺美云祗畏)
(王典不得爲銘乃撰錄行事就刊扵墓之隂云爾此則丨丨尚嚴也)
碑到(杜甫送翰林張司馬南海勒碑詩詔從三殿去丨丨百蠻開)
碑留(戴叔倫曾遊詩丨丨太史書詞刻長公調)
御定駢字類編卷一百六十二
