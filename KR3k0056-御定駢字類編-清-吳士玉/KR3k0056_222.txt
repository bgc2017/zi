欽定四庫全書
御定駢字類編卷二百二十二
蟲魚門五
蛇
蛇頭(後漢書華佗傳注琅琊劉勲有女年幾二十左脚膝裏上有瘡迎佗視之佗曰當得稻糠色犬一頭)
(好馬三匹以繩繫犬頸使走馬牽犬馬極輙易計馬走犬三十餘里犬不能行復令步人拖曳計向五十餘里)
(乃以藥飲女女即安卧不知人因取犬斷腹近後脚之前取斷之處向瘡口令去三二寸停之須臾有若蛇者)
(從瘡中出便以鐵錐貫丨丨蛇在皮中搖動良久須臾不動牽出長三尺許以膏散著創中七日愈水經注)
(麋冷縣山多大蛇名曰蚺蛇長十丈圍七八尺常在樹上伺鹿獸鹿獸過便低頭繞之有頃鹿死先濡令濕訖)
(便吞頭角骨皆鑚皮出山夷始見蛇不動時便以大竹籖籤丨丨至尾殺而食之以為珍異又濁水又北流)
(注巨淀巨淀之右又有女水注之水出東安平縣之丨丨山盧仝憶金鵝山沈山人詩暫時上天少問天丨)
(丨蝎尾誰安著)
蛇首(山海經西山經英鞮之山涴水出焉而北注于陵羊之澤是多冉遺之魚魚身丨丨六足其目如馬)
(耳食之使人不眯可以禦凶覺郭璞枳首蛇贊夔稱一足丨則二丨少不知無多不有雖資天然無異駢拇)
蛇角(山海經注古都之丨丨號曰碧犀千歲之蝮精呼曰博叔皆蛇絶怪者兩鈔摘腴今所謂骨拙犀)
(乃丨丨也以至毒能解毒故曰蠱毒犀神梅堯臣觀楊之美畫詩青丨有丨魚足鬐上下引導所施楊基)
(結客少年場行衣以鳳綾分縫織帶將丨丨徧鞓&KR0724;)
蛇腦(爾雅注蝍蛆似蝗而大腹長角能食丨丨)
蛇眼(搜神後記晉太元中有士人嫁女於近村者至時夫家遣人来迎女家好遣發又令女乳母送之既)
(至重門累閣擬於王侯廊柱下有燈火一婢子嚴妝直守後房幃帳甚美至夜女抱乳母涕泣而口不能言乳)
(母密於帳中以手潛摸之得一蛇如數圍柱纏其女從足至頭乳母驚走出外柱下守燈婢子悉是小蛇燈火)
(乃是丨丨後又本草丨丨草形如淡竹葉背皆是紅圈如丨丨狀)
蛇目(本草白花蛇集解羅願爾雅翼云丨死丨皆閉惟蘄州花丨丨開如生舒蘄兩界者則一開一閉故)
(人以此驗之)
蛇鼻(本草蝮蛇釋名反鼻蛇集解恭曰蝮丨作地色丨反口長身短頭尾相似山南漢沔間多有之一名)
(蚖蛇無二種也)
蛇口(薩婆多論寧以身分内毒丨丨中不犯女人)
蛇面(異苑晉孝武太元十二年吳郡夀頒道志邊水為居渚次忽生一雙物狀若青藤而無枝葉數日盈)
(拱試共伐之即有血出聲在空中如雄鵝叫兩音相應腹中得一卵形如鴨子其根頭似丨丨眼)
蛇頸(爾雅鶠鳳其雌疏鳳一名鶠郭云瑞應鳥雞頭丨丨燕頷龜背魚尾五彩色高六尺許韓詩外傳)
(夫鳳象鴻前麟後丨丨而魚尾龍文而龜身燕頷而雞喙楊愼鳳賦鴻前而麟後丨丨而魚尾)
蛇身(山海經北山經凡北山經之首自單狐之山至于隄山凡二十五山五千四百九十里其神皆人面)
(丨丨十又凡北次二經之首自管涔之山至于敦題之山凡七山五千六百九十里其神皆丨丨人面又)
(海外西經軒轅之國在此窮山之際其不夀者八百歲在女子國北人面丨丨尾交首上窮山在其北不敢西)
(射畏軒轅之臺為又海外北經鍾山之神名曰燭隂視為晝瞑為夜吹冬呼為夏不飲不食不息息為風身)
(長千里在無䏿之東其為物人面丨丨赤色居鍾山下列子伏羲女媧丨丨拾遺記見龍關下皇甫松)
(大隱賦見螭質下丨丨微行見者猜)(歐陽修盆池詩老蛟深處厭窟穴宋无詠石詩磊塊丨丨縮崩崢鳳)
(勢偏)
蛇軀(梁簡文帝南郊頌見龍凖下公王延夀魯靈光殿賦伏羲鱗身女媧丨丨成綏天地賦人首丨)
(丨鳥翼龍身)
蛇脊(晁補之開梅山詩躋攀鳥道出薈蔚下視丨丨相夤緣)
蛇腹(唐書五行志建中二年趙州寧晉縣沙河北有棠樹甚茂民祠之為神有蛇數百千東西来趨北岸)
(者聚棠樹下為一積留南岸者為一積俄有徑寸龜三繞行積蛇盡死而後各登其積野人以告丨丨皆有瘡)
(若矢所中丨春渚紀聞近世百器惟新惟琴器略無華飾以最古丨紋為竒至有縫張池拆而聲不散者亦)
(不加完獨此有三代遺製云琴孫覿吴漢逸蓄古書竒器詩劔包虎皮斑漫丨丨紋)
蛇膽(搜神記顔含字弘都次嫂樊氏因疾失明醫人疏方須蚺丨丨而尋求備至無由得之含憂歎累時)
(嘗晝獨坐忽有一青衣童子年可十三四持一青囊授含開視乃丨丨也童子逡巡出戶化成青鳥飛去得膽)
(藥成嫂病即愈後本草蚺蛇集解顧玠海槎錄云蚺丨吞鹿及山馬從脚入毒氣呵及角自解脫其丨以小)
(者為佳日嶺表錄異記蚺丨丨普安州有養蛇戶每年五月五即擔蚺丨入府祗候取丨余曾親見皆於大)
(籠中藉以軟草盤屈其上兩人舁一條在地上即以十數拐子從頭翻其身旋以拐子按之不得轉側即於腹)
(上用利刃决之肝膽突出即割下其膽皆如鴨子大曝乾以備上貢却合内肝以線合其瘡口却收入籠)
蛇脂(新序晉文公反國酌士大夫酒召咎犯而將之召艾陵而相之授田百萬介子推無爵齒而就位觴)
(三行介子推奉觴而起曰有龍矯矯將失其所有蛇從之周流天下龍既入深淵得其安所丨丨盡乾獨不得)
(甘雨此何謂也文公曰嘻是寡人之過也)
蛇肪(本草蚺蛇集解叚成式酉陽雜俎云蚺丨長十丈嘗吞鹿鹿消盡乃繞樹則腹中之骨穿鱗而出養)
(瘡時丨腴甚美或以婦人衣投之則蟠而不起)
蛇皮(梁書倭國傳倭國自云太伯之後俗皆文身土産椒蘇黑雉眞珠靑玉有獸如牛名山鼠又有大蛇)
(吞之丨丨堅不可砟上有孔乍開乍閉時有光射中孔則蛇死梅堯臣和永叔石枕與笛竹簟詩溪上枕剖)
(龍卵石蘄匠簟製丨丨紋)
蛇鬛(郭璞長蛇贊長丨百尋厥丨如彘飛羣走類靡不吞噬極物之惡盡毒之厲)
蛇毛(山海經北山經大咸之山四方不可以上有蛇名曰長丨其丨如彘豪)
蛇鱗(搜神記漢桓帝即位有大蛇見德陽殿上洛陽市令淳于翼曰丨有丨甲兵之象也郭璞海外南)
(經圖自此山来蟲為蛇蛇號為魚讃賤無定貢貴無常珍物不自物自物由人萬事皆然豈伊丨丨庾信刀)
(銘水文千曲丨丨百重懸楊炯孔子廟堂碑瑠璃曉闕東宫雀目之窗玳瑁朝西漢丨丨之桷李賀塞下)
(曲寒金鳴夜刻蕃甲鎖丨丨潁梅堯臣送汝隂宰孫寺丞詩艑郎唱㯭燕尾下水落日丨丨生)
蛇殼(宋齊丘陪遊鳳凰臺詩梁間燕教雛石罅丨懸丨)
蛇甲(梅堯臣雪詩新雷奮丨丨密雪鬭鵝毛)
蛇蚹(西溪叢語伊南田戶店篔簹谷隱士趙彦安獲一琴斷文竒古眞丨丨也聲韻雄遠中題云霧中山)
(三字人莫曉也後得蜀郡草堂閒話中載云雷氏斷琴多在峩嵋無為霧中三山方知為雷琴矣陸游贈道)
(流詩古琴丨丨評無價寳劔魚腸託有靈)
蛇足(戰國策昭陽為楚伐魏移師攻齊陳軫為齊王使見昭陽曰有祠者賜其舍人酒一巵舍人相謂曰)
(數人飲之不足一人飲之有餘請畫地為蛇蛇先成者飲酒一人丨先成引酒且飲乃左手持酒右手畫地曰)
(吾能為之丨未成一人蛇成奪其巵曰丨故無丨子安能為遂飲酒為丨丨者終亡其酒今公攻魏破軍殺將)
(又移師攻齊戰勝不知止猶為丨丨也昭陽乃解軍而歸後漢書袁紹傳尚使審配守鄴復攻譚于平原配)
(獻書于譚曰凶臣郭圖妄畫丨丨曲辭謟媚交亂懿親致令將軍忘孝友之仁襲閼沈之迹魏志周宣傳劉)
(楨夢丨生四丨穴居門中使宣占之宣曰此為國夢非君家之事也當殺女子而作賊者頃之女賊鄭姜遂俱)
(夷討不蜀志張翼傳姜維議出軍惟翼廷爭以為國小民勞宜黷武維不聽大破魏翼曰可止矣不宜復進)
(進或毀此大功維大怒曰為丨畫丨維竟圍王經于狄道城不能克淮南子豹獸不可使緣木蝮丨不可使)
(安丨處韓愈感春詩畫丨著丨無用兩鬢雪白趨埃塵)
蛇尾(後漢書注武帝置飛廉館音義云飛廉神禽身似鹿頭如雀有角丨丨文如豹文山海經南山經)
(柢山有魚焉其狀如牛陵居丨丨有翼其羽在魼下其音如留牛其名曰鯥又西山經見馬身下又東山)
(經太山有獸焉其狀如牛而白首一目而丨丨其名曰蜚蜀王本紀秦惠王欲伐蜀蜀王好色乃獻美女五)
(人蜀王遣五丁迎女還至梓潼見大丨入山穴中士引其丨不能出五丁共引蛇山崩壓五丁五丁踏蛇而大)
(呼小錄異記乾符中神仙驛有巨蛇黑色高三十餘丈諸蛇如椽如柱如十石五石甕者數百頭隨之自東)
(向西羣隊行旅自辰時已前見之至酉時方盡不知其長幾里也將盡有一小兒執紅旗立於丨丨之上跳躍)
(鼓舞而過鳥翼丨丨)(郭璞鯥讃魚號曰鯥處不在水厥狀如牛又虎蛟讃魚身丨丨是謂虎蛟韋應物)
(古劔行沈沈青脊鱗甲滿蛟龍無足丨丨斷丨温庭筠謝公墅歌對局含情見千里都城已得長丨)
蛇涎(李賀自昌谷到洛後門詩道上千里風野竹丨丨痕)
蛇漠(本草蝮蛇集解藏器曰蝮蛇錦文亦有與地同色者衆蛇之中此獨胎産著足斷足著手斷手不爾)
(合身糜爛七八月毒盛時囓樹以洩其毒樹便死又吐涎沫于草木上著人成瘡身腫名曰丨丨瘡卒難治療)
(方與蛇螫同)
蛇瘤(皮日休烏龍養和詩把疑傷虺節用恐破丨丨)
蛇疣(太平廣記貞元中有崔煒者多棲止佛舍時中元日番禺人多陳設珍異于佛廟集百戲于開元寺)
(煒因窺之見乞食老嫗因蹶而覆人之酒甕當罏者毆之煒脫衣為償其所值嫗異日来告煒曰吾善灸贅疣)
(今有越井岡艾少許奉之每遇疣贅只一炷耳後墜于大枯井中及曉視之乃一巨穴中有一白蛇盤屈可長)
(數丈細視丨之脣吻亦有丨焉煒感蛇之見憫有遙火飄入于穴煒乃然艾啓蛇而灸之是贅應手墜地)
蛇糞(異苑宏農楊子陽聞土中有聲掘得玉㹠長可尺許屋棟間乃自漏秫米如此三年晝夜不息米墜)
(既止忽有一青丨住在梁上每落丨輙成碎銀子陽獲銀米遂為富兒)
蛇聲(唐國史補李丹之弟患風疾或說烏蛇酒可療乃求黑蛇生置甕中醖以麴糵戛戛丨丨數日不絶)
(及熟香氣酷烈引滿而飲之斯須悉化為水惟毛髮存焉)
蛇鳴(淮南子夫騰丨雄丨上風雌鳴下風而化成形精之至也)
蛇吼(杜甫上水遣懷詩見熊挂下)
蛇迹(博物志蝮蛇秋月毒盛嚙草木以泄其氣為草木所傷者亦殺人毒盛于蝮齧謂之丨丨也)
蛇形(異苑晉太元中汝南人入山伐竹見一竹中丨丨已成上枝葉如故又吳郡桐廬人常伐餘遺竹見)
(一竹竿雉頭頸盡就身猶未變此亦竹為蛇蛇為雉也真臘風土記城之外巨濠濠之外皆通衢大橋橋之)
(兩傍各有石神五十四枚如石將軍之狀甚巨而獰五門皆相似橋之闌皆石為之鑿為丨丨蛇皆九頭五十)
(四神皆以手捾蛇有不容其走逸之勢)
蛇狀(郭璞䖺䗤讃䖺䗤丨丨振翼洒光)
蛇氣(蘇軾次韻錢舍人病起詩見龜寒下)
蛇色(酉陽雜爼凡禽獸必藏匿形影同於物類也是以丨丨逐地茅兔必赤鷹色隨樹)
蛇蛻(異苑晉中朝武庫内封閉甚密忽有雉雊時人咸謂為怪張司空云此必蛇之所化耳即使搜庫中)
(雉側果得丨丨去本草丨丨發明丨丨從口退出眼睛亦退今眼藥及翳膜用之取此義也茅亭客話蜀)
(蠶市有王仲璋得一丨丨長五六尺腹甲下有四爪如雀之爪戴表元一大菴賦棄世緣如丨丨擅天和于)
(龜殼)
蛇符(本草蛇蛻一名丨丨)
蛇卵(山海經注黎人之先雷攝一丨丨中為女子是生黎人洞冥記赤松子乘黃蛇入水得黃珠一枚)
(色如真金或言是黃丨之丨故名蛇珠亦名銷疾珠)
蛇子(李賀五粒小松歌丨丨蛇孫鱗蜿蜿新香幾粒洪厓飯)
蛇孫(李賀五粒小松歌見上)
蛇母(于濆秦原覽古詩火德道將亨夜逢丨丨哭)
蛇婆(本草丨丨生東海水中一如蛇狀自浮游采取無時)
蛇公(異苑海曲有物名丨丨形如覆蓮花正白)
蛇祖(梅堯臣詩丨丨龍孫生屋後按謂竹也)
蛇醫(詩胡為虺蜴疏陸璣疏曰虺蜴一名蠑螈蜴也或謂之丨丨如蜥蜴青綠色大如指形狀可惡周)
(禮考工記梓人小蟲之屬注胷鳴榮原屬疏揚雄以為丨丨或謂之榮原方言守宫南楚謂之丨丨酉陽)
(雜爼王彦威鎮汴久不雨求丨丨四頭納石甕實以水木蓋泥之甕前後設席小兒執青竹晝夜擊甕果大雨)
(按蜥蜴一名丨丨似柳貫次韻伯庸無題詩黃鵠將鶱兩翅垂跂行幾許丨丨吳莱劉龍子歌硯中墨水)
(吾乞汝昨夜丨丨送飛雨)
蛇巫(山海經海内北經丨丨之山上有人操杯而東向立一曰龜山)
蛇神(杜牧李賀詩序鯨呿鼇擲牛鬼丨丨不足為其虚謊誕幻也)
蛇鬼(酉陽雜爼丨丨名□石圭留楊維楨觀潮圖詩劫灰欲死丨丨穴婆朽鐵猶争雄)
蛇妖(左傳内蛇與外蛇鬭于鄭南門中疏猶有丨丨而厲公得入乎)
蛇精(真臘風土記國宫其内中金塔國主夜則卧其上土人皆謂塔之中有九頭丨丨乃一國之土地主)
(也係女身每夜則見國主則先與之同寢交媾雖其妻亦不敢入二鼓乃出方可與妻妾同睡)
蛇屬(酉陽雜俎蛚屬卻行丨丨紆行)
蛇類(本草白花蛇集解按元稹長慶集云巴丨凡百丨惟褰鼻白花蛇人常不見之)
蛇龍(王令八檜圖詩雷疲風休雲雨去丨丨鬭死猶鈎纏)
蛇蛟(珊瑚鈎詩話武勝之知静江縣事忽于灘中見雷公踐微雲逐一小蛟勝之以石投焉得一銅劍有)
(文曰許旌陽斬蛟第三劔予因作劔詩曰丨丨已盡定飛去雷霆歘驚重下来韓愈柳州羅池廟歌福我兮)
(夀我驅厲鬼兮山之左下無苦濕兮高無乾秔稌充羨兮丨丨結蟠)
蛇魚(郭璞海外南經圖讃見蛇鱗下止又本草丨丨草治金瘡血出不)
蛇鼈(法苑珠林鶴之為麞也丨之為丨也蛬之為蝦也不失其血氣而形性變也)
蛇鱓(荀子蟹非丨丨之穴無所寄托毒淮南子今夫赤螭青虬之遊冀州也天清地定獸不作飛鳥不)
(駭入榛薄食薦梅噆味含甘步不出頃畆之區而丨丨輕之以為不能與之爭於江海之中鄭明選蟹賦沮)
(洳之場丨丨之窟泥文同翡翠詩入水捕丨丨淤亦銜將)
蛇虺(譚子化書鬼之神可以禦龍之變可以役丨丨可以不能蟄戈矛可以不能擊唯無心者火不能燒)
(水不能溺兵刃不能加天命不能死華貴耳集楊青不知何許人自云從軍遇異人来隱南山中以縛茅為)
(荸籠飲食寢處其間又當虎狼丨丨出没之地雖三更亦歸風雨不渝元稹江邊四十韻詩丨丨吞簷雀豺)
(狼逐野麃風孟郊送草書獻上人歸廬山詩忽怒畫丨丨噴然生煙歐陽炯題景煥畫應天寺天王歌徧)
(身丨丨亂縦横繞頷髑髏乾孑裂走王周金盤草詩巴中丨丨毒解之如丸)
蛇蟺(蟹譜荀子勸學篇云蟹六跪而二螯非丨丨之穴無所寄託者用心躁也)
蛇蚖(白居易與元微之書江州風候稍凉地少瘴癘丨丨蚊蚋雖有甚稀湓魚頗肥江酒甚美其餘食物)
(多類北地僕門内之口雖不少司馬之俸雖不多量入儉用亦可自給身衣口食且免求人陸游詩紙窮墨)
(漸燥丨丨爭入卷)
蛇蠋(說苑蠋欲類蠶鱓欲類蛇人見丨丨莫不身洒然)
蛇蝮(抱朴子或問隱居山澤治丨丨之道曰昔負丘多大蛇又生好藥黃帝將登焉廣成教之佩雄黃而)
(蛇皆去也今帶武都黃色如雞冠者五兩以入山林則不畏蛇蛇若中人以少許末抹之雄黃入瘡中立愈)
(本草蝮蛇集解抱朴子曰丨類最多惟丨中人甚急但即時以刀割去瘡肉投于地其沸如火炙須臾焦盡人)
(乃得活也王充論衡云蝮蛇含太陽火氣而生故利牙有毒)
蛇蜮(蘇舜欽送施秀才詩羈孤困猜嫌動步畏丨丨)
蛇蝎(陳陶小笛弄詩丨丨愁聞骨髓寒江山恨老眠秋霧無名氏句丨丨性靈生便毒蕙蘭根異死猶)
(香)
蛇蚓(陳與義玉延賦起援筆以三呌馳丨丨以縦横韓愈孟郊城南聯句驚魂見丨丨觸齅值蝦蟚)
(蘇軾孫莘老寄墨詩晴窗洗硯坐丨丨稍蟠結造韓駒謝錢珣仲惠高麗墨詩自笑平生綰丨丨陳謝程)
(帥袁副使詩落紙亂丨丨超然百憂失屢又再遊福溪巖贈主僧詩摩挲騐丨丨圓缺蝦蟆)
蛇蜒(李廌罰爵典故酉陽雜爼酒至鸚鵡杯徐君方飲不盡屬魏肇師肇師曰海蠡丨丨尾翅皆張非獨)
(為玩好亦所以為罰蚑俞允文蟋蟀賦豈若簫琴之比律於夔襄昆之唭㘈於丨丨云爾哉)
蛇螻(荀子螭龍為蝘蜓注螭如龍而黃北方謂之丨丨)
蛇螘(抱朴子山鳩知晴雨于將来不能明天文丨丨知潛水之所居不能達地理又於玃知往歸終知)
(来元禽解隂陽丨丨遠泉流)
蛇蝨(隋書地理志畜蠱以五月五日聚百種蟲大者至丨小者至丨合置器中令自相啖餘一種存者留)
(之蛇則曰蛇蠱蝨則曰蝨蠱)
蛇蜴(畫墁錄瀧州吳山縣漢高村關中李氏所居一日大雨有物墮庭中乃一皮幞頭也垢膩寸餘丨丨)
(出入臭聞十餘步)
蛇蟲(傅元雜詩居不附鳳龍常畏丨與丨)
蛇鶴(梁四公記武帝命杰公以丨丨二珠斗餘雜珠散于殿前取大黃蛇元鶴布珠中間于是鶴銜其珠)
(鳴舞徘徊蛇銜其珠盤曲宛轉羣臣從旁觀者莫不歎服)
蛇雉(異苑見蛇形下)
蛇虎(水經注浦陽江又東北徑始寧縣&KR1443;山之成工嶠嶠北有&KR1443;浦浦口有廟廟甚靈騐行人及樵伐者)
(皆先敬焉若相侵竊必為丨丨所傷)
蛇豕(左傳申包胥曰吳為封豕長蛇以薦食上國虐始于楚注言吴貪害如丨丨晉書樂志丨丨放命)
(皇斯平之竭隋書高祖紀聚徒百萬悉成丨丨淇水洹水一飲而又煬帝紀茫茫九土並為麋鹿之場惵)
(惵羣黎俱充丨丨之餌烏譚子化書執膠竿捕黃雀黃雀從而噪之捧盤餐享鳥烏鳥從而告之丨丨可以)
(友而羣虎兕可以狎而馴鯢元稹加裴度招撫使制劉悟裂丨丨之軀李祐潰鯨之腹楊億駕幸河北起)
(居表丨丨之穴悉降干戈之事永戢忘皇甫松大隱賦高鹿馬以喪國范丨丨而家)
蛇鼠(唐書五行志景雲中有丨丨鬭于右威衛營東街蛇為鼠所傷佛國記僧中有一大德沙門名逹)
(摩瞿諦其國人民共宗仰住一石室中四十許年常行慈心能感丨丨使同止一室而不相害白居易凶宅)
(詩風雨壊簷隙丨丨穿墻墉虎吳澄懷黃縣丞申時避亂寓華蓋山詩當道林林立豹深山處處多丨丨)
蛇年(李商隱行次西郊詩丨丨建午月我自梁還秦)
蛇山(山海經中山經高梁之山又東四百里曰丨丨其上多黃金其下多垔其木多栒多豫樟其草多嘉)
(榮少辛志又海内經北海之内有丨丨者蛇水出焉多明一統丨丨在鳳翔府寳雞縣西南八十里其山)
(蛇蜀馬滑蜀䭾引詩自古皆傳道難爾何能過拔丨丨)
蛇谷(山海經浮戲之山其東有谷名曰丨丨注言此中出蛇故以名之)
蛇丘(史記武帝紀天子從封禪還坐明堂羣臣更上夀于是制詔御史賜民百戶牛一酒十石加年八十)
(孤寡布帛二匹復博奉高丨丨歴城毋出今年租稅人漢書地理志泰山郡縣丨丨隧鄉故隧國春秋曰齊)
(殱于隧也師古曰蛇音移隧音遂左後漢書郡國志泰山郡濟北國丨丨有遂鄉古遂國傳莊十三年齊人)
(滅遂水又南陽郡復陽侯國西有斷丨丨即銜珠之蛇也經汶水又西南過丨丨縣南注汶水又西徑丨)
(丨縣南縣治鑄鄉故城春秋左傳宣叔娶于鑄是也鄉又濄水又東逕廣鄉城北圈稱曰襄邑有丨丨亭故)
(矣改曰廣世居元中記東海有丨丨之地險多沮洳衆蛇之無人民蛇或人頭而蛇身)
蛇磧(酉陽雜俎丨丨蘇都瑟匿國西北有丨丨南北蛇原五百餘里中間徧蛇毒氣如煙飛鳥墜地蛇因)
(吞食或大小相噬及食生草)
蛇原(酉陽雜俎見上)
蛇水(唐書高麗傳蘇定方率諸將出遼東平壤道討之破虜兵于浿江奪馬邑山遂圍平壤明年龐孝泰)
(以嶺南兵壁丨丨蓋蘇文攻之舉軍没定方解而歸注山海經海内經見蛇山下水經注汶水又西丨丨)
(之水出縣東北太山西南流徑汶陽之田)
蛇江(錄異記江州南五十里有店名七里店在丨丨之南小山上有石青色堅膩俗云石中有珠乃無價)
(寳也)
蛇淵(春秋定公十有三年夏築丨丨囿注丨丨地名囿水經注蛇水又西南徑鑄城西左傳所謂丨丨)
(也故京相璠曰今濟北有蛇邱城城下有水魯囿也俗謂之濁須水非矣)
蛇洋(眀一統志丨丨洲在雷州府遂溪縣西南二百里特起海中古名小蓬莱洲有山蛇形故名)
蛇浦(宋史河渠志蔣之竒言宜自龜山丨丨下屬洪津左助為複河取淮為源不置堰牐可免風濤覆溺)
(之患)
蛇林(蘇舜欽送黃通詩當日拜官隨鶴版此時孤宦入丨丨)
蛇穴(搜神後記吳興人章苟者五月中于田中耕以飯置菰裏每晚取食飯亦已盡如此非一後伺之見)
(一大蛇偷食苟遂以鈠斫之蛇便走去苟逐之至一阪有穴便入穴但聞啼聲云斫傷我某甲或言當何如或)
(云付雷公令霹靂殺奴須臾雲雨冥合霹靂覆苟上苟乃跳梁大罵曰天使我貧窮展力耕墾蛇来偷食罪當)
(在蛇反更霹靂我耶乃無知雷公也雷公若来吾當以鈠斫汝腹須臾雲雨漸散轉霹靂向丨丨中蛇死者數)
(十)
蛇竇(沈遼禪僧巖詩東西有道若丨丨白雲羃羃門無緘)
蛇門(吳地記丨丨南面有陸無水春申君造以禦越軍在巳地以屬蛇故號丨丨前漢梅福字子貞為南)
(昌尉避王莽亂政稱得仙棄妻子易姓名有人見福隱市卒即此門也)
蛇戶(本草蚺蛇集解頌曰嶺表錄云雷州有養丨丨每歲五月五日即舁蛇入官取膽暴乾以充上貢)
蛇市(述異記揚州有丨丨市人鬻珠玉而雜貨鮫布鮫人即泉先也又名泉客)
蛇徑(陳造次韻張簿詩鍧隱度九軌眇睨秋丨丨)
蛇所(史記高祖紀高祖被酒夜徑澤中令一人行前行前者還報曰前有大蛇當徑願還高祖醉曰壯士)
(行何畏乃前拔劍擊斬蛇蛇遂分為兩徑開行數里醉因卧後人来至丨丨有一老嫗夜哭人問何哭嫗曰吾)
(子白帝子也化為蛇當道今為赤帝子斬之故哭)
蛇書(墨藪魯人唐終夢蛇繞身寤而作丨丨)
蛇文(雲仙雜記傅咸掌有卧丨丨指甲上隱起花草如雕刻是以文章過人符載說玉氣吞丨丨彌貫)
(魚目)
蛇圖(陸游詩麟筆殘功成水品丨丨餘思入棋枰)
蛇珠(搜神記隋縣溠水側有斷蛇邱隋侯出行見大蛇被傷中斷疑其靈異使人以藥封之蛇乃能走因)
(號其處斷蛇丘歲餘蛇銜明珠以報之珠盈徑寸純白而夜有光明如月之照可以燭室故謂之隋侯珠亦曰)
(靈丨丨又曰明月珠丘南有隋季良大夫池玫述異記丨丨蛇所吐也南海俗云丨丨千枚不如一瑰言丨)
(丨賤也玫瑰亦珠名卜劉禹錫送周魯儒赴舉詩自握丨丨辭白屋欲憑雞謁金門歐陽炯題景煥畫應)
(天寺壁天王歌曾持象簡累為官又有丨丨常在握)
蛇黃(爾雅翼蛇遇冬入蟄含土為圜至春出蟄土堅如鐵石謂之丨丨本草集解丨丨出嶺南蛇腹中)
(得之圓重如錫黃黑青雜色)
蛇黑(本草烏蛇集解頌曰蘄州黃州山中有之乾寧記云此蛇不食生命亦不害人多在蘆叢中吸南風)
(及其花氣最難采捕多於蘆枝上得之其身烏而光頭圓尾尖眼有赤光至枯死眼不䧟如活者稱之重七錢)
(至一兩者為上十兩至一鎰者為中麤大者力彌减也作偽者用他丨熏丨亦能亂真但眼不光耳)
蛇纓(郭璞海内南經圖建木讃爰有建木黃實紫柯皮如丨丨葉有素羅)
蛇髻(采蘭雜志甄后既入魏宫宫庭有一綠蛇口中恒有赤光若梧子不傷人人欲害之則不見矣每日)
(后梳妝則盤結結一髻形于后前后異之因效而為髻巧奪天工故后髻每日不同號為靈丨丨宫人擬之十)
(不得其一二)
蛇杯(鼠璞大率竒事易失實虎石丨丨意義略同皆有二出漢書李廣出獵見虎射之没矢視之石也射)
(不入矣韓詩外傳熊渠子夜見虎射之没金飲羽下視知石復射矢摧無跡晉書樂廣賜客酒杯中有蛇既而)
(疾廣意廳壁角弓影復置酒客頓愈風俗通應郴請杜宣酒杯中如蛇宣得疾後于故處設酒蛇乃弩影耳意)
(遂解二事于人名俱不合未知孰是)
蛇矛(晉書劉曜載記陳安左手奮七尺大刀右手執丈八丨丨近交則刀矛俱發輙害五六遠則雙𢃄鞬)
(服左右馳射丈劉筠大酺賦見猿騎下送隴上歌七尺大刀配齊環八丨丨左右盤李白外甥鄭灌從)
(軍詩丈八丨丨出隴西彎弧拂箭白猿啼就張建封酬韓校書愈打毬歌詩不能無事習丨丨閒平場學使)
(馬齋李紳到宣武詩龍節雙油重丨丨百練明鋩杜牧郡獨酌詩犀甲吳兵鬭弓弩丨丨燕騎馳鋒元)
(好問征西壯士謠三十未有二十強手内丨丨丈八長)
蛇&KR2709;(鄭善夫侠客行黃金&KR0724;雁轡白璧飾丨丨)
蛇弓(梁簡文帝九日侍皇太子樂遊苑詩紫燕躍武赤兔越空横飛鳥箭半轉丨丨楊炯紫騮馬詩丨)
(丨白羽箭鶴轡赤茸鞦)
蛇酒(酉陽雜俎馮坦者常有疾醫令浸丨丨服之初服一瓮子疾减半又令家人園中執一蛇投瓮中封)
(閉七日及開蛇躍出舉首尺餘出門因失所在其過跡地墳起數寸陸紹郎中又言嘗記一人浸丨丨前後殺)
(蛇數十頭一日自臨甕窺酒有物跳出齧其鼻將落視之乃蛇頭骨因瘡毀其鼻如劓焉田錫麴本草廣有)
(丨丨罈上有蛇數寸許言能去風其麴乃山中取草所造良毒不能無慮)
蛇羹(可談閩浙人食蛙湖湘人食蛤蚧大蛙也廣南人食蛇市中鬻丨丨)
蛇膾(齊諧記江南有麻治為人好噉膾江北華本得一大蛇喚麻為膾别復切魚為膾自食以丨丨與麻)
(得食甚美治索魚名華本因醉取蛇及餘肉出治見之大吐毆血死本草蚺蛇集解韓保昇曰大者徑尺長)
(丈許若丨而麤短恭曰其形似鱧頭似鼉尾圓無鱗性難死土人截其肉作丨謂為珍味藏器曰其膾著醋能)
(卷人筯終不可脫惟以芒草作筯乃可)
蛇柳(沈炯十二屬詩龍隰遠青翠丨丨近裵徊)
蛇苺(本草丨丨釋名蛇藨蠶苺宏景曰丨丨園野多有之子赤色極似苺子而不堪啖亦無以此為藥者)
蛇藨(本草釋名見上)
蛇牀(爾雅盱虺牀注見馬牀下郭山海經洞庭之山其草多葌蘪蕪芍藥芎藭注曰蘪蕪似丨丨而香)
(也芳)(淮南子芻狗能立而不能行丨丨似蘪蕪而不能本草丨丨釋名蛇粟蛇米虺牀馬牀墻蘼時珍曰)
(蛇虺喜卧於下食其子故有蛇虺蛇粟諸名其葉似蘼蕪故曰墻蘼鮑照藥奩銘見虎杖下)
蛇草(李德裕謫仙嶺道中詩愁銜毒霧逢丨丨畏落沙蟲避燕泥)
蛇粟(唐書地理志揚州廣陵郡土貢兔絲丨丨本草釋名見蛇牀下)
蛇米(本草釋名見蛇牀下)
蛇繭(本草丨丨草集解藏器曰生平地葉似苦枝而小節赤高一二尺種之辟蛇又一種草莖圓似芋亦)
(傅蛇毒)
蛇䒽(本草赤地利釋名丨丨集解藏器曰五毒草亦名丨丨名同物異)
蛇藍(本草曲節草釋名丨丨)
蛇含(本草丨丨釋名時珍曰按劉敬叔異苑云有田父見一蛇被傷一蛇銜一草著瘡上經日傷蛇乃去)
(田父因取草治蛇瘡皆騐遂名曰丨丨草也)
蛇勢(玉海黃帝始置八陣法敗蚩尤于涿鹿諸葛亮造八陣圖于魚復平沙之上壘石為八行晉桓温見)
(之曰此常山丨丨也子釋氏通鑑釋明琛經論雖富而以徵難為心初為屋法誘人次撰丨丨法以授學者)
(與閻苑述賢亭賦雖云丨丨實曰龍驤合元稹酬段丞諸棋流會宿弊居見贈詩丨丨縈山鴻聯度嶺遲)
蛇陣(玉海丨丨奕張虎賁環布)
蛇靈(羅隱投裴郎中唘胸中馬駿握内丨丨)
蛇毒(魏志袁紹傳注胡母班王匡之妺夫董卓使班奉詔到河内解釋義兵匡受袁紹旨收班繫獄欲殺)
(之班與匡書曰僕與董卓有何親戚義豈同惡而足下張狼虎之口吐長丨之丨恚卓遷怒何甚酷哉晉書)
(祖逖傳論六戎横噬交肆長丨之丨有傅亮表長丨剪丨醜類宵遁盧仝掩關銘丨丨毒影藥毒毒有名)
(濃李賀羅浮山父與葛篇丨丨凝洞堂濕江魚不食銜沙立)
蛇蠱(元稹痁卧聞幕中諸公徵樂會飲因有戲詩見鵰翎下)
蛇雄(雜寳藏經爾時天神捉持二丨著王殿上而作是言若别丨雌汝國得安若不别者汝身及國七日)
(之後悉當覆滅王即與羣臣參議此事大臣歸家往問其父父答子言此事易别以細輭物停丨著上其躁嬈)
(者當知是丨住不動者當知是雌)
蛇雌(雜寳藏經見上)
蛇食(薛道衡老氏碑天齊地軸之所丨丨鯨吞銅陵玉壘之區狼顧䲭跱)
蛇傷(龐元英談藪見鴨觜下)
蛇螫(水經注王歆始興記曰林水源裏石室室前盤石上列羅十甕中悉是餅銀采伐遇之不得取取必)
(迷悶晉太元初民封驅之家僕密竊三餅歸發看有大丨丨之而死)
蛇齧(後漢書方術傳費長房從壺公入深山於羣虎之中留使獨處長房不恐又卧於空室以朽索懸萬)
(斤石於心上衆丨競来丨索且斷長房亦不移翁還撫之曰子可教也)
蛇行(周禮考工記梓人小蟲之屬注紆行蛇屬疏紆曲也以其丨丨屈曲故謂之紆行也戰國策蘇秦)
(將說楚王路過洛陽父母聞之張樂設飲郊迎三十里妻側目而視傾耳而聽嫂丨丨匍伏四拜自跪而謝)
(史記天官書枉矢類大流星丨丨而蒼黑望之如有毛羽然唐書天文志天祐二年三月乙丑夜中有大星)
(出中天如五斗器流至西北去地十丈許而止上有星芑炎如火赤而黃長丈五許而丨丨小星皆動而東南)
(其隕如雨成山海經中山經見豺身下子韓非子䲭夷子皮事田子成子去齊亡之燕䲭夷皮負傳而從)
(至望邑曰子獨不聞涸澤之蛇乎澤涸將徙小蛇謂大蛇曰大丨丨小蛇隨之人以蛇之行者耳必殺其子子)
(不如負我以行必以我為神也乃相負越公道而行人皆避去東方虬蚯蚓賦見鱔屈下王令秋夜詩争)
(喧鼠公盜悉窣丨隂丨)
蛇走(韓愈射訓狐詩見梟驚下丨蘇軾葉濤致遠見和二詩復次其韻詩囊破巳丨尚未省齧傷)
蛇從(新序見蛇脂下)
蛇視(本草蚺蛇集解范成大虞衡志云寨兵捕蚺蛇滿頭插花丨即注丨不動乃逼而斷其首待其騰擲)
(力竭乃斃舁歸食之)
蛇遊(韓非子飛龍乘雲騰丨丨霧鳶譚子化書虎踞于林丨丨于澤非䲭鳶之讐䲭從而號之以其蓄)
(異心之故也)
蛇騰(論衡燕飛輕於鳳凰兔走疾於麒麟鼃躍躁於靈龜丨丨便於神龍成公綏螳螂賦見鶴擊下)
蛇踊(兩同書虎異谷風虎嘯而谷風起蛇非山霧丨丨而山霧興理所同耳)
蛇吞(山海經巴丨丨象三歲而出骨君子服之己心腹之疾郭璞巴蛇贊象實巨獸有丨丨之越出其)
(骨三年為期厥大何如屈生是疑)
蛇盤(後漢書安帝紀帝自在邸第數有神光照室又有赤丨丨于牀笫之間庾信周大將軍聞喜公柳)
(霞墓誌銘位參上將榮兼本選丨丨綬結龜迴印轉珥又周車騎將軍賀婁公神道碑銘旍節既乘高蟬且)
(龜轉印函丨丨綬笥不李邕春賦丨丨地蓄燕伏巖猜高適燕銜泥詩爾見東家黃鶯鳴嘖嘖丨丨瓦溝)
(鼠穿壁詩歐陽詹自南山却赴京師石臼嶺頭即事寄嚴僕射鳥企丨丨地半天下窺千仞到浮烟又三)
(秦記丨丨烏壠勢與天通按丨丨谷名也)
蛇蟠(酉陽雜俎丨丨向王鵲巢背太歲紛小學紺珠見鳥翔下薛士隆大榕賦蜿蜒虯丨丨鹿奔)
(徐夤龍蟄詩龍蟄丨丨却待申和光何惜且同塵游孔武仲松上老藤詩丨丨筋脈壯龍死軀殼在陸登)
(東山詩松崖壁立臨樵塢竹徑丨丨上歗臺深又秋思詩屏掩數峰臨峭絶丨丨一徑入幽)
蛇蟄(杜甫送率府程錄事還鄉詩意鍾老柏青義動修丨丨)
蛇結(禽經鵝飛則蜮沈鵙鳴則丨丨)
蛇伏(元稹别李十一詩别後料添新夢寐虎驚丨丨是通州按伏一作亂)
蛇蜿(顧凱之鳳賦允雞喙而燕頷頸丨丨而龍文)
蛇弭(王勃乾元殿頌序朱匡反景之域削丨丨於文㮰黑山明月之鄉委龍琛於武帳)
蛇蘇(元稹和樂天送客遊嶺南二十韻詩鳶跕方知瘴丨丨不待春)
蛇伸(闕名五絲續寳命賦龍爛丨丨光氣騰騰以禦邪也)
蛇申(魏文帝柳賦修榦偃蹇以虹指柔條阿那而丨丨)
蛇繞(晉書李雄載記母羅氏因汲水忽然如寐夢大丨丨其身遂有孕十四月而生雄山海經軒轅之)
(丘在軒轅國北其丘方四丨相丨拜新序晉獻公太子之至靈臺丨丨左輪御曰太子下吾聞吾君之子丨)
(丨左輪者速得國太子遂不行返乎舍)
蛇退(黃庭堅詩竹竿坡面丨倒丨摩圍山腰胡孫愁八又上南陵坡詩風餐水宿六千里丨丨猿愁百)
(盤坐陸游詩難似車登丨丨嶺險如舟過馬當祠丨又兀頗念遊歴山水戲作詩鬼愁灘下扁舟晩丨陂)
(前古驛寒)
蛇化(譚子化書丨丨為龜雀化為蛤彼忽然忘曲屈之狀而得蹣跚之質此倏然失飛鳴之態而得介甲)
(之體斵削不能加其功繩尺不能規其象何化之速也)
蛇變(後漢書楊賜傳丨丨可消禎祥立應劉潘岳西征賦忽丨丨而龍攄雄霸上而高驤禹錫山陽)
(城賦邈汜陽與鄗上怳丨丨而龍攄)
蛇交(酉陽雜俎見魚影下)
蛇鬭(左傳見蛇妖下丨漢書武帝紀趙有蛇從郭外入邑與邑中羣丨孝文廟下邑中蛇死)
蛇祥(後漢書竇武何進傳贊武生丨丨進自屠羊)
蛇孽(搜神記魯莊公時有内蛇與外蛇鬭鄭南門中蛇死劉向以為近丨丨也)
蛇禍(酉陽雜俎晉許旌陽吳猛弟子也當時江東多丨丨猛與許至遼江遇巨蛇許遂禹步敕劍登其首)
(斬之)
蛇吐(世說杜預為荆州刺史時有讌集大醉輙閉齋獨眠外聞齋中嘔吐其聲甚苦有小吏開戶看之止)
(見牀上有一丨丨垂頭牀邊都不見人既出密覺如此)
蛇銜(桓譚新論丨丨之珠百代之傳寳以之彈鵄則不如泥丸之勁也薛季宣讀邸報詩豺祭如生獸)
(丨丨欲報珠)
蛇引(茅亭客話見鹿水下)
蛇見(劉禹錫遊桃源詩適逢修丨丨瞋目光激射)
蛇分(班彪王命論始受命則白丨丨西入關則五星聚故淮隂留侯謂之天授非人力也駱賓王過故)
(宋詩見馬去下)
蛇斷(說苑昔隋侯出見大丨中丨使人以藥封之蛇乃能去因號其處斷蛇邱法苑珠林千歲之雉入)
(海為蜃百年之雀入江為蛤千歲龜黿能作人語千歲之狐起為美女千歲之丨丨而復續百年之鼠而能相)
(卜類之至也足傅元靈蛇銘嘉兹靈丨丨而能續飛不須翼行不假上騰雲霄下遊山嶽進此明珠預身龍)
(族夜熊鉌遊武夷山詩風氣日已開丨丨出眞主年王逢何長三疊寄周參政伯温鄔僉院本初詩千古)
(鐵紫氣纏赤帝當之白丨丨疑張瑞斬蛇劍詩丨丨恍聞神嫗泣人傳帶鮑魚腥)
蛇暴(劉勰新論神龜以智見灼靈丨以神見丨孰知不智為智不神為神乎)
蛇解(淮南子若此人者抱素守精蟬脫丨丨游於太清)
蛇去(蘇軾次韻錢舍人病起詩牀下龜寒且耐支杯中丨丨未應衰)
蛇出(元稹連昌宫辭丨丨燕巢盤鬭栱菌生香案正當衙)
蛇奔(庾信哀江南賦見象走下)
蛇竄(張祜題神女廟詩蟻行蟬殼上丨丨雀巢中)
蛇亂(元稹别李十一詩見蛇伏下)
蛇穿(王禹偁詩暖怯丨丨壁昏憂虎入籬)
蛇鑚(貴耳集餘干有王德者僭竊九十日為王有一士人被執作詔云兩條脛腚馬趕不前一部髭髯丨)
(丨不入身坐銀校之椅手執銅鎚之□翡翠簾前好似漢高之祖鴛鴦殿上有如秦始之皇一應文武百官不)
(許著草屨上殿王德就擒此士人得以作詔免)
蛇生(庾信哀江南賦荆山鵲飛而玉碎隋岸丨丨而珠死)
蛇長(錄異記見兔頭下又見牛吼下)
蛇大(吳語為虺弗摧為蛇將奈何注虺小丨丨也)
蛇滑(蘇軾鐵柱杖歌柳公手中黑丨丨千年老根生乳節)
蛇爛(賈子晉文公出畋前有大蛇横道而處乃退而修政居三日而夢天誅大蛇文公覺使人視之丨已)
(臭丨矣)
蛇靡(本草蚺蛇集解王濟手記云横州山中多蚺蛇大者十餘丈食麞鹿骨角隨腐土人采葛藤塞入穴)
(中丨臭之即丨乃發穴取之肉極腴美皮可冒鼓及飾刀劔樂器)
蛇驚(書譜鴻飛獸駭之資鸞舞丨丨之態)
蛇愁(黃庭堅竹枝詞撐崖拄谷蝮丨丨入箐攀天猿掉頭)
蛇令(埤雅見虎伸下)
蛇埋(賈誼新書孫叔敖之為嬰兒也出遊而還憂而不食其母問其故泣而對曰今日吾見兩頭蛇恐去)
(死無日矣其母曰今蛇安在曰吾聞見兩頭丨者必死吾恐他人又見之吾已殺而丨之也其母曰毋憂汝不)
(死吾聞之有隂德者天必報之以福果不死丨庾信太子太保步陸逞神道碑銘忠公兕殪隂德丨)
蟒
蟒蛇(本草丨丨目圓雲郭璞客傲見蚓蛾下鱗白居易送客遊嶺南詩煙丨丨氣刀劔鰐魚歐陽)
(炯題景煥畫應天寺壁天王歌丨丨拖得渾身墮精魅搦来雙眼空)
蟒虺(陸希聲山居記無或養丨丨蜂蜴以護巢窟)
蟒鱗(元稹浮塵子詩乍可巢蚊睫胡為附丨丨)
蟒涎(大乘莊嚴經論譬如大丨張口吐丨吸引諸物)
虺
虺首(楊愼後蚊賦蠆尾丨丨罔攸遺兮)
虺尾(山海經南山經杻陽之山怪水出焉而東流注於憲翼之水其中多元龜其狀如龜而鳥首丨丨其)
(名曰旋龜其音如判木佩之不聾可以為底杜牧朱坡詩見麑蹄下)
虺節(皮日休烏龍養和詩見蛇瘤下)
虺蜴(詩哀今之人胡為丨丨箋丨丨之性見人則走棘柳宗元愚溪對吾足蹈坎井頭低木石衝冒榛)
(僵仆丨丨而不知怵惕螫皮日休静箴深山雖寂豺狼爾殛深林雖安丨丨爾孟郊峡哀詩因依丨丨手)
(起坐風雨忙)
虺蜮(子華子毀本塞原甚於丨丨魏陸游南唐書江文蔚傳馮延巳當國與弟延魯岑陳覺竊弄威福)
(及伐閩敗績詔斬覺及延魯以謝國人而延已岑置不問文蔚對仗彈奏曰陛下宜軫慮殷憂誅鉏丨丨延已)
(不忠不孝在法難原魏岑同罪異誅觀聽疑惑請行法典以謝四方鄭愚大潙山大圓禪師碑銘今長沙郡)
(西北有山名大潙蟠林穹谷不知其變幾千百里為羆豹虎兕之封丨丨螭蟒之宅李劉除武岡通判謝唘)
(忽為龍蛇忽為赤子當贊郡條小不丨丨大不鯨鯢仰憑國力陳山甫五丁力士開蜀門賦捫峰巒於日側)
(扶丨丨於雲間示柳宗元酬韶州裴長使君寄道州吕八大使因以見二十韻詩見豺獌下貢師泰過仙)
(霞嶺詩或搏若熊羆或射若丨丨)
虺螣(劉基詩先生皮冠衣絳繒桃枝七尺穿丨丨)
虺蝮(周禮地慝注鄭司農云地所生惡物害人皆丨丨之屬)
虺蜥(李觀交難說交之難兮苟合忿深咆哮余當識之不妄語交矧今之人兮無異蒙丨丨是故獨處而)
(悲蠨蛸)
虺蛇(詩見熊羆下丨又維丨維丨女子之祥王淮南子虎豹可尾丨可碾而不知其所由逸九思)
(欲入兮深谷下有兮丨丨)
虺牀(爾雅見馬牀下)
虺蹊(張鳳翼中解山亭賦見虯宫下)
虺氏(通鑑琅邪王冲越王貞舉兵匡復誅更姓丨丨)
虺韡(夏侯湛禊賦燦爛丨丨焜曄發越)
虺瓦(世說蔡伯喈賭睐笛椽孫興公聽妓振且擺折王右軍聞大嗔曰三祖夀樂器丨丨弔孫家兒打折)
虺墜(唐闕史見鼠拱下)
虺小(吳語注見蛇大下)
虺出(宋史樂志瞻彼南山有丨其丨維蟄之奮維癘之息)
虺蟠(崔伯昜感山賦見熊驤下)
虺毒(庾信哀江南賦見豺牙下)
虺隤(虺平聲詩陟彼崔嵬我馬丨丨傳丨丨病也)
蝮
蝮虺(詩維虺維蛇疏釋魚曰丨丨博三寸首大如擘舍人曰蝮一名虺江淮以南曰蝮江淮以北曰虺郭)
(璞曰各自一種蛇人自名為丨丨蝮蛇細頸大頭色如文綬文間有毛似猪鬛鼻上有針大者長七八寸一名)
(反鼻)
蝮蛇(後漢書烏桓傳若亡畔為大人所捕者邑落不得受之皆徙逐於雍狂之地沙漠之中其土多丨丨)
(在丁令西南烏孫東北焉逢舊唐書李逢吉傳贊趙竇優柔坐享公侯丨丨野葛吉之流山海經北山經)
(大咸之山有蛇名曰長蛇其毛如彘豪郭注說者云長百尋今丨丨色似艾綬文文間有毛如猪鬐此其類也)
(樹又海内西經開明南有樹鳥六首蛟丨丨蜼豹鳥秩於表池樹木誦鳥鶽視肉淮南子丨丨不可為足)
(虎豹不可使緣木之又丨丨螫人傅以和堇則愈物論衡堯使舜入大麓野虎狼不搏丨丨不噬博志)
(見蛇迹下吳本草丨丨酒治惡瘡諸瘻惡風頑痺癲疾陳琳檄將校部曲文夫係蹄在足則猛虎絶其蹯)
(丨丨在手則壯士斷其節何則以其所全者重所棄者輕注丨毒丨也螫人之手則必斬斷其節恐毒及身而)
(死也丨宋玉招魂丨丨蓁蓁封狐千里些崔江淹山中楚辭丨九首雄虺戴鱗杜甫毒熱寄評事十六)
(弟詩丨丨暮偃蹇空牀難暗投魚陸游道室書事詩甚畏丨丨寧斷手已烹熊掌敢兼劉基寒林圖詩鱗)
(皴丨丨殼璀錯琅玕蔕)
蝮蟲(山海經南山經見猿翼下一又郭注丨丨色如綬文鼻上有針大者百餘斤名反鼻蟲古虺字)
(又羽山其下多水其上多雨無草木多丨丨郭注蚖也)
蝮蠍(宋史崔鶠傳鶠疏言小人譬之丨丨其兇惡害人根乎天性)
蝮螫(王惲雙廟懷古詩睢陽東南衝江淮國所援蔽遮不使前恢復可立見二公明此機死守誓不變雖)
(危所保大如丨丨解腕)
蝮毒(郭璞鴆鳥讃見鴆鳥下)
蝮鷙(史記酷吏傳贊蜀守馮當暴挫廣漢李貞擅磔人東郡彌僕鋸項天水駱璧推减河東褚廣妄殺京)
(兆無忌馮翊殷周丨丨水衡閻奉扑擊賣請何足數哉)
蝮囓(博物志見蛇迹下)
蚖
蚖蛇(周禮山師掌山林之名辨其物與其利害疏害毒物注謂螫噬之蟲者丨丨蝮蝎之屬也郭璞中)
(山經圖烏酸草讃烏酸之葉三成黃華可以為毒不畏丨丨崔融賀白狼表兕豹可履丨丨可弄)
蚖蠶(齊民要術永嘉記曰永嘉有八輩蠶蚖珍蠶柘蠶丨丨愛珍愛蠶寒珍四出蠶寒蠶)
蚖珍(齊民要術丨丨三月既績出蛾取卵七八日便剖卵蠶生多養之是為蚖蠶欲作愛者取丨丨之卵)
(藏内甖中隨器大小亦可拾紙蓋覆器口安硎泉冷水中使冷氣折其出勢得三七日然後剖生養之謂為愛)
(珍亦呼愛子)
蚖脂(淮南子取丨丨為燈置水中即見諸物)
蚖尾(郭璞南山經旋龜圖贊鳥首丨丨其名旋龜)
蚖肆(法言龍蟠於泥丨其丨矣蚖哉蚖哉惡覩龍之志也哉)
蜮
蜮山(山海經大荒南經丨丨有蜮民之國桑姓食黍射蜮是食有人方扞弓射黃蛇名曰蜮人)
蜮民(山海經大荒南經見上)
蜮人(山海經大荒南經見蜮山下)
蜮射(竹書紀年周惠王二年王子頹亂王出居鄭鄭人入王府多取玉玉化為丨丨人歐陽修自岐江)
(山行至平陸驛詩水涉愁丨丨林行憂虎猛)
蜮惑(漢書五行志丨猶丨也在水旁能射人)
蜮沉(埤雅見鵝飛下丨本草發明禽經云鵝飛則丨蜮即射工也)
蜮名(本草射工射影水弩抱槍含沙短狐水狐溪鬼蟲皆丨别丨)
龜
龜首(史記龜策傳卜先以造灼鑚鑚中已又灼丨丨各三又復灼所鑚中曰正身灼首曰正足各三會)
(稽後賢傳孔愉字敬康嘗至吳興縣餘干亭見人籠龜於路愉求買放之至水反顧愉及封此亭侯而鑄印丨)
(丨迴屈三鑄不正有似昔龜左顧靈德感應如此愉悟乃取而佩焉王嵩萼孔子石硯賦方質圓形銅模丨)
(丨雕餙為用陶甄可久)
龜頭(水經注舉水出丨丨山西北流徑龍戍南以又金溪記侯道昌因雨置丨丨硯於簷下承溜滌之)
(俄而硯破硯中出白影珠十顆有患目煮珠水以洗之皆立愈又陸游入蜀記早遊東坡自州門而東岡壟)
(高下至東坡則地勢平曠開豁東起一壟頗高有屋三間一丨丨曰居士亭)
龜腦(列仙傳桂父象林人也色黑而時白時黃時赤南海人尊事之常服桂及葵以丨丨和之神仙傳)
(琴高乘鯉於碭中桂父改色以丨丨丨拾遺記明帝二年昆明國貢嗽金鳥飴以珍珠飲以丨鳥常吐金屑)
(如粟鑄之可以為器)
龜眼(劉禹錫歴陽書事詩雞籠為石顆丨丨入泥坑欲吳莱劉龍子歌飽啖蝦鬚汊作國巢湖丨丨看)
(紅)
龜目(詩我姑酌彼金罍疏金罍酒器也諸臣之所酢人君以黃金飾尊大一碩金飾丨丨蓋刻為雲雷之)
(象入顧况蕭寺偃松詩輕響丨丨片隂棲鶴頂)
龜鼻(問竒類林丨有丨而息以耳牛有耳而聽以鼻)
龜息(芝田錄袁天罡相李嶠睡則氣從耳出名丨丨必大貴夀蘇軾和陶讀山海經詩寧知效丨丨三)
(歲號窮山無岑安卿和李宰韻常懷却世紛宴坐學丨丨柳貫題詩蓍莖宿露丨方丨竹實垂雲鳳已遥)
龜口(異苑餘姚縣倉封印完全既而開之覺大損耗後伺之乃是富陽縣桓王陵上雙石龜所食即密令)
(毀丨丨於是不復損耗以杜陽雜編新羅國獻萬佛山可高一丈雕沉檀珠玉成之其佛之形大者或逾寸)
(小者七八分前有行道僧徒亦千數下有紫金鐘徑闊三寸上以丨丨銜之每擊其鐘則行道之僧禮首至地)
龜齒(拾遺記庖犧長頭修目丨丨龍脣眉有白毫鬚垂委地)
龜頷(拾遺記禹盡力溝洫黃龍曳尾於前元龜負青泥於後丨丨下有印文皆古篆作九州山川之字)
龜頸(錄異記明皇帝嘗有方士獻一小龜徑寸而金色可愛云此龜神明而不食可寘諸枕笥之中辟巨)
(蛇之毒上常貯巾箱中忽有小黃門恩渥方深而為骨肉所累將竄南徼不欲屈法免之密授此龜敕之曰南)
(荒多巨蟒常以龜置于側可以無苦閹者拜受而懷之洎達象郡之屬邑里市館舍悄然無一人投宿於旅館)
(飲膳芻豢燈燭供具一無所闕是夜月明如晝而有風雨之聲其勢漸近因此出龜置于階上良久神丨伸丨)
(吐氣其大如綖直上高三四尺徐徐散去已而龜游息如常向之風雨聲亦已絶矣及明行人漸至云當道有)
(巨蛇十數皆已糜爛)
龜身(楊愼鳳賦鸛顙而鴛腮龍文而丨丨)
龜背(詩鳳凰于飛疏見鹿後下鼉晉書五行志孫亮初公安有白鼉鳴童謠曰白鳴丨丨平南郡城中)
(可長生守死不去義無成明年諸葛恪敗弟融鎮公安亦見襲融刮金印龜服之而死北史劉焯傳犀額丨)
(丨望高視遠以儒學知名河孔叢子萇弘語劉文公曰吾觀孔仲尼有聖人之表目而隆顙黃帝之形貌也)
(修肱而丨丨長九尺有六寸成湯之容體也然論衡盧敖遊乎北海至於蒙穀之土見一士焉軒軒方迎風)
(而舞顧見盧敖樊然下其臂遯逃乎碑下敖乃視之方卷然丨丨而食合棃說文九逵道如丨丨洞冥記)
(黃安冬不著裘坐一神龜廣二尺人問子坐此龜幾年矣對曰昔伏羲始造網罟獲此龜以授吾吾坐丨丨已)
(平矣翅玉策記千載之鶴隨時而鳴能翔於霄漢其相曰鴻鴿膺則體輕鳳翼雀尾則善飛丨丨鼈腹則伏)
(産軒前垂後則會舞這傳燈錄灋真禪師菴側有一龜問一切衆生皮裏骨衆生為甚骨裏皮師拈草履丨)
(丨僧無語鵁楊修孔雀賦首戴冠以飾貌爰丨丨而鸞頸摯虞鶄賦鸞頭丨丨戴元珥白皇甫松大隱)
(賦見虎眉下起柳宗元有丨丨戲詩乍劉兼從弟舍人惠茶詩丨丨紋輕炙處雲頭翻液烹時蘇軾萬)
(山詩回頭西北望隱隱丨丨起又詩刮毛丨丨上何時得成氊)
龜胸(霏雪錄樊昌高八舍之家軒墀間畜龜數年生育至百餘其家産子四五人皆丨丨傴僂蓋孕婦感)
(其氣所致)
龜腹(硯史有人收古銅硯一龜銜一硯如蓮葉兩足丨丨圓墨水不可出以筆頭就之則出薛收琵琶)
(賦見熊據下月又史記龜策傳三月二月正月注正義曰言正月二三月右轉周環終十二月者日月之丨)
(丨下十二黑點為十二月者二十八宿龜也)
龜腸(酉陽雜俎丨丨屬於頭對侯鯖錄古人作律詩有當句對者兩句更不須如陸龜蒙詩云但說潄)
(流并枕石不辭蟬腹與丨丨是也陸陸龜蒙幽居賦序師道氣於丨丨扣兵鈐於魚腹游僧飯詩百窮慚)
(燕頷一飽慰丨丨)
龜骸(贊寧感應志丨丨環裳子孫聰明注取丨左丨骨環而𢃄之子孫聰明智慧)
龜骨(周禮大卜眡高作龜注視高以丨丨高者可灼處示宗伯也大事宗伯莅卜卜用丨之腹丨骨近足)
(者其部高解又龜人攻龜用春時注攻治也治丨丨以春是時乾不發傷也史記龜策傳神丨知吉凶而)
(丨直空枯丨急就篇亭歴桔梗丨枯)
龜肉(本草丨丨酒治十年咳嗽)
龜甲(唐書車服志太宗時命七品服丨丨雙巨十花綾色用綠又地理志河南蔡州士貢珉玉棋子四)
(窠雲花丨丨有急就篇龜骨注龜骨者謂丨丨也皆述異記盧氏縣盧君古冢冢傍柏二株樹文隱處如)
(丨丨根勁如銅石丨五色線續列仙傳術士王瓊常令取一瓦子畫作丨乃懷之一食頃取出放庭中終日)
(循垣而行經宿却成瓦子山地理通釋六典云嶺南道貢丨丨&KR1314;鼊王勣遊北賦雲峰丨丨而重聚霞岫)
(龍鱗而結絡屏風醉眼纈)(李賀蝴蝶飛詩楊花撲帳春雲熱丨丨皮日休背篷詩儂家背篷樣似箇大丨)
(丨風楊維楨無題效商隱體詩當軒隊子立紅靴丨丨屏引絳紗顧瑛玉鸞謠畫堂丨丨開屏風翠煙凝)
(暖春雲濃綠又巫峡雲濤石屏志詩謝家玉屏不琢丨丨形)
龜冉(漢書食貨志元丨岠丨長尺二寸注冉龜甲緣也岠至也度背兩邊緣尺二寸也)
龜殼(淮南子見蛤蜊下丨戴表元一大菴賦棄世緣如蛇蛻擅天和於丨盧照鄰過東山谷口詩日)
(暮飱丨丨天寒御鹿裘歐王維春日上方即事詩鳩形將刻杖丨丨用支牀陽修汝癭答仲儀詩無由辨)
(肩頸有類丨縮丨文蘇軾紙帳詩亂文丨丨細相連慣卧青綾恐未便同田舍詩豚蹄供禱祀丨丨問隂)
(晴丨倪瓉林下遣興詩冠製不嫌丨小衣裾新剪鶴翎長)
龜鱗(江淹赤虹賦見蛟色下太樊晦燕巢賦故鳥鵲可循而窺也丨丨協瑞於平郭元振寳劔篇精)
(光黯黯青蛇色文章片片綠丨丨尺柳貫觀南安趙使君所藏書畫古器物詩最竒劒槊有咫綠玉丨丨純)
(體膚)
龜翼(拾遺記崑崙山第五層有神丨長一尺九寸有四丨萬歲則升木而居亦能言也)
龜毛(搜神記商紂之時大丨生丨兔生角兵甲將興之象也述異記丨千年生丨傅大士金剛經頌)
(如丨丨不實似兔角無形難秦略同希顔裕之賦樂真竹拂子詩覓箇丨丨抵死直教擊碎釣魚竿袁桷)
(楊花曲辛勤掇拾不敢棄願剖丨丨同作氊)
龜手(莊子宋人有善為不丨丨藥者世以洴澼絖為事客聞之謂買其方得之以說吳王使之與越人水)
(戰大敗越人裂地而封之應陸希聲寄𧦬光上人詩寄言昔日不丨丨念江頭洴澼人)
龜足(述異記漢武時太原有蚩尤神晝見丨丨蛇首)
龜脚(楊慎石&KR0917;賦序石&KR0917;者海錯也荀子書名紫&KR0917;郭璞賦注曰石&KR0917;今方言為丨丨本草謂之决明)
龜趺(石林詩話學者多議子瞻木杪見丨丨以為語病謂丨丨不當出木杪殊未之思此題程筠光墓歸)
(真亭也東南多葬山上碑亭往往在半山間未必皆平地則下視之丨丨出木杪何足怪哉劉禹錫碑文螭)
(首丨丨德輝是紀兮樹穹石於丨丨)(楊維禎曹娥碑賦屬邯鄲以秉筆陳造曹娥廟詩玉刻丨丨字風驅)
(水伯潮丨陸游寒食日九里平水道中詩馬鬛松隂封舊隴丨道左立新碑劉克莊過韋戴詩憶言鴟吻)
(施茅屋忍見丨丨立柏宫穹袁桷善之僉事兄南歸述懷百韻詩丨丨負石浮語極褒侈)
龜尾(莊子莊子釣于濮水楚王使大夫二人往先焉曰願以境内累子莊子持竿不顧曰吾聞楚有神龜)
(巾笥而藏之廟堂之上此丨者寧其死為留骨而貴乎寧其生而曳丨於塗中乎)
龜六(蘇軾寄傲軒詩失若丨藏丨注丨首尾及足凡丨)
龜精(蘇軾辨道歌三田聚寳真生涯丨丨鳳髓填谽谺)
龜言(說苑丨千歲能與人丨山水經注劉敬叔異苑曰孫權時永康縣有人入遇一大龜即束之以歸)
(丨便丨曰游不量時為君所得擔者怪之載出欲上吳王夜宿越里䌫船於大桑樹宵中樹忽呼龜曰元緒奚)
(事爾也龜曰行不擇日今方見烹雖盡南山之樵不能潰我樹曰諸葛元遜識性淵長必致相困令求如我之)
(徒計將安泊龜曰子明無多辭既至建業權將煮之燒柴萬車龜猶如故諸葛恪曰然以老桑乃熟獻人仍說)
(丨丨權使伐桑取煮之即爛龜又車頻秦書曰苻堅建元十三年高陸縣民穿井得大二尺六寸背文負八)
(卦古字堅以石為池養之十六年而死取其骨以問吉凶名為客龜大卜佐高夢客丨丨我將歸江南不過死)
(於秦曾於夢中自解曰龜三萬六千歲而終終必亡國之徵也庾信小園賦見鶴訝下)
龜語(讀曲歌伏丨丨石板方作千歲碑)
龜吸(蘇軾和陶桃花源詩苓丨亦晨丨杞狗或夜吠)
龜喘(白居易贈王山人詩夜後不聞丨丨息秋来惟長鶴精神蘇軾詩當年清隱老鶴瘦丨不丨)
龜形(書堯典日中星鳥疏四方皆有七宿各成一形東方成龍形西方成虎形皆南首而北尾南方成鳥)
(形北方成丨丨皆西首而東尾)
龜色(說苑靈丨五丨色似玉用柳隆龜經丨有五丨依時用之青靈之龜春宜之西坐東向赤靈之龜)
(夏宜用之北坐南向)
龜樣(端溪硯譜硯之形製曰蟾樣曰丨丨)
龜名(五色線元緒丨丨)
龜蔡(王微茯苓贊見雞鳬下)
龜子(搜神後記晉咸康中豫州刺史毛寳戍邾城有一軍人於武昌市見人賣一白丨丨長四五寸潔白)
(可愛便買取持歸著甕中養之七日漸大近欲尺許其人憐之持至江邊放江水中視其去後邾城遭石季龍)
(攻䧟毛寳棄豫州赴江者莫不沉溺於時所養龜人被鎧持刀亦同自投既入水中覺如墮一石上水裁至腰)
(須臾游出中流視之乃是先所放白龜甲六七尺既抵東岸出頭視此人徐遊而去中江猶回首視此人而没)
(頭本草附錄時珍曰金丨丨亦吉丁蟲之類大如刀豆面似鬼其甲黑硬如龜狀四足二角身首皆如泥金)
(裝成段公路北戶錄云金丨丨甲蟲也出嶺南五六月生草蔓上大如榆荚皆如金貼行則成雙死則金色隨)
(滅故以養粉令人有媚也丨周昂即事詩新得家書来報喜舊時丨遶牀行)
龜兒(述異記王莽時未央宫中雨五銖錢既而至地悉為丨丨游宦紀聞唐莊宗時有進六目龜者敬)
(新磨獻口號云不要鬧不要鬧聽取丨丨口號六隻眼兒睡一覺抵别人三覺梅堯臣和韻答永叔洗兒歌)
(夜夢有人衣帔蜺水邊授我黃丨丨簡又白居易見小姪丨丨詠燈詩并臘娘製衣因寄行詩已知臘子能)
(裁服復報丨丨解詠燈)
龜王(金華子雜編龜直中紋名曰千里其近首横紋之第一級左右有斜理皆接於千里者丨丨之紋也)
(今取常龜驗之無有也)
龜人(周禮春官丨丨中士二人龜又丨丨掌六龜之屬各有名物天龜曰靈屬地曰繹屬東龜曰果屬)
(西龜曰靁屬南龜曰獵屬北龜曰若屬各以其方之色與其體辨之王起寅月釁龜賦斗柄潛移葭灰稍暢)
(&KR1530;氏之占有待丨丨之職無疆)
龜年(碧涘漫志明皇雜錄云開元中樂工李丨丨兄弟三人皆有才學盛名彭年善舞鶴年丨丨能歌製)
(渭川曲特承顧遇解杜甫有江南逢李丨丨詩李元好問贈絶藝杜生詩作江南斷腸曲新聲休數丨丨)
(南戴表元感舊歌者詩頭白江一尊酒無人知是李丨丨)
龜夀(柳公權小說舊聞記外王父中書令晉國公宣宗朝在啓黃閣也不協比于權貴征鎮忌焉大中因)
(請辰前假寤入齋惟所愛卑脚犬花鴨從既啓扉而花鴨連銜公衣却行叱去復至既入閣花鴨仰視犬轉急)
(公亦疑之乃於匣中拔千金劔按於膝上向空祝之曰若有異類隂陽物可出相示言訖倏有物梁上墜地乃)
(人也朱髮衣短褐衣色貌黝瘦頓首連拜詢其来及姓名對曰李丨丨盧龍塞人也或有厚賂丨丨令不利於)
(公丨丨上感鈞化復為花鴨所驚形不能匿令公若貰丨丨萬死罪願以含生服事台鼎)
龜齡(李東陽燒丹竈賦見鮐背下已鮑照松柏篇丨丨安可獲岱宗限廹)
龜龍(禮記禮運見麟鳳下方又禮器升中於天而鳳凰降丨丨假漢書翟進傳太皇太后臨朝有丨)
(丨麟鳳之應五德嘉符相因而備師後漢書方術傳至乃河洛之文丨丨之圖箕子之術曠之書緯侯之部)
(鈐决之符皆所以探抽冥頤參騐人區布德將致太平則麟鳳丨丨先為之祥)(孔叢子天子蜀錄李雄美)
(容貌相工相之曰四目如重雲鼻如丨丨口方如器耳如相望法為大貴位過三公不疑博異志洛陽清化)
(里井中獲古銅鏡一枚其鏡背左有日右有月丨丨虎雀依方安焉題曰夷則之鏡小學紺珠麟鳳丨丨并)
(白虎為五靈五靈王者之嘉瑞丨唐詩紀事崔液上五言詩其兄湜歎曰海子吾家丨也海子液小字揚)
(雄解嘲以鴟梟而笑鳳凰執蝘蜓而嘲丨丨稹敬括觀樂器賦錯丨丨以為飾會雲霞而作章元開元觀)
(閒居酬吳士矩侍御詩丨丨戀涯海雞犬傍閭閻美裴濟講古文詩山岳降氣丨丨負圖陸龜蒙和襲新)
(秋詩松桂何妨蠧丨丨亦任嘲復樓鑰跋李少陵修禊序詩崔家兄弟列清要海子况稱丨丨錢惟善篆)
(冢歌包羲畫卦丨丨出頡俑造書鬼夜泣)
龜鼇(隋書音樂志大業二年突厥染干来朝總追四方散樂大集東都有舍利先来戲於場内須臾跳躍)
(激水滿衢黿鼉丨丨水人蟲魚徧覆于地)
龜貝(漢書食貨志元丨岠冉長尺二寸直二千一百六十為尺丨十朋公丨九寸以上直五百為壯丨十)
(朋侯丨七寸以上直三百為么丨十朋子丨五寸以上直百為小丨十朋是為寳四品劉基贈道士蔣玉壺)
(長歌琉璃雲母丨丨朋琳房璧甓珵階陞)
龜魚(周禮鼈人春獻鼈蜃秋獻丨丨作記事珠汝陽王璡取雲夢石甕泛春渠以置酒金銀丨丨浮沉)
(其中為酌酒具自稱釀王兼麴部尚書如乾淳歲時記四月八日西湖作放生會舟楫盛多略春時小舟競)
(賣丨丨螺蚌放生丨東京夢華錄七月七夕以黃臘鑄為鳬雁鴛鴦鸂鶒丨之類彩畫金縷謂之水上浮)
(張衡東京賦獻鼈蜃與丨丨供蝸蠯與茭芡文張說詩助陽嘗麥彘順時進丨丨韓愈新亭詩水浮枕簟)
(瓦影蔭丨丨抃陳陶竹詩會當小殺青瑶簡圖寫丨丨把上天趙次毛維瞻溪菴詩鷗鷺後前如舊物丨)
(丨遊泳不疑人丨米黻寄薛郎中紹彭詩吟樹對山風景聚墨池濯硯丨藏蘇軾觀開西湖次吳左丞韻)
(詩盡放丨丨還綠浦肯容蕭葦障前坡棟洪希文陪東泉郡公作霖料院雨登檝江水亭詩瓦丨丨知客至)
(水天霞鶩背人飛)
龜黿(搜神記千載之雉入海為蜃百年之雀入海為蛤千歲丨丨能與人語千歲之狐起為美女千歲之)
(蛇斷而復續百年之鼠而能相卜數之至也吞方回估客樂詩諸寶下輸龍王宫鰕蟹丨丨恣嚼)
龜鼉(易林丨丨讙囂不得安居丨博物志大要丨丨之類無雄與蛇通通氣則孕丨皆卵生江淹哀)
(千里賦其中險如孟門豁若長河參差巨石縦横丨丨)
龜蜃(周禮鼈人見魚鼈下下皇甫松大隱賦見麏麖)
龜蛤(博物志東南之人食水之産丨丨螺蚌以為珍味不覺其腥臊也)
龜蟹(月令章句介者甲也謂丨丨之屬也陸宣和畫譜徐熙蓼岸丨丨圖蟹譜震澤魚者氏子舉網)
(得蟹其大如斗以&KR1722;剪其網皆斷陸氏子怒欲烹之其侣老於漁者遽進曰不可吾嘗聞丨丨之殊類甚者必)
(江湖之使也烹之不祥乃從而釋之蟹至水面横行里許方没席上腐談水類出水即死風類入水即死然)
(有出入之類者丨丨鵝鳬之類是也使陸希聲山居記决於甽竇使丨丨為災决於沮洳鼃黽得志)
龜鼈(周禮大司徒之職四曰墳衍其動物宜介物注介物丨丨之屬魏書蠕蠕傳劉義隆欲犯河南世)
(祖聞而大笑曰丨丨小豎自救不暇何能為也錄埤雅語曰丨思丨望今丨丨皆隔津望卵本草附蚊産)
(子於水中為孑孑蟲仍變為蚊也丨丨畏之)
龜蛇(周禮司常見鳥隼下丨又考工記輈人丨丨四斿以象營室也釋名丨為旐旐兆也龜知氣兆)
(之吉凶建之於後察度事宜之形兆也孤抱朴子丨丨潛蟄則食氣參同契雄不獨處雌不居元武丨丨)
(蟠糾相扶當東坡志林俚語曰證龜成鼈此未足怪也以此觀之云證丨成丨小人之移人也使丨丨易位)
(而况邪正之在其心利害之在歲月後者耶犵老學菴筆記辰沅靖州蠻有犵狑有犵獠有犵&KR3154;有㺏有山)
(猺俗亦土著外愚内黠皆焚山而耕所種粟豆而已食不足則獵野獸至燒丨丨啖之摯虞思遊賦探丨丨)
(於幽穴兮瞰罔養之潛育廟王績采藥詩丨丨采二苓赤白尋雙术蘇軾彭祖詩跨歴商周看盛衰欲將)
(齒髮鬭丨丨威吳莱觀隋王度古鏡記後題詩日月鍾璀璨丨丨助獰劉從益歲除夕次東坡守歲韻詩)
(人生都百年誰問鬭丨丨)
龜蠵(張衡東京賦渚戲躍魚淵游丨丨)
龜蝸(歐陽修病暑賦空廬之湫卑兮甚丨丨之跼縮)
龜蟬(陸游夙興詩老人清餓如丨丨起坐甚愛小窗妍)
龜鳳(後漢書蔡邕傳丨丨山翳霧露不除)
龜鶴(宋九域志郢州有丨丨池圖經云梅福養丨丨之所圖畫見聞志黃筌與其子居寀多寫禁籞所)
(有珍禽瑞鳥竒花怪石今傳世桃花鷹鶻純白雉兔金盆鵓鴿孔雀丨丨之類是也張說謝賜藥表恩榮豈)
(止於丘山朽質永延於丨丨覬梁肅神仙傳論仙人之徒化金以為丹鍊氣以存身千百年居於六合之内)
(是類丨丨大椿愈長且久不足尚也王鮑照傷逝賦觀丨丨之千祀年能富而情少駱賓螢火賦匪傷蜉)
(蝣之久不羡丨丨之年璞翟楚賢碧落賦撫丨丨而增感顧蜉蝣而自嗟郭遊仙詩借問蜉蝣輩寧知丨)
(丨年城柳惲𢷬衣詩泛豔迴煙綠淵旋丨丨文劉費昶夜聞外𢷬衣詩拂席轉鴛鴦開縵舒丨丨禹錫)
(奉和淮南李相公早秋即事詩並進夔龍位仍齊丨丨年李翺贈毛仙翁詩丨丨計年仍甲子冰霜為質駐)
(童顔丨徐夤府主僕射王搏生日詩數鍾丨千年筭律正乾坤八月秋)
龜鵠(養生要錄丨丨壽千百之歲之劉峻辨命論明秀晨終丨丨千歲年殊也)
龜雁(徐夤鶴詩要伴神仙歸碧落豈隨丨丨住方塘)
龜燕(淮南子丨丨日氣而夀)
龜鳬(易林澤狗丨丨難畜少雛不又水壊我里東流為海丨丨讙譁睹我家)
龜鳥(本草茯苓集解保昇曰所在大松處皆有惟華山最多生枯松樹下形塊無定以似丨丨形者為佳)
(津庾闡揚都賦丨丨其落江漢演其源)
龜麟(西京雜記珠襦玉匣鏤為蛟龍鸞鳳丨丨之象可喬琮日中有王字賦稽圖緯為載籍信可大而)
(久豈比夫丨丨龍鳳徒在乎宫沼郊藪章楊濤金賦育丨丨之體貌煥鸞鳳之文)
龜虎(柳宗元獻弘農公詩丨丨休前寄貂蟬冠舊行)
龜象(詩来獻其琛疏来獻其琛總言獻寳其丨丨南金還是寳中之别以其物貴特舉而言其獻非唯此)
(等也詞左傳筮短龜長注丨丨筮數故象長數短圖皇甫瓊標文苑科策柱州巢氏之際晦聲迹於龍結)
(繩鍊石之餘摛景曜於丨丨盡謝朓永明樂歌西北騖環裘東南丨丨)
龜犧(傅亮演慎論漆園外楚忌在丨丨商洛遐遯畏此駟馬)
龜火(曾鞏之南豐道上寄介甫詩星斗弄光彩羅絡丨丨班)
龜山(山海經中山經雲山又東南一百三十里曰丨丨其木多穀柞椆椐其上多黃金其下多青雄黃多)
(扶竹山水經注浙江又北逕山隂縣西門外西百餘步有怪本瑯琊郡之東武縣山也飛来徙此一名自来)
(山百姓怪之號曰怪山亦云越王無疆為楚所伐去瑯琊山東武人隨居山下遠望此山其形似龜故亦有丨)
(丨之稱也作琴操季桓子受齊女樂孔子欲諫不得退而望丨丨丨丨之曲以喻季氏之蔽魯也操云予欲)
(望魯兮丨丨蔽之手無斧柯奈丨丨何霜小學紺珠十二操將歸猗蘭丨丨越裳拘羑岐山履雉朝飛别鵲)
(殘形水僊壊林治明一統志丨丨在鳳陽府盱眙縣有二上丨丨在縣西北下丨丨在縣東北三十里相傳)
(禹治水鎻渦水神巫支祁於此山之足山西南上有絶壁下有重淵即其處唐永泰中李湯以牛五十引鎻出)
(之鎻末有一青猿高五丈許復拽牛没水丨又丨丨在臨安府嶍峨縣治東北其狀如龜又丨在紹興府)
(治東南二里一名飛来山又名寳林山唐徐季海詩兹山昔飛来遠自瑯琊臺孤岫龜形在深泉饅井開又)
(丨丨在吉安府安福縣西六十里有石屹然望之如伏龜旁有巨石如人狀又丨丨在建寧府崇安縣東南)
(以形似名丨又丨丨在泉州府城西南三峯高聳其狀類龜又丨在延平府將樂縣北三里形如龜宋楊)
(時歸休於此因號丨丨宅又丨丨書院在延平府封山麓即丨丨先生楊時舊宋咸淳初建又丨丨書院)
(在常州府城東南六里宋楊時號丨丨寓常州講道於此紹定間郡守鄭必萬增創其舊書堂為書院元設山)
(長主教事業阮籍為鄭冲勸晉王牋周公藉已成之勢據既安之光宅曲阜奄有丨丨何景明述歸賦望)
(丨丨之蔽翳兮去魯國而盤旋山詩丨丨蔽魯國有斧且無柯)(李白紀南陵題五松權德輿戲贈張鍊師)
(詩半酣乍奏雲和曲疑是丨丨阿母家泗皮日休投龍潭詩丨丨下最深惡氣何洋溢蘇軾州僧伽塔詩)
(回頭頃刻失長橋却到丨丨未朝飯貫又丨丨詩我生飄蕩去何求再過丨丨歲五周柳謝無疑將歸延)
(平留詩為别次韻詩丨丨載道南伊闕無全書)
龜峰(明一統志丨丨山在衢州府治後其形如龜昂首垂足與峥嶸山相連唐羅隱有詩又丨丨山在)
(鞏昌府秦州東南四十里)
龜巖(明一統志丨丨在泉州府泉山之半有巨石如龜篏空唐林藻林藴歐陽詹皆讀書於此有石硯尚)
(存又有崇秀塢醉月石龜又丨丨潭在温州府大若巖上有石如首瀑泉出其下)
龜蒙(詩奄有丨丨遂荒大東傳丨山也丨山也疏詹至釋詁文春秋定十年齊人来歸鄆讙龜隂田謂龜)
(山之北也論語說顓臾云昔者先王以為東蒙主謂顓臾主蒙山也魯之境内有此二山故知丨丨是龜山蒙)
(山也薄地理通釋注穀泗以往奄有丨丨為梁楚東𢃄江湖會稽為荆吳許棠送劉校書遊東魯詩暗海)
(丨丨雨連空趙魏秋其又明一統志陸丨丨宅在蘇州府舊志家在笠澤故宅亦曰陸子幽居按丨丨集云)
(陸子居全吳東距長洲故苑一里闔關不通人事但吟詠性情作幽居賦有云泰伯句吳通侯舊里地接虎丘)
(門臨鶴市)
龜停(明一統志丨丨山在重慶府江津縣東北六十里以形似名)
龜洋(明一統志丨丨山在興化府城西二十里昔有僧於此見一大龜躡四小龜而行因名下有六眸龜)
(洞)
龜岡(明一統志丨丨在韶州府英德縣東八里丨丨村當平野突起其形如龜)
龜紋(明一統志丨丨嶺在興化府莆田縣治東其形如龜一名歸雲陳造田家歎前之不雨甫再旬秧)
(疇已復生丨丨年又粉水行去年丨丨布溪底房民倒垂憂死徙今活活夜繼晨淥漲稻禾三百里)
龜石(吳郡諸山錄遠公菴下至五丈石次至頭陀巖有蓋斜蔽之次至丨丨脊勢隱起名不虚傳)
龜坎(白居易池上篇如丨居丨不知海寬)
龜谿(水經江水入東右得將丨丨口注華陽記曰朐忍縣出靈龜咸熙元年獻龜於相府言出自此谿也)
龜湖(明一統志丨丨山在武昌府嘉魚縣西南三十里近山有水名丨丨故名又丨丨山在南雄府城)
(東南一百二十里山上有湖云有五色靈龜出其中禱雨有應)
龜河(武三思奉和過梁王宅即目應制詩鳳竹初垂籜丨丨未吐蓮)
龜川(明一統志丨丨在杭州府富陽縣城西南一十五里吴孫權於此伐老桑木煮大龜故名)
龜津(宗楚客應制詩綵旗臨鳳闕翠幕繞丨丨)
龜潭(宋史林大中傳大中屏居十二年作園丨丨之上客至擷杞菊取溪魚觴酒賦詩時事不以挂口)
(周必大泛舟錄丨丨形如龜闊不盈尺有亭曰酌潦而菴名千息)
龜池(李尤平樂觀賦丨丨泱漭果林榛榛)
龜泉(蘇軾上巳日與二子迨過遊塗山荆山記所見詩丨丨木杪出牛乳石池漫)
龜歆(唐書地理志登州東北海行過大謝島丨丨島三百里北渡烏湖海)
龜塘(錄異記長沙縣東晉太始元年有神龜皎然白色其形長四五尺出其水中巡行岸上因名丨丨下)
(有良田百餘頃)
龜浦(元稹除夜酬樂天詩虚漲火塵丨丨北無由阿傘鳳城南)
龜洞(明一統志見龜洋下)
龜步(述異記見魚步下静駱賓王詩牆高丨丨轉水雁飛迴)
龜田(水經注谿水出太山天門下谷其水自谿而東濬波注壑東南流徑龜隂之丨丨山在博縣北一十)
(五里昔夫子傷政道之陵遲故望山而懷操故琴操有龜山操焉山北即龜隂之田也)
龜隂(春秋定公十年齊人来歸鄆讙丨丨田萬駱賓王上兖州崔長史啟佐丨丨而演化務肅城翼麟)
(壤以宣風恩覃千室八又白虎通天子龜長一尺二寸諸侯一尺大夫寸士六寸丨丨故數偶)
龜林(唐書地理志丨丨都督府貞觀二年以同羅部落置又回紇傳貞觀中鐵勒十一部歸命入朝以)
(同羅部為丨丨千又同羅傳同羅在薛延陀北多覽葛之東距京師七里而贏貞觀二年遣使者入朝久之)
(請内屬置丨丨都督府拜酋俟利發時健啜為左領軍大將軍即授都督庾信周車騎將軍賀婁公神道碑)
(至如禪河清論秋水高談故以辨折丨丨聲馳鹿野連又上柱國齊王憲神道碑銘悠哉朔方逖矣窮隂山)
(鳥道地盡丨丨丨薛道衡老氏碑頌流沙蟠木鳳穴丨異類歸欵萬方宅心)
龜沙(王僧達祭顔光禄文登朝光國寳宋之華才通漢魏譽洽丨丨)
龜途(水經注登兩龍於雲轍騁八駿於丨丨等軒轅之訪百靈方大禹之集會計儒墨之說孰使辨哉)
龜城(趙朴成都古今記錦樓在丨丨上前瞰大江下瞰井邑西眺雪嶺東望長松向敏中嘗賦詩於此上)
(曰宋居白幸蜀記天回驛太后與太妃各賦詩太后詩週遊靈境散幽情千里江山暫得行所恨風光看未)
(足却驅金翠入丨丨立戎昱成都暮雨秋詩九月丨丨暮愁人閉草堂沈海棠詩灼灼丨丨外亭亭錦水)
(邊時顧非熊行經褒城寄興元姚從事詩往歲客丨丨同聽鹿鳴薛季宣張村詩青城足躋攀那染丨丨)
(塵)
龜堞(王勃彭州龍懷寺碑擁丨丨而托殊方憑爵堂而傲天子)
龜堂(陸游跋王右丞集余年十七八時讀摩詰詩最熟後遂置之者幾六十年今年七十七永晝無事再)
(取讀之如見舊師友恨間闊之久也嘉泰&KR0605;酉五月六日丨丨南窗書又夢中作遊仙絶句鼻觀舌根俱得)
(道悠悠誰識老丨丨丨又秋興詩白頭始訪金丹術莫笑丨丨見事遲又丨詩莫笑丨丨陋生涯實有餘)
龜室(周禮龜人凡取龜用秋時攻龜用春時各以其物入於丨丨史記龜策傳今高廟中有丨丨藏内)
(以為神寳)
龜屋(陸游自詠詩丨丨裁小冠鹿皮製短裘)
龜軒(蘇軾陳季常見過詩聞君開丨丨東檻俯喬木)
龜構(王起黿鼉為梁賦殊滄海之丨丨異銀河而鵲征)
龜礎(述異記吳王射堂柱礎皆如伏龜袁宏宫賦海丨之丨是也)
龜瓦(陳陶詩不勞丨丨問窮途)
龜臺(歐陽元羅浮鳳賦信鳳藪之多竒類丨丨之所使曹唐送劉尊師祗詔闕庭詩丨丨欲署長生籍)
(鸞殿還論不死方裳袁桷次韻周南翁退朝詩丨丨新按霓曲獸鼎重然甲煎香)
龜塔(輟耕錄余在杭州日嘗見一弄百禽者蓄龜七枚大小凡七等置龜几上擊鼓以使之則第一等大)
(者先至几心伏定第二等者從而登其背直至第七等小者登第六等之背乃竪身直伸其尾向上宛如小塔)
(狀謂之烏丨疊丨)
龜穴(江淹空青賦其所處則峻巘層石丨丨龍壁素岸成雲赬砂如磧)
龜窠(明一統志丨丨在河南府永寧縣西洛水北岸元滬水濱乃夏禹治水洛龜呈瑞處)
龜溜(王勃乾元殿頌序揭熊山而北眺貝闕猶存覩丨丨而西分瓊臺易接)
龜窩(曹璉丨丨賦暫停櫂延佇以尋訪始覯夫丨丨之秘賾)
龜巢(史記龜策傳有神龜在江南嘉林中嘉林者獸無虎狼鳥無鴟梟草無毒螫野火不及斧斤不至是)
(為嘉林丨在其中常丨於芳蓮之上左脅書文曰甲子重光得我者匹夫為人君有土正諸侯得我為帝王)
(抱朴子千歲丨丨於蓮葉丨温庭筠和太常杜少卿東都修竹里有嘉蓮詩兩處丨清露裏一時魚躍翠莖)
(東)
龜銜(顔真卿石柱記餘不亭侯孔愉墓在城下古木數株堅如鐵石故老相傳云愉卒後丨丨巢木植於)
(此至今號丨丨樹溪名龜溪橋曰龜回橋)
龜經(南史柳琰傳著十杖丨丨唐隋書經籍志丨丨一卷晉掌卜大夫史蘇撰書藝文志柳彦詢丨)
(丨三卷孫思邈丨丨一卷)
龜歴(述異記陶唐之世越裳國獻千歲神龜背上有文皆科斗書記開闢以来帝命錄之謂之丨丨)
龜錄(籙同陶弘景許長史舊館壇碑頌式題丨丨人天鑒知徐彦伯幸白鹿觀應制詩鳳翼乘八景丨)
(丨向三仙丨吳筠遊仙詩西丨初定東華已校名)
龜圖(史記龜策傳褚先生曰能得名龜者財物歸之家必大富至千萬一曰北斗龜二曰南辰龜三曰五)
(星龜四曰八風龜五曰二十八宿龜六曰日月龜七曰九州龜八曰玉龜凡八名龜丨丨各有文在腹下文云)
(云者此某之龜也不必滿尺二寸得七八寸可寳矣来龍魚河圖堯時與羣臣賢智到翠媯之川大丨負丨)
(投堯堯敕臣下寫取告瑞應寫畢龜還水中稱梁簡文帝長沙宣武王碑銘金表龍符綠地丨丨且瑞漢實)
(曰開虞鳳魏徵九成宫醴泉銘雲氏龍官丨丨紀沈炯歸魂賦見雀書下)
龜契(柳貫尊經堂詩後来及門士妙合若丨丨)
龜帙(陸龜蒙上真觀詩閒開飛丨丨静倚宿鳳架)
龜符(黃帝出軍决帝伐蚩尤乃睡夢西王母遣道人披元狐之裘以符受之曰太一在前天一備後河出)
(符信戰即克矣黃帝寤思其符不能悉憶以告風后力牧風后力牧曰此兵應也戰必勝力牧與黃帝俱到盛)
(水之側立壇祭以太牢有元丨銜丨從水中出置壇中而去黃帝再拜稽首受符視之乃所夢得符也廣三寸)
(長一尺于是黃帝佩之以征即日禽蚩尤丨朝野僉載唐為銅魚符武后以元武為姓瑞乃為銅丨焉謝)
(朓為王敬則謝會稽太守啟陛下繼歴聖統日月重光得以桓珪衮服拜奉歲時視濯獻牲鞠躬郊廟而鴻恩)
(妄假覆授丨丨玉節邁於雙璜表東侔於四履遊李庾兩都賦賢相聖營丨丨墨食張正見御幸樂苑侍)
(宴詩鳳下書丹篆丨丨著綠編翻無名氏明月湖醉後薔薇花歌誰知奏御數萬言割丨丨四千里)
龜筴(策同禮記曲禮丨丨敝則埋之凶又月令孟冬之月命太史釁丨丨占兆審卦吉又少儀執玉)
(執丨丨不趨秋史記丨丨傳褚先生曰臣以通經術受業博士治春以高第為郎幸得宿衛出入宫殿中十)
(有餘年竊好太史公傳太史公傳曰三王不同龜四夷各異卜然各以决吉凶略窺其要故作丨丨列傳臣往)
(来長安中求丨丨列傳不能得故之太卜官問掌故文學長老習事者寫取丨丨卜事編於下方又夫摓策)
(定數灼丨觀丨變化無窮是以擇賢而用占焉可謂聖人重事者乎又日者傳昔先王之定國家必先丨丨)
(日月而後乃敢代正時日乃後入漁莊子宋元君夜夢有人披髮言曰予為清江使河伯者豫且得予元君)
(覺召占夢者占之曰此神龜也明日豫且網得白丨圓五尺獻乃殺之以卜七十鑚而無遺丨仲尼聞之曰神)
(能見夢於元君而不能避豫且之網智能七十鑚而無遺策不能避刳剔之患屈原卜居用君之心行君之)
(意丨丨誠不能知此事筭謝靈運山居賦兵技醫日丨丨筮夢之法風角冢宅數律歴之書陳去疾王師)
(如時雨賦考丨丨諧諮詢投干戈於苗扈之地拯黎庶於塗炭之辰闕名述聖賦丨丨叶以符兆人神應而)
(合契野劉禹錫遊桃源詩自從嬰網羅每事問丨丨字蘇軾人汪氏有神降於其室善篆字用筆竒妙而)
(不可識云天篆也與予言有所會者作已聞丨丨通神語更看龍蛇落筆痕范成大藻姪比課五言詩已有)
(意趣老懷喜甚因吟病中十二首示之詩貴仕丨鑚丨閒居馬脫鞿)
龜格(張仲素山呼萬歲賦掩丨丨與鳳降軼神光與慶雲)
龜枚(晉書郭璞傳贊沉研鳥冊洞曉丨丨)
龜書(水經注黃帝東巡河過洛備壇沈璧受龍圖於河丨丨於洛赤文篆字梁昭明太子謝敕賚制旨)
(大湼槃經講疏啓方當道洽大千化均百億雲彌識種雨遍身田豈復論唐帝丨丨周王策府沈約齊明帝)
(哀策文蒼梧晦遠眘徽不冺紀事寂寞丨丨可循圖庾信賀平鄴都表泰山梁甫以来即有七十二代龍丨)
(丨之後又已三千餘年丨何晏景福殿賦蒼龍覿於陂塘丨出於河源)
龜文(書洪範天乃錫禹洪範九疇注天與禹洛書神丨負丨而出列於背有數至九金史輿服志羊車)
(赤質兩壁油畫丨丨金鳳翅幰衣結帶並繡瑞羊古禮斗威儀君王乘土而王則丨被丨而見書斷按文)
(者黃帝史蒼頡所造也頡首有四目通於神明仰觀奎星圜曲之勢俯察丨丨鳥跡之象博采衆美合而為字)
(是曰古文碑劉峻辨命論見龍犀下烈庾信周大將軍崔訦神道華陽之野降龍首之神山之都啓丨丨)
(之繇陽張少博石硯賦光鳥跡於青簡發丨丨於鴻筆歐修紅鸚鵡賦見象齒下權德輿徐孺亭馬上)
(口號湖上荒亭臨水開丨丨篆字積莓苔丨盧仝送王儲詹事西遊獻兵書詩玉匣百鍊劍丨又龍吼)
龜字(名畫記古先聖王受命應籙則有丨丨效靈龍圖呈寳盧照鄰樂府雜詩序升堂入室踐丨丨以)
(長驅藏翼蓄鱗展龍圖以高視南崔融賀石龜負圖表黃轅東省河獻龍書蒼頡巡洛呈丨丨)
龜組(宋史陳洪進世家棨戟在門丨丨盈室未孔稚珪為王敬則讓司空表見蟬佩下陸倕至潯陽)
(郡教太守薄德謬叨丨丨羽駱賓王上李少伯啓奕葉龍光蟬聯丨丨李邕左林大將軍臧公神道碑子)
(孫並於昌時丨丨疊於榮聞之權德輿送裴中丞序嚮之玉堂清禁論思侍從與今龍節前導金丨映丨皆)
(所以事君也傳梁肅述初賦綿侯服以守業丨丨而㒺替)
龜綬(後漢書西域傳論先馴則賞籝金而賜丨丨後服則繫頭顙而釁北闕注龜謂印文也漢舊儀曰銀)
(印皆龜紐其文刻曰某官之章)
龜𢃄(唐書狄仁傑傳仁傑轉幽州都督賜紫袍丨丨后自製金字十二於袍以旌其忠)
龜緺(元稹田沂國公墓誌近世勲將尤富貴者言李郭然而汾陽西平猶不得父子並世為節制公與子)
(布同日登將壇諸子洎伯季丨丨金銀被腰佩者十數人)
龜袋(唐書車服志天授二年改佩魚皆佩龜其後三品以上丨丨飾以金四品以銀五品以銅中宗初罷)
(丨丨復給以魚)
龜旐(後漢書輿服志丨丨四斿四仞齊首以象營室)
龜紗(趙長卿初夏詞霧透丨丨月映闌麥秋時節怯衣單)
龜羅(白居易弄丨丨詩有兒始六歲字之曰阿丨有女生三年其名曰丨兒)
龜紫(歐陽修謝賜丨丨啓丨丨之重唐制所難武元衡牛僧孺為宰相裴度為中丞李宗閔為學士方有)
(是賜)
龜寳(禮記禮器諸侯以丨為丨以圭為瑞得史記龜策傳衛平對曰丨者是天下之丨也先此龜者為)
(天子曰北史柳彧傳上以彧家貧敕有司與之築宅因柳彧正直之士國之丨丨也其見重如此)
龜使(史記龜策傳丨丨来抵網而遭漁者得之見夢自言是國之寶也)
龜玉(論語丨丨毀于櫝中為禮記玉藻執丨丨舉前曳踵蹜蹜如也任昉武帝追封丞相長沙王詔)
(故能拯丨丨於已毀導涸源於將塞名謝靈運撰征賦憫隆安之致寇傷丨丨之毀碎無氏燕王市駿骨)
(賦既而視同丨丨之珍藏諸韞櫝之奥丨謝朓侍宴華光殿曲水奉敕為皇太子作璽劍先傳丨增映柳)
(貫贈王元翰詩見魚鹽下)
龜珠(楚語丨丨齒角皮革羽毛所以備賦用以戒不虞者也注丨所以備吉凶丨所以禦火災)
龜印(司空曙奉和張大夫酬高山人詩豸冠親榖弁丨丨識荷衣劉禹錫浙西李大夫述夢詩左顧丨)
(成丨雙飛鵠織袍詩司馬光詩蠶叢丨丨解鶉野隼旟新戴表元東去丨浮丨南遊雉繞輿)
龜益(竇臮述書賦國署年名家標望地獨行丨丨並設竇臮注魏王恭家印曰丨丨臮有范陽功曹竇臮)
(書印)
龜紐(後漢書西域傳論注見龜綬下龍易林鵲笑鳩舞来遺我酒大喜在後授我丨丨喜張口超拜福)
(祉曰漢官儀列侯印黃金丨丨文曰印丞相黃金丨丨文章搜神記孔愉少時嘗經行餘不亭見籠龜於)
(路者愉買之放於餘不溪中龜中流左顧者數過及後以功封餘不亭侯鑄印而丨丨左顧三鑄如初印工以)
(聞愉乃悟其為龜之報遂取佩焉累遷尚書左僕射贈車騎將軍西溪叢語何都巡出古鏡背丨丨以蓮葉)
(承之青江淹與交友論隱書嘗感子路之言不拜官而仕無組紫紱丨丨虎符之志但欲史歷巫卜為世俗)
(賤事耳德謝靈運辭禄賦解丨丨於城邑反褐衣於丘窟權輿郴州換印緘遣之際詩行看換丨丨奏最)
(謁承明)
龜鼎(後漢書宦者傳自曹騰說梁冀竟立昏弱魏武因之遂遷丨丨注丨丨國之守器以喻帝位也謝)
(朓祭大雷何周二神文山無猛鷙時曠忠賢流王于彘丨丨忽焉任昉禪梁璽書將欲先殄衣冠次移丨丨)
龜鏡(北史長孫紹遠傳此數事者照爛典章揚㩁而言足為丨丨唐書蘇安桓傳長安三年御史大夫)
(魏元忠為張易之兄弟所搆安桓抗疏申理曰魏元忠廉直有聞位居宰輔履忠正之基者用元忠為丨丨踐)
(邪佞之路者嫉元忠若仇讐惟盧照鄰五悲雜言思欲為丨為丨立德立言謝偃皇誡德賦雖往古之軌)
(躅亦當今之丨丨乎劉禹錫平權衡賦立規繩罔慙夫丨丨揣鈞石寧失錙銖黎逢石硯賦志前人之事)
(業作後人之丨丨得皮日休白太傅詩處世似孤鶴遺榮同脫蟬仕若不志可為丨丨焉陳造帥寄詩再)
(次韻詩才力高下岐雲泥丨丨國老乳臭兒)
龜鑑(唐書劉蕡傳元凱之考課何先叔子之克平何務惟此丨丨擇乎中庸宋史孝宗紀以武經丨丨)
(孫子賜鎮江都統戚方建康都統劉源疏又包拯傳拯除天章閣待制知諫院列上唐魏公三願置之座右)
(以為丨丨八又李及之傳嘗撰次唐史有益治體者為君臣丨丨十卷蘇軾上陸宣公奏議劄子聚古今)
(之精英實治亂之丨丨馴陸游上殿劄子如明皇之焚錦繡德宗之放象實陛下之丨丨也)
龜軫(謝莊上封禪儀注奏蒲軒丨丨)
龜筒(談薈西南貢方物有鶴頂丨丨齒黃佐粤會賦丨丨鶴頂犀角象)
龜榼(白居易東城晚歸詩一條笻杖縣丨丨雙角吳童控馬銜)
龜屏(盧柟夀成臯王賦象棲丨丨鸞茵犀几)
龜牀(陸龜蒙幽居賦丨丨鹿幘訝招隱兮何遲橡飯菁羹笑謀生之太簡)
龜艨(李紳渡西陵詩獸逐銜波湧丨丨噴棹輕)
龜蓴(本草蓴集解時珍曰秋名葵蓴又訛為瑰蓴丨丨)
龜茵(元稹遣病詩萬齡丨丨等一死天地平)
龜卜(史記龜策傳能得百莖蓍并得其下丨以丨者百言百當足以决吉凶宋史郭逵傳論逵料葛懷)
(敏之敗如燭照丨丨一時最為知兵陸國史補李華著論言丨丨可廢可謂深識之士矣游朝議大夫張)
(公墓誌公為人魁磊不凡學問識其大者臨事前見逆决若燭照丨丨無秋毫疑滯他人極思慮不能可否者)
(公一言處之常有餘裕俟馬祖常適志賦發軔則達不丨丨)
龜筮(書洪範汝則有大疑謀及乃心謀及卿士謀及庶人謀及卜筮汝則從丨從丨從卿士從庶民從是)
(之謂大同身其康強子孫其逢吉君又丨丨共違於人用静吉用作凶禮記表記子曰子敬則用祭器是)
(以不廢日月不違丨丨以敬事其君長是以上不凟於民下不䙝於上晉書藝術傳贊傳敘災祥書稱丨丨)
(應若影響叶若符契咸李華含元殿賦審於丨丨龜筮叶從太卜以告神人同李偕述身賦丨丨迷其兆)
(聖達蔽其萌覽成敗於前迹料取舍於人情里權德輿工部發引日屬傷足卧疾不遂執紼詩笳簫巷咽丨)
(丨墓田開)
龜占(陸游嚴州祈雨疏丨丨墨而尚違凛有屯膏之懼龍蟠泥而未舉方繄解澤之施陸龜蒙病中秋)
(懷寄襲美詩更有是非齊未得重憑詹尹拂丨丨)
龜兆(左傳楚子以驛至于羅汭吳子使其弟蹶由犒師楚人執之將以釁鼓王使問焉曰女卜来吉乎對)
(曰吉寡君聞君將治兵于敝邑卜之以守龜曰余亟使人犒師請行以觀王怒之疾徐而為之備尚克知之丨)
(丨告吉曰克可知也議隋書庾季才傳高祖將遷都夜與高熲蘇威二人定季才旦而奏曰臣仰觀元象俯)
(察圖記丨丨允襲必有遷都高祖愕然謂熲等曰是何神也遂發詔施行聞見後錄野田無雨出丨丨湖水)
(得風生縠紋詩徐陵為貞陽侯與陳司空書見馬業下韓愈南山或如丨坼丨或若卦分繇王安石元)
(豐行四山翛翛映赤日田背坼如丨丨出占柳貫贈王元翰詩徵言駭今見信若丨丨)
龜筭(數術記遺丨丨春夏秋成遇冬則停注為筭之法位别一龜龜之四面為十二時以龜首指寅為一)
(指卯為二指辰為三指已為四指午為五指未為六指申為七指酉為八指戍為九指亥為十龜頭指不以為)
(數故云遇冬則停也)
龜繇(水經注縠水東逕獨松故冢下冢為水毀其甎文筮言吉龜言凶百年墮水中今則同丨丨矣)
龜瑞(李紳趨翰苑遭誣搆四十六韻詩鵲靈窺牖戶丨丨出泥途自注余到端州州人李再榮来獻兹龜)
(言吉徵也余放之江中回頭三四游泳不去者久之)
龜吉(穆員鄭叔則墓誌銘丨丨筮吉即於人謀)
龜貞(王筠昭明太子哀策文簡辰請日筮合丨丨幽埏夙啓元宫獻成)
龜勝(司馬法時日不遷丨丨微行是謂有天注丨丨者占而得勝兆也微行者微妙於行事也)
龜正(詩考卜維王宅是鎬京維丨丨之武王成之箋武王卜居是鎬京之地丨則丨之謂得吉兆武王遂)
(居之修三后之德以伐紂定天下成龜兆之占功莫大於此周禮太卜其經兆皆百二十疏經兆謂丨之丨)
龜從(書洪範見龜筮下)
龜違(書洪範見龜筮下)
龜厭(詩我丨既丨不我告猶箋卜筮數而凟龜丨靈丨之不復告其所圖之吉凶言雖得兆占繇不中)
(漢書藝文志筮凟不告易以為忌丨丨不告詩以為刺易林丨丨江海陸行不止)
龜靈(詩箋見上患白居易放言詩丨丨未免刳腸馬失應無折足憂)
龜神(韓非子鑿龜數筴兆曰大吉而以攻燕者趙也鑿龜數筴兆曰大吉而以攻趙者燕也劇辛之事燕)
(無功而社稷危鄒衍之事燕無功而國道絶趙代先得意於燕後得意於齊國亂飾高自以為與秦提衡非趙)
(丨丨而燕龜欺也趙又嘗鑿龜數筴而北伐燕將劫燕以逆秦兆曰大吉始攻大梁而秦出上黨矣兵至釐而)
(六城拔矣至陽城秦拔鄴矣龐援揄兵而南則鄣盡矣臣故曰趙龜雖無遠見於燕且宜近見於秦秦以其大)
(吉辟地有實救燕有名趙以其大吉地削兵辱主不得而死又非秦丨丨而趙龜欺也初時者魏數年東鄉攻)
(盡陶衛數年西鄉以失其國此非豐隆五行太乙王相攝提六神五括天河殷槍歲星非數年在西也又非天)
(缺弧逆刑星熒惑奎台非數年在東也故曰龜策鬼神不足舉勝左右背鄉不足以專戰然而恃之愚莫大焉)
龜欺(韓非子見上得蘇軾和劉景文雪詩占雨又雪丨寧丨我哉)
龜凶(水經注浦陽江有琵琶圻圻有古冢墮水甓有隱起字云筮吉丨丨八百年落江中謝靈運取甓詣)
(京咸傳觀焉乃如龜繇故知冢已八百年矣)
龜辯(盧照鄰同崔錄事哭鄭員外詩鳳詞凌漢闕丨丨罩周園)
龜謀(任昉齊竟陵文宣王行狀今先遠戒期丨丨襲吉茂崇嘉制式弘風猷何遜哭吳興柳惲詩曲悟)
(同神解丨丨信有知)
龜告(左傳見龜兆下之温庭筠為人上裴相公唘永言丨丨期遂在蟈鳴之月)
龜導(酉陽雜俎福州貞元末有人買一籠龜其數十三徐仲以五鐶獲之村人云此聖龜不可殺徐置庭)
(中一龜藉四龜而行八丨為丨悉大六寸一夕而失)
龜開(杜甫屏跡詩鳥下竹根行丨丨萍葉過)
龜焦(左傳晉車千乘在中牟衛侯將如五氏卜過之丨丨衛侯曰可也衛車當其半寡人當其半敵矣乃)
(過中牟書儀禮士喪禮卜人抱丨丨先奠龜西首燋在北宋符瑞志黃帝五十年秋七月庚申天霧三日)
(三夜晝昏召史卜之丨丨史曰臣不能占也其問之聖人帝曰已問天老力牧容成矣史北面再拜曰丨不違)
(聖智故丨為北史魏宗室謂傳昔軒轅請卜兆丨丨乃問天老謂善遂從其言終致昌吉黃庭堅奉和文)
(潛贈无咎篇末多見及以既見君子云胡不喜為韻詩丨以靈故丨雉以文故翳陳造凌晨張司戶惠詩次)
(韻詩雉翳丨丨緣有用未聞金彈中沙鷗)
龜灼(墨子甘井近竭招木近伐靈丨近丨神蛇近暴馬祖常都門詩有興即騎行無疑豈丨丨)
龜長(左傳初晉獻公欲以驪姬為夫人卜之不吉筮之吉公曰從筮卜人曰筮短丨丨不如從長王褒)
(送劉中書葬詩題銘無復迹何處騐丨丨)
龜孽(漢書五行志傳曰貌之不恭是謂不肅時則有丨丨又水類動故有丨丨)
龜逆(史記龜策傳楚靈王將背周室卜而丨丨終被乾谿之敗)
龜判(韓愈山南鄭相公樊員外酬答詩日延講大訓丨丨錯衮黻)
龜畜(禮記禮運丨以為丨故人情不失)
龜飛(黃滔送君南浦賦樂闋人散丨丨日曛遺鞭却取解珮還分)
龜躍(春秋運斗樞玉衡星得百獸率舞靈丨丨)
龜蹲(王十朋會稽風俗賦虎卧丨丨龍盤鳳迴)
龜轉(續搜神記鄱陽人黃赭入山采荆楊遂迷路數日忽見大龜赭便咒之曰汝是靈物而吾迷不知道)
(今騎汝背頭向便是路丨即回右丨赭即從行十許里便得溪水即客行舟者也庾信周車騎將軍賀婁公)
(神道碑銘旍節既秉高蟬且珥丨丨印函蛇盤綬笥)
龜迴(庾信周大將軍聞喜公柳霞墓誌銘位參上將榮兼本選蛇盤綬結丨丨印轉)
龜游(史記龜策傳余至江南觀其行事問其長老云丨千歲乃丨蓮葉之上李白丹陽湖詩丨丨蓮葉)
(上鳥宿蘆花裏差賈謩賦得芙蓉出水詩魚戲参動丨丨次第新)
龜上(朱超詠同心芙蓉詩魚驚畏蓮折丨丨礙荷長識楊巨源春日獻聖夀無疆詞蓮葉看丨丨桐花)
(鳳過)
龜浮(李嶠詠荷詩魚戲排湘葉丨丨見綠池戴表元和阮侯得子詩見龜印下)
龜沉(劉禹錫雙溪詩見鷺立下)
龜泛(許渾南亭詩鳥驚山果落丨丨綠萍開)
龜出(魏略文帝欲受禪神丨丨於靈池晉起居注永嘉六年玉丨丨灞水)
龜往(晉語史蘇曰我卜伐驪丨丨離散以應我注應答也往令告龜辭往伐驪也其兆離散不吉)
龜居(白居易池上篇見龜坎下)
龜藏(史記龜策傳夏殷欲卜者乃取蓍龜已則棄去之以為丨丨則不靈蓍久則不神至周室之卜官常)
(寳藏蓍龜春梁元帝和劉尚書侍五明集詩丨丨踰啓魯笙史冠卿李澥漫書詩胸懷平日窗八達伎倆)
(只今丨六丨)
龜伏(范成大題請息齋詩蓍下略同丨丨瓜中且免蠅来)
龜縮(蘇軾陳季常見過詩人言君畏事欲作丨頭丨)
龜埋(宋无詠石得天字詩丨丨遺石下麟仆古塋前)
龜在(史記龜策傳見龜巢下)
龜換(李白對酒憶賀監詩金丨丨酒處却憶淚沾巾)
龜列(范成大詩行矣超丨丨終然鬱驥程)
龜化(搜神記秦惠王二十七年使張儀築成都城屢頹忽有大龜浮於江至東子城東南隅而斃儀以問)
(巫巫曰依龜築之便就故名丨丨城)
龜坼(王炎喜雨賦視衍沃而丨丨况高田之未耰苗已悴而半槁懼西疇之不收)
龜攢(于邵畫松贊枝蟠龍變皮拆丨丨)
龜冷(陸游雜興詩驥衰伏櫪心千里丨丨搘牀夀百年)
龜曝(董越朝鮮賦背有負則且俯且行有如丨丨尊有命則且蹲且進有若鳬趨)
龜老(白居易詩毛丨蓍下丨陸羅隱劉尊師院詩支牀丨縦丨取箭鶴何慵游幽居初夏詩松枯宜)
(倒壑丨丨慣搘牀卧又荆門冬夜詩常饑丨丨欲無腸聽寒更自短長)
龜食(陸游夫人陳氏墓誌銘山盤水紆丨丨&KR1530;從吉日壬申宅是幽宫又初入西州境詩昔我卜遠遊)
(至蜀丨輙丨下又異苑見龜口)
龜饑(陸游夜興詩鶴瘦丨丨與静宜更闌徙倚並清池)
龜顧(搜神記見龜紐下遊會稽後賢錄見龜首下丨李端奉和元丞侍從南城别業詩獻夀回丨和)
(羹躍鯉香)
龜望(駱賓王疇昔篇見雁文下)
龜俯(爾雅龜三足曰賁丨丨者靈仰者謝前弇諸果後弇諸獵左倪不類右倪不若)
龜守(史記龜策傳褚先生曰蓍生滿百莖者其下必有神丨丨之其上常有青雲覆之)
龜曳(莊子見龜尾下尾張隨莊周夢蝴蝶賦有徐徐而丨丨其有察察而狼跋其胡)
龜行(蟲天志釋贊寧曰滎陽謝沐山有巨龜可長八尺甲下有文字其丨丨則前後左右各踏一大龜如)
(三尺許而行動相合今越暨陽山中有時有沙門遇見各奪足下龜置遠處他日再見舊小龜依前承足竒哉)
龜繞(唐書五行志見蛇腹下)
龜蟠(嵇康與阮德如詩澤雉窮野草靈丨樂泥丨)
龜封(庾信驃騎大將軍開府儀同三司冠軍伯柴夫人李氏墓誌銘幽隴丨丨重泉蟻結)
龜飾(玉海淳化三年御書孝經勒之碑隂丨丨厥趺龍踠其顔孔言曾行炳丹青而燦星日)
龜支(史記龜策傳南方老人以丨丨牀足安陸游初夏幽居偶題詩枯丨自覺丨牀穩老馬能試草長)
龜放(石林詩話趙清獻公以清德伏一世平生畜雷氏琴一張鶴與白龜各一所向與之俱始除帥成都)
(蜀風素侈公單馬就道以琴鶴龜自隨蜀人安其政治聲藉甚元豐間既罷政事守越復自越再移蜀時公將)
(老矣過泗州渡淮前已放鶴至是復以龜投淮中既入見先帝問聞卿前以匹馬入蜀所攜獨琴鶴廉者固如)
(是乎公頓首謝故其詩有言馬尋舊路如歸去丨丨長淮不再来者自紀其實也)
龜樂(徐鉉明道人歸西林求題院額作此送之詩見鶴肥下)
龜久(陸游茅亭詩馬以鳴當斥丨緣丨不靈)
龜寒(蘇軾次韻錢舍人病起詩牀下丨丨且耐支杯中蛇氣未應衰)
御定駢字類編卷二百二十二
