册府元龜卷二十二宋王欽若等撰
帝王部
符瑞
傳曰麟鳳五靈王者之嘉瑞也夫德之休明天降茂祉
則必百神幽贊庶物效靈故有非人力之所能致而自
至焉者先民有言曰人主和德於上百姓和合於下則
天下之和應矣故嘉禾興朱草生記曰天不愛其道地
不愛其寶蓋珍符之應以應有德故王者重之是以書
載歸禾詩咏鳴鳳芝房寶鼎升於樂府神雀丼露標爲
年紀皆所以發揚景貺光昭丕烈者也然而洪覆在上
其道玄遠坤厚載物其德沉潛人靈歆乎至和昆蟲蒙
乎利澤非布於偉兆震乎珍物又安能發輝眷祐而覺
悟黎蒸者哉
太昊伏羲氏受龍圖畫八卦有景龍之瑞
炎帝神農氏致大火之瑞嘉禾生醴泉出
黃帝軒轅氏有土德之瑞故號黃帝天下旣定聖德光
被羣瑞畢臻有屈軼之草生於庭佞人入朝則草指之
是以佞人不敢進有景雲之瑞有赤方氣與靑方氣相
連赤方中有兩星靑方中一星凡三星皆黃色以天晴
明時見於攝提名曰景星(一云景星見形如半月可以夜作)黃帝黃服
齊于中宮坐于玄扈雒水之上有鳳凰集於東園或巢
於阿閣或鳴於庭其雄自歌其雌自舞麒麟在囿神鳥
來儀有大螻如羊大螾如虹黃帝以土氣勝遂以土德
王五十年七月庚申天霧三日三夜晝昏黃帝問天老
力牧容成曰於公何如天老曰臣聞之國安其主好文
則鳳凰居之國亂其主好武則鳳凰去之今鳳凰翔於
東郊而樂之其鳴音中夷則與天相副以是觀之天有
嚴教以賜帝帝勿犯也乃召史卜之龜燋史曰臣不能
占也其問之聖人帝曰已問天老力牧容成矣史北面
再拜曰龜不違聖智故燋霧除游于雒水之上見大魚
殺五牲以醮之天乃甚雨七日十夜魚流於海得圖書
焉龍圖出河龜書出雒赤文篆字以授軒轅軒轅接萬
神於明庭今寒門谷口是也又獲寶鼎帝南巡狩至於
東濱澤獸出能言逹萬物之情
少昊金天氏登帝位有鳳凰之瑞
帝嚳高辛氏代高陽氏王天下使鼓人拊鞞擊鐘鳳凰
鼓翼而舞
帝堯在位七十年景星出翼鳳凰在庭朱草生嘉禾秀
丼露潤醴泉出日月如合璧五星如連珠厨中自生肉
其薄如箑搖動則風生食物寒而不臭名曰箑脯又有
草夾階而生月朔始生一莢月半而生十五莢十六日
已後日落一莢及晦而盡月小則一莢焦而不落名曰
蓂莢一曰歴莢
帝舜卽位蓂莢生於階鳳凰巢於庭擊石拊石百獸率
舞景星出房地出乘黃之馬西王母獻白環玉玦舜命
禹平水土四海之内咸戴帝舜之功於是禹乃興九韶
之樂致異物鳳凰來翔天下明德自虞帝始
夏禹卽天子之位雒出龜書六十五字是爲洪範此謂
雒出書者也禹南廵狩濟江中流有二黃龍負舟舟人
皆懼禹笑曰吾受命於天屈力以養人生寄也死命也
奚懼龍哉龍於是曳尾而逃禹卑宮室盡力溝洫百谷
用成龍女降
湯有神牽白狼啣鈎而入商朝金德將盛銀山自溢
周武王卽位天下歸之周德旣隆草木茂盛蒿堪爲室
因居蒿宮
成王時周公旦攝政七年制禮作樂祥烏鳳凰見蓂莢
生乃與成王觀於河雒沈璧禮畢王退俟至于日昧榮
光並出黃河淸慶雲至靑龍臨壇啣玄甲之圖坐之而
去禮于雒亦如之玄龜靑龍蒼兕至于壇背甲刻書赤
文成字周公援筆以世文寫之書成文消龜墮甲而去
其言自周訖于秦漢盛衰之符麒麟遊苑鳳凰翔庭成
王援琴而歌曰鳳凰翔兮於紫庭余何德兮以感靈頼
先王兮恩澤深于胥樂兮民以寧周公東征諸侯咸服
宗周天降祉福唐叔得禾異畝同穎(一作穗穎卽穗也)獻之成
王成王命唐叔以餽周公於東土作歸禾周公旣受命
禾旅天子之命作嘉禾(後魏書靈徵志曰成王時治政太平黑狐見)
穆王征西戎得四白狼白鹿
漢文帝十五年春黃龍見於成紀又日中有王字
景帝時會稽人朱仲獻三寸四寸珠(明月珠王者不殺鱗介之物則出)
武帝元狩元年十月郊雍獲一角獸若麃然(麃鹿属也形似麞牛)
(尾一角)有司曰陛下肅祗郊祀上帝報享錫一角獸蓋麟
云於是以薦五畤畤加一牛以燎賜諸侯白金以風符
應合於天也
元鼎元年汾陰巫錦(錦巫名)爲民祠魏脽后土營旁(魏故魏國)
(也汾脽本魏地之境故云魏睢也营謂祠之兆域也)見地如鉤狀掊視得鼎(掊謂手把)
(土也)鼎大異於衆鼎文縷無欵識(欵刻也識記也)怪之言吏吏告
河東太守勝勝以聞天子使驗問巫得鼎無姦詐廼以
禮祠迎鼎至丼泉從上行薦之(以鼎從行丼泉將薦之天)至中山宴
温有黃雲焉(三輔謂日晴霽爲宴宴而温乃有黃雲故爲異也中讀曰仲卽今雲陽之中山也下)
(雲合兹中山亦同也)有鹿過帝自射之因之以祭云至長安公卿
大夫皆議尊寶鼎天子曰間者河溢歲數不登故廵祭
后土祈爲百姓育穀今年豐楙未報鼎曷爲出哉(楙美也稼)
(穡美也未報者獲年豐而未賽也一曰雖祈穀而未獲年豐之報也張敞引此詔文云穀嗛失報嗛者少也)
有司皆言聞昔泰帝興神鼎一(泰帝者卽太昊伏羲氏也)一者一統
天地萬物所繫象也黃帝作寶鼎三象天地人禹收九
牧之金(九牧九州之牧也)鑄九鼎象九州皆嘗觴享上帝鬼神
(以享祀上帝也觴享者一也觴享鬻而祀也韓詩采蘋曰予以觴之惟錡及釡)其空足曰鬲(足中)
(空不實者名之曰鬲也)以象三德(三德一曰正直二曰剛克三曰柔克事見周書洪範)饗承
天祐(祐福也)夏德衰鼎遷于殷殷德衰鼎遷于周周德衰
鼎遷於秦秦德衰宋之社亡鼎廼淪胥而不見周頌曰
自堂徂基自羊徂牛鼐鼎及鼒不吳不敖胡考之休(周絲)
(衣之詩基門塾之基鼎絶大者謂之鼐圓弇上謂之鼒吳驩譁也考夀也休美也言報祭祀者或升堂室或升)
(門墊視牛羊之牲及舉大小之鼎告其致絜神降之福故獲壽考之美曰何壽之美者嘆之言也)今鼎
至丼泉以光潤龍變承休無疆合兹中山有黃白雲降
(言鼎至廿泉之後光潤變見若龍之神能幽明能小大乘此休福無窮竟也有黃白雲降與初至中山黃雲之)
(瑞相合也)蓋若獸之爲符(言丼泉之雲又若獸形以爲符瑞也)路弓乘矢集獲
壇下(路大也四矢曰乘又於壇下獲弓矢之應)報祀大享惟受命而帝者心
知其意而合德焉(高祖受命知之宜見鼎於其廟也合德謂與天合德)鼎宜視宗
禰廟臧於帝庭以合明應(視讀曰示宗謂先帝有德可尊者也禰父廟也帝庭丼泉)
(天子之庭)制曰可時又有芝草生丼泉殿房中天子爲塞河
興通天臺若有光云(爲塞河及造通天臺而有神光之應欲赦天下也)廼下詔
甘泉房中生芝九莖赦天下毋令復作
元封二年六月詔曰丼泉宮内中産芝九莖連葉上帝
慱臨不異下房(言天廣臨不以下房爲幽側而隔異之賜以此芝)賜朕弘休其
赦天下賜雲陽都百戶牛酒作芝房之歌
四年三月祠后土詔曰朕躬祭后土地祗見光集于靈
壇一夜三燭(燭謂炤也)幸中都宫殿上見光其赦汾陰夏陽
中都死罪以下
六年三月詔曰朕禮首山昆田出珍物化或爲黃金祭
后土神光三燭其赦汾隂殊死以下
太初三年二月行幸東海獲赤鴈
後元元年二月詔曰朕郊見上帝廵守北邊見羣鶴留
止以不羅罔靡所獲獻(時春也非用罔羅時故無所獲也)薦于泰畤光
景並見其赦天下
昭帝始元元年二月黃鵠下建章宮太液池中(黃鵠大鳥舉千)
(里者)公卿上壽
三年十月鳳凰集東海遣使者祠其處(三年中鳳凰北下東海海西樂)
(鄉)
宣帝本始元年五月鳳凰集膠東千乘
二年六月尊孝武廟爲世宗告祠世宗廟日有白鶴集
後庭以立世宗廟告祠孝昭寢有雁五色集殿前西河
築世宗廟神光興於殿旁有鳥如白鶴前赤後靑神光
又興於房中如燭狀廣川國世宗廟殿上有鐘音房戸
大開夜有光殿上盡明
四年五月鳳凰集北海安丘淳于(二縣皆属北海)
地節二年四月鳳凰集魯郡羣烏從之
元康元年三月以鳳凰集泰山陳留丼露降未央宮赦
天下徒
四年三月神爵五彩以萬數集長樂未央北宮高寢丼
泉泰畤殿中及上林苑
神爵元年三月幸河東祠后土有神爵集詔曰廼元康
四年嘉榖玄稷降于郡國(玄稷黑粟也)神爵仍集金芝九莖
産于函德殿銅池中(函德殿名也銅池承霤也以銅爲之)九眞獻竒獸(駒形)
(鱗色牛角仁而愛人)南郡獲白虎威鳳爲寶朕之不明震于珍物
飭躬齋精祈爲百姓東濟太河天氣淸淨神魚舞河幸
萬歲宮神爵翔集(汾陰有萬歲宮)其以五年爲神爵元年
二年正月乙丑鳳凰神爵丼露降集京師羣鳥從以萬
數
四年二月詔曰廼者鳳凰丼露降集京師嘉瑞並見修
興泰一五帝后土之祠祈爲百姓蒙祉福鸞鳳萬舉飛
覧翺翔集止於旁齋戒之暮神光顯著薦鬯之夕神光
交錯或見于天或登于地或從四方來集于壇上帝嘉
嚮海内承福其赦天下十月鳳凰十一集杜陵十二月
鳳凰集上林
五鳳三年三月行幸河東祠后土詔曰朕飭躬齋戒郊
上帝祠后土神光並見或興于谷燭燿齋宮十有餘刻
丼露降神爵集鸞鳳又集長樂宮東闕中樹上(門外闕樹行馬)
(之裏樹也)飛下止地文章五色留十餘刻吏民並觀其赦殊
死以下
丼露元年四月黃龍見新豐
二年正月詔曰乃者鳳凰丼露降集黃龍登興醴泉滂
流枯槁榮茂神光並見咸受禎祥其赦天下
三年二月鳳凰集新蔡羣鳥四面行列皆向鳳凰立以
萬數
黃龍元年二月黃龍見廣漢郡
成帝鴻嘉元年冬黃龍見真定
永始二年二月龍見於東萊
四年正月行幸丼泉郊泰畤神光降集紫殿
元延四年三月丼露降京師
平帝元始元年正月越裳重譯獻白雉一黑雉二
後漢光武建武二年野谷旅生麻菽尤盛野蠶成蠒於
山阜人收其利焉(先是王莽末天下旱蝗黃金一斤易米一斛)
十二年夏丼露降南行唐(縣名属常山郡)六月黃龍見東阿(今濟)
(州縣)
十三年九月南越獻白兔白雉
十七年十月有五鳳凰見於潁川之郟縣(郊今郟城縣也東觀記曰)
(鳳高八尺五彩羣鳥並從行列蓋地數頃停一十七日)
中元元年五月京師醴泉湧出飲之者痼疾皆愈惟𦕈
蹇者不瘳又有赤草生於水崖(赤草朱草也朱草日生一葉至十五日以後日)
(落一葉周而復始)郡國頻上丼露羣臣奏言地祗靈應而朱草
萌生孝宣帝每有嘉瑞輙以改元神爵五鳳丼露黃龍
列爲年紀蓋以感致神祗表彰德信是以化致昇平稱
爲中興今天下淸寧靈物仍降陛下情存損挹推而不
居豈可使祥符顯慶没而無聞宜令太史撰集以傳來
世帝不納嘗自謙無德每郡國所上輙抑而不宣故史
官罕得記焉
明帝永平六年二月王雒山出寶鼎(雒或作雄)廬江太守獻
之四月甲子詔曰昔禹收九牧之金鑄鼎以象物使人
知神姦不逢惡氣(夏禹之時令遠方圖畫山川竒異之物使九州之牧貢金鑄鼎以象之令)
(人知鬼神百物之形狀而備之故人入山林川澤魑魅魍魎莫能逢之惡氣謂魍魎之類事見左傳)遭德
則興遷於商周周德旣衰鼎乃淪亡(史記曰周鼎亡入泗水中秦始皇過)
(彭城欲出周鼎於泗水使千人没水求之不得)祥瑞之降以應有德方今政化
多僻何以致茲易曰鼎象三公(易曰鼎折足覆公餗)豈公卿奉職
得其理邪太常其以礿祭之日(禮記曰夏祭周以礿薄也夏物未成祭尚薄)
陳鼎於廟以備器用
十一年漅湖出黃金廬江太守以獻(漅湖湖名今在廬州合肥縣東南)
時麒麟白雉醴泉嘉禾所在出焉
十七年正月丼露降於丼陵是歲丼露仍降樹枝内附
芝草生殿前神雀五色翔集京師
章帝建初四年丼露降泉陵洮陽二縣(二縣属零陵郡)
五年零陵獻芝草有八黃龍見於泉陵(見零陵泉陵湘水中相與戲其)
(二火如馬有角六枚火如駒無角)
七年十月幸槐里岐山得銅器形似酒鐏獻之又獲白
鹿於臨平觀
元和二年二月丙辰東廵狩己未鳳凰集肥城(縣今属太山郡)
辛未幸太山柴告岱宗有黃鵠三十從西南來經祠壇
上東北過於宮屋翺翔升降五月詔曰乃者鳳凰黃龍
鸞鳥比集七郡或一郡再見及白烏神雀丼露屢臻祖
宗舊事或班恩施其賜天下吏爵人三級九月詔曰鳳
凰黃龍所見亭部無出二年租賦(鳳凰見肥城句窳亭槐樹上古今注曰黃)
(龍見雒陽元延亭部)
三年正月車駕北廵以太牢祠北嶽山見黃白氣有神
魚躍出十數
章和元年七月詔曰乃者鳳凰仍集麒麟並臻丼露宵
降嘉穀滋生芝草之類歲月不絶今改元和四年爲章
和元年自元和二年以來至章和元年凡三年麒麟五
十一鳳凰百三十九黃龍四十四靑龍白龍神烏神馬
白虎二十九白燕白兔赤烏三足烏白雀九尾狐木連
理嘉禾華平朱草芝英白雉並見郡國帝在位十三年
郡國所上符瑞合於圖書者數百千所
和帝時前後符瑞八十一所自稱德薄皆抑而不宣
安帝元初三年正月東平陸(兖州縣名)上言木連理三月東
平陸有瓜異處共生八瓜同蒂
延光元年八月九真言黃龍見無功(無功縣属九眞郡)
二年六月九眞言嘉禾生(百五十六本七百六十八穗)
三年二月濟南上言鳳凰集臺縣丞霍收舍樹(臺縣属濟南郡)
(故城在濟州平陵縣北)四月沛國言丼露降豐縣六月扶風言白
鹿見雍七月馮翊言白鹿見丼露降穎陽衙穎川上言
木連理白鹿麒麟見陽翟八月穎川上言麒麟一白虎
二見陽翟九月濟南上言黃龍見濟南歴城十月新豐
上言鳳集西界亭十二月瑯琊言黃龍見瑯琊諸縣(諸縣)
(名)
四年正月東郡言黃龍二麒麟一見濮陽
桓帝建和元年二月黃龍見沛國譙五月芝草生中黃
藏府(中黃藏府中藏幣帛金銀諸貨物也)
二年四月嘉禾生大司農帑藏七月河東言木連理又
有嘉瓜兩體共蔕
元嘉元年四月白烏見梁國十一月鳳凰見濟陰
二年八月濟陰言黃龍見句陽金城言黃龍見允街
永興元年二月張掖言白鹿見
二年四月光禄府吏舍夜壁下有靑氣得玉鉤玦各一
鈎長七寸三分玦周五寸四分身中皆雕鏤
永壽元年四月白鳥見齊國
延熹二年四月上郡言丼露降
九年四月濟陰東郡濟北平原河水淸
永康元年八月魏郡言嘉禾生丼露降巴郡言黃龍見
十一月西河言白兔見(一云白雉)
靈帝熹平五年沛國言黃龍見譙
光和四年二月郡國獻芝英草七月河南言鳳凰見新
城羣鳥隨之
魏文帝黃初元年十一月受漢禪柴於繁陽有黃鳥啣
丹書集於尚書臺於是改元爲黃初是月九尾狐見甄
城又見譙郡國十九言白鹿及白麋見郡國三十七言
丼露降郡國三言嘉禾生郡國十九言白雀見郡國十
九言白鳩見郡國二言木連理朱草生文昌殿側郡國
二言醴泉出神龜出於靈池鑊中生赤魚四月冬丼露
降芳林園
明帝太和元年四月雒邑初營文昭甄后廟握地得玉
璽方一寸九分其文曰天子羡思慈親明帝爲之改容
以太牢告廟
景初元年正月荏縣言黃龍見
高貴鄉公丼露元年五月鄴及上谷並言丼露降於是
改元
陳留王咸熙元年安彌福禄縣各言嘉禾生
二年二月朐䏰縣獲靈龜以獻四月南深澤縣言丼露
降
晉武帝泰始元年十二月鳳凰六靑龍三麒麟各一見
于郡國黃龍見雒濱白龍二見太原郡木連理生遼東
方域白虎見河南陽翟又見弘農陸渾
二年正月白虎見遼東樂浪又見天水西六月嘉㮏一
蔕十實生酒泉八月木連理生河南成臯是年鳳凰六
靑龍十黃龍九麒麟各一見于郡國
三年正月白龍二見于弘農四月張掖太守焦勝上言
氐池縣大柳谷口見有玄石一所白畫成文實大晉之
休祥圖之以獻詔以制幣告于太廟藏之天府
五年正月靑龍二見滎陽二月白龍二見於趙國五月鳳
凰見於趙國七月白兔見北海卽墨長獲以獻
六年四月白龍二見于東莞
七年六月東宮玄圃池芙蓉二花共蔕皇太子以獻
八年正月木連理生東平范陽五月白鳩二集太廟南
門議郎董胄獲以獻是月木連理生東平壽張十月木
連理生建寧白鹿見扶風雍州刺史嚴詢獲以獻是月
瀘水胡王彭護獻嘉禾
十年四月丼露降西河離石
咸寧元年正月木連理生汝陰南頓四月白麞見瑯琊
趙王倫獲以獻是月丼露降張掖白雉見安豐松陽五
月丼露降淸河繹幕九月丼露降太原晉陽十二月白
雉白雀見梁國睢陽梁王彤獲以獻
二年四月木連理生淸河五月丼露降玄莵郡治六月
木連理生燕國十月黃龍二見於漢嘉靈關白兔二見
河南陽翟陽翟令華衍獲以獻十一月白龍二見於梁
國
三年二月白虎見沛國七月白麞見魏郡是月木連理
生始平鄠十一月白雉見渤海饒安相阮温獲以獻
四年六月白兔見天水八月木連理生陳留長垣
五年二月白麟見於平原鬲縣六月丼露降巴郡南充
國七月白鳥見亝南隰太守獲以獻九月麒麟見河南
陽城十一月靑龍見京兆覇城是年木連理生義陽又
生樂安臨濟
太康元年正月木連理生涪陵永平三月白鹿見零陵
泉陵四月木連理生頓丘是月白麟見於頓丘五月白
鹿見天水西縣太守劉辛獲以獻又白鳥見襄城木連
理二生濟陰乘氏沛國七月白鹿見零陵零陵令蔣微
獲以獻是月木連理生馮翊粟邑八月白鹿見永昌南
平又白龍三見于永昌九月白雉見中山
二年正月木連理生滎陽密六月白雀二見河内太守
阮偘獲以獻是月白雀二見河南河南尹向雄獲以獻
七月白鳩見太僕寺八月白兔見彭城十月白兔見趙
國平鄉趙王倫獲以獻是月木連理十三生南安&KR0008;道
三年四月木連理生瑯琊閠四月白龍二見于濟南歴
城六月嘉瓜異體同蔕生河南雒陽輔國大將軍王濬
園是月木連理生廣陵海西八月白麞見梁國梁相解
隆獲以獻
四年正月木連理生馮翊臨晉蜀郡成都七月白虎見
建平十一月白兔見北地富平十二月嘉禾生扶風雍
是月白鳩見安定臨涇是月木連理生扶風
五年正月青龍二見於武庫井中三月丼露降東宫七
月嘉禾生豫章南昌九月白麞見義陽
六年八月白龍見于京兆陰槃
七年三月木連理生河南新安四月丼露降京兆杜陵
五月白麞見汲郡是月丼露降魏郡鄴六月木連理生
南鄉范陽七月白雀見豫章
八年閏三月嘉禾生東夷校尉國四月木連理生廬陵
東昌八月白雀見河南雒陽九月嘉禾生東萊掖是月
木連理生東萊盧鄉十二月白兔見陳留酸棗關内侯
成公忠獲以獻
九年九月木連理生陳留浚儀十二月靑龍黃龍各一
見于魯國
十年五月白兔見京兆長安是月白雀見宣光北門華
林園令孫邵獲以獻六月嘉麥生扶風郡一莖四穗是
歲收三倍十月白虎見犍爲十一月木連理生鄱陽鄡
鄉是年白鳩見河南城
太熙元年二月木連理生河南梁
惠帝元康元年四月白烏見河南城臯縣令劉機獲以
獻五月白烏見梁國睢陽是月木連理三生成都臨卭
七月白燕二見酒泉福禄太守索靖以聞是月白烏見
陳留獲以獻是月梁國内史任式上言武平界有柞櫟
二樹合爲一體連九月白鹿見交阯武寧
四年五月丼露降樂陵郡十月白兔見鄱陽
七年三月成臯縣獄有龍升天
愍帝建興元年六月丼露降西平縣八月嘉禾生襄平
縣一莖十穗
二年三月木連理生朱提是月木連理生益州雙栢六
月木連理生襄平是月嘉禾生平州治三實同蔕九月
麒麟見襄平刺史崔毖以聞十月大將軍劉琨掘地得
玉璽使參軍郎碩奉之歸于京師
三年四月赤雀見平州府倉七月嘉禾生襄平異體同
蔕八月丼露降新昌縣十一月白雉見襄平
元帝建武元年三月丹陽江寧民虞由墾土得白玉麒麟
神璽一紐文曰長壽萬年四月尚書僕射刁協獻白雀五
月白鹿見高山縣六月丼露降壽春閏六月木連理生
高山縣八月木連理生汝陰十一月木連理生武昌是
月木連理生汝陰太守以聞
大興元年正月麒麟見豫章七月木連理生武昌
三年正月白鹿二見豫章四月丼露降瑯琊費是月白
鹿見晉陵延陵十一月木連理生零陵
永昌元年九月白鹿見江乘縣
二年正月赤烏見曁陽
明帝太寧二年正月巴郡言丼露降十一月白烏見京
都
三年三月白烏見吳郡海虞獲以獻羣官畢賀
成帝咸和元年十月辛卯宣城春穀縣山岸摧獲石鼎
重二斤受斛餘
四年四月丼露降武昌郡閣前柳樹太守以聞五月白
鹿見零陵洮陽獲以獻七月長沙郡邏吏黃光於南郡
道遇白鹿驅之不去直來就光追尋光三百餘步光遠
抱取遣吏李堅奉獻
六年三月丼露降寧州城内北園桃榛樹刺史以聞是
年鎮西將軍庾亮獻嘉橘一蔕十二實
七年四月丼露降京邑揚州刺史王導以聞
八年四月丼露降廬江襄安縣蔣胃家又降宣城宛陵
縣之須里五月麒麟騶虞見遼東白虎見新昌縣是月
木連理生昌黎
九年四月丼露降吳國錢塘縣石鄉康巷之柳樹五月
白鹿見吳國吳縣白鳶見吳國錢塘内史虞潭以獻八
月白鹿見長沙臨湘十二月丼露降建平陵又降武平
陵
咸康元年四月丼露降西堂桃樹
二年三月丼露降鬱林城内四月丼露降西堂又降尚
書都堂桃樹又降會稽永興山陰及吳興武昌七月白
鹿見豫章望蔡太守桓景獲以獻
三年三月木連理生平州世子府治故園中四月丼露
降殿後桃李樹五月丼露降義興縣陽羡里柞樹東西
十四步南北十五步
五年豫章南昌民掘地得銅鐘四枚太守禇裒以獻
七年四月丼露降彭城王紘第内衆官畢賀十二月吳
國内史王恬上言木連理生吳縣沙里
八年九月廬江春穀縣留珪夜見門内有光取得玉鼎
一枚外圍四寸豫州刺史以獻
穆帝永和元年二月春穀民得金劵一枚長五寸狀如
鐵劵明年桓温平蜀三月廬江太守永上言於春穀城
北見水岸邊有紫赤光取得金狀如印遣主簿李邁表
送是月丼露降廬江郡内桃李樹太守永以聞八月有
白麞見吳國吳縣西界包山獲以獻
五年二月臨江太守藍田侯述言郡界木連理十一月
太常劉邵上崇平陵令王昂卽日奉行陵内丼露降于
玄宮前殿十二月丼露降丹陽湖熟縣西界劉敖墓松
樹縣令王恬以聞衆官畢賀
八年十二月白麞見丹陽永世永世令徐該獲以獻
十二年九月白鹿見鄱陽太守王耆之獲以獻十一月
白麞見梁郡梁郡太守劉遂獲以獻
升平三年十二月北中郎將郄曇獻白兔
四年二月鳳凰將九雛見于豐城十一月鳳凰復見豐
城衆鳥隨之
五年二月南掖門有馬足䧟地得銅鐘一枚四月鳳凰
見於沔北
海西公太和元年四月陽谷獻白兔
簡文帝咸安二年正月丼露降隨郡聶陽縣界桑木沾
凝十餘里中三月騶虞見豫章
孝武帝康寧三年六月江寧縣建興里僑民李康家有
樹異本連理
太元三年七月乙酉老人星見南方
十年七月丁巳老人星見
十一年四月瑯琊費有榆木異根連理相去四尺九寸
八月白烏集江州寺庭羣烏翔衞
十二年八月丼露降寧州界内刺史費統以聞
十四年六月寧州刺史費統上言所統晉寧之滇池縣
舊有河水週廻二百餘里有神馬二疋一白一黑出於
河中去岸百步縣民董聦見之十一月白虎見豫章郡
十五年三月白兔見淮南壽陽閏月丼露降永平陵
十六年三月白鹿見豫章望蔡獲以獻十一月丼露降
句陽縣是月白雀見南海增城縣民吳北屋
十七年二月丼露降南海番禺縣陽
十八年五月白鹿見江乘江乘令田熙之獲以獻十月
臨川東興令惠欣之言縣東南溪旁有白銀樹芳靈樹
李樹並連理
十九年正月華林園延賢堂西北李樹連理二月行鞏
令劉啓期行温令趙邳並言白虎頻見
二十年九月白鹿見巴陵淸水山荆州刺史殷仲堪以
獻
二十一年正月木連理生南康寧都縣社後五月白烏
見吳國獲以獻
安帝隆安二年十月新野言騶虞見
二年武陵臨沅獻安石榴一蔕六實十一月木連理生
汝陽太守垣苖以聞
五年十一月襄陽言騶虞見于新野白雀見宜都是月
白鹿見長沙白麞見荆州刺史桓玄以聞
元興元年正月木連理生泰山武陽
二年十月丼露降武昌王成基家竹
三年三月丼露降丹徒四月丼露降蘭臺六月白雀見
豫章新塗獲以獻
義熙元年南康雩都高山有金雞靑黃色飛集巖間
二年四月無錫壽陽並獻白兔
七年五月白雉見豫章南昌
十二年六月左衞兵陳陽於東府前淮水中得玉璽一
枚
册府元龜卷二十二
