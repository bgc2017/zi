册府元龜卷九百七十二宋王欽若等撰
外臣部
朝貢第五
唐肅宗寶應元年五月戊申廻紇吐蕃黑衣大食等國
六月寧遠吐蕃獅子波斯等國八月奚契丹寧遠國九
月波斯新羅十二月黑衣大食火尋寧遠石國並遣使
朝貢
永泰元年冬回紇首領胡祿都督弟二百餘人自涇陽
來朝
二年三月新羅王金憲英遣使朝貢
四月回紇遣首領密悉吉等及牙帳一百人來朝
大歴二年七月吐蕃及渤海並遣使來朝
八月契丹渤海九月靺鞨渤海室韋十月回紇十一月
渤海回紇吐蕃十二月回紇渤海契丹室韋等國各遣
使朝貢
是年新羅王金乾運遣其臣金隠居奉表入朝貢方物
三年七月回紇九月新羅十一月訶陵國遣使朝貢
四年正月牂牁訶陵黑衣大食二月牂牁三月渤海靺
鞨十二月回紇吐蕃契丹奚室韋渤海訶陵並遣使朝
貢
六年九月波斯國遣使獻眞珠琥珀等
十月回紇遣使來朝
十一月奚契丹並遣使來朝
七年五月新羅十二月回紇吐蕃大食渤海靺鞨室韋
契丹奚牂牁康國米國九姓等各遣使朝貢
八年四月渤海遣使來朝并獻方物回紇遣使阿德俱
裴羅來朝引見于右銀臺門新羅遣使賀正見于延英
殿并獻金銀牛黃魚牙紬朝霞紬等方物
六月回紇遣使羅仙闕等來朝引見於右銀臺門渤海
遣使賀正新羅遣使謝恩並引見於延英殿
十一月渤海遣使朝貢
閏十一月渤海室韋並遣使來朝回紇使散支赤心裴
羅逹干等還蕃引辭于銀臺門
十二月渤海室韋牂牁並遣使來朝奚契丹渤海靺鞨
並遣使朝貢
九年正月室韋渤海並來朝
三月回紇遣使裴羅達干來朝
四月回紇使裴羅逹干還蕃引辭於延英殿新羅遣使
朝貢
六月吐蕃遣使來朝
七月回紇遣使骨咄祿梅還達干等來朝並進馬四十
匹黑衣大食吐蕃並遣使來朝
十月回紇遣使來朝見於銀臺門新羅遣使賀正見於
延英殿
十二月奚契丹渤海室韋靺鞨遣使來朝
十年正月渤海契丹奚室韋靺鞨新羅五月渤海六月
新羅渤海十二月渤海奚契丹室韋靺鞨各遣使朝貢
十一年七月新羅遣使來朝且獻方物
十月新羅遣使朝貢
十二年正月牂牁遣使來賀正渤海遣使來朝并獻日
本國舞女一十一人及方物
二月渤海遣使獻鷹
四月牂牁渤海奚契丹室韋靺鞨六月契丹八月契丹
十二月新羅渤海靺鞨室韋奚契丹並遣使來朝各獻
方物
十三年正月日本國遣使朝貢
德宗建中元年二月日本國七月東㸑烏蠻守愈等十
月渤海並遣使朝貢
三年閏正月新羅牂牁陁國五月渤海國並遣使朝貢
貞元四年四月東蠻鬼主驃旁等來朝先是東蠻自陷
嶲州後臣於吐蕃絶朝貢者二十餘年至是劍南節度
韋臯招誘之始棄吐蕃内附
五月壬申回紇遣使來朝
六年二月回鶻三月牂牁並遣使朝貢
七年正月回鶻大首領史勃羡渤海黑衣大食五月回
鶻九月契丹並遣使來朝
八年四月回鶻五月廻鶻閏十二月牂牁靺鞨皆遣使
朝貢是月室韋都督和解熱素等來朝
九年九月回鶻遣使朝貢
十月環王國獻犀牛帝令見於太廟
十二月室韋大都督阿朱等三十人來朝貢是年契丹
遣使來朝
十年契丹遣使來朝是年南詔王遣使蒙湊羅棟等來
獻鐸槊浪人劍及吐蕃印八紐
十一年二月回鶻遣使來朝
九月南詔異牟尋遣使獻馬六十疋
是年契丹大首領熱蘇二十五人來朝
十二年十二月東女國王湯立悉哥隣國王董卧庭弱
水國王董辟和逋租國王弟鄧吉知并大首領等並赴
元正朝會回紇并南詔蠻遣使朝貢
十四年十二月南詔異牟尋遣酋望大將軍王丘各等
朝賀元正各獻方物
十七年奚梅落索低契丹烏鬼牂牁謝懷珠皆見
十八年正月驃國王始遣其弟悉利移來朝獻其國樂
凡十曲與樂工三十五人來朝樂曲皆演釋氏經論之
詞意是月南詔使來朝虞婁越喜等首領見
二十年十一月渤海新羅遣使來朝
十二月南詔蠻彌臣國日本吐蕃並遣使來朝貢(又云吐蕃)
(遣臧河南觀察使論乞冉及僧南撥特計波等五十四人來朝)
順宗即位初吐蕃使論悉諾等來朝獻方物
憲宗以永貞元年即位十一月南蠻及昆明牂牁並遣
使來朝
元和元年閏六月吐蕃八月新羅南詔蠻十月廻鶻十
二月廻鶻契丹渤海牂牁南詔驃國各遣使朝貢
二年十二月吐蕃迴鶻奚契丹渤海牂牁南詔並遣使
朝貢
三年新羅王金重興遣使金力竒來朝
四年十二月南詔牂牁昆明皆遣使朝貢
五年正月渤海遣使高才南等來朝
十月新羅王遣其子來獻金銀佛像及佛經幡等上言
爲順宗祚福並貢方物
十一月奚契丹並遣使朝貢渤海王遣子大延真等來
獻方物
十二月牂牁南詔並遣使朝貢
七年二月吐蕃遣使朝貢
四月新羅賀正兼告哀使金昌男等五十四人朝見是
年渤海亦遣使來南詔遣使朝貢
八年十一月契丹達干可葛等二十九人朝貢
十二月牂牁刺史謝稱渤海王子辛文德等九十七人
來朝是年眞臘國遣使李摩郍等來朝
九年正月渤海使高禮進等三十七人朝貢獻金銀佛
像各一
九月眞臘國遣使朝貢
十一月渤海遣使獻鷹鶻迴鶻使醫德密施等三十七
人來朝契丹大首領梅落鶻劣來朝
十二月渤海遣使大孝眞等五十九人來朝
十年七月渤海王子大庭俊等一百一人二月黑水酋
長等十一人並來朝貢
八月訶陵國遣使獻僧祗僮及五色鸚鵡頻伽鳥并異
香名寶
十一月契丹南詔蠻並遣使朝貢
十一年正月奚首領來朝獻名馬(爾後每歲朝貢不絶或二三至其每歲朝)
(貢常數百人至幽州則選其酋渠三五十人赴闕引見于麟德殿錫以金帛遣還餘皆駐而館之率為常)
是月回鶻遣使朝貢
二月回鶻使獻橐駞及馬三月渤海靺鞨十一月契丹
渤海十二月南詔牂牁昆明國並遣使朝貢
十二年二月渤海三月新羅遣使朝貢
四月吐蕃使論乞髯獻馬十匹玉腰帶二條金器十事
氂牛一十二月南詔契丹首領介落等朝貢
十三年四月高麗國進樂器及樂工兩部是年訶陵國
遣使進僧祗女二人鸚鵡玳瑁及生犀等
十五年閏正月渤海十月闍婆十一月新羅並遣使朝
貢十二月渤海復遣使朝貢是年南詔遣使來朝詔自
十二年至是比歲遣使來朝或年内二三至者
穆宗長慶二年正月渤海三月回鶻六月吐蕃並遣使
朝貢
十月回紇使者僕固昌獻其國信四床女口六人葛祿
口四人
十二月回鶻吐蕃新羅契丹奚牂牁並遣使朝貢
三年九月南詔王丘佺進其國信金碧文絲十有六品
四年二月吐蕃渤海遣使朝貢
十月吐蕃貢犛牛等又獻鑄成銀犀牛羊鹿各一
十二月回鶻吐蕃奚契丹並遣使朝貢
敬宗寶歴元年三月吐蕃渤海七月回鶻十月回鶻十
二月回鶻奚契丹並遣使朝貢
二年正月南詔室韋渤海牂牁三月昆明並遣使朝貢
文宗太和元年四月渤海遣使來朝
八月吐蕃使論壯大熱進國信金銀器玉腰帶及馬等
三年十二月渤海新羅室韋契丹南詔皆遣使朝貢
四年十二月吐蕃回鶻新羅渤海南詔蠻牂牁昆明奚
契丹並遣使朝貢
五年二月新羅王子金能儒並僧九人闍婆國朝貢使
李南呼祿等十七人並入朝
十一月吐蕃回鶻奚契丹新羅渤海南詔牂牁並遣使
朝貢
六年三月渤海王子大明俊來朝
七年正月渤海王遣同中書右平章事高寳英來謝策
命
八年南詔遣使來朝
九年十二月契丹大首領介落等一十九人室韋大勝
督阿成等三十人奚大首領匿舍朗等並三十人來朝
開成元年二月黔南觀察使奏先是羲州昆明部落鬼
主阿珮繼襲羲州刺史朝貢不絶為明州牂牁所阻逮
今百餘年願歸王化詔曰且許令年内一度來朝
十一月契丹大首領列環等三十一人來朝
十二月吐蕃回鶻新羅渤海奚契丹牂牁南詔蠻昆明
各遣使朝貢室韋大都督阿朱等來朝
二年二月牂牁來朝
十月回鶻遣使朝貢
十一月契丹遣使朝貢
十二月南詔及室韋朝貢
三年七月昆明差使朝貢
十二月日本國遣使朝貢進眞珠絹
四年正月闍婆國遣使李南呼祿來朝貢
閏正月南詔回鶻日本牂牁各遣使朝貢
十二月戊辰渤海王子大延廣契丹首領薩葛奚大首
領温訥骨室韋大都督秩䖝等朝貢
五年南詔遣使朝貢
武宗會昌二年二月牂牁南平蠻結骨國遣使朝貢室
韋大首領熱論等來朝
三年八月黠戞斯遣使諦德伊斯難珠來朝
六年正月南詔契丹室韋渤海牂牁昆明等使並朝于
宣政殿
宣宗大中七年四月日本國遣王子來朝獻寶器音樂
帝謂宰執曰近者黃河清今又日本國來朝朕媿德薄
何以堪之因賜百僚宴陳百戲以禮之
懿宗咸通末契丹王曰習爾之累來朝貢方物
梁太祖開平元年四月契丹首領袍笏梅老來朝貢方
物
五月渤海王子大昭順貢海東物産契丹首領袍笏課
哥梅老等來朝契丹久不通中華聞帝威聲乃率所部
來貢三數年間頻獻名馬方物
二年正月吐蕃遣使唱來朝貢
二月契丹王阿保機遣使貢良馬方物
五月契丹國王阿保機遣使進良馬十匹金花鞍轡貂
鼠皮頭冠并裘男口一名蘇年十歲女口一名譬年十
二契丹王妻亦附進良馬一匹朝霞錦金花頭冠麝香
前國王欽德亦進馬其國中節級各羌使進獻共三十
一人表六封
三年三月渤海王大諲譔差其相大誠諤朝貢進兒女
口及物貂鼠皮熊皮等
五月賜回紇朝貢使阿福引分物
閏八月鴻臚寺引進契丹阿保機差首領葛鹿等進金
鍍鐵甲金鍍銀甲及水精玉裝鞍轡等物馬一百匹其
阿保機母妻各進雲霞錦一疋
四年正月邕州節度使葉廣略進如洪洞生獠爨蠻一
十人赴闕朝見前朝末道路梗塞遠夷進貢罕有至者
帝即位威略柔遠東南蠻貊相繼來庭
五年四月契丹王阿保機遣使實柳梅老朝貢
乾化元年八月渤海國遣使朝賀且獻方物
十二月帝御朝元殿以回鶻吐蕃二大國首領入覲故
也扇開所司道二首領與傔從等一百二十二人伏拜
庭下即各以其君長所上表及方物等陳而獻焉
二年五月渤海王大諲譔差王子大光贊景帝表并進
方物
十月契丹蜀括梅老等朝貢
十一月回鶻遣都督周易言等入朝進貢
後唐莊宗同光元年十一月新羅國王金朴英遣倉部
侍郎金樂錄事參軍金幼卿朝貢賜物有差
十二月奚首領李紹威遣使朝貢
二年正月新羅王金朴英並本國泉州節度使王逢規
遣使朝貢渤海王子大禹謨來朝貢
二月党項遣使朝貢
四月回鶻都督李引釋迦副使田鐵林都監楊福安等
六十六人陳方物稱本國權知可汗仁美在甘州差貢
善馬九匹白玉一團是月沙州曹義進玉三團碙砂羚
羊角波斯錦茸褐白㲲生黃金星礬等
五月渤海國王大諲譔遣使姪元讓貢方物
六月新羅遣使朝散大夫倉部侍郎賜紫金岳來朝貢
九月黑水國遣使朝貢
十一月党項進白驢奚王李紹威進駞馬回鶻都督安
子想進玉團駞馬等
十二月党項薄備香來貢良馬其妻韓氏進駞馬
三年正月河西部落折驕兒貢駞馬
二月河西郡族折文逋貢駞馬熟吐渾李紹魯貢駞馬
党項折願慶貢方物又突厥渾觧樓貢方物渤海國王
大諲譔遣使裴璆貢人參松子昆布黃明細布貂鼠皮
被一褥六髮靴革奴子二熟吐渾都督赫連海龍貢羊馬
五月黑水胡獨鹿女真等使朝貢契丹阿保機遣使拽
鹿盂貢方物
十月奚吐渾突厥首領使人貢方物為萬壽節高麗國
遣使韋伸貢方物
四年正月逹怛都督折文通貢駞馬回鶻可汗阿咄欲
遣都督程郡明貢馬
明宗天成元年四月渤海國王大諲譔遣使大陳林等
一百一十六人朝貢進兒口女口各三人人參昆布白
附子及虎皮等
七月契丹國王遣梅老里述骨之進内官一人馬二匹
地衣眞珠裝金釧金釵等渤海使人大昭佐等六人朝
貢
十月雲南嶲州山後兩林百蠻都鬼主右武衛大將軍
李卑晚遣大鬼主傅能何花等來朝貢帝御文明殿對
之百僚稱賀
二年正月突厥首領張慕晉來朝貢
二月新羅國使兵部侍郎張芬等來朝貢
四月新羅國康州遣使林彦來朝貢
八月昆明大鬼主羅殿王普露靜王九部落各差使若
土等隨牂牁清州八郡刺史宋朝化等一百五十三人
來朝共進草豆蔲二萬顆朱砂五百兩黃蠟三百斤
九月河西党項如連山等來朝共進馬四十疋契丹差
梅老没骨已下進奉
十二月回鶻西界吐蕃發使野利延孫等入貢蕃僧四
人持蕃書兩封文字未詳
三年正月契丹使秃納梅老已下五十人進奉
二月吐渾都督李紹魯等進馬一百二十匹廻鶻權知
可汗仁裕遣都督李阿山等十八人入貢
四月達怛使人朝貢
閏八月契丹使梅老季吐蕃廻紇等使各貢奉
九月吐蕃遣使朝貢
十一月吐渾念九等共進馬五十三疋党項吐蕃相次
朝貢
十二月廻鶻差使朝貢
四年四月契丹差使撩括梅里等朝貢
五月渤海遣使高正詞入朝貢方物
六月故奚王男素姑進其父鞍馬衣甲器械
八月黑水遣使骨至來朝兼貢方物吐渾首領念公山
念坦相次來朝貢党項折遇明等來貢方物高麗國王
王建遣使廣平侍郎張芬等五十三人來朝貢銀香獅
子香爐金裝鈒鏤雲星刀劍馬突金銀鷹韜韜韝鈴錦
罽腰白紵白㲲頭髮人参香油銀鏤剪刀鉗&KR0898;松子等
九月党項折文通進馬西凉府蕃官撥心吐蕃首領撥
里忙布蘭氊等並來朝生吐渾北海兒進駞馬
十月達怛首領張十三朝党項首領來有行進馬四十
疋
長興元年二月黑水兀兒遣使貢方物
四月吐蕃首領干撥葛進犛牛二頭
五月回鶻孽栗祖等來朝貢回鶻國使安黑連來朝貢
又回鶻可汗仁裕遣使來貢方物
六月契苾指揮使李骨西等來朝
八月吐渾康合畢來貢駞馬
九月河西蕃官姚東山吐蕃首領王滿儒等三十人進
馬八十疋玉一團沙州曹義金進馬四百疋玉一團
二年正月河西党項折七移等進駞馬東丹王突欲進
馬十疋氊帳及諸方物又進本國印三面宣示宰臣達
怛列六薛娘居等進馬
二月突厥首領杜阿熟吐渾康萬琳各進馬
八月契丹遣使邪姑兒朝貢
十月西凉府蕃官撥心等朝貢
十一月党項達怛阿屬朱並來朝貢
十二月西凉府及回鶻使安永思渤海使文成角並來
朝貢党項首領來進所奪得契丹旗并馬
三年正月契丹遣使拽骨等來朝渤海回鶻順化可汗
等吐蕃各遣使朝貢凉州奏將吏有狀請朝廷命師兼
進方物沙州進馬七十五疋玉三十六團
二月吐蕃遣首領野利閭心等朝貢是月契丹穆順義
先是遣還本國廻進馬三疋及方物藥
三月契丹遣使都督起阿鉢等一百一十人進馬一百
疋及方物達怛嘗葛蘇進馬十疋及方物又契丹遣使
鐵葛羅卿獻馬三十疋高麗國遣使大相王儒朝貢
四月新羅國權知本國王金溥遣使執事侍郎金朏貢
方物
八月吐蕃遣使朝貢見於端明殿帝問本蕃牙帳去京
師遠近對曰涇州西二千里比年阻大水朝貢後時
九月契丹國遣使都督述祿卿進馬四十疋
四年五月契丹遣使朝貢
七月回鶻都督李末等三十一人進白鶻一聯勅禮賓
使觧緤放之
十一月吐蕃遣使來貢奚首領李素姑來朝貢
閔帝應順元年正月契丹遣都督没辣來朝獻馬四百
駞十羊二千先是遣供奉官四方璟入契丹復命故有
是獻
是月沙州瓜州遣牙將各以方物朝貢回鶻可汗仁美
遣使獻故可汗仁裕遺留貢物鞍馬器械仁美獻馬二
團玉鞦轡碙砂羚羊角波斯寶緤玉帶
廢帝清泰元年八月青州言高麗入貢使金吉船至岸
北京言契丹遣使達怛朝貢部送京師是月達怛首領
没干越等入朝貢羊馬
二年正月生吐渾首領姚胡入朝獻馬
四月新州言党項拓䟦黑連欲入朝貢奉從之
六月詔邠涇鄜耀四州兵應接回鶻出州入貢
七月回鶻可汗仁美遣都督陳福海而下七十八人獻
馬三百六十疋玉二十團白㲲斜褐犛牛尾綠野馬皮
野駝峰沙州刺史曹義金凉州留後李文謙各獻馬三
疋瓜州刺史慕容歸盈獻馬五十疋
十月高麗國王王建遣使入朝貢方物
十一月渤海遣使列周義入朝貢方物
十二月高麗遣使禮賓卿邢順等來朝貢
三年正月百濟國遣使入朝貢方物高麗遣使王子大
相王規等來貢方物
晉高祖天福二年六月契丹使夷離畢進馬二百疋人
参貂鼠皮走馬木椀等物
三年三月可汗回鶻王仁美進野馬獨峯駞玉轡頭大
鵬砂碙砂腽肭臍金剛鑽羚羊角白貂鼠皮安西絲白
㲲布犛牛尾野駞峯等物
九月于闐國王李聖文遣使馬繼榮進玉團白㲲布犛
牛尾紅鹽欝金碙砂大鵬砂玉裝鞦轡䩴䩮䩨靬手刅
回鶻可汗又遣使李萬金進馬一百疋駝十二頭
十月回鶻遣使都督李萬金等朝貢
四年三月回鶻都督拽里敦來朝可汗仁美貢鏤劍琈
(音孚)玉良馬百駟瑶㭕(音法)寶轡丹鹽罽㲲玉狻猊白貂鼠
犛牛之尾騊駼之革
九月契丹使粘木孤來獻牛馬犬腊顚騱十駟高麗王
王建使廣評侍郎邢順等九十二人以方物來朝
十月罷延族吐蕃大首領聶褒郎彝磨摽昌訶兀羅只
褒等率屬朝貢
五年正月回鶻可汗仁美遣都督石海金來朝貢良馬
百駟白玉百團謝册命也
十月契丹使舍利來聘致馬百匹及玉轡鏤鞍氊裘弧
矢組繡櫜鞬等
六年五月吐渾大首領白承福及麾下念厖里赫連功
德來朝七月突厥遣使薛同海已下一十七人來朝貢
九月吐渾遣首領白可久等一百一十八人朝貢
七年二月契丹遣使大卿已下三十一人來聘獻馬及
方物
三月吐渾使慕容金進已下十四人見進馬十匹
六月吐渾都督白承福遣指揮使念醜漢朝貢
少帝天福七年回鶻都督來朝獻馬三百疋玉百團玉
帶一
八年七月壬午契丹回圖使喬榮通郝在殷到闕各進
馬一疋
九月吐渾遣都督赫連功德副使白可久節度使白承
福男鐵櫃高麗遣使王子太相王申一等來朝貢
開運二年二月回鶻可汗進玉團獅子玉鞍碙砂紅鹽
野駞峰安西白㲲腽肭臍大鵬砂羚羊角犛牛尾貂鼠
等物
十月高麗遣使廣評侍郎韓元圭等來朝貢
漢隠帝乾祐元年五月回鶻可汗遣使入貢獻馬一百
二十疋玉鞍轡玉團七十三白㲲百二十七貂鼠皮二
百二十六犛牛尾一百四十八玉䩞□三百三十四又
羚羊角碙砂諸藥于闐國遣使朝貢
周太祖廣順元年二月西州回鶻遣都督來朝貢玉大
小六團一團碧琥珀九斤白㲲布一千三百二十九段
白褐二百八十段珊瑚六樹白貂鼠皮二千六百三十
二黑貂鼠皮二百五十青貂鼠皮五百三舊貂鼠襖子
四白玉環子碧玉環子各一鐵鏡二玉帶鉸具六十九
玉帶一諸香藥稱是回鶻遣使摩尼貢玉團七十七白
㲲段三百五十青及黑貂鼠皮共二十八玉帶玉鞍轡
鉸具各一副犛牛尾四百二十四大琥珀二十顆紅鹽
三百斤胡桐淚三百九十斤餘藥物在數外
四月西域僧嚩囉朝貢
二年正月高麗權知國事王詔遣廣評侍郎徐逢等九
十七人來朝貢
三月回鶻遣使每與難支使副骨廸歴等十二人來朝
貢玉團三珊瑚樹二十琥珀五十斤貂鼠皮毛褐白㲲
岑皮靴等
七月高麗僧思泰獻方物
三年正月回鶻入朝使獨呈相温貢白㲲段七百七十
玉團一珊瑚片七十
十一月西天僧薩滿多等十六族貢馬
世宗顯德元年二月回鶻朝貢使以寶玉進上
五月回鶻朝貢使因難狄略進方物
十月高麗國遣王子大相王融來貢方物
二年十一月高麗復遣本國廣評侍郎荀質來貢方物
稱賀登極
三年二月回鶻遣使貢方物
五年九月占城國王釋利因德漫遣其臣莆訶散等來
貢方物中有灑衣薔薇水一十五琉璃瓶言出自西域
凡鮮華之衣以此水灑之則不黦而復郁烈之香連歲
不歇又進猛火油八十四琉璃瓶是油得水而愈熾彼
國凡水戰則用之
六年正月高麗國王王昭遣使臣王子佐蒸王兢佐尹
皇甫魏光等來進名馬及織成衣襖弓劍噐甲等女真
國遣使阿辨等來貢方物
二月回鶻使貢方物
六月占城國進奉使莆訶散以雲龍形通犀帶一條菩
薩石一片上進
恭帝顯德六年八月高麗國遣使朝貢兼進别序孝經
一卷越王孝經新義八卷皇靈孝經一卷孝經雌圖二
卷
十一月高麗復遣使貢銅五萬斤白水精各二千顆
册府元龜卷九百七十二
