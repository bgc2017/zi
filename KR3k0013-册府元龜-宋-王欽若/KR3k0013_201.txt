冊府元龜卷二百一宋王欽若等撰
閏位部
祥瑞
善之著者天乃降祥德之應者物斯為瑞其所繇來尚
矣自建安之際㝢内分裂江表𫝊祚高齊革命施及
梁室實分正閏而建邦立社創業敷政苟非膺神明之
眷集玄黃之祐亦安能端委南面拱揖羣后哉故其穹
旻之錫祉昭於懸象動植之效靈彰于品物寳藏攸發
坤珍總萃斯皆稽篇章而可復列圖品而焯叙形於感
召謂之休徵者焉
蜀後主景耀元年史官言景星見于是大赦改元
吳大帝以漢建安二十五年四月自公安都鄂改名武
昌
是歲五月建業言甘露降(臣欽若等曰此以下凡不書日竝史臣闕)
黃武元年三月鄱陽言黃龍見
二年五月曲阿言甘露降
四年六月皖口言木連理
五年七月蒼梧言鳳凰見
黃龍元年四月夏口武昌竝言黃龍鳳凰見因改元黃
龍
三年夏有野蠶成繭大如卵繇拳野稻自生改為禾興
縣
十月會稽南始平言嘉禾生
嘉禾五年三月武昌言甘露降于禮賓殿
赤烏元年三月零陵言甘露降
八月武昌言麒麟見有司奏言麒麟者太平之應宜改
年號詔曰間者赤烏集于殿前朕所親見若神靈以為
嘉祥者改年宜以赤烏為元羣臣奏曰昔武王伐紂有
赤烏之祥羣臣觀之遂有天下聖人書策載述最詳者
以為近事既嘉親見又明也于是改年
二年三月零陵言甘露降
五年三月海鹽縣黃龍見
六年正月新都言白虎見
七年秋宛陵言嘉禾生
九年四月武昌言甘露降
十一年四月雲陽言黃龍見黃龍二又見武陵吳夀光
色炫燿
五月鄱陽言白虎仁(瑞應圖曰白虎仁者王者不暴虐則仁虎不害也)
十二年六月戊戌寳鼎出臨平湖
八月癸丑白鳩見于章安
廢帝建興二年十一月大鳥五見於春申
五鳳元年交趾稗草化為稻
景帝永安三年三月西陵言赤烏見是歲得大鼎于建德
縣
四年九月布山言白龍見
五年七月始新言黃龍見
六年四月泉陵言黃龍見
是歲青龍見於長沙白燕見於慈湖赤雀見于豫章
後主甘露元年四月蔣陵言甘露降于是改年大赦
寳鼎元年八月所在言得大鼎于是改元
四年正月西苑言鳳凰見
建衡三年西苑言鳳凰集改元明年為鳳凰
天冊元年吳郡言掘地得銀長一尺廣三分上刻有年
月日字
宋高祖永初元年七月青龍見義興陽羡
八月癸巳白虎見枝江是月青龍二見南郡江陵
九月庚申甘露降丹徒峴山
十月庚午甘露降興寧永寧二陵彌冠百餘里
二年六月丁酉白烏見吳郡婁縣太守孟顗以獻
少帝景平元年五月癸未白麞見義興陽羡太守王準
之獲以獻
十月白虎見桂陽耒陽
文帝初封宜都王景平二年六月將入奉大統白麞見
南郡江陽太守王華獻之以為休祥
元嘉元年七月壬戌白燕集齊郡城遊翔庭宇經九日
乃去衆燕隨從無數己巳白雀見齊郡昌國
二年五月北征長史廣陵太守范邈上言所領輿縣前
有大浦控引潮流水淤濁自此以來源流清潔纖鱗呈
形故老相傳以為休瑞
十月嘉禾生潁川陽翟太守垣苖以聞
十一月甲辰白烏見山陽太守阮寳以聞
三年閏正月己丑甘露降吳興烏程太守王韶之以聞
三月甲戌丹陽湖孰薛爽之獲白烏以獻
四年五月辛巳甘露降齊郡西安臨胊城
七月乙酉白雀見北海劇縣
十一月辛未朔甘露降初寧陵己丑甘露降南海熙安
廣州刺史江桓以聞
五年四月乙巳白麞見汝南武津太守鄭據獲以獻
五月庚辰白雉見東莞莒縣太守劉玄以聞
七月丙戌白鹿見東莞莒縣岣峩山太守劉玄以聞
六年九月長廣昌陽淳于邈獲白兔青州刺史蕭思話
以獻
七年七月乙酉建康額擔湖二蓮一蔕
八年四月乙亥東莞莒縣樹連理太守劉玄以聞
五月辛丑白雀集左衛府
是月甘露降南海番禺
閏六月丁亥司徒府白從伊生於淮南繁昌獲白兔以
獻
八月木連理生東安新泰縣
九年正月白鹿見南譙譙縣豫州刺史長沙王義欣以
獻
三月嘉禾生義陽豫州刺史長沙王義欣以獻
六月木連理生營陽冷道太守王展禽以聞
十一月壬子甘露降初寧陵
十年七月己丑華林天淵池芙蓉異花同蔕
八月嘉禾生汝南苞信豫州刺史長沙王義欣以獻
十二月營城縣民成公會之于廣陵高郵界獲白麞麂
以獻
十一年五月丁酉齊郡西安宗顯獲白雀青州刺史段
宏以獻
六月乙巳吳郡海鹽王悦獲白烏揚州刺史彭城王義
康以獻
八月甲辰甘露降費縣之沙里琅邪太守吕綽以聞
是月嘉禾一莖九穗生北汝隂太守王玄謨以獻
是年(臣欽若等曰此以下凡不書月竝史臣闕)朱草生蜀郡郫縣王之家益
州甄法崇以聞
十二年正月白麞見東萊黃縣青冀二州刺史王方回
以獻
二月丁邜南郡江陵庾和園甘樹連理荆州刺史臨川
王義慶以聞
是月馬頭濟陽柞樹連理豫州刺史長沙王義欣以聞
是年衡陽湘鄉醴泉出縣庭荆州刺史臨川王義慶以
聞
十三年二月丁邜甘露降上明巴山
是月甘露降吴縣武康董道益家園樹
三月戊辰義興陽羡令獲白烏太守以獻甲午甘露降
初寧陵
四月辛丑武昌縣章山水側自開出神鼎江州刺史南
譙王義宣以獻
七月甲戌濟南朝陽王道獲白兔青州刺史段宏以獻
九月己酉會稽郡西南向晚忽天光明有青龍騰躍凌
雲久而後滅吳興諸處竝以其日同見光景揚州刺史
彭城王義康以聞
十四年正月丙申白兔見山陽縣山陽太守劉懷之以
獻
二月宫内螽斯堂前梨樹連理豫州刺史長沙王義欣
以聞
五月甲午白雀集費縣員外散騎侍郎郭敬家獲以獻
是年白雀二見荆州府客舘白鹿見文鄉白燕集荆州
府門刺史臨川王義慶以聞
十五年六月白雀見建康定隂里揚州刺史彭城王義
康以獻
七月壬申山陽師齊獲白兔南兖州刺史江夏王義恭
以獻
八月白雀見西陽江州刺史南譙王義宣以獻白雀集
延康都亭里揚州刺史彭城王義康以聞
十六年二月白雉見陳郡豫州刺史長沙王義欣以聞
三月己邜甘露降廣州城北門楊樹刺史陸徽以聞
七月壬申華林池雙蓮同幹
十七年四月丁丑甘露降廣陵永福里梁昌季家樹南
兖州刺史江夏王義恭以聞
五月甲午白鹿見南汝隂宋縣太守文道恩以獻壬寅
白雀二見荆州後園刺史衡陽王義季以聞
七月武昌崇讓鄉程僧愛家候風木連理江州刺史臨
川王義慶以聞
十月尋陽弘農湖芙蓉連理義慶以聞
十一月乙酉甘露降樂遊苑
是年甘露降高平金鄉富民村方三十里中徐州刺史
趙伯符以聞
十八年二月癸丑白雉見南汝隂宋縣太守文道恩以
獻
五月甲申甘露降丹陽秣陵衛將軍臨川王義慶園揚
州刺史始興王濬以聞
六月白燕産丹徒縣南徐州刺史南譙王義宣以聞甘
露降廣陵孟玉季家樹南兖州刺史臨川王義慶以聞
七月吳郡鹽官于玄獲白雀太守劉禎以獻
八月庚午會稽山隂商世寳獲白鳩眼足竝赤揚州刺
史始興王濬以獻
十二月木連理生歴陽劉成之家南豫州刺史武陵王
駿以聞
十九年四月戊申白龜見吳興餘杭太守文道恩以獻
五月丁邜甘露降建康司徒參軍督護顧俊之宅竹柳
乙亥甘露降馬頭濟陽宋慶之園樹太守荀顗以聞
是月山陽張林宗獲白麞海陵王文秀獲白烏南兖州
刺史臨川王義慶以獻
七月白烏産晉陵暨陽僑民彭城劉原秀宅樹原秀以
聞
八月壬子揚州後池二蓮合華刺史始興王濬以聞
九月戊申廣陵肥如石梁澗中出石鐘九口大小行次
引列南向南兖州刺史臨川王義慶以獻
十月白虎見弋陽期思二縣南豫州刺史武陵王駿以
聞
二十年四月辛邜白龜見吳興餘杭揚州刺史始興王
濬以聞
五月丁丑白雀二見京都材官吏黃公歡軍人丁用夫
各獲以獻廬陵郡池芙蓉二花一蔕太守王淵以聞白
燕集南郡内史臧綽以聞
六月壬寅華林天淵池芙蓉二花一蔕園丞陳襲祖以
聞
是月白雉見高平萬興縣徐州刺史臧質以獻嘉禾一
莖九穗生上庸新安梁州刺史劉道以獻
七月吳興郡後池芙蓉二花一蔕太守孔山士以聞
彭城劉原秀又獲白烏以獻盱眙考城縣柞梅二株連理
南兖州刺史王義慶以聞
八月揚州後池芙蓉二花一蔕刺史始興王濬以獻白
鹿見譙郡蘄縣太守鄧琬以獻白麞見江夏安陸内史劉
思考以獻
是月木連理生汝隂豫州刺史劉遵考以聞
是年夏永嘉郡後池芙蓉二花一蔕太守臧藝以聞
秣陵衛猗之獲白雀丹陽尹徐湛之以獻
二十一年三月白兔見東萊當利青州刺史杜冀以聞
四月甘露頻降樂遊苑甘露降義陽平陽太守龐秀之
以聞甘露降彭城綏輿里徐州刺史臧質以聞
六月丙午華林苑天淵池二蓮同榦園丞陳襲祖以聞
十月己丑永嘉永寧見黃龍自雲而下太守臧藝以聞
十二月新陽獲古鼎于水側有篆書四十二字雍州刺
史蕭思話以聞
是年甘露降益州府内梨李樹刺史庾俊之以聞木連
理生晉陵無錫南徐州刺史南譙王義宣以聞
湘州刺史南平王鑠獻赤鸚鵡木連理生歴陽烏江南
豫州刺史武陵王譯以聞白燕見廣陵南兖州刺史廣
陵王誕以獻
是年嘉禾生新野鄧縣雍州刺史蕭思話以獻
二十二年二月白鹿見建康縣揚州刺史始興王濬以
聞又白鹿見南康贑縣南康相劉興祖以獻
是月丙子白雀見東安郡徐州刺史臧質以獻
是月樂遊苑池二蓮同榦苑丞梅道念以聞
閏五月丙午白雀見華林園員外散騎侍郎長沙王瑾
獲以獻
六月丙子南彭城番縣時佛護獲白雀以獻
是月嘉禾生藉田一莖九穗
七月癸酉嘉禾生平虜陵徐州刺史臧質以獻辛巳南
頓櫟連理豫州刺史趙伯符以聞
是月東宫玄圃園池二蓮同榦内監殿守舍人宫勇民
以聞
九月木連理生建康建康令張永以聞嘉禾生揚州東
耕田刺史始興王濬以聞嘉禾生太尉府田太尉江陵
王義恭以聞
十一月辛巳甘露降南郡江陵方城里荆州刺史南譙
王義宣以聞
十二月丁酉甘露降長寧陵陵令包誕以聞
是年木連理生武昌江州刺史廬陵王紹以聞白鵲見
新野鄧縣雍州刺史蕭思話以聞豫章豫寧縣出銅鐘江
州刺史廣陵王紹以獻嘉禾生華林園百六十穗園丞
陳襲祖以聞嘉禾生潁川陽曲豫州刺史趙伯符以聞
二十三年二月戊戌白鹿見兖州刺史檀和之以獻丁
未甘露降樂遊苑苑丞張寳以聞辛亥木連理生商隂
柔縣太守以聞
五月甲寅東宫隊白從陳超獲黑麞于肥如縣皇太子
以獻
六月辛丑太子西池二蓮同榦池統胡永祖以聞壬寅
華林天淵池芙蓉二花一蔕園丞陳襲祖以聞丙辰白
鹿見彭城縣征北將軍衡陽王義季獲以聞
七月乙丑嘉禾生藉田藉田令禇熙伯以聞庚午嘉禾生
丹陽椒唐里揚州刺史始興王濬以聞庚辰嘉禾生醴
湖屯屯主王世宗以聞
八月己酉嘉禾生華林園園丞陳襲祖以聞魚邑三周
池二蓮同榦園丞徐道興以聞
九月庚辰嘉禾生沛郡蕭縣征北大將軍衡陽王義季
以聞丙子甘露降長寧陵陵令華林以聞
十月辛巳東宫將魏榮獲青麞於秣陵
十二月庚子甘露降襄陽郡治雍州刺史武陵王駿以
聞辛丑甘露頻降樂遊苑苑丞何道令以聞
是年吳郡嘉興鹽官縣野稻自生三十許種揚州刺史
始興王濬以聞
是年醴湖屯生嘉粟一莖九穗屯主王世宗以聞木連
理生淮南當塗揚州刺史始興王濬以聞嘉禾生江夏
汝南荆州刺史南譙王義宣以聞
二十四年二月壬午臨川王第梨樹連理臨川王燁以
聞戊戌河濟俱清龍驤將軍青冀二州刺史杜坦以聞
己亥庚子甘露頻降景陽山山監張績以聞
又是月己亥三月丙辰甘露降尋陽松滋江州刺史廬
陵王紹以聞
四月癸未甘露降尋陽松滋丙申又降江州城内桐樹丁
酉又降近城數里之中江州刺史廬陵王紹以聞白雀
産吳郡鹽官民家太守劉禎以獻
五月辛未白鸞集司徒府西園太尉江夏王義恭以聞
六月己亥白雀五集長沙廟長沙王瑾以聞
七月己酉白兔見東莞太守趙球以獻壬子晉陵無錫
榖櫟樹連理南徐州刺史廣陵王誕以聞乙卯木連理
生會稽諸暨揚州刺史始興王濬以聞會稽太守羊
玄保上改連理所生處康亭村為木連理臨川王第梨
樹連理臨川王燁以聞甘露降京師揚州刺史始興王
濬以聞丁巳白兔見兖州刺史徐瓊以聞丁夘嘉禾旅生
華林園及景陽山園丞梅道念以聞
是月甘露降襄城治下無量寺雍州刺史武陵王駿以
聞
八月乙巳嘉禾生魚城内白烏見晉陵南徐州刺史廣
陵王誕以聞
九月白鳩見
十月甲午甘露降魏興郡内太守韋寧民以聞揚州刺
史始興王濬獲白龜以獻
二十五年二月乙丑白麞見淮南太守王休獲以獻己
亥白虎見武昌武昌太守蔡興宗以聞
四月戊午白麞見南琅邪太守王遠獲以獻戊辰木連
理生晉陵南徐州刺史廣陵王誕以聞
五月辛未朔華林園白麞生二子皆白園丞梅道念以
聞丁丑黑龍見玄武湖北苑丞王世宗以聞戊戌黑龍
見玄武湖東北隈揚州刺史張立之以聞
六月壬寅嘉禾旅生華林園十秼七百穗園丞梅道念
以聞壬子嘉禾生藉田藉田令禇熙伯以聞
七月壬辰嘉禾生北海青冀二州刺史杜坦以聞
八月丙午嘉禾生太尉江夏王義恭果園江夏國典書
令陳穎以聞辛亥黃龍見會稽太守孟顗以聞又廣陵
有龍自湖西升天百姓皆見壬子嘉禾生建康化義里
令丘珍孫以獻又白燕見廣陵城南兖州刺史徐湛之
以聞癸丑嘉禾生華林園園丞梅道念以聞
十一月丁丑白虎見蜀郡二赤虎道前益州刺史陸徽
以聞庚辰甘露降南郡荆州刺史南譙王義宣以聞乙
未甘露降丹陽秣陵嵓山
是月嘉禾生巴東荆州刺史南譙王義宣以聞
二十六年三月壬午甘露降景陽山華林園園丞梅道
念以聞戊寅白雉見東安沛郡各一徐兖二州刺史武
陵王獲以獻庚寅癸巳甘露頻降武昌江州刺史廬陵
王紹以聞
四月戊戌白虎見南琅邪半陽山二虎隨從太守王僧
逹以聞甲辰丙午戊申甘露頻降豫章南昌太守劉思
考以聞
五月癸酉白鵲見建康崇孝里揚州刺史始興王濬以
獻戊寅白燕産衡陽王墓亭郎中令朱曠之獲以獻丙
戌白麞見馬頭豫州刺史南平王鑠以獻
六月甲寅嘉禾生藉田藉田令禇熙伯以獻
七月嘉禾生巴東胊䏰荆州刺史南譙王義宣以聞
二十七年正月己丑白麞見濟隂徐州刺史武陵王駿
以聞
三月壬辰白兔見竟陵荆州刺史南譙王義宣以獻又
白兔見濟隂徐州刺史武陵王駿以聞
四月癸丑華林園白麞生一白子園丞梅道念以聞
乙邜丙辰丁巳甘露頻降豫章南昌戊午午時天氣清
明有綵雲映覆郡邑甘露降又白雲降太守劉思考以
聞
五月甲戌甘露降南東海丹徒南徐州刺史始興王濬
以聞
六月壬辰白燕見秣陵丹陽尹徐湛之以獻丙午白虎
見南汝隂豫州刺史南平王鑠以獻乙邜白雀見濟南
郡薛榮以獻
十月乙丑嘉禾生北海青州刺史杜坦以聞
二十八年正月戊子木連理生尋陽柴桑又生州城内
江州刺史建平王宏以聞
二月戊辰甘露降鍾山延賢寺揚州刺史廬陵王紹以
聞壬午甘露降徽音殿前果樹
是月甘露降合歡殿後
七月戊戌嘉禾生廣陵邵伯埭兖州刺史江夏王義恭
以聞癸邜尋陽柴桑菽粟旅生彌漫原野江州刺史建
平王宏以聞
八月己巳崇義軍人獲白雀一雙太子左率王錫以獻
二十九年四月癸丑白雀見會稽山隂太守東海王禕
獲以獻
六月壬戌白麞見晉陵暨陽南徐州刺史始興王濬以
獻
八月癸酉白鹿見鄱陽南中郎將武陵王駿以獻
十月丁未木連理生南琅邪太守劉成以聞
三十年十一月壬午白鹿見南琅邪太守王僧虔以
獻
十二月癸亥白鹿見武建郡雍州刺史朱修之以聞
孝武帝孝建元年三月丙辰甘露降華林園
五月己亥臨沂縣魯尚期于城上獲白雀太傅假黃鉞
江夏王義恭以獻
二年正月庚戌白兔見淮南太守申坦以聞
三月己酉甘露降丹陽秣陵中里路興之墓樹又木連
理生南郡江陵荆州刺史朱修之以聞辛亥甘露降長
寧陵松樹戊午甘露降丹陽秣陵尚書謝莊園竹林莊
以聞
是月甘露降襄陽民家梨樹
六月丙子左衛軍獲白雀以獻庚寅玄武湖二蓮同榦
癸巳嘉禾二株生江夏王義恭東田
七月癸丑黃龍見石頭城水濱中護軍湘東王以聞
是月木連理生歴陽太守袁敳以聞
九月己丑朔嘉禾異畝同穎生齊郡廣饒縣
三年三月庚子白鹿見臨川西豐縣壬子白虎見臨川
西豐縣
閏三月辛酉黃門侍郎庾徽之家獲白雀以獻乙丑白
兔見原州獲以獻
四月丁亥臨川宜黃縣民田中得銅鐘七口内史傅徽
以獻甲辰晉陵延陵得古鐘六口徐州刺史竟陵王誕
以獻
五月己未龍見臨川郡江州刺史東海王禕以聞丁夘白
雀見建康獲以獻木連理生北海都昌冀州刺史垣護
之以聞
六月癸巳白麞見廣陵南兖州以獻
七月庚午嘉禾生吳興武康
九月甲戊細仗隊省井泉春夏深不盈尺忽至一丈有
五色水清澄醴味汲引不窮
是月濟河清冀州刺史垣護之以聞
大明元年正月乙亥木連理生高平
二月己亥白麂見會稽諸暨縣獲以獻壬寅華林園雙
橘樹連理
四月甲辰白鹿見南平白雀見南郡江陵癸邜甘露降
華林園桐樹戊申白雀見尋陽
五月壬子紫氣從景陽樓上層出状如烟回薄良久甲
寅白雀二見渤海獲以獻戊午嘉禾一株五莖生清暑
殿鴟尾中癸亥黑龍見晉陵古石村改村為津里甲子
白雀見建康獲以獻丁丑蒼烏見襄陽縣戊寅江乘縣
民朱伯地中得玉璧徑五寸八分以獻
六月丁亥白雀見零陵祁陽獲以獻庚子白虎見即墨
獲以獻
七月辛亥白雀見南陽苑獲以獻丁丑白麞見東萊曲
城縣獲以獻
八月嘉禾生青州異根同穗
九月辛丑華林園梨樹連理
十月乙丑朔木連理生豫章南昌
二年正月壬戌白麞見山陽内史程天祚以聞
二月辛丑白麞見濟北太守殷孝祖以獻
三月壬子北汝隂樓煩平地出醴泉豫州刺史宗慤以
聞己巳白雉雌雄各一見海陵南兖州刺史竟陵王誕
以獻
四月甲申蒼烏見襄陽雍州刺史王玄謨以獻己丑白
鹿見桂陽郴縣湘州刺史山陽王休祐以獻辛丑木連
理生汝南豫州刺史宗慤以聞
五月乙巳白燕産南郡江陵民家荆州刺史朱修之以
獻丁未白雀見建康楊州刺史西陽王子尚以獻甲子
白燕二産山陽縣舍南兖州刺史竟陵王誕以獻
六月甲戌白燕産吳郡城内太守王翼之以獻丁亥白
雀見河東定襄縣荆州刺史朱修之以聞
三年正月癸巳白鹿見南琅邪江乘南徐州刺史劉延
孫以獻丙申槃皇國獻赤白鸚鵡各一
三月己邜甘露降樂遊苑梅樹戊子甘露降宣城郡舍
太守張辨以聞戊子毛龜見宣城廣德太守張辨以獻
辛邜白鹿見廣陵新市太守柳光宗以聞
四月庚戌白雀見秣陵丹陽尹劉秀之以獻
五月壬午太宰府崇義軍人獲白雀太宰江夏王義恭
以獻甲申白燕産武陵臨沅民家郢州刺史孔靈符以
聞
九月己亥嘉禾生北海都昌縣青州刺史顔師伯以聞
甲午木連理生丹陽秣陵材官將軍范悦時以獻
四年正月壬辰甘露降初寧陵松樹
二月丙申甘露降丹陽秣陵龍山丹陽尹孔靈符以聞
乙巳徐州刺史劉道隆于汴水得白玉戟以獻
三月丁亥木連理生華林園曜靈殿北
四月壬子木連理生華林園日觀臺北
五月辛巳白雀見廣陵侍中顔師伯以獻
六月戊戌木連理生會稽山隂揚州刺史西陽王子尚
以聞壬寅車駕幸藉田白龜見于千𤱔尚書右僕射劉
秀之以獻乙邜白燕見平昌青州刺史劉道隆以獻
五年正月丙子交州刺史垣閎獻白孔雀
四月庚戌白雀見晉陵太守沈文淑以獻辛亥甘露降
吳興安吉太守歴陽王子頊以聞乙邜甘露降吳興烏
程太守歴陽王子頊以聞
五月丙寅白鹿見南東海丹徒南徐州刺史劉延孫以
獻癸未白雀二見尋陽江州刺史桂陽王休範以獻癸
未白雀二見濟南青州刺史劉道隆以獻嘉禾生建康
蒋陵里丹陽尹王僧朗以獻
九月庚戌河濟俱清平原太守申纂以聞己巳白麞見
南陽雍州刺史永嘉王子仁以獻
閏九月木連理生邊城豫州刺史垣護之以聞
十二月戊寅淮南松木連理豫州刺史尋陽王子房以
聞白雉見秦郡南兖州刺史晉安王子勛以獻
是年藉田芙蓉二花同蔕大司農蕭邃以獻
六年二月戊午甘露降建康靈燿寺及諸苑園及秣
陵龍山至于婁湖
是月又降句容縣乙丑木連理生晉陵南徐州刺史新
安王子鸞以聞
三月丙午青雀見華林園
四月戊辰木連理生營陽湘州刺史建安王休仁以聞
又白麞見休仁以獻
六月乙丑白兔見青冀二州刺史劉道隆以獻
八月乙未木連理生彭城徐州刺史王玄謨以聞辛未
嘉禾生樂陵青冀二州刺史劉道隆以聞乙巳白雀見
齊郡道隆以獻
是月白兔見北海
七年正月庚寅白麞見南陽荆州刺史臨海王子頊以
獻己酉珊瑚連理生鬱林始安太守劉勔以聞
三月辛巳白鵲見汝南安陽太守申令孫以獻丙申甘
露降尋陽松滋太守劉朦以聞
四月乙未白雀見廬陵王第廬陵王敬先以獻己未甘
露降荆州城内刺史臨海王子頊以聞乙丑白雀見歴
陽太守建平王景素以獻
五月辛未白雀見汝隂豫州刺史垣護之以獻
六月己未白麞見武陵臨沅太守劉衍以獻
是月白雀見寳城南豫州刺史尋陽王子房以獻
是月江夏蒲圻獲銅路鼓四面獨足郢州刺史安陸王
子綏以聞
八月乙未毛龜見新安王子鸞第獲以獻
九月癸未白麞見南陽雍州刺史劉秀之以獻
十月丁邜白雀見建康丹陽尹永嘉王子仁以獻
十一月車駕幸南豫州習水軍于梁山有白雀二集華
蓋有司奏改大明七年為神爵元年詔不許
十二月辛丑朔甘露降吳興烏程令苟卞之以聞
六年八月甲子白鹿見衡陽郡湘州刺史江夏王世子
伯禽以獻
八月丁邜白雉見南郡江陵荆州刺史臨海王子頊以
獻
前廢帝永光元年正月丙午白雉見渤海青州刺史王
玄謨以獻
三月甲午朔白雉見新蔡豫州刺史劉德願以獻
四月乙亥白雀見會稽東陽州刺史尋陽王子房以獻
六月丙子白雀見彭城徐州刺史義陽王昶以聞
冊府元龜卷二百一
