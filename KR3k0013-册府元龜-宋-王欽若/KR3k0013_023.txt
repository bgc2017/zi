册府元龜卷二十三宋王欽若等撰
帝王部
符瑞第二
後魏道武登國六年十二月帝獵親獲鹿一角召問羣
臣皆曰鹿當二角今一角是諸國將并之應也
皇始元年十一月黃星又見(先是有大黃星出於昴畢之間)
天興二年七月并州獻白兔是月并州獻白雉是月獲
嘉禾於平城縣異莖同潁八月廣寗送嘉禾一莖十一
穗平城南十里郊嘉禾一莖九穗告于宗廟
三年四月有木連理生于代郡天門關之路左五月東
廵狩廣寗有白兔見于乘輿前獲之八月渤海蓨縣東
光縣木連理各一十二月豫州上言木連理生於河内
之沁縣
四年正月并州獻白兔是月上黨郡獻白雉
明元泰常三年正月渤海上言東光縣木連理是月渤海郡
高城縣獻白雉三月渤海郡南皮縣獻白雉二六月頓丘郡
獲白兔八月嘉禾生於渤海郡東光縣是月廣寗郡上
言木連理十一月中山行唐縣獻白雉
四年正月新興郡獻白雉十二月又獻白雉二
五年白雉見於河内郡
七年九月温泉出于涿鹿人有風寒之疾飲者多愈
八年五月鴈門獻白雀
太武始光三年五月雒州獻黑兔
四年六月丼露降于太學
神䴥元年二月定州獲白䴥鹿白䴥鹿又見于樂陵因
以改元是月相州獻白雉是月丼露降于范陽郡九月
章武郡獻白兔是月滄水郡獻白雀十月魏郡獻白兔
二年二月上黨郡獻白雉四月丼露降于鄴六月丼露
降於平城宮七月嘉禾生於魏郡安陽縣三本同穎
三年二月白鹿見於代郡倒刺山三月丼露降于鄴七
月冀州獻白龜
四年二月渤海郡獻白兔九月滎陽郡上言木連理五
月丼露降於河西
延和二年三月樓煩南山木連理
三年三月樂安王範獲玉璽一文曰皇帝璽以獻九月
上谷郡上言木連理
太延元年二月魏郡上言木連理
四年十二月相州獻白鹿
五年二月遼西上言木連理
太平真君元年四月丼露降于平原郡
二年七月天有黃光洞炤議者僉謂榮光也
七年二月靑州獻白兔四月戊子毁鄴城五層佛圖於
泥像中得玉璽二其文皆曰受命於天旣壽永昌其一
刻其旁曰魏所受漢傳國璽
八年五月鴈門郡獻白雀是月雒州送白鹿
文成興安二年六月營州送大龜
興光元年二月有雲五色所謂景雲太平之應也
太安二年七月丼露降於常山郡十月白鹿見于京師
西苑
三年三月有白狼一見於太平郡(議者曰古今瑞應多矣然白狼見於成湯之世)
(故殷道用興太平嘉名也又先帝本封之國而白狼見焉無窮之徵也)
和平二年七月丼露降于京師
三年四月河内人張超於壞樓所城北故佛圖處獲玉
印以獻印方二寸其文曰富樂日昌永保無疆福禄日
臻長壽萬年玉色光潤模制精巧百僚咸曰神明所授
非人爲也詔天下大酺三日十月雲中獲白兔
四年閏月鄴縣獲白兔三月冀州獻白雉
孝文延興元年十一月秘書令楊崇奏鍾律郎李生於
京師見長生連理樹是月泗州秀容民獲麟以獻十二
月徐州竹邑戍士邢德於彭城南一百二十里得蓍一
株四十九枝下掘得大龜獻之詔曰龜蓍與經文相合所
謂靈物也德可賜爵五等
二年正月靑州獻白雉二月白雉見於扶風郡四月幽
州獻白鵲
三年五月白雀見於代郡六月京師獲大龜
四年正月靑州獻白雀九月白雀見中山
五年正月白雉見於上谷郡四月白兔見於代郡
承明元年六月泰州獻白鹿八月白鹿見於雲中是月
齊州獻嘉禾是月上谷郡民獻玉印上有蛟龍文是月
定冀二州俱獻白鵲九月京兆民獻靑玉璧一雙文色
炳煥是月并州上言木連理相去一丈二尺中有五枝
相連十一月定州獻白鵲是月冀州獻白鳩
太和元年正月白鹿見於秦州靑州二月秦州獻白雉
三月白雉見于秦州是月白鹿見於秦州是月武川鎮
獻玉印青質素文其文曰太昌是月冀州上言木連理六
月雍州周城縣獻白兔是月雍州獻玉印又長安鎮獻
玉印一上有龜紐下有文字色甚鮮白有殊常玉十一
月白雉見於安定郡
二年三月白鷰見於并州七月白烏見於凉州九月有
鼎出於雒州滍雒水送於京師是月白烏見於京師十
一月徐州獻白雉是月雒州獻白鵲是月徐州獻黑狐
是月泰州獻五色狗十二月懷州獻白麞
三年正月統萬鎮獻白雉三月齊州獻五色狗其色如
畫是月吐京鎮獻黃兔是月泗州獻一角鹿是月白烏
見於豫州五月獲白狐五月白麞見於豫州是月白雀
見於豫州六月撫冥鎮獲白狐以獻七月定州鉅鹿民
獻玉印二方七分上有文字九月齊州獻嘉禾是月白
烏見於秦州十月徐州獻嘉瓠一蒂兩實
四年正月南豫州獻白雉是月南豫州獻白鹿
五年六月上邽鎮將上言於鎮城西二百五十里射獵
於營南千水中遂得玉車釧三枚二靑一赤制狀甚精
八月常山獻嘉禾
六年三月豫州獻白雉
七年六月靑州獻三足烏是月定州獻嘉禾
八年正月上谷郡惠化寺醴泉涌四月白鷰集于京師
是月代郡獻白鷰六月徐州獻白兔是月徐州獲黑狐
以獻是月齊州淸河郡獻白雉
十年三月冀州獲九尾狐以獻
十一年十一月冀州獲九尾狐以獻
十三年正月司州河州各獻白狐狸是月淸河武城縣
獻白雀十一月滎陽獻三足烏
十四年六月懷州獻三足烏
十七年正月幽州獻白雉四月瀛州獻白雉五月冀州
獻三足烏六月京師木連理是月兖州獻白烏
十八年十月河南上言鞏縣木連理是月瀛州獻白兔
十九年六月司州平陽郡獲白烏以獻七月司州獲白
鹿麑以獻
二十年二月兖州獻白雉六月司州獻白鹿是月豫州
獻三足烏
二十一年七月汲郡獻黑兔是月京師獲白兔
二十三年正月華州獻白麏二月凉州獻赤烏六月冀
州獻三足烏七月瀛州獻白鳩八月滎陽郡獻白鳩
荆州獻白鷰閏月正平郡獻白鷰十月并州上言百
節連理生懸甕山濟州上言木連理十二月瀛州上言
木連理是月司州獻白烏是月獲黑兔
宣武景明元年四月荆州獻白鹿五月徐州獻三足烏
七月齊州獻嘉禾十一月河州獻白兔
二年正月瀛州上言平野縣木連理六月有雲五色見
於申酉之間十二月南靑州獻蒼烏
三年正月潁州郡上言木連理是月徐州獻白雉三月
冀州獻白雉是月豫州獻三足烏是月平陽郡上言襄
陵縣木連理是月河州獻白狐三月濟州獻赤雀四月
荆州上言南陽縣木連理是月潁州郡獻白兔六月滎
陽郡獻白雀是月涇州獻白鸞是月徐州上言東海木
連理七月濟州獻嘉禾是月魯陽獻烏芝是月涇州獻
白鳩八月丼露降於靑州新城縣是月河内郡獻白兔
十月秦州上言南稻新興二縣木連理各一是月薄骨
律鎮獻白雀
四年二月趙平郡上言鶉觚縣木連理三月濟郡上言
臨淄縣木連理是月燉煌獻白雀四月汾州上言五城
郡木連理五月京師獲白雀是月靑州上言莒縣木連
理是月獲赤雀於京師六月幽州獻四足烏是月嘗農
盧氏縣木連理是月徐州上言梁郡下邑縣木連理是
月恒農郡獻白雀是月河内郡獻白兔七月京師獻白
雀是月夏州獻黑兔八月嘉州獻嘉禾九月秦州上言
當亭四縣界木連理各一
正始元年二月冀州獻三足烏三月河内郡獻黑兔四
月魯陽郡獻白兔五月司州上言滎陽京縣木連理是
月幽州獻三足烏是月相州獻三足烏六月京師西苑
木連理是月定州獻三足烏七月河東郡上言聞喜縣
木連理八月濟州獻嘉禾是月河南郡上言慈水濱木
連理十月恒農郡崤縣木連理是月京師獲白鳩又建
興郡獻白鳩十二月凉州上言石城縣木連理
二年正月汾州上言平昌縣木連理二月司州上言崤
縣木連理四月并州獻白鳩五月司州獻白烏是月泗
州獻三足烏是月雍州獻蒼烏六月濟州獻嘉禾是月
雍州獻蒼烏七月冀州獻白鳩二是月魯陽郡獻嘉禾
是月薄骨律鎮獻白雀八月司州獻嘉禾是月東郡獻
白兔九月後軍將軍爾朱新興獻一角獸是月司州上
言潁川陽翟縣木連理是月河内郡獻黑兔是月泗州
獻白兔東郡獻白兔
三年三月濟州獻白雉是月豫州獻三足烏豫州又獻
三足烏四月獲白雀於京師六月汾州上言永安縣木
連理是月京師木連理七月潁川陽翟縣上言木連理
是月建德郡上言石城縣木連理是月薄骨律鎮獻白
兔是月冀州獻嘉禾是月夏州獻白鳩九月泗州獻白
兔是月潁州獻白烏十月河州獻白雀是月靑州獻白
雉十二月雍州獻白雀
四年二月豫州獻白雀四月河内郡獻白兔七月潁州
獻白烏十一月秦州獻白雉
永平元年四月瀛州民獲玉印以獻四月京師獲赤
雀是月豫州獻三足烏是月潁川獻白烏是月濟州獻
白兔是月有司上言潁川郡木連理五月河内獻黑兔
六月雒州獻白鳩十月丼露降於靑州益都縣是月樂
安郡獲白兔
二年二月相州獻白兔四月河内郡獻白雉是月河内
郡獻蒼烏是月司州上言恒農北陜縣木連理六月河
南獻白雉十二月豫州獻白雉
三年七月京師獲白雀八月滎陽獻嘉禾十月白狐見
於汲郡十一月夏州上言横風山木連理
四年八月平州獻白鹿
延昌二年正月徐州上言建陵城木連理五月濟州獻
白鹿八月平陽郡獻白烏
三年正月司州上言軹縣木連理六月冀州獻白烏七
月豫州獻白兔是月河内郡獻白雀十一月秦州獻白
雀
孝明以延昌四年正月卽位二月冀州獻白雉二月豫
州獻三足烏是月京師獲白雉三月冀州上言信都縣
木連理是月河南獻白兔四月兖州獻白狐五月滎陽
獻白雀六月司州獻白鹿是月京師木連理八月河南
獻白兔是月秦州獻白雀是月青州獻白雀是月恒州
獻白雀九月雍州上言鄠縣木連理是月河南獻白兔
是月雒陽獲白雀是月相州獻白狐十一月荆州獻白
雀十二月幽州獻白雉閏月汾州獻白狐二是月岐州
獻白雉
熙平元年正月光州上言曲城縣木連理是月定州獻
白雀二月赤烏見泗州秀容郡是月相州獻白雉三月
泗州獻白雉四月汲郡獻三足烏是月京師再獲白雀
五月濟州獻白鹿六月冀州獻蒼烏七月宮中獲白雀
是月京師獲白鷰十一月泗州獻一角獸
二年正月金出岐州横水縣赤粟谷三月徐州獻白麞
是月徐州獻白雉四月東郡獻三足烏是月豫州獻三
足烏兖州又獻三足烏是月豫州獻白兔是月華州獻
白雀五月司州獻白鹿是月東郡獻白兔六月相州獻
白雀是月薄骨律鎮獻白雀是月京師獲白兔七月京
師獲白雀八月薄骨律鎮獻白雀又京師獲白雀是月
幽州獻嘉禾三本同穗九月汲郡獻白鳩十一月京師
獲白雀是月鄯善鎮獻白兔是月京師木連理八月正
平郡獻白兔九月正平郡又獻白兔是月徐州獻一角
獸十月京師獲黑兔
三年二月凉州上言榆中縣木連理三月靑州上言平
昌郡木連理七月京師獲白雀
四年二月揚州上言汝陰縣木連理八月凉州上言顯
美縣木連理
正光元年正月徐州獻白兔四月濟州獻三足烏是月
濟州又獻三足烏五月冀州獻白兔是月并州上言上
黨東山谷中木連理六月京師獲白雀十月幽州獻白
烏十一月齊州上言濟南郡靈壽山木連理
二年三月南靑州獻白狐二閏月東郡獻三足烏六月
光州獻白雀是月齊州上言魏郡逢陵縣木連理七月
朔州獻嘉禾
三年二月夏州獻白雉是月凉州上言榆中縣木連理
三月靑州上言平昌郡木連理
四月京師獲白雀五月徐州獻白兔二又冀州獻白兔
一是月東郡獻三足烏潁州郡許昌縣獻三足烏泗州
獻三足烏六月冀州獻三足烏是月滎陽郡獻白雀是
月平陽郡獻白狐是月并州静林寺僧在陽邑城西橡
谷掘藥得玉璧五珪十玉印一玉柱一玉蓋一並以獻
八月光州獻九尾狐是月泗州獻嘉禾一根生六穗是
月濟州獻白雀是月光州獻白雀是月徐州上言龍亢
戍東木連理九月白雀見舍人省十月丼露降華林園
栢樹
四年正月京師獲白鵲二月揚州上言汝陰縣木連理
三月光州獻白雉五月平郡獻白狐六月瀛州獻三足
烏是月京師獲白雀七月京師獲白雀八月凉州上言
顯美縣木連理是月丼露降顯美縣
孝昌元年十月魏郡元城縣木連理
三年四月河南獲赤雀以獻
前廢帝普泰元年五月河内獻蒼烏
出帝太昌元年四月京師獲白雀六月日初出有大黃
氣成抱
後周閔帝元年正月辛丑卽天王位是日槐里獻赤雀
二月秦州涇州各獻木連理五月槐里獻白鷰
明帝元年三月長安獻白雀六月長安獻白烏七月順
陽獻三足烏羣臣上表稱慶詔曰夫天不愛道地稱表
瑞莫不威鳳巢閣圖龍躍沼豈直日月珠連風雨玉燭
是以鈎命决曰王者至孝則出元命苞曰人君至治所
有虞舜蒸蒸降茲異祉周文翼翼翔此靈禽文考至德
下覃遺仁爰被遠符千載降斯三足將使三方歸本九
州翕定惟此大禮景福在民予安敢攘宗廟之善弗宣
大惠可大赦天下文武官並進二級
二年十月長安獻白兔
武成元年四月戊午武當郡獻赤烏秦州獻白馬朱鬛
武帝保定元年二月弘農上言九尾狐見五月晉公護
獲玉斗以獻
二年四月南陽獻三足烏湖州上言見二白鹿從三角
獸而行十二月益州獻赤烏
三年二月渭州獻三足烏三月益州獻三足烏九月蒲
州獻嘉禾異畆同穎
五年郢州獲綠毛龜九月益州獻三足烏十一月岐州
上言一角獸見
天和元年四月益州獻三足烏
二年三月己卯皇太子於岐州獲二白鹿以獻六月襄
州上言慶雲見七月辛丑梁州上言鳳凰集於楓樹羣
鳥列侍以萬數
五年七月塩州獻白兔
建德元年九月扶風掘地得玉杯以獻
三年五月荆州獻白烏十月雍州獻蒼烏十二月利州
上言騶虞見
六年六月應州獻芝草八月甲子定州獻九尾狐皮肉
消盡骨體猶具九月甲申絳州獻白雀
隋高祖開皇元年二月甲子卽位是月京師慶雲見三
月高平獲赤雀太原獲蒼烏長安獲白雀各一宣仁門
槐樹連理衆枝内附又盩厔縣連理樹植之宮庭
三年二月涇陽獲毛龜京師醴泉出
四年正月渝州獲獸似麋一角同蹄
十五年七月晉王廣獻毛龜
煬帝大業四年五月蜀郡獲三足烏張掖獲玄狐各一
册府元龜卷二十三
