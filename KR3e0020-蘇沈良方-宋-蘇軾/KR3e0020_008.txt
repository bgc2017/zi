蘇沈良方卷八
宋蘇軾沈括撰
朱賁琥珀散
治婦人血風勞
琥珀沒藥木香當歸芍藥白芷羌活
乾地黃延胡索川芎(各半兩)土瓜根丹皮
白朮桂(各一兩)
右件為末每服二錢水一盞煎至七分益酒三分
復煎少時并滓熱服重疾數服則知效
麥煎散
治少男室女骨蒸婦人血風攻汪四肢心胸煩壅
鼈甲(醋炙)大黃(濕紙裹煨熱)常山柴胡赤茯苓
當歸(酒浸一宿)乾漆白术生乾地黃石膏(各一兩)
甘草(半兩)
右每服二錢小麥五十粒水一盞煎至六分食後
卧時温服有虚汗加麻黃根一兩此黃州吳官方
療骨熱黃瘦口臭肌熱盜汗極效麥煎散甚多此
方吳君寳之如希世之至珍其效可知
白术散
治婦人姙娠傷寒
白术黃芩(等分新瓦上同炒香)
右為散每服三錢水一中盞生薑三片大棗一箇
擘破同煎至七分温服但覺頭發熱便可服三二
服即瘥惟四肢厥冷隂症者未可服此方本常州
一士賣此藥醫工皆論觔售去行醫用之如神無
人得其方予自得此治疾無有不效者仍安胎益
母子
肉桂散
治産後衆疾血氣崩暈腫滿發狂瀉痢寒熱等惟瀉而
吐者難瘥
黑豆(炒熟去皮二兩)肉桂當歸(酒浸)芍藥乾薑(炮)
乾地黃甘草蒲黃(各一兩)
右温酒調下二錢日三服疾甚者三服瘥無疾日
二服七日止
大黃散
治産後血暈及傷折内損婦人血癥血瘕
羊脛炭(燒赤酒淬十五兩)大黃(小便浸七日旦易日足濕紙裹煨熟切焙)巴
荳肉(漿水煮黃色焙各三兩半)半兩錢(燒赤米醋淬為粉新水措過取細者二兩)
(一分)
右和研一日每服半錢當歸一分便煎濃稍温調
下産後血暈百病且當逐血者至甚乃服口噤者
斡開灌下後識人更一服累經生産有血積癥癖
塊及敗血風勞寒熱諸疾當下如爛猪肝片永無
他疾墜擊内損當歸酒下一字有某墜下折脅當
折處陷入肌中痛不可忍服此藥如人以手自内
拓之筋骨遂平
澤蘭散
治婦人産乳百疾安胎調氣産後血暈衂血血積虚勞
無子有子即墮難産子死腹中胎衣不下血注遍身生
瘡經候不調赤白帶下乳生惡核咳嗽寒熱氣攻四肢
處女任脈不調等常服益血美飲食使人安健有子
澤蘭(嫩葉九分)石膏(八分研)當歸赤芍藥川芎(微炒)
甘草(炙)白蕪荑(各七分)生地黃(六分)肉桂(五分)
厚朴(薑炙)桔梗吳茱萸(炒)卷柏并根防風
白茯苓柏子仁細辛(各四分)人參白芷(炒)
白术(米泔浸一宿切麩炒黃色)藁本椒紅乾薑(炒)烏頭
(炮)黃茋五味子(各三分)白薇丹參阿膠(炒)
(各二分)
右為細末空心熱酒調下二錢予家婦人子女羸
弱多疾者服此藥悉瘥
治褓中小兒臍風撮口法每視小兒上下齗當口中心
處若有白色如紅豆大此病發之候也急以指瓜正當
中搯之自外達内令斷微血出亦不妨又于白處兩盡
頭亦依此掐令内外斷只掐令氣脈斷不必破肉指爪
勿令太銛恐傷兒甚予為河北察訪使日到趙郡有老
人來獻此法云篤老惜此法將不𫝊願以濟人詢之趙
人云此翁生平手敕千人兒矣環趙數邑人皆就此翁
治應手皆愈
黑神丸
治小兒急驚慢驚風
膩粉(一錢半)墨土白麫蘆薈(炙錢各一)麝香
龍腦牛黃青黛使君子(去殼麫裹煨熟各五分)
右麫和丸梧桐子大每服半丸薄荷湯研下要痢
即服一丸楚州小兒醫王鑑賣此藥致厚産鑑神
之未嘗𫝊人予得之乃常人家睡驚丸小不同耳
治驚風極效前後用之垂死兒一服即瘥
青金丹
治小兒諸風諸疳諸痢
青黛(三分研)雄黃(研)胡黃連(各二分)硃砂(研)膩
粉熊膽(温水化)白附子蘆薈(研分各一)麝香(研半)
(分)蟾酥水銀(各皂子水)鉛霜龍腦(各一字)
右同入乳鉢内再研令勻用豶豬膽一箇取汁熬
過浸蒸餅少許為丸黃米大曝乾一歲可服二丸
量兒大小增之驚風諸癎先以一丸温水化滴鼻
中令嚏戴目者當自下瘛瘲亦定更用薄荷湯下
諸疳粥飲下變蒸寒熱薄荷湯下諸瀉痢米飲下
疳蚘咬心苦棟子煎湯下鼻下赤爛口齒疳蟲口
瘡等乳汁研塗病疳眼雀目白羊子肝一杖竹㓟
開納藥肝中以麻縷纏米泔煮令熱空腹服乳母
常忌毒魚大蒜雞鴨猪肉此丸療小兒諸疳至良
予目見小兒病疳瘠盡但粗有氣服此或下蟲數
合無不即瘥而肥壯無疾幾能再生小兒也
桔梗散
治小兒風熱及傷寒時氣瘡疹發熱等症
桔梗細辛人參白术括&KR0803;根甘草(炙)
白茯苓芎藭
右等分為末每服二錢水一盞薄荷二葉同煎七
分三歲已下兒作四五服五歲已上分二服予家
常作此藥凡小兒發熱不問傷寒風熱先與此散
服往往輒愈兼服小黑膏尤善此桔梗散與活
人書方同名惺惺散孔氏家𫝊云惺惺散加鈎藤
蟬蜕與小兒喫甚妙理上壅風熱
小黑膏
治小兒傷寒風癎
烏頭天南星(大者燒通赤入小瓶内濕紙密口令火滅取刮之中心存白處如皂莢子)
(大為度須燒數枚擇中度者可用各一枚)薄荷元參(末錢各五)
右蜜和葱白湯下荳許頻服筋緩急加乳香同葱
白煎湯潤州傅醫賣此藥累千金余家小兒傷寒
風發熱與二三丸令小睡及寤則已涼矣
治痘瘡欲發及已發而陷伏者皆宜速治不速毒入臟
必致困宜服此
豬血(臘月取瓶盛挂風處令乾)
右取半棗大加龍腦大荳許温酒調下潘醫加菉
荳英粉半棗塊同研病微有即消甚則瘡發亦愈
予家小女病傷寒但腹痛晝夜號呼手足厥冷形
症極惡肘瘡倒發予疑為醫以藥伏先不畜此藥
急就屠家買少生血時盛暑血至已敗惡無可奈
何多以龍腦香和灌之一服遂得少睡須臾一身
皆瘡點而安不爾幾至不救痘瘡欲無瘢頻揭去
勿令隐肌乃不成瘢縱揭傷有微血但四面膏塗
無苦也瘡痂不可食雞鴨卵食即盲瞳子如卵色
其應如神不可不戒也
治小兒豌荳瘡入目痛楚恐傷目
用浮萍隂乾每服一二錢隨兒大小以羊子肝半
箇入盞子内以杖子刺碎爛投水半合絞取汁調
下食後服不甚者一服瘥已傷目者十服瘥邢州
杜醫用此藥前後效者甚多
辰砂丸
治小兒驚熱多涎痰瘧久痢吐乳午後發熱驚癎等疾
辰砂粉霜膩粉(各一分)生龍腦(一錢)
右軟糯米飯為丸菉荳大一歲一丸甘草湯下大
人七丸
治小兒走馬疳唇齒瘡爛逡巡狼狽用此即瘥
砒霜粉霜(二物先研極細)石灰(羅過次研)
右等分相合左右轉研各千下當極膩如麫每以
雞羽尖挑少許掃瘡上其瘡即乾慎勿多用恐入
腹中有大毒慎之海州東海縣民家賣此藥每一
日只一掃如米許大無不差者
麝香散
治小兒走馬疳牙齦腐爛惡血口臭牙齒脱落
黃連(末三錢)銅綠麝香(各二錢)水銀(一錢煮棗一枚同研)
右潄口淨以藥傅瘡上蘭香葉覆之内蝕為坎者
一傅即生肉
牛黃煎
治小兒諸疳諸痢食傷氣脹體羸頭大頭髮作穗壯熱
不食多困齒爛鼻瘡等疾
大蚵蚾(一枚去皮骨腹胃炙為末無灰酒一盞豶豬膽一枚同煎成膏)訶子(炮)
使君子胡黃連蟬殼(不洗)墨石子蘆薈蕪
荑熊膽硃砂夜明砂雄黃(各一分研)木香
肉荳蔲(春夏各半分秋冬各一分)牛黃(二錢)麝香(一錢)龍腦(五分)
右為丸如麻子大飲下五七丸驚疳金銀薄荷湯
下肝疳腹脹桃仁茴香湯下疳蟲東引石榴苦棟
根湯下五歲以上十丸此藥尤治疳痢脇熱而痢
者不可服
吳婆散
治小兒疳瀉不止日夜通數不記漸漸羸瘦衆藥不效
者
黃栢(蜜炙)黃連(微炒)桃根白皮蕪荑(去皮各一分)木
香厚朴(薑汁炙)丁香槟榔(各一錢)没石子(一錢半)
楝根白皮(七分)
右為末每服一字三歲以上半錢五六歲一錢用
紫蘇木瓜米飲調下乳食前一日三服予家小兒
曾有患瀉百餘日瘦但有皮骨百方不瘥有監兵
鍾離君見之曰何不服吳婆散立可瘥也予因問
吳婆散何藥曰古方也人家多有之乃問求方合
與兩三服便效又一孫男亦疳瀉勢甚危困兩服
遂定若病深者服一兩日間決瘥此藥若是疳瀉
無不驗者藥性稍温暴熱瀉者或不相當
寒水石散
治小兒之病多因驚則心氣不行鬱而生涎逆為大疾
宜服常行小腸去心熱兒自少驚亦不成疾
寒水石滑石(水研如泔揚去粗者存細者瀝乾更研無聲各三兩)甘草
(一兩生)
右量兒大小熱月冷水下寒月温水下凡被驚及
心熱不可安卧皆與一服加龍腦更良
小硃砂丸
治小兒驚積鎮心化涎
硃砂(一分)巴荳(三十粒去皮膜出盡油)半夏(湯洗七徧為末炒二錢)
杏仁(五枚炮去皮尖)
右麫和丸如菉豆大二歲一丸荆芥薄荷湯下三
歲二丸五歲三丸如驚伏在内即行盡仍舊藥出
如無驚藥更不下
妙香丸
治小兒虚中積潮熱寒熱心腹脹滿疼痛
辰砂(一兩研)牛黃生龍腦麝香(各一分)粉霜
膩粉(各一錢)金箔(十四片)蠟(二兩)巴豆(一百二十箇肥大者)
右丸量虚實加減龍腦漿水下夜半後服臟虚即
以龍腦米飲下每服三丸如小荳大藥勢緩即按
令匾疾堅者加至十丸皆以針刺作數孔以行藥
力小兒取積丸如菉荳治小兒吐逆尤效此藥最
下胸中煩及虚積
治小兒臍久不乾赤腫出膿及清水
右用當歸焙乾為末研細著臍中頻用自差予家
小兒當病臍濕五十餘日貼他藥不差聖惠有十
餘方試之亦不效至此方一傅而乾後因尿入瘡
復病又一貼愈
治小兒熱𠻳
馬牙硝白礬(各半斤)黃丹(一分)
右同研入合子固濟火燒令紅覆潤地一夜再研
加龍腦半錢甘草湯下一字或半錢
治小兒疳肥瘡多生頭上浸淫久不差及耳瘡等悉主
之
石菉白芷(等分)
右以生甘草洗瘡傅藥一日愈
蘇沈良方卷八
