卷一百三十三
玉海卷一百三十三
宋王應麟撰
官制
屬國都護都督
聖王之德西被流沙東漸于海朔南暨聲教言欲與
聲教則治之不欲與者不彊治也故君臣歌德含氣
之物各得其宜
漢五屬國(又見都尉)
紀元朔五年春大將軍衛青將六將軍兵十餘萬人出
朔方高闕獲首虜萬五千級六年二月出定襄(數百里)仍
復克獲元狩二年春三月(表云三年必有一誤)驃騎將軍霍去病
出隴西至臯蘭斬首八千餘級得休屠王祭天金人夏
復與公孫敖出北地二千餘里過居延仍大克獲秋匈
奴昆邪王殺休屠王并將其衆合四萬餘人來降置五
屬國以處之以其地為武威酒泉郡(注師古曰凡言屬國者存其國號而)
屬漢朝故曰屬國(去病傳上嘉去病之功曰降異國王三十二云云廼分處降者於邊五郡故塞外而皆在)
(河南因其故俗為屬國注師古曰不改其本國之俗而屬於漢故號屬國)表元狩二年昆邪王降復增屬國
置都尉丞候千人(劉歆議武帝置五屬國起朔方揚雄賦分黎單于磔裂屬國)杜篤賦幷域屬國一郡
領方(發其騎以擊胡則破奴將之發其騎以伐宛則貳師將之)趙充國發屬國胡騎為田者游兵
功臣表昆侯渠復絫以屬國大首渠擊匈奴侯(元鼎五年五月)
(戊戌)騏侯駒幾以屬國騎捕單于兄侯(五月壬子)梁期侯任破
胡以屬國都尉間出擊匈奴侯(五月辛巳)百官表屬國都
尉武帝初置輪臺詔曰屬國都尉成忠趙破奴(典屬國卿也所以統邊郡屬國都尉等官也)
地理志安定屬國都尉治三水(劉歆盖思齊張奐為之)皇甫規奏免安
(定屬國都尉李翕)上郡屬國都尉治龜兹(馮奉世傳上郡屬國歸義降胡萬餘人)
天水屬國其都尉治勇士(富平侯張放)五原屬國其都尉治
蒲澤(征和三年煇渠侯雷電以五原屬國都尉與貳師俱擊匈奴)馮立亦為之劉茂五原屬國候
張掖屬國其都尉治日勒(後志今昆邪故地武帝置元鳳三年張掖屬國都尉郭)
(忠發兵擊匈奴屬國千長義渠王騎士射殺黎汗王二月癸丑封成安侯)哀帝以班穉為西河屬國都尉
(匈奴傳竟寧元年侯應曰設塞徼置屯戍非獨為匈奴而已亦為諸屬國降民本故匈奴之人恐其思舊逃亡綏)
(和元年夏侯藩說單于曰匈奴斗入漢地直張掖郡漢三都尉居塞上士卒數百候望久勞宜上書獻此地)
後官志(兼本紀)每屬國置都尉一人比二千石丞一人
(又竇融傳注有屬國徒)主蠻夷降者建武六年省都尉惟邊郡屬
國都尉往往仍舊稍有分縣治民比郡和永元三年二
月己亥復置西河上郡屬國都尉(注哀帝省并大鴻臚今復置)安永
初元年正月戊寅分犍為南部為屬國都尉延光二年
又分蜀郡西部為之郡國志安帝命屬國别領比郡
者六廣漢别領三城馮緄為之(順帝永和二年二月廣漢屬國都尉擊破白馬羌)蜀郡(别領)
(四城董扶)犍為(别領二城)張掖(武帝置安帝時别領五城)竇融馮宗馬&KR1063;居延(别領一郡)樂
浪之遼東别領六城(段紀明公沙穆為之公孫瓚為長史)上郡之龜兹安
定屬國降胡見於馮異傳注張掖精兵萬騎見於竇融
之傳屬國盧水胡及湟中月氏見於西羌傳(義縱胡)屬國
有故城(永初四年正月梁慬至屬國故城與匈奴戰)耿䕫永初三年到屬國故城擊南單于有
元甲軍騎千長吏士
漢金城屬國(詳見屯田類)
紀昭帝始元六年秋以邊塞闊遠取天水隴西張掖郡
各二縣置金城郡宣帝神爵二年夏五月置金城屬國
以處降羌地理志金城郡昭帝始元六年置戶三萬
八千四百七十口十四萬九千六百四十八縣十三注
臣瓚曰稱金取其堅固也師古注云郡在京師之西故
謂金城金西方之行趙充國傳既破先零其秋羌若
零離留且種兒庫共斬先零大豪猶非楊玉首及諸豪
弟澤等皆帥煎鞏黃羝之屬四千餘人降漢初置金城
屬國以處降羌金城長史辛慶忌上官鴻(叚紀明曰先零作寇充國徙令居内煎當亂邊馬)
(援遷之三輔始服終叛至今為鯁)後紀和帝永元十四年二月乙卯
繕修故西海郡徙金城西部都尉以戍之
漢西河北地屬國單于奉珍朝賀校尉
宣紀五鳳三年三月行幸河東祠后土詔曰往者匈奴
數為邊寇百姓被其害朕承至尊未能綏安匈奴虛閭
權渠單于(地節二年立)請求和親(神爵二年)病死右賢王屠耆堂
代立骨肉大臣立虛閭權渠單于子為呼韓邪單于(四年)
擊殺屠耆堂諸王並自立分為五單于(屠耆呼揭車犂烏藉)更相
攻擊死者以萬數畜産大耗什八九人民飢餓相燔燒
以求食因大乖亂單于閼氏子孫昆弟及呼遫累單于
名王右伊秩訾且渠當戶以下將衆五萬餘人来降歸
義單于稱臣使弟奉珍朝賀正月北邊晏然靡有兵革
之事朕飾躬齋戒郊上帝祠后土神光並見或興於谷
燭燿齋宫十有餘刻甘露降神爵集已詔有司告祠上
帝宗廟三月辛丑鸞鳳又集長樂宫東闕中木上飛下
止地文章五色書云雖休勿休祇事不怠公卿大夫其
勉焉減天下口錢赦殊死以下置西河北地屬國以處
匈奴降者(昭帝末西河屬國胡畔馮奉世持節將兵追擊)地理志西河縣三十六戶十三萬六千
三百九十北地縣十九戶六萬四千四百六十一(西河美稷有屬國都尉見上)續志北地參䜌注有青山
謝沈書屬國降羌胡數千人居山田蓄(後漢建武二十三年單于詣西河太守求内附二十四年冬北自立)
(為呼韓邪單于十二月癸丑匈奴始分南北二十六年冬詔南單于徙居西河美稷)後紀和帝
永元十一年四月己巳復置右校尉官注東觀記曰置
在西河鵠澤縣
漢典屬國九譯令
表典屬國秦官(周象胥)掌蠻夷降者武帝元狩三年(紀云二年)
(秋)昆邪王降後增屬國置都尉丞候千人(竇融傳注有屬國候)屬
官有九譯令周象胥舌人之類(越裳重九譯故以名官)成帝河平元年六
月省并大鴻臚賈誼傳請試以臣為屬國之官必係
單于之頸(始元六年詔栘中監蘇武奉使全節以為典屬國)常惠代蘇武為典屬國明習外國事
(又馮奉世任立公孫昆邪安平侯楊譚為之)
漢西域都護
傳西域本三十六國後分至五十餘孝武時張騫始開
西域之迹其後驃騎將軍擊破匈奴右地降渾邪休屠
王(元狩二年秋)遂空其地始築令居以西初置酒泉郡後稍
發徙民充實之分置武威張掖敦煌(元鼎六年秋)列四郡據
兩關焉自貳師將軍伐大宛之後西域震懼多遣使來
貢獻漢使西域者益得職於是自敦煌而至鹽澤往往
起亭至輪臺渠黎皆有田卒數百人置使者校尉領護
以給使外國者(又昭帝始元二年冬發習戰射士詣朔方調故吏將屯田張掖郡)至宣
帝時遣衛司馬使護鄯善以西數國及破姑師未盡殄
分以為車師前後王及山北六國時漢獨護南道未能
盡并北道也然匈奴不自安矣其後日逐王畔單于將
衆來降護鄯善以西使者鄭吉迎之既至漢封日逐王
歸德侯是歲神爵三年也(通鑑神爵二年考異云表傳皆誤)乃因使吉
并護北道故曰都護都護之起自吉置矣(都護三歲一更絶域之中)
(久任則生患故也)僮僕都尉自此罷匈奴益弱不得近西域於
是徙屯田於北胥鞬披莎車之地屯田校尉始屬都護
督察烏孫康居諸外國動靜有變以聞可安輯安輯之
可擊擊之都護治烏壘城去陽關二千七百三十八里
與渠黎田官相近土地肥饒於西域為中故都護治焉
(六典注漢宣置都護長史一人)至元帝時復置戊己校尉屯田車師前
王庭自宣元後單于稱蕃臣西域服從其土地山川王
侯戶數道里遠近翔實矣凡國五十自譯長城長將相
王侯皆佩漢印綬凡三百七十六人而康居大月氐安
息罽賓烏弋之屬皆以絶遠不在數中其來貢獻則相
與報不督錄總領也(後漢傳伊吾車師前部高昌壁後部金滿城此西域之門戸也故戊)
(己校尉更互屯焉)宣紀神爵二年秋匈奴日逐王先賢撣(音纏)
將人衆萬餘來降使都護西域騎都尉鄭吉迎日逐破
車師皆封列侯鄭吉傳吉為人強執習外國事自張
騫通西域李廣利征伐之後初置校尉屯田渠黎(本始中常)
(惠為校尉持節護烏孫兵)至宣帝時吉以侍郎田渠黎積穀因發諸
國兵攻破車師遷衛司馬使護鄯善以通西南道神爵
中(二年秋)匈奴乖亂日逐王先賢撣欲降漢使人與吉相
聞吉發渠黎龜兹諸國五萬人迎日逐王口萬二千人
小王將十二人隨吉至河曲頗有亡者吉追斬之遂將
詣京師漢封日逐王為歸德侯(三年四月戊戌封)吉既破車師
降日逐威震西域遂并護車師以西北道故號都護(師古)
(曰並護南北二道故謂之都都猶大也總也)都護之置自吉始焉上嘉其功
效詔以吉撫循外蠻宣明威信迎日逐王衆擊破車師
兜訾城功效茂著封吉為安遠侯食邑千戶(神爵三年四月壬戌)
(封)吉於是中西域而立莫府治烏壘城鎮撫諸國誅伐
懷集之漢之號令班西域矣始自張騫而成於鄭吉贊
曰自元狩之際張騫始通西域至于地節鄭吉建都護
之號訖於莽世凡十八人皆以勇略選其有功迹者具
此廉褒以恩信稱郭舜以廉平著孫建用威重顯其餘
無稱焉(成帝時郭舜言宜歸康居侍子)百官表西域都護加官宣帝
地節二年初置(考異云表誤以神爵為地節)以騎都尉諫大夫使護
西域三十六國有副校尉秩比二千石丞一人司馬候
千人各二人(辛慶忌為校尉)段會宗傳竟寧中為西域都護
西域敬其威信三歲更盡還西域諸國上書願得會宗
陽朔中復為都護谷永予書曰都護之職總領百蠻懷
柔殊俗傅鄭甘陳之功没齒不可復見願因循舊貫毋
求竒功元延中烏孫數千騎圍會宗後罷去復遣會宗
使安輯與都護孫建并力甘延壽傳為使西域都護
與副校尉陳湯斬郅支(建昭三年出西域)後西域傳武帝時
西域内屬有三十六國漢為置校尉領護之宣帝改曰
都護元帝又置戊己二校尉哀平間分為五十五國莽
簒位西域怨叛建武中(二十一年二十二年)遣使求内屬願請都
護光武不許(十四年莎車王賢與鄯善王安遣使貢獻於是西域始通十七年賜賢西域都護印)
(綬及車旗黃金錦繡敦煌太守裴遵言不可詔收還印綬猶詐稱大都護移書諸國二十一年冬車師前王鄯)
(善焉耆等十八國俱遣子入侍願得都護天子還其侍子二十二年鄯善願復遣子入侍更請都護天子報曰)
(諸國力不從心東西南北自在也)永平十六年明帝命將北征取伊吾
盧地置宜禾都尉屯田遂通西域于窴諸國皆遣子入
侍西域自絶六十五載乃復通焉明年(十七年)始置都護
戊己校尉十八年焉耆龜兹攻没都護陳睦建初元年
春迎還戊己校尉不復遣都護二年復罷屯田伊吾和
帝永元二年竇憲擊伊吾破之三年班超定西域因以
超為都護(十二月復置)居龜兹復置戊己校尉戊部候六年
超破焉耆於是五十餘國悉納質内屬(十三年任尚代超)安帝
永初元年攻圍都護任尚段禧等六月壬戌詔罷都護遂棄
西域永寧元年置護西域副校尉居敦煌(永寧元年三月班勇上議宜於敦煌)
(復置營兵三百人及副校尉於是從勇議)延光二年夏以班勇為西域長史西屯
柳中遂平車師論曰張騫懷致遠之略班超奮封侯之志終
能立功西遐羈服外域自兵威之所肅服財賂之所懷誘莫
不獻方竒納愛質露項肘行東向而朝天子故設戊己
之官分任其事建都護之帥總領其權先馴則賞籯金
而賜龜綬後服則繫頭顙而釁北闕立屯田於膏腴之
野列郵置於要害之路(西域長史元和三年班超延光三年班勇永元三年徐幹建寧)
三年張晏為之(副校尉肅宗時李愉延平元年梁慬為之又馮豹有才謀拜河西副校尉)通鑑
永平十六年春伐北匈奴十七年冬十一月遣竇固耿
秉劉張出昆侖塞進擊車師秉以為先後王則前王自
服引兵進後王安得降前王亦歸命遂定車師而還於
是固奏復置西域都護戊己校尉以陳睦為都護司馬
耿恭為戊己校尉屯後王部金蒲城謁者關寵為戊己
校尉屯前王柳中城屯各置數百人恭况之孫也班
超傳永平十八年焉耆攻没都護陳睦超孤立無援而
龜兹姑墨發兵攻疏勒建初三年超率疏勒康居于窴
拘彌兵一萬人攻姑墨石城破之超既攻姑墨上疏欲
伐龜兹焉耆平定西域舉萬年之觴薦勲祖廟布大喜
於天下贊曰定遠慷慨專功西遐坦步葱雪咫尺龍沙
獻帝紀中平六年十二月戊戌省扶風都尉置漢安
都護(以羌擾三輔故置都護命總統西方)
漢督御史
高彪傳第五永為督軍御史(彪作箴)通典(晉志同)建武初
征伐四方權置督軍御史事竟罷建安中魏武始遣大
將軍督之而袁紹分沮授所統諸軍為三都督魏武征
孫權還(二十一年)又使夏侯惇都督二十六軍文帝黃初三
年始置都督諸州軍事或領刺史(曹真都督中外諸軍事假黃鉞太和四年)
(司馬懿加號大都督貞元二年文帝都督中外諸軍尋加大都督)漢傳建武八年張
宗以謁者督諸郡兵平青冀盜永初元年召龐參拜謁
者使西督三輔諸軍屯順帝末以馮緄持節督揚州諸
郡軍事建康元年拜滕撫中郎將督揚徐二州延熹四
年冬皇甫規為中郎將持節監關西兵明年奏免督軍
御史張禀九年張奐為護匈奴中郎將以九卿秩督幽
并涼三州及度遼烏桓二營
晉大都督
列傳王導明帝假節都督諸軍石勒侵阜陵成帝詔加
導大司馬假黃鉞出討之軍次江寧帝親餞於郊(咸和元年)
(十一月)石季龍掠騎至歴陽導請出討之加大司馬假黃
鉞中外諸軍事置左右長史司馬(咸康元年四月癸卯)復轉中外
大都督(志江左以来都督中外尤重王導等權重者乃居之)陶侃都督八州
郄鑒都督揚州八郡謝安都督揚豫徐兖青五州幽
州之燕國諸軍事假節苻堅次淮肥加安征討大都督
指授將帥各當其任既破堅以總統功拜太保求自北
征乃進都督十五州軍事加黃鉞置從事中郎二人
謝石以將軍假節征討大都督與兄子元琰破苻堅
謝元都督七州殷浩都督五州志都督諸軍為上
監諸軍次之督諸軍為下使持節為上持節次之假節
為下吳陸遜假黃鉞為大都督吳主親執鞭以見
之
唐都護府
官志大都護府大都護一人從二品副大都護二人從
三品副都護二人正四品上都護掌統諸番撫尉征討
叙功罰過總判府事大都護親王遥領府之政以副大
都護主之兼王府長史會要都護府有六單于安西
安北為大都護安南安東北庭為中都護開元四年正
月二十九日(丙午)郯(一作鄫)王除安北大都護陜王除安西
大都護遥領自兹始十五年五月忠王為單于大都護
潁王安東延王安西(開元元年十二月三十日勅都督刺史都護赴任皆引面辭訖側門)
(取候進止)通典唐永徽中始於邊方置安東安南安西安
北四大都護府(攷之會要所置年月不同)後又加單于北庭都護府
府置大都護一人副一人副都護二人長史司馬各一
人六典注漢武開西域置使者校尉領護之宣帝始
置都護章帝廢西域都護令戊己校尉領之云云
唐安東上都護府(又見兵捷類李勣俘高麗)
地理志(兼通鑑會要)河北道安東上都護府總章元年九月
十四日李勣平高麗上命先以高藏等獻於昭陵具軍
容奏凱歌入京師獻於太廟十二月丁巳(七日)上受俘於
含元殿分高麗五部百七十六城六十九萬七千戶為
九都督府四十二州百縣置安東都護府於平壤以統
之擢其酋帥有功者為都督刺史縣令與華官參理以
右威衛大將軍薛仁貴檢校安東都護總兵二萬以鎮
撫之上元三年二月二十八日甲戌徙遼東郡故城儀
鳳二年二月二日丁巳又徙新城(儀鳳二年高藏為遼東都督以安餘民)
聖歷元年六月三十日更名安東都督府(以高仇領都督)唐休璟
(薛訥為都護)神龍元年二月四日復故名開元二年十二月
二十四日徙於平州(許欽淡為之)天寶二年又徙於遼西故
郡城至德後廢(志又云高麗降戶州十四府九隷安東都護府見下初太宗親征高麗得盖牟)
(城置盖州得遼東城置遼州得白崖城置白州)
唐安南中都護府
志嶺南道安南中都護府本交趾郡武德五年曰交州
治交趾調露元年曰安南都護府(會要調露元年八月七日改交州都督府)
(為安南都護府武后大足元年四月二十六日置武安州南登州並隷是府)都護劉延祐副都護楊元琰
至德二載曰鎮南都護府大歷三年復為安南寶歷元
年徙治宋平(會要云寳歷元年五月都護李元喜奏移府於江北岸)會要貞元
七年五月(舊紀辛未)置柔遠軍於安南都護府元和四年八
月破環王國三十萬餘人獲王子五十九人九月安南
副都護杜英策等奏安南羅城先是經略使伯儀築纔
高數尺元和初都護張舟(一作州)因農隙奏請新築今城
高二丈二尺造軍器四十餘萬於大廳左右起甲仗樓
四十間收貯又造艨艟船四百餘隻回旋如飛(又馬揔為都護)
建銅柱著唐德(王式為都護取一年賦市木作柵周十二里寇不可冒)咸通六年十二月
都護高駢自海門進軍收復安南府自李琢失政交趾
陷没十年至此方復故也(七年十一月置靜海軍於安南以駢為節度使築安南城)
(周三十步)
唐安西大都護府四鎮(見州鎮類)崑陵濛池都
護府焉耆都護府
志隴右道安西大都護府初治西州(貞觀十四年九月二十一日平高昌)
(於西州置安西都護府治交河城)顯慶二年(十二月乙丑)平賀魯析其地置
濛池崑陵二都護府分種落列置州縣西盡波斯國皆
隷安西又徙治高昌故地三年(五月癸未)徙治龜兹都督府
而故府復為西州(會要顯慶三年五月二日徙安西都護府於龜兹以舊安西復為西州都)
(督府鎮高昌地)咸亨元年(四月二十二日)吐蕃陷都護府長夀二年(十一)
(月一日)收復安西四鎮(王孝傑復)至德元載更名鎮西後復為
安西吐蕃既侵河隴惟李元忠守北庭郭昕守安西與
沙陀回紇相依吐蕃攻之久不下(李泌曰安西北庭控制西域五十七國及)
(十姓突厥皆悍兵處以分吐蕃勢)建中二年(七月)元忠昕遣使間道入奏
詔各以為大都護並為節度(戊朔)午貞元三年(一作六年十二月)
吐蕃攻沙陀回紇北庭安西無援遂陷突厥賀魯傳
顯慶二年十二月蘇定方平賀魯(初貞觀二十三年二月十一日置瑶州都)
(督以賀魯為都督至永徽二年正月二十五日叛)是月十七日(乙丑)高宗裂其地
為州縣以處諸部以處木昆部為匐延都督府以突騎
施索葛莫賀部為嗢鹿都督府以突騎施阿利施部為
絜山都督府以胡禄屋闕啜部為鹽泊都督府以攝舍
提暾啜部為雙河都督府以鼠尼施處半部為鷹娑都
督府置崑陵濛池二都護府以統之(會要置二都護府在十一月十二日)
其所役屬諸國皆置州西盡波斯並隷安西都護府以
阿史那彌射為興昔亡可汗兼驃騎大將軍(一本云左衛大將軍)
崑陵都護五咄陸部阿史那步真為繼往絶可汗兼驃
騎大將軍(一本云左衛大將軍)濛池都護五弩失畢部各賜帛十
萬以光禄卿盧承持册命之(紀顯慶四年三月壬午崑陵都護彌射及西突厥真)
珠葉護戰于雙河敗之(麟德二年擢裴行儉都護西域諸國多慕義)高昌傳貞觀十
四年侯君集克高昌定三州五縣拔其地皆州縣之號
西昌州又改曰西州更置都護府歲調謫罪人以戍(會要)
(貞觀十四年平高昌於西州置安西都護府治交河城顯慶二年賀曾平移於高昌故地三年又移於龜兹國)
龜兹傳貞觀十八年郭孝恪滅焉耆以其地為焉耆
都督府貞觀二十三年阿史那社爾滅龜兹太宗始徙
安西都護於其都統于闐碎葉疏勒號四鎮高宗時以
其地為龜兹都督府徙安西都護府於其國以故安西
為西州都督府儀鳳時吐蕃攻焉耆以西四鎮皆没長
壽元年(十月丙戌)武威道總管王孝傑破吐蕃復四鎮地置
安西都護府於龜兹以兵三萬鎮守都護以政績稱華
狄者田揚名郭元振張孝嵩杜暹云通鑑貞觀二十
三年二月丙戌(十一日)置瑶池都督府隷安西都護府戊
子以左衛將軍阿史那賀魯為瑶池都督(志永徽四年三月十三日)
(廢)七書太宗曰朕置瑶池都督以隷安西都護蕃漢
之兵如何處置靖曰云云都護(郭孝恪王方翼)副都護(唐休璟高)
(仙芝封常清程千里郭虔瓘張孝嵩)劉沔節度振武開成三年築都護
府西北四壘
唐安北大都護府(鐵勒十一部内屬十三部内附)燕然都護府瀚海
都護府豐州都督府(天成殿十部樂)瑞錦文袍朱提瓶
志關内道安北大都護府本燕然都護府(貞觀二十一年四月丙寅)
置燕然都護府以李素立為都護(通鑑貞觀二十三年三月丙辰置豐州都督府隷燕然都護府李素立兼)
(都督)龍朔三年(二月十五日)曰瀚海都護府總章二年(八月二十八日)
(甲戌)更名開元二年(閏二月)治中受降城(王晙徙治)十年徙治豐
勝二州之境十二年徙治天德軍會要貞觀四年三
月三日分頡利之地為六州左置定襄都督右置雲中
都督統降虜二十一年正月九日以鐵勒回紇等十三
部内附置六都督府七州各以其酋帥為都督刺史四
月十日(丙寅)置燕然都護府以揚州司馬李素立為都護
(又姜協為之)瀚海等六都督臯蘭等七州并隷焉龍朔三年
二月十五日改燕然都護府為瀚海移都護府於回紇
部落其舊瀚海府移置雲中古城改名雲中都護府總
章二年八月二十八日改瀚海都護府為安北都護府
開元八年六月二十日勅親王遥領都護者加副大都
護一人天寳四載十月安北都護府置隂山縣八載移
府於永清栅北築城改横塞軍為天德軍九載三月二
十五日靈州都督張齊丘請於新築安北大都護府建
紀聖德碑許之會昌五年七月改單于都護為安北都
護回紇傳貞觀中突厥已亡惟回紇與薛延陀最雄
強其酋胡禄俟利發吐迷度與諸部攻薛延陀殘之遣
使者獻欵太宗為幸靈州次涇陽受其功(紀貞觀二十年八月)於
是鐵勒十一部願歸命天子請置唐官有詔張飲高會
引見酋長以唐官官之凡數千人明年(二十一年)復入朝乃
以回紇部為瀚海多濫葛為燕然僕骨為金微拔野古
為幽陵同羅為龜林(會要作雞林)思結為盧山皆號都督府
渾為臯蘭州斛薛為高闕州阿跌為雞田州契苾羽為
榆溪州奚結為雞鹿州(會要通鑑奚結在阿跌之上)思結為蹛林州
白霫為窴顔州(通鑑貞觀二十一年正月丙申會要九日)其西北結骨為堅
昆府(通鑑二十二年二月戊午會要七日)北骨利幹為元闕州(通鑑二十二年八月)
(辛未骨利幹入貢丙戌以為元闕州拜其俟斤為刺史)東北俱羅勃為燭龍州(通鑑)
(二十二年二月己丑分瀚海都督俱羅勃部置燭龍州)會要作九日以酋領為都督刺
史(會要載六府七州無下一府二州)即故單于臺置燕然都護府統之
六都督七州皆隷屬(通鑑二十一年四月丙寅會要十日)以李素立為燕
然都護其都督刺史給元金魚符黃金為文天子方招
寵遠夷作絳黃瑞金文袍寳刀珍器賜之帝坐秘殿陳
十部樂(通鑑云及還上御天成殿宴設十部樂而遣之)殿前設高坫置朱提瓶
(朱提讀為殊時)其上潛泉浮酒自左閤注之瓶受百斛回紇數
千人飲畢尚不能半渠領共言生荒陋之地歸身聖化
天至尊賜官爵依唐若父母然請於回紇突厥部治大
涂號參天至尊道世為唐臣乃詔磧南鸊鵜泉之陽置
過郵六十八所具羣馬湩肉待使客歲納貂皮為賦乃
拜吐迷度為懷化大將軍瀚海都督龍朔中以燕然都
督府領回紇更號渤海都護府以磧為限大抵北諸蕃
悉隷之(廣德二年正月丁卯司徒郭子儀兼雲州大都督單于鎮北大都護)黠戛斯傳
古堅昆國匈奴西鄙也未始與中國通貞觀二十二年
(二月)聞鐵勒等已入臣其酋長俟利發入朝帝以其地為
堅昆府拜俟利發為都督隷燕然都督府大都護(王晙)
都護(李光弼)單于副都護(郭子儀)瀚海都護司馬(王方翼)
唐單于大都護府(雲中都護府又見安北都護府)狼山都督
府(見兵捷類)瀚海都護府
志關内道單于大都護府本雲中都護府龍朔二年置
麟德元年改名突厥傳貞觀四年頡利亡其下或走
薛延陀或入西域降者尚十餘萬帝用溫彦博議度朔
方地自幽州屬靈州建順祐化長四州為都督府部頡
利故地左置定襄都督右置雲中都督二府統之(地理志皆)
(隷單于都護府)車鼻可汗傳永徽元年九月八日庚子高宗
遣右騎衛中郎將高侃伐車鼻可汗擒之獻於武德殿
以其衆處鬱督軍山建新黎州使領其衆(置狼山都督府以統之)
於是突厥盡為封疆臣矣始置單于瀚海二都護府單
于領狼山雲中桑乾三都督蘇農等二十四州瀚海都
護府領瀚海金微新黎等七都督仙萼賀蘭等八州即
擢酋領為都督刺史龍朔三年二月改燕然為瀚海都
護府領回紇徙故瀚海都護府於古雲中城號雲中都
護府磧以北蕃州悉隷瀚海南隷雲中雲中者義成公
主所居也頡利滅李靖徙突厥羸破三百帳居之以阿
史德氏為之長衆稍盛麟德元年正月甲子即建言願
以諸王為可汗遥領之帝曰今可汗古單于也乃更雲
中府為單于大都護府以殷王為單于都護乾封元年
正月帝封禪都督葛邏禄叱利等三十餘人皆從至泰
山下已封詔勒名於封禪碑云凡三十年北方無戎馬
警(已上兼載月日)會要麟德元年正月十六日(甲子)勅改單于
大都護府(以殷王遥領)垂拱二年改為鎮守使聖歷元年五
月六日改為安北都護開元二年閏二月五日復置單
于都護府移安北都護於中受降城天寳四載十月單
于都護府置金河縣表開元九年置朔方節度領單
于大都護府六州二軍三受降城副都護(張知遇)長
史(蕭嗣業)
唐北庭大都護府
志隴右道北庭大都護府本庭州貞觀十四年平高昌
以西突厥泥伏沙鉢羅葉護阿史那賀魯部落置尋廢
顯慶三年復置長安二年(十二月戊申)為北庭都護府(置於庭州)
分紀開元初置北庭都護(郭虔瓘封常清為之)會要建中二
年七月(戊午朔)加伊西北庭節度使李元忠北庭大都護
以四鎮節度留後郭昕為安西大都護四鎮節度觀察
使詔曰二庭四鎮統任西夏五十七蕃十姓部落國朝
已來相奉率職自關隴失守東西阻絶忠義之徒泣血
相守皆侯伯守將交修共理之所致也其將士可超七
資初自兵興已來安西北庭為蕃虜所間隔節度使李
嗣業等皆遥領之云云貞元六年十二月是歲吐蕃陷北
庭都護府(紀同)
唐東夷都護府饒樂都護府松漠都督府
契丹内屬
奚傳東胡種居鮮卑故地去京師四千里貞觀三年始
來朝帝伐高麗大酋從戰有功後數年其長可度者内
附帝以為饒樂都督府拜可度為饒樂都督復置東夷
都護府於營州兼統松漠饒樂地置東夷校尉契丹
傳貞觀中(二十二年)契苾酋長窟哥舉部内屬乃置松漠都
督府以窟哥為使持節十州諸軍事松漠都督志奚
州九府一奉誠都督府本饒樂都督府唐初置後廢貞
觀二十二年以内屬奚可度者部落更置并以别帥五
部置弱水等五州開元二十三年更名領州五契丹州
十七府一松漠都督府貞觀二十二年以内屬契丹窟
哥置其别帥七部分置峭落等八州李盡忠叛後廢開
元二年復置領州八右初皆隷營州都督神龍二年隷
幽州都督通鑑貞觀二十二年十一月庚子契丹帥
窟哥奚帥可度者並帥所部内屬以契丹部為松漠府
以窟哥為都督又以其别帥逵稽等部為峭落等九州
各以其屬紇主為刺史以奚部為饒樂府可度者為都
督又以其别帥阿會等部為弱水等五州亦各以其屬
紇主為刺史辛丑置東夷校尉官於營州七書太宗
曰近契丹奚皆内屬置松漠饒樂二都督統於安北都
護朕用薛萬徹如何靖曰萬徹不如阿史那社爾及執
失思力契苾何力列傳張儉遷營州都督兼護東夷
校尉後改校尉官為都護府即以儉為之程名振兼
東夷都護李大酺開元二年為饒樂都督(後李詩延寵為之)
明年入朝始復營州都督府(五年三月庚戌)餘見下唐休璟以
夏官尚書檢校幽營都督安東都護
唐保寧都護府
志劒南道都護府一保寧天寳八載(六月)以劒南之索磨
川置領牂柯吐蕃(通鑑閏六月乙丑)
唐大都督
官志高祖起兵置左右領軍大都督各總三軍及定京
師置左右元帥太原道行軍元帥西討元帥皆親王領
之天寳末置天下兵馬元帥都統朔方河東河北平盧
節度使招討都統之名始於此大歷八年罷天下兵馬
元帥建中四年置諸軍行營兵馬都元帥興元元年置
副都統會昌中置靈夏六道元帥
唐都督府總管按察採訪觀察諸使
官志大都督府都督一人從二品(中都督府正三品下都督府從三品)掌
督諸州兵馬甲械城隍鎮戌糧廪總判府事武德初邊
要之地置總管以統軍加號使持節(元年六月七日也)盖漢刺
史之任有行臺有大行臺其員有尚書省令一人掌管
兵民總判省事有僕射一人掌貳令事自左右丞以下
諸司郎中略如京省七年(二月十二日戊午)改總管曰都督總
十州者為大都督貞觀二年去大字凡都督府有刺史
以下如故然大都督又兼刺史而不檢校州事其後都
督加使持節則為將諸將亦通以都督稱惟朔方猶稱
大總管邊州别置經略使沃衍有屯田之州則置營田
使武后聖歷九年以夏州都督領鹽州防禦使及禄山
反諸郡當賊衝者皆置防禦守捉使乾元元年置團練
守捉使都團練守捉使大者領州十餘小者二三州代
宗廢防禦使惟山南西道如故楊綰為相罷團練守捉
使惟澧朗峽興鳳如故(會要武德元年因隋舊制為大總管七年二月十八日改大總)
(管曰大都督貞觀三年八月李靖除定襄道行軍大總管已後行軍即稱總管本道即稱都督景雲二年四月)
(賀拔延嗣除涼州都督充河西節度始有節度之號開元元年十月六日勅朔方行軍大總管準諸道例改為)
(朔方節度使其年著令戶滿二萬已上為中都督府不滿為下)五代會要長興三年四月中書奏天下舊有
(八大都督府按十道圖以靈州為首陜幽揚潞魏鎮徐等州為次)武德總管洛淮陽王道元荆趙郡王孝恭
(貞觀都督并李弘節益竇軌龍朔二年十二月十六日并益荆為大都督)觀察處置使掌察
所部善惡舉大綱凡奏請皆屬於州貞觀初(八年正月壬寅)遣
大使十三人廵省天下諸州水旱則遣使有廵察安撫
存撫之名神龍二年(二月)以五品以上二十人為十道廵
察使按舉州縣再周而代景雲二年(六月二十八日壬午)置都督
二十四人察刺史以下善惡置司舉從事二人秩比侍
御史揚益并荆四州為大都督汴兖魏冀蒲綿秦洪潤
越十州為中都督皆正三品齊鄜涇襄安潭遂通梁䕫
十州為下都督從三品當時以為權重難制罷之惟四
大都督府如故置十道按察使(七月置)道各一人開元元
年(九月丙戌)罷按察使二年曰十道按察採訪處置使(閏二月丁)
(卯復置以陸象先等為之)至四年(閏十二月辛酉)罷八年(五月辛酉)復置十道按
察使秋冬廵視州縣(八月以王晙等為之)十年又罷(通鑑十二年五月丁亥)
十七年(五月壬辰)復置十道京都兩畿按察使二十年改曰
採訪處置使分十五道天寳末又兼黜陟使乾元元年
(五月壬午)改曰觀察處置使(通典觀察并領都團練使分天下為四十餘道)李景伯曰廵
(察御史秩卑任重漢代刺史之流也)大都督皆親王遥領大都督府之政
以長史主之長史從三品(貞觀二年正月越王泰除使持節大都督揚州等十六州諸軍士親)
王遥領之始(通監開元二年正月壬申制選京官有才識者除都督刺史都督刺史有政迹者除京官使出)
入常均永為常式(舊制凡命都督刺史皆臨軒册命)地理志關内道府十原
慶延靈鹽夏宥麟勝豐河南道府二陜兖河東道府四
代雲朔潞河北道府四魏鎮幽營山南道府二䕫利隴
右道府七秦鄯臨涼沙瓜西淮南道府三揚壽安江南
道府四越福洪潭黔中道府二黔辰劒南道府九巂雅
黎茂戎松遂昌瀘嶺南道府七廣瓊邕桂容峯驩通
典武德五年以洛荆并幽交五州為大總管府七年改
大總管府為大都督府復有行軍大總管征伐則置於
所征之道以督軍事六典注魏黃初二年始置都督
諸州軍事或領鎮戎總夷校尉至隋改為總管府武德
四年改為都督府貞觀中改為上中下都督府(都督一人長史)
(一人司馬二人)
唐南寧州都督
地理志劒南道諸蠻州九十二南寧州漢夜郎地武德
元年開南中置四年置總管府五年僑治益州六年更
名郎州貞觀元年罷都督開元五年復故名天寳廢縻
州本西豫州武德七年置貞觀三年更名初為都督府
後罷隷戎州都督府西爨傳貞觀二十三年徙莫祗
儉望蠻内屬以其地為五州隷郎州都督府永徽初趙
孝祖定南夷罷郎州更置戎州都督以爨歸王為南寧
州都督韋仁壽傳高祖聞其治理詔檢校南寧州都
督歲一按行慰勞寄治越巂仁壽將兵五百循西洱河
開地數千里置七州十五縣酋豪賓見授以牧宰威令
簡嚴(請徙治南寧州)德宗貞元七年始以驩峯二州為都督
府(驩在安南限重海與文單占婆接峯統羈縻州十八與蜀爨蠻接)
唐姚州都督府
地理志劒南道武德四年以古滇王國民多姚姓因置
姚州都督并置州十三(于異五陵袖和往舍利范鄧野共洪郎日南眉鄧邆備洛諾州)
(隷姚州都督府)會要麟德元年五月八日(乙卯)於昆明之弄棟
川置姚州都督府每年募五百人鎮守姚府總管五十
七州(裴懷古為都督)故事歲以兵五百戌姚州神功二年閏十
月蜀州刺史張柬之請罷姚州云古哀牢之舊國光武
季年始請内屬置永昌郡以統理之龍朔中武陵主簿
石子仁奏置州後廢即諸葛亮稱置官留兵有三不易
之言遂驗垂拱四年南蠻郎將王善寳又請置州延載
中司馬成琛請於瀘南置鎮七所遣蜀兵防守乞省姚
州隷巂府於瀘北置關奏寢(又本傳)
唐龜林都督府雞林大都督府
回紇傳貞觀二年同羅遣使者入朝請内屬置龜林都
督府拜酋俟發時犍啜為都督(志關内道隷安北都護)詳見上新
羅傳龍朔元年王金春秋卒以其子法敏襲王(九月癸巳朔)
以其國為雞林州大都督府授法敏都督
唐黔州都督府
傳東謝蠻居黔州西貞觀三年其酋元深入朝顔師古
上言寫為王會圖帝以其地為應州(置縣五)即拜元深為
刺史屬黔州都督府詳見王會圖(天寳中以牂牁趙國珍有方略授黔中都督護五溪)
(十餘年)志江南道應州貞觀三年以東謝蠻首領謝元
深地置縣五莊州貞觀三年以南謝蠻首領謝彊地置
南壽州四年更名十一年為都督府景龍二年罷都督
隷黔州都督府
唐松州都督府党項十五都督府
志關内道党項州五十一府十五(蘭池芳池相興永平旭定清寧忠順寧保)
(靜塞萬吉樂容州靜邊州都督府隷靈州都督府芳池州宜定州安化州都督府隷慶州都督府)貞觀
三年酋長細封步賴内附後諸姓酋長相率内附列其
地置州縣隷松州都督府五年又開其地置州十六縣
四十七又以拓拔赤詞部置州三十二乾封二年以吐
蕃入寇廢十二州咸亨二年又廢二州隴右道党項州
七十三府一縣一軌州都督府貞觀二年以細封步賴
部置隷松州都督府傳上元二年郭子儀表徙靜邊
州都督夏州樂容等六府党項於銀州北(竇靜為夏州都督)
唐定襄雲中都督府
通鑑貞觀四年四月戊戌上御順天樓引見頡利詔羣
臣議區處之宜顔師古李百藥溫彦博魏徵等所言各
異上用彦博策處突厥降衆東自幽州西至靈州分突
利故所統之地置順祐北(志作化)長四州都督府分頡利
之地為六州左置定襄都督府右置雲中都督府以統
其衆五月辛未以突利為順州都督壬申以阿史那思
摩為懷化郡王上嘉思摩忠以為開州都督統舊衆十
四年三月丙辰置寧朔大使以護突厥(竇靜傳詔曰以卿為寧朔大使)
(朕無北顧憂矣)二十三年十月高宗置舍利等五州隷雲中都
督府蘇農等六州隷定襄都督府志關内道突厥州十
九府五定襄都督府(貞觀四年析頡利部為二以左部置僑治寧州)領州四(貞觀)
(二十三年十月分諸部置州三)隷夏州都督雲中都督府(貞觀四年析頡利右部置)
(僑治朔方境)領州五(二十三年十月置州三)桑乾都督府(龍朔三年分定襄置僑治)
(朔方)領州四(貞觀二十三年分諸部置州三)呼延都督府(貞觀二十年置)領州三
(二十三年置州二)隷單于都督府新黎州(貞觀二十三年以車鼻之子羯漫陀部置)
(初為都督府後為州)渾河州(永徽元年置)狼山州(永徽元年以歌邏禄古廂部置為都督府)
(隷雲中都護顯慶三年為州來屬)堅昆都督府(貞觀二十二年以沙鉢羅葉護部置)隷安
北都護府河北道突厥州二順州順義郡(貞觀四年平突厥以其部)
(落置順祐化長四州都督府於幽靈之境又置北開北寧北撫北安等四州都督府六年順州僑治營州南之)
(五柳戌又分思農部置燕然縣僑治陽曲分思結部置懷化縣僑治秀容隷順州後皆省祐化長及北開等四)
(州亦廢而順州僑治幽州城中)瑞州(本威州貞觀十年置咸亨中更名後僑治良鄉之廣陽城)初隷
營州都督府神龍初隷幽州都督府隴右道突厥州三
府二十七云云
唐靜邊州都督府
志關内道靜邊州都督府貞觀中置初在隴右後僑治
慶州之境領州二十二隷靈州都督府
唐龜兹都督府左屯衛大將軍平龜兹
志隴右道龜兹都督府貞觀二十年平龜兹置領州九
隷安西都護府通鑑顯慶三年龜兹大將羯獵顛遣
使降於西突厥沙鉢羅可汗布失畢據城自守詔左屯
衛大將軍楊胄討之大破之禽羯獵顛乃以其地為龜
兹都督府正月戊申立布失畢之子素稽為龜兹王兼
都督(詳見州鎮類)
唐靈州都督府
會要貞觀二十年二月四日西蕃沙鉢羅葉護率衆歸
附以阿史德時健俟斤部落置臯蘭祁連二州隷靈州
都督府永徽元年廢調露元年又置魯麗塞含依契六
州(時人謂之六州胡)長安四年合為正長二州神龍三年置蘭
池都督府分為六縣開元十年復分為魯麗契塞四州
九月禽康願子移河曲六州胡於許汝等州十八年又
置長正二州開元元年以九姓部落置臯蘭燕然燕山
雞田雞鹿燭龍等六州屬靈州至德元年七月靈武郡
改為靈武大都督府正元九年十二月杜希全獻體要
八章
唐燕然都督府
回紇傳薛延陀之滅多覽葛酋多濫葛末與回紇皆來
朝以為燕然都督府(貞觀二十一年正月丙申置)授右衛大將軍即
為都督死以多濫葛塞匐為俟利發繼為都督(詳見上)
志燕然州以多濫葛部地置初為都督府隷燕然都護
開元元年來屬僑治回樂達渾都督府以延陀部落置
僑治寧朔
唐臯蘭都督府
回紇傳渾在回鶻諸部最南者太宗時薛延陀滅大俟
利發渾汪舉部内向以其地為臯蘭都督府後分東西
渾瑊即汪之後也志東臯蘭州初以渾部地為都督
府并以延陀餘衆置祁連州後罷都督又分東西州永
徽三年皆廢
唐回紇九都督府
志關内道回紇州十八府九貞觀二十一年分回紇諸
部置達渾都督府(以延陀部置領州五)安化州都督府寧朔州都
督府僕固州都督府(三府僑治朔方)隷夏州都督府瀚海都督
府(以回紇部置)金微都督府(以僕固部置)幽陵都督府(以拔野古部置)龜
林都督府(貞觀二年以同羅部置)堅昆都督府以結骨部置(又云貞觀二十二年)
(以沙鉢羅葉護部置)隷安北都護府(已上共九都督府)回紇傳貞觀二
十一年拔曳固大俟利發屈利失舉部内屬置幽陵都
督府拜屈利失為都督(拔曳固名拔野古)通鑑貞觀二十二
年結骨古未通中國聞鐵勒諸部皆服二月其俟利發
失鉢屈阿棧入朝上宴之於天成殿謂侍臣曰昔渭橋
斬三突厥自謂功多今斯人在席更不以為怪邪失鉢
屈阿棧請除一官執笏而歸誠百世之幸戊午(七日)以結
骨為堅昆都督府以失鉢屈阿棧為右屯衛大將軍堅
昆都督隷燕然都護又以阿史德時健俟斤部落置析
連州隷靈州都督是時四夷君長爭遣使獻見每元正
朝賀常數百千人辛酉上引見諸胡使者謂侍臣曰今
綏之以德窮髮盡為編戸(神龍元年置蘭池都督府至德元年七月靈武郡改名)
(靈武大都督府)
唐豐州都督府(又見上)
通鑑貞觀二十三年三月丙辰置豐州都督府使燕然
都護李素立兼都督
唐賀魯八都督府(又見安西都護)
志(兼會要)隴右道貞觀二十三年二月十一日(丙戌)以阿史
那賀魯部置瑶池都督府永徽四年三月十三日廢顯
慶二年十一月擒賀魯十一日分其地置濠池崑陵二
都護府十七日分其種落置都督府八(下文惟見六都督府當考)傳
(惟有五)匐延都督府以處木昆部置嗢鹿州都督府以突
騎施索葛莫賀部置潔山都督府以突騎施阿利施部
置鹽泊州都督府以胡禄屋闕部置雙河都督府以攝
舍提瞰部置鷹婆都督府以鼠尼施處半部置其役屬
諸胡皆為州並隷北庭都護府(一云顯慶三年十一月甲子獻賀魯于昭陵分)
(其種落為六都督府勅隷安西都護府)沙陀傳永徽初以賀魯所領授
沙陀那速後三年廢瑶池都督府即處月地置金滿沙
陀二州皆領都督(永徽五年閏四月丙午以處月部置金滿州隷輪臺龍朔二年為都督府)
處月來歸乃置崑陵都護府統咄禄部長安二年進其
酋金山為金滿州都督開元二年輔國領之天寳初以
骨咄支兼回紇副都護彌射傳咸亨二年以西突厥
部酋都支兼匐延都護長安中以阿史那獻龔興昔亡
可汗安撫招慰十姓大使北庭大都護四年懷道兼濛
池都護開元五年授蘇禄突騎施都督為金方道經略
大使(闕三字)聖歷三年嗢鹿州都督烏質勒衆漸盛
移牙於碎葉則天授以瑶池都督
唐賀蘭都督府
太宗貞觀六年契苾何力尚紐率其部來歸詔處之甘
涼間以其地為榆溪州永徽四年以其部為賀蘭都督
府隷燕然都護
唐康居都督府
傳康國者元魏所謂悉萬斤者隋時其王屈木支娶西
突厥女遂臣突厥武德十年始遣使來獻貞觀五年遂
請臣太宗曰朕惡取虛名害百姓且康居臣我緩急當
同其憂師行萬里寧朕志邪郤不受俄又遣使來獻師
子帝珍其遠命祕書監虞世南作賦自是歲入貢致金
桃銀桃詔令植苑中高宗永徽時以其地為康居都督
府即授其王拂呼縵為都督(會要顯慶三年遣果毅董寄生列其所居城為康居)
(都督府)
唐隂山大漠元池三都督府
志隴右道顯慶三年分葛邏禄部置三府以謀落部置
隂山州都督府以葛邏禄熾俟部置大漠州都督府以
葛邏禄踏實部置元池州都督府(金附州都督府析大漠州置)回
紇傳葛邏禄亦突厥諸族在北廷西北金山之西有三
族一謀落二熾俟三踏實力永徽初三族皆内屬顯慶
二年以謀落部為隂山都督府熾俟部為大漠都督府
踏實力部為元池都督府(志初元池咽麴為州隷燕然長安二年為都督府隷北庭)
通鑑顯慶二年春正月癸巳(十四日)分哥羅禄(又作葛邏禄)
三部置隂山大漠二都督府
唐河西二都督府
志河西内屬諸胡州十二烏壘州至乞乍州府二媯塞
都督府渠黎都督府
唐百濟五都督府
通鑑顯慶五年八月蘇定方平百濟百濟故有五部分
統三十七郡二百城七十六萬戸詔以其地置熊津馬
韓東明金漣德安五都督府并置帶方州(隷安東都護府)麟德後
(廢)以其酋長為都督刺史(傳云左衛中郎將王文度為熊津都督)總章元年劉仁
(軌為熊津道安撫大使儀鳳元年二月甲戌徙熊津都督府於建安故城)
唐西域十六國都督府
志隴右道西域府十六州七十二龍朔元年(六月癸未)以隴
州南田令王名遠為吐火羅道置州縣使自于闐以西
波斯以東凡十六國以其王都為都督府屬部為州縣
凡州八十八縣百一十軍府百二十六月氏(領州二十五)大
汗(領州十五)條支(領州九)天馬(領州二)高附(領州二)修鮮(領州十)寫鳳
(領州四)悅般(領州一)竒沙(領州二)姑墨(領州一)旅獒崑墟至拔鳥
飛(領州一)王庭波斯右隷安西都護府通鑑龍朔元年
六月癸未以吐火羅嚈噠訶達羅支解蘇骨咄施罽賓
帆延石汗那護時犍怛沒烏拉喝多勒建俱蜜護蜜多
久越得犍波斯十六國置都督府八州七十六(餘同志)會要
云州八十(又見後西域圖)上元二年正月丙寅以于闐國為毗沙
都督府分十州開元十五年張守珪為瓜州刺史築故
城朝廷嘉其功以瓜州為都督府以守珪為都督
唐高麗九都督府
志河北道高宗滅高麗置都督府九州四十二(一百縣)會要
(總章元年十二月七日分)後所存州止十四府九新城遼城哥勿衛
樂舍利居素越喜去旦建安州都督府(高麗舊有五部一百七十六城)
六十九萬七千戶(擢酋渠為都督刺史與華人参理)隷安東都護府
唐毗沙都督府(詳見四鎮)
志隴右道毗沙都督府本于闐國貞觀二十二年内附
初置州五高宗上元二年置府分州為十通鑑上元
二年正月丙寅以于闐國為毗沙都督府分其境内為
十州(顯慶三年以渴塞城為休循州都督授阿了參刺史)吐谷渾傳咸亨三年
(二月八日)諾曷鉢自鄯州徙靈州帝為置安樂州拜刺史貞
元十四年以慕容復為安樂都督青海王
唐營州都督(詳見上東夷都護)
會要萬歲通天元年云云其後營州都督寄置於幽州漁
陽城開元五年三月奚契丹欵附上欲復營府於舊城
宋璟以為不可獨宋慶禮盛陳其利詔慶禮與姜師度
更柳城築營州城三旬而畢拜慶禮營州都督開屯田
八十餘所
唐黑水州都督府
志河北道黑水州都督府開元十四年置隷幽州都督
府李獻誠領黑水經略使
唐隂山府都督(又見下)
通鑑元和三年五月沙陀酋長朱邪盡忠與其子執宜
背吐蕃自歸帥部落三萬自甘州循烏得建山而東為
吐蕃所追戰死子執宜執其餘衆猶近萬人騎三千詣
靈州降靈鹽節度范希朝自率衆迎於塞上置之鹽州
為市牛羊廣其蕃牧詔置隂山府以執宜為兵馬使未
幾盡忠弟葛勒阿波又率衆七百詣希朝降詔以為隂
山府都督自是靈鹽每月征討用之所向皆捷靈鹽兵
益強盖以沙陀勁勇冠諸胡也(王鍔節度太原請析其族隷諸州遂建十府以)
(處沙陀)傳太和中柳公綽奏陘北沙陀素為九姓六州
所畏請委執宜治雲中塞下廢府十一料部人三千禦
北邊號代北行營授執宜隂山府都督代北行營招撫
使隷河東節度開元三年大漠都督特進朱斯陰
山都督匐雞元池都督胡鼻率衆内附詔處其衆於
金山
開寳安南都護
交趾本南越之地漢置交趾刺史唐交州總管調露中
改安南都護皇朝乾德初其部内亂有攝驩州刺史丁
部領與其子璉率衆討平之部民共立部領為交州帥
凡三年私命璉為節度使開寳六年五月己巳璉遣使
貢方物制以璉特進檢校太師充靜海軍節度管内觀
察處置等使安南都護兼御史大夫上柱國封濟隂郡
開國公仍賜推誠順化功臣至八年八月丙午又制授
部領太師上柱國封交趾郡王朝廷以璉再修職貢特
崇寵其父也興國初丁璉死為黎桓所簒子黎龍延景
德四年七月辛巳制授交趾郡王賜名至忠祥符間天
書降亦例加恩二年至忠卒為李公蘊所簒授公蘊都
護郡王公蘊傳子德政寳元元年進南平王孫曰尊曾
孫乾德陽煥後有天祚龍&KR2686;昊旵襲封(交趾初封交趾郡王久之進南)
(平王死則進侍中南越王淳熙元年二月李天祚自南平王特封安南國王四年丁酉三月二十四日授龍&KR2686;)
(安南王制云即樂國以肇封既從世襲極真王而錫命何待次升盖言不封郡王也)今安南國王乃
陳日煚效忠順化功臣靜海節度象郡龍編(南交浪泊)銅柱鳶江
真臘大同軍節度雲州刺史闍婆懷遠節度琳州刺
史(訶陵)大理雲南節度(政和七年其王段和譽)占城同闍婆封
林邑環王(古越裳之界)銅柱
紹興都督府督視軍馬
紹興二年四月二十七日戊子吕頥浩以左僕射都督
江淮荆浙諸軍事(置司鎮江以都督府為名)九月命孟庾以參政兼
權同都督(十二月二十八日除同都督)四年八月十一日趙鼎自知
密院為都督川陜荆襄諸軍事五年二月十二日丙戌
鼎與張浚並相兼都督諸路軍馬(十四日詔都督府以諸路軍事為名)二
十六日詔臨遣相臣按行師壘有或難從於中覆即宜
專制於事幾六年七月十七日詔浚暫赴行在奏事三
十一年十一月十九日知樞密院葉義問為督視江淮
荆襄軍馬(中書舍人虞允文参謀軍事朝議以非相臣故其名下都督一等盖不考趙鼎故事也)
三十二年五月十三日義問結局遷三官孝宗即位七
月九日詔汪澈以參政督視湖北京西軍馬隆興元年
正月庚子張浚以樞使都督江淮二年九月二十一日
癸卯湯思退以左僕射都督二十三日命太傅楊存中
同都督十一月七日參政王之望同都督之望辭思退
解職九日以存中為都督(非宰相而都督自存中始)乾道元年二月
結局考葛亮總統之稱用謝安督軍之號
中興都統制(又見兵制)
諸軍都統制古無其官宣和間西南用兵大將不相統
一即其中拔一人為都統制以總之建炎元年五月既
置御營司遂擢王淵為都統制名官自此始其後劉光
世為之其下分為五軍紹興初御營司罷有旨諸大將
之軍稱神武五軍諸小校兵少者謂之神武副軍並隷
樞密院俄又改為行營五護軍韓世忠稱左軍劉光世
稱右軍張浚稱中軍王&KR0645;稱前軍巨師古稱後軍其後
右護軍叛於是吳玠軍始以右護軍為號四年吳璘為
右軍都統制又以楊政為宣撫司都統制屯興元郭浩
為樞密院都統制屯金州十一年諸將罷兵四月乙未
乃收其所部為御前諸軍而統制皆以屯駐州名冠軍
額之上獨川陜如故十八年五月甲申罷四川宣撫司
楊政改御前都統制(紹興十二年壬戌歲以金陵選鋒一軍移於池州始有御前都統制)
(之號自王進始)十九年漢沔亦改為御前諸軍(璘稱利州西路政稱利州東路)
三十一年王彦昭始除金房開逵州都統制乾道五年
十月令蜀三都統隨駐劄處係銜(副都統紹興七年始置後省乾道三年五月除)
(員琦為荆南副都統)江上始有京口秣陵武昌三大軍紹興末
楊存中請置江池二軍劉琦請置荆渚一軍嘉定初安
丙奏分興州十軍為沔利二軍沔州除都統制利州除
副都統制自是天下有十都統矣(荆鄂一軍而正帥任鄂副帥在襄淳熙新)
旨也(又有平江許浦水軍都統制舊隷沿海制司乾道中改隷殿前司五年冬改為御前水軍八年春倂歸)
(許浦置副都統制統之淳熙四年冬以七千人為額又乾道六年分立前中後三軍於許浦建寨萬間四月)
(二十四日水軍統制馮湛謂以平江府許浦駐劄為稱詔可)鎮江軍韓世忠部曲
也建康大軍張浚部曲也鄂州軍岳飛部曲也惟荆南
江池皆紹興末新創荆南則劉錡所招效用而頗以鄂
軍益之江池軍則三衙之疲弱而江州一軍又雜以江
西茶盗東南惟以潤昇鄂三軍為根本興州興元府金
州三司兵本曲端吳玠關師古之徙關西部曲也(三大將之)
(兵惟興元偏重)乾道三年閏七月一日上諭宰執曰朕欲江
上諸軍各置副都統兼領軍事豈惟儲他時統帥亦使
主帥不敢專擅於是以郭剛為鎮江副都統制張榮為
建康副都統制以贊主帥議軍事(次將亞旅副戎二矛重弓)
魏何昌曰先王制法建官授任則置副佐陳師命將則
立監貳宣命遣使則設介副當難則權足相濟員缺則
才足相代韓信伐趙張耳為貳馬援討越劉隆副軍
李德𥙿詔吳漢征蜀劉尚副軍李勣取平壤參以道宗
李靖襲隂山副之公謹唐志天寳末置都統興元元
年置副都統黃巢之難置諸道行營都統
玉海卷一百三十三
