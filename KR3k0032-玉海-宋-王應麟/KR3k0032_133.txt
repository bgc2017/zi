卷一百三十二
玉海卷一百三十二
宋王應麟撰
官制
使
說苑曰明君之使人也任之以事不制以辭此奉使
之事也
漢繡衣使者
譙玄傳元始四年選明達政事能班化風俗者八人元
為繡衣使者持節與太僕任惲等分行天下觀覽風俗
平當傳使行流民幽州舉奏刺史二千石勞徠有意者
奉使十一人為最有繡衣直指假稻田使者(見農官)
行冤獄使者(張敞傳)護菀使者谷永(見上林令)
漢八使八俊
周舉傳順帝漢安元年詔遣八使廵行風俗皆選素有
威名者乃拜舉為侍中與侍中杜喬守光祿大夫周栩
前青州刺史馮羡尚書欒巴侍御史張綱兖州刺史郭
遵太尉長史劉班並守光祿大夫分行天下其刺史二
千石有臧罪者驛馬上之墨綬以下便輒收舉有清忠
惠利為百姓所安宜表異者皆以狀上於是八使同時
俱拜天下號曰八俊紀漢安元年八月丁卯遣杜喬
等八人分行州郡班宣風化舉實臧否(表賢良顯忠勤)喬奏李固政
(為天下第一)張綱傳八使惟綱年少官秩最微餘人受命
之部而綱獨埋其車輪於洛陽都亭曰豺狼當路安問
狐貍遂奏大將軍冀河南尹不疑無君之心十五事(他使)
(所劾亦多冀及宦者親黨)蔡邕傳上封事曰五年制書議遣八使
又令三公謠言奏事是時奉公者欣然得志邪枉者憂
悸失色
漢清詔使
范滂傳冀州饑荒以滂為清詔使案察之滂登車攬轡
有澄清天下之志至州境守令自知臧汙望風解印綬
去第五種傳以司徒掾清詔使冀州注風俗通曰汝
南周勃辟大尉清詔使荆州蓋三公府有清詔員以承
詔使也雷義使持節督郡國行風俗太守令長坐者
凡七十人
唐安撫使安撫大使
通鑑(兼實錄等書)武德元年十月庚辰淮安王神通為山東
道安撫大使山東諸軍事並受節度貞觀四年李大亮
為西北道安撫大使總章元年劉仁軌為遼東道安撫
大使垂拱四年六月左丞狄仁傑為江南安撫使天授
二年李嗣真等為十道存撫使(朝中有詩送之名曰存撫集十卷)貞元
十一年九月丁巳加韋臯統押近界諸蠻及西山八國
雲南安撫等使(韋臯為劒南節度就加安撫遂為兼官)永貞元年八月己
未宰臣袁滋為劒南兩川山南西道安撫大使太和五
年七月甲申李踐方兩川安撫使後魏太和十七年
廣陵王羽持節安撫六鎮正光五年酈道元為關右大
使慰撫六鎮隋仁壽四年楊素為河北道安撫大使(又韋)
(師為山東河南十八州安撫大使)唐乾封元年李勣為遼東道行軍大
總管兼安撫大使儀鳳三年李敬元為洮河道安撫大
使神功元年納言狄仁傑為河北道安撫大使長安四
年姚元之為靈武道安撫大使會要唐武德中唐儉
為并州道安撫大使杜伏威為淮南道安撫大使開元
四年正月二十九日(丙午)鄫王嗣真除安北大都護充安
撫河南關内隴右諸蕃部落大使遥領自兹始(解琬西城安撫使)畢諴
河南安撫使(房式傳韋臯表為雲南安撫副使)萬歲通天元年姚璹為榆關道安撫大使武德
五年李靖為嶺南撫慰大使(九域志云桂州有李靖嶺南道安撫大使平蠻碑頌)
武德中山東平以大理卿鄭善果為招撫大使吐
蕃傳云中書令李敬元為西河鎮撫大使婁師德韋
湊為營田大使延載元年張元遇為桂永等州經略
大使
唐觀風俗使
會要貞觀八年正月二十九日(壬寅)遣大使觀風俗(舊紀命尚)
(書右僕射李靖等使于四方觀省風俗)於是分遣蕭瑀李靖楊恭仁王珪
竇静(舊紀作竇誕)李大亮劉德威皇甫無逸韋挺李襲譽張
亮杜正倫趙弘智等巡省天下詔曰觀風俗之得失察
政刑之苛弊
唐黜陟使
唐書(通鑑實錄)貞觀八年將發十六道黜陟大使畿内未有
其人正月壬寅令李靖充使(李靖傳遷右僕射時遣十六道使察風俗以靖為畿)
内道大使(十八年遣十七道巡察)二十年正月丁丑遣孫伏伽等二十
二人以六條察四方(紀云黜陟于天下)多所舉刺太宗命褚遂
良具狀以問親自臨決牧宰以下進擢者二十人死者
十人(或云七人)免黜者數百人龍朔三年八月戊申分遣巡
察大使黜陟官吏神龍二年二月丙申遣十道巡察使
(姜師度等二十人)開元二十一年四月二十一日乙卯遣使崔
翹等黜陟官吏(實錄二十九年五月命崔翹等八人分行天下詔曰三載考績必鑒吏能八使)
(觀風因求民瘼)二十九年十月戊戌遣使黜陟官吏天寶五載
三月丙子命席豫等黜陟(一云正月)至德二載十二月虢王
等為使建中元年正月辛未發黜陟使庾何等十一人
行天下通鑑二月丙申朔(陸䞇說使者以五術省風俗曰聽謠誦納市賈訊簿書覽車服省作業)
元和十四年七月己丑遣黜陟使于天下開成元年二
月庚寅分命盧鈞等五人為黜陟使
唐寧朔大使
舊紀貞觀十四年三月戊午置寧朔大使以護突厥
唐按察使
見都督景雲二年二月降十道使按察七月分遣都
督刺史十道按察紀龍朔三年八月戊申遣按察大
使於十道
唐節度使(詳見兵制)
通典邊方有寇戎之地則加以旌節謂之節度使(吳孫權初)
(置節度官使典掌軍糧)自景雲二年四月始以賀拔延嗣為涼州
都督充河西節度使其後諸道因用此號(會要永徽已後除都督帶)
使持節即是節度使(通鑑綱目景雲元年冬十月以薛訥為幽州經略節度大使節度之名自此始)得
以軍事專殺行則建節府植六纛外任之重莫比焉本
皆兼度支營田使開元九年十一月勅河東河北不須
别置並令節度使兼(有副使行軍司馬判官掌書記參謀隨軍)開元中凡八
節度使(若朝覲則别置留後)
磧西開元六年三月楊嘉惠始除四鎮節度經略
使十二年已後或稱磧西
河西景雲二年四月賀拔延嗣始有節度之號
隴右開元元年十二月始除楊矩
朔方開元元年十月六日改朔方行軍大總管為
朔方節度使(表云九年置)
河東開元十一年已前稱天兵軍節度使其年三
月四日改太原已北諸軍節度十八年二月宋之悌
除河東節度
幽州先天二年二月甄道一除天寶元年十月裴
寬除范陽節度(開元七年閏七月張敬忠始除平盧軍節度)
劒南開元五年二月齊景胄除上元二年二月分
為兩川廣德二年正月八日合為一道大歷二年正
月二十日又分兩川
嶺南至德二年正月始除賀蘭進明咸通三年五
月分東西道兩節度
會要開元四年正月二十九日丙午親王始遥領十六
年十一月癸巳宰相始遥領(河西節度副大使蕭嵩除平章事節度如故二十六)
(年李林甫遥領隴右天寶十載楊國忠領劒南皆置留後)官志其後有持節為節
度副大使知節度事者正節度也諸王拜節度大使者
皆留京師
唐宣撫使
通鑑(兼會要等書)開元元年七月壬申命畢建等六人宣撫
十道(開元初陸餘慶河南北宣撫使)十五年八月河北水災宇文融為
宣撫使二十年河北飢盧從愿為宣撫處置使德宗初
關播宣撫湖南興元元年正月平章事蕭復充宣慰安
撫使貞元八年八月以水災命奚陟等宣撫於延英殿
臨遣元和四年正月以旱災命鄭敬德崔芃孟簡裴武
宣撫淮南宣歙浙西東山南東道江西鄂岳等道召對
告以勤於奉職十四年二月壬戌楊於陵充淄青宣撫
使(崔戎傳雲南蠻亂成都詔戎持節劍南為宣撫使)
唐採訪使
會要開元二十二年二月十九日辛亥初置十道採訪
處置使(三月二十三日置印)
都畿中丞盧絢京畿中丞裴曠河南嗣魯王道堅
關内李尚隠河東崔隠甫河北宋瑶
嶺南李朝隠淮南韋虚心河西牛仙客
劍南王昱山南韓朝宗江南劉日正
隴右裴端復山南西道宋諭江南班景倩
張九齡奏置
二十五年十二月二十四日命採訪使考課官吏善績
三年一奏乾元元年四月十一日停採訪黜陟使(通鑑五年)
(壬午)是歲改為觀察處置使地理志開元二十一年(百官)
(志云二十年)監十五採訪使如漢刺史(詳見郡國)通鑑開元四
年二月辛未以倪若水為汴州刺史兼河南採訪使(時揚)
(州采訪使班景倩入為大理少卿)
唐防禦使團練使經略使應援使
會要天寶十四載十一月諸州置防禦使寶應元年五
月十九日停(開元元年幽州置防禦大使至德一載置江東及衡州)建中二年正
月置潼關防禦使廣德二年置河中五州都團練
觀察使永泰元年置丹延都團練使大歷十二年五月
十日停諸州團練是年合浙江東西道置都團練觀察
使(建中元年分二道)貞觀二年邊州别置經略使先天
二年二月除幽州節度經略鎮守使開元六年除四鎮
節度經略使十一年四月河西節度張敬忠加經略使
二十七年置福建經略使開耀後桂州置管内經略使
開元二十一年黔州置五溪經略使天寶十四載置邕
容管經略使(十載置安南管内經略使)至德二載正月賀蘭進明除
嶺南五府經略兼節度使建中元年三月除元琇始不
帶五府經略兼安南經略王式(容管戴叔倫元結王翃)黔中郄士美邕管徐中桂管馬
揔(廣州都督五府經略使宋璟見文粹又李尚隠永淳元年以婁師德為河源軍經略副使)韋丹拜容
(管經略招討使始城容州周十三里置屯田二十四所見韓文)紀建中四年四月庚
申張伯儀為淮西應援招討使
唐宣諭使
列傳崔渙肅宗時為江淮宣諭選補使潘孟陽永貞
元年八月以戶部侍郎宣諭江淮裴度元和九年為
魏博宣諭使温造穆宗時為太原鎮州幽州宣諭使
鄭覃鎮人留王承元不出詔覃為宣諭使傳詔開大
義
唐鎮守使
張鎰傳大歷初為濠州刺史擢侍御史兼緣淮鎮守使
唐觀察使
東畿(至德元載置廣德二年罷大歷十四年復留臺中丞兼)京畿(廣德二年置中丞兼永泰元年)
(御史大夫兼建中二年二月十八日中丞袁高兼)浙西(乾元元年置)宣歙池(大歷元年置)
福建(六年置)洪吉宣歙饒(乾元元年置廣德二年洪吉更名江西)鄂岳(元和五年)
(置)湖南(廣德二年置)
唐安撫制置使
通鑑中和二年以王徽為京畿安撫制置使乾寧三年
徐彥若為京畿安撫制置使(又韓建為之)
咸平宣撫大使慶歷宣撫使
有軍旅大事命執政大臣為之咸平三年六月丁夘參
政向敏中為河北河東緣邊宣撫大使(密學馮拯陳堯叟為副)御
長春殿置宴以遣之慶歷二年三月十六日樞副杜衍
為河東宣撫使(翰學丁度副之)三年七月甲戌樞副任中師河
東參政范仲淹陜西(八月癸丑樞副韓琦代仲淹)四年六月仲淹陜
西河東八月六日樞副富弼河北八年正月參政文彥
博河北(明鎬副之)熙寧三年九月乙未參政韓絳陜西(即軍中拜)
(昭文相)宣和五年左丞王安中河北河東燕山靖康元年
六月知密院李綱河北河東(資政劉韐副之)建炎三年五月知
密院張浚為宣撫處置使(以川陜京西湖南北路為所部)命以便宜黜陟九
月簽書周望兩浙京湖宣撫使(郭仲荀為副)紹興元年十一
月戊戌參政孟庾為福建江西湖南北宣撫使(韓世忠為副)
四年八月知密院趙鼎川陜宣撫處置使乾道三年六
月知院虞允文四川宣撫使五年三月參政王炎四川
(七年除樞使依舊)七年四月同知院劉珙制襄不拜淳熙元年
三月丙申鄭開大資政四川(二年六月罷四川宣撫司)嘉定十二年
同知院曾從龍江淮(使相安丙四川)嘉熙元年同知院李&KR0811;四
川寶祐六年十一月樞使賈似道兩淮宣撫大使(二年資政)
(李曾伯四川)
前宰相為之者紹興元年八月丁夘觀文殿學士吳敏
荆湖廣南二年二月庚午李綱湖廣(兼潭守)吕頤浩江
東朱勝非江西(並兼淮南)三十二年七月少傅張浚江
淮(置司建康)乾道八年九月少保武安節度虞允文四
川寶祐五年正月少保趙葵京湖宣撫大使(建炎四年四月己夘)
(觀文朱勝非江西湖南北尋改)
武臣為宣撫始於皇祐四年九月庚午樞副狄青湖北
治平三年十月同簽樞郭逵陜西四路武臣非執政
為之者始於建炎三年閏八月太尉劉光世江東紹
興元年五月丁酉令江東安撫大使呂頤浩江西安撫
大使朱勝非浙西安撫大使劉光世並兼宣撫淮南(二年)
(二月賜光世宣撫使印)其後光世江東淮西(又為淮南)韓世忠江東
西鎮江建康府淮東(又為淮東京東淮東宣撫處置使)張俊浙西江東
(又為江東)淮西岳飛湖北京西吳玠川陜吳璘四川楊存中
江淮荆襄(尋改)嘉熙四年孟珙四川紹興五年正月壬
戌韓世忠淮東(鎮江置司)癸亥劉光世淮西(太平置司)張俊江東
(建康置司)壬申入辭上命升殿出内金盤尊斝賜酒一行光
世等飲之釂并所飲器賜之
從臣為之始於紹興二年三月端明李光壽春等州九
月端明王似川陜(十二月龍學盧法原並副使)四年三月似為使法原副之開禧
二年六月刑書丘崈江淮十一月崈及兵書薛叔似以
端明侍讀依舊江淮京湖三年四月兵書宇文紹節除
華文學士侍讀為京湖(兼江陵守)鄧友龍以中丞江淮吳
獵以刑侍京湖紹興元年九月己亥資政葉夢得為
江東安撫大使兼知建康并壽春等六州宣撫使(十一月詔)
(福建制置使辛企宗聽宣撫司節制)
武臣為宣副始於建炎三年郭仲荀兩浙(其後福建韓世忠川陜吳)
(玠)紹興二年九月張浚將召歸始命文臣為副(岳飛京湖楊存)
(中淮北等皆不置使而第以副使為名)熙寧三年韓絳使陜直舍人院
吕大防為判官絳就拜相大防為知制誥薛向為待制
並命為判官紹興十年七月癸丑太尉楊沂中為淮北
宣副劉錡以節度為判官二帥抗禮非熙寧之制矣三
十二年張浚宣撫江淮以中書舍人陳俊卿為判官兼
權建康府事
紹興四年著令宣撫使官屬參謀視提刑參議視運判
機幹在諸州通判之上領宣撫使者皆見任二府故
行移用劄子韓世忠宣撫淮東詔於所部州縣用劄子
紹興二年九月辛巳福建江西荆湖等路宣副韓世忠
為江南東西路宣撫使置司建康㳂江三大帥劉光世
李回李光並去所領揚楚等州宣撫使名其節制淮南
諸州如故湖廣李綱止充湖南安撫使十一年四月壬
辰京東淮東宣撫處置使韓世忠淮西宣撫使張俊並
為樞密使湖北京西宣撫使岳飛為樞密副使乙未詔
三宣撫司並罷遇出師臨時取旨逐司統制官已下各
帶御前字入銜
開禧二年十一月甲申丘崈以簽樞督視江淮三年正
月己夘知樞張岩代之端平二年十一月乙丑曾從龍
為樞使督視江淮魏了翁為簽樞督視荆湖嘉熙二年
二月辛夘史嵩之以參政督視荆湖江西三年正月癸
酉為右相都督兩淮荆湖二月丙寅都督江淮荆湖四
川四年四月癸夘結局淳祐七年四月趙葵為樞使督
視江淮京西湖北
景德安撫使咸平經略使
舊制諸路災傷或邊境用師皆遣使安撫事已則罷其
河北河東别置司景德三年四月十四日置河北㳂邊
安撫使以雄州守何承矩為之李允則為副使(景德中邵曄為)
(緣海安撫使)祥符元年置河東安撫司三年八月戊辰命昇
洪揚廬州守臣兼安撫使慶歷二年五月庚申置京東
兩路安撫使三年十月置湖南安撫司五年正月二十
八日范仲淹知邠州兼陜西四路㳂邊安撫使八年四
月辛夘置河北四路安撫使從夏竦之請也(七年三月判大名府賈昌朝已兼)
(使)皇祐四年六月己丑詔廣桂守臣並帶經略安撫使
八月孫沔為江西湖南安撫使(康定二年正月壬戌遣使體量安撫十三路嘉)
(祐五年七月辛夘分京西為南北路南以鄧北以許州守臣兼安撫使)建炎元年六月丙
戌詔諸道帥府皆帶使名(從李綱之言也)兩朝志凡諸路安
撫以知州充掌撫綏良民而察其姦宄以肅清一道京
東東(青)西(鄆)京西北(許)南(鄧)湖南(潭)河北(定高陽真定大名)廣
桂(政和四年十一月移京西於河南京東於應天宣和三年九月詔洪州守臣依江寧府兼安撫使)
中興會要浙東(紹興)西(臨安)江東(建康)西(隆興)淮東(揚)西(廬)湖南
(潭)北(荆南)福建(福)京西南(襄陽)廣東(廣)西(靜江)成都(成都)利(興元)潼
川(瀘)夔(夔)内廣西成都潼川夔路帶兵馬都鈐轄餘路
帶馬步軍都總管廣東帶主管經略安撫司公事廣西
帶經略安撫使(淮西以廬州為帥府而壽春府又帶管内安撫使)建炎三年
五月以江池饒信為江州路(知州為安撫使)建康太平宣徽廣
德為建康府路(知府為安撫制置使)四年五月罷諸州管内安撫
使又江東西路分置三帥鄂州江州建康(於池州置帥以建康至鎮)
(江太近故也六月丙戌呂頤浩為大使朱勝非江州路大使)浙西安撫使移於鎮江
劉光世為大使又詔罷諸路帥臣兼制置使(二品以上除大使前)
(執政為帥者例充大使)紹興元年正月詔江東(池)江西(江)荆湖
東(鄂)西(鼎)九月詔以建康洪州為江東西帥府(江池州帶㳂江)
(安撫使)六年五月詔襄陽上流重地依陜西五路例帶京
西南路經略安撫使六月荆南帶湖北經略安撫使十
二年十月罷㳂江安撫使十四年九月四川宣副鄭剛
中請以利州分東西兩路西吳璘東楊政(又以郭浩為金房開達州安撫使)乾
道三年四月十一日併利州為一路以吳璘知興元為
安撫使四年四月二日詔金州帶管内安撫(先是十二月併歸利)
(路)
咸平五年正月甲辰以張齊賢為邠寧等經略使判邠
州七月丙申錢若水為并代經略使康定元年二月丁
亥夏守贇為陜西經略安撫使五月己夘范仲淹韓琦
為副使尹洙為判官紹興十年楊政為經略安撫使知
興元吳璘為階成岷鳳經略使(皇祐四年六月詔廣桂州帶經略安撫使紹興)
(五年湖北帥王庶依襄陽守臣例帶經略安撫)陜西用兵夏守贇竦陳執中
為陜西經略安撫招討使琦仲淹為副其後琦仲淹龐
籍為西路都部㳂邊經略等使而諸路帶經略使名者
九人劉摰曰祖宗之法不以武臣為大帥專制一道
必以文臣為經略以總制之
慶歷招討使
慶歷元年五月詔陜西經略招討使夏竦屯鄜州(五年春正)
(月以夏國欵附罷使名)熙寧八年十二月命趙卨為安南道經略
招討使建炎四年十二月李成圍江州以張俊為江南
路招討使(位宣撫使下制置使上著為令)紹興五年十二月岳飛為湖
北襄陽招討使十年六月一日兀术犯三京以韓世忠
張俊岳飛兼河南北招討使三十一年十月四日癸夘
以陜西河東命吳璘京東河北東路命劉錡京西河北
西路命成閔為使蓋遥領其地十一月又命吳拱李顯
忠隆興元年五月李顯忠為淮南京畿京東河北招討
使邵宏淵副之
慶歷按察使
三年五月戊寅詔轉運使皆領按察使(提刑不帶使名亦準此)轉運
(使副即漢刺史唐觀察使之職)歲具官吏能否以聞(先是元年正月壬戌遣使十五路安)
(撫)十月丙午命張昷之王素沈邈(又命杜杞歐陽修)五年十月
辛酉詔按察之名過於煩苛其並罷之皇祐五年十二
月置京畿轉運使以按察畿輔(王贄為之)至和二年罷嘉祐
二年知諫院陳升之言天下州三百縣千二百其治否
朝廷不得周知付之十八路轉運使令上選用責任考
課三法
將帥之選多出監司先自遠路漸擢至京東西淮南資
望深績效著者乃擢任陜西河東河北三路及成都路
自三路及成都召為三司副使
熙寧察訪使
熙寧七年四月命樞密都承旨曾孝寬充河北東路兼
青鄆齊濮州察訪使廉車本唐十道採訪之官初
無文武之别也咸平錢若水以執政舊臣(五年六月)祥
符王嗣宗以中司峻望(三年六月)天聖李維以禁林
舊德(四年三月)陳堯咨以内相清選(五年八月)慶歷韓琦王
㳂范仲淹龐籍皆以一時縉紳冠冕易授此官(二年)
(四月)中興以來有自次對而得者當時猶謂之優焉
(建炎元年十二月待制邢煥二年正月十八日詔后族不任侍從著為令甲孟忠辱以顯謨直學士換常德軍)
(承宣使)
建炎御營使(詳見兵制)
建炎元年五月丁酉中書侍郎黃潛善兼御營使同知
樞密汪伯彥兼副使四年六月甲戌罷(以宰相范宗尹兼知樞密院事)
紹興二年九月甲子直徽猷閣郭偉為淮西巡撫使
建炎撫諭使
元年五月戊戌以路允迪耿延禧為京城撫諭使副始
建使名(左丞呂好問為京師撫諭使)四年正月中書舍人李正民為
江浙湖南撫諭使令按察官吏能否紹興元年十二月
吏侍傅崧卿為淮東撫諭使後不復置建炎元年八
月御史馬伸等八人撫諭東南兩河川陜三年二月方
聞撫諭河東紹興二年十二月周隨亨李愿撫諭川陜
皆不帶使字乾道元年十一月龍大淵撫諭兩淮軍
馬
建炎招撫使
淳化末趙昌言以參政為川陜招撫使後不復置建炎
元年六月丁亥張所為河北西路招撫使紹興三年二
月庚戌李横為京西招撫使十年五月劉光世為三京
招撫處置使(明年七月罷)三十一年成閔等三大將為湖北
京西淮東西招撫使三十二年七月李顯忠淮西十一
月張子蓋淮東隆興元年八月劉寶淮東二年三月王
彥淮西乾道元年正月二十五日罷兩淮招撫司開禧
二年四月郭倪兼山東京東又有京西北路招撫使副
唐廣德二年九月辛亥郭子儀為朔方招撫使貞元元
年四月丙戌馬燧渾瑊為河中招撫使元和九年十月
甲子嚴綬為申光蔡招撫使長慶元年八月己丑裴度
幽鎮招撫使會昌二年九月劉沔張仲武回鶻招撫使
三年七月盧鈞為招義節度招撫使
建炎鎮撫使
四年上還會稽時羣盜連衡据州郡參政范宗尹請析
地以處之稍復藩鎮之制少與之地而專付以權五月
甲子(宗尹已為相)宗尹請以淮南京東西湖南北諸路並分
為鎮除茶鹽置官提舉外他監司並罷上供財賦權免
劇盜李成桑仲等皆即以為鎮撫使(五月二十日進呈二十二日降詔曰)
(周建侯邦四國有藩垣之助唐分方鎮北邊無夷狄之虞欲隆鎮撫之名為輟按廉之使有民有社得制節)
(於境中足食足兵聽專征於間外苟功烈之克彰當永傳於後裔)二十八日詔諸鎮戮力悉心睦鄰恤難有
(寇更相應援)六月十日解潛為荆南歸峽荆門公安程昌禹
為鼎澧鎮撫使紹興初乃不復除久之但餘荆南解潛
而已五年召潛主管馬軍遂罷鎮撫使蓋鎮撫使之有
聲者文臣惟陳規武臣惟岳飛王彥解潛李横耳嘉定
十五年十二月賈涉為京東河北鎮撫節制大使
紹興宣諭五使
宣和七年十二月宇文虚中為河北河東宣諭使靖康
元年二月种師道河北宣諭使紹興元年十二月六日
詔吏侍傅崧卿為淮東宣諭使(戶書孟庾為江東西湖南宣諭制置使未行而)
(秉政)二年十一月己夘宣諭五使御史劉大中胡蒙朱異
明槖薛徽言同班入見上諭曰今遣卿等務令民被實
惠姦臧之吏必須按發公正之人必須薦舉山林不仕
賢者亦當具名以聞平反獄訟觀風問俗等事並書于
歷朕一一行之非尋常遣使比也(異浙東福建蒙浙西太中江東西徽言湖)
(南槖廣東西)五使將行上命各賜内帑帛二百凡五使所按
吏總七十有九人(槖二十七人大中二十人徽言十六人異蒙各八人)薦士五十
有七人(槖二十人大中十六人異十二人蒙六人徽言三人)而大中所劾多大吏
槖大中異所舉多聞人徽言銳於有為而槖大中數言
公私利病惟胡蒙奉承大臣風旨六年右司范直方宣
諭川陜九年御史方庭實宣諭三京淮北皆使者職也
九年復陜西四月詔簽樞樓炤往永興宣諭秘少鄭剛
中為參謀予衛卒十人因制置移屯等事宣諭之權自
此重十一年十月鄭剛中宣諭川陜始建使名得與邊
事三十一年六月八日中丞汪澈為湖北京西宣諭使
節制兩路軍馬置司鄂州詔曰凡其所臨如朕親幸三
十二年二月兵書虞允文川陜九月戶侍王之望代之
隆興元年六月允文湖北京西二年四月戶侍錢端禮
吏侍王之望兩淮九月刑侍吳芾淮西開禧二年鄧友
龍兩淮薛叔似京湖三年四月吳獵四川皆以使名自
剛中後權任在宣撫之亞
紹興經制使
宣和間陳亨伯兼紹興初罷九年正月復置(戸侍梁汝嘉為使農)
(少霍蠡為判官未幾省)五年閏二月孟庾以參政提領措置財
用庾請以緫制司為名(七月沈與求領之六年省後二年復置經制發運使)建炎元
(年六月乙丑馬忠為河北經制使七月己丑朔王燮傅亮為河東經制使副使使名雖同實掌兵事焉李綱遣)
(張所與亮措置兩河)
四緫領淮東西湖廣四川高宗以大元帥駐軍濟州
命隨軍轉運梁楊祖緫領措置財用然未以名官也建
炎末張浚用趙開緫領四川財賦(名自此始)紹興十一年諸
將罷兵五月辛丑置三總領(命中都官為外司農搃賦入而制其出)四川
改都轉運司十五年復置四川總領乾道六年四月併
淮東於淮西七年復舊(江淮荆蜀置治粟使者四擇列等介鄉若尚書郎畀之)紹
興三年正月甲子命戶侍姚舜明往建康總領大軍錢
糧時諸軍屯建康者歲用錢糧五十餘萬皆戶部財計
故命舜明領之總領名官自此始十一年五月辛丑胡
紡淮東吳彥璋淮西江東曾慥湖廣江西京湖置司楚
建康鄂各專一路發御前軍馬文字諸軍不聽節制蓋
使之與聞軍事不獨職餽餉云總領官正名自此始
紹興制置使大使
唐建中四年五月乙未劉洽為淄青兖鄆招討制置使
(紀)大中五年三月以白敏中為司空同平章充招討党
項行營都統制置等使敏中請用裴度故事擇廷臣為
將佐許之後周顯德五年謀伐蜀以高防為西南面水
陸制置使本朝熙寧後多用武臣建炎元年八月二十
六日郭仲荀制置東南盜賊十一月王淵為杭州制置
使三年二月四日劉光世為行在五軍制置使輔臣
以本職為制置使始於建炎三年同簽書密院呂頤浩
為江淮兩浙
江浙建炎三年二月四日呂頤浩兼知鎮江陳彥文
程千秋為副使
浙西建炎三年六月安撫使康元之兼四年四月張
俊(浙西江東)七月劉光世為安撫大使其浙西制置使韓
世忠張俊並罷紹興三十一年劉錡浙西淮南江東
制置使
沿江建炎三年六月劉寧止提領水軍為副使閏八
月胡舜陟為㳂江都制置使知建康王羲叔為副(紹興)
(四年馬廣為江西㳂江制副屯武昌)隆興二年十一月沈介知鄂州兼
㳂江制置使乾道三年八月命知建康史正志兼(總建)
(康至鄂渚舟師)開禧二年七月知建康葉適兼嘉定十二年
六月二十日詔置司建康十四年詔制副置司鄂州
(李&KR0811;為之)
江淮開禧二年七月葉適改兼江淮制使措置屯田
後徐誼楊輔等為之
淮西建炎三年七月胡舜陟紹興七年九月劉錡以
廬州守兼安撫營田使兼制副嘉定十二年六月詔
淮西制副置司廬州
淮東建炎三年劉光世為淮南制置使嘉定十二年
詔制副置司楚州
沿海紹興二年七月仇悆為福建兩浙淮東沿海制
置使置司許浦三年七月以郭仲荀知明州兼之六
年二月馬廣兼制副十月梁汝嘉為浙西淮東沿海
制置使王彥副之九年併歸浙東安撫司(二年呂源為浙東福)
(建沿海制置使置司定海縣六年紹興守孫近兼)十年知平江梁汝嘉兼浙
西沿海知明州仇悆兼沿海制置使三十一年李寶
浙西通泰海州沿海隆興元年七月于潚知明州兼
沿海制置使
江西紹興三年九月岳飛駐江州(節制舒蘄二州初建炎三年江州)
(守臣兼)四年四月胡世將以洪守安撫使兼
京湖紹興五年九月岳飛為荆湖南北襄陽府路制
置使兼節制蘄黃三十一年成閔湖北京西隆興二
年十月韓仲通除荆襄
四川紹興三年十月吳玠除利州路制置使五年十
一月席益除四川安撫制置大使兼成都守八年正
月胡世將為四川制置使
大使紹興三年九月趙鼎始為江西安撫制置大使
(置司洪州十六年鼎帥浙東)四年七月席益帥潭(湖南)五年十一月
益帥成都呂頤浩帥湖南(六年浙西)李綱帥江西八年五
月李光帥江西開禧三年丘崈江淮(兼建康守)嘉定二年
八月安丙四川(守興元)寶祐五年十二月李會伯廣南
(序位在宣副之上)
玉海卷一百三十二
