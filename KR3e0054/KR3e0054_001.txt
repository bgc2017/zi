蘭室秘藏卷上
元李杲撰
飲食勞倦門
飲食所傷論
隂陽應象論云水糓之寒熱感則害人六府痺論云隂
氣者靜則神藏躁則消亡飲食自倍腸胃乃傷此乃混
言之也分之為二飲也食也飲者水也無形之氣也因
而大飲則氣逆形寒飲冷則傷肺病則為喘咳為腫滿
為水瀉輕則當發汗利小便使上下分消其濕解酲湯
五苓散生薑半夏枳實白术之類是也如重而畜積為
滿者芫花大戟甘遂牽牛之屬利下之此其治也食者
物也有形之血也如生氣通天論云因而飽食筋脈横
解腸澼為痔又云食傷太隂厥隂寸口大於人迎兩倍
三倍者或嘔吐或痞滿或下痢腸澼當分寒熱輕重而
治之輕則内消重則除下如傷寒物者半夏神麴乾薑
三稜廣茂巴豆之類主之如傷熱物者枳實白术青皮
陳皮麥蘖黃連大黃之類主之亦有宜吐者隂陽應象
論云在上者因而越之瓜蔕散之屬主之然而不可過
劑過劑則反傷腸胃盖先因飲食自傷又加之以藥過
故腸胃復傷而氣不能化食愈難消矣漸至羸困故五
常政大論云大毒治病十去其六小毒治病十去其七
凡毒治病不可過之此聖人之深戒也
勞倦所傷論
調經篇云隂虚生内熱岐伯曰有所勞倦形氣衰少糓
氣不盛上焦不行下脘不通而胃氣熱熱氣薰胸中故
内熱舉痛論云勞則氣耗勞則喘且汗出内外皆越故
氣耗矣夫喜怒不節起居不時有所勞傷皆損其氣氣
衰則火旺火旺則乘其脾土脾主四肢故困熱無氣以
動懶於語言動作喘乏表熱自汗心煩不安當病之時
宜安心靜坐以養其氣以甘寒瀉其熱火以酸味收其
散氣以甘温補其中氣經言勞者温之損者温之者是
也金匱要略云平人脉大為勞脈極虚亦為勞矣夫勞
之為病其脈浮大手足煩熱春夏劇秋冬差(脈大者熱邪也極實)
(者氣損也春夏劇者時助邪也秋冬差者時勝邪也)以黃耆建中湯治之此亦温
之之意也夫上古聖人飲食有節起居有常不妄作勞
形與神俱百歲乃去此謂治未病也今時之人去聖人
久遠則不然飲食失節起居失宜妄作勞役形氣俱傷
故病而後藥之是治其已病也推其百病之源皆因飲
食勞倦而胃氣元氣散解不能滋榮百脉灌溉臟腑衛
護周身之所致也故蒼天之氣貴清靜陽氣惡煩勞噫
飲食喜怒之間寒暑起居之際可不慎歟
調中益氣湯
治因飢飽勞役損傷脾胃元氣不足其脈弦洪緩而
沈按之中之下得時一澀其證四肢滿悶肢節疼痛
難以屈伸身體沉重煩心不安忽肥忽瘦四肢懶倦
口失滋味腹難舒伸大小便清利而數或上飲下便
或大便澀滯或夏月餐泄米糓不化或便後見血或
便見白膿胸滿短氣咽膈不通痰唾稠粘口中沃沫
食入反出耳鳴耳聾目中流火視物昏花弩肉紅絲
熱壅頭目不得安卧不思飲食並皆治之
橘皮(如腹中氣不轉運加木香一分如無此證不加)黃蘗(酒洗已上各二分)升麻
(此一味為上氣不足胃氣與脾氣下流乃補上氣從隂引陽)柴胡(已上各三分)人參
(有𠻳者去)炙甘草蒼术(已上各五分)黃茋(一錢)
如是顯熱躁是下元隂火蒸蒸然發也加
生地黃(二分)黃蘗(三分)
如大便虚坐不得或大便了而不了腹中常常逼迫
皆是血虚血澀加當歸身(三分)無此證則去之
如身體沈重雖小便數多亦加茯苓(二分)黃蘗(三分)
澤瀉(五分)蒼术(一錢)時暫從權而去濕也不可常用
兼足太隂已病其脈亦絡於心中故顯濕熱相合而
生煩亂
如胃氣不和加湯洗半夏(五分)生薑(三分)有𠻳者加
生薑生地黃(二分)以製半夏之毒
如痰厥頭痛非半夏不能除此足太隂脾邪所作也
如兼躁熱加黃蘗生地黃(各二分)
如無以上證只服前藥
右件剉如麻豆大都作一服水二大盞煎去柤稍熱
食遠服之寧心絶慮靜坐少語藥必為效耳
如夏月湏加白芍藥(三分)
如春月腹中痛尤宜加
如惡熱而渴或腹痛者更加芍藥(五分)生黃芩(二分)
如惡寒腹痛加中桂(三分)去黃芩謂之桂枝芍藥湯
亦於前藥中加之
如冬月腹痛不可用芍藥盖大寒之藥也只加乾薑
(二分)或加半夏(五七分)以生薑(少許)製之
如秋冬之月胃脈四道為衝脈所逆脇下少陽脈二
道而反上行名曰厥逆其證氣上衝咽不得息而喘
息有音不得卧加吳茱萸(五分至一錢湯洗去苦)觀厥氣多少
而用之亦於前藥中作一服服之
如夏月有此證為大熱也此病隨四時為寒熱温涼
也宜以
黃連(酒洗)黃蘗(酒浸)知母(酒浸已上各等分)
右為細末熟湯為丸如梧桐子大每服一百丸或二
百丸白湯送下空心服仍多飲熱湯服畢少時便以
美食壓之使不令胃中停留直至下元以瀉衝脈之
邪也大抵治飲食勞倦所得之病乃虚勞七損證也
常宜以甘温平之甘多辛少是其治也
寬中喜食無厭丸(一名寬中進食丸)
資形氣喜飲食
木香(五分)青皮人參乾生薑(已上)
(各一錢)炙甘草(一錢五分)白茯苓澤瀉
㯽榔橘皮白术(已上各二錢)縮砂仁
猪苓(已上各二錢五分)枳實(四錢)半夏(七錢)草豆蔲仁
(五錢)神麯(五錢五分炒)大麥糵麵(一兩炒)
右為細末湯浸蒸餅為丸如梧桐子大每服三五十
丸米湯下(食遠)
交泰丸
升陽氣瀉隂火調榮氣進飲食助精神寬腹脇除怠
惰嗜卧四肢沉困不收
乾薑(炮製三分)巴豆霜(五分)人參(去蘆)肉桂(去皮)
(已上各一分)柴胡(去苖)小椒(炒去汗并閉目者良)白术(已上)
(各一錢五分)厚朴(去皮炒二錢秋各加七錢)白茯苓苦練(酒煑)
縮砂仁(已上各三錢)知母(四錢一半酒炒一半酒洗春夏用秋冬去之)
川烏(炮製去皮臍四錢五分)吳茱萸(湯洗七次五錢)皂角(水洗煨去皮)
紫菀(去苖已上各六錢)黃連(去鬚七錢秋冬減一錢五分)
右除巴豆霜别研外同為極細末煉蜜為丸如梧桐
子大每服十丸温水送下食遠虚實加減
木香人參生薑枳术丸
開胃進飲食
乾生薑(二錢五分)木香(三錢)人參(三錢五分)陳皮(四錢)
枳實(一兩炒)白术(一兩五錢)
右為細末荷葉裹燒飯為丸如梧桐子大每服三五
十丸温水下食前
木香乾薑枳术丸
破除寒滯氣消寒飲食
木香(三錢)乾薑(五錢炮)枳實(一兩炒)白术(一兩五錢)
右為細末荷葉裹燒飯為丸如梧桐子大每服三五
十丸温水送下食前
扶脾丸
治脾胃虚寒腹中痛溏瀉無度飲食不化
乾生薑肉桂(已上各五分)乾薑霍香
紅豆(已上各一錢)白术茯苓橘
皮半夏訶子皮炙甘草烏
梅肉(已上各二錢)大麥糵(炒)神麴(炒已上各四錢)
右為細末荷葉燒飯為丸如梧桐子大每服五十丸
白滚湯送下食前
和中丸
補胃進食
人參乾生薑陳皮(已上各一錢)乾木
瓜(二錢)炙甘草(三錢)
右為細末湯浸蒸餅為丸如梧桐子大每服五十丸
白湯送下食前
㯽榔丸
破滯氣消飲食
炙甘草(一錢)木香人參㯽榔(已上)
(各二錢)陳皮(五錢)
右為細末湯浸蒸餅為丸如梧桐子大每服五十丸
白湯下食前
消積滯集香丸
治傷生冷硬物不消
京三稜廣茂青皮陳皮
丁香皮益智川練子茴香(已上各一)
(兩)巴豆(和皮米炒五錢)
右為細末醋糊為丸如菉豆大每服五七丸温水生
薑湯任下食前服
黃茋湯
補胃除濕和血益血滋養元氣
木香(氣通去之)霍香葉(已上各一錢)當歸(酒洗)陳皮(已上)
(各二錢)人參澤瀉(已上各五錢)黃茋(一兩)
右㕮咀每服五錢水二大盞煎至一盞如欲汗加生
薑煎食遠熱服之
黃茋當歸湯
治熱上攻頭目沿身胷背發熱
當歸身(一錢酒洗)黃茋(五錢)
右㕮咀作一服水二大盞煎至一盞食前熱服
膀胱經中有寒氣不足者並宜服之於月生月滿時
食隔三五日一服如病急不拘時候
麻黃豆䓻丸
治客寒犯胃心胃大痛不可忍
木香青皮紅花厚朴(已上各二)
(分)蘇木(三分)蓽澄茄(四分)升麻半夏(湯洗)
麥蘖麵縮砂仁黃茋白术
陳皮(去白)柴胡炙甘草吳茱萸
當歸身(已上各五分)益智仁(五分)神麯(二錢炒)麻黃(不去)
(節三分)草豆䓻仁(五錢)
右為細末湯浸蒸餅為丸如梧桐子大每服五十丸
白湯下或細嚼湯下亦可
酒客病論
論酒大熱有毒氣味俱陽乃無形之物也若傷之則止
當發散汗出則愈矣此最妙法也其次莫如利小便二
者乃上下分消其濕何酒病之有今之酒病者往往服
酒癥丸大熱之藥下之又有牽牛大黃下之是無形元
氣痛
人參甘草縮砂仁厚朴(已上)
(各二錢)白豆䓻姜黃乾生薑
澤瀉(已上各三錢)益智仁(六錢)黃茋
陳皮(已上各七錢)
右為麤末每服三錢水二盞生薑五片煎至一盞去
柤食前温服
脾胃虚損論
易水張先生常戒不可峻利食藥下咽未至藥丸施化
其標皮之力始開便言快也所傷之物已去若更待一
兩時辰許藥盡化開其藥峻利必有情性病去之後脾
胃既損是真氣元氣敗壞促人之壽當時說下一藥枳
實一兩麩炒黃色為度白术二兩只此二味荷葉裹燒
飯為丸以白术甘温甘温補脾胃之元氣其苦味除胃
中之濕熱利腰臍間血故先補脾胃之弱過於枳實尅
化之藥一倍枳實味苦寒泄心下之痞悶消化胃中所
傷此一藥下胃其所傷不能即去湏待一兩時辰許食
則消化是先補其虚而後化其所傷則不峻利矣當是
之時未悟用荷葉燒飯為丸之理老年味之始得可謂
竒矣荷葉之物中央空象震卦之體震者動也人感之
生足少陽甲膽者風也先化萬物之根蔕也内經云内
端於始亨則不愆人之飲食入胃營氣上行即少陽甲
膽之氣也其手少陽三焦經人之元氣也手足經同法
便是少陽元氣生發也胃氣糓氣元氣甲膽上升之氣
一也異名雖多止是胃氣上升者也荷葉之體生於水
土之下出於汚穢之中所染挺然獨立其色青形乃空
青而象風木者也食藥感此氣之化胃氣何由不上升
乎其主意用此一味為引味可謂遠識深慮合於道者
也更以燒飯和藥與白术恊力滋養糓而補令胃厚再
至内傷其利廣矣大矣若内傷脾胃以熱之物酒肉之
類自覺不快覓藥於醫醫者亦不問所傷付之集香丸
小丁香丸巴豆大熱藥之類下之大便下則物去遺留
食之熱性藥之熱性重傷元氣則七神不熾經云熱傷
氣正謂此也其後必無氣以動而熱困四肢不舉傳變
諸疾不可勝數使人真氣自此衰矣若傷生冷硬物世
醫或用大黃牽牛二味大寒藥投之随藥下所傷去矣
遺留食之寒性藥之寒性重瀉其陽陽去則皮膚筋肉
血脈無所依倚便為虚損之證論言及此令人寒心夫
辛辣薄味之藥無故不可亂服非止牽牛而已至真要
大論云五味入口各先逐其所喜攻攻者尅伐瀉也辛
味下咽先攻瀉肺之五氣氣者真氣元氣也其牽牛之
辛辣猛烈傷人尤甚飲食所傷腸胃邪當以苦泄其腸
胃可也肺與元氣何以罪之有用牽牛大罪有五此其
一也况胃主血所生病為所傷物者有形之物也皆是
血病瀉其氣其罪二也且飲食傷之於中焦止合尅化
消𨗳其食重瀉上焦肺中已虚之氣其罪三也食傷腸
胃當寒因寒用又曰寒因寒用枳實大黃苦寒之物以
泄有形是也反以辛辣牽牛散瀉真氣大禁四也殊不
知鍼經有云外來客邪風寒傷人五臓若誤瀉胃氣必
死悞補亦死其死也無氣以動故静若内傷腸胃而反
瀉五臓必死悞補亦死其死也隂氣有餘故躁今内傷
腸胃是謂六腑不足之病反瀉上焦虚無肺氣肺者五
臟之一數也雖不即死若更旬日之間必暗損人壽數
謂如人壽應百歲為牽牛之類朝損暮損損其元氣消
耗不得終其天年但人不覺耳將為天年已盡此乃暗
裏折人壽數故特著此論并方庶令四海聞而行之不
至夭横耳老夫之用心也胃氣不可不養復明養胃之
理内經云安糓者昌絶糓者亡去則榮散糓消則亡榮
散衛亡神無所依仲景云水入於經其血乃成糓入於
胃脈乃大行故血不可不養胃不可不温血温胃和榮
衛將行常有天命糓者身之大柄也書與周禮皆云金
木水火土糓惟脩以奉養五臟者也内傷飲食固非細
事苟妄服食藥而輕生損命其可乎哉黃帝鍼經有說
胃惡熱而喜清冷大腸惡清冷而喜熱兩者不和何以
調之岐伯曰調此者食飲衣服亦欲適寒温寒無悽愴
暑無汗飲食者熱無灼灼寒無凄凄寒温中適故氣調
乃不致邪僻也是必有因用豈可用俱寒俱熱之藥倉
卒致損與以刃殺人者何異内經說内傷者其氣口脈
反大於人迎一倍二倍三倍分經用藥又曰上部有脈
下部無脈其人當吐不吐者死如但食不納惡心欲吐
者不問一部二部不當正與瓜蒂散吐之但以指或以
物探去之若所傷之物去不盡者更診其脈問其所傷
以食藥去之以應塞因塞用又胃之寒因泄而下降乃
應太隂之用其中更加升發之藥令其元氣上升塞因
通用因曲而為直何為曲内傷胃氣是也何為直因而
升發胃氣是也因其飲食之内傷而使生氣增益胃氣
寬復此乃因曲而為之直也若分經用藥其所傷之物
寒熱温涼生硬柔輭所傷不一難立定一法只隨所傷
之物不同各立治法臨時加減用之其用藥又當問病
人從來稟氣盛衰所傷寒物熱物是喜食之邪不可服
破氣藥若乘飢困而傷之邪當益胃氣或為人所勉勸
強食之宜損血而益氣也診其脈候傷在何臓可與對
病之藥豈可妄瀉天真生氣以輕身喪寳乎且如先食
熱物而不傷繼之以寒物因後食致前食亦不消化而
傷者當問熱食寒食孰多孰少斟酌與藥無不當矣喻
如傷熟物二分寒物一分則當用寒藥二分熱藥一分
相合而與之則榮衛之氣必得周流更有或先飲酒而
後傷寒冷之食及傷熱食冷水與冰如此不等皆當驗
其節次所傷之物酌量寒熱之劑分數各各對證與之
無不取效自忖所定藥方未敢便謂能盡性之理姑用
指迷辯惑耳
三黃枳术丸
治傷肉濕麵辛辣味厚之物填塞悶亂不快
枳實(麩炒五錢)黃連(去鬚酒洗)大黃(濕紙裹煨)神麯(炒)
橘皮白术(已上各一兩)黃芩(二兩)
右為極細末湯浸&KR1339;餅為丸如菉豆一倍大每服五
十丸白湯下量所傷多少加減服之
巴豆三稜丸(一名木香見現丸)
半夏(湯洗七次)神麴(炒已上各五錢)草豆蔲(麵裹煨去皮取仁)白术
(已上各一兩)枳實(麩炒二兩)
右為極細末湯浸&KR1339;餅為丸如菉豆大每服五十丸
白湯下
中滿腹脹門
中滿腹脹論
六元政紀論云太隂所至為中滿太隂所至為畜滿諸
濕腫滿皆屬脾土論云脾乃隂中之太隂同濕土之化
脾濕有餘腹滿食不化天為陽為熱主運化地為隂為
濕主長養也無陽則隂不能生化故云藏寒生滿病調
經篇云因飲食勞倦損傷脾胃始受熱中末傳寒中皆
由脾胃之氣虚弱不能運化精微而制水糓聚而不散
而成脹滿經云腹滿䐜脹支膈胠脇下厥上冒過在太
隂陽明乃寒濕鬱遏也脈經所謂胃中寒則脹滿者是
也(鍼經二卷雜病第八)腹滿大便不利上走胷溢喘息喝喝然取
足少隂又云脹取三陽三陽者足太陽寒水為脹與通
評虚實論說腹暴滿按之不下取太陽經絡胃之募也
正同取者瀉也經云中滿者瀉之於内者是也宜以辛
熱散之以苦瀉之淡滲利之使上下分消其濕正如開
鬼門潔净府温衣繆刺其處是先瀉其血絡後調其真
經氣血平陽布神清此治之正也或曰諸脹腹大皆屬
於熱者何也此乃病機總辭假令外傷風寒有餘之邪
自表傳裏寒變為熱而作胃實腹滿仲景以大承氣湯
治之亦有膏粱之人濕熱鬱於内而成脹滿者此熱脹
之謂也大抵寒脹多而熱脹少治之者宜詳辯之
諸腹脹大皆屬於熱論
諸腹脹大皆屬於熱此乃八益之邪有餘之證自天外
而入是感風寒之邪傳裏寒變為熱作胃實日晡潮熱
大渴引飲讝語是太陽陽明并大實大滿者大承氣湯下
之少陽陽明微滿實者小承氣湯下之泄之則脹已此
之謂也假令瘧病為脹滿亦有寒脹熱脹是天之邪氣
傷暑而得之不即時發至秋暑氣衰絶而瘧病作矣知
其寒也局方用交解飲子者是也内虚下實寒濕令人
中滿乃五臓六腑俱有脹滿更以脈家寒熱多少較之
胃中寒則脹滿濁氣在上則生脹䐜脹取三陽三陽者
足太陽膀胱寒水為脹腹暴滿按之不下取太陽經絡
者胃之募也正同腹滿䐜脹肢膈胠脇下厥上冒過在
太隂陽明胃中寒濕鬱遏也太隂䐜脹復不利不欲食
食則嘔不得卧按所說寒脹之多如此中滿治法當開
鬼門㓗淨府開鬼門者謂發汗也潔淨府者利小便也
中滿者瀉之於内謂脾胃有病令上下分消其氣下焦
如瀆氣血自然分化不待泄滓穢如或大實大滿大小
便不利從權以寒熱藥下之或傷酒濕麵及味厚之物
膏粱之人或食已便卧使濕熱之氣不得施化致令腹
脹滿此脹亦是熱治熱脹分消丸主之
如或多食寒凉及脾胃久虚之人胃中寒則脹滿或藏
寒生滿病以治寒脹中滿分消湯主之
中滿分消丸
治中滿熱脹鼓脹氣脹水脹此非寒脹類
白术人參炙甘草猪苓(去黑)
(皮)姜黃(已上各一錢)白茯苓(去皮)乾生薑砂仁
(已上各二錢)澤瀉橘皮(已上各三錢)知毋(炒四錢)黃
芩(去腐炒夏用一錢二分)黃連(净炒)半夏(湯洗七次)枳
實(炒已上各五錢)厚朴(薑製一兩)
右除茯苓澤瀉生薑外共為極細末入上三味和勻
湯浸&KR1339;餅為丸如梧桐子大每服一百丸焙熟白湯
下食遠服量病人大小加减
中滿分消湯
治中滿寒脹寒疝大小便不通隂燥足不收四肢厥
逆食入反出下虚中滿腹中寒心下痞下焦燥寒沉
厥奔豚不收
川烏澤瀉黃連人參
青皮當歸生薑麻黃
柴胡乾薑蓽澄茄(已上各二錢)益智
仁半夏茯苓木香升麻(已上)
(各三分)黃茋吳茱萸厚朴草
豆蔲仁黃蘗(已上各五分)
右剉如麻豆大都作一服水二大盞煎至一盞食前
熱服忌房室酒濕麵生冷及油膩等物
廣茂潰堅湯
治中滿腹脹内有積聚堅硬如石其形如盤令人不
能坐卧大小便澀滯上喘氣促面色痿黃通身虚腫
廣茂紅花升麻吳茱萸(已上)
(各二分)生甘草柴胡澤瀉
神麯青皮陳皮(已上各三分)厚朴(生用)
黃芩黃連益智仁草豆蔲仁
當歸梢(已上各三分)半夏
如渴加
葛根(四分)
右剉如麻豆大水二大盞煎至一盞稍熱服食遠忌
酒醋濕麵服二服之後中滿減半有積不消再服後
藥
半夏厚朴湯
紅花蘇木(已上各五厘)吳茱萸乾生薑
黃連(已上各一分)木香青皮(已上各二分)肉桂
蒼术白茯苓澤瀉柴胡
陳皮生黃芩草豆蔲仁生甘草
(已上各三分)京三稜當歸梢猪苓升
麻(已上各四分)神麴(六分)厚朴(八分)半夏(一錢)
桃仁(七箇)昆布(少許)
如渴加
葛根(三分)
右㕮咀作一服水三盞煎至一盞去柤稍熱服此藥
二服之後前證又減一半却於前藥中加減之
破滯氣湯(一名木香化滯散)
破滯氣治心腹滿悶
炙甘草(四分)白檀藿香陳皮
大腹子白豆蔲仁白茯苓桔梗(已上各五分)
砂仁人參青皮㯽榔
木香姜黃白术(已上各三錢)
右㕮咀每服三錢水二盞煎至一盞去柤温服不拘
時
草豆蔲湯
治腹中虚脹
澤瀉(一分)木香(三分)神麴(四分)半夏(製)
枳實草豆蔲仁黃茋(春夏去之)益智
甘草(已上各五分)青皮陳皮(已上各六分)茯苓
當歸(已上各七分)
右為麤末都作一服水二大盞生薑三片煎至一盞
去柤温服冬月加黃茋五七分春夏止服正藥食遠
心腹痞門
消痞丸
治心下痞悶一切所傷及積年不愈者
乾生薑神麴(炒)炙甘草(已上各二錢)猪
苓(二錢五分)澤瀉厚朴砂仁(已上)
(各三錢)半夏(湯洗七次)陳皮人參(已上)
(各四錢)枳實(五錢炒)黃連(淨炒)黃芩(已上各六)
(錢)姜黃白术(已上各一兩)
右為細末湯浸&KR1339;餅為丸如梧桐子大每服五七十
丸至百丸白湯送下食遠服
失笑丸(一名枳實消痞丸)
治右關脈弦心下虚痞惡食懶倦開胃進飲食
乾生薑(一錢)炙甘草麥蘖麵白
茯苓白术(已上各二錢)半夏麴人參(已上)
(各三錢)厚朴(四錢炙)枳實黃連(已上各五錢)
右為細末湯浸&KR1339;餅為丸梧桐子大每服五七十丸
白湯下食遠服
黃連消痞丸
治心下痞滿壅滯不散煩熱喘促不安
澤瀉姜黃(已上各一錢)乾生薑(二錢)炙甘草
茯苓白术(已上各三錢)陳皮(五錢)猪苓(已上各五錢)
枳實(七錢炒)半夏(九錢)黃連(一兩)黃芩(二兩炒)
右為細末湯浸&KR1339;餅為丸如梧桐子大每服五十丸
温湯下食遠服
消痞丸(一名木香化滯湯)
治因憂氣鬱結中脘腹皮裏微痛心下痞滿不思飲
食
枳實(炒)當歸梢(已上各二分)陳皮生薑
木香(已上各三分)柴胡(四分)草豆蔲炙甘草
(已上各五分)半夏(一錢)紅花(少許)
右為麤末作一服水二盞生薑三片煎至一盞食遠
服忌酒濕麵
葶&KR1047;丸(一名人參順氣飲子)
治心下痞胷中不利
半夏(洗)厚朴(炙)石膏靑皮(已上各五)
(分)當歸身(七分)白豆蔲仁縮砂茵蔯(酒製)
乾葛(已上各一錢)炙甘草羌活黃芩(一半酒洗一半)
(炒)苦葶&KR1047;(酒洗炒)人參柴胡獨活(已上各三)
(錢)
右為細末湯浸&KR1339;餅和勻篩子内擦如米大每服二
錢臨卧用一口湯下
胃脘痛門
草豆蔲丸
治脾胃虚弱而心火乘之不能滋榮上焦元氣遇冬
腎與膀胱寒水旺時子能令母實以致肺金大腸相
輔而來尅心乘脾胃此大復讎也經云大勝必大復
理之常也故皮毛血脈分肉之間元氣已絶於外又
大寒大燥二氣併乘之則苦惡風寒耳鳴及腰背相
引而痛鼻息不通不聞香臭額寒腦痛大惡風寒目
時眩不欲開腹中為寒水反乘痰唾沃沫食則反出
腹中常痛心胃作痛脇下縮急有時而痛腹不能努
大便多瀉而少秘下氣不絶或腹中鳴此脾胃虚之
至極也胷中氣亂心煩不安而為霍亂之漸咽膈不
通極則噎寒有聲喘喝閉寒或於日陽處或於煖室
中少緩口吸風寒之氣則復作四肢厥逆身體沉重
不能轉側頭不可以回顧小便溲而時躁此藥主之
秋冬寒凉大復氣之藥也
神麴末柴胡(詳膈下痛多少用之)姜黃(已上各四分)當歸身
青皮(各六分)黃茋人參益智仁
吳茱萸(湯洗焙乾)陳皮白僵蠶(已上各八分)澤瀉(小便數減半)
半夏(已上各一錢)甘草(生六分熟六分)麥糵麵(一錢五分炒)
草豆蔲仁(麵裹燒熟為末錢四分)桃仁(七箇湯浸去皮尖)
右除桃仁别研如泥餘為細末同研勻湯浸&KR1339;餅為
丸如梧桐子大每服五七十丸白湯下食遠服
神聖復氣湯
治復氣乘冬足太陽寒水足少隂腎水之旺子能令
母實手太隂肺實反來尅土火木受邪腰背胷膈閉
塞疼痛善嚏口中涎目中泣鼻中流濁涕不止或如
息肉不聞香臭咳𠻳痰沫上熱如火下寒如冰頭作
陣痛目中溜火視物䀮䀮耳聾耳鳴頭并口鼻大惡
風寒喜日晴暖夜卧不安常覺痰塞咽膈不通口不
知味兩脇縮急而痛牙齒動搖不能嚼物臍腹之間
及尻臋足膝不時寒冷前隂冷而多汗行步欹側起
居艱難麻木風痺小便數氣短喘咳少氣不足以息
遺失無度及婦人白帶隂戶中大痛牽心面色黧黑
男子控睪痛牽心腹或面色如飯食少大小便不調
煩心霍亂逆氣裏急腹不能努或腸鳴膝下筋急肩
胛大痛此皆寒水來復火土之讎也
乾薑(炮)黑附子(炮已上各三分)防風人參
郁李仁(另研已上各五分)當歸身(六分酒洗)半夏(湯洗)
升麻(已上各七分)藁本甘草(已上各八分)柴胡
羌活(已上各一錢)白葵花(五朵去心剪碎)
右件都作一服水五大盞煎至二盞入黃茋一錢橘
紅五分草豆蔲仁一錢麵裹煨熟去皮一錢同煎至
一盞再入下項藥黃蘗三分酒浸黃連三分酒浸枳
殼三分生地黃三分酒洗此四味預一日另用新水
浸又以華細辛二分川芎細末三分蔓荆子三分作
一處浸此三味并黃蘗等煎正藥作一大盞不去柤
入此所浸之藥再上火同煎至一大盞去柤熱服空
心又能治嚙頰嚙唇舌舌根強硬等證如神忌肉湯
宜食肉不助經絡中火也大抵腎元與膀胱經中有
寒氣不足者並宜服之於月生月滿時食隔二五日
一服如病急不拘時候
麻黃豆蔲丸
治客寒犯胃心胃大痛不可忍
木香青皮紅花厚朴(已上各二分)
蘇木(三分)蓽澄茄(四分)升麻半夏(湯洗)麥
糵麵縮砂仁黃茋白术陳皮
(去白)柴胡炙甘草吳茱萸當歸身
(已上各五分)益智仁(八分)神麴末(二錢炒)麻黃(不去節三錢)
草豆蔲仁(五錢)
右為細末湯浸&KR1339;餅為丸如梧桐子大每服五十丸
白湯下或細嚼湯下亦可
酒客病論
論酒大熱有毒氣味俱陽乃無形之物也若傷之則止
當發散汗出則愈矣此最妙法也其次莫如利小便二
者乃上下分消其濕何酒病之有今之酒病者往往服
酒癥丸大熱之藥下之又有牽牛大黃下之是無形元
氣受病反下有形隂血乖悞甚矣酒性大熱已傷元氣
而復重瀉之况亦損腎水真隂及有形隂血俱為不足
如此則隂血愈虚真水愈弱陽毒之熱大旺反增其隂
火是謂元氣消亡七神何依折人長命雖不即死而虚
損之病成矣金匱要略云酒疸下之久久為黑疸慎不
可犯此戒不若令上下分消其濕當以葛花解酲湯主
之
葛花解酲湯
木香(二錢)人參(去蘆)猪苓(去黑皮)白茯苓
橘皮(已上各一錢五分)白术乾生薑神麴(炒)
澤瀉(已上各一錢)葛花(五錢)縮砂仁(五錢)四花青皮(三錢)
白豆蔲仁(五錢)
右為極細末和勻每服三錢匕白湯調下但得微汗
酒病去矣此盖不得已而用豈可恃頼日日飲酒此
藥氣味辛辣偶因酒病服之則不損元氣何者敵酒
病故也若頻服之損人天命
枳术丸
治痞消食強胃
枳實(微炒黃色一兩)白术(二兩)
右為極細末荷葉裹燒飯為丸如菉豆大倍大每服
五十丸白湯下不拘時候量所傷多少加減服之
半夏枳术丸
治因冷物内傷
半夏(湯洗七次一兩)枳實(麩炒黃色)白术(已上各三兩)
右三味為極細末荷葉裹燒炊飯為丸如菉豆一倍
大每服五十丸白湯下量所傷加減服之
橘皮枳术丸
治元氣虚弱飲食不消或臟腑不調心下痞悶
橘皮枳實(麩炒黃色各一兩)白术(二兩)
右為極細末荷葉裹燒飯為丸如菉豆一倍大每服
五十丸白湯下量所傷加減服之
除濕益氣丸
治傷濕麵心腹滿悶肢體沉重
紅花(三分)蘿蔔子(炒熟五錢)枳實(麩炒黃色)黃芩(生)
(用)神麴(炒黃色)白术(已上各一兩)
右同為極細末荷葉裹燒飯為丸如菉豆一倍大每
服五十丸白湯下量所傷加減服之
除濕散
治傷馬妳子并牛羊酪水一切冷物
甘草(炙)紅花(已上各二錢)半夏(湯洗七次)乾生薑(已上)
(各三錢)車前子澤瀉(已上各五錢)茯苓(七錢)神麴
(炒黃色一兩)
右為極細末每服三錢七白湯調下食前
升麻黃連丸
治多食肉口臭不欲聞其穢惡氣使左右不得近
白檀(二錢)生甘草(三錢)生薑(取自然汁)蓮花
青皮升麻(已上各五錢)黃連(去鬚一兩)黃芩(去腐)
(酒洗二兩)
右為極細末湯浸&KR1339;餅為丸如彈子大每服一丸細
嚼白湯下食後
上二黃丸
治傷熱食痞悶兀兀欲吐煩亂不安
甘草(二錢)升麻柴胡(已上各三錢)黃連(酒洗一兩)
黃芩(二兩)
一方加
枳實(五錢)
右為細末湯浸&KR1339;餅為丸如菉豆大每服五十丸白
湯下食遠服
治傷冷飲者以五苓散每服二錢三錢匕加生薑煎
服之
治傷食兼傷冷飲者煎五苓散送半夏枳术丸
治傷冷飲不惡寒者腹中亦不覺寒惟覺悶身重食
不化者或小便不利煎去桂五苓散依前斟酌服之
瓜蒂散
上部有脉下部無脉其人當吐不吐者死何謂下部
無脈此謂木鬱也飲食過飽填塞胷中胷中者太隂
之分野經曰氣口反大於人迎三倍食傷太隂故曰
木鬱則逹之吐者是也
瓜蔕赤小豆(已上各等分)
右二味為極細末每服二錢七温漿水調下取吐為
度若不至兩手尺脈絶無不宜便用此藥恐損元氣
令人胃氣不復若止是胷中窒塞悶亂不通以指探
去之如不得吐者以物探去之得吐則已如食不去
用此藥吐之解云盛食填塞於胷中為之窒塞兩寸
脈當主事兩尺脈不見其理安在胷中有食故以吐
出之食者物也物者坤土也是足太隂之號也胷中
者肺也為物所填肺者手太隂金也金主殺伐也與
坤土俱在於上而旺於天金能尅木故肝木生發之
氣伏於地下非木鬱而何吐去上焦隂土之物木得
舒暢則鬱結去矣食塞於上脈絶於下若不明天地
之道無由達此至理水火者隂陽之徵兆天地之别
名也故曰獨陽不生獨隂不長天之用在於地下則
萬物生長矣地之用在於天上則萬物收藏矣此乃
天地交而萬物通也此天地相根之道也故陽火之
根本於地下隂水之源本於天上故曰水出高源故
人五臟主有形之物物者隂也隂者水也右三部脈
主之偏見於寸口食塞其上是絶五臟之源源絶則
水不下流兩尺竭絶此其理也何疑之有假令所傷
前後不同以分為率傷熱物二分傷生冷硬物一分
用寒藥三黃丸二停熱藥巴豆三稜丸一停合而服
之如熱物傷少而寒物傷多則寒藥少而熱藥多也
假令夏月大熱之時傷生冷硬物當用熱藥巴豆三
稜丸治之湏加三黃丸謂天時不可伐故加寒藥以
順時令若熱物只用三黃丸何謂此三黃丸時藥也
假令冬天大寒之時傷羊肉濕麵等熱物當用三黃
丸治之須加熱藥少許草豆蔲丸之類是也為引用
又為時藥經云必先歲氣無伐天和此之謂也餘皆
倣此
消渴門
消渴論
隂陽别論云二陽結謂之消脈要至微論云痺成為消
中夫二陽者陽明也手陽明大腸主津病消則目黃口
乾是津不足也足陽明胃主血熱則消糓善飢血中伏
火乃血不足也結者津液不足結而不潤皆燥熱為病
也此因數食丼美而多肥故其氣上溢轉為消渴治之
以蘭除陳氣也不可服膏粱芳草石藥其氣慓悍能助
燥熱也越人云邪在六腑則陽脈不和陽脈不和則氣
留之氣留之則陽脈盛矣陽脈大盛則隂氣不得營也
故皮膚肌肉消削是也經云凡治消痺仆繫偏枯痿厥
氣滿發逆肥貴人則膏之疾也岐伯曰脈實病久可治
脈弦小病久不可治後分為三消高消者舌上赤裂大
渴引飲逆調論云心移熱於肺傳於膈消者是也以白
虎加人參湯治之中消者善食而瘦自汗大便硬小便
數叔和云口乾飲水多食飢虚癉成消中者是也以調
胃承氣三黃丸治之下消者煩躁引飲耳輪焦乾小便
如膏叔和云焦煩水易虧此腎消也以六味地黃丸治
之總錄所謂末傳能食者必發&KR0008;疽背瘡不能食者必
傳中滿鼓脹皆謂不治之證潔古老人分而治之能食
而渴者白虎加人參湯不能食而渴者錢氏方白术散
倍加葛根治之上中既平不復傳下消矣前人用藥厥
有旨哉或曰末傳瘡疽者何也此火邪勝也其瘡痛甚
而不潰或赤水者是也經云有形而不痛陽之類也急
攻其陽無攻其隂治在下焦元氣得強者生失強者死
末傳中滿者何也以寒治熱雖方士不能廢其䋲墨而
更其道也然臟腑有遠近心肺位近宜制小其服腎肝
位遠宜制大其服皆適其至所為當如過與不及皆誅
罰無過之地也如高消中消制之大急速過病所久而
成中滿之病正謂上熱未除中寒復生者也非藥之罪
失其緩急之制也處方之制宜加意焉
和血益氣湯
治口乾舌乾小便數舌上赤脈此藥生津液除乾燥
生肌肉
柴胡炙甘草生甘草(此味治口乾舌乾)麻
黃根(已上各三錢)酒當歸梢(四分)酒知母酒漢防
己羌活(已上各五分)石膏(六分治小便赤色)酒生地
黃(七分)酒黃連(八分治舌上赤脉也)酒黃蘗升麻(已上)
(各一錢)杏仁桃仁(已上各六箇)紅花(少許)
右㕮咀都作一服水二大盞煎至一盞去柤温服忌
熱濕麵酒醋等物
當歸潤燥湯
治消渴大便閉澀乾燥結硬兼喜温飲隂頭退縮舌
燥口乾眼澀難開及於黑處見浮雲
細辛(一分)生甘草炙甘草熟地
黃(已上各三分)柴胡(七分)黃蘗知母
石膏桃仁(泥子)當歸身麻子
仁防風荆芥穗(已上各一錢)升麻(一錢)
(五分)紅花(少許)杏仁(六箇)小椒(三箇)
右㕮咀都作一服水二大盞煎至一盞去柤熱服食
遠忌辛熱物
生津丼露湯(一名清涼飲子)
治消中能食而瘦口舌乾自汗大便結燥小便頻數
升麻(四分)防風生甘草漢防己
生地黃(各五分)當歸身(六分)柴胡羌活
炙甘草黃茋酒知母酒黃芩(已上各一)
(錢)酒龍膽草石膏黃蘗(各一錢五分)紅花(少許)
桃仁(五箇)杏仁(十箇)
右㕮咀都作一服水二盞酒一匙煎至一盞稍熱服
食遠
辛潤緩肌湯(一名清神補氣湯)
前消渴證纔愈止有口乾腹不能努此藥主之
生地黃細辛(已上各一分)熟地黃(三錢)石膏(四分)
黃蘗(酒製)黃連(酒製)生甘草知母(已上各五分)
柴胡(七分)當歸身荆芥穗桃仁
防風(已上各一錢)升麻(一錢五分)紅花(少許)杏仁(六箇)
小椒(二箇)
右㕮咀都作一服水二大盞煎至一盞食遠稍熱服
之
甘草石膏湯
渴病久愈又添舌白滑微腫咽喉嚥津覺痛嗌腫時
時有渴喜冷飲口中白沬如膠
生地黃細辛(已上各一分)熟地黃黃連(已上各三)
(分)甘草(五分)石膏(五分)柴胡(七分)黃蘗
知毋當歸身桃仁(炒去皮尖)荆芥穗
防風(已上各一錢)升麻(一錢五分)紅花(少許)杏仁(六箇)
花椒(二箇)
右如麻豆大都作一服水二盞煎至一盞食後温服
甘露膏(一名蘭香飲子)
治消渴飲水極甚善食而瘦自汗大便結燥小便頻
數
半夏(二分酒洗)熟甘草白豆蔲仁人參
蘭香升麻連翹桔梗(已上各五分)
生甘草防風(已上各一錢)酒知母(一錢五分)石膏(三錢)
右為極細末酒浸蒸餅和勻成劑捻作薄片子日中
晒半乾擦碎如米大每服二錢淡生薑湯送下食後
生津甘露飲子
治消渴上下齒皆麻舌根強硬腫痛食不能下時有
腹脹或瀉黃如糜名曰餐泄渾身色黃目晴黃甚四
肢痿弱前隂如冰尻臀腰背寒面生黧色脇下急痛
善嚏喜怒健忘
藿香(二分)柴胡黃連木香(已上各三)
(分)白葵花麥門冬當歸身蘭香(已上各五)
(分)蓽澄茄生甘草山梔子白豆蔲
仁白芷連翹姜黃(已上各一錢)石膏
(一錢一分)杏仁(去皮)酒黃蘗(各一錢五分)炙甘草
酒知母升麻人參(已上各二錢)桔梗(三錢)
全蝎(二箇去毒)
右為細末湯浸&KR1339;餅和勻成劑捻作片子日中晒半
乾擦碎如黃米大每服二錢津唾下或白湯送下食
遠服
眼耳鼻門
諸脈者皆屬於目論
隂陽應象論云諸脈者皆屬於目目得血而能視五臟
六腑精氣皆上注於目而為之精精之窠為眼骨之精
為瞳子筋之精為黑眼血之精為絡為窠氣之精為白
眼肌肉之精則為約束裹擷筋骨血氣之精而與脈并
為系上屬於腦後出於項中故邪中於項因逄其身之
虚其入深則即隨眼系入於腦則腦轉腦轉則引目系
急目系急則目眩以轉矣邪中其精其精所中不相比
也則精散精散則視岐故見兩物目者五臓六腑之精
榮衛䰟魄之所常營也神氣之所主也故神勞則魂魄
散志意亂是故瞳子黑眼發於隂白眼赤脈發於陽故
隂陽合傳而為精明也目者心之使也心者神之舍也
故神精亂而不轉卒然見非常之處精神魂魄散不相
得故曰惑也夫十二經脈三百六十五絡其血氣皆上
走於面而走空竅其精陽氣上散於目而為精其氣走
於耳而為聽因心事煩冗飲食失節勞役過度致脾胃
虚弱心火大盛則百脈沸騰血脈逆行邪害空竅天明
則日月不明矣夫五臟六腑之精氣皆秉受於脾上貫
於目脾者諸隂之首也目者血脈之宗也故脾虚則五
臟之精氣皆失所司不能歸明於目矣心者君火也主
人之神宜静而安相火代行其令相火者包絡也主百
脈皆榮於目既勞役運動勢乃妄行又因邪氣所幷而
損血脈故諸病生焉凡醫者不理脾胃及養血安神治
標不治本是不明正理也
内障眼論
凡心包絡之脈出於心中以代心君之行事也與少陽
為表裏瞳子散大者少隂心之脈挾目系厥隂肝之脉
連目系心主火肝主木此木火之勢盛也其味則宜苦
宜酸宜涼大忌辛辣熱物是瀉木火之邪也飲食中常
知此理可也瀉辛主散熱則助火故不可食諸酸主收
心氣瀉木火也諸苦瀉火熱則益水也尤忌食冷水大
寒之物此則能損胃氣不行則元氣不生元氣不行胃
氣下流胷中三焦之火及心火乘於肺上入腦灼髄火
主散益瞳子開大大熱之物又助火邪此盖不可食驗
也藥中云茺蔚子一味辛及主益睛睛者助火也故去
之乃知黃芩黃連瀉中焦之火芩能瀉上焦肺中之火
以酒洗之乃寒因熱用也又去青箱子為助陽火也加
五味子以收瞳人開大且火之與氣勢不兩立故内經
曰壯火食氣氣食少火少火生氣壯火散氣諸酸之物
能助元氣孫真人云五月常服五味助五臟氣以補西
方肺金法云以酸補之以辛瀉之辛瀉氣則明矣或曰
藥中有當歸其味亦辛而甘其不去者何此辛丼一味
以其和血之勝藥况有丼味又欲以為鄉𨗳為諸藥之
俊耳
芎辛湯
治兩眼晝夜隠澀難開羞明惡日視物昏暗赤腫而
痛
細辛(二分)芎藭蔓荆子(已上各五分)甘草
白芷(已上各一錢)防風(一錢五分)
右㕮咀都作一服水二盞煎至一盞臨卧温服
碧天丸(一名井珠丸)
治目疾累服寒涼藥不愈兩眼蒸熱如火之熏赤而
不痛滿目紅絲血脈貫睛瞀悶昏暗羞明畏日或上
下臉赤爛或冐風沙而内外眥皆破洗之神效
枯白礬(一分)銅碌(七分研)瓦粉(炒黑一兩)
右先研白礬銅碌令細放入粉同研勻熟水和之
共為一百丸每用一丸熱湯半盞浸一二箇時辰洗
至覺微澀為度合半時辰許臨卧洗之瞑目便睡一
丸可洗十遍再用湯内坐令熱此藥治其標若裏實
者不宜用
廣大重明湯
治兩目臉赤爛熱腫疼痛幷稍赤及眼臉痒痛&KR0946;之
至破眼弦生瘡目多眵淚隠澀難開
龍膽草防風生甘草細辛
(已上各一錢)
右剉如咀内甘草不剉只作一錠先以水一大碗半
煎龍膽一味至一半再入餘三味煎至少半碗濾去
柤用清帶熱洗以重湯坐令熱日用五七次但洗畢
合眼一時去努肉泛長及痒亦驗
百點膏
張濟氏眼病翳六年以至遮瞳人視物不明有雲氣
之狀因用此藥而效
蕤仁(去皮大三分)當歸身甘草(已上各六分)防風(八分)
黃連(揀净二錢剉如麻豆大水一大碗煎至一半入藥)
右件剉如麻豆大蕤仁别研如泥同熬滴在水中不
散入去沫蜜少許再熬少時為度令病人心静點之
至目中微痛日用五七次臨卧點尤疾效名之曰百
點膏但欲多點使藥力相繼也
選竒湯
治眉骨痛不可忍
炙甘草(夏月生用)羌活防風(已上各三錢)酒黃芩(一錢)
(冬月不用此一味如能食熱痛加倍之)
右㕮咀每服五錢水二盞煎至一盞去柤食後服之
神效明目湯
治眼楞緊急致倒睫拳毛及上下臉皆赤爛睛疼昏
暗晝則冷淚常流夜則眼澀難開
細辛(二分)蔓荆子(五分)防風(一錢)葛根(一錢)
(五分)甘草(二錢)
一方加
黃茋(一錢)
右㕮咀作一服水二盞煎至一盞去柤稍熱臨卧服
羌活退翳膏(一名復明膏)
治足太陽寒水膜子遮睛白翳在上視物不明
椒樹(東南根二分西北根二分)藁本漢防己(已上各二分)
黃連防風麻黃(去根節)柴胡
升麻生地黃(已上各三分)生甘草(四分)當歸
身(六分)羌活(七分)蕤仁(六箇)
右用淨水一大椀先煎漢防己黃連生甘草當歸生
地黃煎至一半下餘藥再煎至一盞去柤入銀石器
内再熬之有力為度
明目細辛湯
治兩目發赤微痛羞明畏日怯風寒怕火眼睫成紐
眵糊多隠澀難開眉攅腫悶鼻塞涕唾稠粘大便微
硬
川芎(五分)生地黃(酒洗)蔓荆子(已上各六分)當歸梢
白茯苓藁本(已上各一錢)荆芥(一錢二分)防風(二錢)
麻黃根羌活(各三錢)細辛(少許)紅花(少許)
椒(八箇)桃仁(二十箇)
右㕮咀分作四服每服水二盞煎至一盞去柤稍熱
臨卧服之忌酒醋濕麵
復明散
治内瘴
青皮(三分)橘皮川芎蒼术(已上各五)
(分)炙甘草生地黃連翹柴胡(已上各一)
(錢)黃茋(一錢五分)當歸身(一錢)
右剉如麻豆大都作一服水二大盞煎至一盞去柤
稍熱服之食後忌酒醋濕麵辛熱大料物之類
助陽和血湯
治眼發之後微有上熱白睛紅隠澀難開多眵淚
蔓荆子(二分)香白芷(三分)柴胡黃茋
炙甘草當歸身(酒洗)防風(已上各五分)升麻(七分)
右㕮咀都作一服水一盞半煎至八分去柤稍熱服
臨卧避風寒處睡
吹雲膏
治目中淚及迎風寒泣羞明畏日常欲閉目喜在暗
室塞其戶牖翳瘼歲久遮睛此藥多點神驗
細辛(一分)升麻蕤仁(已上各三分)青皮
連翹防風(已上各四分)柴胡生甘草
當歸身(已上各六分)生地黃(一錢五分)荆芥穗(一錢微取)
(濃汁)揀黃連(三錢)
右㕮咀除連翹外用澄清净水二椀先熬餘藥至半
椀入連翹同熬至一大盞許去柤入銀石器内文武
火熬滴入水成珠不散為度入煉去沫熱蜜少許熬
勻用之
防風飲子
治倒睫拳毛
細辛蔓荆子(已上各三分)葛根防風(已上)
(各五分)當歸身(七分半)炙甘草黃連
人參(已上各一錢)
右剉如麻豆大都作一服水二盞煎至一盞食遠服
避風寒
撥雲湯
戊申六月徐總管患眼疾於上眼皮下出黑白瞖兩
箇隠澀難開兩目緊縮而無疼痛兩手寸脉緊按
之洪大無力知足太陽膀胱為命門相火煎熬逆行
作寒水瞖及寒瘼遮睛證呵欠善悲健忘嚏噴眵淚
時自淚下面赤而白能食不大便小便數而欠氣上
而喘
黃茋(一分)細辛生薑葛根
川芎(已上各五分)柴胡(七分)荆芥穗藁本
生甘草升麻當歸身知母(已上各一錢)
羌活防風黃蘗(已上各一錢五分)
右㕮咀如麻豆大都作一服水二盞煎至一盞去柤
熱服食後
神效黃茋湯
治渾身麻木不仁或頭面手足肘背或腿脚麻木不
仁並皆治之
如兩目緊急縮小及羞明畏日隠澀難開或視物無
力睛痛昏花手不得近目少睛光或目中熱如火服五
六次可效
蔓荆子(一錢)陳皮(去白五錢)人參(八錢)炙甘草
白芍藥(各一兩)黃茋(二兩)
右㕮咀每服五錢水二盞煎至一盞去柤臨卧稍熱
服
如小便淋澀加澤瀉(五分)一服去則止
如有大熱證每服加酒洗黃蘗(三分)
如麻木不仁雖有熱不用黃蘗止加黃茋(一兩)通三
兩也
如眼縮急去芍藥忌酒醋麵大料物葱韮蒜辛物
如麻木甚者加芍藥(一兩)通用二兩
圓明内障升麻湯(一名中和養胃湯)
治内障眼得之脾胃元氣衰弱心火與三焦俱盛飲
食不節形體勞役心不得休息故上為此疾
乾薑(一錢)五味子(二錢)白茯苓(三錢)防風(五錢)
白芍藥(六錢)柴胡(七錢)人參炙甘草
當歸身(酒洗)白术升麻葛根(已上各一兩)
黃茋羌活(已上各一兩五錢)
右㕮咀每服五七錢水三大盞煎至二大盞入黃芩
黃連(二錢)同煎數沸去柤煎至一盞熱服食遠
黃芩黃連湯
黃芩(酒洗炒)黃連(酒洗炒)草龍膽(酒洗四次炒四次)生地
黃(酒洗已上各一兩)
右㕮咀每服二錢水二盞煎至一盞去柤熱服
蔓荆子湯
治勞役飲食不節内障眼病此方如神效
蔓荆子(二錢五分)黃蘗(酒拌炒四遍)白芍藥(已上各三錢)炙甘草
(八錢)黃茋人參(已上各一兩)
右㕮咀每服二錢或五錢水二盞煎至一盞去柤臨
卧温服
歸葵湯(一名連翹飲子)
治目中溜火惡日與火隠澀難開小角緊視物昏花
迎風有淚
柴胡(二分)生甘草蔓荆子連翹
生地黃當歸身紅葵花人參(已上各三分)
黃茋酒黃芩防風羌活(已上各五分)
升麻(一錢)
右㕮咀每服五錢水二盞煎至一盞去柤食後温服
救苦湯
治眼暴發赤腫臉高苦疼不任者
桔梗連翹紅花細辛(已上各一)
(錢)當歸身(夏月減半)炙甘草(已上各五分)蒼术
草龍膽(已上各七分)羌活(太陽)升麻(陽明)
柴胡(少陽)防風藁本黃連(已上各一)
(錢)生地黃黃蘗黃芩知母(已上)
(各一錢五分)川芎(三錢)
右㕮咀每服一兩水二盞煎至一盞去柤食後温服
若苦疼則多用苦寒者兼治本經之藥再行加減如
睛昏加知母黃蘗一倍
熟乾地黃丸
治血弱隂虚不能著心致心火旺陽火甚瞳子散大
少隂為火君主無為不行其令相火代之兼心包絡
之脈出心系分為三道少陽相火之體無形其用在
其中矣火盛則令母實乙未肝旺是也心之脈挾於
目系肝連目系况手足少陽之脉同出耳中至耳上
角斜起於目外眥風熱之盛亦從此道而來上攻頭
目致偏頭腫門瞳子散大視物則花此目血虚隂弱
故也法當養血涼血益血收火之散大除風之熱則
愈矣
人參(二錢)炙甘草天門冬(湯浸去心)地骨皮
五味子枳殼(炒)黃連(已上各三錢)當歸身(酒洗焙乾)
黃芩(已上各五錢)生地黃(酒洗七錢五分)柴胡(八錢)
熟乾地黃(一兩)
右件同為細末煉蜜為丸如梧桐子大每服一百丸
茶湯送下食進二服
益隂腎氣丸
此壯水之主以鎮陽光
澤瀉茯神(已上各二錢五分)生地黃(酒洗乾)牡丹皮
山茱萸當歸梢(酒洗)五味子乾山藥
柴胡(已上各五錢)熟地黃(二兩)
右為細末煉蜜為丸如梧桐子大硃砂為衣每服五
十丸淡鹽湯下空心
羌活退瞖丸
治内障右眼小眥青白瞖大眥皆微顯白瞖腦痛瞳
子散大上熱惡熱大便閉澀小便如常遇天氣暄熱
頭痛睛脹可服此藥瞖在大眥加葛根升麻瞖在小
眥加柴胡羌活是也
黑附子(炮)寒水石(已上各一錢)酒防己(二錢)知母(酒炒)
牡丹皮羌活川芎(已上各三錢)酒黃蘗
生地黃(酒洗炒)丹參茺蔚子酒當歸身
柴胡(已上各五錢)熟地黃(八錢)芍藥(一兩三錢)
右為細末煉蜜為丸如梧桐子大每服五七十丸白
湯下空心宿食未消待飢則服之藥後省語言以食
壓之
當歸龍膽湯
治眼中白瞖
防風石膏(已上各一錢五分)柴胡羌活
五味子升麻(已上各二錢)甘草酒黃連
黃茋(已上各三錢)酒黃芩(炒)酒黃蘗(炒)當歸身(酒洗)
草龍膽(酒洗)芍藥(已上各五錢)
右㕮咀每服五錢水二盞煎至一盞去柤入酒少許
臨卧熱服忌言語
補陽湯
治陽不勝其隂乃隂盛陽虚則九竅不通令青白瞖
見於大眥及足太陽少隂經中鬱遏足厥隂肝經氣
不得上通於目故青白瞖内阻也當於太陽少隂經
中九原之下以益肝中陽氣衝天上行此乃先補其
陽後於足太陽太隂標中(標者頭也)瀉足厥隂肝經火下
伏於陽中乃次治也内經云隂盛陽虚則當先補其
陽後瀉其隂此治法是也每日清晨以腹中無宿食
服補陽湯臨卧服瀉隂丸若天色變經大寒大風并
勞役預日飲食不調精神不足或氣弱俱不可服待
體氣和平天氣如常服之先補其陽使陽氣上升通
於肝經之末利空竅於目矣
肉桂(一錢去皮)知母(炒)當歸身(酒洗)生地黃(酒炒)
白茯苓澤瀉陳皮(已上各三錢)白芍藥
防風(已上各五錢)黃茋人參白术
羌活獨活熟地黃甘草(已上各一)
(兩)柴胡(二兩)
右㕮咀每服五錢水二盞煎至一大盞去柤空心服
之
瀉隂火丸(一名連蘗益隂丸)
石決明(三錢炒存性)羌活獨活甘草
當歸梢五味子防風(已上各五錢)草決明
細黃芩黃連(酒炒)黃蘗知母(已上各一兩)
右為細末煉蜜為丸如菉豆大每服五十丸至一百
丸茶清下常多服補陽湯少服此藥多則妨飲食
升陽柴胡湯
肉桂(五分)柴胡(去苖一錢五分)知母(酒炒如火者加作五錢)防風
白茯苓澤瀉陳皮(已上各三錢)生地黃(酒炒)
楮實(酒炒微潤)黃茋人參白术(已上各五錢)
甘草梢當歸身羌活熟地黃
獨活白芍藥(已上各一兩)
右剉每服五錢水二盞煎至一盞去柤稍熱食遠服
别合一料煉蜜為丸如梧桐子大每服五十丸茶清
下每日與前藥各一服食遠不可飽服
如天氣熱加五味子(三錢)天門冬(去心)芍藥楮實(已上)
(各五錢)
温衛湯
治鼻不聞香臭月中流火氣無熱冷淚多臍下冷隂
汗足痿弱
陳皮青皮黃連木香(已上各三)
(分)人參甘草(炙)白芷防風
黃蘗澤瀉(已上各五分)黃茋蒼术
升麻知母柴胡羌活(已上各一錢)
當歸身(一錢五分)
右都作一服水二盞煎至一盞去柤食遠服之
圓明膏
治勞心過度飲食失節乃生内障及瞳子散大此方
收睛圓明
訶子皮(濕紙裹煨)甘草(已上各二錢)當歸身(三錢)柴胡
生地黃麻黃(去節搗開)黃連(已上各五錢)
右七味先以水二椀煎麻黃至一椀掠去沫外六味
各㕮咀如豆大篩去末入在内同熬滴水中不散為
度入熟蜜少許再熬勤點眼
㗜藥麻黃散
治内外障眼
麻黃(一兩)當歸身(一錢)
右二味同為麤末炒黑色入麝香乳香少許共為細
末含水鼻内㗜之
療本滋腎丸
黃蘗(酒炒)知母(酒炒已上各等分)
右為細末滴水為丸如梧桐子大每服一百丸至一
百五十丸空心鹽白湯下
加味滋腎丸
肉桂(三分)黃連(一錢)薑黃(一錢五分)苦參(三錢)
苦葶&KR1047;(酒洗炒)石膏(覺肚冷勿用)黃蘗(酒炒)知母(酒炒已上)
(各五錢)
右為極細末打薄麵糊為丸如梧桐子大每服一百
丸空心服白湯下食壓之
退瞖膏
治黑白瞖
蕤仁升麻(已上各三分)連翹防風
青皮(已上各四分)甘草柴胡(已上各五分)當歸身(六分)
荆芥穗(一錢水半盞别浸)生地黃(一錢五分)黃連(三錢)
右用水一椀入前藥煎至半椀去柤更上火煎至半
盞入荆芥水兩匙入蜜少許再上火熬勻點之
龍膽飲子
治疳眼流膿生肝瞖濕熱為病
糓精草川鬱金蛇退皮炙甘草(已上)
(各五分)麻黃(一錢五分)升麻(二錢)青蛤粉草龍
膽黃芩(炒)羌活(已上各三錢)
右為細末每服二錢食後温茶清調服之
柴胡聰耳湯
治耳中乾結耳鳴耳聾
連翹(四錢)柴胡(三錢)炙甘草當歸身
人參(已上各一錢)水蛭(五分炒别研)麝香(少許另研)䖟蟲(三箇去翅)
(足炒另研)
右除三味别研外生薑三片水二大盞煎至一盞去
柤再下三味上火煎一二沸稍熱服食遠
羌活退瞖湯
治太陽寒水瞖膜遮睛不能視物
羌活(一兩五錢)防風(一兩)荆芥穗(煎成藥加之)薄荷葉
藁本(各七錢)酒知母(五錢)黃蘗(四錢)川芎
當歸身(已上各三錢)小椒(五分)酒生地黃(一錢)細辛(少許)
麻黃(二錢用根)
右㕮咀每服三錢水二大盞煎至一盞半入荆芥穗
再煎至一盞去柤稍熱服食遠忌酒醋濕麵等物
還睛紫金丹
治目眶歲久赤爛俗呼為赤瞎是也當以三稜針刺
目眶外以瀉濕熱如眼生倒睫拳毛兩目緊盖内伏
火熱而攻隂氣法當去其熱内火邪眼皮緩則毛立
出瞖膜亦退用手法攀出内臉向外以針刺之出血
白沙蜜(二十兩)甘石(十兩燒七遍碎連水浸拌之)黃丹(六兩水飛)揀連
(三兩小便浸碎為末)南乳香當歸(已上各三錢)烏魚骨
(二錢)硇砂(小盞内放於瓶口上熏乾)麝香(已上各一錢)白丁香(真者五分)
輕粉(一錠)
右將白沙蜜於沙石器内慢火去沫下甘石次下丹
以柳枝攪次下餘藥以粘手為度作丸如鷄頭大每
用一丸温水化開洗
麗澤通氣湯
治鼻不聞香臭
黃茋(四錢)蒼术羌活獨活
防風升麻葛根(已上各三錢)炙甘草(二錢)
麻黃(不去節冬月加之)川椒白芷(已上各一錢)
右㕮咀每服五錢生薑三片棗二枚葱白三寸同煎
至一盞去柤温服食遠忌一切冷物及風寒凉處坐
卧行立
温肺湯
治鼻不聞香臭眼多眵淚
丁香(三分)防風炙甘草葛根
羌活(已上各一錢)升麻黃茋(已上各二錢)麻黃(不去節四)
(錢)
右為麤末水二盞蔥白三根煎至一盞去柤食後服
禦寒湯
治寒氣風邪傷於皮毛令鼻壅寒咳𠻳上喘之證
黃連黃蘗羌活(已上各二分)炙甘草
佛耳草欵冬花白芷防風(已上各三分)
升麻人參陳皮(已上各五分)蒼术(七分)
黃茋(一錢)
右㕮咀都作一服水二盞煎至一盞去柤食後熱服
蘭室秘藏卷上
