北堂書鈔卷八
唐虞世南撰
明陳禹謨補註
帝王部
謙讓二十六恭敬二十七
威儀二十八儉德二十九
勤勞三十務農三十一
謙讓二十六
謙尊而光卑而不可踰謙謙君子卑以自牧自上
下下其道大光神農治天下不以智自貴放桀南
巢唯有慙德聖人之弘也猶有慙德予恐來世以
台爲口實若聖與仁則吾豈敢尚賴匡救之德
未及師保之訓未堪家多難予又集于蓼不聰敬
止日就月將於乎悠哉朕未有艾於乎一人不盈
于德歸福朕甚愧見鄉人便慙汙七十二代
屈已之明虛靜自愼率心成諒仁順謙懿允恭
克讓讓德於天辭爲天子退爲匹夫堯讓許由
舜讓善卷禹讓稷契湯讓務光舜避丹朱
禹讓商均湯讓三千諸侯武王讓岐封南鄉讓
者再(漢書文帝紀曰代王西鄉讓者三南鄉讓者再注云賓主位東西面君臣位南北面故西鄉坐三讓)
(不受羣臣猶稱宜乃更南向坐示變即君位之漸也補)方呼私奴命駕返國
恭敬二十七
惟王之共嚴恭寅畏接下思恭中心翼翼畏
天愛民穆穆文王於緝熙敬止敬愼威儀維民之
則見五耦而軾過十室而下(大戴禮云昔者禹見耕者五耦而式過十室之)
(邑則下爲秉德之士存焉補)天子適諸侯必舍其祖廟
威儀二十八
威儀抑抑德音秩秩穆穆皇皇宜君宜王相維辟
公天子穆穆正位凝命臨朝淵嘿尊嚴若神矜
嚴方厲威而不猛動容進止聖表有異容止
可觀儀刑可象長美風姿舉止端詳
儉德二十九
克儉于家德儉而度儉以足用以儉率下飭
德以儉儒行清約用文景之儉慕古人之風奉
養有節愛民節財敦本息華弗殖貨利奇怪
弗視珠玉弗服不持珠玉藏金於山抵璧於
谷木器無文器服疎素用陶者器茅茨不剪
采椽不斵堂階三尺土階三尺堯白屋禹卑
宫括柱茅茨柱弗藻地無黝丹垣無白堊奉
先宫室常恐羞之何以臺爲禹惡衣服致美黻冕
文王卑服即田功康功堯帝大布禹衣細布
冬日鹿裘夏日葛衣飲泉水衣皮毛身衣弋
綈(漢書注云弋皂也賈誼曰身衣皂綈補)足履草舄澣濯故衣衣不
曳地衣無文繡後庭無紈綺燒雉裘(王隱晉書曰有獻雉)
(頭裘者晉武帝曰異服竒伎典制所禁也遂於殿前焚裘補)大路越席書囊爲帷
麻繩爲拂推甲乙帷補壞屏風(魏書)麻用直脚
勿送冰紈聽燒鳳膠堯乘素車玄駒湯寢黃屋
之駕不好鮮飾常乘故車歸璇臺之珠歸諸
侯之玉歸諸侯女殺熊賜士還千里馬還獻
馴象菲飲食而致孝乎鬼神酒酸不易食用宿
肉藜藿之羹唯設白粥宫無嬪嬙之燕囿無盤
樂之豫廢池籞之官罷百戲之樂
勤勞三十
惟德之勤克勤于邦與民用勤勤思勞體勤
而禮下勤于吏事祇勤于德夙夜弗逮文王既
勤止我應受之自強不息勞謙匪懈憂民救水
(越絶)悶不容息禹愛惜寸隂湯不棄尺日晝決獄
夜理書夜不暇寢夜分而寢不懈于位政
事簡心惟德日新萬邦惟懷不僭不濫不敢怠
遑無怠無荒四夷來王過門不入冠掛不顧(砥柱銘云)
(禹掛冠莫顧過門不入又淮南子云禹之趨時冠掛而不顧履遺而不取補)荷鍤戴笠櫛
風沐雨簪墜不顧身執畚鍤自操耰耜竝耕
而食盡力溝洫夫負婦戴一饋七十起(鬻子禹嘗七據一饋而)
(十起曰吾猶恐四海之士留於道路補)燒不暇拂濡不給旋(路史曰禹燒不及撌濡不)
(及扢躬操槖耜而九疏天下之川附)手不生爪脛不生毛股無跋脛無
毛手生重繭面目黎黑身親其勞肌色皯黣
手足腁胝
務農三十一
務農重穀命農勉作竝耕而食以勸農也(尸子)勞農
勸民唯農是務(國語)威戒農用(國語)紀農協功興鋤利氓
農天下之本(漢書)五穀萬民之命民以食爲天(史記)士
有當年不耕者天下受其饑(吕氏春秋)咨十二牧食哉惟時
歷象日月星辰敬授人時寅賓出日平秩東作
嗟嗟保介唯莫之春告布於萬民(說苑)乃疆乃理乃宣
乃畝命我衆人庤乃錢鎛歲事來辟稼穡匪懈
明時播草木(大戴禮)播時百穀率時農夫播厥百穀
初開藉田(王隱晉書武帝)乃以元日祈穀於上帝乃擇元辰
親載耒耜天子親耕(穀梁)躬耕勸農(風俗通)天子三推
爲大田(張衡東京賦云)籍于千畆之甸(潘岳籍田)爲籍千畝亦服
爾耕十千維耦躬三推發止千畝以帥萬國(繆襲許昌)
(宫賦田云)冕而朱紘履文舄佩明珠(陸太玄經)神農親耕(吕氏春秋)
(神農之教曰士有當年而不耕者則天下或受其饑矣女有當年而不績者則天下或受其寒矣故身親耕妻)
(親績補)禹稷躬稼耕于鉅定(漢書武紀服&KR1050;曰地名也近東海應劭曰齊國縣也)
(晉灼曰案地理志應說是補)耕于鉤盾(漢書昭紀上耕于鉤盾弄田應劭曰時帝年九歲未能親)
(耕帝籍鉤盾宦者近署故往試耕爲戲弄也臣瓚曰西京故事弄田在未央宫中師古曰弄田謂宴遊之田天)
(子所戲弄耳非爲昭帝年幼創有此名補)
北堂書鈔卷八
