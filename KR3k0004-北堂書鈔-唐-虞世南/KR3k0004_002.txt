北堂書鈔卷二
唐虞世南撰
明陳禹謨補註
帝王部
徵應五福禄六
徵應五
神武有徵應(漢書)里社鳴聖人出(春秋潛潭巴曰里社鳴此里有聖人其呴則百)
(姓歸之補)黃河清聖人生夏之興也融降於崇山商之興
也檮杌次於丕山(周語内史過曰昔夏之興也融降於崇山其亡也回禄信於昑隧商之興)
(也檮杌次於丕山其亡也夷羊在牧周之興也鸑鷟鳴於岐山其衰也杜伯射王於鄗是皆神明之志者也補)
姬受命(尚書中候曰吕尚釣磻溪得玉璜刻曰姬受命吕佐旌補)卯金興河出書
雒受法(尚書中候曰堯沈璧於雒玄龜負書出背甲赤文成字止壇又沈璧於河黑龜出文題補)黃
精受道河清受圖握圖書得地符玄女受符
湯受金符奉赤伏符(後漢書光武先在長安時同舍生彊華自關中奉赤伏符曰劉)
(秀發兵捕不道四夷雲集龍鬭野四七之際火為主補)倉代玄持金精握金
鏡擊玉鼓朕由薄承出軫握命仁命在豐
當璧而拜代殷者爲姬昌代漢者當塗高五星聚
房五曜霄映五星聚房井四星聚牛女鎮星
入關黃星見楚宋(魏志曰桓帝時有黃星見於楚宋之分遼東殷馗善天文言後五十)
(歲當有眞人起於梁沛之間補)參御馬卯生虎青雲扶日常有
黃雲蓋之(宋符瑞志云堯母慶都有名於世蓋大帝之女生於斗維之野常在三河之南天偶大雷)
(電有血流潤大石之中生慶都長大形像大帝常有黃雲覆蓋之補)紫雲見於軍上嘉
氣(千秋鏡賦云祥光夜合佳氣晨飛附)御天社内有赤紫金陵地有天
子氣(孫盛晉陽秋曰秦始皇時望氣者言五百年後金陵之地有天子氣於是改金陵曰秣陵補)長
安獄有天子氣(漢書宣帝紀曰望氣者言長安獄中有天子氣武帝遣使者分條中都官獄繫)
(者輕重皆弑之内謁者令郭穰夜至郡邸獄丙吉拒閉不得入曾孫得全補)黃雲見河龍
見譙神龍至龍吐珠天果命湯白虎戲朝
鸑鷟鳴岐山(注見前)騏驎見豫章狐藂房狼銜鉤
赤鳥銜珪赤鳥銜書(吕氏春秋曰周文王時見大赤鳥銜書集於周社補)鳥王
命明魚鳥有卵黃雀音旁赤雀止昌戸黃魚
雙躍赤鳥五至白魚入舟(尚書中候曰武王發渡於孟津中流白魚躍入)
(王船王俯取魚長三尺有文王字補)赤人出洛(紀年)武王伐紂卜而龜熸(說苑)
(武王曰利以擊衆補)五鐸啟號於晉陵(晉書補)棧鐘告成於會稽
朱草生於文昌殿臨平湖草木自除卧柳生枝(漢書)
(曰昭帝時上林柳樹斷卧地一朝起立生枝葉有蟲食其葉成文字曰公孫病已立補)斃梓擢秀
(郭璞南郊賦云斃梓擢秀於祖邑又晉書王敦表勸進中宗曰晧獸應瑞而來臻樟樹久枯而更榮梓一作樟)
(補)梧桐常生枯梓(更)榮(豫章記曰松陽門内有大梓樹大四十五圍舉樹盡枯死)
(永嘉中一旦忽更榮茂大興中元皇帝果繼大業補)卧有耀光神光照室(魏本紀曰)
(孝文母李夫人皇興元年八月戊申生於平城紫宫神光照於室内又冊府元龜曰唐高祖以後周天和元年)
(十一月丁酉生於長安是日紫氣充庭神光照戶補)光耀滿室留飲酒售(漢書)賣
麪大售肆伐大商會朝清明天賜武王黃鳥之旗
天兵之法誅紂之事爰兹發迹斷蛇奮旅大雨
洒兵大風落兵邢丘大雨昆陽雨注盟津波
罷滹沱冰合
福禄六
惟予一人膺受多福永言配命自求多福既有淫
威降福孔夷降爾遐福唯日不足實受其福永
膺多福俾爾單厚何福不除降福穰穰降福簡簡
干禄百福子孫千億愷悌君子干禄愷悌百
禄是遒百禄是荷受天百禄天被爾禄天應
之德祈天永命承天之祐受天之祐如山如
阜如岡如陵天錫純嘏永錫祚胤萬壽無期
南山之壽一人有慶兆民賴之釐爾女士從以孫
子君子萬年景命有僕必有世祀萬世不絶
如川之至如松之茂無疆之休於萬斯年天惟
純佑命則商實維天之命於穆不已卜世三十卜
年七百
北堂書鈔卷二
