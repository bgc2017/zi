北堂書鈔卷十六
唐虞世南撰
明陳禹謨補註
帝王部
巡行五十三
徯我后望君來(漢書)望翠華蓋(漢書舊儀)王有巡狩天子
展義(春秋)太平巡狩(白虎通)觀風設教(張衡)五年一巡十二
年王巡狩(周禮)先王卜征(春秋)外事以剛日歲習其祥(春秋)
王者應人(豫章列士傳)時邁外事翔行(穆天子傳)諸侯待有功
進律太師陳詩命市納賈納詩書審量衡(越記)考制
度祀四岳懷百神望秩山川舉功行賞(史記)肆覲
東后省方觀民因名山巡行邦國就見百年
吏民懽悅(東觀)周流八丘(淮南子)周行天下(春秋)戒守四方
(周官)造於祖禰(孔叢子)格于藝祖王行洗乘石(周禮)已駕僕
展軨清道案行(杜預)清宫後往(漢書舊儀)巾車飾路(劉珍)出撞
黃鐘入撞𬎼賓衛官填街騎士塞路(漢書舊儀)乘鸞輅駕
蒼龍乘朱輅駕赤騮乘戎輅駕白駱乘玄輅駕鐵驪
前朱雀後玄武左青龍右白虎前有水則載青旌前
有塵埃則載鳴鳶前有摯獸則載貔貅前有士師則載
虎皮于是乘輿登天靈之威路駕太一之象車升九
龍之華旗建掃霓之旌旄(崔駰頌)雲旗逶迤(離騷)羽蓋葳蕤
(王沈)雲蓋(山海經)風車(春秋)登天靈之威輅(崔駰)運天官之法駕
(班固)乘兩儀(郭象)駕五行(傅元大言)千乘雷動萬騎龍趨(張衡賦)千
乘雷動萬騎雲舒(王沉)千乘方轂萬騎龍翥(應貞七章)秉玉戚
方玉車(揚雄)人皇駕六羽(春秋)神農駕六龍(春秋)春夏乘龍秋
冬乘馬(大戴禮)伯禹御二龍(括地圖)穆王駕八駿(穆天子傳)駕象
車(韓子)飾玉輅(利貞)黃帝馭紫虬(符子)帝堯駕白馬(典略)舞九馬
(山海經)駕八龍(楚辭)乘龍西濟(大戴)輿服東巡登龍舟(班固)乘鳥
舟(穆天子)汎樓船(漢武帝)浮文鷁(司馬相如)舳艫千里(漢書)旌旗數
百里(魏志)風伯進掃雨師洒道(韓子)雲師灑路雷公驚蹕(劉楨)
遠祖前驅松喬夾轂(孫綽子)畢方竝轄蚩尤居前(韓子)河靈
驚而承旗馮夷儼其操[車犬](劉珍)吐風伯於南北呵雨師於
西東(揚雄)神農出地輔(春秋)靈龜負書鳳凰覆上(韓子)黃帝極
天衢(孫綽子)黃帝合鬼神(韓子)帝嚳通風雨(春秋)巡北而羣鶴
見(漢書)居山隅而鳳凰集(劉珍)駕黿鼉以為梁遂伐越至于
紆(紀年)升舂山望四野(穆天子)宿于崑崙之阿(穆天子)適昆吾
之丘(符子)南登熊山東至九山上會稽(並史記)登之罘(漢書)西
登隴首(漢武)北出蕭關(史記)東巡碣石(漢書)北升孟門(穆天子)至
琅邪臺上鄒嶧山(史記)登天柱山(漢書)堯亭(王歆)堯跡(三齊略記)秦
履(南徐州)觀河洛受圖書(帝王世紀)宛委金簡玉字(吳越春秋)披圖
視典曝書羽陵藏書策府取玉三乘載玉萬隻
(穆天子傳曰天子至羣玉之山於是云云補)觀黃帝之宫(穆天子)歡虞之風(崔駰)
見皇人於玉堂(抱朴子)求仙人(漢書)見玉女(嵩高記)禮名山(漢書)
望祀九疑(史記)望祀蓬萊(漢書)祭于鐵山祀于郊門(穆天子)祠
孔子宅(東觀)祠魏公(漢書)問樂毅後(史記)祭橋玄墓(魏武帝)巡狩
大越(越絶)祭單于臺(漢書)遊大樂之野(山海經)升大比隥入南
鄭(穆天子)至朔方(史記)祭于宜軫之鄭升于長松之隥舍于
珠澤東遊黃澤(並穆天子)歷鳴澤(漢書)臨江(吳錄)射魚(史記)射蛟
(漢書)飲丹巒之山(抱朴子)休玄池之上(穆天子傳曰天子西征至于玄池天子三)
(日休于玄池之上乃奏廣樂三日而終是曰樂池補)飲于枝洔觴于瑶池具
牛馬之湩飲左驂之血(穆天子傳曰天子渴于沙衍求飲未至七萃之士高奔戎)
(刺其左驂之頸取其青血以飲天子補)飲白鶴之血(穆天子傳曰天子乃遂東南翔行馳驅千)
(里至于巨蒐之人□奴乃獻白鵠之血以飲天子因其牛羊之湩以洗天子之足注曰所以飲血益人氣力)
(湩乳也令肌膚滑補)殽陵風雨(春秋)犬戎雨雪(穆天子傳曰天子北征于犬戎庚寅北風)
(雨雪天子以寒之故命王屬休補)答西王母謠(穆天子傳曰天子觴西王母于瑤池之上西王)
(母爲天子謠曰白雲在天山䧙自出道里悠遠山川間之將子無死尚能復來天子答之曰予歸東土和治諸)
(夏萬民平均吾顧見汝比及三年將復而野補)作秋風辭(漢武帝)作盛唐歌工
人見謁(列子)執白圭獻好錦(穆天子傳)觀舊廬祠舊宅置酒
舊宅(東觀)置酒沛宫歸新豐起舞(史記)過沛作歌(漢武帝)自擊
筑(史記)明帝自御塤箎(東觀)道舊故(史記)問吏民(漢武)問三老(東觀)
饗六軍(魏書)在靈囿宴華池(魏文帝)歷覽宫觀步觀部署
(東觀)過鳷鵲望露寒下棠棃息宜春(文選注曰皆宫觀名也張楫曰此皆漢武)
(帝建元年中所作在雲陽甘泉宫之外補)乘雲閣而上下(揚雄)步雕輦以周遊
(王沈)坐鳳凰之堂聽和鳴之音(王注)載之後車從在屬車
(漢武)
北堂書鈔卷十六
