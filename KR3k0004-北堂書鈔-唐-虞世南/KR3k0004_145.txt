北堂書鈔卷一百四十五
唐虞世南撰
明陳禹謨補註
酒食部
肉十五脯十六
腊十七炙十八
膾十九蒸二十
炰二十一鯖二十二
寒食二十三胾二十四
䐑二十五懸熟二十六
血二十七肺饌二十八
生脠二十九麰三十
羌煮三十一胡飯三十二
肉十五
狄山視肉(山海經狄山有視肉注曰聚肉形如牛肝有兩目也食之無盡尋復更生如故補)臨海
肉炙(臨海志云有肉大如小兒臂表五寸中有腹無口堪作炙食)猩脣雋翠(吕氏春秋云肉之美)
(者猩猩之脣貛貛之炙雋燕之翠述湯之掔旄象之約補)錦采霜嫺(庾闡賦云肉則錦采霜&KR0570;)羊膀
豕脇(束晳湯餅賦云肉則羊膀豕脇)斑臠錦文(桓彥林七設)有肉如坻(左傳云齊侯與晉侯)
(投壺晉侯先穆子曰有酒如淮有肉如坻寡君中此為諸侯師中之齊侯舉矢曰有酒如澠有肉如陵寡君中此與君代)
(興亦中之補)有肉如陵(見上)有肉如岑(應瑗詩云有酒流如川有肉積如岑)懸肉為
林(漢書武帝為酒池肉林令外國客遍觀之又史記紂為酒池肉林補)舉山為肉(曹植與吴季重)
(書云舉太山以為肉濟東海以為酒)食盡更生(山海經見上)割取復生(玄中記云大月支及)
(西胡有牛名為日支牛今日割取其肉明日肉復生如案補博物志云越嶲國有牛稍割取肉牛不死經日肉生故)
五肉七菜勝掩腥膠(玄中記)煎熬&KR0871;炙(淮南子云今屠牛而烹其肉或以酸或以甘煎)
(熬&KR0871;炙有萬方其本一牛之體)肉曰脫之(爾雅注曰脫剥其皮也)目見不食其肉(風俗)
(通云陳伯敬目有所見不食其肉)不食有目之肉(廣州先賢傳云丁密不食有目之肉)視肉
如藿(漢書鮑宣曰公奈何獨私飬外親與幸臣董賢多賞賜賓客漿酒藿肉注云視酒如漿視肉如藿補)懷
肉持去(漢書云伏日詔賜從官肉太官丞日晏不來東方朔獨拔劍割肉謂其同官曰伏日當早歸請受賜)
(即懷肉去太官奏之朔入上曰賜肉不待詔以劍割肉而去何也朔免冠謝上曰先生起自責也朔再拜曰朔來朔)
(來受賜不待詔何無禮也拔劍割肉一何壮也割之不多又何廉也歸遺細君又何仁也上笑曰使先生自責乃反)
(自譽賜酒一石肉百斤歸遺細君補)銜肉著口(笑林云甲買肉過入都厠挂肉著外乙偷之未得去甲出)
(覓肉因詐使口銜肉去挂着外門可得不失若如我銜肉着口豈有失理補)拔劍割肉(漢書見上)
長跪進之(東觀漢記云羌胡見客炙肉未熟人人長跪前割之血流指間進之于竇固固輒為啗不)
(穢賤之是以愛之如父母也補)挂肉車傍(揚雄夢乘車肉挂車傍雄曰夫車傍有斤肉斬也吾其死)
(矣)伐薪見肉(幽明錄曰司馬休遣文武千餘人迎家人達南郡值風泊船上岸伐薪見聚肉有數)
(百斤乃割取還以鑊煮之&KR2266;欲熱皆變成數千蝦蟇)非肉不飽(禮記云六十非肉不飽七十非帛不)
(煖)省肉食之(陸凱表云蒙早卒先帝痛悼不已子最幼稚先帝省肉食之)賜食舍肉
遺母(左傳云潁考叔為潁谷封人有獻于公公賜之食食舍肉公問之對曰小人有母皆嘗小人之食矣)
(未嘗君之羹請以遺之)賜食以肉投羹(謝承後漢書云陳楚嘗賜食于上楚稱眼無所見以)
(肉投羹)晏子相齊食肉不足(晏子云晏子相齊三年梁丘據見晏子中食而肉不足)
公孫為相食唯一肉(史記云公孫弘為丞相食唯一肉而已)桓任終身不
近(謝承後漢書云桓任後母生時不食豬羊肉故終身不以豬羊肉入口)程曾遂吐不食
(桂陽先賢畫讚云程曾字孝孫七歲亡母號慕毁悴隣人哀憐嚼食哺之知有肉遂吐不食)食肉十
臠(晉中興書桓温曰年大以來飲酒不過三斗便醉食肉不過十臠)羊肉千斤(古詩云羊千斤)
(酒萬斛)手揣輕重(王隱晉書云愍懷太子使人屠肉手揣斤兩輕重不差其母本屠家女也故太)
(子好之)分肉甚均(漢書云陳平為里中社宰分肉甚均)市肉取肥(曹植樂府歌)買
爭輕重(燕太子丹云荆軻過潯陽買市爭輕重者惟屠肉也)張湯劾鼠(漢書張&KR2266;父為長安)
(丞出湯為兒守舍還鼠盗肉父怒笞湯湯掘熏得鼠及餘肉劾鼠掠治傳爰書訊鞫論報并取鼠與肉具獄磔)
(堂下父見之視文辭如老獄吏大驚遂使書獄補)姜詩埋肉(東觀漢記賊經姜詩里不敢驚孝子)
(致米肉詩埋之後吏譴詩掘出示之)晩食當肉(戰國策云晩食以當肉安行以當車)對屠門
嚼(桓譚新論云人聞長安樂出門向西笑知肉味美則對屠門而大嚼)嘗一臠知一鑊之
味(吕氏春秋云嘗一臠而知一鑊之味一鼎之調)閽乞肉奪杖以敲之(左傳邾莊公與)
(夷射姑飲酒私出閽乞肉焉奪之杖以敲之)
脯十六
束脩之肉(穀梁傳云束脩之肉不行境中注曰束脩脯也)乾肉為脯(東方朔傳云濕肉為)
(膾乾肉為脯)脯之屋上(說文云脯乾肉也脩脯也摶薄脯搏之屋上也補)乾燥相膞
(釋名云脯摶也乾燥相摶著也)分膂通幹(杜育菽賦云脯則分膂通幹粗鹿肥糜)左朐右
末(禮記云以脯脩置者左朐右末注云屈中曰朐)箑脯(論衡云堯庖廚中自生肉脯如箑形搖鼔生凉)
(補)膞脯(風俗通俗說膞大脯也案太山博縣每歲十月祠太山脯闊一尺長五分)蒲脯(古今注云)
(秦二世時丞相趙高用事乃先獻蒲脯)瓠脯(程季明詩云厥味伊何玄酒瓠脯)脯山(洛陽記云)
(乾脯山在洛陽北去三十里於上曝脯因以為名)脯林(六韜云紂以脯肉為林)已熱(神異經云)
(北方有層冰萬里厚百大有鼷鼠在冰下肉重萬斤可以作脯食之已熱注曰除熱病也)生凉(論衡見丄)
追復(神異經云西北荒冇遺酒追復脯焉其味如鹿獐食一斤復一斤)不减(神仙傳左慈詣劉表)
(云有薄禮願以餉軍表曰道人單僑吾軍人衆安能為濟乎慈重道之表使視之有酒一斗器脯一束而十人)
(共舉不勝慈乃自出取之以刀削脯投地請百人奉酒及脯以賜兵士酒三杯脯一斤食之如常脯味凡萬餘)
(人皆周足而器中酒如故脯亦不減補)爾肴伊脯(詩云爾酒既湑爾肴伊脯)所以飲燕
(孔叢子云子思居貧其友有饋之粟者受二車焉或獻尊酒束脩子思弗為當也或曰子取人栗而辭吾酒脯)
(是辭少而取多也于義則無名于分則不全而子行之何也子思曰然伋不幸而貧于財至而困乏將恐絶先)
(人之祀夫以受粟為周之也酒脯則所以飲宴也方之于食而乃飲宴非義也吾豈以為分哉度義而行也或)
(者擔其酒脯以歸補)以供臘祀(崔寔四民月令云十月作脯以供臘祀)屠牛作脯(英雄)
(記云公孫瓚與諸屬郡縣每至節會屠牛作脯每酒一觴致脯一豆補)瓊枝為羞(楚辭云折瓊枝)
(以為羞注云羞脯也)桑皮為脯(搜神記云徐登趙炳貴尚清儉禮神以東流水削桑皮以為脯)瓦
石為脯(神仙傳曰葛玄每逢友輒坐樹下斫樹汁而飲之皆好酒取瓦石草木為脯以下酒)蠻夷
噉丘蝝脯(博物志云閩越江北山間蠻夷噉丘蝝脯今本不載)設脯一束(國語云楚成王)
(聞子文之朝不及夕也於是每朝設脯一束糗一筐)與脯二朐(吕氏春秋云趙宣孟之綘見翳桑之)
(卧餓人宣孟與脯二朐拜受而不敢食問其故曰臣有母持以遺之宣孟更賜之脯二束而去補)擗脯
而食(神仙傳云王遠至蔡經家與麻姑共設肴饍擗脯而食云是麟脯)方坐噉脯(東觀漢記)
(云光武初起兵叔公良摶手大呼曰我欲詣納言嚴將軍叱上起去出閣令人視之還白方坐啗脯補)酌
酒切脯(尚書大傳云散宜生閑夭南宫适三子俱學乎太公太公見三子之為賢人遂酌酒切脯約為)
(朋友)觴酒豆脯(英雄記見前)擔酒脯以歸(孔叢子見上)胃脯而連騎
(漢書云秦揚以田農而甲一州翁伯以販脂而傾縣邑張氏以賣醬而隃侈質氏以洒削而鼎食濁氏以胃脯)
(而連騎張里以馬醫而擊鐘皆越法矣補)藥脯以毒(榖梁傳云麗姬以酖為酒藥脯以毒獻公田來)
(麗姬曰世子已祠故致福于君君將食麗姬跪曰食自外來者不可不試也覆酒于地而地賁以脯與犬犬死)
(公遂殺申生補)酒脯以就(郭子云衛辰為桓公長史桓公甚厚之每宴公輒提酒脯以就衛)
腊十七
田獸之腊(周禮云腊人掌田獸之腊賓客喪紀共其脯腊凡乾肉之事)鷢鳥可腊(異物)
(志云鷢鳥大如雉其肉香美可以作炙及腊)冬祀用腊(盧諶祭法)噬腊遇毒(易云噬腊)
(肉遇毒小吝無咎)堯如腊舜如腒(傳子)
炙十八
黃帝燔肉為炙(易注云黃帝始燔肉為炙)專諸太湖學炙(吳越春秋云專諸從)
(太湖學炙魚)貛貛之炙(吕氏春秋見前肉篇)薄嗜之炙(枚乘七發云薄嗜之炙鮮鯉之)
(膾)鷢鳥(異物志見前腊篇)黃雀(孝子云王祥後母病欲黃雀炙乃有黃雀數十飛入幕内因以)
(供母)毋嘬炙(禮鄭注云為其貪食甚也嘬謂一舉盡臠)馬行炙(帝王世紀云紂宫九市車行酒)
(馬行炙)龍肝(傅玄七謨云爚鳳凰之炙飛龍之肝)丸炙(食經云交趾丸炙法丸如彈丸作臛乃下)
(丸炙煮之也案臛音郝肉羹附)棋炙(束晳近遊賦云棋炙不過兩豆)長跪前割(東觀漢記)
(見前肉篇)挾箸以噉(陳留耆舊傳云李充在鄧將軍坐鄧設炙肉充挾箸以噉炙冷復命温之及温)
(而後食補)及温而食(見丄)不過兩豆(束晳近遊賦見上)置劍炙中(吳越春秋)
(云專諸置魚腸劍炙魚中以刺王僚)以髮貫炙(謝承後漢書陳正為太官令與黃門有隙因進御食)
(以髮貫炙中光武見之怒將斬正正曰臣當死者三炭炎燋膚爛肉而髮不銷臣罪一也匣出佩刀砥礪而刳)
(肌截骨曾不能斷髮臣罪二也臣少時眼目奏章表猶讀五經具御食臣與丞及庖人六目齊視豈不如黃門)
(兩目臣罪三也制赦之補)割炙啗之(晉書顧榮與同寮宴飲見執炙者貎狀不凡有欲炙之色榮割)
(炙㗖之坐者問其故榮曰豈有終日執之而不知其味及趙王倫敗榮被執將誅而執炙者為督率遂救之得)
(免補)先割右軍(語林云右軍年十一周顗異之時絶重牛心炙座客來未噉先割啖右軍乃知名)
鄧禹進炙魚(東觀記云上率鄧禹等擊王郎横野將軍劉奉大破之上過禹營禹進炙魚上餐㗖)
(勞勉吏士威嚴甚厲衆皆竊言劉公真天人也補)徐稺裹雞炙(謝承後漢書云徐稺諸公所辟)
(雖不就有死喪負笈赴弔常于家豫炙雞一隻以一兩綿絮漬酒中暴乾以裹雞徑到所起冡隧外以水漬綿)
(使有酒氣斗米飯白茅為藉以雞置前釃酒畢遂去不見喪主補)欒寧未熟(左傳云欒寧將飲酒)
(炙未熟聞亂使告季子召護駕乘車行爵食炙奉衛侯輒來奔補)重睫視而不見髮(韓子)
(云晉平公時進炙而髮繞之平公使殺庖人庖人呼天曰嗟乎臣有三罪而死不自知乎平公曰何謂也對曰)
(臣刀之利風靡骨斷而髮不截是臣之一死也桑炭炙之肉腐而髮不燒是臣之二死也炙熟又重睫而視之)
(髮繞而目不見是臣之三死也意者堂下有譛臣乎殺臣不亦枉乎補)食鵝炙知黑白處
(三秦記云符朗食鵝炙知黑白處稽案晉書符朗傳云朗善識味鹹酢及肉皆别所由會王司馬道子為設)
(盛饌極江左精餚食訖問曰關中之食孰若此答曰皆好惟鹽味小生耳既問宰夫皆如其言或人殺雞以食)
(之既進朗曰此鷄栖恒半露檢之皆騐又食鵝肉知黑白之處人不信記而試之無毫釐之差補)
膾十九
細者為膾(禮記云肉腥細者為膾大者為軒鄭玄注曰言大切細切異名也膾者必先軒之所謂聶)
(而切之也補)聶而切之(見上)鯔魚為上(神仙傳云介象與吳主共論膾何者最美象曰)
(鯔魚為上美令于殿前庭中作方坎汲水滿之象垂綸于坎中食頃得鯔魚作膾補)膾西海之飛
鱗(曹植七啓云搴芳蓮之巢龜膾西海之飛鱗臛江南之潛鼉臇漢南之鳴鶉補)膾天流之潛
魴(孫毓七誘)膾潛鱗(潘尼釣賦云乃令宰夫膾此潜鱗名工習巧飛刀逞伎電剖星飛芒散縷解離)
(鍔落俎連翩雪累補)膾美鮮(徐幹七喻云鬭膾美鮮)膾錦膚臠斑胎(傅玄七謨云膾)
(錦膚臠斑胎飛刀浮切毫分縷解動從風散聚似霧委流采成文燁若紅綺補)鯉魮之膾(桓麟七說)
(三牲之切鯉魮之膾美如麟脂疊似蚋羽補案魮音皮魚名鳥首魚尾附)膾其鯉魴(傳毅七激云涔)
(養之魚膾其鯉魴分毫之割纖如髮芒散如絶榖積如委紅殊方異味厥和不同補)命支離飛霜
鍔(張協七命云范公之鱗出自九溪頳尾丹鰓紫翼青鬐爾乃命攴離飛霜鍔紅肌綺散素膚雪落)使
朱玄騁妙伎(劉邰七華云洞庭之鮒出于江㟭乃使朱玄揮臠騁厥妙伎敷割皮骨繽紛霧墮補)
饔人縷切鸞刀若飛(潘岳西征賦云華魴躍鱗素鱮揚鬐饔人縷切鸞刀若飛應刃落爼)
(靃靃霏霏)焱足走切龍刀電舒(孔煒七彦云焱足走切龍刀電舒隨浮膾鮮附馳割腴)
應刃落爼(潘岳西征賦見上)分毫析釐(劉梁七舉云鯉魮之膾分毫析釐)分皮
截理(傅巽七誨云乃有河&KR0008;漢魴梁淵巨鯉)電剖星飛(潘尼釣賦見前)毫分縷解
(傅玄七謨見前)連翩雪累(潘尼釣賦見前)繽紛霧墮(劉邵七華見前)疊似蚋羽
(桓麟七說見前)横者毫析縱者縷分(徐幹七喻)雜猶亂絲聚若委采
(桓麟七說云䐑一元之膚春祭之鮮雜猶亂絲聚若委采)紅肌綺聚素膚雪落(張協七命)
(見上)散如絶縠積如委紅(傅毅七激見前)流采成文煜若紅綺(傳玄)
(七謨見前)白踰委毒赤過擒丹(徐幹七喻)餘棄於水化為魚(博物志云)
(吳王江行食膾有餘棄于中流化為魚今魚中有名吳王膾餘者長數寸大者如筯猶有膾形補)半墮
於水化為魚(搜神記云昔越王將食鱠而未切墮半於水内化為魚)子胥闔閭食
膾(吳越春秋云子胥伐楚歸吳吳王聞三師將至治魚為膾將到之日過時不至魚臭須臾子胥至闔閭出)
(膾而食不知其臭王復重為之其味如故吳人作膾者自闔閭之造也補)姜姑鄰母共食(列女)
(傳云姜詩妻事姑甚孝姑嗜魚膾又不獨食夫婦常力供魚膾呼鄰母共之舍側忽有涌泉味如江水每旦輒)
(出雙鯉魚常以供二母之膳補)望子應心而至(搜神記云會稽鄴縣有一女姓吳字望子為蘇)
(侯神所愛望子嘗思噉鱠雙鯉隨至)季鷹命駕便歸(世說云張季鷹辟齊王東曹掾在洛見秋)
(風起因思吳中蓴羹鱸魚膾曰人生貴適意何羈宦千里以要名爵遂命駕便歸俄而齊王敗時人謂為見幾)
(補)持魚半籠欲寄作膾(世說云桓車騎在荆州張玄為侍中使至江陵路經陽岐俄見)
(一人持半籠生魚逕來造船云有魚欲寄作膾玄乃維舟而納之問其姓名云是劉遺民張素聞其名大相忻)
(待既坐劉問謝安王文度並佳不張甚欲語言劉子無意既進膾便去云得此魚觀君船上有膾具是故來耳)
(于是便去補)以錢一千求作一食(齊諧記云周子有女噉膾不知足家為之貧後至長)
(橋南見罛者作鮓以錢一千求一飽食五斛便大吐有蟾蜍從吐中出婢以魚置蟾蜍口中即成水遂不復噉)
(膾補)周浹會者(後漢書云左慈少有神道嘗在司空曹操坐操從容顧衆賓曰今日高會珍羞略備)
(所少吳松江鱸魚耳慈于下坐應曰此可得也因求銅盤貯水以竹竿餌釣于盤中須臾引一鱸魚出操大拊)
(掌笑會者皆驚操曰一魚不周坐席可更得乎慈乃更餌釣沈之須臾復引出皆長三尺餘生鮮可愛操使目)
(前鱠之周浹會者補)一坐皆遍(搜神記云謝糺嘗會客以朱書符投井中有一雙鯉魚跳出即命作)
(膾一坐皆得遍)得食甚美(齊諧記云江南有麻治為人好噉膾江北華本得一大蛇喚麻為膾得食)
(甚美治索魚名華本因醉喚取蛇及餘肉出麻治見之大吐嘔血死補)一噉五斛(齊諧記見上)
蒸二十
蘇蒸不熟(越傳云孔子之魯燔爼無肉蘇蒸不熟)梨蒸不糝(墨子云孔子窮於陳蔡之)
(間梨蒸不糝又世說云桓南郡每見人不快輒嗔云君得哀家梨當復不蒸食不附)蒸䓗嶺之雞
(劉邵七華云煎嵩陵之&KR0008;翠蒸䓗嶺之碧鷄)蒸剛肥之豚(桓麟七說)祝阿有蒸魚
(風俗通云祝阿不食生魚俗說祝阿凡有賓婚吉凶大會有異饌極上蒸魚)吳王會蒸魚(吳越)
(春秋云吳王有女滕玉因謀伐楚與夫人及女會蒸魚王前嘗半而與女女怒曰王食魚辱我不能久生乃自)
(殺闔閭痛之葬于國西閶門外補)辱我不能久生(見上)同盤不能相救(世語)
(云桓公有參軍石倚食蒸而不能共桓公故不設箸而倚終不放舉坐笑公云同盤不能相救)
炰二十一(案炰亦作炮音庖炙肉爊也附)
炰鱉鮮魚(詩箋云炰鱉以火熟之也鮮魚中貴者也補)炰珠崖鱉(傅玄七謨云炰珠崖)
(之鱉煮丹巖之鳳)炰柔毛之羜(桓麟七說羊案羜文吕切未成也附)炰南海之
蠵(劉邵七華云煮丹穴之鳳炰南海之蠵案蠵音維蟕蠵大龜也附)
鯖二十二(案鯖音征本作&KR1648;亦作餚煑魚煎肉曰鯖附)
煮食(說文云鯖煮肉也)雜肴(字林云鯖雜肴也)五侯(西京雜記云五侯不相能賓客不得)
(來往婁護豐辯傳食五侯間各得其懽心競致竒膳護乃合以為鯖世稱五侯鯖以為竒味焉補)獻鯖
(齊書云武帝就虞悰求諸飲食方悰秘不出上醉後體不快悰乃獻醒酒鯖鮓一方而已續補)
寒食二十三
本韓國所為(釋名云韓羊韓兔韓鷄本法出韓國所為也)搴芳蓮之巢龜(曹植)
(七啓見前膾篇)寒雞寒狗(崔駰七依)寒鶬蒸麑(曹植詩)
胾二十四
大臠(說文云胾大臠也)羹胾(曲禮云大夫燕食有膾無脯有脯無膾不貳羹胾庶人耆老不徒食)
(補)置胾(漢書云上居禁中召周亞夫賜食獨置大胾無切肉又不置箸亞夫心不平顧謂尚席取箸上)
(視而笑曰此非不足君所乎亞夫免冠謝上上曰起亞夫因趨出上目送之曰此鞅鞅非少主臣也補)
䐑二十五(案䐑直葉切薄細切肉也附)
薄切之肉(說文云䐑薄切之肉也)一元之膚(桓麟七說見前膾篇)胡子進狗
䐑(東觀漢記云光武至河北胡子進狗䐑馬醢)春祀用大䐑(盧諶祭法)
懸熟二十六
屑膾懸熟(廣雅)調和而蒸(食經云作懸熟以䐗肉和米五升豉三升調和而蒸之)
血二十七
祠用䐄血(盧諶祭法云春夏秋祠皆用䐄血也案䐄本作&KR0008;音勘羊凝血也補)苦以消酒
(釋名云血䐄以血作之增其酢豉之味使甚苦以消酒也案盧諶祭法曰春夏秋祠皆用輱血補)
肺&KR0871;二十八
如膏饡(釋名云肺&KR0871;&KR0871;饡也米糝之如膏饡也)代葅消(荀氏夏初制云以肺&KR0871;代葅消)内
血中(說文云&KR0871;切熟肉内于血中和也案&KR0871;一作䐣音損肉也續補)祠用&KR0871;(盧諶祭法云四時祠)
(皆用&KR0871;續補)
生脠二十九
糅以橙蒟(桓麟七說云調脠和粉糅以橙蒟案蒟音舉木實也可為醬補)蘇蓼著上(食經)
(云糝脠法羊肉二斤煑令熟用生薑雞子調之春用蓼秋用蘇著其上)和膾(釋名云生脠以一分膾二)
(分細切合和挻攪之也續補)生肉(說文云脠生肉醬也續補)
麰三十
煮麥曰麰(釋名云煮麥曰麰麰齲也煮熟則齲壊也補)甘麰殊美(急就章云甘麰殊美)
(奏諸君說案蒼頡觧詁云麰煮麥也又文曰麰來麰麥也補)
羌煮三十一
戎狄之食(搜神記云羌煮戎狄之食也自太始以來中國尚之)太始尚之(見上)
胡飯三十二
胡飯兼御(傅玄樂府胡飯兼御相國食前方丈殊珍)貴戚競為(續漢書云靈帝好胡服胡)
(飯京師貴戚皆競為之)
北堂書鈔卷一百四十五
