北堂書鈔卷一百三十八
唐虞世南撰
明陳禹謨補註
舟部
艦二艨艟三&KR1467;&KR1139;四(&KR1467;亦作䑦)
艑五航六舫七
舸八艇九舠十
筏十一篙十二櫂十三
檝十四柂十五纜十六
筰十七檣十八帆十九
五兩二十牂柯二十一榜二十二
艦二
重牀(釋名曰上下重牀曰艦四方施板以禦矢石其内如牢檻)八槽(義熙起居注云盧循新作八槽)
(艦九枚起四層高十餘丈)戰艦(左思吳都賦見舟篇乂營繕令曰諸私家不得有戰艦等船補)鬭艦
(吳志云周瑜逆曹公部將黃蓋曰今寇衆我寡難與持久然觀操軍方連船艦首尾相接可燒而走也乃取蒙)
(衝鬭艦數十艘實以薪草膏油灌其中裹以帷幕上建牙旗先書報曹公欺以欲降又豫備走舸各繫大船後)
(因引次俱前曹公軍吏士皆延頸觀望指言蓋降蓋放諸船同時發火時風盛猛悉延燒岸上營落頃之烟炎)
(張天人馬燒溺死者甚衆軍遂敗退補)淩波(洞冥記曰昆靈池中有淩波艦掖電艦續補)掖電
(見上)
艨艟三
外狹而長(釋名云外狹而長曰艨艟以衝突敵船也)望之若山(吳志曰賀齊性奢綺蒙衝)
(鬭艦之屬望之若山)突入蒙衝(吳志權討黃祖祖横兩蒙艟挾守沔口以栟閭大紲繫石為矴上有)
(千人以弩交射飛矢雨下軍不得前董襲與淩統俱為前部各將敢死百人人被兩鎧乘大舸船突入蒙衝裏)
(襲身以刀斷兩紲蒙衝乃横流大兵遂進租便開門走兵追斬之續補)禁有蒙衝(營繕令曰諸私)
(家不得有蒙衝等船續補)
&KR1467;&KR1139;四(案&KR1467;音鉤亦作䑦)
成於巧手出乎聖意(物理論云夫工匠經涉河海為&KR1467;&KR1139;以浮大淵皆成於巧手出乎聖)
(意)伏兵&KR1467;&KR1139;白衣搖櫓(吳志口吕蒙襲關某至潯陽盡伏其精兵于&KR1467;&KR1139;中使白衣搖)
(櫓作商賈人服晝夜兼行至某所置江邊屯候盡收縛之是故某不聞知遂到南郡)豫章西南有
&KR1467;&KR1139;舟(豫章&KR1467;&KR1139;洲在城之西南去城百餘里作&KR1467;&KR1139;大艑之處)
艑五
湘洲七郡大艑所出(荆州記云湘洲七郡大艑所出皆受萬斛)廬山湖中有
一敗艑(潯陽記云桓宣穆遣人尋至廬山下有一湖湖中有一敗艑)艑中米豆欲令
齊均(温嶠教曰昨所得敵人艑中有濕米豆雖止數升欲令齊均有不如教鞭五十續補)
航六
吳航(傅玄正都賦見舟篇)大航(異苑曰晉時錢塘浙江有樟林椼大航每有乘者輒漂蕩搖揚而不)
(可禁嘗鳴鼓錢塘江頭淩浪如故唯航吏章粤能相制伏及粤死遂長廢去)客能呼來(淮南子曰)
(公孫龍在趙氏時謂弟子曰人而無能者龍弗與遊有客曰臣能呼航來公孫龍曰與之弟子之籍後數日往)
(說燕王王至于河上而航在北使客呼之一呼而航來)吏能相制(異苑見上)乘國如乘
航(揚子法言曰舍舟航而濟乎瀆者末矣舍五經而濟乎道者末矣乘國者如乘航乎航安則民斯安矣)
方舟(說文云航方舟也下並續補)一葦(詩云誰謂河廣一葦航之)長鯨吞航(左思吳都)
(賦云長鯨吞航脩鯢吐浪)務為舟航(孫綽子曰仲尼見滄浪横流故務為舟航)
舫七
顧榮解舫為舸(王隱晉書曰顧榮紀瞻被徵行至彭城見王路塞絶遂解舫為單舸而歸之)
(案紀瞻傳榮至徐州聞亂日甚與陸玩等各解船棄車牛一日一夜行三百里得還揚州附)王廙倚
舫長嘯(王廙别傳云廙嘗旦發潯陽暮至都王尊與庾亮遊石頭遇廙至迅風揚帆王廙倚舫長嘯神)
(氣甚逸)二龍負舫(豫章記曰吳猛坐郭璞事被收載往南令船勿開戶船主聞船下有聲如在木)
(杪試竊窺之有二龍負舫一夕至宫亭湖還豫章)龍引舫還(海南記曰昔龍掘浦口有一老母養)
(龍龍取魚以給母母斷魚誤斫龍尾人謂之龍掘桓帝迎母至于浦口龍輒引舫還)
舸八
單舸(江表傳曰劉備乘單舸往見周瑜曰今拒曹公深為得計)大舸(吳志董襲傳見前蒙衝篇)船
舸(風土記云船舸單乘載數百斛)弘舸(左思吳都賦見前舟篇)飛馬(江表傳曰孫權名舸為馬)
(言飛馳如馬之走陸地也續補)撞雷(洞冥記曰昆靈池中有撞雷舸續補)
艇九
吳艇(淮南子見前舟篇)蜀艇(傅玄正都賦見前舟篇)越艇(應瑒靈河賦見前舟篇)輕
艇(陸機思歸賦云棹河洲之輕艇)其形徑挺(釋名曰二百斛以下曰艇其形徑挺一人二人所行)
(也續補)形狹而長(說文云艇小舟也形狹而長續補)
舠十(案舠小船形如刀也本作刀今益舟字附)
曾不容刀(詩曰誰謂河廣曾不容刀鄭玄注云小舟曰刀不容亦喻狹也)安不傾危(釋名)
(曰二百斛曰&KR1994;&KR1994;貂也貂短也江南所名短而廣安不傾危者也)
筏十一
梅筏(地理志云梅湖者昔有梅筏沉于此湖有時浮出至春則開花流滿湖矣)柏桴(越絶書曰木客)
(大冢者句踐父允常冡也初徙琅琊使樓船卒二千八百人伐松柏以為桴故曰木客)斬竹為[竺-二+稗]
(東觀記云張堪為蜀郡太守公孫述遣擊之堪有同心之士三千人相謂曰張君養我曹為今日也乃選習水)
(軍三百人斬竹為[竺-二+稗]渡水遂免難案[竺-二+稗]音排一作&KR1097;[竺-二+稗]筏大桴也附)伐蘆為&KR1097;(吳錄曰孫策欲渡江)
(船少乃往求策姑王氏分夜伐蘆為[竺-二+稗]以佐船渡人)乘桴入潮(淮南子曰方車蹠越乘桴入潮欲無)
(窮而不可得也)吳漢平成都乘桴沿江下(東觀漢記曰吳漢平成都乃乘桴沿江下)
(巴郡楊偉徐容等惶恐解散補)任尚擊羌胡為[竺-二+稗]以渡河(又曰任尚編草為船置于)
([竺-二+稗]上以渡河掩擊羌胡)
篙十二
篙工選自閩禺(左思吳都賦云篙工楫師選自閩禺習御長風狎翫靈胥責千里于寸隂聊先)
(期而須臾補)可當君之驃騎(越絶書云闔閶問子胥曰船軍之備何如子胥答曰篙工船師)
(可當君之輕足驃騎也)商旅布褁篙頭(荆州記曰魚復縣瞿塘灘上有神廟先極靈驗刺史)
(二千石經過者皆不得鳴鼓角商旅恐觸石有石聲以布裹篙頭)伏波篙跡猶存(庾益期與)
(韓豫章牋云馬伏波昔開道篙跡鑿石猶存)
櫂十三(案櫂俗作棹)
蘭櫂(曹植擬楚辭云運蘭櫂以速往云云)輕櫂(王叔元舟贊云致遠任重各因所由陸則騁車水惟)
(用舟弱楫輕棹利涉濟求緬彼漁父鼓栧清謳補又魏明帝清調歌詩云楫人荷輕棹騰飛造彼廷)發櫂
歌(漢武帝秋風辭云見舟篇)縱櫂歌(張平子西京賦見前舟篇)擊櫂若飛迴柁若
環(王粲為荀彧與孫權檄見前舟篇)桂櫂(楚辭云桂櫂兮蘭栧斵冰兮積雪績補)檜櫂(楊泉)
(五湖賦云赤檜為櫂檀漿細堅續補)
檝十四
舟檝之利以濟不通(易見前舟篇)若濟大川汝作舟楫(尚書云若)
(濟大川用汝作舟楫)七尺之檝(淮南子曰七尺之楫而制大舟者因水為資也人君發一言之號而)
(令行于民者因衆為勢也)撥水捷疾(釋名曰楫捷也撥水使舟捷疾也)檜楫(詩曰檜楫松舟)
(萇傳云檜柏葉松身楫所以櫂舟)瑶楫(抱朴子曰瓊艘瑶楫無涉川之用金弧玉弦無激矢之能是以)
(介潔而無政事者非撥亂之器儒雅而乏治略者非翼亮之才補)蘭枻(楚辭見前櫂篇)荃橈(又曰)
(荃橈兮蘭旌注曰屈原言已乘船則以荃為楫櫂蘭為旌旗動以香潔自脩飾也補案荃一作蓀香草也附)
弱楫(袁宏東征賦云若餘舟之小狹衝奔湍以檮杌櫂弱楫之弗施投洪流之藏骨)越人擁楫
歌山木之曲(新序曰楚鄂君乘青翰之舟越人擁楫而清歌以挑君曰山有木兮木有枝心悦君)
(兮君不知鄂君乃捧繡被以覆之)女娟持楫奏河激之歌(列女傳見舟篇)仲御
鼓楫登舟(高士傳見前舟篇)祖逖擊楫而誓(晉陽秋云祖逖為奮威將軍及渡江)
(中流擊楫而誓曰逖不能清中原而復濟者有如大江補)漁父鼔枻(楚辭曰屈原既放遊于江潭行)
(吟澤畔顔色憔悴形容枯槁漁父見而譏之原曰吾聞之新沐者必彈冠新浴者必振衣安能以身之察察受)
(物之汶汶者乎寧赴湘流葬于江魚之腹中又安能以皎皎之白蒙世俗之塵埃乎漁父莞爾而笑鼔枻而去)
(補)蒸徒楫之(詩見前舟篇)渡江不用楫我自楫迎汝(王獻之歌云桃)
(葉復桃葉渡江不用楫但渡無所苦我自楫迎汝)
柂十五
帆柂如林(應瑒靈河賦見前舟篇)迴柂如環(王粲為荀彧與孫權檄見前舟篇)弱
水霧柂(張華游仙詩曰游仙迫西極弱水隔流沙雲榜鼓霧柂飄忽凌飛波)甘水流柂(潯陽)
(記云廬山之西嶺有甘泉曾見一柂從山頂流下後人號為柂下溪案宣穆所遣人見山下湖中有敗艑而)
(后柂流下信其不妄補)涉海失柂(趙懿嫉邪賦云奚異涉海之失柂坐積薪而待然)在後
正船(孫放别傳云庾公建學校孫君年最幼入為學生班在諸生之後公問君何獨居後答曰不見船柂)
(乎在後所以正船也)
纜十六
紼縭維之(爾雅云紼縭維之紼&KR1762;也縭緌也疏李廵云&KR1762;竹為索所以維持舟者郭璞云緌繫也孫)
(炎曰舟止繫之于樹木戾竹為大索然則紼訓為&KR1762;&KR1762;是絙縭訓為緌緌又為繫正謂舟之止息以絙繫而維)
(持之也補案&KR1762;音律附)繒錦維舟(吳書云甘寧輕俠殺人藏舍亡命聞于郡中其出入步則陳車)
(騎水則連輕舟侍從被文繡所如光道路住止常以繒錦維舟去或割棄以示奢也補)
筰十七
桂樹船青絲筰(漢鼓吹曲云桂樹為君船青絲為君筰木蘭為君棹黃金錯其間)負筰
引船(魏文帝詩云負筰引船行飢渴常不食)引舟(釋名云引舟者曰筰筰作也作起也起舟使動)
(行也續補)竹索(纂文曰竹索謂之筰績補)
檣十八
建檣成林(王粲浮淮賦云建衆檣以成林譬巫山之樹藝)萬里連檣(郭璞江賦云舳艫相)
(接萬里連檣泝洄沿流或漁或商)巢檣(吳書曰孫和被黜之長沙行過蕪湖有鵲巢于帆檣故官僚聞)
(之皆憂慘以為檣末傾危非久安之象後果為孫峻賜死續補)
帆十九
隨風張幔(釋名曰帆汎也隨風張幔曰帆使舟疾汎汎然也)從風之幔(風土記曰帆從)
(風之幔也施于船前各隨宜大小為制大者用布一百二十幅高九丈)布帆(世說曰顧長康作殷荆州)
(佐請假還東爾時例不給布帆顧苦求之然後乃發至破冡便遭風大敗作牋與殷荆州云地名破冡而出行)
(人安穩布帆無恙)石帆(永嘉記曰郡有石如帆相傳云古有神人以破石為帆故曰石帆)四帆
(異物志云外域人隨舟大小或作四帆或三帆前後沓施以取風氣而無高危之慮故行不避迅風激波安而)
(能疾)七帆(吳時外國傳云從加郍調州乘大舶張七帆順風一月餘乃入大秦國)三帆沓施
(異物志見上)雙帆同懸(孫綽望海賦云商客齊唱潮流往還各資順勢雙帆同懸偃如驌驦皆馳)
(拏如交集輊軒)高帆雲張(孫煒七引云龍華之舟來往&KR0146;紜高帆雲張翳日拂星)雲帆齊
張(傅玄正都賦見前舟篇)鼓迅越(郭璞江賦云鼓帆迅越䞟漲截浻淩波縱柂電往杳溟䨴如晨)
(霞孤征眇若雲翼絶嶺倏忽數百千里俄頃飛廉無以晞其蹤渠黃不能企具景補)淩迅流(馬融廣成)
(頌云方艅艎連舼舟張雲帆施蜺幬靡颸風淩迅流發櫂歌縱水謳補)䨴如晨赮孤征(郭璞)
(江賦見上案䨴音隊雲貌赮古霞字補)偃如驌驦皆馳(望海賦見上)停舟兮焉
待舉帆兮安追(曹植九詠)
五兩二十
綄之候風(淮南子曰若綄之候風也注云綄者候風之羽也楚人謂之五兩)候風之羽
(同上)穎雰祲於清旭覘五兩之動静(郭璞江賦云隸雰祲于清旭覘五兩之動)
(静長風&KR3100;以增扇廣莫䬅而氣整補案穎今作隸雰古氛字&KR3100;亦作颹于鬼切大風貎䬅音麗䬜䬅急風貎附)
牂柯二十一(案柯古作戨亦作牁牂牁所以繫舟也又郡名附)
莊王牂柯(華陽國志曰楚頃襄王遣將軍莊蹻泝沅水出且蘭以伐夜郎軍至㭬牂柯繫船于且蘭)
(而步戰既滅夜郎而秦奪楚黔中地無路得歸遂留王之號為莊王以且蘭有㭬船牂牁處因改郡為牂柯)
越王牂柯(異物志云有一山在海内小而高以繫船筏也俗人謂之越王牂牁遠望甚小而高不似)
(山近望之以為一株柏樹在水内也又交州記云侯石孤絶高數丈名為牂柯在海中)聶友牂柯
為樹(豫章記云新塗縣北二十里曰封溪今有聶友所用梓木為牂柯者遂生為樹今其木猶存本至合)
(抱人伐而倒植之枝條皆下垂)陶公牂柯成樹(潯陽記曰郡西北有一楊樹枝條繁茂垂隂四)
(畆傳云陶公牂柯成此樹)
榜二十二
船人習水(月令云榜船人習水者也)歌聲流喝(相如子虛賦樅金鼓吹鳴籟榜人歌聲流)
(喝注云喝于邁切榜人船人也言擊鼓吹簫與船人歌合故其聲流喝也補)吳榜(傅玄正都賦云後水)
(軍遵川流越船沉吳榜浮)雲榜(張華游仙詩云游仙迫西極弱水隔流沙雲榜鼔霧柂飃忽淩飛波)
北堂書鈔卷一百三十八
