北堂書鈔卷二十五
唐虞世南撰
明陳禹謨補註
后妃部
早慧十一誡節十二
明賢十三謙讓十四
節儉十五勤勞十六
早慧十一
十歲幹理(後漢馬皇后時年十歲幹理家事勅制僮御内外諮禀事同成人補)九歲喜書
(魏志)六歲能書(後漢竇皇后年六歲能書親家皆竒之補)九歲誦論語(後漢梁皇后年)
(九歲能誦論語治韓詩大義略舉補)剃髮額傷雖痛不言(東觀)以穀賑給廣
為恩惠(魏志文昭甄皇后年十餘歲白母曰今世亂而多買寳物匹夫無罪懷璧其罪又左右皆饑乏)
(不如以穀振給親族鄰里廣為恩惠也舉家稱善即從后言補)
誡節十二
周宣嘗宴起姜后待罪(列女傳曰宣王嘗早卧宴起后夫人不出房姜后脫簪珥待罪)
(於永巷使其傅母通言於王曰妾之不才妾之淫心見矣至使君王失禮而晏以見君王樂色而忘德也夫苟)
(樂色必好奢窮欲亂之所興也原亂之興從婢子起敢請婢子之罪王曰寡人不德實自生過非夫人之罪也)
(遂復姜后而勤於政事早朝晏退卒成中興之名補)漢明幸離宮馬后陳戒(列女傳)
當熊而立(前漢外戚傳建昭中上幸虎圈鬪獸熊佚出得圈攀檻欲上殿馮倢伃直前當熊而立猛獸)
(人而止妾恐熊至御座故以身當之補)投火而死(列女傳漢孝平王后自劉氏廢常稱疾不朝會)
(及漢兵誅莽燔燒未央后曰何面目以見漢家自投火中而死補)禍至共死(魏書)與爾俱
死(漢書)
明賢十三
竝以賢明流芳世世(魏書)娥皇聰明有㜪高明(列女傳湯妃有)
(㜪統領九嬪後宫有序咸無妬&KR0945;逆理之人卒致王功君子謂妃明而有序補)質行聰明(列女傳)
后性敏給少而明達聰叡天資周密畏慎原事
得情不敢隠情時有所問對無遺失有所不安明
陳其故進心德適人事脩僃(並東觀)怨不變容喜不失節
(魏志)脫簪待罪後庭辭輦(前漢外戚傳成帝遊於後庭嘗欲與班倢伃同輦載倢伃)
(辭曰觀古圖畫賢聖之君皆有名臣在側三代末主迺有嬖女今欲同輦得無近似之乎上善其言而止補)
蒙被而謝(漢書)離宮觀畫(曹植)鬼神有知不受不臣之愬如
其無知愬之何益(前漢外戚傳趙飛燕譖告許皇后班倢伃挾左道祝詛後宮詈及主上許)
(皇后坐廢考問班倢伃對曰妾聞死生有命富貴在天脩正尚未蒙福為邪欲以何望使鬼神有知不受不臣)
(之愬如其無知愬之何益故不為也上善其對憐憫之賜黃金百斤補)
謙讓十四
謙讓恭儉(列傳)謙讓日崇(東觀)謙退讓位委去至尊恭謹接
物先人後己(漢書)恭讓著於幽微至行顯於不言(魏志)心每
自退(列傳)彌自挹損(魏志)以尊事卑終能勞苦(列傳)先人後已
發於至誠(列女傳明德馬皇后接待同列如承至尊先人後已發於至誠補)苦心曲體
勞謙至甚(漢書)自省不任粢盛之事(魏書文昭甄皇后自省愚陋不任粢盛之)
(事加以寢疾敢守微志補)内有進賢之志而無嫉妬之心不妬忌
思賢才下逮衆妾薦達左右(後漢明德馬皇后常以皇嗣未廣每懷憂歎薦)
(達左右若恐不及補)參差荇菜左右流之窈窕淑女寤寐求之
則百斯男子孫衆多
節儉十五
躬儉節用雅性儉節吾萬乘主欲身率衆(東觀)吾行
儉日久不能為奢(魏書)后起微賤車服節儉(前漢霍皇后傳初許后起)
(微賤登至尊日淺從官車服甚節儉補)后性約儉不尚華麗(魏書武宣卞皇后性約儉)
(不尚華麗無文繡珠玉器皆黑漆太祖嘗得名璫數具命后自選一具后取其中者太祖問其故對曰取其上)
(者為貪取其下者為偽故取其中者補)不好玩弄(漢書)不好音樂(王沈魏書曰文德郭)
(皇后性儉約不好音樂常慕明德馬皇后之為人補)眉不施黛裝不求飾(東觀)衣不
擇采袍極麄疎(漢書)厨無異膳常衣大練(後漢明德馬皇后常)
(衣大練裙不加緣朔朢諸姬主朝請望見后袍衣麄疏反以為綺縠就視乃笑后辭曰此繒特宜染色故用之)
(耳六宮莫不歎息補)身衣大帛(漢書)食不求飽膳不求珍(東觀)左右
菜食金銀器珠之物悉禁斷(漢書)主衣細縞讁不得賜
勤勞十六
旦夕勤勞(列女傳曰太姒旦夕勤勞以進婦道補)夙夜戰兢(後漢和熹鄧皇后夙夜戰)
(兢接撫同列補)至於憂勤(詩小序曰后妃朝夕思念至於憂勤補)采采卷耳不盈
傾筐
北堂書鈔卷二十五
