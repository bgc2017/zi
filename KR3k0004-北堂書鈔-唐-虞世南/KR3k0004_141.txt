北堂書鈔卷一百四十一
唐虞世南撰
明陳禹謨補註
車部
轅十二輪十三
軸十四轂十五
輻十六軛十七
衡十八軫十九
軾二十轄二十一
幰二十二蓋二十三
覆軨二十四茵二十五
轅十二
文畫輈(續漢書云漢承秦制為乘輿金根安車立車輪皆朱班重牙貳轂兩轄金簿繆龍為輿倚較文)
(虎伏軾龍首銜軛左右吉陽筩鸞雀立衡櫨文畫輈羽蓋華瑵建大旂十二斿畫日月升龍駕六馬象鑣鏤錫)
(金鑁方釳插翟尾朱縑樊纓赤罽易茸金就十有二左纛以氂牛尾為之在左騑馬軛上大如斗是為德車五)
(時車安立亦皆如之各如方色馬亦如之白馬者朱其髦尾為朱鬛云所御駕六餘皆駕四後從為副車補案)
(方甫曰楚衛之間轅謂之輈徐廣曰繆交錯之形也較在箱上說文曰櫨文畫蕃兵箱也通俗文曰車箱為較)
(附)油畫轅(晉儀注云皇后乘油畫雲母安車駕六馬油畫雲母兩轅也)梁輈(詩云小戎俴收)
(五楘梁輈)紺轅(潘岳籍田賦云葱犗服于緤軛兮紺轅綴于黛耜)考叔挾輈以走(左傳)
(見總篇)江革居轅輓車(東觀漢記云江革母年八十革不欲搖動之常自居轅輓車不用牛)
(馬)擊轅而歌(晏子春秋曰寗戚欲千齊桓公困窮飯牛於郭門之外望見桓公乃擊轅而歌桓公)
(憫而異之命後車載之)倚輈徘徊(張衡思玄賦云悲離居之勞心兮情悁悁而思歸魂眷眷而屢)
(顧兮馬倚輈而徘徊補)右轅(左傳云楚蒍敖為宰擇楚國之令典右軍行右轅左追蓐杜預注曰在軍之)
(者挾轅為戰備在左者追求萆蓐為宿備傳曰令尹南轅又曰改乘轅楚陳以轅為主績補)南轅(左傳)
(曰令尹南轅反旆杜預注曰迴車南鄉續補)汰輈(左傳云楚子與若敖氏戰于臯滸伯棼射王汰輈及)
(鼓跗著於丁寧又射汰輈以貫笠轂師懼退杜預注云伯棼越椒也輈車轅汰過也箭過車轅上丁寧鉦也績)
(補)徙轅(韓子吳起見總篇)
輪十三
見轉蓬知為輪(續漢書曰上古聖人見轉蓬始知為輪也)敝三材不失職(周禮)
(云輪人為輪斬三材必以其時三材既具巧者和之轂也者以為利轉也輻也者以為直指也牙也者以為固)
(抱也輪敝三材不失職謂之完鄭注曰敝盡而轂輻牙不動補)得於手應於心(莊子云桓公讀)
(書于堂上輪扁斵輪于堂下釋椎鑿而上問桓公曰敢問公之所讀者為何言邪公曰聖人之言也曰聖人在)
(乎公曰已死矣曰然則君之所讀者古人之糟粕已夫桓公曰寡人讀書輪人安得議乎有說則可無說則死)
(輪扁曰臣也以臣之事觀之斵輪徐則甘而不固疾則苦而不入不徐不疾得之於手而應於心口不能言有)
(數存焉於其間臣不能以喻臣之子臣之子亦不能受之於臣是以行年七十而老斵輪古之人與其不可傳)
(也死矣然則君之所讀者古人之糟粕已夫補)法隂陽(李尤小車銘曰圓蓋象天輪法隂陽動不相離)
象日月(周禮曰輪輻三十以象日月也)朱斑輪(沈約宋書曰皇太子皇子皆安車朱斑輪倚獸)
(伏鹿軾旅旗九斿畫降龍補)洞朱輪(後漢書輿服志云輕車古之戰車也洞朱輪輿不巾不蓋建矛)
(戟幢麾&KR1945;輒弩服藏在武庫補)畫輪(東宫舊事曰皇太子初拜有畫輪四望車皇子納妃亦乘之)朱
輪(潘岳籍田賦云微風生於輕幰兮纖埃起於朱輪)皂輪(晉公卿禮秩云安平王薨給軺車里耳皂)
(輪犢車各一)華輪(張協洛禊賦云權戚之族華輪朱轂集乎長沙之野濯乎洛川之曲)縵輪(後漢)
(書輿服志云獵車其飾皆如乘輿重輞縵輪繆龍繞之一曰闟猪車親校獵乘之補)重輪(張衡東京賦云)
(重輪貳轄䟽轂飛軨)象輪(孝經鈎命決云天子臨辟雍親祖禰而割牲尊三老之象也竭志奉祝安車象)
(輪供執綏役)蒲輪(史記云封禪為蒲輪車惡傷上石草木也)韋絮薦輪(漢書霍禹見輦篇)
兕依輪(戰國策云楚王遊于雲夢結駟千乘旌旗蔽天野火之起也若雲蜺兕虎嘷之聲若雷霆有狂)
(兕&KR2040;車依輪而至王親引弓而射一發而殪王抽旃旄而抑兕首仰天而笑曰樂矣今日之遊也寡人萬世千)
(秋之後誰與樂此矣補)蛇繞輪(新序曰晉獻公太子之至靈臺蛇繞左輪御曰太子下拜吾聞國君)
(之子蛇繞左輪者速得國太死子遂不行返乎新城伏劍而)埋輪(後漢書曰張綱與杜喬等八人受詔行天)
(下號曰八使七人皆奉命惟綱獨埋車輪於洛陽都亭曰豺狼當道安問狐狸遂奏梁冀等罪京師震悚)推
輪(文選序曰推輪為大輅之始大輅寧有推輪之質)
軸十四
文子作輗軸(世本云衛公叔文子作蜺軸)陽虎鍥其軸(左傳云齊侯執陽虎將東)
(之陽虎願東乃囚諸西鄙盡借邑人之車鍥其軸麻約而歸之載葱靈寢於其中而逃追而得之囚於齊又以)
(葱靈逃奔宋遂奔晉適趙氏趙鞅厚遇之仲尼曰趙氏其世有亂乎補)軸有三理(周禮云軸有三)
(理一者以為媺也二者以為久也三者以為利也軌前十尺而策半之)狶膏棘軸(史記淳于髠曰)
(狶膏棘軸所以為滑也然不能運方穿)閔王折軸(漢書云臨江閔王榮以孝景前四年為皇太子)
(四歲廢為臨江王三歲坐侵廟壖地為宫上徵榮榮行祖於江陵北門既上車軸折車廢江陵父老流涕竊言)
(曰吾王不反矣榮至詣中尉府對簿中尉郅都簿責訊王王恐自殺葬藍田燕數萬銜土置塜上百姓憐之補)
須賈折軸(史記云須賈謂范睢曰吾馬病車軸折非大車駟馬吾不出范睢曰願為君借大車駟馬)
(於主人翁范睢歸取大車駟馬為須賈御之入秦相府補)兵車折軸不勝之象(兵書云出)
(軍馬奔兵車折軸皆不勝之象也)夢得轉軸夫婦之事(夢書云轉軸為夫婦夢得轉軸)
(夫婦之事也)
轂十五
轂者為利轉也(周禮云輪人為輪斬三材必以其時三材既具巧者和之轂也者以為利轉也)
(輻也者以為直指也牙也者以為固抱也鄭注云利轉者轂以無有為用也補)三十幅共一轂
(老子云三十幅共一轂當其無有車之用注云無有謂空虛轂中空虛輪得行輿中空虛人居其上引之者證)
(轂為由空乃得利轉之義也補)短轂則利長轂則安(周禮云行澤者欲短轂行山者欲長)
(轂短轂則利長轂則安鄭注云澤泥苦其大安山險苦其大動補)瓊轂(楚辭云瓊轂錯衡英華假只注)
(云金銀為錯假大也言所乘之車以玉飾轂以金錯衡英華照耀大有光明也補)柴轂(後漢書云袁紹)
(有姿貎威容愛士養名既累世台司賓客所歸加傾心折節莫不爭赴其庭士無貴賤與之抗禮輜軿柴轂填)
(接街陌内官皆惡之中常侍趙忠言於省内曰袁本初坐作聲價好養死士不知此兒終欲何作叔父太傅隗)
(聞而呼紹以忠言責之紹終不改補)赤轂(後漢書云小使車蘭輿赤轂白蓋赤帷從騶騎四十人此謂追)
(捕考案有所勑取者之所乘也補)丹轂(後漢書云崔駰字亭伯涿郡安平人也祖母師氏能通經學百)
(家之言王莽寵以殊禮賜號義成夫人金印紫綬丈軒丹轂顯于新世補)重轂(蔡邕獨斷云凡乘輿車皆)
(羽蓋金華瓜黃屋左纛金鑁方釳繁纓重轂副牽又云重轂者轂外復有一轂施牽其外乃復設牽施銅金鑁)
(形如緹亞飛軨以緹油廣八寸長注地左畫蒼龍右白虎繫軸頭今二千石亦然但無畫耳補)暢轂(毛詩)
(云文茵暢轂駕我騏馵鄭玄注云文茵虎皮也暢轂長轂也騏騏文也左足白曰馵補)䟽轂(張平子東)
(京賦云重輪貳轄䟽轂飛軨案文選良注曰䟽轂刻其轂為文補)錯轂(楚辭云操吳戈兮被犀甲車錯)
(轂兮短兵接)滕薛夾轂(春秋考異郵云黃池之會滕薛夾轂魯衛參乘)鯨鯢夾轂(曹植)
(洛神賦云鯨鯢踊而夾轂水禽翔而為衛)桑車榆轂聲聞數里(風俗通云桑車榆轂聲聞)
(數里俗說柔桑作車又以榆為轂牢強朗徹聲嚮乃聞數里)車轂鳴車右請死(世本云越)
(甲至齊雍門狀請死齊王曰矢石未了何務死對曰臣聞王昔囚於囿車轂鳴車右請死王曰此工師之罪子)
(何事焉車右曰王不見工師之為乘而見鳴右遂刎頸而死越軍聞之遂退)
輻十六
以象日月(周禮見前篇)輻以象月(大戴禮見輅篇)斬輻而持之(漢書云李)
(陵擊匈奴一百五十萬矢皆盡即棄車去士尚三十餘人徒斬車輻而持之)斫輻以煮牛(王晉)
(書云王尼字孝孫避難江夏時荆土飢荒尼不得食乃殺牛所車輻以煮之食既盡父子俱餓死補案尼早喪)
(婦止有一子無居宅惟畜露車有牛一頭每行輒使御之暮則共宿車上至是遇荒乃殺牛瓌車煮肉噉之而)
(死補)
軛十七
龍首銜軛(續漢書輿服志云乘輿金根安車立車輪皆朱班重牙龍首銜軛鸞雀立衡補)藉田
縹軛(潘岳藉田賦云䓗犗服于縹軛兮紺轅綴於黛耜)邢邱軛折(韓詩外傳云武王伐紂至)
(邢邱軛折為三天雨三日不休武王召太公而問之曰未可伐乎太公曰不然軛折為三軍當分為三也天雨)
(三日欲洗吾兵也補)祀以軛牛(齊書云吳興有項羽廟在廳事左太守到郡必須祀以軛下牛李安)
(民奉佛法為太守到郡不祀俄而牛死葬廟側今呼為李公牛冡補)
衡十八
桂衡(曹植擬楚辭云夫容車兮桂衡)錯衡(詩云約軧錯衡八鸞鏘鏘)鸞雀立衡(續漢書見)
(前軛篇)在衡為鸞(大戴禮云太子升車則聞鸞和之聲是以非僻之心無自入也在衡為鸞在軾)
(為和馬動而鸞鳴鸞鳴而和應聲曰和和則敬此御之節也)
軫十九
軫方象地(周禮輈人職云軫之方也以象地也蓋之圓也以象天也輪輻三十以象日月也蓋弓二)
(十有八以象星也)龍旂齊軫(續漢書云龍旂九斿七仞齊軫以象大火)鸞軫(晉陽秋云惠帝)
(詔曰天禍晉祚冡嗣莫繼鸞軫弗禦禁軍莫衛)俴收(詩云小戎俴收五楘梁輈鄭玄注云小戎兵車也俴)
(淺也收軫也)
軾二十
車前隱膝(徐野民輿服志云軾車前隱膝也也案魏都賦注云軾車横覆膝人所馮者補)文
虎伏軾(續漢書云乘輿金薄繆龍為輿倚較文虎伏軾)伏鹿軾(又云皇太子諸候王倚虎較伏)
(鹿軾)伏熊軾(又云三公列侯安車朱班輪倚鹿較伏熊軾)馮軾下齊(漢書云酈生馮軾下)
(齊七十餘城)馮軾西征(潘岳西征賦序云潘子馮軾西征自京徂秦)眉見軾(榖梁傳云)
(長狄弟兄三人佚宕中國瓦石不能害叔孫得臣最善射者也射其目身横九畆斷其首而載之眉見于軾)
涕沾軾(楚辭云倚結軨兮長太息涕潺湲兮下沾軾)
轄二十一
貳轄(張衡東京賦見前篇)副轄(蔡邕獨斷見前篇)鳳轄(續齊諧記云漢宣帝賜霍光以金鳳)
(之轄)䓗轄(潘岳籍田賦見前軛篇案轄本作犗補)佯亡其轄(韓子云西門豹為鄴令佯亡其)
(車轄令吏求之不能得使人求之而得之家人屋間)取轄投井(漢書云陳遵嗜酒每大飲賓客滿堂)
(輒閉門取客車轄投井内雖有急終不得去)
幰二十二
四望通幰(魏武與楊彪書見惣篇)施嚴惟幰(風土記云周禮以拂拭車一義謂施嚴惟)
(幰)微風生輕幰(潘岳籍田賦云微風生於輕幰兮纖埃起於朱輪)歸雲乘幰浮
(潘尼詩云朝日順長塗夕莫無所集歸雲乘幰浮凄風尋帷入)劉壽夢乘通幰(長沙耆舊傳云)
(劉壽常夢乘通幰車飛渡北門後果至司徒)梁王嘗補車幰(王隱晉書云梁孝王彤宣帝之)
(子督梁雍諸軍嘗以單衣補車幰以蔽)
蓋二十三
圓天為蓋(宋玉大人賦云方地為輿圓天為蓋)圓蓋象天(李尤小車銘見㹅篇)弓以
象星(周禮見軫篇)橑以象星(大戴禮云古之為路車也蓋圓以象天二十八橑以象列星)
金華青蓋(董卓别傳見㹅篇)金華瑵蓋(晉公卿禮秩云諸侯王及郡縣公侯皆給青徘)
(徊車金華瑵蓋)翠羽盖(張衡東京賦云結飛雲之祫輅樹翠羽之高盖)紫羽蓋(清虚真人裴君)
(内傳云昔學道到流沙之濱白水之崖遇素真人乘青龍軿車以紫羽為之盖)黃屋(蔡邕獨斷云凡乘輿)
(車皆羽蓋金華瓜黃屋左纛黃屋者蓋以黃為裡也)青屋(張衡東京賦云屬車九九乘軒並轂&KR1352;弩重&KR0999;)
(朱旄青屋)縑蓋(獨斷云金根車一轅四馬或六馬金根箱輪以金鎛正黃兩臂前後刻金以作龍虎鳥龜)
(形上但以青縑為蓋羽毛為後戸補)翠蓋(宋玉高唐賦云蜺為旌翠為蓋風起雨止千里而逝又潘尼懷)
(近賦云鳳凰車兮翠蓋芙蓉衣兮蓀帶)羽蓋(周禮云輦車有羽蓋鄭注云以羽作小蓋翳日也又張衡)
(東京賦云羽盖葳蕤葩瑵曲莖又張華輕薄篇云交軒樹羽蓋乘車佩玉珂)荷蓋(楚辭云乘水車兮荷)
(蓋駕兩龍兮驂螭)芝蓋(張衡西京賦云含利颬颬化為仙車驪駕四鹿芝蓋九葩)華蓋(崔豹古今)
(輿服注曰華蓋黃帝所作也與蚩尤戰於涿鹿之野常有五色雲氣金枝玉葉止於帝上有華葩之象故作華)
(蓋)繒蓋(續漢書云三公列侯皆安車朱班輪皂繒蓋)青蓋(又云皇太子皆安車朱班輪青蓋金)
(華皇子為主錫以乘之故曰王青蓋車又晉公卿禮秩云安平王孚齊王攸梁王彤皆給青蓋車)赤蓋
(又云賈人不得乘車馬除吏赤蓋杠其餘皆青蓋)白蓋(又云小使車蘭輿赤轂白蓋赤帷從騶騎四十)
(人又云桓帝未之京有童謠曰白蓋小車何延延詳見車㹅篇)皂蓋(又云中二千石二千石皆皂蓋朱兩)
(轓)孔蓋(楚辭云孔蓋兮翠旗注云言司命以孔雀之翅為車蓋翡翠之羽為旌旗言殊飾也續補)鳳
蓋(桓譚新論譚謂揚雄曰君之為黃門郎居殿中數見輿輦玉瑵華芝及鳳凰三蓋之屬皆玄黃五色飾以)
(金玉翠羽珠絡錦綉茵席者也續補)
覆軨二十四
羔幦虎(禮記云君羔幦虎犆幦覆苓也犆讀皆如直道而行之直直謂緣也此君齊車之飾補案苓本)
(作軨音零附)鹿幦豹(又云大夫齊車鹿幦豹犆朝車士齊車鹿幦豹犆鄭注云臣之朝車與齊車同)
(飾補)
茵二十五
文茵(詩見轂篇謹案茵車内席也以虎皮為之又釋名云文茵車中所坐也用虎皮為之)繡茵(漢書)
(霍禹傳見前篇)錦茵(桓譚新論見蓋篇)汚茵(漢書丙吉傳見總篇)
北堂書鈔卷一百四十一
