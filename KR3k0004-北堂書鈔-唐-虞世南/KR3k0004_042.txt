北堂書鈔卷四十二
唐虞世南撰
明陳禹謨補註
政術部
亡徵四十一亡國四十二
亡徵四十一
山崩川竭亡之徵也(史周本紀幽王二年)國家將亡必有妖孽
國家將亡神又降之(左傳)夏之亡也回禄信於耹隧(國語注云)
(回禄火神再宿為信耹隧地名補)商之亡也夷羊在牧(國語注云夷羊神獸牧商郊牧)
(野補)鬼哭山鳴(帝王世紀云殷紂六月雪或雨赤血也)黃神嘯吟(淮南子云夏桀之時)
五星錯行(世紀云桀時)三川皆震(史記周本紀云幽王二年西周如之)桀失玉
鏡(帝書命云)秦失金鏡(尚書考靈曜云)亡金虎(河圖云金虎喻秦君也)亡玉羊
(易緯云泰山失金鷄西岳亡玉羊也)秦有三七之戹(漢武故事)漢家運衰(漢書哀帝)
(紀云)赤精漸微(漢南記序云)天奪之監(左傳云虢公敗戎於桑田郭偃曰虢必亡矣)
天降時喪檿弧箕服寔亡周國(史記周本紀云幽王嬖褒姒)楚矢
箕服是喪王國(璅語)其細已甚是其先亡(左傳)伐智而專事
(汲冢周書史記解云昔者曲集之君伐智而專事忠良皆伏愉州氏伐之君孤而無使曲集以亡補)愎諫
而好勝(韓非子亡徵篇云狠剛而不和愎諫而好勝不顧社稷而輕為自信者可亡也補)狠而
無親(史記解云狠而無親者亡昔者縣宗之君狠而無聽執事不從宗職者疑發大事羣臣解體國無立)
(功縣宗以亡補)狠而無聽(見上)大心無悔國亂自多(亡徵篇云大心而無悔國)
(亂而自多不料境内之資而易其隣敵者可亡也補)期而不當言而不信(世紀云殷紂)
喜淫不周於法(亡徵篇云喜淫而不周於法好辯說而不求其用濫於文麗而不顧其功者可)
(亡也補)聽以爵不待參驗(亡徵篇云聽以爵不待參驗用一人為門戶者可亡也補)恃
交援而簡近鄰(亡徵篇云恃交援而簡近鄰怙強大之救而侮所迫之國者可亡也補)簡
侮大臣無禮父兄(亡徵篇云簡侮大臣無禮父兄勞苦百姓殺戮不辜者可亡也補)親
臣進而故人退不肖用事而賢良伏(亡徵篇云親臣進而故人退不肖用)
(事而賢良伏無功貴而勞苦賤如是則下怨下怨者可亡也補)挫辱大臣而狎其身刑
戮小民而逆其使(亡徵篇云挫辱大臣而狎其身刑戮小民而逆其使懷怒思恥而專習則)
(賊生賊生者可亡也補)羣臣易慮(亡徵篇云太子已置而娶於強敵以為后妻則太子危如是則)
(羣臣易慮羣臣易慮者可亡也補)臣怒生變(史記解云昔者有巢氏有亂臣而貴任之以國假之)
(以權擅國而主斷君已而奪之臣怒而生變有巢以亡補)以智矯法以私襍公(亡徵篇云)
(好以智矯法時以私襍公法禁變易號令數下者可亡也補)淺薄而易見漏洩而無
藏(亡徵篇云淺薄而易見漏洩而無藏不能周密而通羣臣之語者可亡也補)怯懾而弱守
蚤見而心柔懦(亡徵篇云怯懾而弱守蚤見而心柔懦知有謂可斷而弗敢行者可亡也補)
多怒而好用兵(亡徵篇云主多怒而好用兵簡本教而輕戰攻者可亡也補)饕貪而
無饜(亡徵篇云饕貪而無饜近利而好得者可亡也補)后妻淫亂主母畜穢(亡徵)
(篇云后妻淫亂主母畜穢外内混通男女無别是謂兩生兩生者可亡也補)后妻賤而婢妾
貴(亡徵篇云后妻賤而婢妾貴太子卑而庶子尊相室輕而典謁重如此則内外乖内外乖者可亡也補)
女子用國刑餘用事(亡徵篇云不為人主之孝而慕匹夫之孝不顧社稷之利而聽主母)
(之令女子用國刑餘用事者可亡也補)婢妾之言聽愛玩之智用(亡徵篇云婢妾)
(之言聽愛玩之智用外内悲惋而數行不法者可亡也補)輕其適正庶子稱衡(亡徵篇云)
(輕其適正庶子稱衡太子未定而主即世者可亡也補)太子卑而庶子尊(見上)大臣
兩重父兄衆強(亡徵篇云大臣兩重父兄衆強内黨外援以争事勢者可亡也補)嬰兒
爲君大臣專制(亡徵篇云嬰兒為君大臣專制樹羇旅以為黨數割地以待交者可亡也補)
權專於臣刑專於民(史記解云樂專於君者權專於臣權專於臣則刑專於民君娛於樂)
(臣争於權民盡於刑有虞氏以亡補)減爵損䘵禁罰不行(史記解云斧小不勝柯者亡昔)
(有鄶君嗇儉減爵損禄羣臣卑讓上下不臨禁罰不行重氏伐之鄶君以亡補)貴臣相妬大臣
隆盛(亡徵篇云貴臣相妬大臣隆盛外藉敵國内困百姓以攻怨讎而人主弗誅者可亡也補)國小
而家大權輕而臣重(亡徵篇云凡人主之國小而家大權輕而臣重者可亡也補)命
將太重任守太尊(亡徵篇云出軍命將太重邊地任守太尊專制擅命徑為而無所請者可)
(亡也補)大臣甚貴偏黨衆強(亡徵篇云大臣甚貴偏黨衆強壅塞主斷而重擅國者可)
(亡也補)官職可以重求爵禄可以貨得(亡徵篇云官職可以重求爵禄可以)
(貨得者可亡也補)罷露百姓煎靡貨財(亡徵篇云好宫室臺榭陂池事車服器玩好罷)
(露百姓煎靡貨財者可亡也補)
亡國四十二
亂其紀綱乃底滅亡赫赫宗周滅爲亡國(潘岳西征賦云)桀
以奢亡紂以淫敗(說苑云)頭懸赤旗(王孫書云桀紂為君)赴火而死
(史記殷本紀厚按汲冢周書曰時甲子夕商王紂取天智玉琰㻱身以自焚凡厥有庶告焚玉四十五日武)
(王乃俾於千人求之四千庶則銷天智玉五在火中不銷補)成周西傾(揚子法言)宗周既
滅奔南巢(世紀云桀之敗)避宣室(漢書王莽傳云火及掖庭承明黃皇室主所居也莽)
(避火宣室前殿火輒隨之宫人婦女謕謼曰當奈何時莽紺袀服帶璽韍持虞帝匕首天文郎按拭於前日時)
(加某莽旋席隨斗柄而坐補)倒戈而戰(世紀)瓦解而走(淮南子)殺豨飲血
(漢書王莽傳云莽遣使者分赦城中諸獄囚徒皆授兵殺豨飲其血與誓曰有不為新室者社鬼記之補)搏
心大哭(漢書王莽傳云崔發言周禮及春秋左氏國有大災則哭以厭之故易稱先號咷而後笑宜呼)
(嗟告天以求赦莽自知敗迺率羣臣至南郊陳其符命本末仰天曰皇天既命授臣莽何不殄滅衆賊即令臣)
(莽非是願下雷霆誅臣莽因搏心大哭氣盡伏而叩頭又作告天策自陳功勞千餘言諸生小民會旦夕哭為)
(設飱粥甚悲哀及能誦策文者除以為郎至五千餘人補)係頸以組奉符璽(史記秦始皇本)
(紀云子嬰為王四十六日楚將沛公破秦軍入武關遂至霸上使人約降子嬰子嬰即係頸以組白馬素車奉)
(天子璽符降軹道旁補)輿櫬自縛詣壘門(蜀志云後主輿櫬自縛詣軍壘門鄧艾解縛焚)
(櫬延請相見補按晉諸公贊曰劉禪乘騾車詣艾不具亡國之禮附)賜陽人地(史記莊襄王元年大)
(赦罪人修先王功臣施德厚骨肉而布惠於民東周君與諸侯謀秦秦使相國呂不韋誅之盡入其國秦不絶)
(其祀賜以陽人地補按地理志河南梁縣有陽人聚附)爲歸漢王(愍帝)願黔黎其誰
聽惟請死而獲可(文選潘岳西征賦云野蒲變而成脯苑鹿化以為馬假讒賊以天權鉗衆)
(口而寄坐兵在頸而顧問何為不早而告我願黔黎其誰聽惟請死而獲可逮子嬰之果決敢討賊以舒禍勢)
(土崩而莫振作降王於路左補按風俗通云秦相趙高指鹿為馬束蒲為脯二世不覺附)竟橫噬於
虎口輸文武之神器(潘岳西征賦云踰十葉以逮赧邦分崩而為二竟橫噬於虎口輸文)
(武之神器補按文選濟注曰葉代也自敬王元王定王哀王思王考王威王烈王安王而及赧王十代周分為)
(二赧王都王城號西周立考王後惠公少子於鞏為東周二周竟為秦所滅虎口喻秦也文王武王神器之位)
(皆輸之於秦也附)天下無主四十九年(史記正義曰按赧王卒後天下無主三十五年)
(七雄並争至秦始皇立天下一統十五年海内咸歸於漢矣補)三后之姓於今爲庶(左傳)
(史墨對趙簡子)戎成不退饑成不遂
北堂書鈔卷四十二
