北堂書鈔卷一百三十
唐虞世南撰
明陳禹謨補註
儀飾部一
鹵簿一警蹕二
鉞三豹尾四
節五鼓吹六
髦頭七雲罕八
闟戟九渾儀十
漏刻十一相風十二
鹵簿一
河南尹執金吾洛陽令奉引(蔡邕獨斷云法駕公卿不在鹵簿中唯河南尹執金)
(吾洛陽令奉引侍中參乘奉車郎御屬車三十六乘北郊明堂則省諸副車小駕祠宗廟用之每出太僕奉駕)
(上鹵于尚書補)太僕奉駕(同上注)將軍參乘(又云天子出車駕次第謂之鹵簿有大駕)
(有小駕有法駕大駕則公卿奉引大將軍參乘太僕御屬駕八十一乘備千乘萬騎)羣司百官(鹵簿)
(敘云南郊大駕公卿奉引羣司百官備千乘萬騎)千乘萬騎屬車三十六(並獨)
(斷見上)屬車八十一(見前注)大夫雞翹(獨斷云前驅有九斿雲罕闟戟皮軒鑾旗)
(車皆大夫載鑾旗者編羽毛引擊橦旁俗人名之曰雞翹車補)九斿雲罕(見上)前皮軒後
道游(司馬相如上林賦云天子校獵乘鏤象六玉虬拖蜺旌靡雲旗前皮軒後道游孫叔奉轡衛公參乘)
(扈從横行出乎四校之中補)建黃鉞(張衡東京賦云屬車九九乘軒並轂&KR1352;弩重旃朱旄青屋戎士)
(介而揚威戴金鉦而建黃鉞清道按列天行星陳肅肅習習隠隠轔轔殿未出乎城闕旆已反乎郊畛補)羽
蓋金華黃屋左纛(蔡邕獨斷云凡乘輿車皆輿蓋金華瓜黃屋左纛金鑁方釳繁纓重轂副)
(牽補)金鑁方釳繁纓重轂(見上)結飛雲之袷輅樹翠羽之高
蓋(張衡東京賦云結飛雲之袷輅樹翠羽之高蓋建辰旒之太常紛飇悠以容裔補)殿未出乎
城闕旆已反乎郊畛(張衡東京賦見上)
警蹕二
夾道而蹕(周禮鄉士各掌其鄉之禁令帥其屬夾道而蹕補)出殿傳蹕(漢書出警入蹕)
(皇帝輦動左右侍帷幄者稱警出殿則傳蹕清道案蹕止行人也本作䟆補)警蹕嘈而響起(楊修)
(許昌宫賦云鐘鼔隠而雷鳴警蹕嘈而響起)八神奔而警蹕(揚雄甘泉賦云詔招搖與太隂)
(兮伏鉤陳使當兵屬堪輿以壁壘兮梢䕫魖而抶獝狂八神奔而警蹕兮振殷轔而軍装)警蹕叫呼
(莊子云警蹕叫呼而行世俗之所謂富貴也案叫音教俗作呌非補)警蹕而行(東觀記云楊秉)
(諫桓帝曰王者至尊出入則警蹕而行)執戟傳警(漢書曰長樂宫成皇帝輦出百官執戟傳警)
瞋目呼蹕(後漢姚期傳云光武略地潁川聞期志義召署賊曹掾從徇薊時王郎檄書到薊薊中起)
(兵應郎光武趣駕出百姓聚觀喧呼滿道遮路不得行期騎馬奮戟瞋目大呼左右曰蹕衆皆披靡補)梁
王出警入蹕(漢書云梁孝王武得賜天子旌旗出稱警入言蹕儗於天子)魏王出入
警蹕(漢書)桓玄警蹕不絶(晉安帝紀云桓玄至京都警蹕不絶于音)博陸虎賁
警蹕(蜀志許靖與曹公書云昔營邱翼周杖鉞專征博陸佐漢虎賁警蹕)
鉞三
大斧(說文云鉞大斧也本作戉夏執玄戊殷執白戚周左杖黃戉右把白旄補)建以禦姦(傅玄)
(三都賦云建黃鉞以禦姦)負之以徇(左傳云楚子將戮慶封負之斧鉞以徇于諸侯使言曰無或如)
(齊慶封弑其君弱其孤以盟其大夫補)夏執玄鉞周杖黃鉞(並說文見上)舉
鉞而麾(淮南子云至精之感無所不通昔武王渡孟津而陽侯之波逆流而擊疾風晦冥武王舉黃鉞)
(瞋目而麾之曰予有天下誰敢害吾于是風去而波罷遂得濟補)杖鉞行罰(楚辭后辛之葅醢兮)
(殷宗用之不長注云言紂無道殺比干醢梅伯武王杖黃鉞行天罰殷宗遂絶不得長久補)杖鉞當
門(世語云諸葛亮之次渭濱也關中震動魏明帝深懼晉宣王戰乃遣辛毗為軍司馬宣王既與亮對渭而)
(陣亮設誘詭譎萬方宣王果大忿憤將應以重兵亮遣間諜覘之還曰有一老夫毅然杖黃鉞當軍門立軍不)
(得出亮曰必辛佐治也補)王尋亡鉞(漢書王莽傳云司徒王尋初發長安宿霸昌廐亡其黃鉞尋士)
(房揚素狂直乃哭曰此經所謂喪其資斧者也)主親操鉞(淮南子云君入廟門西南而立將入門則)
(趍至堂下北面而立主親操鉞授將軍以柄曰從此上至天者將軍制之補)
豹尾四
整豹尾(郭璞南都賦云整豹尾於後車)建豹尾(晉中興書云舞六佾建豹尾)最後車
懸(蔡邕獨斷云屬車八十有一乘最後一車懸豹尾以前皆皮軒虎皮為之也)過後解圍(小學)
(漢官篇云豹尾過后罷屯解圍圍案胡廣曰施于道路豹尾之内為省中故須過後屯乃得解皆所以戒不)
(虞也補)常在豹尾(漢書曰成帝楚昭儀方大幸每從上祠甘泉常在屬車豹尾車中)馳心
豹尾(曹植獻璧表云伏知車駕或出臣每馳心豹尾)不建豹尾(晉陽秋云沈充起兵王舍臨行)
(顧謂其妻曰男子不建豹尾不歸)忘設豹尾(晉中興書云海西公出秦川忘設豹尾)
節五
行道所執(周禮掌節職云凡邦國之使節山國用虎節王國用人節澤國用龍節皆金也以英蕩輔)
(之補案鄭注云使節使卿大夫聘于天子諸侯行道所執之信也土平地也山多虎平地多人澤多龍以金為)
(節鑄象焉必自以其國所多者于以相别為信明也今漢有銅虎符附)以滅蠻獠(俗說云殷伯弟)
(為何無忌參軍何罵殷曰戅子敢爾取節來殷猶傲然謂何曰朝廷授將軍三千羸兵杖疎節以滅蠻獠寧令)
(妄自尊大耶)以金為節(周禮掌節職見上)黃髦加上(漢書云漢節純赤太子持赤節)
(故更為黃髦加上以相别)澤國用龍節山國用虎節(已上周禮掌節職見上)
守邦國者用玉節(周禮掌節職云守邦國者用玉節守都鄙者用角節補)守都鄙
者用角節(見上)道路用旌節(周禮掌節職云門關用符節貨賄用璽節道路用旌節皆)
(有期以反節補)門關用符節土國用人節貨賄用璽節(並見)
(上)錦車持節(漢書西域傳云初楚主侍屠馮嫽能史書習事嘗持漢節為公主使行賞賜於城郭)
(諸國敬信之號曰馮夫人為烏孫右大將妻右大將與烏就屠相愛都護鄭吉使馮夫人說烏就屠以漢兵方)
(出必見滅不如降烏就屠恐曰願得小號宣帝徵馮夫人自問状遣謁者竺次期門甘延夀為副送馮夫人馮)
(夫人錦車持節詔烏就屠詣長羅侯赤谷城立元貴靡為大昆彌烏就屠為小昆彌皆賜印綬補)駐車
舉節(漢書諸葛豐特立剛直元帝擢為司隸校尉刺舉無所避侍中許章以外屬貴幸奢淫賓客犯事與)
(章相連豐按劾章欲奏其事適逢許侍中私出豐駐車舉節語章曰下欲收之章馳車去豐追之許因得入宫)
(門自歸于上豐亦上奏于是收豐節司隸去節自豐始補)解節夜行(東觀記郭丹為更始諫議大夫)
(持節使南陽安集受降更始敗丹無所歸節傳以敝布纏裹節解節夜行求謁更始妻子奉還節傳因歸鄉里)
張騫持漢節不失(漢書張騫使月氐匈奴得之留騫十餘歲與妻有子然騫持漢節不失)
蘇武持漢節卧起(又曰蘇武使匈奴單于欲降之乃置武大窖中絶飲食數日不死匃奴以)
(為神乃徙武至北海上無人處牧羊武仗漢節卧起操持節旄盡落)自所持節授岑彭(東觀)
(記光武使吳漢收謝躬令岑彭助漢為方略上以常所自持節授岑彭)劉章奪節(漢書云章已殺)
(吕産帝令謁者持節勞章章欲奪節謁者不肯章乃從與載因節信馳斬長樂衛尉吕更始還入北軍復報太)
(尉勃勃起拜賀章曰所患獨產今已誅天下定矣補)王機求節(晉書王機美姿容俶儻有度量陳恢)
(之亂機年十七率衆擊破之常慕王澄為人澄亦雅知之以為已亞遂與友善内綜心膂外為牙爪尋用為成)
(都内史機終日飲酒不存政事由是百姓怨之人情騷動會澄遇害機懼禍及又屬杜弢所在發墓而獨為機)
(守冢機益自疑就王敦求廣州敦不許會廣州人背刺史郭訥迎機為刺史機遂將奴客門生千餘人入廣州)
(州部將温卲率衆迎機敦遣將軍葛幽追之及于廬陵機叱幽曰何以敢来欲取死邪幽不敢逼而歸郭訥聞)
(卲之納機也乃遣兵擊卲反為所破訥又遣機父兄時吏拒之咸倒戈迎機訥衆皆散乃握節而避機機遂入城)
(就訥求節訥嘆曰昔蘇武不失其節前史以為美談此節天朝所假義不相與自可遣兵來取之機慙而止補)
封節置塞上(漢書南越傳韓千秋兵入越破數小邑越以兵擊千秋等滅之使人亟封漢使節置)
(塞上)懸節於東門(後漢書云董卓謂袁紹曰劉氏種不足復遺紹勃然曰天下健者豈惟董公横)
(刀長揖徑出懸節於上東門而奔冀州)握節以死(左傳曰宋襄夫人襄王之姊也昭王不禮馬夫)
(人因戴氏之族以殺襄公之孫孔叔公孫鍾離及大司馬公子卬皆昭公之黨也司馬握節以死故書以官)
(杜注曰節國之符信也握之以死示不廢命也補)與節見殺(晉中興書云杜弘大破桂林賊還遇)
(王機于道機勸弘取交州弘素有意乃執機節曰當相與迭持何可獨捉機遂以節與之于是機與弘及温卲)
(劉沉等並反後皆為陶侃所殺補)相與迭持何可獨捉(同上注)因奪不還
憂恚而死(獻帝春秋曰太傅馬日磾假節循撫州郡袁術在夀春借觀之因奪不還日磾失節憂恚)
(而死補)
鼓吹六
原鼓吹之攸始蓋禀命於黃軒(陸機鼔吹賦云原鼓吹之攸始蓋禀命于黃軒)
(播威靈於兹樂亮聖器而成文)古之軍聲振獻捷之樂(孫毓東宫鼔吹議云皇太子初)
(給鼔吹有詔問講學出入為當作鼓吹以聞毓作議曰鼔吹者蓋古之軍聲振獻捷之樂也施於時事不當後)
(因以為制用之道路焉所以顯德明功振武和衆求使後世無忘其章率而合宜者也)後世無忘
(同上)移風易俗(孫毓東宫鼓吹議云禮樂之教義有所指給鼓吹以備典章出入陳作用以移風易)
(俗)以備典章(同上)為國盤娛(應劭漢官儀云鼔吹為國盤娛禦侮爪牙)入門而
止(干寳晉紀劉毅為司隸校尉皇太子朝鼔吹入東掖門毅以為不敬止之于門外奏劾保傅以下詔赦之)
(然後入)望闕而止(吳質别傳云質為北中郎將朝京師上喜其到比至家問&KR1018;相續詔將軍列鹵)
(簿作鼔吹以迎之望闕而止)音節諧捷(世說云王大將軍年少時舊有田舍名語音未楚武帝喚)
(時賢共言技藝事人皆多有所知惟王都無所關意色殊惡自言知打鼔吹帝令取鼓與之於坐振袖而起揚)
(槌奮擊音節諧捷神氣豪上傍若無人舉坐嘆其雄爽補)自來人思(俗說云桓玄作詩思不来輒作)
(鼓吹既而思得云鳴鵠響長阜歎曰鼓吹固自来人思)巫山高有所思(伍緝之日古鐃歌有)
(巫山高有所思將進酒及芳樹皆鼔吹詞也)將進酒及芳樹(同上注)聲音抑揚
精妙瑰瑋(何丞鐃歌詩序)震天動地蕩岳薄風(傅玄朝會賦云六鍾隠其駭奮)
(鼓吹作乎雲中震天而動地蕩海岳而薄雷風)顧穹谷以含哀仰歸雲而落音
(陸機鼓吹賦云詠悲翁之流思怨高橐之難臨顧穹谷以含哀仰歸雲而落音節應氣以舒卷響隨風而浮沉)
(馬頓跡而增鳴士嚬蹙而霑襟補)播威靈于兹樂亮聖器而成文(又云原鼔)
(吹之攸始蓋禀命于黃軒播威靈于兹樂亮聖器而成文騁逸氣而憤壮繞煩手乎曲折補)節應氣
以舒卷響隨風而浮沉(見上)馬頓跡而增鳴士嚬蹙而霑
襟(見上)長史假鼓吹(東觀記云建初八年拜班超為將兵長史假鼔吹幢尾)邊遠假
鼓吹(晉中興書云漢武帝時南平交趾日南合浦南海鬱林蒼梧七郡立交州刺史以統之以州邊遠宜)
(振威重七郡皆假以鼔吹)作鼔吹而還(魏略云夏侯儒為征南將軍正始二年朱然圍樊城城中)
(守將求救甚急儒進屯城外以兵少不敢妄動但作鼔吹以駭衆聽)鼓吹迴還(吳歷云曹公出濡須)
(口吳王乃自乘船從濡須口入曹公嚴兵待之乃作鼔吹迴還曹公見吳舟船器仗軍伍整肅乃嘆曰生子當)
(如孫仲謀)作鼓吹稱萬歲(江表傳云曹公出濡須口號步騎四十萬臨江飲馬孫權率衆七萬)
(應之密勅甘寧使夜入魏軍寧乃選手下健兒百餘人徑詣公營下使拔鹿角踰壘入營斬得數十級北軍驚)
(駭鼓譟舉火如星寧已還入營作鼓吹稱萬歲)作鼓吹入宴飲(吳錄曰太尉范慎在武昌作長)
(室時與參佐賓客作云云)罷黃門鼓吹(東觀記曰國家離亂大厦未安黃門舊有鼔吹今宜罷去)
奪孟達鼓吹(蜀志曰關某圍襄陽連促劉封孟逹令發兵來助封達辭以山郡初附未可搖動不)
(承某命會某覆敗先主恨之又封與達忿爭不和封尋奪達鼓吹達既懼罪又忿恚封遂發表辭先主率所領)
(降魏補)
髦頭七
虎士服(摯虞决疑要注云世祖曰髦頭之義何謂也彭權對云秦記曰國有奇怪山水無不崩潰唯畏)
(髦頭故使虎士服以鎮之張華對世祖曰壮士帶髦踊衝冠義取于此也)熊皮冠(徐爰釋疑略注云乘)
(輿黃麾内有羽林班弓箭手左右執事官帶熊冠謂之髦頭故使執事者戴皮冠以倣其名)髦踊衝
冠(决疑要注見上)使之先驅(列異傳云秦文公時有梓化為牛擊之不服或隨地觧髻披髮牛畏)
(之入水故秦國置髦頭騎使之先驅又玄中記云秦王使三百人被頭以赤樹葉有一青牛出迎之走入于河于)
(是秦王置髦頭騎)虎賁髦頭(東觀記云東海王彊賜虎賁髦頭宫殿設鐘虞之縣擬于乘輿補)
命置髦頭(魏武表云陛下復加後命命置髦頭恩榮莫盛於此也)髦頭劍挺(漢書宣帝)
(飲酣行祠先駈首帶髦頭以扈乘)髦頭馳還(東方朔别傳云武帝幸甘泉宫長安道中有猛獸朔)
(令壮士百人皆著髦頭護駕還宫)
雲罕八
游獵(詩盧令篇序曰齊侯好田獵畢弋而不修民事百姓苦之故陳古以風焉案畢弋皆取禽獸之網襄)
(公遊獵大施畢弋以為行飾補案畢當作罼前有九旒雲罼之車即雲罕也附)掩雅(上林賦曰弋玄鶴舞)
(干戚載雲罕掩羣雅之案罕罼也載之所以靜道掩捕也雅小雅也詩小雅材七十四人大雅之材三十一)
(人故曰羣雅補又文選注曰先用雲罕以獵獸載之于車而捕羣雅之士也附)雲罕飛旒(傳玄三都)
(賦云雲罕飛旒闟戟嬋媛)雲罕晻藹(潘岳藉田賦云五輅鳴鑾九旒揚旆瓊鈒入蘂雲罕晻藹補)
前驅雲罕(漢舊儀云法駕前驅有九旒雲罕鳳凰闟戟皮軒鸞旗)前施罼罕(徐爰釋疑)
(略注云罼通作畢因星形以名之一曰天衢故羽林前施畢罕以象之)
闟戟九
闟戟膠葛(張衡東京賦雲罕九旒云云)闟戟嬋媛(傳玄三都賦見前)闟戟皮
軒(獨斷見前鹵簿篇)鳳皇闟戟(漢書舊儀見前)
渾儀十
羲和舊器(王蕃渾天說云渾儀羲和舊器歷代相傳謂之璇璣)歷代寳器(起居注相國表)
(曰近于長安獲張衡所作渾儀玉圭歷代寶器謹奉陛下歸之天府)玉儀(尚書考靈曜云玉儀之制昏明)
(主時注曰玉為渾儀故曰玉儀昏明主時為晝夜漏刻)璿衡(風土記云璿衡即今之渾儀也古者以玉)
(為之轉運者為衡)璣為轉運衡為横簫(尚書大傳云璣衡者璣為轉運衡為横簫運璣)
(使動于下以衡望之是玉者正天文之器漢世以來謂之渾天儀者是也補)著天體布星辰
(王蕃渾天說云渾儀以察三光分宿度以著天體以布星辰案斯二者以考於天蓋詳審矣)轉渾天
定時節(益部耆舊傳云洛下黃閎明曉天文於地中轉渾天以定時節)以視星宿(馬融渾天)
(說云渾天儀可旋轉故曰璣衡其横簫所以視星宿也補)上應晷度(晉陽秋云吳葛衡作渾天儀使)
(地居中以璇轉之上應晷度)以齊七政(尚書曰在璇璣玉衡以齊七政孔傳曰璿美玉璣衡玉者)
(正天文之器可運轉者七政日月五星各異政舜察天文齊七政以審已當天心與否補)以察三光
(王蕃渾天說見上)歸之天府(起居注見上)常在候臺(王蕃渾天說云遭周秦之亂器)
(物斷毀渾儀常在候臺是以不廢)子雲好問(桓子新論云揚子雲好天文問洛下黃閎以渾天之)
(說閎曰我少作其事不曉達其意到今七十始知其理)太史鑄作(尚書孔疏云太史丞錢樂鑄銅)
(作渾天儀傳于齊梁周平江陵遷其器于長安今在太史書矣補案衡長八尺璣徑八尺圓周二丈五尺強轉)
(而望之有其法也附)
漏刻十一
建日官(李尤漏刻銘云昔在先王配天垂則仰釐七曜俯順坤德乃建日官俾立漏刻昏明既序景曜)
(不忒唐命羲和敬授人時懸象著明帝以崇熙季末不虔德衰于兹挈壺失節刺流在詩補)制妙器
(孫紀漏刻銘曰乃制妙器挈壺是詮累箇三階積水成淵淵滿則盈乘虛赴下靈虬吐注陰䖝承瀉案箇竹)
(策也補)挈壺司刻仙叟秉矢(王褒洛都賦云挈壺司刻漏樽瀉流仙叟秉矢隨水沉浮)
(指日命分應則唱籌)孔壺為漏浮箭為刻(後漢書律歷志云孔壺為漏浮箭為刻下漏數)
(刻以考中星昏明生焉補)仰釐(李尤銘見上)爰暨(崔駰刻漏銘爰暨四極云云)昏明晝
夜參以晷景(桓子新論云余為郎典漏刻澡濕寒温異度故有昏明晝夜參以晷景)昏明
既序景曜不忒(李尤漏刻銘見上)累箇三階(孫紀銘見上)晝夜百刻
(說文云漏以銅盛水刻節晝夜百刻)冬晝四十一刻春夜五十四刻(漢書舊儀)
(云冬至晝四十一刻後九日加一刻至立春晝四十六刻夜五十四刻)夜漏鼓鳴晝漏鐘
鳴(漢雜事云鼓以動衆夜漏鼓鳴則起晝漏壺乾鐘鳴則息)挈金壺以南羅藏幽水
而北戢(陸機漏刻賦云既窮神以盡化又設漏以考時爾乃挈金壺以南羅藏幽水而北戢擬洪殺于)
(編鍾順卑高而為級激懸泉以遠射跨飛途而遥集補)靈虬吐注陰䖝承瀉(孫紀漏刻)
(銘見上)指日命分應則唱籌(洛都賦見上)激縣泉以遠射跨飛
途而遙集(陸機漏刻賦見上)擊刁斗傳五夜(漢舊儀云宫門之外衛士擊刁斗以)
(傳五夜皇城之内衛士周廬擊木析護呼備火水案五夜甲乙丙丁戊也補)董賢傳漏(漢書曰董)
(賢隨太子官為郎傳漏殿下為人美麗自喜哀帝望見悅其儀貌拜為黃門郎)孫權立表(吳錄云吳)
(範善占候知風氣關某將降孫權問範範曰期明日中權立表下漏以待之及中不至權問其故範曰未正中)
(頃之有風動帷範曰某至矣外稱萬歲傳言得某矣補)
相風十二
祥鳥司飈(庾闡楊都賦)凌鳥正候(郭璞兩都賦云矯凌鳥以正候整豹尾於後屬)能
立成器(傅玄相風賦云昔之造相風者其知自然之極乎其達變通之理乎觀妙之微神明可通夫能)
(立成器以占吉凶之先見者莫精乎此乃搆相風因象設形蜿盤獸以為趾建修竹之亭亭體正直之無撓度)
(經高而不傾棲神烏于竿首俟祥風之来征補)上有樞機(先賢傳云太僕寺丞高岱立一竹竿於前)
(庭其上有樞機標以雞毛相風色以驗吉凶凡占事能知未来)知自然(傅玄相風賦見上)察氛
祲(沈約宋書云戰國並爭師旅數出鳥占之設務察氛祲)採修竹于層城(潘岳相風賦云)
(採修竹于層城歷寒暑而靡凋踞神獸於下趾栖靈鳥于上標)立竹竿於前庭(先賢傳見上)
搖羽其首丹漆弗形(傅玄相風賦云籊籊竹竿在武之庭)托處幽閒違衆
特立(張華相風賦云太史相風庭竹乃植標以羽毛丹漆不飾厥用自然既修且直托處幽閒違衆獨立)
(補)遇風乃動(述征記曰長安臺上有相風鳥或云此遇千里風乃動)俟風來征(傅玄)
(相風賦見上)
北堂書鈔卷一百三十
