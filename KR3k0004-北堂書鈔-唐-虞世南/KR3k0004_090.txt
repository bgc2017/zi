北堂書鈔卷九十
唐虞世南撰
明陳禹謨補註
禮儀部十一
郊祀十九禘祫二十
六宗二十一五祀二十二
四望二十三高禖二十四
靈星二十五祈禱二十六
齋戒二十七
郊祀十九
天地者帝王所受設祀而敬之(袁子正論)帝王之事莫大乎
郊(漢書郊祀志云成帝初即位丞相匡衡御史大夫張譚奏言帝王之事莫大乎承天之序承天之序莫重)
(於郊祀)承天之序(見上)所以承天(禮含文嘉曰五祀南郊北郊東郊西郊中兆正謀五)
(者天子公卿伯子男卿大夫士所以承天也正案注兆者作封畔兆域也謀者方欲迎氣齋戒自端謀慮其)
(事也補)定天位也(郊特牲云祭帝於郊所以定天位也)通天義也(郭璞上疏云郊祀者)
(以通夫天之義也)明天道也(郊特牲云郊所以明天道也萬物本乎天郊之祭也報本反始也補)
饗帝於郊(禮器云因吉土以饗帝於郊鄭注云吉土王者所卜而居之土也饗於帝郊以四時所兆)
(祭於四郊者也)祭天於郊(春秋繁露云王者歲一祭天於郊)享上帝(周易鼎卦彖辭云聖)
(人烹以享上帝而大烹以養聖賢鄭注云烹者鼎之所為也革去故而鼎成新故為烹飪調和之器也天下莫)
(不用之而聖人用之乃上以享上帝而下以大烹養聖賢也補)禋祀上帝(周禮大宗伯職云以禋祀)
(祀昊天上帝以實柴祀日月星辰以槱燎祀司中司命風師雨師案鄭注曰禋之言煙周人尚臭煙氣之臭)
(聞者槱積也昊天上帝冬至於圓丘所祀天王大帝也實柴實牛柴上也補)郊報天(禮郊特牲云郊)
(祭迎長日之至也大報天而主日也)郊祭迎日(見上)緣祀父以祭天(白虎通云王者)
(所以祭天何緣祀父以祭天也)推事父母以祀天(五經通義云王者父事天母事地故推子)
(道以祀天也補)受命于祖(郊特牲云卜郊受命于祖廟作龜于禰宫也)必以祖配(白虎)
(通云祭天必以祖配何自内出者無足不行自外至者無主不立故推其始祖配以賓主順天意也)啟蟄
而郊(左傳曰三卜郊不從乃免牲孟獻子曰吾乃今而後知有卜筮夫郊祀后稷以祈農事是故啟蟄而)
(郊郊而後耕今既耕而後卜郊宜其不從也補)孟冬郊祀(司馬相如封禪書云濯濯之麟遊彼靈畤)
(孟冬十月君徂郊祀馳我君車帝以享祉)郊以正月(白虎通云郊以正月上辛日)一用夏
正(白虎通曰五帝三王祭天一用夏正何天地交萬物通始終之正故易乾鑿度云三王郊祀用夏正也)
上辛郊祀(公羊傳曰九月辛丑用郊用者何用者不宜用也九月非所用郊也然則郊曷用郊用正)
(月上辛或曰用然後郊補)上丁祀郊(續漢書禮儀志云正月上丁祠南郊)十月上宿郊
(漢書郊祀志云三年一郊秦以十月為歲首故常以十月上宿郊見通權火張晏曰權火烽火欲令光明遠照)
(通于祀所也補)四月郊泰畤(漢書武帝紀云元封五年四月還幸甘泉郊泰畤)因吉土
(禮器見上)就陽位(郊特牲云兆於南郊就陽位也)兆於南郊(周書云設兆於南郊以配上帝)
祭於雲陽(漢舊儀云漢法三歲一祭天於雲陽宫)徙祀長安(漢書郊祀志云成帝即位)
(匡衡奏徙郊祀於長安)必因丘陵(禮器云為高必因邱陵鄭注云謂冬至祭天於圓丘之上也)
地上圜丘(周禮大司樂云凡樂圜鍾為宫黃鍾為角大簇為徵姑洗為羽靁鼔靁鼗孤竹之管雲和)
(之琴瑟雲門之舞冬日至於地上之圜丘奏之若樂六變則天神皆降可得而禮矣凡樂函鍾為宫大簇為角)
(姑洗為徵南吕為羽靈鼓靈鼗孫竹之管空桑之琴瑟咸池之舞夏日至於澤中之方丘奏之若樂八變則地)
(示皆出可得而禮矣凡樂黃鍾為宫大吕為角大簇為徵應鍾為羽路鼓路鼗隂竹之管龍門之琴瑟九德之)
(歌九㲈之舞於宗廟之中奏之若樂九變則人鬼可得而禮矣鄭注曰此三者皆禘大祭也天神則主北辰地)
(祇則主崑崙人鬼則主后稷先奏是樂以致其神禮之以玉而祼焉乃後合樂而祭之補)紫壇幄帷
(漢舊儀云皇帝自行羣臣從齋皆百日紫壇幄帷高皇帝配天居堂下西向何帳紺席)方壇四陛
(漢書郊祀志云郊壇在雒陽城北四里方壇四陛)王被衮(郊特牲鄭注云謂有日月星辰之章也)
御蟬幘(顧弘集云至尊新郊當御蟬幘衮服愚謂郊祀當被法服不宜别施也)乘素車(郊特)
(牲云乘素車貴其質也鄭注云素車殷輅也)乘大輅(明堂位云成王封周公於魯命魯公世世祀周)
(公以天子之禮樂是以魯君孟春乘大輅旂十有二旒日月之章祀帝於郊配以后稷天子之禮也)張氊
案(周禮掌㳄職云王大旅上帝則張氊案設皇邸鄭注云祭天於圓丘張氊案以氊為牀於幄中鄭司農云)
(皇羽覆上邸後版也玄謂後版屏風與染羽象鳳皇羽色以為之補)用綺席(漢舊儀云祭天用六綵綺)
(席六重上一丈中一幅四周緣之玉)蒼璧禮天(周禮見前)四圭旅帝(周禮典瑞見前)祭
用六綵(漢舊儀見上)作樂降神(白虎通云祭天作樂者為降神也)作樂圜丘
(周禮大司樂云見上)舞雲門歌大吕(周禮大司樂云奏黃鍾歌大吕舞雲門以祀天神鄭注云)
(以黃鍾之鍾大吕之聲為均者黃鍾陽聲之首大吕為之合奏之以祀天神尊之也補)燔柴祭天
(禮器云因名山升中于天鄭注云名猶大也升上也中猶成也謂巡狩至於方岳燔柴祭天告以諸侯之成功)
(也)燔柴太壇(祭法云燔柴太壇祭天也)太羹不和(郊特牲云貴質也)器用陶
匏(郊特牲云器用陶匏以象天地之性也)鼠食牛角(左傳云鼠食郊牛角)郊牛口傷
(宣公三年春王正月郊牛之口傷改卜牛牛死乃不郊猶三望)卜郊免牲(僖公三十一年夏四月四)
(卜郊不從乃免牲非禮也猶三望亦非禮也禮不卜常祀而卜其牲日牛卜日曰牲牲成而卜郊上怠慢也望)
(郊之細也不郊亦無望可也補)南郊暴雨(謝承後漢書云丹陽方儲聰明善天文為洛陽令章帝欲)
(出南郊儲上言當有疾風暴雨乘輿不可以出上疑其妄儲飲酖而死果有大風暴雨洛陽晝暝)
禘祫二十
所及彌遠謂之禘(白虎通云位尊德盛所及彌遠謂之禘祫何禘之為言讓也序昭穆禘父)
(子也祫合也)禘祫及遷廟以其能繼體(又云禘祫及遷廟者以能世世繼君之體)
(持其統由親及遠不忘先祖也)廣孝道(又云祭宗廟所以禘祫何尊人君貴功德廣孝道也)順陽
義(禮記曰夏祭曰禘禘者陽之盛也古者于禘發爵賜服順陽之義也續補)禘審昭穆(傅咸奏云)
(先儒解禘禘者諦也審昭穆故也)合食太祖(白虎通云禘者毁廟之主皆合食於太祖也)三
年一祫五年一禘(禮稽命曜云三年一祫五年一禘以衣服想見其容色齋三日思親志意)
(思親所喜然後入廟補)天氣小備故三年一祫天道大備故五年
一禘(五經通義云王者諸侯三年一閏天道小備故三年一祫祫者皆取未遷廟主合食太祖廟中五歲)
(再閏天道大備故五歲一禘禘者取已遷廟主合食太祖廟中補)禘祭以夏祫祭以冬
(東觀漢記張純傳云建武二十六年詔純曰禘祫之祭不行已久矣宜據經典詳為其制純奏曰禮三年一祫)
(五年一禘春秋傳曰大祫者何合祭也毀廟及未毁廟之主皆登合食乎太祖五年而再殷漢舊制三年一祫)
(毁廟主合食高廟存廟主未嘗合祭元始五年諸王公列侯廟會始為禘祭又前十八年親幸長安亦行此禮)
(禘之為言諦諦定昭穆尊卑之義也禘祭以夏四月夏者陽氣在上隂氣在下故正尊卑之義也祫祭以冬十)
(月冬者五穀成熟物備禮成故合聚飲食也斯典之廢於兹八年謂可如禮施行以時定議帝從之自是禘祫)
(遂定補)春秋有禘無祫(禮外傳曰禘祫謂之殷祭祫大而禘小春秋之經有禘而無祫毁廟)
(無時祭但五年有二殷祭耳神主入廟先為一禘明年春禘而又祫補)豐於四時之祭(摯虞)
(決疑要注曰豐於四時之祭而約於禘祫之祭)夏禘周公(明堂位云季夏六月以禘禮祀周公於太)
(廟)春禘武公(左傳昭十五年春將禘於武公戒百官梓慎曰禘之日其有咎乎吾見赤黑之祲非)
(祭祥也喪氛也其在涖事乎注云戒齋戒也祲見于宗廟故以為非祭祥也補)有來雝雝至止
肅肅(詩雝篇傳云雝禘太祖也)
六宗二十一
禋于六宗(尚書舜典孔安國傳曰所宗者六祭法曰埋少牢於太昭祭時也相近於坎壇祭寒暑也)
(王宫祭日也夜明祭月也幽宗祭星也雩宗祭水旱也)所尊者六(張純六宗表云臣竊以十一家)
(凡有六統而所據各異考之經理大義不通臣謂禋于六宗祝祖考所尊者六宗則三昭三穆也)上不
及天下不及地(五經典義曰今尚書歐陽夏侯說六宗者上不及天下不及地旁不及四方居)
(中央隂陽變化有益於人郊天并祭之補)非天不生非地不載(尚書大傳云萬物非天不)
(生非地不載非春不動非夏不長非秋不收非冬不藏故書曰禋于六宗此之謂也補)乾坤六子
(聖證論云魏明帝問王肅六宗竟幾對曰坎為水離為火震為雷巽為風艮為山兊為澤乾坤六甲子也)天
地宗三(五經典義曰古尚書說六宗者天地屬神之尊者謂天宗三地宗三天宗日月北辰也地宗岱)
(山河海也日月為隂陽宗北辰為星宗岱為山宗河為水宗海為澤宗也祀天則天文從祀地則地理從也補)
禮比太社(後漢書祭祀志云安帝即位元初六年以尚書歐陽家說謂六宗者在天地四方之中為)
(上下四方之宗以元始中故事謂六宗易六子之氣日月雷公風伯山澤者為非是三月庚辰初更立六宗祀)
(於雒陽西北戌亥之地禮比太社也補)廢不血食(東觀漢記曰孝成時匡衡奏立北郊復祠六宗)
(至建武都雒陽制郊祀六宗廢不血食大臣上疏謂宜復舊上從公議由是遂祭六宗補)太極中和
之氣(摯虞新禮儀云散騎常侍郎以為萬物負隂而抱陽隂陽本于太極六宗者太極中和之氣六氣之)
(宗也)比太社為失所(後漢祭祀志云言天地者莫大于易易無六宗大中之象若信為天地四)
(方所宗是至大也而比太社又為失所難以為誠矣續補)
五祀二十二
五祀五行之官(漢舊儀云祀五祠謂五行之官金木水火土也木正曰勾芒火正曰祝融金正)
(曰蓐收水正曰玄冥土正曰后土皆古賢能治成五行有功者也主其神祀之補)五祀五色之
宫(聖政論云鄭衆說五祀五色之帝於王者宫中)天子祭五祀(曲禮云天子祭天地祭四方祭)
(山川祭五祀歲徧又王制云卿大夫祭五祀)諸侯立五祀(祭法云諸侯自為立五祀)祈於
五祀(周禮小子職掌珥于社稷祈於五祀鄭玄注曰故書祀作禩鄭司農云禩讀為祀書亦或為祀珥社)
(稷以牲頭祭也玄謂珥讀為衈祈或為刉刉衈者釁禮之事也用毛牲曰刉羽牲曰衈衈刉社稷五祀謂始成)
(其宫兆時也春官肆師職祈或作畿秋官士師職曰凡刉衈則奉大牲此刉衈正字與補)臘于五祀
(月令云孟冬之月臘先祖五祀改案風俗通云禮傳夏曰嘉平殷曰清祀周曰大蜡漢為臘臘者獵也言田)
(獵取獸以祭祀其先祖也或曰臘者接也新故交接故大祭以報功也漢家火行衰於戌故曰臘也補)五
祀之神王者所祭(白虎通云五祀者何謂也謂門戶井竈中霤也所以祭何人之所處出入)
(所飲食故為神而祭之)血祭五祀(周禮大宗伯職云以血祭祭社稷五祀鄭注云隂祀自血起貴)
(氣臭也五祀者五官之神在四郊四時迎五行之氣於四郊祭五德之帝亦食此神焉少昊氏之子曰重為句)
(芒食於木該為蓐收食於金修及熙為玄冥食於水顓頊氏之子曰黎為祝融后土食於火土補)諸侯
祭以牛(白虎通云祭五祀天子諸侯以牛卿大夫以羊因四時牲也一說戶以羊竈以雉中霤以豚門)
(以犬井以豕或曰中霤用牛餘不得用豚井以魚補)
四望二十三
小宗伯掌四望(周禮小宗伯之職掌兆五帝於四郊四望四類亦如之)國有故旅
四望(又大宗伯職云國有大故則旅上帝及四望鄭注曰故謂凶烖旅陳也陳其祭祀以祈焉禮不如祀)
(之備也上帝五帝也鄭司農云四望日月星海玄謂四望五嶽四鎮四瀆補)大㲈旅四望(周禮)
(大司樂職云乃奏姑洗歌南吕舞大㲈以祀四望鄭注曰姑洗陽聲第三南吕為之合四望五嶽四鎮四瀆此)
(言祀者司中司命風師雨師或亦用此樂與補)望秩山川(五經異義云望祭河海太山日月星也)
秩而祭之(公羊傳曰僖公三十一年夏四月卜郊不從乃免牲猶三望三望者何望祭也然則曷祭祭)
(太山河海山川有能潤于百里者天子秩而祭之)兩珪旅四望(周禮典瑞職掌玉瑞玉器之藏)
(四珪有邸以祀天旅上帝兩珪有邸以祀地旅四望鄭注云邸本也圭本著于璧故四圭有邸圭末四出故也)
(續補)冬夏望隂陽(三輔黃圖曰宰衡王莽奏曰冬至使有司祭天神于南郊高祖配而望羣陽夏)
(至使有司祭地祇于北郊高后配而望羣隂續補)各即其位(五經通義曰王者所以因郊祭日月)
(星辰風伯雨師山川何以為皆有功于民故祭之也凡歲一祭之禮日于南門外禮月四瀆于北門外祭山川)
(邱陵西門外祭風伯雨師于東門外各即其位也續補)一皆備祭(隋書曰梁朱异議鄭衆云四望)
(謂日月星海鄭玄謂五岳四瀆二說頗是不同愚謂望乃遥祭之名凡祭皆有豈容局于星海請今天下有關)
(水旱之義凡四海名山大川能興雲致雨一皆備祭續補)
高禖二十四
仲春之月祀于高禖(月令仲春之月玄鳥至之日以太牢祀于高禖鄭注云玄鳥燕也以)
(施生時來巢人堂宇而乳嫁娶之象也媒氏之官以為候高辛氏之世玄鳥遺卵娀簡吞之而生契後王以為)
(媒官嘉祥而立其祠焉變媒言禖神之也)乃禮所御帶以弓韣(月令鄭注云天子所御謂)
(今有娠者於祠大祝酌酒飲於高禖之庭以神惠顯之也帶以弓韣求男之祥也案王居明堂禮云帶以弓)
(韜禮之禖下其子必得天材補王居明堂禮者逸禮篇名也附)后妃郊高禖(五經通義云王者十)
(歲七祭天地仲春后妃郊高禖亦祭天地也)簡狄祀高禖(五經要義曰契母簡狄以玄鳥至之)
(日祀於高禖而生契高禖者蓋先王所以祈子孫之祀也玄鳥感陽而至集人棟宇有孳乳之祥故重其至日)
(因以用事補)方朔作禖祝(漢書戾太子傳云戾太子據元狩元年立為皇太子年七歲矣初上)
(年二十九乃得太子甚喜為立禖使東方朔枚臯作禖祝注曰祝禖之祝辭案據少壯詔受公羊春秋又從)
(瑕邱江公受穀梁及冠就宫上為立博望苑使通賓客從其所好故多以異端進者附)束晳議禖
壇(束晳高禖壇石議曰元康六年高禖壇上石破為二段詔書問置此石來幾時出何經典今應復不博士)
(議祀無高禖置石之文未知設造所由既已毀破無可改造說高辛氏有簡狄吞卵之祥今此石有吞卵之象)
(蓋俗說所為而史籍無記可考但收聚復於舊處而已補)特牲祀高禖(續漢書曰仲春之月立高)
(禖壇于城南祀以特牲又郊祀志秦漢不祀高禖漢武帝晩得太子始為立禖續補)小屋覆壇石
(隋書禮志曰梁太廟北門内道西有石文如竹葉小屋覆之宋元嘉中修廟所得陸澄以為孝武時郊禖之石)
(然則江左亦有此禮矣後齊高禖為壇于南郊傍廣二十六尺高九尺四陛三壇續補)禋祀生稷
(詩生民篇云克禋克祀以弗無子傳以為古者必以郊禖焉姜嫄禋祀上帝而生稷是則郊禖之祀非以生契)
(之後立也續補)鐫石置壇(魏青龍中造立禖壇詔書令更鐫石如舊置壇上續補)
靈星二十五
高祖立祠(漢書郊祀志云高祖制詔御史其令天下立靈星祠常以歲時祠以牛張晏注曰龍星左)
(角曰天田則農祥也晨見而祭之)漢武尊事(嵩山記云漢武巡遊祭五岳尊事靈星乃作殿堂周)
(迴種松柏祠前兩傍立石碣以表之)歲再祠(漢舊儀云古時歲再祠靈星靈星春秋之太牢禮也)祠
以牛(漢書郊祀志見上)儼然玄嘿&KR0008;而受福(淮南子云君道猶靈星儼然玄嘿&KR0008;)
(而受福也)歐爵簸揚(漢書郊祀志高祖五年初置靈星祀后稷也歐爵簸揚田農之事也續補)祀
以壬辰(風俗通云祀典既以立稷又有先農無為靈星復祀后稷也左中郎將賈逵說以為龍第三有)
(天田星靈者神也故祀以報功辰之神為靈星故以壬辰日祀靈星於東南金勝木為土相續補)祀於
東南(見上)
祈禱二十六
告事求福為禱(說文云告事求福為禱從示壽聲)祈福祥求永貞(周禮大祝)
(職掌六祝之辭以祀鬼神祇祈福祥求永貞鄭注曰永長也貞正也求多福歷年得正命也補)大祝作
六辭以禱(又云作六辭以通上下親疎遠近一曰祠二曰命三曰誥四曰會五曰禱六曰誄鄭注曰)
(禱謂禱於天地社稷宗廟主為其辭也)精神以底之告訴以通之(荀悅申鑒云或)
(問神何以格曰一誠所感自然神應故精神以底之犧牲玉帛以昭之禱祈告訴以通之)禱於宗周
(周書云四月孟夏王初祈禱于宗周乃嘗麥于廟)酌以大斗以祈黃耉(詩行葦篇云曾)
(孫唯主酒醴維醹酌以大斗以祈黃耉)琴瑟擊鼓以祈甘雨(又甫田篇云琴瑟擊鼓以)
(御田祖以祈甘雨以戒我稷黍以穀我士女)禹解於陽&KR0008;之河湯禱於桑林
之下(淮南子曰聖人者不恥身賤而媿道之不行不憂命之短而憂百姓之窮也是故禹為水以身解於)
(陽&KR0008;之河湯為旱以身禱於桑林之下聖人之憂民如此其至也補)祈雨暴身(長沙耆舊傳云祝良)
(字名卿為洛陽令時亢旱祈雨不得良乃暴身階庭告誠引罪自辰至申紫雲沓起甘雨大降民歌之曰天久)
(不雨蒸民失所天王自出祝令特苦精符感應滂沱而下)以身為牲(東觀漢記云鄧太后嘗體不安)
(左右憂惶至令禱祠願以身杙牲太后聞之甚怒即勅令禁止以為何故乃有此不祥之言左右咸流涕嘆息)
(曰太后臨大病不自顧而念兆民後病遂瘳豈非天地之應與補)以人為代(見上)仙室禱
風雨(列仙傳云歷陽有彭祖仙室前世禱請風雨嘆不輒應常有兩虎在祠左右今日祠訖即有虎跡補)
神仙請吉凶(搜神記云益州有神仙以石為室其民奉祠之自稱黃室公凡欲問吉凶者持紙筆)
(及墨置石室中須臾來視之其言吉凶甚驗不見其形)白龍降祀(晉書佛圖澄傳云石虎時正月)
(六月不雨澄詣西滏口稽首曝露即有白龍二頭降於祠下於是雨溢數千里)黃氣墮室(異苑云晉)
(簡文既廢世子道生次子郁又早卒而未有息嗣濮陽令在第前禱至三更鬱鬱有黃氣自西南來降室前是)
(夜幸李太后而生孝武皇帝)非令而禱法不立(韓子云秦昭王有疾百姓里買牛而家為)
(王禱公孫述出見之入賀王曰百姓乃皆里買牛為王禱王曰訾之人二甲夫非令而擅禱是愛寡人也夫愛)
(寡人寡人亦且改法而心與之相循者是法不立法不立亂亡之道也不如人罰二甲而復與為治補)釋
勢與民民不用(韓子曰秦襄王病百姓為之禱病愈殺牛塞禱王聞之訾其里正與伍老屯二)
(甲閻遏公孫衍怪而問之王曰子何故不知于此彼民之所以為我用者非以吾愛之為我用者也以吾勢之)
(為我用者也吾釋勢與民相收若是吾適不愛而民因不為我用也故遂絶受道也續補)履信思順
自天佑之(唐書曰憲宗謂宰臣曰禳災祈福之說其事信否李藩對曰臣竊觀自古聖達皆不禱祠)
(故楚昭王有疾卜者謂河為祟昭王以河不在楚非所獲罪孔子以為知天道漢文帝每有祭祀使有司敬而)
(不祈其見超然可謂盛德若使神明無知安能降福必其有知則私己求媚之事君子尚不可悅況于明神也)
(由此言之則履信思順自天佑之苟異于此實難致福續補)退歸南位更選賢主(唐書)
(曰文宗時以久旱分命羣官編祠祈禱于紫宸殿對宰臣憂形于色宰臣以星官所奏天時當爾乞勿過勞聖)
(慮上凛然改容曰朕為天下主無德及人致此災旱今又見謫于上若三日不雨當退歸南位更選賢主天下)
(宰臣嗚咽流涕各請罪乞免相位是夜澍雨大洽續補)
齋戒二十七
七日戒三日齋(禮坊記云七日戒三日齋承一人焉以為尸過之者趨走以教敬也)散齋
七日致齋三日(禮外傳云大祀散齋七日致齋三日則十日齋矣補)致齋於内散
齋於外(祭義)齋者不樂不弔(曲禮鄭注云為哀樂則失正散其思也)致其精
明之德(祭義是故君子之祭也專致其精明之德散齋七日以定之致齋三日以齊之補)齋己
之意一精(白虎通云齋者言己之意念專一精明也)思其居處思其笑語(祭義)
君齋車羔幦虎犆士齋車鹿幦豹犆(玉藻鄭注云幦覆苓也犆謂緣也君)
(齋車用羔羊皮為幦虎皮飾邊也)玄冠丹組纓諸侯之齋冠也玄冠綦
組纓士之齋冠也(玉藻鄭注云齋時所服也)齋戒六丁(春秋合誠圖云黃帝請問)
(太乙長生之道太乙曰齋戒六丁道乃可成)齋戒而學(鬼谷子云周有豪士居鬼谷號為鬼谷先)
(生蘇秦張儀往見之先生曰吾將為二子陳言至道子其齋戒擇日而學後秦儀齋戒而往)齋以送
璧(藺相如語秦王曰趙王送璧時齋戒五日今大王亦宜齋戒五日設九賓于廷臣乃敢上璧秦王度之終)
(不可強奪遂許齋五日舍相如廣成傳舍補)齋戒之暮神光顯著(漢宣帝詔曰迺者鳳)
(皇甘露降集京師嘉瑞並見齋戒之暮神光顯著上帝嘉饗海内承福可赦天下)顔回不飲酒
(莊子曰顔回見仲尼請行曰奚之曰將之衛曰奚為焉曰衛君其年壯其行獨輕用其國而不見其過輕用民)
(死死者以國量乎澤若蕉民其無如矣回嘗聞之夫子曰治國去之亂國就之醫門多疾願以所聞思其則庶)
(幾其國有瘳乎仲尼曰譆若殆往而刑耳顔回曰吾無進矣敢問其方仲尼曰齋吾將語若回曰回之家貧唯)
(不飲酒茹葷者數月矣若此則可以為齋乎曰是祭祀之齋非心齋也回曰敢問心齋仲尼曰若一志無聽之)
(以耳而聽之以心無聽之以心而聽之以氣聽止于耳心止于符氣也者虚而待物者也惟道集虚虚者心齋)
(也補)周澤卧齋宫(續漢書云周澤為太常清潔循行盡敬宗廟嘗卧疾齋宫其妻哀澤老病闞問)
(所苦澤大怒以妻干犯齋禁遂收送詔獄謝罪當世疑其詭激時人為之語曰生世不諧作太常妻一歲三百)
(六十日三百五十九日齋一日不齋醉如泥補案晉劉毅嚴酷妻有過立加杖捶嘗居齋宫妻省之即奏加妻)
(罪請解齋附)定業(三皇經曰凡齋戒三事以定心口身之業也續補)還神(太平經曰真人云人)
(之精神常居空閒之處不居汚濁之門也欲思還神皆當齋戒焚香室中百病自除不齋戒則精神不肯返人)
(也續補)
北堂書鈔卷九十
