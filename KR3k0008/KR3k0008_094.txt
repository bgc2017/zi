白孔六帖卷九十四唐白居易原本
宋孔傳續撰
鳥(一)鳳(二)
瑞官(三大鵬附)鸞(四)
鶴(五)孔雀(六)
鸚鵡(七)雞(八)
雉(九)鴈(十)
鷹(十一)隼(十二)
烏(十三)
鳥(一)
白卵既生矣(翼而張之)載飛載鳴(一飲一啄)羽族擇木(仲尼曰鳥能擇)
(木木豈能擇鳥)排虛(鳥排虚空而飛)三年不鳴(齊威王曰有大鳥止于王庭三年不飛飛則冲)
(天三年不鳴鳴則驚人)相彼鳥矣(猶求友聲)出自幽谷(遷于喬木)竆鳥入懷
和鳴(騫翥)羽毛(觜距)求友籠鳥(有山藪之思)載好其音有
鶯其羽(鶯文綵也)珍禽羽物(周禮)獻鳥者佛其首(曲禮云云)執禽
者左手不獝(鳳以爲畜故鳥不獝)獻禽(禮曰凡獻禽加於一䨇則執一䨇以將命妻其)
(餘加猶多)嫗伏(禮羽者嫗伏夘生者不殈殈裂也)男贄(禦孫曰男贄大者玉帛小者禽鳥注云云)
(大夫執鴈士執雉)鳥焚其巢(易)飛鳥遺之音宜下不宜上(吉也)鳥
之將死其鳴也哀鷹鸇之逐鳥雀緜蠻黃鳥(止于丘隅)
于飛集木(黃鳥于飛集于灌木)鸚鵡能言不離飛鳥養鳥(秋官)
(閩隸掌畜養鳥而蕃阜教之)與鳥言(秋官夷隸秋官夷隸掌役牧人養牛與鳥言云云)鳥養
乃眩視(莊子曰海鳥止魯郊魯矦御而觴之奏九韶其太牢鳥乃眩視悲憂不食一臠三日而死非以)
(鳥養養鳥者宜棲之深林)聞樂(莊子曰咸池九韶張於洞庭野鳥聞之而死)咸若(書曰鳥獸咸若)
傅其翼者兩其足(漢書)翼后稷(姜嫄始生后稷誕寘之寒冰鳥以翼覆之)鳥獸
鏘鏘(率然舞化舜德)高飛(詩有鳥高飛亦傅于天)鷹祭(禮曰處暑之日鷹乃祭鳥)畜鳥
者則勿佛(佛戾也禮)大羅(掌天子羅鳥獸)雲如赤鳥(傳有雲如衆赤鳥夾日以飛三)
(日)鳴亳(鳥鳴于亳社如曰嘻嘻甲午灾云云)無跡(莊子云莽眇之鳥遠深無跡)入竅者
卵生(莊子)反鄕(飛鳥反鄕依其所生)羅之一目(文子得鳥者羅之一目)適至(家語)
(少吴立鳳鳥適至故以鳥名官)避不義(又鳥獸之於不義尚知避之)竅啄(又鳥獸竅啄)悲
鳴送子(恒山之鳥生四子羽翼既成分飛四海其母悲鳴而送之)鳥生於隂(属於陽故卵之)
鳥社(瑞應帝王世紀禹葬會稽有羣鳥應民春耕則䘖去草根啄除其蕪穢故謂之鳥社)書化(家語)
(孔子與子夏講道德有赤氣貫天孔子曰魯瑞門當有血書西飛爲鳥也具變化門)銜丹書(吕氏春秋)
(周文王時見大赤鳥銜丹書集周社文王火氣勝故其色尚赤也)從南方来(晉平公時有鳥從南)
(方来赤質五色皆備集於庭相讓叔向曰吾聞師曠曰西方有鳥白質五色曰翬南方有鳥赤質五色曰雉今)
(來爲君瑞也)悲楊震(後漢楊震改葬華隂潼亭先葬十日有大鳥丈餘集震墓前俯仰悲鳴淚下沾)
(地葬畢飛去時人立鳥象於墓前)入帳中(宋紀高祖伐鮮卑夜有大蒼鳥如鵝飛入高祖帳中從事)
(胡蕃曰蒼者敵人之色敵歸我也明旦攻城大破之)小鳥生大鳥(宋紀土地開闢則有小鳥生大)
(鳥)條支之鳥(卵如罋)命起(西都賦曰命荆州使起鳥)野鳥號東廂上
有特栖鳥(王粲詩列敷丹榮上云云上)懷春向我鳴客鳥思故鄕
翔鳥薄天飛越鳥巢南枝願隨越鳥翻飛南翔
鳥倦飛而知還鳥獸腯膚帝江(傳妙鳥於帝江注天山有鳥如)
(丹識歌舞而妙靡名曰帝鄕)如彼翰林鳥䨇飛一朝隻棲者擇木(雊者)
(擇音)鳥登木而失條(整輕翮而思矯)鳥散餘花落昨夜鳥聲春
寄言(楚辭願寄言於三鳥三鳥飛以自南覧其志而吹北也見離騷)毛羽未成不可以
高飛(史)傷弓之鳥落於虚發(史)畢駭(文鳥畢駭獸咸作)知其能
翔(史孔子見老子曰鳥吾知其能翔魚吾知其能游於龍吾則不能知𥅆其龍乎)鳥獸阜滋(阜大)
(也)不厭高同聲(相應)殊聲(文衆形殊聲)翩翻逸飛翕翼
交頸短羽相鳴接翼巢居翺翔理翮
觸絲冲天斂翼高飛竝影側足纓繳
寓居短磬整翰聮翩濯翼排虚䟽風
擇木奮飛孔衆禽之偶(韋思謙進御史大夫見王公未嘗屈禮㦯以爲譏荅曰耳)
(目官固當特立鵰鶚鷹鸇豈衆禽之偶)飛鳥依人(帝曰禇遂良鯁亮有學術竭誠親於朕若飛鳥)
(依人自加憐愛)啾號(柳懲咎賦衆鳥萃而啾號)五大鳥集宫(竇建德冬至大會僚吏有五大)
(鳥集其宫羣鳥從之)夢(張鷟爲兒時夢紫文大鳥五色成文止其庭)異鳥(蕭銑自稱梁王有異鳥至)
(建元爲鳳鳴)飛擁行車(開元遺事李元紘爲餘杭令治有聲遷潤州司馬發離百里鳥鵲之類飛)
(擁行車)鳥影度寒塘(杜甫詩)容與波上(閻立本太宗泛池見異鳥容與波上召立)
(本侔狀)羣噪(張直方洛陽飛鳥皆識之見必羣噪)鴟梟不鳴未爲瑞鳥(吕向上言)
珍禽(則天臨朝拜洛受圖大陳珍禽)羅取(王世充羅取飛鳥書符命於帛繫鳥足縱之有彈捕得鳥)
(而獻者亦拜官)鳥得風而翔(元稹曰鳥得風而翔)竒禽怪羽(倪若水上言竒禽怪羽爲)
(圜禦之玩)四千五百種(唐酉陽雜爼鳥有四千五百種)鳥省(馬充給事親仁坊有宅南有山)
(亭多養鵝鴨又雜禽一家人掌之謂之鳥省出廬氏雜記)翔霄(密網之鳥舉羽而翔霄柳宗元)戞瑟
幽鳥啼(杜牧詩)高飛之翮長者在前卿朝廷羽翮也(文宗謂李)
(程)鳥窺新捲簾(杜甫詩)
鳳(二)
白鳳兮鳳兮(何德之衷)丹穴(于飛)四靈(麟鳳龜龍)五色之文(九苞之狀)神
鳥(鳳别名也)陽精(鶡冠子鳳皇鶉火之禽陽之精)翽翽其羽(鳳皇于飛云云)嗈嗈(鳳皇)
(鳴矣嗈嗈喈喈)擊九千里(應十二律)仙翰靈鳳(鳳儀丹穴)名官(見瑞官門)鸑
鷟(鳳雛)來儀(簫韶九成鳳皇来儀)六象(鳳有六象頭象天目象日背象月翼象風足象地尾象緯)
(緯五緯也)九苞(一曰歸命二曰心合度度天度也三曰耳聰逹四曰舌屈伸五曰彩色光六曰冠短州州)
(當朱色也七曰銳鉤八曰音激揚九曰腹戶戸所由出入也)鳴(行鳴曰歸嬉止鳴曰提扶夜鳴曰善哉晨)
(鳴曰賀世飛鳴曰即都知我唯黃持竹實來也)孔子從鳳(故孔子欲居九夷從鳳鳳遇亂則居夷狄)
鳳皇殿(宣帝時鳳皇集上林乃作鳳皇殿以荅嘉瑞)鳳羽族之美(莊子)金咮朱
冠(鄴中記曰石季龍與皇后在觀上有詔書五色紙書著鳳皇口中既銜詔侍人放數百丈緋䋲麻盧廻轉)
(鳳皇飛下鳳以木作之五色畫之咮脚皆用金顧愷之鳳皇賦曰朱冠赫以䨇翹)五綵羽千
金毛(東觀漢記曰建武十八年鳳高八尺毛羽五色集潁州郡羣鳥並從盖地數頃留十七日乃去又拾)
(遺記周昭王以青鳳之毛爲一裘一曰暖質二曰暄肌常以禦寒至厲王末猶寶此及厲王流于彘人得而珍)
(之罪有䧟大辟者以一青鳳毛贖罪免外一毛千金)賦(太宗鳳賦曰有一靈鳳羽翮朝陽晨遊紫霧夕飲玄)
(霜資長風以舉翰戾天衢而遠翔)雄曰鳳雌曰皇(書注云云)不聞(苟德不降則鳳皇不)
(聞)煥乎其有文章南方之鳥(所居積石千里河出下鳳居上天爲生食其樹)
(名瓊枝高百二十圍以琳琅爲寔天爲生救之離珠一人三頭逓卧迭起以司琅玕莊子)左文(曰賢右丈)
(曰智)羽蟲長(家語羽蟲三百六十而鳳爲之長也)鳳王者之嘉祥(應瑞圖)仁信
(瑞應負信戴仁挟義膺文苞智不啄生蟲不折生草不羣居不侣行不經羅墜網上通天維下集河洛明治亂)
(見存亡也)食琅玕(靈鳳振羽儀戢景西海濱朝食琅玕實夕飲玉池津)宿丹山(文夕宿丹山際)
鷰假(文鷰翼假鳳翔)鴟梟笑鳳皇不亦病乎聽鳴鳳之嗈嗈
(天台)飄飄高逝(文鳳飄飄其高逝兮夫固自引而遠去也)翔千仞(文鳳皇翔于千仞兮覧德)
(輝而下之見細德之險微兮搖矰翮而去之)集南嶽(文鳳皇集南嶽徘徊孤竹根於心有不厭奮翅)
(凌紫雲豈不嘗辛苦羞與黃雀羣何時當来儀順作聖明君)鳳騫翥於薨棟咸遡風
而欲翔(遡向也)遠罻羅(文鳳鳴高崗以遠罻羅有聖賢之德)不及棲(鳳不及棲喻賢)
(也文)擇高梧(文鳥擇高梧来儀之鳥)迅翮(推迅翮於鳳宂注漢不用敬通丈也)鐡(鳳皇其闕)
(文)藻翰(顧愷之賦朱冠赫以雙翹靈質翽其高舉偹六德以成文暉藻翰之郁烈云云)鳥長(鳳也)
鳳愈飄翔而高舉(楚辭)惶惶(鳳獨惶惶無集楚辭)不下(鳳皇飛而不下楚辭)安
栖(鳳兮安栖楚辭)不貪(鳳亦不貪而妄食楚)在笯(笯籠簬名楚辭)高翔(楚獨見鸞鳳高翔于)
(大皇之野循四極而廻周覧德威而後下)仙駕来翔(吳志費禕曰鳳皇来翔麟吐哺)自然
之色(蜀志鳳生五色豈以五采飾畫也)雛(蜀龐統字士元號鳳雛)東南之實(晉張華曰)
(顔彦先鳳鳴朝陽東南之實者也)思聲(晉習鑿齒既罷歸與桓温弟秘書曰每從北門而望隆中想卧)
(龍之吟東眺白沙思鳳雛之聲)止阿房(晉符堅時長安謠曰鳳皇止阿房堅曰鳳皇非梧桐不栖非竹)
(實不食乃植梧桐竹數十萬於阿城以待之時慕容冲小字鳳皇至是終䧟堅城入止阿城也)候鳴調
律(抱樸帝軒轅侯鳳鳴調律)翼若竽聲若簫樂帝之心(孫卿子)濯羽弱
水暮宿風宂(淮南子)形貌(韓詩外傳曰鳳雞冠鸞喙蛇頸龍腁鶴翼魚尾鴻前麟後鶴顙)
(鴛鴦臆龜目而中注)戴德揚義背負仁翼挟信心抱忠足履正尾
繫武仁智之禽(鵠鵛而龜腹晉中興書云云)首文曰德翼文曰禮
背文曰義膺文曰仁腸文曰信(山海經)居廣都之野節
節(白虎通曰雄鳴)足足(又雌鳴)游必擇地(飢不妄食白虎通云)小音中鐘
擊磬(帝王世紀曰帝嚳擊磬鳳皇舒翼而舞)駕六(春秋命歷序昔辰數治世雖小九次之號曰皇)
(談駕六鳳皇出也衝治三百五十歲也)火精(春秋孔演圖鳳火精)随孟虧(瑞應蕭孟虧人首身)
(爲虞氏馴百禽夏后之世民始食卵孟虧去之鳳皇随也)威鳳(鳳有威儀)孔河東三鳳(薛元)
(敬河東三鳳見兄弟門)鳳鳴朝陽(韓瑗自瑗與遂良相繼死内外以言爲諱將二十年帝造奉天)
(宫御史李善感始上疏極言時人善之謂爲鳳鳴朝陽)鸞鳳冲霄必假羽翼(馬周帝以)
(飛帛書賜周曰鸞鳳冲霄必假羽翼)在鼓(西舍利獻其國樂至成都按瑞圖曰王者有道則儀鳳在鼔故)
(羽葆鼔栖以鳳皇)鳳有利觜衆鳥不賓(宋子嵩化書)獻水鳥爲鳳(五代)
(安重榮饒陽令劉巖獻水鳥五色重榮曰此鳳也畜之)鳳集通訓門(楊國忠帝再幸左藏庫班)
(賚百官出納判官魏仲犀言鳳集通訓門門直庫西有詔改爲丹鳳門進仲犀殿中侍御史属吏率以鳳皇得)
(優調)不篝不笯(文粹皮日休補九夏樂歌鳳之愉愉不篝不笯樂德而至如賓之娛)蒼梧之
玄(文粹李白大鵬賦耻蒼梧之玄鳳輝綵質與錦章)建元(蕭銑建元鳳鳴)若鳳鳥始見
(李渤韓愈遺書曰朝廷士引頸東望若鳳鳥始見争先覩)不憎山栖(王績託無心子以見趣曰鳳不)
(憎山栖)和聲随祥風窈窕相飄揚(丹宂五色羽其名爲鳳凰昔周有盛德此鳥鳴)
(高崗和聲随祥風窈窕相飄揚岐山下詩韓文)五章備綵珍(鳳飛九千仞五章備綵珍李白古風)
祥風遺蒿鷃(韓文聫句)鳳飢不啄粟(所食唯琅玕焉能與羣雞蹙促争一餐朝鳴崑)
(丘樹夕飲砥柱湍李白詩)一毛生鳳穴(杜甫)鳳凰五色百鳥尊(韋應物鳶奪巢)
(鳳凰五色百鳥尊知鳶爲害何不言)北風破南極朱鳳日低垂(杜甫北風)鳴鳳
託高梧凌風何翩翩(李白)鳳凰蔚跋而來遊(杜甫西岳賦)鳳凰
鳥之遠人者也(昔舜治天下政成而民悅命䕫作樂樂聲和鳥獸聞之皆鼔舞當是之時鳳凰)
(適至舜之史因并記以爲美後世因以鳳来爲有道之應其後鳳凰數至㦯出於庸君繆政之時㦯出於危亡)
(大亂之際是果爲瑞哉五代史)五色赤文鳳也紫文鸑鷟也(張薦祖鷟爲兒時夢)
(紫文大鳥五色成文止其庭大父父曰吾聞五色赤文鳳也紫文鸑鷟也)資長風而舉翰戾
天衢而遠翔(西翥則煙氛閟色東飛則日月騰光太宗鳳賦)見萬歲縣(前蜀王建天祐)
(七年六月鳳凰見萬歲縣)
瑞官(三)
白瑞官(傳少昊氏之立有鳳鳥適至故紀於鳥而名官鳳鳥氏歷正也注有鳳爲瑞故以鳥名官歷正)
(掌歷之官)歌舞(丹宂山有鳳自歌自舞見則天下太平)鳳凰翔兮舞紫庭(周成王時)
(鳳凰来儀於庭成王乃歌曰云云)巢阿閣(黃帝時鳳巢阿閣)鳴岐陽(内史曰周之興也鸑)
(鷟鳴于岐陽)銜圖(漢帝坐於玄扈洛水之上有鳳銜圖至帝前以黃玉爲柙也)授璽(鳳皇負圖)
(授堯黃玉爲檢白玉爲䋲其章曰赤帝符璽)止帝梧(韓詩曰黃帝齋于宫中鳳乃蔽日而下止帝東)
(園集梧桐食竹實沒身不去)君子有道鳳皇在郊藪(禮)集穎川(黃霸爲穎)
(太守仁化大行鳳集境内)仙蕭(列仙傳曰蕭史吹簫秦穆公女弄玉亦善吹簫因妻之後鳳皇来夫婦俱)
(去穆公因作鳳女樓)覆巢毁卵則鳳不翔(史仲尼曰)鳳鳥不至(吾已矣語)雛
(古詩曰鳳皇何啾啾三母將九子易林曰鳳有十子同巢共母權以相保)又鳳生五雛又
(鸑鷟者鳳之雛也)作律(黃帝使伶倫采嶰谷之竹斷兩節間而吹之於是制十二管以聽鳳皇之鳴其)
(雄鳴爲六律雌鳴爲六呂謂之律本)卜婚(傳懿氏妻敬仲其妻占之曰是謂鳳皇于飛和鳴鏘鏘)鳴
朝陽(鳳皇鳴矣于彼高崗梧桐生矣于彼朝陽)鳳非梧桐不棲非竹實不食
非醴泉不飲銜詔(見上)棲枳棘(仇香爲主簿人曰枳棘上非鸞鳳所棲)上
擊九千(宋玉曰鳳上擊九千里翺翔於杳冥之際)年號(漢宣帝時有鳳皇之瑞改元爲王鳳元年)
鳳以爲畜鳳翼(見上)雲儀朱冠(赫以雙翹)金口(見上銜詔注)集玉
谷(易林曰鳳皇爲主集於玉谷口)鳳宿(鳳宂鳳舉鳳鳴)孔少皥宗師太皥之道
故曰少皥(其立也鳳鳥適至故紀於官爲鳥師鳳鳥氏歷正也學記揔叙)以爲人極(分瑞)
(官於鳳紀斯乃帝吴氏之所以爲人極也霍融嵩山啟母廟碑)古師官鳥(來鵠聖政紀頌)鳳鳥
爲司疇人受職(張說大衍序)
大鵬(新添)讀晉書覩阮宣子大鵬讃鄙心陋之(李白序)北溟
之有魚吾不知其幾千里(其名曰鯤化成大鵬質凝胚渾同上大鵬賦)激三
千以崛起摶九萬而遐征背嶪太山之崔嵬翼舉垂雲
之縱横(同上)歴汗漫以夭矯塌閶闔之峥嶸(上摩蒼蒼下覆漫漫同上)
六月一息至于海湄憩乎泱漭之野(入乎汪湟之池同上)大鵬驚
攫(何諷夢渴賦)右翼掩乎西極左翼蔽乎東荒(李白賦)大鵬横
霄而測度(明堂賦)斬飛鵬於日域(獵賦上)繽翻鵬翼(吕温程盧公贊)
鵬騫堕長翮(韓文送惠師)
鸞(四)
白女牀(山海經云女牀山有鳥曰鸞自歌自舞)舞鏡(孤鸞見鏡覩其影謂爲雌必悲鳴而舞)
孝感(漢書方諸遭母憂負土成墳種松千根鸞鳥栖其上)感政(王輔爲重泉令有鸞翔集感異政也)
感樂(抱朴子曰鸞聞樂而舞至則國安樂也)棲棘(見上)置獲(異苑曰罽賓國王置得一鸞欲)
(其鳴不可致飾金繁饗珍羞對之愈戚三年不鳴夫人曰常聞鸞見類則鳴乃懸鏡照之鸞覩影悲鳴冲霄一)
(奮而絶)鸚鵡配(禰衡賦云配鸞皇而等矣)垂翅而舞(東觀漢記章帝時集郡國王阜世公)
(爲重泉令吏民向化鸞止學館阜使授官掾公沙疊爲張雅樂舉足垂翅應聲而舞復止縣屋留十餘日乃去)
赤神之精(瑞應鸞赤神之精鳳皇之怪狀翟而五色以天鳴中音肅肅雍雍喜則鳴舞出女牀之山)
(窟氏之國及軒轅之邱沃民之域標山之所都之野自歌之鳥)徘徊(漢息夫躬絶命辭曰鷹隼横厲鸞徘)
(徊兮矰若浮焱動則機兮叢棘棧棧曷可棲兮冕頸折翼庸得往兮)裔裔(天台賦覿翔鸞之裔裔)伏
竄(鸞鳳伏竄兮鴟梟翺翔)鸞崗(豫章記在西山洪崖先生乘鸞所憩處也)高翔(見上)孔鸞
降庭(楊仲昌爲孝義令鸞降庭)太平之瑞(楊烱冕服議鸞者太平之瑞也)冲霄(馬周見鳳)
(門)鸞隼不接翼(陳子昂本傳)鳳之族(鸞乃鳳之族翺翔紫雲霓文章輝五色雙在瓊)
(樹棲李白登黃山)葳蕤紫鸞鳥(巢在崑山樹李白贈漂陽宋少府)鸞翔慶霄(齊成)
(公碑權德輿)鸞鳳忽覆巢麒麟不来過(李白詩)翠竹碧梧鸞亭
峙(韓愈馬殿中誌退見少傳翠竹碧梧鸞停峙能守其業者也)鱗羽之於虬鸞(獨孤及李)
(華集序時軰歸望如鱗羽之於虬鸞也)大瑞(唐六典禮部鸞爲大瑞)
鶴(五)
白仙鶴鳴鶴野鶴胎化仙禽(舞鶴賦曰偉胎化之仙禽)陽
烏(鶴)金衣(西京記黃鶴下太液池上爲歌曰黃鶴飛兮下建章金爲衣兮菊爲裳)鶴鳴九
臯聲聞于天(詩)鳴鶴在隂其子和之(易)乘軒(衛懿公好鶴鶴有乘)
(軒者及狄人代衛授甲者皆曰使鶴鶴寔有禄位)在雞羣(晉書嵇紹在稠人中昂昂然若野鶴之在)
(雞羣)五里(飛来雙白鶴篇曰五里一反顧十里一徘徊云云)琴操曰(商陵牧子娶妻無子父母)
(出之牧子别妻援琴而鼔之作别鶴操)集華池(韓詩田饒曰夫黃鶴一舉千里集君華池啄君稲梁)
(君猶貴之以其從来遠也雞有五德君輕之以其從来近也)仙笙(王子喬好吹笙後告其家人曰七月)
(待我於緱氏山頭及期果爲白鶴謝時人去)雷門鼔(臨海記有鶴飛入會稽雷門鼔中於是鼔鳴洛)
(陽聞之後斫破鼔鶴遂飛去)舞(吳王舞鶴於市中令萬人觀之)唳(陸機將誅臨刑嘆曰欲聞華亭鶴唳)
(不可得矣)歸遼東(遼東華表柱忽有鶴集其上曰有鳥丁令威去家千年今始歸城郡知故人民非何)
(不學仙冢纍纍)驚露(風土記鳴露此鳥性警至八月露降則驚而鳴也)青田(永嘉記青田有雙白)
(鶴青年年生長便去)放冲天(有餉鶴於支遁者遁謂之曰爾冲天之物寧爲耳目之玩乎遂放令去)
紫蓋(衡山有紫蓋峯峯上有雙鶴廻翔而鳴)君子化(抱朴子曰周穆王南征一軍自化爲猿君)
(子化爲鶴)鶴不日浴而白(莊子)千歲(鶴千歲棲於偃盖松)舞(師曠曰鼔琴玄鶴鳴舞)
有鶴在林(詩)鷰雀焉知鴻鵠之志(蜉蝣不知龜鶴之年)吊(晉陶侃喪親有)
(一客來吊出門化爲白鶴飛去)銜珠報恩(搜神記噲參行遇玄鶴被傷乃收養之放去至一夜雌雄)
(俱銜一明珠来以報参也)王喬控鶴以冲天氅裘(晉王恭披鶴氅裘孟永謂曰真)
(神仙中人也)千歲(抱朴子曰千歲之鶴随時而鳴能登木其未千歲者終不集樹色純白腦盡成骨如)
(此即可知也)入帳(茅君傳曰好道者入廟㦯見一白鶴入帳中鶴者皆是九轉還丹之使)飲溶
溪之水唼太湖之萍(拾遺記周穆王時塗循國献青鳳二十鶴各一雌一雄飼以潭臯之)
(粟飲以溶溪之水古詩曰鴻鶴比翼遊羣飛献太清常畏大網羅憂禍一朝并豈若集太湖順流唼浮萍)相
鶴經(鶴陽鳥也而游於隂因金氣依火精以自養金數九火數七年八變百六十年大變百六十年變止)
(千六百年形定體潔故白聲聞天故頂赤食於水故喙長輕於前故後指短棲於陸故足高而尾彫翔於雲故)
(尾豐而肉疎大侯以味故脩頸以納新故生壽夭不可量所以體無青黃一色者木土之氣内養故不表於外)
(是以行必依洲嶼止不集林木盖羽族之崇長仙人麒麟也)玄鶴(壽滿三百六十歲則色純黑)指
蓬壺而翻翰(望崑閬以揚音文選)玄精(鶴經曰鶴之上相露眼玄精)員吭(吭頸也)
介鳥(思玄賦過九臯之介鳥介鳥者鶴也)玉羽徘徊絜朗素羽
藻質紫頂紫麻明心巢居一舉霜毛
嘹唳朱頂月羽白羽頳首清響千里
冰質天步脩趾靈羽孤高馴養露眼
天居差池青田羽客翔金城戱芝田飲
瑶池出吳市振迅衣逐晉琴飛度武溪精
含丹而星耀(頂凝紫而烟華)孔鶴鳴雞樹(張鷟僉載云鳳閣侍郎杜景佺文章知識)
(並高遠時號爲鶴鳴雞樹)玄鶴爲上瑞(唐六典禮部)低昂各有意(磊落如長人杜)
(甫薛少保畫鶴詩)翔則摩空行則徐步(南蠻西舍利凢曲名十有二四曰白鶴游驃云)
(蘇謾底嘿謂翔則摩空行則徐步也)蓬山之竒禽(李白畫鶴贊曰圖蓬山之竒禽想瀛海之縹緲)
紫頂煙赩丹眸星皎(昂然佇眙霍若鶩矯同上)長唳風霄寂立霜曉
(同上)夢鶴(李抱真夜夢駕鶴寤而刻寓鶴衣羽服習乘之)兵爪(酉陽雜爼鶴左右脚裏第一指名兵)
(爪)慈恩寺(大和中長安城南韋曲慈恩寺塔月夜有一美人從三四青衣繞塔言笑忽頋侍婢曰院)
(僧借筆硯来於梁上題詩黃子波頭好月明忘却華亭到遶行煙收山低翠黛横折得荷花遠恨生僧將燭之)
(化爲白鶴飛去出河東記)雲間孤鶴(玄宗天寶十三載重陽日獵於沙苑雲間有孤鶴徘徊上御弧)
(矢中之鶴帶箭矯翼西南而逝益州城西十五里有道觀觀東廊第一院有青城山道士徐佐卿一歲卒三四)
(至一日忽不懌曰偶爲飛矢所加尋已無恙然此箭非人間所有吾留之於壁後年箭主至則付之乃記壁去)
(留箭之時則十三載及帝幸蜀暇日命駕行游偶至觀入此堂忽覩箭取而翫之乃御箭也深異之佐卿乃中)
(箭鶴出廣德神異記)威遲白鳳熊(非是蒼鶊隣杜詩)赤霄有真骨(耻飲洿池津同)
(上)一舉千里(李善選鶴賦注一舉千里既玄且遠)如蓬之集如雪之飛(同上)
羽毛與煙霧同色(上)風雨既除其色愈淨(上)老鶴萬里
心(杜甫)毛羽霜雪妍(元稹和樂天感鶴我有所愛鶴毛羽霜雪研秋望一滴露聲洞林外天自)
(隨衛矦去遂入大夫軒雪貌久已隔玉音無復傳吟君感鶴操不覺心惕然)不知曾化鶴遼
海歸幾度(李白)鶴鶴相唳(氣交也化書)星星仙語人聽盡(劉夢得步)
(虛詞華表千年一鶴歸凝丹爲頂雪爲衣星星仙語人聽盡却向五雲翻翅飛)
孔雀(六)
白綷羽(文孔雀綷羽而翺翔)集(長門孔雀集而相存)生遐裔(孔雀生遐裔)獻白色
(宋孝武大明五年新昌軍獻孔雀白色者)爲裘(齊書文惠太子織孔雀毛爲裘)夫子家禽(孔文)
(舉詣楊脩年九歲爲設果有楊梅文舉語之曰此君家果脩曰未聞孔雀是夫子之家禽也)孔翣
(南蠻婆利左右持孔雀翣)飾纛(盤盤以孔雀羽飾纛南蠻盤盤傳)鸞鳳友(韓愈和武相公孔雀)
(詩穆穆鸞鳳友)翠角金華(又翠角高獨聳金華煥相差)鉦棲孔雀(西舍利樂鉦棲孔雀)
占城孔雀(五代占城鳥之孔雀)畫屏間(高祖皇后竇氏父毅在周爲上柱國尚武帝姊長公)
(主嘗謂主曰此女有竒相何可妄與人因畫二孔雀屏間請㛰者射高祖最後射中各一目)毛彩光
華(西舍利曲名九曰孔雀王驃云桃臺謂毛彩光華也)因雷聲而孕(酉陽雜爼孔雀因雷聲而)
(孕)辟惡(衛公言孔雀辟惡上)尾端一寸名珠毛(同上孔雀尾端一寸名珠毛)解
舞(邊鸞工丹青最長於花鳥貞元中新羅國献孔雀解舞德宗詔於玄武門寫貌一正一背翠釋生動金光)
(遺妍能應繁節出唐名畫錄)翠羽金花(孔雀未知牛有角渴飲寒泉逄觝觸青霄玄圃湏往来翠)
(羽金花不辭辱杜甫赤霄行)孔翠望赤霄(愁入彫籠養同上鄭虔詩)羅州土貢(孔雀)
(唐地理志)採毛爲扇(嶺表異錄交趾人多養孔雀採金翠毛爲扇)
鸚鵡(七)
白能言不離飛鳥靈禽(襧衡賦曰惟西域之靈禽)辨惠之性閉
以雕籠剪其翅羽(並襧賦)黃山(山海經曰黃山有鳥赤喙青羽人舌能言語名之曰)
(鸚鵡也)籠鳥有山藪之思自然之姿(文)哿矣之性(能言)言
鳥(漢異域志献言鳥注鸚鵡)鸚母(諸葛恪在吳主座有鳥飛過恪曰白頭翁張昭在座疑恪譏之乃曰)
(恪欺陛下不聞有鳥名白頭翁若有請覓白頭母恪問鳥有鸚母請覓鸚父昭不能對)雉顧鶴眄
鸞跱鳳息丹喙含惠緗葩煥翼(曹毗賦)丹足(左玄賦聚赬爪於丹足)
朱咮(婉朱咮)惠鳥(郭璞贊鸚鵡)獻(謝莊賦宋元嘉二十一年湘州獻赤鸚鵡詔羣臣爲賦之)
又獻(晉安帝義熙十四年䄮林邑獻白鸚鵡宋天監二年斷諸侯進又交州献能謌乃不納之)又(漢興)
(平元年益州獻鸚鵡三隻日夜食三升麻子今榖貴此鳥無益有損可付安西將軍楊定國令歸本土)兩
指向前(異物志鸚鵡西域靈禽兩指向前也)赤羽赤喙(見上)五色(廣州一根社出)
(鸚鵡五色曾見其白色者大如母鴨)水霑羽救火(靈驗記有鸚鵡飛集山中禽獸輒有愛重之去)
(後山中有火鸚鵡入水霑羽飛灑之天神曰彼雖有志何足云鸚鵡曰常僑止此山禽獸行善不忍見加天神)
(感之爲雨滅火)乾臯(一名云云)三種(異物志云鸚鵡有三種青大如鳥一種白五色大於青凡鳥四)
(指三向前一向後此鳥兩指向前兩指向後)通夢憂賢(周宣夢書曰鸚鵡一爲亡人居宅也夢見)
(鸚鵡憂人也其在堂上者憂賢也)感神滅火(見上注)謝莊賦(惠梏昭大天機自曉審國)
(音於中華逹方聲於遐表及其雲移霞峙雪委雨翻陸離翬衛容與傾軒躍林飛岫煥若輕電之勢月圓光於)
(淥水雲寫影於青林)殊智緗翼啄蘂惠性紅臆紺趾
靈息紫頸金目能言翼襟擇木天機
綠衣丹觜竒姿玄頷綠襟采采咬咬
孔丐還(新羅貞觀五年献女樂二太宗曰比林邑献鸚鵡言思鄉丐還况於人乎付使者歸之)訴
寒(環王貞觀時献五色鸚鵡白鸚鵡數訴寒有詔還之)五色(訶陵元和八年献僧祗奴五色鸚鵡)紅
毛齊翅(陀洹貞觀時献婆律膏白鸚鵡首有紅毛齊于翅)白鸚鵡(金鸞記曰韓偓與姚洎皆)
(爲翰林學士從昭宗幸岐偓每與兩敕使會碁兩使稍不勝洎即以手壞之偓呼爲白鸚鵡)色凌紈
質彩奪繒衣(王維賦慧性孤禀雅容非飾含火德之明輝被金方之正色又色凌䊵質彩奪繒衣)
聲容可觀(韋臯鸚鵡塔記云前歲有献鸚鵡者曰此鳥聲容可觀)入座(蕭穎士白鷴賦鸚能)
(言而入座)同朱喙之清音(王維白鸚鵡同朱喙之清音變綠衣於素彩)雪衣娘(明皇)
(雜錄天寶中嶺南献白鸚鵡養之宫中歲久頗聰慧洞曉言詞上及貴妃皆呼爲雪衣娘上每與嬪御及諸王)
(博戲上稍不勝左右乃呼雪衣娘即飛至將翼以亂其行列)四趾(酉陽雜俎鸚鵡衆鳥趾前三後一唯)
(鸚鵡四趾齊分)綠衣使者(長安富民楊崇義妻劉氏有色與隣人李弇通共殺崇義遽謀葬日將葬)
(客集家有鸚鵡語人曰殺主者劉氏李弇也遂敗明皇聞之封鸚鵡爲綠衣使者後人因以呼之開元遺事)
戢羽雕籠際(延思彩霞端李義府鸚鵡詩)瞋目叱咤(明皇時有五色鸚鵡能言上令)
(左右試牽帝衣鳥輒瞋目叱咤岐府文學熊延京献鸚鵡篇以贊其事張燕公有表賀稱爲時樂鳥雜爼)翠
衿渾短盡(紅觜謾多知杜甫)秃襟小袖調鸚鵡(李賀秦宫行)鸚鵡能
歌(幽怪錄柳歸舜至君山忽見鸚鵡羣集皆能人言各相稱呼有武遊郎武仙郎阿蘇兒者又有自在先生)
(踏蓮露鳳皇臺戴蝉兒多花子亦有善歌者音調清麗)阿春看客(同上鸚鵡見歸舜忽呼曰阿春)
(看客忽有一青衣乘雲而下相見)鸚鵡来過吳江水(李白詩鸚鵡来過吳江水江上洲傳)
(鸚鵡飛)隴俗輕(杜角隴俗輕鸚鵡)落羽辭金殿孤鳴吒繡衣(能言終見)
(弃還向隴山飛李白尋王侍御不遇詠壁上鸚鵡)避籠交翠尾罅觜静新毛(杜牧)
(之鸚鵡詩)
雞(八)
白寳雞鳴雞晨雞陳倉童子(秦時陳倉見二寳雞化爲童子㦯云)
(得雄者王得雌者覇穆公獵獲得雌者遂霸西戎立祠神光從東方來如雄雞之聲)五德(田饒曰夫雞戴)
(冠文也足持距武也敵鬭勇也得食相呼義也鳴不失時信也雞有五德君猶烹而食之其所由來近也)長
鳴(言聲長也)牝雞無晨(古人有言云云)翰音(祭宗廟曰翰音)斷尾(傳賓孟適郊見雄雞自斷)
(其尾曰自惮爲犧也注雞惮爲人用之)金距(傳曰季郈之雞鬭季平子芥其雞郈氏爲之金距)花
冠(南越志雞冠開如蓮花)日之夕矣雞棲于塒(詩)風雨淒淒雞鳴
喈喈膠膠(雞鳴不已)雞既鳴矣大寒之日雞始乳銜
珠(昭靈后名含始遊於洛水有玉雞銜赤珠曰吞之者王含始吞之生漢高祖)割雞焉用牛
刀繫火(殷浩北伐差江逌爲長史取雞百餘隻以長䋲連之皆繫火一時驅放過壍集羌營皆發)
(火燒之)䑛仙藥(淮南王劉安食藥得仙餘藥雞犬䑛之皆飛升故雞鳴天上犬吠雲間)入新
豐(漢高祖以太上皇思豐沛故作新豐一如豐沛道路人家雞犬放之皆識家西征賦曰混雞犬而亂放各)
(識家而競入)出函谷(孟嘗君有難夜半出函谷關馮諼詐作雞鳴乃得出)鬭(賈勇求敵先鳴擅埸)木
雞(莊子紀渚子爲宣王養鬭雞十日而問雞已乎曰未也由虚矯而恃氣盛十日又問曰日幾矣雞有鳴者)
(已無變矣望之似木雞矣其德全矣異雞無敢應者皆反走矣渻音所景反)形貌(繡頭縞翼錦臆金骹)
雞牲(周禮雞人凡祭祀用雞牲)殺(丈人殺雞爲黍而食子路)又(鄭伯使行出犬雞以詛射穎考叔者)
(二十五人爲行)釁(禮凡釁夾室用雞)食(晉符朗食雞知棲處曰此雞恒半露棲檢之皆驗)三尺
(爾雅雞三尺爲&KR0008;絶有力奮也)巽爲雞(易)棲桀(詩雞棲于桀桀&KR0891;也)女曰雞鳴(詩刺)
(不悅德而好美色焉)雞鳴(詩思賢妃也齊哀公荒淫怠慢故賢妃貞女夙夜警戒相成之道焉)匪雞
則鳴蒼蠅之聲文王候(禮文王之爲世子也雞初鳴衣服至寢門)日雙雞
(左公膳日雙雞饔人更之以鶩)伏鵠卵(莊子曰越雞不能伏鵠魯雞故能也)音相聞(雞大)
(之音相聞人至死不相往来)玉雞(瑞應玉雞瑞氣也王者至孝合神明則至也)金雞(帝王世紀)
(金雞擅道鸞晉陽秋安帝義熙元年雲都高山有金雞青黃色飛集岩谷間)雀登背(晉元年三雀共)
(登一雄雞背三入安東府廳事占者當三進爵爲天子也)距(選秦政利觜長距終得擅埸)衆雞鳴
而愁予(長門)雞登棲而斂翼駭雞之珍(犀角也雞見影則鳴)養雞者
不畜狸感寒雞之早晨戒旦(鳴雞戒旦則飄爾晨征)雞人(具更漏門)
鬭雞東郊道(陳思王詩)雞鳴高樹端(文)人言(宋處宗買得一長鳴雞著窗下)
(一旦忽作人語與處宗談論李善注)嘲哳(楚辭鵾雞嘲哳而悲鳴)冠(史子路冠雄雞佩猳猪)雌
爲雄(漢孝宣帝時雌化雄元后統政之故)殺(後漢茅容字季偉郭林宗過宿旦日容殺雞宗將謂爲己)
(設既而供母與客單蔬林宗起拜之也)筮(魏志劉邠取山雞毛著噐中使管輅筮輅筮云高嶽巖巖有鳥)
(朱首羽翼赤黃鳴不失晨此山雞之毛)聞鳴起舞(晉祖逖字士雅與劉琨同寢中夜聞雞鳴蹴琨)
(曰此非惡聲因起舞)爭(齊二野父爭雞𫝊琬字季珪爲山隂令問雞何食一云豆乃殺破雞得粟乃罪言豆)
(者一縣稱其神也)四足四翼(後漢正始四年夏元顕献雌雞詔問崔光光曰翅足衆多羣下相扇)
(動之象雛而未大脚弱差小亦其勢尚易制禦也帝大悅後數月元皓等並以罪伏法乃禮光)朱朱(風俗)
(通本朱氏公化而成之今呼曰朱朱也)鳴(雞鳴以類感也雞之爲言佳也往而起爲人所寶也善爲人制)
(晏早)遠飛(洞溟還飛雞夕則還依人曉則絶飛四海朝夕往還)祝祝(列仙傳柷祝翁居戸鄕山下養)
(雞百餘年皆有名字呼名則種别而至販雞及賣子)異(拾遺錄大祝二年有雞二頭四足一尾鳴則俱鳴)
惡(魚龍河圖玄雞白頭食之病人有六趾殺人四距五色並殺人也)四距(見上)燭夜(一名云云)
能言(拾遺記曰含圖國去王都七萬里人善服鳥獸雞犬皆使能言西京雜記曰成帝時交趾越裳國献)
(長鳴雞即刻漏驗之與晷度無差)玉璫金距(金距見前習故長鳴雞賦若乃本其形象詳其羽儀)
(朱冠玉璫丹素並施)陽精(春秋說題辭曰雞爲積陽南方之象火陽精也物炎上故陽出也下同出)玉
銜星散爲雞𫝊休弈鬭雞賦(元羽黝而含曜素毛潁以陽精紅縹厠於微黃翠綵蔚而)
(流音五色錯而成文質光麗而豊盈目象規而作觜似削而成高膺峭峙雙翅齊平躍身奮體逸勢横生爪似)
(銅鍊目如奔星㦯踟蹰躑躅㦯躡蹀容與㦯狼顧鴟視㦯鸞翔鶴舞㦯乍背而引敵㦯畢命於疆禦)王褒
詩(躞蹀始横行意氣欲相傾入場疑挑戰逐退似追兵)戒之在鬭以觜距爲刀
鈹陪毸(怒貌)反翅之種(胡髯之種)飛海外朱冠鴟視
鵠立戒旦横行候時花冠繡頸金骹
狼顧鸞翔識時引敵失旦錦臆縞翼
揮羽專場猜羣悍目司晨擅場剛爪
撫翼踟蹰嘲哳彊禦利觜鳴雲中孔食雞
(馬周食必進雞見食門)雌化爲雄(則天永昌元年正月己未朗州雌雞化爲雄八月乙未松州雌)
(雞化爲雄)投懷(劉武周母趙嘗夜坐庭中見若雄雞光燭地飛投其懷起振衣無有感而孕生武周)金
雞(則天皇后封嵩山封壇南有大槲赦日置雞其杪賜號金雞樹)鬭雞(五行志玄宗好鬭雞貴臣外戚)
(皆尚之貧者㦯弄水雞識者以爲雞酉屬帝生之歲也鬭者兵象近雞禍也)日烹五十雞(楚馬)
(殷薨希聲立嘗聞梁太祖好養雞慕之日烹五十雞以供膳)檄英王雞(王勃沛王召署府是時諸)
(王鬭雞勃戱爲文檄英王雞)索鬭雞(開元遺事李林甫不得士心每有所行之事多不協羣議國人)
(謂林甫精神剛戾常如索鬭雞)射(王武俊一日射雞九十五)鬭雞爲樂(讓皇帝憲睿宗太子或就)
(幸第具樂縱飲鬭雞爲樂)金觜鐡距(唐陳鴻東城父老傳上在藩邸樂民間清明節鬭雞戲及即位)
(治雞坊於兩室間索長安雄雞金觜鐡距高冠昂尾千數養於雞坊)三足(景龍二年春滑州康城縣民家)
(雞有三足五行志)生角(咸通六年徐州彭城民家雞生角同上)戴冠郎(唐異文集)
雉(九)
白朝雉夏翟(羽畎朝雉注羽畎谷名夏翟鳥名羽中旌旗故貢之)有鷕雉鳴(詩)
始雊(季冬野雞始雊)五雉名官(傳曰少皥氏以鳥名官五雉爲五工正注雉有五種工正即官)
(名也)雉之朝雊(尚求其雌詩)子曰山梁雌雉時哉時哉時哉
之歎(見上)斷尾(見雞門)感邑令之政(魯恭字仲康爲中牟令翟雉馴於桑下旁有童)
(子不捕之曰雉方將雛曰童子有仁心三異也)隨郎官之車(蕭望之爲郎有雉數十常隨車翔集)
載飛載鳴一飲一啄(莊子曰澤雉十步一飲五步一啄不近樊籠)射(潘岳射雉賦賈)
(大夫娶妻三年不言不笑御以如臯射雉獲之其妻始言笑)捧(庚宗婦人献雉於叔孫穆子穆子問其姓)
(對曰予子長矣能捧雉以從我矣)白雉之瑞(周成王時越裳國獻白雉九譯而至)買(楚人擔雉)
(雛路人問之對曰鳳皇乃以金買之而献楚王王感其意重之)異(書高宗祭成湯有飛雉云云注不聦之異)
野雞入大水爲蜃(月令孟冬)離羅(詩有兔爰爰雉離于羅云云)名翬(五色雉也)
䟽趾(祭宗廟日䟽趾)盈握(雉尾不盈握不食也)士䞇(士䞇雉雉有耿介之志故䞇之)離爲
雉(易)膏(雉膏不食)六雉(伊洛之南白質五色皆備曰翬由江淮而南青質五采皆備曰翟東方曰)
(雛南方曰&KR0008;北方曰鷸西方曰鵫)瑞(桓帝永康七年白雉見西河)白雉(典略代宗之精)又(白雉)
(出於孟山)神(陳倉事見雞門)蛇化(晉武庫閉甚密中忽聞雉雊張華曰必是蛇化也開視側有蛇蛻焉)
雄雉飛来(魏志雄雉飛来登王宏直内銘柱頭令管輅作卦曰到五月必遷時三月也至時果爲渤)
(海守)歎化(趙簡子歎曰雉入淮化爲蜃)雉朝飛(樂府琴曲名)扇(古今注雉尾扇)覩(晉既)
(開青雲覩白雉何不張爾弓挾爾矢)諱(漢吕太后諱雉號曰野雞至今稱也)采毛朱冠
繡頸長鳴陪毸鷕鷕英麗驍媒應媒
綺翼班尾揚翹錦臆衮背藻翰聳角
咿喔雙角特超媒翳(媒者少養雉子至長狎人能招野雉因名曰媒翳)
孔數集宫中(禇遂良晉王爲皇太子時飛雉數集宫中見祥瑞門)雉騈于庭(孔述睿下)
(除武成令雉駢于庭)二雉雊寢(高駢進東面都統會二雉雊寢占者曰軍府將空駢惡之)集縣
署(咸通十一年夏雉集河内縣署)與雞馴(光啓三年新安縣吏家捕得雉養之與雞馴月餘相鬭死)
野人獻雉(五代元行欽明宗入汴州莊宗至萬勝鎮不得進與行欽登道旁冢置酒相顧泣下有野)
(人獻雉問其冢名野人曰愁臺也)白雉(南蠻良夷多白雉)遍遺幕府(段成式侍父于蜀以)
(雉兔遍遺幕府)雉竄于蒿(西域高昌遣使謝帝引責之文泰猥曰雉竄于蒿各得其所豈不快邪西)
(域使者入貢而主悉拘梗之)馴飛泰山齊宫(開元十三年十一月雄雉馴飛泰山齊宫内封)
(禪所以告成功祀事無重於此者而野鳥馴飛不忌禁衛不祥出五行志)羣雌孤雄意氣横
出(雉之飛于朝日羣雌孤雄意氣横出隨飛隨啄羣雌粥粥牧犢子七十無妻見雉雙飛感時而作韓文)
耿介而一志者雉也(劉禹錫明䞇論)彩雉野伏(朝羽翬韓愈送區洪)錦衣
綺翼(麥壠青青三月時白雉朝飛挾兩雌錦衣綺翼何䙰褷犢牧採薪感之悲春天和白日暖啄食飲泉)
(勇氣滿李白雉朝飛)雉伏權門(鄭愔朝野僉載)五色離披馬前墮(韓愈雉帶箭衝)
(人決起百餘尺紅翎白鏃随傾斜將軍仰笑軍吏賀五色離披馬前墮)蕭雉(蕭雉只相馴杜甫詩)對
雉圖(藝文志竇師綸畫對雉圖一卷)遼澤野雞(酉陽雜俎賜安禄山品目有遼澤野雞)南
苑草芳眠錦雉(牧之)百里不逄人角角雉雊鳴(韓愈)身披五
彩(唐舊史楊烱冕服議華蟲者雉也身被五彩象聖人體兼文明也)白雉爲中瑞(唐六典禮)
(部中瑞白雉雉白首)黑雉爲下瑞(見上)雉不再接信也(宋子嵩化書)猶訝
雉爲鷨(柳文同劉院長述舊言懷詩)重來越裳雉(同上遊南亭夜還叙志詩)
鴈(十)
白嗈嗈鳴鴈(旭日始旦)來賓(仲秋白露之日鴻鴈來賓)北鄉(季冬小寒之日鴈北鄉)
烹不能鳴(莊子舍故人故人家殺鴈童子曰鴈其一能鳴其一不能鳴奚殺主人曰殺不能鳴者云)
(云)銜蘆(淮南子曰鴈從風而飛以愛氣力銜蘆而飛以避繒繳)繫書(史漢使謂單于曰天子於)
(上林射得鴈鴈足有蘇武繫書知武在某澤)飛冥冥(鴻飛冥冥弋者何慕)冥鴻(賓鴻)食黍
與鴈宜麥(周禮天官食醫曰鴈宜麥)歌(漢書武帝獲赤鴈之瑞因作赤鴈之歌)遵渚
(鴈北徂遵渚遵陸)于陸(鴻漸于陸于干于盤)肅肅嗷嗷(鴻鴈于飛肅肅其羽哀鳴嗷嗷)兄
弟之齒鴈行避弓(更嬴善射引虚弓而鴈落)木落南翔(冰伴北徂文)雲
飛(水宿風翥)不過衡陽(鴈)春北秋南(管子桓公曰夫鴻鴈春北而秋南不失其時)
大夫之鷙弋鳬與鴈(將翺將翔云云詩)離于魚網(魚網之設鴻則離之)
鴻鴈美宣王也(箋小曰鴈大曰鴻)射(衛懿公射鴈於囿)獻(曹伯陽即位公孫彊好田)
(弋獲鴻獻之)視(家語衛公與孔子語見飛鴻過仰視之色不悅子乃逝去矣)水鳥駕(駕乘紫煙)
(仙)隨軒(後漢虞國字季卿爲日南太守行惠澤有雙鴻隨軒翔舞去郡乃遂還卿卒栖於墓側)仰
聽(張孟陽仰聽離鴻哀鳴人亦感傷觸物增悲)朝發河海反宿江漢浮沉往
来雲集霧散攝衣起前庭仰觀鴻鴈翔(文)彫啄蔓藻刷
蕩漪瀾南翔衡陽(北集鴈門)方塘含白水中有鳬與鴈
安得鴈羽從游波瀾草木黃落兮鴈南飛鴈流哀
於江海飄飄(鴈飄飄而南翔)哀哀(音響何哀哀)歎(齊桓公在覇管仲隰明侍有一)
(鴈飛過公歎曰寡人有仲父猶飛鴈之有羽翼也)彎弓而落(國語更嬴侍魏王見一鴈過曰臣能)
(搖弓而落乃彎弓鴈即落)鴻鵠一舉千里所恃六翮也爲田(上虞縣鴈)
(爲人田春銜拔草根秋喙除其穢是以縣官禁民不得妄害)安可籠(晉阮瑀字元瑜隠於臨薤谷張)
(天錫徵之瑀指翔鴻示使者曰此鳥安可籠哉)類長者(鵝蒼鴈也小寒之日必北鄕有類長者在其上)
(鴻鴈之集必有先後之次也)嬉玄渚(羊祐賦曰進陵鸞於太清退嬉魚於玄渚)濯清泉(成公)
(賦曰上揮翮於丹霞下濯足於清泉)憐孤鴈之偏特兮情悵焉而内傷(曹植)
(離繳鴈賦云云)寥唳度雲鴈晨吟(離鴻晨吟)納采用之集若雲
布唼萍(順流唼萍)孔䞇用白鴈(孝敬皇帝弘納妃裴而有司奏贄用白鴈適苑中獲)
(之帝喜曰漢獲朱鴈爲樂府歌今得白鴈爲婚䞇婚乃人倫首我則無慙)黥雙鴈(五代朱漢賓梁方東)
(攻兖鄆鄆州朱瑾募其軍中驍勇者黥雙鴈於其頰號鴈子都太祖聞之乃更選勇士數百人號落鴈都以漢)
(賓爲指揮使及漢賓貴人猶以爲朱落鴈)仙掌月明孤影過(長門燈暗數聲来杜牧之早鴈)
(詩)閑飛静集(韓愈詩閑飛静集鳴相和)中瑞(百官志禮部蒼鳥赤鴈爲中瑞其名物三十有)
(二)錦繡爲鴈(温泉御湯中有玉蓮湯從蓮中涌出每浴以錦繡爲鴈浮之遺事)先花别
楚雲(杜甫歸鴈詩)賓秋(别浦鴈賓秋)聚沙(李白詩雪聚沙鴈)鴈飛于天(杜蕃)
(書見鵝門)養鴈(王績)汾水上(明皇雜錄羯羌犯京上欲遷幸復登樓置酒有一少年自言工歌使)
(之登且歌歌曰山川滿目淚沾衣冨貴榮華能幾時不見只今汾水上唯有年年秋鴈飛上聞之澘然出涕顧)
(侍臣曰誰爲此詞對曰李嶠上曰真才子也不待終曲而去)嗷嗷鴻鴈鳴且飛竆秋
南去春北歸(去寒就暖識所處天長地闊栖息稀韓文)鴈翅泊(臨邑縣有鴈翅泊泊旁無)
(樹木土人至春夏常於此澤羅鴈鳥取其翅以禦暑酉陽雜俎)日照天正綠杳杳歸鴻
鳴(柳宗元覺衰)風號沙宿(吳雲寒燕鴻苦風號沙宿瀟湘浦李白王節士歌)在人之
上而有先後行列者(鴈也故大夫執焉劉禹錫明䞇論)邊聲俱来(北風振槁)
(陽埃蕭條邊聲與俱来劉禹錫楚望賦)報寒驚邊鴈(搗衣曲)胡鴈鳴辭燕山
(昨發委羽朝度關一一銜蘆枝南飛散落天地間連行接翼往復還客居煙波寄湘吳凌霜觸雪毛體枯李白)
鴈壻(苦竹嶺頭秋月輝苦竹南枝鷓鴣飛嫁得燕山胡鴈壻欲銜我向鴈門歸李白山鷓鴣)聮翩
(入上林虞世南鴈詩)鴈度麥城霜(杜甫送田四弟)老鴈春忍飢哀號待枯
麥(杜甫送李校書詩)回鴈使者(元徹柳實遇水仙既别約曰有信可託回鴈使者後於廻鴈峯)
(下得使者廟太平廣記)不巢而宿(文選吕向注詠湖中鴈不巢而宿故帶霜也)春則北
游(幽憤詩注)稲粱謀(杜甫君看隨陽鴈各有稲粱謀)舊國霜前白鴈來(同上)見
花辭漲海避雪到羅浮(同上)誰憐一片影相失萬重雲(同上)
朱鴈五色(唐六典禮部朱鴈五色爲中瑞)
鷹(十一)
白鷙鳥不摶鷹鸇之逐鳥雀鷹乃祭鳥春化(仲春)
(鷹化爲鳩)秋擊(立秋之日鷹隼乃擊)夏學習(季夏鷹乃云云)冬厲疾(季冬鷙鳥云云)制
鵬雛(孔氏志大鵬雛之始飛爲鷹所制)出籠下韝雄飛鮮食(鮮食食肉)
(也)摶擊利觜(長距)青骹(鉤爪)受緤(緤絆也)匿形(史鷙鳥之擊必先匿形)
鷞鳩(鷹也)蒼鷹羽族以觜距爲刀鈹礪吻(文飢鷹礪吻)出
(鍾岱之林野山出鷹)飢則附人(載記慕容垂猶鷹也飢則附人飽則高飛遇風塵之會必有凌霄之)
(志唯宜急其羈絆不可任其所欲也)畫(北齊廣陵王孝珩於廳壁畫蒼鷹見者以爲真)瑶光(元命苞瑶)
(光爲鷹)猛氣(傅玄賦楊六離之犯氣兮復㢠旋於天庭)雄姿(又觜利具戟目類明星雄姿邈代逸)
(氣横生)有金剛之俊鳥生井陘之巖阻擒狡兔於平原&KR0914;
鵷鸞於河渚(孫楚賦)雖逍遥於廣厦思擊厲於中原(傅玄賦)
又(鷹則流星曜景奔電飛光青骹素羽飄雪繁霜奮翅不得起舞翼無所翔飾五采之華麗結璇璣之金環)
秋吟春化攫摶隋魏彦深鷹賦(惟兹禽之化育寔鍾山之所生資金)
(方之猛氣禀火德之炎精何虞者之多端連横羅以羈束綴輕絲於雙臉結長䋲於兩足飛不遂其本情食不)
(充其所欲逸翰困於暫歛雄心爲之自局若乃貌非一種相乃多途指重十字尾貴合盧立如樹木望似秋胡)
(觜如鉤利脚等荆枯亦有白如散花赤如點血大文若錦細班如纈眼類明珠毛如霜雪身重如金瓜剛如鐡)
(㦯復頂平似削頭圓如盥臆闊頸長筋麁脛短翅厚羽勁髀寬肉緩求之事用俱爲絶伴㦯似鶉頸㦯似鴟首)
(赤眼黃足細骨小肘懶而易驚□而難誘住不可呼飛不及走若斯之軰不如勿有夫疾食速消此則有命鴛)
(頸猴立是爲無病厠門忌大結肚忌軟條不欲絶背不宜喘生於窟者則好伏巢於木者則常立雙骹長則起)
(遅六翮短而飛急毛衣屢改厥色無常寅生酉就姿號爲黃二周作鳴千日成蒼雖曰排虚性殊伏鳥雌則體)
(大雄乃形小遇犬則驚飛得人則馴繞養雛則少疾野羅則多巧察之爲易調之實難格必堅高屋必華寬薑)
(以取熱酒以排寒韝湏温煖肉不陳乾近之令狎諍之使安晝不離手夜便火宿微加其毛少減其肉肌羸腸)
(瘦心和性熟念絶霄雲志在馳逐)孔仗内白鷹(源乾曜京兆尹留守京師仗内白鷹因縱失之)
(詔京兆督捕獲於野絓榛死吏懼得罪乾曜曰上仁明不以畜玩寘罪苟其獲戾尹專之遂入自劾失旨帝一)
(不問衆伏其知體)諷獻(李大亮涼州都督嘗有臺使見名鷹諷大亮獻之密表曰陛下絶畋獵久矣而)
(使者求鷹信陛下意耶乃乖昔旨如其擅求是使非其才太宗荅書曰有臣如此朕何憂)臂鷹(崔弘禮過)
(宣武從劉玄佐獵夷門玄佐臂鷹與玄禮馳逐)高髻偉臆長距秀頸(文粹蘇頲雙白鷹贊)
(序曰開元乙夘歲東夷君長貢白鷹一雙皆皓如練色班若綵章積雪全映飛花碎點所謂金氣之英瑶光之)
(精高髻偉臆長距秀頸奮發而銳堅剛則厲摩天絶海雷擊颷逝觀其行時令順秋殺指麾應捷顧眄餘雄當)
(落鵬之賞義仇鷂之敵竇稀代之尤也)精明竦峻勇銳光芒(贊曰鷹之大者精明竦峻)
(勁而横絶雄則遠振錦文素彩珠聫玉潤往乃奮威將軍所徇鷹之次者勇銳光芒截海而至乘風載揚絡以)
(紅點文其綵章天下必中惟吏之良)得霜鷹(朝野僉載蘇味道才學識度物望攸歸王方慶體質鄙陋)
(言辭魯鈍智不逾俗才不出凡俱爲鳳閣侍郎㦯問郎中張元一曰蘇王孰賢荅曰蘇九月得霜鷹王十月被)
(凍蠅㦯問其故答曰得霜鷹俊捷被凍蠅頑鈍時人服其能體物也)鷹相同鵰(鷹相同鵰唯欲尾長)
(翅短爲異耳酉陽雜俎)調鷹苑中(桑維翰契丹破欒城杜重威等大軍隔絶維翰曰事急矣乃見)
(馮玉等計事而謀不合又求見帝帝方調鷹苑中不暇見維翰退而歎曰晉不血食矣)籠鷹詞(淒風)
(浙瀝飛嚴霜蒼鷹上擊翻曙光雲披霧裂虹蜺斷霹靂掣電稍平岡砉然勁翮剪荆棘下攫狐兔騰蒼茫爪毛)
(吻血百鳥逝獨立四顧時激昂柳文)君不見韝上鷹一飽則飛掣(杜甫去矣行)
鍾岱二山鷹之所產(李善注文選鷦鷯賦)殊姿各獨立(清絶心有向疾禁千)
(里馬氣敵萬人將杜甫畫鷹)目如愁胡(角鷹翻倒壯士臂將軍玉帳軒翠氣二鷹猛腦徐侯穟目)
(如愁胡視天地杜甫)秋鷹整翮當雲霄(醉歌行)月進(安祿山月進牛槖駝鷹狗竒禽)
(異物以蠱帝心)鷹飛於天(西域高昌遣使謝帝引責麴文泰猥曰鷹飛于天各得其所)杉雞
竹兔不自惜溪虎野羊俱辟易(同角鷹詩)飢鷹飽則去(李罕之克)
(用討王行瑜表罕之副都統檢校侍中行瑜誅封隴西郡王檢校太尉兼侍中罕之恃功多嘗私克用愛將盖)
(寓求一鎮寓爲請克用不許曰飢鷹飽則去矣我懼其翻覆也)神鷹夢澤不顧䲭(李白)呼
鷹(姚元崇曰臣年二十居廣成澤以呼鷹逐獸爲樂)臂鷹必困(好臂鷹者其家必困宋子嵩化)
(書)勢若脫韝鷹(韓愈詩)决雲兒(申王有高麗赤獵置駕前目爲决雲兒)
隼(十二)
白鴧彼飛隼其飛戾天易曰射隼高墉之上鷃披
隼翼逐鳥雀始擊(漢孫寶立秋日署矦文爲掾曰今日鷹隼始擊當順秋氣成嚴)
(霜之誅)孔縱入民家(劉貞亮傳三坊朱超晏王志忠縱鷹隼入民家榜二百奪職)鷙烏
鳶(文粹楊䕫紀梁公對養隼者誠欲其鷙於烏鳶乎)鸞隼不接翼(陳子昂曰鸞隼不接翼薰)
(蕕不同噐其理自然)燕雀紛拏要鷹隼(走章馳檄在得賢燕雀紛拏要鷹隼韓愈贈崔立之)
(詩)屈猛(鷹隼亦屈猛杜甫苦雨詩)鷙擊之鳥通呼曰隼(李善注文選秋興賦隰有)
(翔隼云鷙擊之鳥通呼曰隼)隼憫胎義也(宋子嵩化書)
烏(十三)
白莫黑匪烏烏不日黔而黑反哺(孝也)受哺(嗷嗷林烏受哺)
(於子)三足(日有三足烏文選曰三趾而朱儀)九雛(城上烏一年生九子)瞻烏爰止于
誰之屋琴夜啼(琴有烏夜啼曲)聲樂(師曠曰烏之聲樂齊師其遁叔向曰城上有烏)
(齊師其遁也)楚幕(楚師夜遁諜告曰幕有烏矣)棲冠(家語曰曾子至孝三足烏棲其冠)集
府(朱博爲御史大夫先時御史府有列栢樹常有烏數千集其上朝去暮来號朝夕烏數月不来)白頭
(秦止燕太子丹爲質丹不聽曰烏頭白乃可歸丹仰天歎烏乃頭白遂歸)瑞(世紀曰周時有天火降于王屋)
(流爲赤烏爲周瑞也)射(堯時十日並出堯令羿射中九日日烏皆死墮其羽翼)又(晉書武帝時御幕上)
(有烏命虎賁中郎將王吉射之吉祝曰矢一發烏洞腋至尊夀萬歲臣受二千石遂中之)夢(宋公子得夢已)
(爲烏喙加於南門尾加於桐門曰子夢美必立也立爲昭公)月眀星稀烏鵲南飛繞
樹三匝何枝可依(選)相風(長安靈臺上有相風銅烏有千里風則動)陽烏
跕跕(馬援在日南仰觀烏跕跕墮水中也)攫肉(黃覇使吏出小吏食道旁烏攫其肉還覇仰謂曰甚)
(苦食於道旁乃爲鳥攫肉吏大驚以謂覇盡知其起居)飾鏡(有烏鵲鏡)瑞(瑞應圖曰烏太陽之精也)
(亦至孝之應)集庭樹(晉虞傳爲鄱陽令白烏羣集其庭樹)赤(武帝元年有赤烏見)三足(東觀)
(漢記章帝元和三年代郡高柳烏生子三足大如雞赤色頭有角寸餘)又(漢献帝延康元年三足烏見)
又(西王母以三足烏爲使)感孝(北齊蕭倣字希然居喪廬前有二慈烏各集一樹爲巢日午己前馴)
(庭飲啄自午己後不下樹每到臨時舒翼悲鳴有似助哀家人見之未嘗闕時以爲孝感也)謠(續漢書桓)
(帝時謠城工烏一年生九雛公爲吏兒爲徒)接丸(吳錄彭澤有烏能接丸行者丸飯投之高下無失)
日烏(古今注日中無光者日中烏也日中烏若去即天下烏去也)名(古今注烏一名蟄烏有鵯烏雅)
(烏楚烏鵯音&KR0146;)卑居(爾雅此卑居也卑居楚烏也又曰雅烏也小而多腹下白也)燕烏(炎烏燕白)
(脰烏鸀小烏也&KR0008;爾烏而小赤觜宂乳出西方鸀音㳙)巢門畫壁(華陽國志吳順至孝養母)
(有赤烏巢門風俗通王吉射烏見上注後帝令庭壁悉畫爲烏)八九子(樂府詩有烏生八九子見上注)
令烏(晉成公賦曰惟玄烏之令烏兮)竆烏(梁何遜竆烏賦望絶侶於霞夕聽羣翔於日晚云云)太
宗烏詩(近日毛雖煖聞弦心已驚)迎風向日日禽陽烏歸
飛反哺雌雄白黑磬磬提提排空孔羣
噪營上(李敬業蘇孝祥率騎兵五千夜度擊敬業孝祥死有烏羣噪敬業營上)天隂雺聞
烏聲(韓偓崔允請以輝王爲元帥帝問偓它日累吾兒否偓曰陛下在東内時天隂雺王聞烏聲曰上與)
(后幽困烏鵲聲亦悲陛下聞之惻然有是否帝曰然是兒天生忠孝與人異意遂决偓意附允類如此)神
鴉(韓全誨傳初帝至鳳翔有鴉數萬棲殿樹謂之神鴉俄而鴉不来人以爲恐)集戟架(柳仲郢初)
(仲郢爲諫議大夫每遷必烏集升平第庭樹戟架皆滿五日乃散及是不復集卒於鎮)噪庭樹(劉漢)
(宏鴉噪諸庭命斫樹)薄地鴉(十國紀年五代蜀呂彦德驍勇善騎射常從王宗播宗儔征討冠牛革帽)
(被漆甲跨烏馬執斫刺刀軍中目爲薄地鴉)白烏碧烏(五行志貞元十八年六月烏集徐州之縢)
(縣嗛柴爲城中有白烏一碧烏一也)赤烏巢所居樹(朱敬則兄仁軌隠居養親常誨子弟曰終)
(身譲路不枉百步終身譲畔不失一叚有赤烏巢所居樹)夜飛延秋(杜甫詩長安城頭頭白烏夜飛)
(延秋門上呼)兵曹烏(北夢𤨏言崔希喬以仁孝稱其在并州廳前叢葦上有小烏如鷦鷯來巢孕卵)
(五色如雞子雛見月餘五色成文大如鵝馴擾閑暇頃之飛翔時歸舊所號兵曹烏)候雨(酉陽雜爼俗候)
(烏飛翅重天將雨)前引多喜(烏鳴地土無好聲人臨行烏鳴而前引多喜同上)
白孔六帖卷九十四
