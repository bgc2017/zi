白孔六帖卷十九唐白居易原本
宋孔傳續撰
兄弟一叔姪(二)
甥舅(三)内外兄弟(四)
嫂叔(五)姑(六)
姊妹(七)祖孫
兄弟(一)(不睦患難)(分財離别)(死喪弟用刑義兄附)
白天倫(春秋公羊傳兄弟天倫也)鴈行(兄弟之齒鴈行)燕兄弟(詩常棣燕兄弟也閔管蔡)
(之失道故作常棣焉)棣萼(常棣之華萼不韡韡)莫如(凡今之人莫如兄弟)終鮮兄弟(維予)
(與汝)外禦(其侮)致美(史佚有言兄弟致美)陟岡(陟彼岡兮瞻望兄兮兄曰嗟予季行役夙夜無)
(寐)予弟(吾兄)鶺鴒(在原)急難(兄弟急難)魯衛(魯衛之政兄弟也)兄愛弟敬
不間於言(孝哉閔子騫人不間於其父母昆弟之言)兄良(弟悌)共被(後漢姜肱字伯)
(淮家世名旅與弟仲海季江俱以孝行著聞友愛天至兄弟共被而寢不入房室以慰母心)易衣(汝南)
(記李充兄弟六人家貧易衣而出倂日而食)兩驥(劉正兄弟二人時號兩驥)八龍(荀爽兄弟八人)
(時號八龍)連枝同氣同胞三荆(周景式孝子傳曰古有兄弟三人意欲分)
(異出見三荆同株接葉連隂歎曰木猶欣聚况我而殊異哉)閨門雍睦(汝南先賢傳潁川陳寔有)
(子曰元方次曰仲方並以名德稱兄弟孝養閨門雍睦慕其風兄弟嘗過同郡荀爽夜會飲宴大史奏德星聚)
因心(唯此王季因心則友則友其兄則篤其慶)二陸入洛三張減價(陸機士衡雲士)
(龍張載孟陽協景陽亢季陽)友于五常(蜀志馬良字季常眉間有白毫兄弟五人時人為之)
(語曰兄弟五常白眉最良)貴介(左傳曰王子圍寡君之貴介弟也介大也)弟悦(敬其兄則弟悦)人
兄(教以弟所以敬天下之為人兄也)骨肉之恩血屬手足之愛
仁兄(令弟)哲兄(寵弟)季孟之間以睦兄弟(禮)長惠幼順(禮)
家肥(兄弟睦家之肥禮)旁理(禮曰旁理兄弟理正也)敬長(禮曰敬長為其近於兄也)至
悌(禮)立敬(禮曰立敬自長始教人順長類兄也)令兄(詩此令兄弟綽綽有裕)兄必長
之(辛廖語)恩推形影寡兄(書曰乃寡兄勖)諸兄之言(亦可畏也)兄及
弟矣(式相好矣無相猶矣)匪他(豈伊異人兄弟匪他)具來(兄弟具來)莫遠具爾(戚戚)
(兄弟莫遠具爾)倡予和汝(伯兮叔兮倡予和汝)和協(寡人有弟不能和協)辭辟(後漢鍾昭)
(字季明以二兄未顯故不受公府辟)夾河為郡(杜周二子夾河為郡)敵吾一體(漢詔兄弟)
(敵吾一體一支謂同父母也)令兄北嚮(丞相田蚡召客飲生其兄蓋侯北嚮自坐東嚮為漢相尊)
(不可以兄故私撓由此漸驕)託病不仕(魯恭憐弟平小欲就其名託病不仕)佯喑不仕
(後漢董恢弟翊名高於恢宰府先辟之翊佯喑不肯仕及恢被命乃就孝廉)俱在朝(趙孝辟太尉府)
(顯宗聞其行官至長樂衛尉弟禮為御史中丞帝嘉篤行寵異之詔禮卜日就長樂衛尉府太官送供具對盡)
(歡數年禮卒令孝從官屬送喪歸也)喪毁(劉紆早失母同産弟平尚幼鞠育與同起卧及成人未嘗相離)
(平卒紆哭泣歐血而死)王祥弟覽(見後母門注)難為兄(陳元方季方共論其父因白寔)
(曰元方難為兄季方難為弟)又(王珉字秀璨少有才藝名出珣之右語曰法護非不嘉僧彌難為兄法護)
(珣小字僧彌珉小字)六龍(卞壺兄弟並登宰輔世稱卞氏六龍)第五之名(晉何凖兄為驍騎勸)
(凖仕凖曰第五之名何減驍騎凖兄弟中居第五也)優劣(戴逮逵之弟並驍果多權略逵厲操山東而逮)
(以武勇顯謝安問志業何如逮曰下官不堪其憂家兄不改其樂)俱病(王徽之與獻之俱病術人曰應)
(終而有生人樂代則死者可生徽之曰吾才不如弟請代術人曰凡代死者已年有餘今君與弟筭俱盡何可)
(代獻之卒徽之奔喪不哭直上靈牀坐取獻之琴彈之久而不調曰子敬人琴俱亡因一慟而絶)八達
(安平王兄弟八人時號八達)出下策(周顗字伯仁友愛過常弟嵩因酒曰兄才不及弟横得重名然)
(蠟燭投之顗神無忤徐曰阿奴火攻誠出下策)競爽(二惠競爽競爽猶皆善)累世同居(後漢)
(蔡邕與從弟同居三世不分財鄉里服其義)又(桑虞累世同居閨門雍穆云云)諫兄(鄭均仲虞兄為)
(縣吏頗受禮遺均諫不從乃為傭得錢帛歸與兄曰物盡可復得為吏坐贓終見捐棄兄感悟遂為廉潔)託
疾求母(見後母門注)不過從兄飯(帝問第五倫伯魚曰聞卿為吏不過從兄飯有之乎)
(對曰臣少遭飢亂實不敢妄過人飯帝大笑)劉&KR0008;束帶(&KR0008;兄&KR0008;每隔壁呼&KR0008;&KR0008;束帶而後語)連
枝同氣(無鳴四鳥之悲)金友玉昆(詎見三荆之茂)陟岡之望已深(在原之情)
(逾切)偕崇共被之仁(並篤同居之愛)不睦不悌失教(傳叚不悌故不言弟)
(稱鄭伯譏失教也)不義(不暱)䦧墻(兄弟䦧于墻)管蔡(閔管蔡之失道)小忿(兄弟雖有)
(小忿不廢懿親)義乖(不問)恩匪(相容)不令為瘉(不令兄弟交相為瘉)不能和協
(鄭莊公曰寡人有弟不能和協而使餬其口於四方)不可以據(詩亦有兄弟不可以據據依也)縱
尋斧焉(傳宋昭公逐羣公子樂豫曰公族公室之枝葉也葛藟猶庇其本根故君子以為比而縱尋斧)
(焉不可用也)不友(書云兄不友弟不恭)不相能也日尋干戈(高辛二子長曰閼伯)
(季曰實沈居于曠林不相能也日尋干戈以相征討)不協(吾兄弟之不協焉怨諸侯之不睦)匪人
于弟不念天顯大不克恭厥兄(言為人弟不念天之明道不能恭事其兄)
(出書)兄亦不念鞠子哀大不友于弟(言為人兄不念稚子之可哀大不能和友)
(于弟)不悌之刑(周禮以八刑紏萬民二曰不睦之刑四曰不悌之刑)虧惠(失信)信蠻夷
之訴絶兄弟之國(晉信莒祁訴以絶魯)無復入偃之門(主父偃為齊相徧召)
(昆弟散五百金與曰無復入偃之門)火攻(見前注)攻弟(袁譚欲攻弟尚王脩諫曰敗亡道也兄弟)
(左右手譬人將鬪斷右手曰我必勝乎)排擯(蜀志許靖與從弟劭俱知名有人倫盛名私情不協劭為)
(郡功曹排擯靖不得齒叙也)教敗五常(忍虧一體)旣彰尋斧之醜(豈慙尺布之謠)
道旣爽於家肥(罪宜論於邦憲)旣虧魯衛之義(是同齊楚之失)弟雖乖
於克順(兄亦爽於相容)情雖不同無絶其愛(傳謂兄弟)奴畜(衛青少時自平)
(陽公主家歸其父父使牧羊先母之子皆奴畜之不以為兄弟)皆能刷羽(懷彼獸心)異和氏
之兄弟側目生嫌(遵薛包之軌模脱身而去)須敦友于之心(遽失孔懷之禮)
事乖友弟(迹忝參商)雖有兄弟(不如友生)尺布可縫(漢文徙淮南於蜀嚴道不)
(食而死人謠曰一斗粟尚可舂一尺布尚可縫兄弟二人不相容)分財不相容(見上注)推
弟(漢南記隂慶為朝陽侯其弟員與丹皆為郎慶推其居第園田奴婢分與員丹但佩印而已當代稱美之)
讓田(益部傳李孟元性恭順與叔子就同居就有痼疾孟元推所有田園悉以讓就夫婦紡績日給而已)
推財(王商為侯推財與弟身無所受)脱身(史卜式脱身出分取羊百餘口餘田宅財物悉與弟式乃)
(入山牧羊)去婦(汝南記李充兄弟六人貧無擔石之儲其妻謂充曰我有私財可異居充乃集宗族起白)
(母曰此婦令充異居叱之出門)訟田(漢韓延夀為左馮翊行縣至高陵有兄弟訟田延夀傷曰骨肉爭訟)
(是教化不至乃閉閤自思過於是訟者相責讓肉袒願以田相和終死不爭延夀恩信如此無有訟人也)班
諸貧者(禮子柳之母死旣葬子碩請以賻布之餘具祭器子柳曰君子不家於喪請班諸兄弟之貧者)
自撾(繆彤字公豫兄弟四人同財及各娶兄弟求分異彤乃掩戶自撾曰修身謹行學聖人法將以齊整)
(風俗奈何不能正家及諸婦聞之叩頭謝過更為敦睦之門)取肥田(許荆祖父武第五倫舉武乃為)
(孝廉以二弟普晏未顯欲成之乃謂曰禮有别居乃剖財為三分自取肥田彊奴婢鄉人皆稱二弟義讓普晏)
(等以得舉武乃會宗族泣曰吾盗聲位二弟未立所以自取大譏令理産所增三倍於前悉推二弟一無所留)
取荒田(薛包好學敦行弟求分財異居包不能止乃中分其財奴婢取老弱者曰與我共事久矣田園)
(取其荒者曰吾少時所理意所戀也器物取其朽敗者曰吾素所服食身口所安也)虧魯衛之義
(旣不相容)聽齊楚之辭(是為俱失)情乖致美(分且求多)多自與(項羽)短於
財(卜商)均分君子取分分爭辯訟(非禮不決禮)躬自厚也
分無求多臨財無苟得瓜割豆分死喪天倫(之慼)
孔懷(死喪之慼兄弟孔懷)哭廟(孔子曰兄弟吾哭諸廟)寡兄弟(子路曰吾寡兄弟而不忍)
(除也姊喪)灑血(陳業兄渡海同死六十人骨肉消爛面不可别業乃剖臂流血以灑骨上而後别也)含
癰(徐苗弟亡臨殯口中有癰膿苗含去之)獨亡之憂(司馬牛憂曰人皆有兄弟我獨亡)不
縗(禮郕人有兄弟死而不為縗者聞子臯為郕宰遂為之縗郕人曰蠶則績而蟹有匡范則冠而蟬有緌兄)
(則死而子臯為之縗)終鮮兄弟惟予與汝(詩)斷手(之悲)同母異父(禮公)
(叔木有同母異父昆弟死問於子游子游曰其大功乎狄儀有同母異父昆弟死問於子夏子夏曰我未之前)
(聞也魯人則為之齊衰今之齊衰狄儀之問也)奔喪(禮奔兄弟喪先之墓而後之家為位而哭)旁殺
(禮謂兄弟之喪以親疎為輕重)存乎書策(子曰兄弟之喪存乎書策矣言其有常禮也)内除
(禮兄弟之喪内除哀随禮殺也)如剡(期之喪如剡言痛也)人琴俱亡(見上注)哀毁
(見上注)棣萼凋零形影增悲不離墓所(後漢馬援兄卒行服期年)
(不離墓所)心喪三年(馬稜字伯威少孤依從兄毅共居恩猶同産毅卒稜心喪三年)用刑(事具)
(刑法罰親事中)鄭伯克段(傳鄭伯克段于鄢段不弟故不言弟稱鄭伯譏失教)周公殺管
叔(管蔡流言以亂周室周公乃殺管叔而放蔡叔)無使滋蔓(叚不弟祭仲諫曰無使滋蔓難圖也)
(蔓草猶不可除况君之寵弟乎)遷蜀嚴道(見上注)荆雖念於同根草宜除
於滋蔓孽由自作法豈相容(漢書兄弟二人不相容漢文淮南王也)揚
干亂行晉侯不罪其用鉞(傳晉侯弟揚干亂行於曲梁魏綘戮其僕晉侯謂綘曰寡)
(人有弟不能教訓使干大命綘謝曰不敢廢命至于用鉞)鮒也鬻獄叔向亦明其正
刑(鮒叔魚也叔魚為理官納雍子之女蔽罪邢侯邢侯殺雍子叔向曰三人同罪施生戮死可也雍也買直)
(鮒也鬻獄邢侯專殺其罪一也仲尼曰叔向古之遺直也治國制刑不隐於親)絶愛(斷恩)斷手(之痛)
天倫(固絶)不友(匪人)失教(虧恩)雖義除一惡(而教失五常)雖存國禁
(終爽家肥)恩旣遺於形影(義遂爽於急難)非大義之可誅(亦小過而宜忍)患
難爭死(孔融兄褒以容張儉事發兄弟爭死竟坐褒)讓生(令平)代死載旌(史衛宣公)
(與伋子白旄告盗曰見白旄殺之夀子聞之載其旌而往盗殺之伋子至曰我之求也彼何罪焉盗又殺之)
二子同舟(思伋夀也二子爭相為死衛人嘉之而作是詩)見危授馬(秦錄姚襄戰馬中流)
(矢弟萇下馬授襄曰天下可無我不可無兄)患難相死詣賊相代(後漢趙孝弟禮)
(為賊所得將食之孝自縛詣賊曰禮瘦不如孝肥賊感其意而俱捨之)遇赤眉(王琳弟)又(兒萌)
(梁國車成弟為賊所得與趙孝事同)又(淳于恭弟為賊所得請代得免死)爭死(姜肱與弟季江謁郡)
(夜於道逢賊欲殺之肱兄弟爭前死賊遂兩釋之但奪衣資)急難(兄弟急難)别離四鳥之
悲(孔子聞婦人哭聲謂顔淵曰此非獨喪哀又有别離之苦何以知之曰昔恒山萌鳥生四子羽翼既成將)
(欲分飛聲類於此問之果然父死賣子以葬)三荆之變(田真兄弟欲分其夜庭前三荆便枯兄弟)
(嘆之却合樹還榮茂)陟岡之望(見上)在原之恩叔出(季處)義兄弟孔
子兄事子産(史記孔子過鄭與子産如兄弟兄事子産)張湯趙禹(漢張湯趙禹共定律)
(令務在深文禹至少府湯為廷尉交懽湯兄事禹)季心(心長事袁盎以兄事之而弟畜灌夫籍孺子)
立侍終日(蜀志關侯張飛為别部司馬先主與二人寢則同牀恩若兄弟稠人廣坐立侍終日)孫
權母(謂權曰公瑾伯符同年小一月耳我視之如子汝可兄事之)孔名重當時(韋綬韋纁)
(兄弟皆名重當時)聞哭麻恚不食(劉崇龜其弟崇魯與崔緯善帝以李磎輔政緯懼見奪共)
(謀沮之及磎黑麻出崇魯輒掠麻大哭帝問焉崇魯曰今雖乏人豈宜取憸人為宰相磎由是不得相崇龜聞)
(哭麻恚不食曰吾兄弟未始以聲利敗名今不幸乃生是兒)哀慟過期(趙弘智父事兄弘安俸禄)
(歸之不敢私宏安卒哀慟過期)兄弟情天至(惠文太子範駙馬都尉裴虛已坐私與範游徙嶺南)
(然帝與範無少間也謂左右曰兄弟情天至於我豈有異哉)對管華近(温大雅遷黃門侍郎而彦)
(博亦為中書侍郎對管華近帝嘗從容謂曰我起晉陽為卿一門耳)同氣(尉遲恭隐巢計日急恭與長孫無忌)
(入白曰大王不先決社稷危矣秦王曰我惟同氣所不忍)尚節義(李勣季弟感年十五有竒操李密敗)
(陷于世充令作書召勣對曰兄尚節義今已事主昆弟不能移也)杜楚客(杜如晦弟楚客貞觀四年)
(召為給事中太宗曰人不䘏無官患才不副而兄與我異支一心者爾當以兄事吾而輔我楚客頓首謝)每
宴自比東晉王謝(崔湜與弟液澄從兄涖並以文翰居要官每宴私自比東晉王謝曰吾一)
(門入仕歷官未嘗不為苐一丈夫當先據要路以制人豈能默默受制於人哉)河東三鳳(薛元敬隋)
(選部郎邁之子與收及族兄德音齊名世號河東三鳳收為長雛德音為鸑鷟)奏事升殿(鄭善果詔)
(與裴寂等十人每奏事得升殿而從父兄元璹亦與時以為榮)明經高第(張知謇兄弟五人知玄知)
(晦知泰知默皆明經高第)容而才(兄弟容而才謂之兩絶)華首同貴(帝復位拜知謇左衛)
(將軍知泰御史伯仲華首同貴)母所鍾念(岑文本弟文昭任校書郎多交輕薄帝不悦謂文本曰卿)
(弟多過朕將出之文本曰臣少孤母所鍾念者弟也不欲離左右令若出外母必憂無此弟是無老母也泣下)
(嗚咽帝愍其意召文昭讓勅卒無過)同受學(虞世南與兄世基同受學於吴顧野王)哀毁骨
立(宇文化及已殺帝欲殺世基而世南抱持號訴請代不能得自是哀毁骨立)兄弟優劣(李義)
(琰使高麗其王據榻召見義琰不拜曰吾天子使可當小國之君奈何倨見我王詞屈為加禮及義琛再使亦)
(坐召之義琛匍匐拜伏時人由是見兄弟優劣)與弟為聞友(劉審禮與弟延景為聞友得禄多資)
(之)友睦(郝處俊兄弟友睦)異母(韋嗣立與承慶異母少友悌母遇承慶嚴每笞輒解衣求代母)
(不聽即遣奴自捶母感悟為均愛)人多其友(陸景融於象先後母弟也象先被笞景融諫不入則)
(自楚母為損威人多其友)三列宿(韋凑祖叔諧貞觀中為庫部郎中與弟吏部郎中叔謙兄主爵郎中)
(季武同省時號三列宿)教之耐事(婁師德其弟守代州辭之官教之耐事弟曰人有唾面潔之乃)
(已師德曰未也潔之是違其怒正使自乾爾)撫昆媦友愛(姚璹)李氏花萼集(李乂事兄)
(尚一尚貞孝謹甚又俱以文章自名同為一集號李氏花萼集)從祖弟(白居易與弟行簡從祖弟敏中)
(友愛)相恃以長(張嘉貞奏事京師元宗善其政數慰勞嘉貞自陳少孤與弟嘉祐相恃以長今為鄯)
(州别駕願内徙使少相近冀盡力報死無恨帝為徙嘉祐忻州刺史本傳)哀毁如大喪(畢構弟栩)
(大府留司東都聞疾馳歸及卒哀毁如大喪雖變服未嘗笑天下稱其友悌)文詞類其兄(白敏)
(中武宗雅聞居易名欲召用之是時居易足病衰廢宰相李德裕言其衰薾不任事既薦敏中文詞類其兄而)
(有器識即日知制誥)兄弟八人皆擢明經(裴寬兄弟八人皆擢明經任臺省州刺史)兄
弟終不相下(唐高祖謂建成世民)見權寵太盛極言(皇甫鏞見兄鎛權寵太盛)
(每極言鎛不悦乃求分司鎛敗朝廷賢之)時號三楊(楊憑與弟凌凝皆有名大歷中踵擢進士第時)
(號三楊)營丐(李建初建為學時家苦貧兄造知其賢為營丐使就之故遜建皆舉進士)兄弟皆
有志行(裴子餘家闈友愛兄弟六人皆有志行)三品(崔鄯兄弟六人至三品邠郾鄲凡為禮部)
(五吏部再唐興無有也)搢紳景重(高釴諸弟皆檢愿友愛為縉紳景重)言兄才可任
(高元裕自侍講為中丞文宗難其代元裕表言兄少逸才可任因以命之世榮其遷)士林器許(韋綬)
(弟纁有精識為士林器許兄弟皆名重當時)榮冠當時(李光進為都將光顔亦至大夫故軍中呼)
(大小大夫俄為振武軍節度使賜姓以光寵之别詔光顔拜洛州刺史兄弟榮冠當時)人之杞梓
(韋述弟逌廸學業亦亞述與逌對為學士與廸並禮官搢紳高之時趙冬曦兄弟亦各有名張說嘗曰韋趙兄)
(弟人之杞梓)轅門二龍(烏承玼與族兄承恩皆為平盧先鋒沈勇而決號轅門二龍)兄弟
和粹(穆贊兄弟皆和粹世以珍味目之贊少俗然有格為酪質美而多文為酥員為醍醐賞為乳腐)弟
病棄官(杜牧分司東都以弟覬病棄官)篤行(杜祐從弟郁痼疾躬為營方藥羞膳及死期而泣世)
(稱其篤行)並據顯劇(崔琯進右丞時弟珙任京兆尹並據顯劇處世以為榮)兄弟同臺
(楊收弟嚴自浙西判官擢監察御史而收亦自西川遷兄弟同臺世榮其友)張廵(廵與兄曉名稱重一)
(時)不娶終身(陽城年長不肯娶謂弟曰吾與若孤惸相育既娶則間外姓雖共處而益疎我不忍)
(弟義之亦不娶遂終身)太冲無兄孝端無弟(李知本父孝端事隋為獲嘉丞與族弟太)
(冲俱有世閥而太冲官婚最高鄉人語曰太冲無兄孝端無弟)德望相埒(李志遠兄弟皆德望相埒)
比漢荀氏(賀德仁兄弟八人時比漢荀氏)請告往視(孫成為洛陽令兄宿為華州刺史因)
(悸病瘖成請告往視不待報輒行代宗嘉其弟不責也)世推顯家(孫簡歷河中興元宣武節度使)
(而弟節亦為淄青節度使世推顯家)俱列棨戟(崔琳事見戟門)又(張暐贈開府儀同三司子履冰)
(金吾將軍弟季良殿中監俱列棨戟)死難(薛膺其弟齊佐興元李絳幕府絳遇害齊死於難膺聞不及請)
(馳赴之哀甚聞者垂泣)不能容弟(蕭至忠泣諫帝)名相上下(盧奕與兄奐名相上下而)
(剛毅過之)坐死不及兄弟(有司建議謀反大逆惟父母坐死不及兄弟請更議詔羣臣大議播)
(曰兄弟雖孔懷之重然比於父子則輕故生有異室死有别宗今高官重爵本蔭惟逮子孫而不及昆弟烏得)
(榮隔其蔭而罪均其罰詔從播議)三株樹(王勃初勔劇勃皆著才名故杜易簡稱三株樹)不得
遷(李揆兄楷有時稱滯冗官不得遷)自劾(鄭雲逵弟方逵悖悍結徒剽劫父欲殺之不克雲逵自劾)
(不能教恐赤臣家詔錮死黔州)五短五長(王維三遷尚書右丞縉為蜀州刺史未還維自表已有五)
(短縉五長臣在省戶縉遠方願歸所任官放田里使縉得還京師議者不之罪)弟兄六人俱有
名(劉知幾與兄知柔俱以善文詞知名鄉人以其弟兄六人俱有名號其鄉曰高陽里曰居巢)兄弟
天生之羽翼(玄宗賜讓皇帝)昆令季彊(兮鄉黨附杜牧望故園賦)急熱(同手足感)
(懷詩)與弟友愛(王鉷與弟銲友愛銲疾鉷宦達常忿慢鉷終不異情)與三從昆弟居
(朱敬則與三從昆弟居四十餘年貲産無異)楊穆兄弟優劣(貞元中楊氏穆氏兄弟人物槩)
(不相下或云楊氏賓客皆同穆氏賓客皆殊以此優劣之李肇國史補遺)况弟欲行凝涕留
孤飛一鴈秦雲秋(李白送族弟詩)故鄉有弟妹流落隨丘墟(杜甫)
(詩)兄弟七人皆擢進士第為衣冠光韙(薛播)兄弟衎衎以
相友(柳宗元序)飛鳴還接翅行序密銜蘆(得觀書杜甫詩)皆有美譽
(陸象先弟景倩景融景獻景裔僧一行少時與象先兄弟相善嘗謂人曰陸氏兄弟皆有士行古之荀陳亡以)
(加之也)兄弟相代(閻立本代兄立德為工部尚書兄弟相代為八座時人榮之)間以兄
弟嗣來京師(會于舊里若璩瑒在魏機雲入洛柳宗元詩序)
叔姪(二)(姪女)(姪繼叔附)
白猶子引進(禮兄弟之子猶子也盖引而進之)廣受之榮(漢疏廣為太子太傅兄子)
(受為少傅朝廷以為榮)籍咸之會竹林南阮北阮(晉書阮咸字仲容任達不拘與)
(叔籍為竹林之興諸阮居道北籍咸居道南南阮冨而北阮貧)吐哺(世說郄鑒遇永嘉亂窮餒鄉人共食)
(之常擕兄子外甥就食鄉人辭不能兼濟乃獨往輒含飯於兩頰歸吐與二子)垂誡(馬援有誡兄子嚴書)
香囊(晉書謝玄嘗佩紫羅香囊叔安惡之而不欲傷其意因戱賭得焚之)杖(晉謝安嘗欲詣陸納納兄)
(子俶密作食供之納設茶果而已俶下精飯食客罷納大怒杖四十曰不能光我叔父而乃穢我素風)千
里駒(晉書苻朗字文達堅從兄子也堅常目之曰吾家千里駒)諸父(詩我有肥羜以速諸父)裏
言(傳曰寡人之出叔父無裏言)篤猶子之愛(文選)癡叔(晉王湛字叔仲兄弟宗族皆以)
(為癡兄子濟因共談易剖析精妙大竒之初武帝見濟輒曰卿家癡叔死未濟常無以答復問濟曰臣叔不癡)
(山濤已下魏舒已上由是顯名)十起(後漢第五倫字伯魚或問倫有私乎曰余兄子嘗病一夜十起退而)
(安寢余子有病雖不省視而通夕不寢若是可謂無私乎)雪詩(晉謝安常内集俄而雪下安曰白雪紛紛)
(何所似兄子朗曰撒鹽空中聊可擬)林下之情(見上)幼姪早孤恩深伯道(晉書)
(鄧攸字伯道永嘉亂走擔其兒及其弟子綏度不能兩全乃謂妻曰吾弟早亡唯有一息理不可絶耳應自棄)
(我兒妻泣從之)與夷(宋穆公疾囑兄子與夷曰先君舍與夷而立寡人寡人不敢忘若棄德不讓是廢先)
(君之舉先君若問與夷其將何辭以對乃立之)自捶(後漢淳于恭兄崇卒恭養孤幼教訓學問有不如法)
(反自捶以感悟之兒慙改過)辭辟命避叔父(後漢劉矩有高節以叔父遼未仕絶州郡之命)
(太尉朱寵嘉其志義故遼為諸公所辟至大尉號為賢相)推與伯父(後漢張禹字伯達推田宅與伯)
(父身自寄止)分封(魏志云王基封安鄉侯上疏求分封二百戶賜叔父子喬爵關内侯以報叔父詔特)
(聽之)詣賊(張範字公儀子凌及弟子畿為山賊所執範詣賊賊還範子範曰君厚矣吾憐畿小請以易之)
(賊美其言感而悉還之)叔母勸(晉書皇甫謐字士安年二十時不好學游蕩得瓜果與叔母任氏曰)
(三牲之飬無慰我心昔孟母三徙終身篤學對之流涕謐感激帶經而農)又(羊助妻辛氏字憲英鍾會為鎮)
(西憲英謂從子祜曰會非處下之道畏有他志云云祜常送錦被憲英反覆之)芝蘭玉樹(謝玄與從)
(兄朗為叔父安所器因戒約子姪曰子弟何預人事譬如芝蘭玉樹欲使生於階庭也)伯兮叔兮
燕私(諸父兄弟備言燕私)又千里駒(魏曹休字文烈太祖姪子太祖曰吾家千里駒也)
賣子活姪(晉孔嚴字彭祖為吳興太守時餘杭婦人經年荒賣其子以活夫之兄子又武康有兄弟)
(妻各有孕弟遠行未反遇歲荒不能兩全棄其子而活弟之子嚴並褒薦之論者美焉)伯叔之喪
踴不絶地如此者由文矣哉(義服恩輕也)姪女兄之子(子謂)
(南容邦有道不廢邦無道免於刑戮以其兄之子妻之)篚器之訓(晉書庾衮孤兄女曰芳將嫁美)
(服既備衮乃艾荆若為箕箒命芳曰汝將事舅姑灑埽庭内婦人道也故賜汝篚器之為美欲使汝溫恭朝夕)
柳絮之詩(晉書王凝之妻謝氏道韞叔安常問毛詩何句最嘉道韞曰吉甫作誦穆如清風又嘗内)
(集俄而雪下安曰何所似道韞曰未若柳絮因風起安大悅適凝之不樂安曰王郎謝氏之子不惡汝何恨也)
(道韞曰不意天壤之中乃有此王郎也)南宫縚(禮南宫縚之妻之姑之喪夫子誨之髽曰爾無從從)
(爾爾無扈扈爾盖榛以為筓長尺而總八寸注從從謂大高扈扈謂大廣總束髮垂為飾齊縗之緫八寸也縚)
(南宫閱字子容其妻孔子兄女也)夏侯淵(魏志淵字妙才時大亂飢乏棄其子而沾亡弟孤女)遺
腹姪女(後漢劉平弟仲為賊所殺扶母犇逃仲遺腹女一歲平抱仲女而棄其子母欲取之平曰力不)
(能兩活仲不可絶類)姪繼叔恭繼黯宗(後漢伏恭字叔高湛之兄子湛弟黯字雉文治)
(齊詩位至光禄無子以恭為嗣)少繼從父(宋書謝宏微本名密年十歲出繼從叔父峻)長還
本生(晉皇甫謐字士安漢太尉嵩之曾孫也出繼叔父徙居新安謐年四十叔父有子謐喪本生遂還其)
(父)孔慈均所生(趙宏智撫兄子慈均所生)門内幾盡(杜楚客與叔父淹皆投於王世)
(充淹與如晦有隙譛其兄殺之并囚楚客瀕死世充平淹當誅楚客請于如晦不許楚客曰叔殘兄今兄又棄)
(叔門内幾盡豈不痛哉如晦感悟)請封兄子(魏徵以定五禮當封一子縣南徵請封孤兄子叔慈)
(帝愴然曰此可以勵俗即許之)撫諸姪同己姪(徐彦伯撫諸姪同己姪)與羣子姪
均指使(盧邁叔下邽令休沐過家邁終日與羣子姪均指使無位貌之異時已進中書侍郎邁再娶無)
(子或勸畜姬媵對曰兄弟之子猶子也可以主後)寄門戶(任瓌父陳將忠之兄為定遠太守瓌早孤)
(忠撫愛甚常曰吾子雖多庸保耳所以寄門戶者瓌也)南北鄭相(鄭餘慶與從父絪家昭國坊絪)
(第在南餘慶第在北世謂南鄭相北鄭相云)從父(賈循從子隱林德宗問家世答曰故范陽節度副使)
(循臣從父也帝異之)二父(韓弘子公武從宏入朝為右金吾將軍弘出河中宏弟充徙宣武乃曰二父居)
(重鎮我以孺子又當執金吾職乎因固辭改右驍衛大將軍)兄弟子(李泌太子妃蕭母郜國公主也)
(坐蠱媚幽禁中帝怒責太子太子不知所對泌入帝數稱舒王賢泌揣帝有廢立意曰臣衰老位宰相以諫而)
(誅分也使太子廢他日陛下每曰我惟一子殺之泌不吾諫吾亦殺爾子則臣絶祀矣雖有兄弟子非所歆也)
撫孤姪(韋夏卿撫孤姪恩踰已子)篤恩義(岑文本撫弟姪篤恩義)剖竹赤城邊
(李白送楊山人我家小阮賢剖竹赤城邊)詩人多見重官燭未曾然(同上)推為
叔父(羅威賦詠甚有情致錢塘人羅隠有詩名自號江東生威遣使賂遺叙其宗姓推為叔父威酷嗜其)
(詩目已所為曰偷江東集舊史)族子(李栖筠族子華每稱有王佐才多慕向治居汲共城山下華因請舉)
(進士俄擢高第)伯父(杜兼禄山亂兼尚幼逃入終南山伯父存介為賊執臨刑兼號呼願為奴以贖遂皆)
(免)興門(柳公綽始生三日伯父子華曰興吾門者此兒也因小字起之)
甥舅(三)
白諸舅(詩曰既有肥羜以速諸舅)展我甥兮渭陽(渭陽康公念母也秦康公送晉)
(文公于渭之陽曰我見舅氏如母存焉何以贈之路車乘黃)白水之誓(晉文公謂子犯曰所不與)
(舅氏同心者有如白水投其璧于河)明珠(王武子衛玠之舅也武子語人曰與吾甥坐炯然若明珠之在)
(側)宋鄭(傳曰宋鄭甥舅)我之自出(謂我甥也)酷似其舅(何無忌)吐哺(見叔)
(姪門注)屬從(禮屬從者所從没也亦服注屬從為母雖没亦為之服)母黨(禮曰睦於父母之黨)
(可謂孝矣黨親也)豈伊異人(兄弟甥舅)伯舅叔舅(長曰伯舅少曰叔舅)元舅(王之)
(元舅文武是憲)汾王之甥(韓侯娶妻汾王之甥)宅相(晉魏舒字元陽少孤為外家寗氏所養寗)
(氏起宅相者曰當出貴甥舒曰當為外氏成此宅相)賞愛(殷浩甥韓伯浩素賞愛之浩被廢徙東陽韓隨)
(至徙所經歲餘還都浩送至渚側詠曹顔遠詩云富貴他人合貧賤親戚離因而泣下)乞墅(謝安與姪)
(玄睹墅顧謂甥羊曇曰以墅乞汝安薨曇輟樂彌年行不由西門路嘗因石頭大醉不覺至州門左右曰此西)
(門曇悲感以馬策叩扉詠曹子建詩生存華屋處零落歸山丘慟哭而去)焉有此甥(王悦造其舅范)
(寗寗曰卿風流雋望後來之秀悦曰不有此舅焉有此甥)元舅(謝絢於公座戱調其舅袁湛湛不堪曰汝)
(父輕舅汝今復加我可謂世無渭陽情絢父重即正胡外甥與舅有不叶之論絢子宣美)食肉(國語晉公)
(子重耳以戈逐其舅子犯曰若吾無濟吾食舅氏之肉)不討賊(漢郭解甥恃解強人酒人不堪怒殺)
(之而逃解以甥不直不為討賊)周翼無託(養存郤家)孔帝甥(竇抗母隋文帝姊安成公主也)
(抗以帝甥蚤貴入太學釋褐)宫中稱舅(歸長安高祖以兄呼之宫中稱為舅)請度為浮
屠(張知默掌詔獄數陷大臣雖甥惡鞠引之暴不得去請度為浮屠后許之)舅許(長孫無忌太子承乾)
(廢帝曰我欲立晉王無忌曰謹奉詔異議者斬帝顧王曰舅許汝矣宜即謝之王乃拜)事舅謹甚
(郝處俊事諸舅謹甚)宦達(與舅許圉師同里俱宦達)識略過人(封倫年方少舅盧思道曰是兒)
(識略過人當自致卿相)使舅家移塋(李義琰改葬其先使舅家移塋而兆其所帝聞怒曰是人)
(不可使秉政)悉廪禄(裴守貞關中旱悉廩禄奉姊及諸甥)給與(王佖李晟之甥武敢閑騎射晟)
(在師佖無不從晟視佖與子侄等其給與過之)引庇它族(張克勤左將衛大將軍有詔賜一子五品)
(官克勤以息幼推與其甥裴宜直劾曰克勤軌有司法引庇他族開後日賣爵之端不可許詔聽遂著于令)
無罪斬甥(劉昌寧陵之圍昌令守陴内顧者斬昌孤甥張俊守西北未嘗内顧捽下斬之士有死志)
(史臣謂勒兵乘城與賊抗所頼惟賞罰爾今無罪而斬其甥士心離離不祥莫大焉)少依舅家(韓充)
(少亦依舅家)約為甥舅(王重榮子珂全忠自洛至全忠王出也始背賊事重榮約為甥舅得以全)
(已指日月曰我得志凡氏王者皆事之至是忘誓言過重榮墓偽哭而祭次虞卿珂欲面縛牽羊以見全忠報)
(曰舅之恩無日可忘君若以亡國見黃泉其謂我何珂出迎握手泣下駢轡以入居旬日以存敬守河中舉珂)
(室從于汴)抵舅罪(王師範舅醉殺人其家訴之師範厚賂謝訴者不置師範曰法非我敢亂乃抵舅罪)
(母恚之師範立堂下日三四至不得見三年拜省戶外不敢觧)殊宗而代疎(姚崇外甥任弈任异)
(少孤長於崇家乃與之立家產謂之曰爾吾無間然矣惜殊宗而代疎矣命與其子同名冀無以别也時人多)
(之)真珠室(皇甫松牛竒章公之甥怨公不薦作謗詩曰夜入真珠室朝遊玳瑁筵真珠公侍妾名也)
(摭言)不時至斬之(竇軌以甥為腹心嘗夜出呼不時至斬之)負以出入(陽城寡妹依城)
(居其子四十餘癡不知人城常負以出入)季父母舅反拜姪甥(豆盧革傳吏部銓文書不)
(完吏至有私鬻告勑亂易昭穆而季父母舅反拜姪甥者五代史)甥姪亦有名稱(裴寬)
内外兄弟(四)
白合謀(魏志楊阜與外兄姜叙合謀攻馬超大敗之以報殺本州刺史太守讎)令鼓琴(晉阮)
(瞻字千里讀書不甚硏而默識其要善彈琴伯兄潘岳每令彈琴終日逵夜無忤色不可得以榮辱)讓封
(羊祐進爵乞封舅子蔡襲)不餞送(城陽太守梁柳皇甫謐從姑子之官有勸謐餞之謐曰柳為布衣送)
(迎不出門食不過鹽菜貧不以酒肉為禮今作郡送之是貴城陽太守而賤柳豈中古之人情非吾心所安也)
朗陵公(文選詩序曰朗陵公何敬祖余之從外兄也)孔為育其女(柳公綽外兄薛宫早)
(卒為育其女嫁之)外家之寳(韋述父景駿元行冲景駿姑子也為時儒宗常載書數車自隨述入)
(其室觀書不知寢食行冲異之試與語前世事熟復詳諦如指掌然使屬文受紙輒就行冲曰外家之寳也)
中外屬(我與子當中外屬當為伯仲其扺我書執禮太卑劉禹錫答薛郎中論書儀)勵志於
學(孔若思陳亡客居鄠勵志於學外兄虞世南曰本朝淪覆吾分湮滅有弟若此知不亡矣)時以為
榮(鄭善果兼民部尚書與裴寂等十人每奏事及侍立並令升殿與從兄元璹在其數時以為榮舊史)倨
不冠帶(崔彦昭與王凝外昆弟也凝太中初先顯而彦昭未仕嘗見凝凝倨不冠帶嫚言曰不若從明)
(經舉彦昭為憾至是凝為兵部侍郎母聞彦昭相敕婢多製履襪曰王氏妹必與子偕逐吾將共行彦昭聞之)
(泣且拜不敢為怨而凝竟免本傳)帝問童子俶跪奏臣舅子李泌(李泌開元)
(十六年悉召能言佛老者相答難禁中有員俶者九歲升座詞辨注射帝因問童子豈有類若者俶跪奏臣舅)
(子李泌帝即馳召之泌既至帝方與張說觀奕因使賦方圓動静泌即答說因賀帝得竒童)
嫂叔(五)
白不通問(禮嫂叔不通問問遺也)無服推遠(禮嫂叔之無服也盖推而遠之)不撫
(禮嫂不撫叔叔不撫嫂為喪服中)為位(禮子思之哭嫂也為位)為别(世說阮籍嫂常還家籍見)
(之為别或譏之籍曰禮豈為我設耶)溺(孟子曰嫂溺援之以手權也嫂溺不援豺狼也)前倨後恭
(史記蘇秦顦顇而歸兄嫂弟妻不下機嫂不為炊及為秦相佩六國相印歸昆弟妻嫂側目不敢視秦秦笑謂)
(曰何前倨而後恭嫂謝曰見季子位高多金也)不長者(漢高祖微時嘗與賓客過其丘嫂嫂厭叔佯為)
(羹盡轇釡客已去而視釜中有羹由是怨嫂羹盡及立獨不封其子太上皇為言高祖曰非敢忘也為其母不)
(長故封其子為頡羹侯轇音歷)不冠(後漢馬援敬事寡嫂不冠不入廬)争田(逸民傳高鳳為太守)
(所召恐不得免乃與寡嫂争田由是不得仕)不如無(陳平與兄伯居伯常縱平游學人或謂平何食)
(而肥其嫂嫉平不視家産曰食糠覈耳有叔如此不如無伯聞之遂棄其婦覈音核麥糠中不破者)小郎
新婦(魏志王澄字平子衍季弟衍妻郭氏貪鄙令婢擔糞澄年十四諫郭郭怒謂澄曰太夫人臨終以小)
(郎囑新婦不以新婦囑小郎投裾杖之澄踰窗得免)解圍(晉王凝之妻謝氏道韞獻之與客談議辭理將)
(屈道韞遣婢白獻之曰欲與小郎解圍乃施青紗步障自蔽論獻之前議客不能屈也)親省青囊
藥(晉書顔含字弘都嫂老失明含躬親省視病須蚺蛇膽為藥含求不得有童子持一青嚢授含開視乃蚺)
(蛇膽出戸化為青鳥飛去嫂疾便愈)養嫂(東方朔上書曰臣少失父母長養兄嫂)又(後漢第五訪字)
(子謀少孤貧傭耕以養嫂魏舒曰得八百戶長將老嫂入官舍斯願足矣)殺嫂(晉書慕容熙字道文僣即)
(尊位寵苻氏立為皇后苻氏没嫂張氏美姿容熙乃殺之以為苻氏墓殉葬)白團扇歌(樂志云白)
(團扇歌者晉中書令王珉與嫂婢有情其婢制扇歌以贈珉)可謂之母(禮謂弟之妻婦者是嫂亦)
(可謂之母乎)家嫂(晉謝朗父據早卒總角時病新起體羸未堪勞於叔父安前與沙門支遁講論遂至)
(相苦嫂王氏再遣信令還安留使竟論王氏因出云新婦少遭艱難一生所寄唯在此兒因流涕擕朗去安謂)
(座客曰家嫂辭情慷慨恨不使朝士見之)盗(漢書人言陳平善盗嫂)又(直不疑為郎朝廷毁不疑曰狀)
(貌雖美善盗嫂不疑曰我無兄然終不自明)孔奉嫂(趙弘智奉嫂謹甚)家事咨而後
行(王珪奉寡嫂家事咨而後行)事寡嫂謹(徐彦伯事寡嫂謹)韓愈(生三歲而孤隨伯兄)
(會卒嫂鄭鞠之)躬踐教義(魏徵定服制議且事嫂見稱載籍非一鄭仲虞則恩禮甚篤顔宏都則端)
(肅致感馬援則其見必冠孔伋則哭之為位此並躬踐教義仁深孝友)
姑(六)
白諸姑(詩曰問我諸姑遂及伯姊)從姑(傳姪其從姑)絶地(禮曰姑姊妹之大功踴絶於地)
(如知是者由文矣哉注降服恩重也)受我而厚(禮姑姊妹之薄也盖有受我而厚之者所以夫家厚)
(故我薄也)孔諫(李昭德武承嗣任文昌左相昭德諫曰承嗣已貴不宜典機衡以惑衆庶且父子猶相簒)
(奪况姑姪乎后矍然曰我未之思也乃罷)姑姪母子(狄仁傑曰姑姪與母子孰親見母子門)張
廵姊軍中號陸家姑(張廵傳)姑所服何年灋(漢陽公主文宗尤惡世流)
(侈因主入問曰姑所服何年灋今之弊何代而然對曰妾自貞元間辭宮所服皆當時賜未嘗敢變元和後數)
(出禁藏纖麗物賞戰士由是散於人間内外相矜狃以成風)幼從姑(周世宗柴后兄守禮子幼從姑)
(長太祖家以謹厚見愛)
姊妹(七)(賢姊婿姊喪姊妹附)(寡姊)(嫁姊妹)
白伯姊(見上注)歸妹(既嫁妹也)女弟月為姊(王者姊事月)留錢(風俗)
(通太原郝子廉饑不可得食寒不可得衣一分及一芥不取諸人過姊留飯密留五十錢於席上而去)姊親
(傳君子曰禮謂其姊親而先姑)刖姊(韓子梁車為鄴令其姊往見之暮而後至閉門因踰郭而入梁車刖)
(其足趙成侯以為不慈奪璽而逐之)同氣(共胞)血屬骨肉之愛漢杜周
誠哀老姊東宫之妹(詩碩人美莊姜曰東宫之妹)内賓(儀禮有司徹曰主人)
(洗獻内賓于房中内賓姑姊妹也)從妹(傳連稱有從妹在公宫無寵使間公)收育從妹(後漢)
(盧延遭王莾亂延從女弟年在孩乳其母不能活之棄於溝中延哀而收養遂至成人)不留(沐竝德信)
(嘗過姊姊為殺雞炊黍沐不留飯)惡姊夫留錢(范丹字史雲候姊姊飯之以姊夫不德留錢二)
(百文)賢姊詈(楚辭曰女嬃之嬋娟兮申申詈余注嬃屈原姊也申重言也言嬃責原不與衆合乃)
(見流故來牽引數怒也余猶我也)義烈(史記聶政姊事見上烈婦門)教弟(賈逵年五歲其姊聞)
(鄰家讀書每抱逵聽之逵年十歲乃暗誦六經姊曰吾未有教入門汝安得三墳五典讀之逵曰憶昔抱聽鄰)
(家讀書)與粟(吴志駱統字公緒年八歲時飢多有困者統為减飲食飼之其姊仁愛見統甚哀曰何不)
(告我而乃自苦以私粟與統)磨笄自殺(趙襄子誘殺代王王夫人襄子之姊聞之磨笄自殺)託
弟於人(梁冀誅李固固少子燮字德公姊文姬賢而有智謀匿燮乃告父吏王成曰君執義於先公今)
(委君以六尺之孤李之休戚在君矣成乃將爕□下得全)姊喪尚右(禮孔子與門人立拱而尚)
(右二三子亦皆尚右孔子曰二三子之嗜學也我則有姊之喪故也二三子亦皆尚左)不忍除(子路)
(有姊之喪可以除而不除孔子問之曰何不除也子路曰吾寡兄弟而不忍也孔子曰行道之人皆不忍也先)
(王制禮過之者俯而就之不及者跂而及之不可踰也遂除之)寡姊不嫁(東觀漢記秦彭字伯)
(平為山陽太守欲嫁寡姊姊不嫁乃引䥥自害)引刃(烈女傳桓林姊姊夫劉敬仲早亡桓氏引刃割耳以)
(示林)事不諧矣(後漢宋弘為太尉時帝妹湖陽公主新寡帝與共論羣臣以微觀其意主曰宋公威)
(容羣臣莫及帝曰試圖之主坐於屏風召宏問曰貴昜妻人情乎宏曰糟糠之妻不下堂帝迴謂主曰事不諧)
(矣)老姊求名(蜀志郭奕遷雍州刺史有寡姊姊下僮僕多有姦犯而殺人者吏執之弈曰丈夫豈)
(以老姊求名遂遣而不問)嫁姊妹歸妹(婦人謂嫁曰歸)東郭偃之妹(傳齊棠公)
(之妻東郭偃之妹棠公死偃御崔子弔之見棠妻美使偃娶之偃曰同宗也君出自桓我出自丁又筮之不吉)
(曰嫠婦也何害前夫當之矣)徐吾犯之妹(見上擇夫門注)得臣之妹(衛莊公娶于齊)
(東宫得臣之妹美而無子)外妹(左傳聲伯嫁外妹管于奚之女於施孝叔卻犨來聘求婦於聲伯聲伯奪)
(施氏婦以與之外妹謂同母異父也)姊妹壻維私(詩曰譚公維私爾雅云姊妹之夫為私)
鍾瑾妻李膺妹(李膺祖修言鍾瑾好學類我家以膺妹妻之)絶穀(晉書郄超為臨海太)
(守與妹夫王羲之邁世修黃老絶穀之術)申祥之哭(言申祥妻之昆弟也)道原之睦(潘岳)
(詩曰潘陽之睦有自來矣道原岳妻之兄弟)孔進粥(李勣性友愛其姊病嘗自為粥而燎其鬚姊戒)
(止答曰姊多疾而勣且老雖欲進粥尚幾何)恭順(韋覬蚤孤事姊恭順)士推其禮灋(裴守)
(真養寡姊謹甚士推其禮灋永淳初關中旱悉廪禄奉姊)姊卒悲梗成疾(李元素少孤奉長姊)
(謹悌及姊卒悲梗成疾因辭職)事姊如母(楊謹矜兄弟友愛事姊如母)陸家姑(張廵初子)
(琦議生致一人慶緒所或曰用兵拒守者廵也乃送遠洛陽至偃師亦以不屈死拒之走臨淮廵有姊嫁陸氏)
(遮王勸勿行不納賜百縑不受為廵補綴行間軍中號陸家姑先廵被害)不嫁(李氏妻王阿足夫妻無子)
(以婺姊高年無供養乃不忍嫁書耕夜纖能辦生事餘二十年姊乃亡)輟公堂饌(因話庾約為河)
(南兵曹有寡姊在家約常與輟公堂已饌餉之)世稱其德(蘇頲事寡姊有禮世稱其德)姊為
内官(劉禕之先是姊為内官武后遣至外家問疾禕之因賀蘭敏之私省之座流巂州后為丐還)寡
妹(陽城事見甥舅門)誨諸妹如嚴師(尚宫宋若昭父廷芬生五女長若莘次若昭若倫若)
(憲若旬若昭文尤高若莘誨諸妹如嚴師)
祖孫(八)
白孝孫(祭稱孝子孝孫也)順孫(史虞詡孝養祖母縣舉為順孫)孫謀(詩曰貽厥孫謀以燕)
(翼子)祖業(傳序云弘宣祖業)抱孫(禮抱孫不抱子此言孫可以為王父尸子不可以為王父尸)必復(畢萬筮仕)
(曰公侯之子孫必復其始)舍孫(公儀仲子之喪仲子舍其孫而立其庶子檀弓免焉子服伯子曰昔者文王舍)
(伯邑考而立武王微子舍其孫腯而立衍仲子亦猶行古之道也孔子曰否立孫周禮云立嫡子)纉乃祖
服(服行事也纉繼也)爾祖(無念爾祖)王父(禮曰逮事王父母則諱王父母謂之祖父母也)忝祖(忝辱也禮)
名孫(凡父在孫見於祖祖名之謂生子見於祖以名之)上殺(謂祖以上喪服亦漸殺輕也)下治(禮上)
(治祖禰尊尊也下治子孫親親也)自義率祖(禮自仁率親等而上之至于祖名曰輕自義率祖順而下之至)
(于禰名曰重一輕一重其義然也注自用也率循也用恩則父母重祖輕用義則祖重父母輕)哀孫(禮喪稱哀子哀)
(孫)銘(禮銘者稱揚先祖之美也此孝子孝孫之心)螽斯之盛(螽斯羽詵詵兮宜爾子孫振振兮)必
興吾門(陳羣為兒時祖寔謂宗人曰此兒必興吾門)與硯(晉范喬字伯繇年五歲時祖馨撫喬首曰所恨)
(不見汝成人以所用硯與之五歲父母告喬喬執硯涕泣)受賜官(晉鄧攸祖殷有賜官勑攸受之後太)
(守勸去王官舉為孝廉攸曰先人所賜不敢改也)靈運(謝玄子煥不惠早卒煥子靈運才藻豔逸玄曰)
(我尚生煥煥那得生靈運)委蛻(列子曰子孫非汝有是天地之委蛻也)本支(詩文王孫子本支百)
(世)不為子孫留財産(列子衛端木叔子貢世子也籍先資累千金年六十棄家散庫一年)
(盡不為子孫留財産散之一國及病無藥石之儲死無瘞埋之所受施者相與反子孫之財也)又(疏廣歸鄉)
(里以所賜金日與鄉里樂飲子孫因鄉里長者勸及身在時為子孫立産業廣曰此金聖主所賜以惠養老臣)
(故樂與鄉黨共之)拜畫象(魏志曹休父烈嘗為吳郡太守休後至吳於太守舍見壁上祖父畫象恭)
(敬非怠乃下榻泣涕同坐嘉之)假託(魏賈詡字文和道遇氐羌同行數十人皆為所執詡曰我段公外孫)
(也汝别理我我家必厚贖之段穎昔為邊將威震西土故詡假而懼於氐羌氐羌果不敢害也)祖母老
辭官(晉李密字令伯徵為太子洗馬以祖母劉氏年老無人侍養乃上表陳情辭官)字孫(虞詡祖父)
(為縣獄吏多所平理曰于公子孫竟至三公吾雖不及于公子孫何必不為九卿遂字詡曰升卿)祖母
思芹(劉殷祖母王氏盛冬思芹而不言殷知之時年九歲乃於澤中慟哭乃有芹生於地得斛餘至芹生)
(乃盡)孔有祖風(魏謩宣宗嘗曰謩名臣孫有祖風朕心憚之)贊曰(謩之論議挺挺有祖風烈)
(詩所謂是以似之者歟)紹訓(姚珽始曾祖察嘗著漢書訓纂而後之注漢書者多竊取其議為己說珽)
(著紹訓以發明舊義)省中盤石(薛元超轉中書舍人省中有盤石道衡為侍郎時常據以草制元超)
(每見輒泫然流涕)孝通幽顯(劉審禮少喪母為祖母元所養隋末大亂道不通審禮尚少自鄉里)
(負祖母度江轉側避地及天下平西入長安元每疾病必親煑藥嘗而進元曰兒孝通幽顯吾一顧念疾輒間)
兼謨祖風(狄仁傑孫兼謨有祖風)當興吾宗(王晙少孤好學祖有方竒之曰是子當興)
(吾宗)當嗣家聲(狄兼謨遷御史中丞帝曰卿梁公後當嗣家聲不可不謹)祖母入見(王承)
(元入朝祖母入見帝命中宫禮賚異等)祖勲(衛次公為兵部侍郎故英公李勣大理卿徐有功之孫皆)
(以貧不得調次公召見曰子之祖勲在王室寧限常格即優補而遣)不能盡識(郭子儀諸孫數十不)
(能盡識至問安但頷之而已)勲業墮地(馬璘少孤流蕩無所業年二十讀漢馬援傳至丈夫當死)
(邊野以馬革裹尸而歸慨然曰使吾祖勲業墮於地乎為扶風郡王卒)事祖母(殷寅子亮事祖母如)
(寅在)材子賢孫(唐宰相世系序材子賢孫不殞其世德)
白孔六帖卷十九
