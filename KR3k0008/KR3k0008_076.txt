白孔六帖卷七十六唐白居易原本
宋孔傳續撰
留守(一)元帥(二)
都督(三)招討使(四)
緫管(五)節度使(六)
安撫大使(七)方鎮(八)
治中司馬(九)觀察使(十)
防禦使(十一)團練使(十二)
度支(十三)鹽鐵使(十四)
轉運(十五)京兆尹(十六)
河南尹(十七)少尹(十八)
幕府(十九)
留守(一)
白初太宗伐高麗置京城留守其後車駕不在京都則
置留守以右金吾大將軍為副留守(百官志)關中事一以
屬公(宗室晦高宗將幸洛詔晦居守謂曰關中事一以屬公然法令牽制不可以成政法令外苟可以利)
(人者行之毋湏以聞)故事留司官入宫城門列晨衙見留守(崔從寳歷)
(初為東都留守故事留司官入宫城門列晨衙見留守吏誕敖久廢至是復行)繕三宫城(杜暹帝東)
(幸以暹為留守暹率當番衛士繕三宫城浚池督役不少懈帝聞嘉之數賜書褒勞)治尚寬簡(源乾)
(曜帝東幸以京兆尹留守京師治尚寬簡人安之居三年政如始至)以兵屬居五年(張延賞時)
(罷河南山南等副元帥兵屯東都詔延賞知留守以兵屬居五年治行第一召還)自變生倉卒
頼子儀復安(郭子儀射生將王撫自署京兆尹亂京城子儀斬以徇帝以子儀為京城留守自變)
(生倉卒頼子儀復安)留守不賜旗甲(吕元膺拜東都留守故事留守賜旗甲至元膺不給或上)
(言用兵討淮西東都近賊損其儀沮威望請比華汝夀三州帝不聽并三州罷之留守不賜旗甲自此始)吳
少誠叛獨東畿為有備(王翊徙東都留守既至開田二十餘屯脩器械皆良金夀革練)
(士卒號令精明俄而吳少誠叛獨東畿為有備關東頼之)賜賚優渥(宋璟十二年東廵泰山璟復為)
(留守帝將發謂曰卿國元老别方歴時宜有嘉謀以遺朕璟因一二極言手制答曰所進當書之座右出入觀)
(省以誡終身賜賚優渥)未遑時廵方委留鎮(韓臯留守制白居易)
元帥(二)
孔高祖定京師置左右元帥太原道行軍元帥西討元
帥皆親王領之天寳末置天下兵馬元帥大歷八年罷
天下兵馬元帥建中四年以李希烈反置諸軍行營兵
馬都元帥會昌中置靈夏六道元帥天福二年置諸道
兵馬元帥尋復改曰天下兵馬元帥(百官志)議者疾其長
亂(杜鴻漸廣德二年同中書門下平章事崔旴殺郭英乂據成都蜀劒大亂命鴻漸以宰相兼成都尹山南)
(西道劔南東川副元帥西川節度副大使往鎮撫之鴻漸性畏怯無他遠略而晚節溺浮屠道畏殺戮且憚旴)
(雄武先許以不死既見禮遇之且不敢加譙責反委以政日與從事杜亞楊炎縱酒高會因薦旴為成都尹乃)
(請入朝許之及見帝盛言旴威略可任宜為留後獻寳器五床羅錦十五床麝臍五石復輔政議者疾其長亂)
悉誅元惡諸鎮惕息(郭子儀光弼敗邙山失河陽又眀年河中亂殺李國貞太原戕鄧景)
(山朝廷憂二軍與賊合而少年新將望輕不可用遂以子儀為朔方河中北廷路儀澤沁等州節度行營兼興)
(平定國副元帥屯絳州時帝已不豫引至卧内謂曰河東事一以委卿子儀嗚咽流涕子儀至屯悉誅元惡諸)
(鎮惕息)兼三副元帥(李抱玉兼三節度副元帥位望隆赫乃上言隴抵逹扶文綿地二千里寇)
(孔道不一梁岷重則關輔輕願擇能臣帥西道當一面臣得專事關隴帝多其讓許之)不恤其家
(李晟進京畿渭北鄜坊商華兵馬副元帥及晟家皆為賊質左右有言者晟涕數行下曰陛下安在而恤家乎)
軍政得專(李晟帝議諸軍與神策等力且不贍遣翰林學士陸贄臨詔懷光令與晟計所宜者懷光)
(曰廩賜不均軍何以戰贄數顧晟晟曰公元帥軍政得專之晟將一軍惟所命其增損費調敢不聽懷光默然)
(計塞)臨軒授鉞(渾瑊檢校尚書左僕射同中書門下平章事行營副元帥帝臨軒授鉞用漢拜韓信)
(故事制曰寇賊干紀授爾節鉞以戡多難往欽哉瑊頓首曰敢不畢力以對揚天子休命)
都督(三)
孔景雲二年置都督二十四人察刺史以下善惡揚益
并荆四州為大都督汴兖魏冀蒲緜秦洪潤越十州爲
中都督皆正三品齊鄜涇襄安潭遂通梁䕫十州為下
都督從三品當時以為權重難制奏罷之唯四大都督
府如故(百官志)欲以威重夸遠俗(宗室孝恭為揚州行臺大都督孝恭再破巨賊)
(北至淮東抱江度嶺而南盡統之欲以威重夸遠俗乃築第石頭城陳廬徼自衛或誣其反鐫詰無状赦為宗)
(正卿)以治狀聞(宗室晦乾封中為營州都督以治狀聞璽書賜勞)政務清净(漢陽郡王)
(瓌為荆州都督政務清净嶺外酋豪數相攻瓌遣使諭威德皆如約不敢亂)區落降從(膠東王道)
(彦拜&KR2144;州都督間遣入党項諭國威靈區落降從)少威嚴(襄邑恭王神符遷楊州大都督自丹陽渡)
(江治隋江故郡楊人利之然少威嚴不為下所畏)輕騎按部(許欽明為涼州都督嘗輕騎按部會)
(突厥默啜兵奄至被執賊與皆至靈州使說之降欽明至城下呼曰有美醬乎有梁米乎并乞墨一枝時賊營)
(四面阻水惟一路行入欽明欲選將東兵乘夜襲賊也而城中無寤其廋者遂見害兄弟死王事世名其忠)
威信盛行(竇軌為洛州都督周洛間因隋亂人不土著軌下令諸縣有游手末作者按之由是威信)
(盛行民皆趨本)密表求鷹(李大亮為涼州都督嘗有臺使見名鷹諷大亮獻之大亮密表曰陛下絶)
(畋獵久矣而使者求鷹信陛下意邪乃乖昔旨如其擅求是使非其才太宗報書曰有臣如此朕何憂)勸
墾田力耕(張儉徙代州檢校都督勸墾田力耕歲數稔私蓄富寔儉恐虜易驕乃建平糴法入之官)
(虜悦喜由是儲斛流贏)刻石頌德(王晙景龍末授桂州都督州有兵舊常仰餉衡永晙始築籮郛)
(罷戍卒棣江開屯田數千頃以息轉漕百姓頼之期年人丐刻石頌德)便驛走官(馮元常拜廣州)
(都督詔便驛走官安南酋領李嗣仙殺都護劉延祐劫州縣詔元常討之率士卒航海馳檄先示禍福賊黨多)
(降元常縱兵斬首惡而還本傳)境内清畏(王方慶武后時累遷廣州都督南海歲有崑崙舶市外區)
(琛琲前都督路元叡冒取其貨舶首不勝忿殺之方慶至秋毫無所索治部中首領沓墨氏詣府訴府曹素相)
(餉謝未嘗始方慶約官屬不得與交通犯者痛論以法境内清畏議者謂治廣未有如方慶者號第一下詔賜)
(瑞錦雜綵以著善政)建議罷都督(李景伯景雲中進右庶子時有議者置都督府非是詔羣臣著)
(議景伯與太子舍人盧俌議今天下諸州分隸都督專生殺刑賞使授非其人則權重釁生非彊幹弱枝經邦)
(軌物之議願罷都督留御史以時按察秩卑任重以制姦宄便繇是停都督)擇最吏(陽嶠時議建都)
(督府擇最吏故嶠為涇州都督)性分不易(李尚隱遷廣州都督及還人或褎金以贈尚隱曰吾自性)
(分不可易非畏人知也)脩復堰坊(張守珪為瓜州都督州地沙瘠不可蓺是時渠堰為寇毁材木)
(無所出守珪密禱扵神一夕水暴至大木散千章塞流下因取之脩復堰坊耕者如舊州人神之刻石紀事)
政尚清省(李襲志轉桂州都督襲志守桂二十八年政尚清省南荒便之)酌貪泉(舊史馮立)
(拜廣州都督前後作牧者多以黷貨為蠻夷所患由是數怨叛立到不營産業衣食取給而已嘗至貪泉嘆曰)
(此吳隱之所酌也遂畢飲而去)俗始知棟梁利(宋璟為廣州都督事見火門)善撫御
(唐史郭元振遷涼州都督治涼五歲善撫御道不舉遺見不拾遺門)爲政嚴肅(張嘉貞歴秦州都督)
(為政嚴肅甚為人吏所畏)
招討(四)
孔上破賊方略(孔巢父孔子三十七世孫為河中陜華招討使巢父累上破賊方略帝嘉納本)
(傳)一劒横陣萬夫莫前(隂則難窺勇則重閉亞夫緩急之任繼父絳侯祭遵禦侮之才)
(為吾子路一品集王宰制)招懷撫諭(元稹裴度制前命相臣招懷撫諭矜而詿誤示以生門期扵盡)
(脱網羅豈欲驅之䧟穽而豺狼當道荆棘牽衣雖欲歸之扵仁厥路無由而至)
緫管(五)
孔縱戰艦放江中(孝恭信州緫管蕭銑據江陵俄進荆湘道揔管統水陸十二軍發夷陵破)
(銑二鎮縱戰艦放江中諸將曰得舟當濟吾用棄之反資賊奈何孝恭曰銑之境南際嶺左薄洞庭地險士衆)
(若城未拔而援至我且有内外憂舟雖多何所用之今銑瀕江鎮戍見艦船蔽江下必謂詵已敗不即進兵覘)
(候往反以引救期則吾既拔江陵矣已而救兵到巴陵見船疑不進銑内外阻絶遂降)掠其牛羊
(膠東王道彦從李靖擊吐谷渾詔為赤水道緫管帝厚以利啖党項使為鄉導其酋拓拔赤辝詣靖自言隋擊)
(吐谷渾我資其軍而隋無信反見仇剽今將軍若無他我願資粮將復如隋乎諸將與㰱血遣之道彦至闊水)
(見無備因掠其牛羊諸羌怨爲赤辝所乘軍大敗)冒矢石先登(張士貴為龔州道行軍緫管破)
(反獠還太宗聞其冒矢石先登勞之曰嘗聞以忠報國者不顧身於公見之)宣布恩意(李靖授嶺)
(南撫慰大使檢校桂州緫管以嶺南陋遠久不見德非震威武示禮義則無以變風即率兵東廵所過問疾苦)
(延見長老宣布天子恩意遠近懽服)以全軍歸(靖為行軍緫管以江淮兵萬人屯太谷時諸將多敗)
(獨靖以全軍歸俄權檢校安州大都督)蹀血虜庭(李靖以兵部尚書為定襄道行軍緫管率勁騎)
(三千由馬邑趨陽嶺頡利可汗大驚曰兵不傾國來靖敢提孤軍至此扵是帳部數恐靖縱諜者離其腹心夜)
(襲定襄破之可汗脱身遁帝曰李陵以步卒五千絶漠然卒降匈奴其功尚得書竹帛靖以騎三千蹀血虜庭)
(遂取定襄古未有輩澡吾渭水之耻矣頡利請舉國内附)奠長率部落五萬降(李勣為通)
(漢道行軍緫管出雲中與突厥戰走之引兵與李靖合因曰頡利若度磧保於九姓果不可得我若約齎薄之)
(不戰縳虜矣靖大喜以與己合於是意决靖率衆夜發勣勒兵從之頡利欲走磧勣前屯磧口不得度由是奠)
(長率部落五萬降于勣拜大都督府長史)裂其地州縣之(李勣高麗莫離支男生為其弟所逐)
(遣子乞師詔勣為遼東道行軍緫管率兵二萬討之破其國執長蔵男建等裂其地州縣之詔勣獻俘昭陵)
戰可汗(襄邑恭王神符遷并州緫管頡利可汗盗邊神符與戰汾東斬級五百獲馬二千及戰沙河獲)
(乙利逹官得可汗所乘馬及鎧)以便宜决事(裴寂授晉州道緫管討賊以便宜决事賊將宋金剛)
(據介州寂屯度索原賊埭水上流寂徙屯為賊所薄兵大潰)擊下十餘城(李大亮擢金州緫管)
(府司馬王洪烈據襄陽詔大亮安撫樊鄧因圖之進擊下十餘城)俘其名王(李大亮為河東道緫)
(管與李靖俱出北道涉清海觀河源與虜遇蜀渾山大戰破之俘其名王獲雜畜數萬)請斷石嶺
(竇静請斷石嶺以為障塞制突厥之入)進拔八城(契苾何力盖蘇文死男子為弟所逐使子詣闕)
(請降乃拜何力為遼東道行軍大緫管安撫大使經略之副李勣同趨高麗勣已拔新城乘勝進拔八城引兵)
(還與勣會何力率兵五十萬先趨平壤虜其王以獻)詔入朝所過作鼓吹(泉男生授平壤)
(道行軍大緫管兼持節安撫大使舉哥勿南蘇倉巖等城以降帝命舍人李&KR1050;繹就軍慰勞賜袍𢃄金釦七事)
(明年召入朝詔所過州縣𫝊舍作鼔吹右羽林將軍李同以飛騎仗迎寵)璽書襃勞(郭孝恪焉耆王)
(叛孝恪請擊之即拜西川道行軍緫管率步騎三千出銀山道夜襲其王龍突騎支虜之帝悦降璽書襃勞)
復征賀魯(蘇烈擢伊麗道行軍大緫管復征賀魯俟斤嬾獨禄擁衆萬帳絳烈撫之賀魯率十姓兵)
(十萬拒戰輕烈兵少舒左右翼包之烈令步卒據高攅矟外向賊三突步陣不能入因其亂擊之賊大奔)建
唐旗幟(蘇烈出為神丘道大緫管率師討百濟賊傾國來酣戰破之殺虜萬人乘勝入其郛王義慈及)
(太子隆北走烈進圍其城義慈子泰自立為王率衆固守義慈之孫文思曰王與太子出而叔豈能擅為王烈)
(使士登城建唐旗幟扵是泰開門請命其將襧植與義慈降)
節度使(六)
白方伯元戎揔元帥之任(殿天子之邦)上將(外鎮軍大藩)重
鎮(雄藩)旌旗重寄(河洛要衡)分麾(授律)節制諸侯(紏繩列郡)藴佐命之
才(有經邦之策)作捍方隅(以奬王室)有國柱石(予王瓜牙)建牙大任(分閫)
(重寄)轅門(幕府)將星(人傑)鎮撫方城(藩屏邦國)外威夷狄(内撫黎元)當注
意之朝(居建牙之任)偶唐虞之代(立方邵之勲)孔節度使(掌緫軍旅顓誅)
(殺初授具帑抹兵仗詣兵部辭見觀察使亦如之辭日賜雙旌雙節行則建節樹六纛中官祖送次一驛輙上)
(聞入境州縣築節樓迎以鼔角衙仗居前旌幢居中大將鳴珂金鉦鼔角居後州縣齎印迎於道左視事之日)
(設禮案高尺有二寸方八尺判三案百官志)以八月考其治否銷兵為上考
足食為中考邊功為下考(同上)其後有持節為節度副大
使知節度使者正節度也諸王拜節度大使者皆留京
師(同上)申厲禁條(李暠檢校太原以北諸軍節度使太原俗為浮屠法者死不葬以尸棄郊飼鳥)
(獸號其地曰黃坑有狗數百頭習食胔頗為人患吏不敢禁暠至遣吏捕羣狗殺之申厲禁條約不再犯遂革)
(其風)南裔肅然(宗室復轉嶺南節度使時安南經略使高平正張應繼卒其佐李元度胡懷義等因)
(阻兵脅州縣肆為姦贓復至誘懷義杖死流元度南裔肅然教民作陶瓦鐫諭蠻獠收瓊州置都督府以綏定)
(其人)賦不及民(宗室復為鄭滑節度使復下令墾營田以廪其軍而賦不及民衆悦)受命日
不宿家(宗室臯李希烈反遷江西節度使受命日不宿家至豫章大令將吏曰有必未申與懷器謀不)
(發者皆自言得禆校伊真李伯潜劉旻悉補大將擢王鍔為中軍以馬彛許孟容為幕府治戰艦裒兵二萬以)
(士二千五百委真等教之自將五百人教以秦兵團力法聯其賞罰弛張如一乃約以五百人擊真卒二千五)
(百莫能當其鋒)江漢倚臯為固(臯遷荆南節度使凡戰大小三十二取州五縣二十斬首三萬)
(三千生擒萬六千未嘗敗師所過不敢伐柔棗踐禾稼朝廷仰食江淮而淮西道出九江至大别皆與賊接臯)
(轉戰數千里餉路遂通江漢倚臯為固)復坊口堰(温造節度河陽奏復懷州古秦渠坊口堰以溉)
(濟源河内温武陟四縣田五千頃)畏遠權勢(裴玢同州劉公濟卒授玢節度使元和三年徙山南)
(西道玢為治嚴稜畏遠權勢不務貢奉蔬食弊衣居處取庇風雨而已倉庫完實百姓安之)頗有治
名(薛嵩相衛洺邢等州節度使方大亂後人亦厭禍嵩謹奉職頗有治名)入朝民鄣路願
留(薛平李師道平詔分淄青齊登萊五州為平盧軍徙平為節度在嶺六年兵鎧完礪徭賦均一寳歷初入)
(朝民鄣路願留)河北河西等軍盡屬(王晙代張說為兵部尚書同中書門下三品充朔方)
(軍節度大使河北河西隴右河東等軍盡屬之本傳)置備征軍(徐商拜河中節度使突厥殘種保特)
(峨山以千帳度河自歸詔商綏定商表處山東寬鄉置備征軍凡千人襞紙為鎧勁矢不能洞)寇所發
迹捕捕必得(徙節山南東道襄多山棚為剽賊商取財卒為捕盗將别為屯營寇所發輒迹捕捕)
(必得遂為精兵上)下皆重足畏之(崔從長慶初繇尚書左丞領鄜坊節度屬部多神策屯軍)
(數亂法驕横吏不能制從一繩以法下皆重足畏之本傳)俸帛加倍(崔從檢校尚書左僕射淮南節)
(度副大使知節度事揚州凡交易貲産奴婢有貫率錢畜羊有口筭又貿麹牟其嬴以佐軍用度從皆蠲除之)
(官吏俸帛常加倍以給獨節度使則否從與之同)父子皆秉節居鎮(崔從子能奏以自代)
(授嶺南節度使與從皆秉節居鎮世傳為榮)更除繆政(安潜代高駢領西川節度使吏倚駢為姦)
(利者安潜皆誅之數更除繆政於是盗賊衰)不踰年境内稱治(韓滉為鎮海軍節度使綏)
(輯百姓均租調不踰年境内稱治帝在奉天淮汴震騷滉訓士卒分兵戍河南既狩梁州又獻縑十萬疋請以)
(鎮兵三萬助討賊有詔嘉勞)行無稽壅(張延賞出為淮南節度使歲旱民他遷吏禁之延賞曰拘)
(此而斃不如適彼而生苟存吾人何限為乃具舟遣之敕吏為脩室廬已逋債而歸者更增扵舊瓜步舟艫津)
(凑而遥繋江南延賞請度屬楊州自是行無稽壅)事為之制(延賞累遷荆南劔南西川節度使建)
(中中西川兵馬使張朏襲成都為亂延賞奔鹿頭戍朏酣亂不設備延賞諜知之遣將叱干遂捕斬朏復成都)
(自楊國忠討南蠻三蜀疲罄及乘輿臨狩縻用百出後更郭英乂崔寧楊子琳亂益矜僣公私肅然延賞事為)
(之制薄入謹出府庫遂實)民便安之(張洪静徙節宣武承韓洪虐政代以寬簡民便安之)一言
之悦賞至百萬(嚴武復節度劒南破吐蕃七萬衆於當狗城遂收鹽川武在蜀頗放肆用度無)
(藝或一言之悅賞至百萬蜀雖富饒而峻掊亟歛閭里為空然虜亦不敢近)擊寇取都護還
(郭知運徙隴右諸軍節度大使鄯州都督突厥降戶阿悉爛&KR0932;跌思泰率衆叛執單于都護張知運詔以朔方)
(兵追擊至黑山呼延谷敗之寇棄仗走取副都護還)乘冰度青海(王君㚟為河西隴右節度使判)
(涼州都督事開元十四年吐蕃酋悉諾邏寇大計拔谷君㚟聞其怠率秦州都督張景順乘冰度青海襲破之)
(以功遷大將軍)斷山峻塹(張獻甫貞元四年代韓游瓌領邠寕節度使邠寕軍素驕憚獻甫嚴因游)
(瓌去遂縱掠邀范希朝為帥都將楊朝晟誅首亂者獻甫乃得入於是斷山峻塹選巖要地築峰堡請復鹽州)
(及洪門洛原鎮屯兵詔可)佩四將印(王忠嗣為河西隴右節度使權朔方河東節度佩四將印勁兵)
(重地控制萬里近世未有也)收黃河九曲(哥舒翰兼河西節度使攻破吐蕃洪濟大莫門等城)
(收黃河九曲以其地置洮陽郡築神策宛秀二軍)賞罰分明(封常清北庭都護持節伊西節度使)
(常清性勤儉耐勞苦出軍乘騾私廐裁二馬賞罰分明)罷軍中雜徭(李光弼子彙遷涇原節度)
(使罷軍中雜徭出俸錢贖將士質賣子遝其家)軍中畏肅(張伯儀為江陵節度使樸厚不知書然推)
(誠遇人軍中畏肅民亦便之)解臨洺之圍(李抱真領昭義節度使田悅反圍邢及臨洺詔抱真)
(與河東馬燧合神策兵救之敗悦扵雙崗斬其將楊朝光又破之臨洺遂解臨洺之圍)銳功名(崔圓)
(遷御史中丞劔南節度副大使圓銳功名初聞難刺國忠意乃治城浚隍列舘宇儲什俱具帝次河池圓䟽具)
(陳蜀土腴糓羡儲供易辦帝省書泣下曰世亂識忠臣即日拜中書侍郎同中書門下平章事仍兼劒南節度)
(使天子至朝廷百司殿宇帷幔皆具益嗟賞之)鼉集城門(鄧景山拜青齊節度使徙淮南為政簡肅)
(有鼉集城門鄧班謂景山曰鼉介物也失所次金不從革之象其有兵乎未幾宋州節度使劉展反)輯綏
撫安(李承改山南東道節度使時希烈猶據襄州帝慮不授命欲以禁兵衛送承承辭請以單騎入既至)
(希烈舍承外館廹脅日萬端承晏然誓以死守希烈不能屈遂大掠去襄漢蕩然承輯綏撫安之居一年闔境)
(完復)商賈饒盈(徐申進嶺南節度使前使死吏盗印署府職百餘員畏事泄謀作亂申覺殺之詿誤)
(一不問遠俗以攻劫相矜申禁切無復犯外蕃歲以珠瑇瑁香文犀浮海至申扵常貢外未嘗賸索商賈饒盈)
(劉闢反表請發卒五千循馬援故道繇爨蠻扺蜀𢷬闢不備詔可)罷武臣私厨(郄士美充昭義)
(節度使昭義自李抱貞以來皆武臣私厨月費米六千石羊千首酒數十斛潞人困甚士美至悉去之出廩錢)
(市物自給又盧從史時日具三百人饍以餉牙兵士美曰卒銜於牙固職也安得廣責為私恩亦罷之)威
震兩河(討王承宗也遣大將王獻督萬人為前鋒獻恣横逗撓士美即斬以徇下令曰敢後者斬親鼔)
(之大破賊下三營環柏鄉時諸鎮兵合十餘萬繞賊多玩賊犯法獨士美兵銳最先有功憲宗喜曰固知士美)
(能辦吾事承宗大震懼亡幾會詔班師然威震兩河)隱然復完鎮(辛祕拜昭義軍節度使是時承)
(討常趙之後路人彫耗祕至則約出入嗇用度比四年儲錢七十萬緡糧七十萬斛器械堅良隱然復為完鎮)
舉動安重(來瑱徙山南東道節度使賊圍南陽急瑱能撫訓士卒舉動安重賊不敢侵)居三
歲奏蠲逋租數百萬(李吉甫為淮西節度使居三歲奏蠲逋租數百萬築冨人固本二塘)
(溉田且萬頃漕渠庳下不能居水乃築堤淤以防不足洩有餘名曰平津堰江淮旱浙東西尤甚有司不為請)
(吉甫白以時救恤帝驚馳道使分遣賑貸)貲餉不仰有司(李鄘拜淮南節度使王師討蔡方急)
(李師道謀撓沮之鄘以兵二萬分壁鄆境貲餉不仰有司是時兵興天子憂財乏使程异馳驛江淮諷諸道輸)
(貲助軍鄘素富強即籍府庫留一歲儲餘盡納於朝由是悉索以獻繇鄘唱之)南夏以完(魯炅俄拜)
(襄鄧十州節度使以會二京平賊走河北時襄漢數百里鄉聚蕩然舉無樵煙初賊欲剽亂江湖頼炅適扼其)
(衝故南夏以完)勤身節用(曲環喜兵法改陳許節度二州北爲寇衝民苦剽鹵客他縣環勤身節用)
(寬賦歛簡條教不三歲歸者襁係訓農治兵榖食豐衍)灋令嚴無敢犯者(令狐彰拜滑亳)
(魏博節度使始滑當寇衝城邑墟榛彰躬訓吏下檢軍力農灋令嚴無敢犯者田疇大闢庫委豐餘歲時貢賦)
(如期)南詔不敢犯邊(劉潼拜昭義節度使徙西門時李福討南詔兵不利潼至鎮以恩信蠻皆)
(如約六姓蠻持兩為南詔間候有卑籠部落者請討之潼因出兵襲擊俘五千人南詔大懼自是不敢犯邊)
受命不召兵(董晉為宣武節度副大使知節度事萬營死鄧惟恭揔其軍晉受命不召兵惟幕府)
(騶傔從之即日上道至鄭逆者不至人勸止以觀便宜晉不聽直造汴及郊惟恭始出迎謁既入即委以軍政)
(無所改更衆服晉有體莫測其謀始惟恭謀代萬榮故不遣吏以疑晉令不敢入及晉至情得則怏怏不能平)
(汴士之驕怙亂嘗介勇士伏幕下早暮番休晉一罷之惟恭乃結大將相里重晏等謀亂晉覺之殺其黨械送)
(惟恭京師)嚴備而推誠信(袁滋徙義成節度使滑用武地東有緇青北魏博滋嚴備而推誠信)
(務在懷來李師道田季安畏服之居七年百姓立祠祀祭本傳)開府極一時選(武元衡憲宗時)
(為劒南西川節度使帝御安福門慰遣之元衡至綏静約束儉已寬民比三年上下完實蠻夷懷歸雅性莊重)
(雖淡扵接物而開府極一時選)議軍政不及私(段秀實拜四鎮北庭行軍涇原鄭穎節度使數)
(年吐番不敢犯塞又按格今官使二科取其一非公會不舉樂飲酒室無妓媵無贏財賓佐至議軍政不及私)
旬日踐父兄兩鎮(李愬帝方經略隴右故徙愬節度鳳翔詔愬代愿帥武寧軍旬日踐父兄)
(兩鎮世以為榮愬與賊戰金鄉破之凡十一遇禽其隊帥五十俘馘萬計淄青平進同平章事)擇名臣
節度太原(李聽穆宗初立幽鎮反擇名臣節度太原者代裴度使統兵北討始聽為羽林時有駿馬)
(帝在東宫使左右諷取之聽自以身宿衛不敢獻於是帝曰李聽往在軍中不與朕馬是必可任乃授河東節)
(度使)境内肅然(李愿領夏綏銀宥節度使部有失馬者愿署牒扵道以金求之三日失馬并良馬一)
(繫署下且曰逸而至不告罪當死謹以良馬贖悉歸失馬而縱其良境内肅然)斬寇右支(韋臯張延)
(賞為劒南西川節度使初雲南蠻羈附吐蕃其盗塞必以蠻為鄊道臯計得雲南則斬寇右支乃間使招徠之)
(稍稍通西南夷)秉正自將(吕元膺改河中節度使時方鎮多姑息獨元膺秉正自將監軍及中人往)
(來者無不嚴憚)閭里相約不敢犯(孔戣拜嶺南節度使既至免屬州逋負十八萬緡米八萬)
(斛黃金税歲八百兩先是屬刺史俸率三萬又不時給皆取部中自衣食戣乃倍其俸約不得為貪暴稍以法)
(繩之南方掠人為奴婢戣峻為之禁吏得嬰兒於道收肓之戣論以死由是閭里相約不敢犯)交廣晏
然(鄭從讜改嶺南節度先是林邑蠻内侵召天下兵進援會龐勛亂不復遣而北兵寡弱從讜募士豪職其)
(酋右署為約束使相捍禦交廣晏然)有大臣體(杜悰武宗詔揚州監軍取倡家女十七人進禁中請)
(悰同選又欲閱良家有姿相者悰曰吾不奉詔而輙與罪也監軍怒表扵帝帝以悰有大臣體乃詔罷所進妓)
䟽析㕓閈以息火災(杜佑嶺南節度䟽析廛閈以息火災宋崖黎民三世保險不濱佑討)
(平之)仁惠(商侑拜義昌節度於時痍荒之餘體骨蔽野墟里生荆棘侑單身之官麄淡與下共勞苦以仁)
(惠為治歲中流戶襁屬而還遂為營田丐耕牛三萬詔度支賜帛四萬疋佐其市初州兵三萬仰廪度支侑始)
(至一歲自以賦入贍其半二歲則周用乃奏罷度支所賜戶口滋饒廥儲盈腐上下便安請立石紀政)民
不勞軍食足(杜中立出為義武節度使舊徭車三千乘歲輓鹽海濱民苦之中立置飛雪將數百)
(人具舟以載自是民不勞軍食足矣大中十二年大水泛保兖青鄆而滄地積卑中立自按行引御水入之毛)
(河東江海州無水災)人皆悅頼(杜亞拜淮南節度使至則治漕渠引湖陂築防庸入之渠中以通大)
(舟夾堤高卭田因得灌溉䟽唘道衢徹壅通堙人皆悅頼)本宿將子且寬厚(高固邠軍劫固)
(為帥固曰然能聽吾言乃可衆唯唯固徇曰毋殺人毋肆掠三軍皆順悦帝亦念固功乃拜邠寕節度使固本)
(宿將子且寬厚人皆安之然久在散位數為儕類輕笑乃受命衆多懼固一釋不問)四鎮節度(朱忠)
(亮四鎮節度使隱覈軍籍得竄名者三千人歲收乾沒十餘萬緡吏白耄卒不任戰者可罷荅曰古扵老馬不)
(棄况戰士乎聞者莫不感奮)師屯大逵市井不移(高崇文劉闢反拜崇文東川節度使)
(趣成都闢走追禽之送京師崇文入成都也師屯大逵市井不移珍貨如山無秋毫之犯邢能已歸而貳斬於)
(軍衣冠脅汗者詣牙請命崇文為條上全活之本傳)非我去卿(韋澳授河陽節度使入辭帝曰卿自)
(便而遠我非我去卿)盡知寇情僞(李德裕徙節劔南西川蜀自南詔入寇敗杜元穎而郭釗代之)
(病不能事民失職無聊生德裕至則完殘奮怯皆有條次乃建籌邊樓按南道山川險要與蠻相入者圖之左)
(西道與吐蕃接者圖之右其部落衆寡饋餫遠近曲折咸具乃召習邊事者與之指畫商訂凡寇之情偽盡知)
(之)蜀風大變(李德裕蜀人多鬻女為人妾德裕為之科約凡十三以上執三年勞下者五歲及期)
(則歸之父母毀浮屠私廬數千以地與農蜀先主祠旁有柔村其民剔髮若浮屠者畜妻子自如德裕下令禁)
(止蜀風大變於是二邊寖懼)專以清静治(盧鈞擢嶺南節度使時稱潔廉專以清静治華蠻數)
(千走闕下請為鈞立生祠餘見廉門)軍中樂(劉瑑進宣武節度使先時大饗雜進倡舞瑑曰豈軍中樂)
(邪取壯士千人被鎧擁矛盾習擊刺與吏士臨觀又下令不呵止夜行使民自便)羌人皆順向
(畢諴出為邠寧節度使諴到軍遣吏懷諭羌人皆順向時戍兵常苦調饟乏諴募士置屯田歲收榖三十萬斛)
(以省度支經費詔書褒美)撫循有威惠(崔彦昭繇河陽節度使徙河東先是沙陀諸部多犯法彦)
(昭撫循有威惠三年境内大治)境中盗不敢發(鄭畋為鳳翔隴右節度使募銳兵五百號病雷)
(將境中盗不敢發發輙得)以恩信撫諸夷落(李承約拜黔南節度使承約以恩信撫諸夷落)
(勸民農桑興起學校居數年當代黔南人詣京師乞留為許留一年)去苛弊二十餘事(王周)
(歴貝州涇州節度使涇州張彦澤為政苛虐民多流亡周乃更為寬恕問民疾苦去其苛弊二十餘事民皆復)
(歸歴四鎮皆有善政)政有惠愛(夏魯竒遷河陽節度使為政有惠愛徙鎮忠武河陽之人遮留不得)
(行父老詣京師乞留明宗遣中使往諭之魯竒始得去)擁節緫戎(率身和衆劉禹錫令狐先廟碑)
杖鉞作藩(李紳)自高宗永徽以後都督𢃄使持節者始謂
之節度使(然猶未以名官景雲二年以拔延嗣為涼州都督河西節度使自此而後接乎開元朔方)
(隴右河東河西諸鎮皆置節度使及范陽節度使安禄山反犯京師天子之兵弱不能抗遂䧟兩京肅宗起靈)
(武而諸鎮之兵共起誅賊其後禄山子慶緒及史思明父子繼起中國大亂肅宗命李光弼等討之號九節度)
(之師久之大盗既滅而武夫戰卒以功起行陣列為侯王者皆除節度使唐史兵志)郭子儀收長
安(見陣勝門)李晟收長安(秋毫無所擾見攻守門)李愬入蔡州(黎明駐元濟宅)
(見謀略門)王式討仇甫(麾幟東靡見發軍門)天下無債帥(高瑀事見債負門)誅
舞文吏(柳公綽山南節度)治垣舍亟使新之(李聽邠寧節度邠署相傳不利治垣)
(舍亟使新之)得無名書(唐史王鍔在淮南時得無名書内靴中異日以所告窮驗)烏集升
平第戟架(柳仲郢咸通五年為天下節度使初仲郢為諫議大夫後每遷必烏集升平第庭樹戟架)
(皆滿五日乃散由是不復集卒於鎮)
安撫大使(七)
孔許以便宜(唐儉為并州道安撫大使許以便宜盡簿懷恩貲産賜儉)馳入其部(契苾)
(何力鐡勒九姓叛詔何力為安撫大使何力以輕騎五百人馳入其部虜大驚何力喻曰朝家知而詿誤遂及)
(飜動使我貰南邊得自新罪及凶渠取之則已九姓大喜共擒偽葉護及特勒等二百人以歸何力數其罪誅)
(之餘衆遂安)士服其威愛(程務挺為單于道安撫大使禦突厥務挺善綏禦士服其威愛突厥)
(憚之不敢盗邊)
方鎮(八)
孔紅旆將軍(白居易詩紅旆將軍昨日歸注藩鎮例驅紅旆)奉上益謹(田洪正充魏博)
(節度使又遣司封郎中知制誥裴度宣慰賚其軍錢百五十萬緡六州民給復一年赦見囚存問高年惸獨廢)
(疾不能自存者度眀辯具陳朝廷厚意洪正不覺自失乃深相結納奉上益謹復請度徧行其部宣示天子恩)
(詔恩令節度僉謀布衣崔權奉表陳謝)眷勞殊等(田洪正同中書門下平章事是歲來朝對麟德)
(殿眷勞殊等引見僚任將校二百餘人皆有班賜進兼侍中同上)爲朕長城(田洪正數上表固請)
(留闕下帝勞曰昨韓洪以疾辭不就軍朕既從之矣今卿復爾我不應違但魏人樂卿之政四隣畏卿之威為)
(朕長城)父子同日受命(田布洪正徙成德以布為河陽節度使父子同日受命時韓洪與子)
(公武亦皆領節度)天下以忠義多田氏(天下以忠義多田氏布所至必省冗將募戰卒)
(寬賦勤穡人皆安之)元從功臣(李惟簡父范陽内屬僚也兄惟岳叛惟簡以家僮票士百餘奉母鄭)
(奔京師帝拘于客省及出奉天惟簡將赴難謀扵鄭鄭曰爾父立功河朔位宰相身未嘗至京師兄死於人手)
(爾入朝未識天子不能效忠吾不子汝矣督其行曰而能死王事吾不朽矣乃斬關出道更七職得及行在帝)
(見厚撫之拜太子諭德討賊有功帝徙山南惟簡以三十騎從夜失道馳至盩厔西聞中人語問天子所在密)
(語曰上在此帝見之流涕執其手曰爾有母乃能從朕邪對曰臣誓以死比明北方有塵起帝憂懼惟簡登高)
(曰渾瑊以騎來瑊至遂决趨興元惟簡前導及帝還封武安郡王號元從功臣圖形凌煙閣)帝嘉其
忠(程懷直願析東光景城二縣置景州且請刺史河朔刺史不廷授幾三十年帝嘉其忠以徐申為景州刺)
(史擢懷直為留後九年來朝寵遇加等)上米鹽佐用度(張允伸龐勛反上書欲遣弟允臯領)
(兵討賊不許上米五十萬斛佐用度詔嘉美賜玉帶寳器紈錦進兼侍中)其行道也得以阜
俗(其行法也得以刑人賞人杜牧盧籍等制)環千里之疆綰三軍之衆(諸侯之任)
(重矣大者敦化風俗小者惠養整衆環千里之疆綰三軍之衆杜收)豹尾神旗(韓文)鉅封劇
鎮(杜牧追咎長慶以來朝廷措置亡術復失山東鉅封劇鎮所以繋天下輕重不得承襲輕授)方鎮
相望於内(地大者連州十餘小者猶兼三四故兵驕則逐帥帥彊則叛上或父死子握其兵而不肯)
(代或取舍由於士卒往往自擇將吏號為留後以邀命於朝天子顧力不能制則忍耻含垢因而撫之謂之姑)
(息之政盖姑息起於兵驕兵驕由於方鎮姑息愈甚而兵將愈俱驕由是號令自出以相侵擊兵志)
治中司馬(九)
孔武德元年改贊治曰治中高宗即位曰司馬下州亦
置焉顯慶二年置洛州司馬武后大足元年東都北都
雍荆楊益州置左右司馬神龍二年省太極元年雍洛
四大都督府增司馬一人亦分左右(百官志)往贊坐棠之
理(鄭公逵司馬制白居易)人得就耕(崔知温靈州司馬境有渾斛蕯萬帳數擾齊民農皆釋耒)
(習騎射以捍賊知温表徙河北皆不樂遷契苾何力為言乃止知温固請䟽十五報卒徙河北自是人得就耕)
(斛蕯至徙地顧善水草亦忘遷後入朝過州謝曰初徙且怨公今地膏腴衆孳夥更荷公恩皆再拜本傳)方
直(劉齊賢出為晉州司馬帝以其方直尊憚之時將軍史興宗從獵苑中言晉州出佳鷂可捕取帝曰齊賢)
(豈捕鷂人邪卿安得以此待之)宰相材(張柬之為荆州大都督府長史長安中武后謂狄仁傑曰安得)
(一竒士用之仁傑曰荆州長史張柬之雖老宰相材也用之必盡節於國即召為洛州司馬)有善政
(韋安石遷并州司馬有善政后手制勞問)州司馬折威風(杜景佺見錄事參軍門)既失
志能順適所遇(白居易貶江州司馬既失志能順適所遇託浮屠生死說若忘形骸者久之)
掌弼戎政(居則習蒐狞有役則申戰守之法器械糧備軍籍賜予皆專焉百官志)
觀察使(十)
白連帥廉察諸侯(紏䋲列郡)明闡使威(勤宣王命)澄清郡邑(鎮撫)
(黎元)觀風(察俗)提綱(振領)求人瘼(分國憂)宣埋輪之威(布露冕之政)藩
維寄重(江海要衝)持節使(分郡節)當聖治之朝(委廉察之寄)孔觀察
處置使(掌察所部善惡舉大綱凡奏請皆屬於州百官志)景雲二年置十道採
訪使道各一人開元二年曰十道按察採訪處置使至
四年罷八年復置十道按察使秋冬廵視州縣十年又
罷十七年復置十道京都兩畿按察使二十年曰採訪
處置使分十五道天寳末又兼黜陟使乾元元年改曰
觀察處置使(同上)觀察以豐稔為上考省刑為中考辦税
爲下考(同上)降王國良(宗室臯拜湖南觀察使前帥辛京杲貪暴虐使部將王國良戍武岡)
(頼其富即劾以死國良恐據縣反歛荆黔洪桂兵討之再歲不能下臯至遺書曰觀將軍非敢大逆者特逃䜛)
(抗死爾將軍遇我可以降我固為京杲誣者幸蒙雪何忍以兵加將軍哉國良得書喜且畏因請降然尚首鼠)
(臯即日單騎稱使者造國良壘賊延使者入臯大呼其軍曰有識曹王者乎乃我也來受良降良今安在一軍)
(愕貽不敢動國良迎拜叩頭請罪執臯手約為兄弟則盡焚攻守器具散其兵)風績不立(唐扶為福)
(州觀察使濫殺人風績不立會卒奴婢争財有司按其貲至十餘萬)宣國詔條(狄兼謨江西觀察使)
(吳士矩加給其軍擅用上供錢數十萬兼謨劾奏觀察使為陛下守土宣國詔條知臨戎賞士州有定數而與)
(奪由己貽弊一方為衆道觖望請付有司治罪士矩由是貶蔡州别駕)長撫民短治軍(崔彦)
(曾為徐州觀察使曉律令然辨急為政剛猛徐軍素驕而彦曾長於撫民短於治軍士多怨之)豪右畏
戢(韓佽累遷桂觀察使部二十餘州自參軍至縣令毋慮三百員吏部所補纔十一餘皆觀察使商才補職)
(佽下車悉來謁一吏持籍請補缺員佽下教曰居官治吾不奪其不奉法無望縱舍缺者湏按籍取可任任之)
(會春服使至鄉有豪猾厚進賄使者求為縣令使者請佽佽許之既去召鄉豪責以撓法笞其背以令部中自)
(是豪右畏戢)於吏治明吏不敢罔(沈傳師出江西觀察使徙宣州傳師於吏治明吏不)
(敢罔謹重刑法每斷獄召幕府平處輕重盡合乃論决嘗擇邸吏尹倫遲魯不及事官屬屢白易之傳師曰始)
(吾出長安戒倫曰可闕事不可多事倫如是足矣)邀擊淮西逃兵(李泌拜陜虢觀察使始鑿)
(山開車道至三門以便饟漕淮西兵防秋屯隣州已而四千人亡歸或曰吳少誠密招之既入境泌邀阻悉擊)
(殺)無閉糴以重困民(崔陵遷湖南觀察使湖南舊法雖豐年貿易不出境隣部災荒不恤)
(也陵至謂屬吏曰此豈人情乎無閉糴以重困民削其禁自是商賈流行貲物益饒)設鄉校使作
為文章(常衮為福建觀察使閩人未知學衮至設鄉校使作為文章親加勸導與為主客均禮觀游宴)
(饗與焉由是俗一變歲貢士與内州等)獻銀瓶(齊映為桂管江西觀察使始映罷不以罪冀復進乃)
(掊歛獻貢以中帝欲初諸蕃大瓶止五尺李兼為江西始獻六尺至映乃八尺)繕陴隍益治兵
(張建封為觀察使是時四方尚多故乃繕陴隍益治兵四鄙附悦希烈使票帥捍卒來戰建封皆沮衂之)清
而忠能惠養民(王緯與李泌俱為路嗣恭江西觀察判官泌執政奏於己有私恩德宗許為泌)
(報故進緯給事中浙西觀察使缺泌擬緯帝曰是朕為君報德者乎黃門要地獨不留議事邪對曰浙西賦入)
(而尤劇緯清而忠能惠養民故請遣之制可)美譽四騰(吳湊為福建觀察使政勤清美譽四騰與)
(宰相竇參有憾參數加短毁又言湊風痺不良趨走帝召還驗其疾非是繇是不直參)夜登城(吕元)
(膺為御史中丞拜鄂岳觀察使嘗夜登城守者不許左右曰中丞也對曰夜不可元膺乃還明日擢守者為大)
(將入拜尚書左丞)蠲横租錢(衛次公為陜虢觀察使蠲横租錢歲三百萬)吏稱為神
(崔咸遷陜虢觀察使日與賓客僚屬痛飲未嘗醒夜分輙决事裁剖精明無一毫差吏稱為神)處身儉
勤(敬晦歴浙西觀察使時南方連饉有詔弛𣙜酒茗官用告乏晦處身儉勤貲力遂充)賦物充牣
(李德裕為浙西觀察使初潤州承王國清亂竇易直傾府庫賚軍貲用空殫而下益驕德裕自儉約以留州財)
(贍軍雖儉而均故士無怨每朞則賦物充牣)天子詔襃揚(南方信禨巫雖父母厲疾子棄不敢)
(養德裕擇長老可語者諭以孝慈大倫患難相收不可棄之義使歸相曉敕違約者顯寘以法數年惡俗大變)
(又按屬州非經祠者毁千餘所撤私邑山房千四百舍寇無所廋蔽天子詔襃揚)禁止剽劫(周墀)
(徙江西觀察使劾齊部刺史剪補據賊出兵戍彭蠡湖禁止剽劫)厲兵睦鄰(李勉徙江西觀察使)
(厲兵睦鄰平賊屯)軍禮迎謁(柳公綽見戎服門)易三鎮聲樂不聞於家
(薛苹)治第過制(范𫝊正見僣門)按俗守封(是其所善白居易行薛伾制)俾宣風
於廉察(同上)勞徠諸部綱紀列城(奉詔條以安人參戎索以訓旅)鏡湖秦
望之遊(元稹為浙東觀察使會稽山水竒秀稹所辟幕職皆當時文士而鏡湖秦望之遊月三四焉舊)
(史)言絛綾(李德裕事見綾門)丹扆六箴(李德裕見箴門)賜鞭(張建封為徐州觀察)
(使事見節操門)
防禦使(十一)
孔防禦使以無虞為上考清苦為中考政成為下考(百官)
(志)市馬益軍(唐承訓宣宗擢為天德軍防禦使軍中馬乏虜來戰數負承訓罷冗費市馬益軍軍)
(乃奮張)聲雄北疆(李景略窮塞苦寒地塉鹵邊戶勞悴景略至節用約已與士同甘苦鑿咸應永)
(清二渠溉田數百頃儲廩器械畢具威令肅然聲雄北疆回紇畏之)
團練使(十二)
孔團練使以安民為上考懲姦為中考得情為下考(百官)
(志)官號重複(楊綰時諸州悉𢃄團練使綰奏刺史自有持節諸軍事以掌軍旅司馬古司武所以)
(輔軍即今副使司兵參軍今團練判官官號重複可罷天下團練守捉使詔可)請罷(唐史李少良傳大歷)
(八年晉州男子郇謨以麻緫髮行哭長安東市人問之曰我有字三十欲以獻上其言團者請罷諸州團練使)
度支(十三)
白均天下賦稅(制海内財用)典兹邦本(繋在生民)必俟良臣(以委重務)
制國用計軍儲(晉文帝立度支尚書以計軍儲)周之國用制之於冢
宰(漢之軍食領之於丞相)既重於任(亦難其人)惟彼度支(掌斯國用)苟有成
敗(屬於安危)納於天府(訃在地官)得之則征賦克均(失之則財用不足)平
均貢賦(充羡帑藏)元凱之計(杜元凱為度支尚書奏轉運之計也)茂先之功(張華)
(茂先為度支尚書决河渠地延萬里)均節財用(周禮太宰以九式均節財用式謂財之節度)要
會(訃等)移用(謂轉之財用也周禮)爲要會之司(掌出入之賦)冢宰制國用
必扵歲之抄量入以為出(制國用如仐度攴經用)歲成(禮記司會以歲之成)
(質扵天子注要計也質平也平其計要扵天子)受百官之成(亦質扵天子)然後成歲
事(事計)經費(經常)孔運江南租米給京師(韓滉加度支諸道轉運鹽鐡等使右)
(丞元琇判度支也以關輔旱請運江南租米給京師帝委滉專督之而琇畏其剛愎難其事請自江至楊子滉)
(主之自楊子以北自主之由是銜琇)視年豐耗發歛(韓洄劉晏被罪天下錢榖歸尚書省而省)
(司廢久無綱紀莫緫其任乃擢為戶部侍郎判度攴洄上言江淮七監請皆罷又言天下銅鐡冶乃山澤之利)
(當歸王者請悉隸鹽鐡從之復罷省胥吏冗食二千人積米長安萬年二縣各數十萬石視年豐耗發歛焉故)
(人不艱食)國無横歛(元琇以尚書左丞判度支國無横歛而軍旅濟)歲得江淮米五
十萬斛(班宏竇參又以江淮兩税置廵院官令宏張滂共差擇滂欲得薄最宏不與滂奏有詔分掌宏)
(見宰相辭曰宏主漕歲得江淮米五十萬斛前年至七十萬今職移於人敢請罪滂在側儳曰公所言非也朝)
(廷不奪公職乃公喪官緡縱姦吏自取咎爾凡為度支使不一歲家輙鉅億僮馬産第侈王公非盗縣官財何)
(以然上既知之故令滂分掌今公無乃歸怨上乎宏不答扵是移病歸第宰相白其状許如劉晏韓滉故事以)
(東都河南淮南江南山南東道兩税滂主之關内河東劒南山南西道宏主之)課入歲倍(盧洪正拜)
(工部侍郎以戶部領度支初兩池鹽法弊得費不相償洪正使判官司空輿檢鈎釐正條上新法即表輿兩池)
(使自是課入歲倍用度頼之)職務簡脩(杜佑始度支嗇用度多署吏權攝百司繁而不綱佑以營)
(繕還將作木炭歸司農練染還少府職務簡脩)由聚歛句剥為宰相(皇甫鏄同平章事猶)
(領度支鏄以吏道進既由聚歛句剥為宰相至雖市道皆嗤之)假領度支(裴延齡會班宏卒假領度)
(支延齡素不善財計乃廣鈎距取宿奸老吏與謀以固帝幸因建言左蔵歲入不貲見庫藏門)精於吏
職(李巽為度支鹽鐡使掌使一年征課所入類晏之多歲明年過之又一年加一百八十萬巽精於吏職雖)
(在私家亦置案牘簿書勾檢如公署焉人吏有過絲毫無所貸舉吏程异者勾檢簿籍又精扵巽故課最加衍)
(亦异之助舊史)
鹽鐡使(十四)
白當軍戎之時(宜充國用)委㩁筦之務(必仗時賢)雖仁無禁利(而道)
(有從權)用之不窮實惟贍國(取之以道豈曰奪人)漢灋(鹽鐡始自扵漢)弘羊
之計牢籠地財(侵削人吏)然則政先圖大事貴舉中(執漢法而)
(行務雖苟得奪齊民之利敝將若何)公無禁利(左傳)佐賦(濟時)煑海之利鹽
鐡論(昭帝詔賢良文學對策願罷鹽鐡酒𣙜均輸官桑弘羊云制四夷安邊足用之本往反相詰因集之)
(為鹽鐡論)孔僅領之(漢武時冶鑄煑鹽財或累至萬金而不佐公家之急乃以東郭咸陽孔僅為大)
(司農承領鹽鐡事咸陽人名)牢盆(孔僅咸陽上言願募自給費因官器作鹽鐡宫與牢盆注取其牢盆)
(之價直不得私鑄鹽器)矯制令鑄(博士徐偃行風俗矯制使膠東魯國鼔鑄張湯知劾之)罷
而復置(武帝至平帝不變鹽鐡之法武帝嘗罷鹽鐡官三年而復置之)鹽賣(魏衛顗與荀彧書曰)
(鹽鐡國之大寳宜依舊置使者鹽賣)幹鹽鐡而㩁酤(漢書)取蠻夷鹽鐡(張嶷為越)
(嶲太守定笮臺登平卑水三縣舊出鹽鐡去郡三百餘里夷之邊徼自固張嶷盡取得用)孔宰相時
急財用則為鹽鐡轉運用(百官志)餉四節度糧(崔縱為汴西水陸運)
(兩税鹽鐡等使王師圍田悅乏食詔縱餉四節度糧軍無乏食)問㩁酤利(裴諝拜河東租庸鹽鐡使)
(時關輔旱諝入計帝召至便殿問𣙜酤利歲出納幾何諝久不對復問曰臣自河東來涉三百里而農人怨歎)
(榖菽未種誠謂陛下軫念元元而乃責臣以利故未敢即對帝曰微公言朕不聞此)京師鹽暴貴
詔取三萬斛以贍關中自揚州四旬至都人以為神(劉晏)
(第五琦始擢鹽鐡使乃𣙜鹽晏代之法益密利無遺入初歲收緡錢六十萬末乃什之計歲入千二百斛而㩁)
(居太半民不告勤京師鹽暴貴詔取三萬斛以贍關中自揚州四旬至都人以為神至湖嶠荒嶮處所出貨皆)
(賤弱不償所轉晏悉儲淮楚間貿銅易薪歲鑄緡錢十餘萬其措置纖悉如此)權萬貨重輕(同上)
(置驛相望四方貨殖低昂及他利害雖甚遠不數日即知是能權萬貨重輕使天下無甚貴賤而物常平自言)
(如見錢流地上)鹽鐡名使自第五琦始(第五琦肅宗駐彭原賀蘭進明遣琦奏事既謁)
(見即陳今之急在兵兵強弱在賦賦所出以江淮為淵若假臣一戰請悉東南寳貲飛餉函洛惟陛下命帝悅)
(拜監察御史勾當江淮租庸使遷司金郎中兼侍御史諸道鹽鐡鑄錢使鹽鐡名使自第五琦始當軍興隨事)
(趨辦人不益賦而用以饒遷戶部侍郎)縱錢以起萬貨(李若初代王緯為浙西觀察諸道鹽)
(鐡使時天下錢少貨輕州縣禁錢不出境商賈不通若初始奏縱錢以起萬貨而若初持綱檢下吏民畏服)
合度支鹽鐡為一使(王涯自李師道平三道十二州皆有銅鐡官歲不治賦供百萬觀察)
(使擅有之不入公上涯始建白如建中元年九月戊辰詔書收隸天子鹽鐡詔可久之以亦官同中書門下平)
(章事合度攴鹽鐡為一使兼領之乃奏罷京畿𣙜酒錢以悅衆)
轉運(十五)
白轉輸(正稅)漕運(貢賦)漕引土貢(充羡天府)東自江淮(西至渭洛書)審
遠近之害(人不告勞)課遲速之程(事無愆素)國用(軍儲)徵爾貢於任
土(興我役扵泛舟)節省勤王(力宣贍國)漢通糧道委於丞相(漢高帝曰鎮國)
(家不絶糧道吾不如蕭何之功)府無虚月(國有餘資)晉開較運任在尚書(杜元)
(凱事見上注)况當庶富之朝(宜崇漕運之任)當豐穰之時(所宜畜積)漕船
(事見漢書)節遠邇之期率一鍾致一釡(漢書言運糧費一鍾之用致一釡之至也)
領漕輓之務(必在公勤)漕轉山東(史記漢時漕轉山東粟以給中都官歲不過十萬石)
驢輦(永平中治石臼河從郁盧至羊腸倉欲令通漕吏民苦役死者無數使鄧訓平叔往監之訓知難成)
(奏罷之用驢輦歲有億萬全活徒數千人)木牛流馬(諸葛亮作木牛流馬運糧特行數十里羣行二)
(十里)孔置河隂集津三門倉(裴耀卿同中書門下平章事充轉運使於是置河隂集津)
(三門倉引天下租繇盟津泝河而西三年積七百萬石省運員三十萬緡或曰以此緡納扵上足以明功荅曰)
(是謂以國財求寵其可乎勅吏為和市費)鑿潭通漕(韋堅為水陸運使初滻水銜苑左有望春樓堅)
(扵下鑿為潭以通漕二年而成帝為升樓詔羣臣臨觀)漕運利害各有四(劉晏領東都河)
(南江淮轉運使時大兵後㪷米千錢禁膳不兼時甸農援穗以輸晏乃自按行浮淮泗逹扵汴入扵河右循底)
(柱硤石觀三門遺迹至河隂鞏洛見宇文愷梁公堰厮河為通濟渠視李傑新堤盡得其利病乃移書扵宰相)
(元載以為大抵運之利與害各有四見漕運門)增百八十萬緡(李巽杜佑表為鹽鐡轉運副使)
(俄代佑使任自劉晏後職廢不振賦入朘耗巽涖職一年較所入如晏最多之年明年又過之又明年增百八)
(十萬緡)朝廷仰其湏(崔造又以戸部侍郎元琇判諸道鹽鐡𣙜酒事吉中孚度支諸道兩稅事)
(而浙江東西歲入米七十五萬石方歲飢更以兩税凖米百萬濠壽洪潭二十萬責韓滉杜亞漕送東渭橋諸)
(道有鹽鐡處仍置廵院歲盡宰相計殿最以聞時滉方領轉運有寵扵帝朝廷仰其湏滉持不可改帝重違之)
(復以滉為江淮轉運使餘如詣請是秋江淮米大集帝美滉功以滉專領度支諸道鹽鐡轉運等使造懼)檄
取資糧(穆寧佐鹽鐡轉運住埇橋李光弼屯徐州餉不至檄取資糧寧不與李光弼怒召寧欲殺之餘)
(見軍資糧門)劫掠為衰(當是時河漕不通自漢沔徑商山以入京師淮西節度使李忠臣不奉法)
(設戍邏以征商賈又縱兵剽行人道路幾絶與寧夹淮為治憚寧威劫掠為衰漕賈得通)鈎校姦贓
末減賦取(公財不耗疲人樂生杜牧裴諗制)漕輓之職(綰牢籠漕輓之職同上)一
粒不運(劉晏與元載書一水不通思荷鍤而先往一粒不運願負米而先趨焦心苦形期報明主)
京兆尹(十六)
白京尹尹兹京邑鎮撫畿甸(肅清京師)統千里之封畿
(領萬戶之版籍)表則四方(監臨三輔)銀章青綬(漢書景帝分置左右内史武帝更名京兆)
(尹服銀章青綬佩水蒼玉也)桴鼔稀鳴(張敞為京兆尹桴鼔稀鳴市無盗賊)鉤距(趙廣漢為)
(京兆尹善為鈎距捕治盗賊如神人皆稱伏)趙張三王(京師稱曰前有趙張後有三王謂趙廣漢)
(張敞王遵王章王駿)執版(漢書典職曰京兆秩中二千石見尚書令僕射執版揖之)閉閤(漢韓延夀)
(為左馮翊歲餘不出行縣丞掾請之至高陵有昆弟訟延夀傷之曰骨肉争訟是吾教不行也乃入傳舍閉閤)
(自思過扵是訟者遞相責讓皆肉袒願以田相移至死不争延夀恩信周二十四縣無訟者吏不忍欺)平
反(漢雋不疑為京兆尹每錄囚徒其母問以平反則美而食若無所出則母怒而不食故不疑為吏嚴而不)
(殘)朝許政能(任先廣漢)時推明察(選在不疑)况屬休眀之朝(宜尊表則)
(之位)當堯舜之朝(繼張趙之位)五日京兆(張敞被劾使吏絮舜有所案問絮舜以敞)
(被劾當不久在職遂慢其事曰五日京兆尹耳何足畏言祗應五日為京兆尹耳敞聞殺舜書簡示曰五日京)
(兆尹如何竟免罪)浩穰(張敞傳曰浩穰扵三輔尤劇劇注浩大穰盛言人衆多也)京兆翼翼
四方是則(詩)取則之地(謂京邑也)救罪(趙廣漢坐罪吏人守關訴號泣曰臣生無)
(益縣官願代趙京兆死使牧養小人竟坐腰斬)搏擊(擢方進為京兆尹搏擊豪彊京兆畏之)孔武
德元年雍州置牧一人以親王為之然常以别駕領州
事永徽中改尹曰長史(百官志)開元元年改京兆府長史
復為尹通判府務牧缺則行其事(同上)分渭水入金光門
(韓朝宗天寳初召為京兆尹分渭水入金光門匯為潭以通西市材木)脂韋(張仲方為京兆時軍人横)
(恣仲方脂韋坐不稱職出為華州刺史)入侍宴樂出主京邑(張曄進京兆尹入侍宴樂)
(出主京邑時人以為寵然自以幹治稱)獨無所獻(李峴選京兆尹玄宗幸温陽甸内巧供億以媚)
(上峴獨無所獻帝異之出為零陵太守時京師米翔貴百姓乃相與謠曰欲粟賤追李峴)不待魚朝
恩(李勉為京兆尹兼御史大夫魚朝恩領國子監威寵震赫前尹黎幹謟事之湏其入敕吏治數百人具以)
(餉至是吏請勉不從曰吾候太學彼當見享軍容幸過府即脩具朝恩銜之亦不復至太學)募官攝
府縣(崔光遠玄宗西狩詔留光凌為京兆尹乘輿已出都人亂火左藏大盈庫争輦財珍至乘驢入宫殿)
(者光遠募官攝府縣誰何官闕斬十數人乃定)四為京兆(魏少游四為京兆雖無赫赫名然善任人)
(緣飾規檢有足稱者)承大化(柳渾帝嘗親擇吏宰畿邑而政有状召宰相語皆賀帝得人渾獨不賀曰)
(此特京兆尹職爾陛下當擇臣軰以輔聖德臣當選京兆尹承大化尹當求令長親細事代尹擇令非陛下所)
(宜帝然之)頗以治稱(黎幹遷京兆尹頗以治稱京師苦樵薪乏幹度開漕渠興南山谷口尾入扵苑)
(以便運載幹密具&KR1299;舡作偈優水嬉冀以媚帝久之渠不就)號稱職尹(嚴郢大歷末進拜京兆尹)
(嚴明持法令疾惡撫窮敢誅殺賊盗一衰減隸宫匠丁數百人號稱職尹)前尹赫赫具瞻允
若後尹熙熙具瞻允斯(李叔明遷京兆尹長安歌曰前尹赫赫具瞻允若後尹熙熙具)
(瞻允斯)不為灼灼名(顧少連改京兆尹政尚寬簡不為灼灼名先是京畿租賦薄厚不能一少)
(連以法均之)自内署擢尹京邑(韋澳帝舅鄭光主墅吏豪肆積年不輸官賦澳繫之他日)
(延英帝問其故澳具道奸狀且言必寘以法帝曰可貸否荅曰陛下自内署擢臣尹京邑安可使畫一法獨行)
(於貧下乎帝入白太后曰是不可犯后為輸租乃免)不徹扇蓋(王播再遷京兆尹自李諒後政條隳)
(斁奸豪浸不戢播脩舉政有名)負望(崔洪遷京兆尹會大旱奏柝滻入禁中者取十九溉民田仇士良使)
(盗擊宰相李石於親仁里迹出禁軍珙坐不能捕以為負望少衰)輦轂之下先彈壓(柳仲)
(郢出河南尹以寬惠為政或言不類尹京兆曰輦轂之下先彈壓郡邑之治本惠養烏可類乎)頭上尹
(劉栖楚改京兆尹峻誅罰不避權豪先是諸惡少竄名北軍凌藉衣冠有罪則逃軍中無敢捕栖楚一切窮治)
(不閱旬宿奸老蠧為歛迹一日軍士乘醉有所凌突諸少年從旁譟曰癡男子不記頭上尹邪)政號嚴
明(柳仲郢為京兆尹北司吏入粟違約仲郢殺而尸之自是人無敢犯政號嚴明)上下愛向(吳湊)
(為人彊力劬儉瞿瞿未嘗擾民上下愛向京師苦宫市彊佔取物而有司附媚中官率阿從無敢爭湊見便殿)
(因言中人所市不便宵民徒紛紛流議宫中所湏責臣可辦若不欲外吏與聞禁中事宜料中官高年謹信者)
(為宫布令平賈和售以息衆讙)職司輦轂(許孟容遷京兆尹神策軍自興元後日驕恣府縣不能制)
(軍吏李昱貸富人錢八百萬三歲不肯歸孟容遣吏捕詰與之期使償曰不如期且死一軍盡驚訴扵朝憲宗)
(詔以昱付軍治之再遣使皆不聽奏曰不奉詔臣當誅然臣職司輦轂當為陛下抑豪彊錢未盡輸昱不可得)
(帝嘉其守正許之京師豪右大震)請中書門下五品以上親不得任京
兆(魏少游復為京兆尹始請中書門下省五品尚書省四品諸司正員三品諸王駙馬朞以上親及壻若甥)
(不得任京兆官詔可)
河南尹(十七)
白以尹王都(楊雄河南尹箴曰爰作卿士以尹王都也)尹兹洛邑四方表
則(晉庾純字謀甫為河南尹為四方之表則)萬國承流(崔駟為河南尹曰萬國承流)東郊
(書曰保釐東郊)取則之地(謂帝邑也)成周(東都)京邑翼翼四方是則(詩)
遷殷頑民(書成周既成)都輦重職(山濤啓曰河南尹京輦重職前代皆用名人聖代已)
(來有李允杜預王恂不疑復今减此者也)京師肅清(袁安為河南尹為政公平未嘗以贓罪鞫人朝)
(廷京師肅清居曰嚴明朝廷深重之)計日受俸(羊陟為河南尹計日受俸絶豪友屬託書使)優
賢養人(華崧為河南尹優賢養人)抑彊扶弱(魏志司馬芝為河南尹抑彊扶弱私情不行居)
(官十二年自魏及今為河南尹者莫及)天下四會(傳子曰河南帝都統領京畿兼右職右卿遂多)
(豪門商賈胡貌天下四會奸之所生前尹司馬芝舉其綱而太簡次尹劉静綜其因而太密後尹李勝毁常法)
(取一時之聲也)郡中多怪(晉樂廣為河南尹前時郡中多怪無敢在廳中者惟廣處之)漢推
能政選在袁安晉擇公才任先孔坦(字君平)偶唐虞之代
(尹河洛之都)當文明之代(居表則之官)孔開元元年改河南府長
史復為尹通判府務牧缺則行其事(百官志)河洛千里都
畿在焉俾之乂安屬在尹正(崔陵河南尹制白居易)洛有前賈後
張敵京兆三王(張仁愿神龍中檢校洛州長史會糓貴多盗仁愿一切捕殺胔積府門畿甸震)
(懾無敢犯先是賈敦頥嘗為長史有政績時人為之語曰洛有前賈後張敵京兆三王)征乘牛之
出入市者(宗室巨兼河南尹征乘牛之出入市者斥所得而佐用度然稍自盗没)都闕完
雄(張延賞大歷初除河南尹河洛當兵衝邑里墟榛延賞政簡約輕徭賦䟽河渠築宫廟數年流庸歸附都)
(闕完雄有詔褒美)絶胥吏之私(崔縱為河南尹時兵雖定民彫耗縱治簡易蠲略細苛先是戍)
(邊者道由洛儲餼取扵民縱始令官辦使五家相保自占發歛以絶胥吏之私又引伊洛溉高仰通利里閈人)
(甚宜之)政嚴清姦人不容息(李朝隱擢河南尹政嚴清姦人不容息太子舅趙常奴怙)
(勢横閭里朝隱曰此不繩不可為政執而榜辱之帝賜書慰勉)不屈附權貴(裴寬徙河南尹不屈)
(附權貴河南大治)五世爲河南(裴諝進河南尹東都副留守凡五世為河南諝視事未嘗敢當)
(正處以寬厚和易為治不鞠人以贓)其政不苛細(李適之徙河南尹其政不苛細為下所便玄宗)
(患糓洛歲暴耗徭力詔適之以禁錢作三大防曰上陽積翠月陂自是水不能患刻石著功)都鄙安
之(房式改河南尹會討王承宗鎮州索餉軍具四千乘民不能具式建言歲凶人勞不任調發御史元稹亦)
(言賊未禽而河南民先困詔可都鄙安之)清淨惠下(鄭珣瑜為河南尹未入境會德宗生日尹當獻)
(馬吏欲前取印白珣瑜視事且納贄珣瑜徐曰未到官而遽事獻禮歟不聽性嚴重未嘗以私託人而人不敢)
(謁以私至河南清淨惠下賤歛貴發以便民)不為萬人産沴(鄭珣瑜韓全義將兵伐蔡河南)
(主饋運珣瑜密儲之陽翟以給官軍百姓不知僦運勞凡迎送敕使皆有常處吏密識其馬進退不數步差也)
(全義與監軍别檄有所取輙掛壁不酬至軍罷凡數百封有諫者曰軍湏期會為急公可不報荅曰武士統戎)
(多恃以取求苟以為罪尹宜坐之終不為萬人産沴也)榜殺姚文夀部曲(馮宿拜河南尹)
(洛苑使姚文夀縱部曲奪民田匿扵軍吏不敢捕府大集部曲輙與文夀偕來宿掩取榜殺之)惡少望
風遁去(李紳為河南尹河南多惡少或危帽散衣擊大毬尸官道車馬不敢前紳治剛嚴皆望風遁去)
不務苛細(李適之為河南尹適之性簡率不務苛細人吏便之舊史)
少尹(十八)
孔少尹二人從四品下掌貳府州之事歲終則更次入
計(百官志)亞尹(故事内史缺未補間亞尹得行大京兆事長平叔制白居易)尹總牧務
少尹副焉(郭行餘擢累京兆少尹嘗值尹劉栖楚不肯避栖楚捕導從繫之自言宰相裴度頗為諭)
(止行餘移書曰京兆府漢時有尹有都尉有丞皆詔自除後循而不改開元時諸王為牧故尹為長史司馬即)
(都尉丞耳今尹總牧務少尹副焉未聞道路間有下車望塵避者故事猶在栖楚不能荅)裁押其謬
(李憕出為河南少尹尹蕭炅内倚權骫法殖私憕裁押其謬吏下頼之)䟽決三輔(唐舊史李元紘)
(為京兆少尹有詔䟽决三輔權要之家皆緣渠立磑以害水田元紘一切毁之人獲其利)
幕府(十九)
白參畫幕(掌軍謀膺使檄)載筆旌旄(運籌帷幄)受命辟書(秪事戌府)任在
軍要(權制兵機)任為從事(禮以上賓)交辟(荀進)從軍則望重仲宣(王粲)
(也)參謀幕府(制勝樽俎)盛府求賢(戎書辟士)魯連飛書(燕將得而自殺)青
油幕蓮幕(花幕)佐幕則才高阮瑀(字元瑜)戲談(陶侃為督諸參佐戲)
(談廢事侃責之曰君子當攝其威儀何有亂頭養望自謂宏逹耶)陳琳草檄(魏祖讀以愈風)朝
廷重寄委之以侯伯(軍府庶務制之以賓客)賓佐(賓僚)賓榮(主禮)入幕
之賓(郗超在桓温帷下謀謝安在外望見郗生可謂入幕之賓也)難進易退(三揖而進一辭)
(而退)不可則止(無自辱焉)孔趙璟審官議六藩府官屬曰諸使
辟署務得才以重府望能否已試則引而置之朝無俾
久滯(列傳)護解(王緯與李泌俱為路嗣恭江西觀察判官泌見惡扵元載嗣恭希意欲殺之緯護解)
(僅免)諸將慙懼(盧坦為鄭滑節度使判官監軍薛盈珍數干政坦每據理拒之有善笛者大將等悅)
(之詣帥請為重職坦笑曰大將久在軍積勞亟遷乃及右職奈何自薄欲與吹笛少年同列耶將慙懼遽出就)
(坦謝)平朱泚露布(于公異李晟表為招討府掌書記朱泚平露布于德宗曰臣既肅清宫禁祗奉)
(寢園鍾&KR1607;不移廟貌如故帝覽泣下曰誰為之辭或以公異對帝咨歎一再)佐於賓席(諸侯辟之)
(以佐於賓席杜牧李承慶制)各宜良士以佐賢侯(高湜制上)太原奏(令狐楚李)
(說嚴綬鄭儋繼領太原高其行引在幕府由掌書記至判官德宗喜文每省太原奏必能辨楚所為數稱之)
尤相引重(柳公綽武元衡節度劒南與裴度俱為判官尤相引重)軍府之要(掌在賓寮)
(白居易路貫制)以師禮禮之(劉蕡對後七年有甘露之難令狐楚牛僧孺節度山南東西道皆表)
(蕡幕府以師禮禮之)與均禮(崔咸元和初擢進士第又中宏辭鄭餘慶李夷簡皆表簡幕府與均禮)
三佐杜悰(畢諴辟忠武杜悰幕府悰領度支表為廵官又從辟淮南入拜侍御史)持刀負
棺(賈直言後署李師道府屬及師道不軌持刀負棺入諫曰願前死不見城之破又畫縳載檻車狀而妻子)
(繫纍者以獻師道怒囚之劉悟既入釋其禁辟署義成府後徙潞亦隨府遷穆宗召為諫議)主留務
(徐彦若為清海軍節度使卒扵鎮而行軍司馬劉隱因主留務方時多難彦若最見信扵帝有以事自陳者帝)
(曰汝當問彦若其所倚任如此)料精兵赴難(李栖筠遷安西封常清節度府判官常清被召攝行)
(軍司馬肅宗駐靈武發安西兵栖筠料精兵七千赴難擢殿中侍御史)神安思敏(李巨川河中王)
(重榮辟為掌書記重榮討黃巢書檄奏請紛沓湏報趣發皆屬巨川神安思敏言趣中理鄰藩皆驚)檄筆
無與讓幕謀惟其膺(韓愈送侯參謀詩)異席咨事(浙江觀察使其所擇從事)
(望幕府盛選材彦觀察判官許鴻謙有學識栖筠嘗異席事多咨之)獨禮敬(崔衍遷宣歙池觀察使其)
(所擇從事多得名流時有士者待賓僚率輕傲衍獨加禮敬幕中之士後多顯逹)
白孔六帖卷七十六
