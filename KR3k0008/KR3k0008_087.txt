白孔六帖卷八十七唐白居易原本
宋孔傳續撰
箴(一)碑(二)
檄(三)射策(四)
武(五)文武相須(六)
儒教(七)儒術(八)
太學(九)學官(十)
勤學(十一)廢墯(十二)
過時(十三)幼學(十四)
箴(一)
白箴興於補闕箴頓挫而清壯官箴虞箴(昔夏后氏)
(命百官箴王闕虞箴於虞人之箴曰茫茫禹跡虞人云云可不懲乎)孔進諭善箴(韋承慶遷司議)
(郎太子監國進諭善箴)獻虞人箴以諷(白居易穆宗好畋游獻虞人箴以諷)賜君臣
箴(杜希全封餘姚郡王將即屯獻體要八章砭切政病帝嘉納賜君臣箴一篇)獻獄官箴(裴諝)
(惡法吏舞文或挾宿怨為重輕因獻獄官箴以諷)太醫箴(柳公綽憲宗喜武功且數出游畋公綽奏)
(太醫箴以諷)其辭挺切(謝偃傳初帝即位直中書省張藴古上大寳箴諷帝以民畏而未懷其辭)
(挺切擢大理丞)以箴贈行(楊炯舉神童遷盈川令張說以箴贈行戒其苛)佞䛕有類邪
巧多方其萌不絶其害必彰(李義府獻承華箴云佞䛕有類邪巧多方其萌不絶)
(其害必彰義府方諂事太子而文致若讜直者太子表之)箴以譏刺得失(李善文選注)上
丹扆六箴(李德裕時帝昏荒數游幸狎比羣小聽朝簡忽德裕上丹扆六箴其一曰宵衣諷視朝希)
(晚也二曰正服諷服御非法也三曰罷獻諷斂求怪珍也四曰納誨諷侮棄忠言也五曰辨邪諷任羣小也六)
(曰防微諷偽遊輕出也辭皆明直婉切帝雖不能用猶作詔謝其意)
碑
白(事具喪部碑門)碑披文以相質黃絹絶妙好辭(曹娥碑背有人)
(題云黃絹幼婦外孫虀臼楊脩曰黃絹是色絲色絲是絶字幼婦是少女少女是妙字外孫是女子女子是好)
(字虀臼是受辛之物受辛辭字所謂絶妙好辭)孔福先寺碑(皇甫湜裴度辟為判官度修福先寺)
(將立碑求文於白居易湜怒曰近捨湜而遠取居易請從此辭度謝之湜即請斗酒飲酣援筆立就度贈以車)
(馬綵繒甚厚)諸葛石刻(南蠻傳廣德初鳳迦異築柘東城諸葛亮石刻故在文曰碑即什蠻為漢)
(奴夷畏誓常以石搘捂)誦碑無謬(高智周嘗誦碑無謬者)刊誓(段文昌長慶二年黔中蠻)
(叛文昌使一介開曉蠻即引還彭濮蠻大酋蹉祿來請立石刊誓修貢獻)頌美(許圉師為虔州刺史遷相)
(州專以寬治州人刻石頌美)著惠(韋杭為永昌令遷右御史臺中丞邑民立碑著其惠)遺後人
作矴石(楊瑒在官清白吏請立石紀德瑒曰事益於人書名史氏足矣若碑頌者徒遺後人作矴石耳)
寘璧(楊炎薛邕嘗得炎所為李楷洛碑寘壁日諷玩之)李栖筠(為常州刺史人為刻石頌德)
劉晏(所至有惠利可紀民皆刻石以傳)製紀功碑褒賜(韋臯進南康郡王帝製紀功碑)
(褒賜之)立石紀政(殷侑拜義昌軍節度使上下便安請立石紀政)刻石載德(高叡遷通)
(義令有治勞人刻石載德)詔鑱名泰華二山(安金藏擢右驍衛將軍爵代國公詔鑱名泰華)
(二山碑以為榮)持簡操筆從而寫之(韓愈平淮西碑文表自古聖神之君既立殊功異德)
(卓絶之迹必有奇能博辨之士為時而生持簡操筆從而寫之)辭事相稱(載於書則堯舜二典夏之)
(禹貢商之盤庚周之五誥於詩則玄鳥長發歸美殷宗清廟臣工小大二雅周王之歌辭事相稱同上)乾
坤之容日月之光知其不可繪畫強顔為之(同上)古碑殘
缺(苔篆磨滅賈至宓子賤碑序)碑版照四裔(杜甫詩干謁走其門碑版照四裔各滿深望還)
(森然起凡例)孤嶂秦碑在(登樓同上)碑版笑顔竣(元稹詩)碑者悲也
古者懸而窆用木(後人書之以表其功德因留有不忍去碑之名由是而得自秦漢以降生)
(而有功德政事者亦碑之而又易之以石失其稱矣陸龜蒙野廟碑)公鼎矦碑志隧表阡
一字之價輦金如山(祭韓愈文)崔協(任圜明宗問誰可相重誨以崔協對圜曰崔協)
(不識文字而虛有表號没字碑)棠棣碑(賈敦頥始洛人為敦頥刻碑大市旁及敦實入為太子右庶子)
(人復為立碑其側故號棠棣碑)讀路傍碑(蕭穎士嘗與李華陸拘游洛龍門讀路傍碑穎士即誦華)
(再閱拘三乃能盡記聞者謂三人才高下此其分也)索靖碑(歐陽詢嘗行見索靖所書碑觀之去百步)
(復還立觀疲倦即坐困宿其傍三日乃得去其所嗜類此)願立碑省戸下以頌德(楊國)
(忠鮮于仲通等諷選者鄭怤願立碑省戶下以頌德詔仲通為頌帝為易數字因以黃金識其處)磨班
超紀功碑(姜行本高昌之役為行軍副揔管出伊州距柳谷百里其處有漢班超紀功碑行本磨去)
(古刻更刊頌陳國威靈)没字碑(五代安叔千狀貎堂堂而不通文字所為鄙陋時人謂之没字碑)
立東渭橋以示後世(唐李晟帝紀其功自文于碑敇皇太子書立于東渭橋以示後世)
字青石赤(岣嶁山尖神禹碑字青石赤形摹奇科斗拳身薤葉披鸞飄鳳泊拏虎螭韓愈岣嶁山)
文字缺滅(舊碑斷折其半仆地文字缺滅幾不可讀祭湘夫人)移之於新或失其
真(舊碑石既多破落文不可盡識移之於新或失其真遂不復刻)當晝而文星見不寢
而白鳳來(鄭亞贊皇公一品集序公祗膺宸命舒展格言呼嘯神祗吐納嵩華當晝而文星見不寢)
(而白鳳來成諸侯不朽之功尊元后無私之化於是有幽州紀聖功之碑)苔篆將磷(文粹賈至宓子)
(賤頌)復立碑(魏徵薨帝作文于碑遂書之及纖人毁短乃仆所為碑遼東之役還復立碑)碑以
頌德(李善文選注)已慙黃絹之辭(文至淺陋已慙黃絹之辭性苟不廉益昧素絲之節)
字重青瑶鐫(于持南曹叙字重青瑶鐫韓送靈師)頗黎碑(驪山筝殿側有魏温泉堂碑其)
(石瑩徹宫中呼為頗黎石之碑也出楊妃外傳)雞碑(芝田錄序智昧雞碑)碑流汗(蔡州既平憲宗)
(命道士張某至境醮于紫極宫宫本吳少誠生祠晉公廢以為宫醮之日雷霆大震少誠德政碑流汗成泥嘉)
(話)青苔久磨滅(峴山臨漢江水綠沙如雪上有墮淚碑青苔久磨滅李白襄陽曲)辨碧
落碑(紀聞譚絳碑篆千餘字李陽冰愛之其中有碧落二字謂之碧落碑後有識者云有唐十三祀龍集)
(敦䍧哀子李訓等為母造道門尊像)帝王無德政碑(盧氏雜說憲宗時中人吐突承璀為帝立)
(德政碑礱石請文内相李絳奏大人與天地合其德日月合其明無立碑紀德之事恐貽笑天下遂止之也)
樂石(封氏見聞記嶧山碑云刻此樂石人多不曉顔師古謂以泗濱浮磬作碑也)其文剥缺
(韓文黃陵廟碑湘旁曰黃陵庭有古碑斷裂分散在地其文剝缺)苔侵(李白詩欲覽碑上文苔侵不堪)
(讀)
檄(三)
白愈頭風(陳琳字孔璋作檄魏太祖讀曰愈我頭風)起相如(司馬相如以木為書刺外國之)
(君)至漢國(項羽檄漢高祖)入燕營(魯仲連檄燕將)為彭澤(晉毛義家貧養母郡檄義)
(為彭澤令之任後母亡辟之不就)孔駐馬即辦(房元齡為秦王記室居府出入十年軍符府檄)
(或駐馬即辦文約理盡初不著藁)初不竄定(薛收為書檄露布或馬上占辭該敏如素構初不竄)
(定)囊中檄(楊再思舍逆旅有盜竊其衣囊再思遇之盜窘謝再思曰而苦貧故至此囊中檄無所事)
(幸留)馳檄比州(崔造朱泚亂輒馳檄比州發所部兵二千以待命德宗嘉之)傳聲檄屢
飛(杜秦州詩)玉壘雖傳檄(警急)捧檄嗚咽(李愬擒蔡李祐詔釋以還愬乃令佩刀出)
(入帳下署六院兵馬使六院者隋唐兵也凢三千人皆山南奇材銳士故委祐統之祐捧檄嗚咽)為李
密草檄(祖君彦自負才嘗鬱鬱思亂及為李密草檄乃深斥主闕密敗世充見之曰汝為賊罵國足未)
(君彦曰跖客可使刺由)半紙檄召羣盗(蕭銑曰吾先人國于此若徇其情復梁祚因以半紙)
(檄召羣盗誰敢不從)書記文檄豪健(舒元輿裴度表掌興元書記文檄豪健一時推許)移
檄請無犯州境(鄭綮補廬州刺史黃巢掠淮南綮移檄請無犯州境巢笑為斂兵州獨完)傳
檄天下(鄭畋與涇原程宗楚秦州仇公過鄜延李孝恭夏州拓拔思恭約盟傳檄天下時王命不出劔)
(門四方謂王室微不能復興及畋檄至遠近感聳各治兵思立功奔問行在巢大懼不敢西謀)檄至號
令殷然士氣皆起(王鐸為諸道行營都統移檄天下先是諸將雖環賊莫肯先及鐸檄至號)
(令殷然士氣皆起争欲破賊故巢戰數蹙)屬城皆下(劉武周大業十三年與其徒張萬歲等十餘人)
(候仁恭視事武周上謁萬歲自後入斬仁恭持首出徇郡中無敢動者遂馳檄屬城皆下)占檄諭禍
福(李夷簡徙帥劔南西川嶲州刺史王顒積姦贓屬蠻怒畔去夷簡逐顒占檄諭禍福蠻落復平)文檄
皆出其手(庾抱在隴西府文檄皆出其手)檄英王雞(王勃沛王聞其名召署府是時諸王)
(闘雞勃戲為文檄英王雞高宗怒曰是且交構斥出府)一坏之土未乾六尺之孤
何托(駱賓王能賦詩徐敬業起兵賓王為府屬為敬業傳檄天下斥武后罪后讀但嬉笑至一坏之土未)
(乾六尺之孤何托矍然曰誰為之或以賓王對后曰宰相安得失此人)言吏貪沓賦重賞
罰不平(黃巢傳乾符二年濮名賊王仙芝亂長垣殘曹濮二州妄號大將軍道言吏貪沓賦重賞罰不)
(平宰相恥之僖宗不知也)操檄(温廷皓龐勛反以刃脅廷皓使為表倨荅曰我豈以筆硯事汝耶其速殺)
(我勛熟視笑曰儒生有膽耶吾動衆百萬無一人操檄乎囚之)列煬帝十罪(李密令幕府移檄州)
(縣列煬帝十罪天下震動)所作皆俚俗語(五代敬翔工書檄客之梁益窘為人作牋刺傳之軍)
(中太祖素不知書翔所作皆俚俗語太祖愛之)文檄如狼毒野葛(王弘義再遷左臺侍御史)
(每移檄州縣所至震慴弘義輙詫曰我文檄如狼毒野葛)草檄讓高麗(元萬頃李勣使萬頃草檄)
(讓高麗而譏其不知守鴨渌之險莫離支報曰謹聞命徙兵固守軍不得入高宗聞之投萬頃嶺外)雉走
檄書(遠近同至杜牧賀平党項表)朱耶赤子(盧汝弼為檄云致赤子之流離自朱耶之版蕩)
(謂人曰天生朱耶赤子供我之筆此為梁檄克用)兵檄叢進奏決若流(姚崇契丹擾河)
(北兵檄叢進奏決若流)飛書走檄如飄風(李白送安西幕府繡衣貂裘明積雪飛書走檄)
(如飄風)檄奏翩翩早從軍府(元稹授馬揔制)羽檄如流星(李白古風羽檄)
(如流星虎符合專城喧呼救邊急羣鳥皆夜鳴)軍急羽毛書(杜贈李八)處處喧飛檄
(書懷)檄筆無與讓(韓愈送侯參謀詩)
射策(四)
白公孫弘十上蕭望之射策甲科為郎(射策者謂為難問疑)
(義之策量其大小署為甲乙之科列置之不彰題有欲射者隨其所取得而釋之以知優劣射之言投射)對
策第一(後漢劉淑五府辟不就帝使使輿詣京師不得而對策第一)五十難(後漢徐防謁卿)
(上書言學者以章句間五十難以妄生穿鑿臣請甲乙策試宜從其家章句開五十難以試之解釋多者為上)
(策少明者為高第說不依先師皆以為非也)孔歲旱策問隂陽祲沴(鮑防時比歲旱)
(策問隂陽祲沴穆質對漢故事免三公卜式請烹宏羊指當時輔政者右司郎中獨孤愐欲下質防不許曰使)
(上聞所未聞不亦善乎世美防知人)言天人相與(文粹董仲舒射策言天人相與之際後之人力)
(不足者詞或侈靡理或底伏崔元翰文集序權德輿)為同門生(文粹李栖筠文集序修詞射策為同)
(門生權德輿)潘謝曹馬必居孫樂之右(文粹選舉擇賢才䟽樂廣假筆於潘岳靈)
(運辟高於穆之平津文劣於長卿子建筆麗於荀彧若以射策為最則潘謝曹馬必居孫樂之右若使協贊機)
(猷則安仁靈運亦無禆附之益由此言之不可一槩而取也又曰良相寧資於射策薛登)痛言理道
(文粹權德輿荅柳福州書兩漢設科本於射策故公孫洪董仲舒之倫痛言理道)
武(五)
白以威四夷以遏亂略以靖四國武可畏也
仁而不武無能達也兼弱攻昧武之善經立武經
於文止戈為武無忘武功武有七德(禁暴戢兵安民和衆)
(保大定功豐財)武所以威不軌而昭文德殷湯始伐而有慙
德子曰武盡美矣未盡善也(謂以征伐故未善)奮黃鉞之威
弧矢宣威(黃帝)干戈戡難(武王)布昭聖武武之善經(下戒而備)
(武之善經)武不違敵(違避也)桓桓(武貌)武車不式我武惟揚以
亂易亂不武孔王世充三榜(設三㮄於府外其一武幹絶衆摧鋒陷陣者)
疾文吏如仇讎(劉蕡策首一戴武弁則疾文吏如仇讎)平亂(孫伏伽帝語裴疾曰我平)
(亂責武臣守成責儒臣若李綱孫伏伽可謂誼臣矣)治軍(韋嗣立建言今之取人未試屢遷務進徼幸比)
(肩繼踵故武者治軍則庸懦怯弱)武為救世砭劑(儒學傳序)長槍大劔(史洪肇曰)
(安朝廷定禍亂直須長槍大劔若毛錐子安足用哉五代史三十)圜會百變(文粹沈亞之上冡官)
(書學名將霸帥之所以整暴亂至于奮旅陣師圜會百變之狀離如驚烏合如凝雲此則得之於師矣)摧
䧟廓清之功(韓文序先生之於文摧䧟廓清之功比於武事)不稽之權略(魏元忠言)
(武者先騎射不稽之權略)武舉起於武后之時(武舉盖其起於武后之時長安二年始置)
(武舉其制有長垜馬射步射平射筒射又有馬槍翹關負重身材之選翹關長丈七尺徑三寸半凡十舉後手)
(持關距出處無過一尺負重者負米五斛行二十步皆為中第選舉志)以追韓信拔吕蒙
為急(元禛上裴相書始以追韓信拔吕蒙為急務固非叔孫通薦儒之日也)親兵百萬制
以神策紫身豹首金腰火額獵霞張旆剥犀綴革奮目
如虎眦振髯而蝟磔(柔六鈞貫七扎對天仗以司戈分玉墀而執戟别有陳旌賜鉞閫外)
(四十依榆關以作鎮拒柳營而開壁逐虜則出塞飛烟伐叛則救陽作澤此王者之武威也李庾西都賦)頡
頏作氣勢(韓愈書淮右殘孽尚守巢窟環寇之師殆且十萬瞋目語難自以為武人不肯循法度頡)
(頏作氣勢竊爵位自尊大者肩相摩地相属也不聞有一援桴鼓誓衆而前者但日令走馬來求賞給助寇為)
(聲勢而已)沙漠收奇勲(李白贈何判官羞作濟南生九十誦古文不然拂劔起沙漠收奇勲)王
室此多難高官皆武臣(杜送路君)虓士爪臣(禇遂良虓士爪臣氣力未衰可)
(驅策)
文武相須(六)
白記曰張而不弛文武不能也弛而不張文武不為也
一張一弛文武之道(以弓喻也)時惟理亂(道有弛張)天下既平則
用四科之教(海内未截宜崇七德之功)救敝宜去煩文慮危豈在耀
武故原伯廢學而見非向戍弭兵而致誚戎衣木
鐸奉天威以伐叛(爰舉干戈)恢帝道而化人(則張禮樂)文德(武功)立
武(修文)允文(聖武)文武之道未墜於地弘其用乃殊致(臻其)
(極則同歸)威加海内(武足畏也)化成天下(文在茲乎)斯文未喪(我武惟揚)將
欲豋三(不可闕一)孔制勝御人(魏元忠儀鳳中吐蕃數盜邊元忠上封事洛陽宫言命將)
(用兵之要曰天下之柄有二文武而已至制勝御人其道一也今言武者先騎射不稽之權略言文者首篇章)
(不取之經綸)武創業文守成(儒學序武為救世砭劑文其膏梁歟亂已定必以文治之否者)
(是病損而進砭劑其傷多矣然則武得之武治之不免霸且盜聖人反是而主故曰武創業文守成百世不易)
(之道也)大聖兼該文武並用(文粹季孫問冉有曰子於戰學之乎性逹之也對曰學之)
(季孫曰事孔子惡乎學冉有曰即學於孔子者大聖兼該文武並用適聞其戰法猶未之詳也注孫子序杜牧)
聖人知兵(同上注孫子序周公相成王制禮作樂尊大儒術有淮夷叛則出征之夫子相魯公會于)
(夾谷曰有文事者必有武備叱辱齊侯伏不敢動是二大聖人豈不知兵乎)兼授二職(裴行儉破)
(郅支帝親勞宴曰行儉提孤軍深入萬里兵不血刃而叛黨擒夷可謂文武兼備矣其兼授二職即拜禮部尚)
(書兼檢校太尉)當征伐之急則先武士(李絳請崇國學䟽當征伐之急則先武士丁理)
(平之運則尚文德二柄相須百王不易故漢光於兵革之中投戈講藝)儒者(徐曠為李密所得世充專)
(制密問焉對曰彼殘忍而意褊促必速於亂將軍非破之不可以朝密曰嘗謂先生儒者不學軍旅至籌大計)
(乃明略過人)
儒教(七)
白儒風儒行儒術儒服不敢以儒為戲(魯哀公問)
(於孔子曰夫子之服其儒服與云云)化民成俗(君子如欲化民成俗其必由學乎)君子之
儒(子謂子夏曰汝為君子儒無為小人儒)儒有忠信以為甲胄禮義以為
干櫓(禮)周孔之遺風儒家之子天之未喪斯文也(文不)
(在茲乎)文教儒流經國之大端(立身之要道)木鐸之教(象環)
(之義)清風載揚(素業不墯)必謀君子道(無為小人儒)洙泗之遺教國
家雲屯文士(草偃儒風)王者設教(勸學為先)君子立身(宗儒為本)魯問
(哀公問也)秦坑(始皇坑儒)鴻儒腐儒儒生豎儒英儒
文理(化成)四術(禮曰樂正崇四術立四教以詩書禮樂為太學之教)脩道之謂教(禮天)
(命之謂性率性之謂道脩道之謂教)四科崇儒(九流考藝)逢唐虞之日(弘洙泗之風)
儒林傳六藝者王教典籍先王明天道正人倫致理之
成法微儒(漢平詔太僕于惲等八人微儒有通知往古紀天文歷筭鍾律小學方術本草及五)
(經教授者所在為駕一封軺傳遣詣京師劉歆等至者數十人)小學大學(漢食貨志里胥令餘子在)
(序室未任役使者八歲入小學學六甲五方書計之事以知室家長幼之節十五入大學學先聖禮樂知君臣)
(之禮有秀異者移國學因諸侯貢小學之賢于大學命曰造士造成也)孔柳玭(夫行道之人德行文)
(學為根株正直剛毅為柯葉有根無葉或可俟時有葉無根膏雨所不能活也)詔天下家藏孝
經(天寳三載詔天下家藏孝經)虞世南(帝每稱其五絶三曰博學)鷹犬聲樂以儒
學易(元結祖享嘗曰我承王公餘烈鷹犬聲樂是習吾當以儒學易之)經書刮根本史
書閱興亡(杜牧冬至日寄小姪)有天下者遵其易簡遡其元命可
以致于清淨(文粹常仲孺新修孔子廟碑夫子彰皇繫帝叙王尊周首於儒而開大教也有天下)
(者遵其易簡遡其元命可以致于清淨遵其廣大弘其覆載可以致于雍熙遵其禮讓蹈其夷曠可以致于和)
(平)風纚露沐(儒學傳序太宗身櫜鞬風纚露沭然銳精經術即王府開文學館召名儒十八人為)
(學士)問客之所為峩冠講唐虞(韓文)詠乎堯舜之道(舞乎沂泗之風)
(柳冕荅張尚書書)觝排異端攘斥佛老(補苴罅漏張皇幽𦕈尋墜緒之茫茫獨旁搜而)
(遠紹障百川而東之廻狂瀾於既倒先生之於儒可謂勞矣進學解)自晉訖隋佛老顯行
聖道不斷如帶諸儒倚天下正議助為怪神(愈獨喟然引聖争四)
(海之惑雖蒙訕笑跲而復奮始若未之信卒大顯於時)貞觀六年詔罷周公祠更
以孔子為先聖顔子為先師(盡詔天下惇師考德以為學官數臨幸觀釋菜命祭)
(酒博士講論經義賜以束帛生能通一經者得署吏儒學序)廣學舍千二百區三學
益生員大抵諸生員至三千二百(同上)
儒術(八)
白周禮九兩繫邦國之民四曰儒以道得民儒有席
上之珍以待聘(禮)祖述堯舜憲章文武衣逢掖之衣
僻儒(漢藝文志或者既失精微僻者又隨時抑揚違離道本苟以譁衆取寵後進循之是以五經乖)
(析此僻之患耳)儒服(漢王入彭城叔孫通儒服降漢王憎之乃變服服短衣楚制)儒者博學
乎六藝之文博而寡要(儒者六藝傳以千萬數世不通其學當年不能究其禮故)
(曰博而寡要勞而少功若夫列君臣父子之禮序夫婦長幼之序雖百家不能易也)平當傳經術
以言得失古者耕且養三年而通一藝者存其大體玩
經文而已是以日用少畜德多三十而立五經立也
叔孫通曰儒者難以進取可以樂成儒於道最高(志)
賈山涉獵書記不能為醇儒(醇不雜也涉獵歷覽不專精也)河間王被
服儒術造次必於儒者(被服言常居處其中造次所適皆行)籯金(遺子黃金滿籯)
(不如一經)匡衡尤精力過絶人諸儒語曰無說詩匡鼎來(鼎力)
(也)匡說詩解人頥宣帝曰俗儒好是古非今使人眩
於名實不知所守(言歷覽不專)問事不休賈長頭(後漢賈逵字景伯誦)
(左傳及五經本以大小夏矦尚書教授長八尺二寸諸儒謂之曰問事不休賈長頭尤明左氏傳)荀淑
(字季和博學而不為俗所非也)井丹(通五經語曰五經紛綸井大春)周舉字宣光短陋
而博學洽聞為儒者所宗(京師語曰五經縱横周宣光)徒見二千石
不如一逢掖(皇甫規見王符)記曰博聞強識博古洽聞賜
書(班游博學有俊才與劉向校秘書受詔進讀羣書上噐其能賜以秘書)以道得民(周禮太宰)
(以九兩繫國民四曰儒以道得民)亂世崇儒(後漢劉琨字桓公受施氏易教授弟子常五百人王)
(莽時教授不輟每春秋享社備典儀以素木瓠葉為俎豆桑弧蓬矢以射)盤盂諸書(漢田蚡封武安)
(矦學盤盂諸書注云孔甲盤盂二十六篇書盤盂中所以為戒也雜家書儒墨名法也)孔蕭瑀(愛經)
(術)王義方(淹究經術)託儒為姦(祝欽明贊曰後之託儒為姦者可少戒云)專意經
術(崔元暐少頗屬辭晚以非已長不復構思專意經術)博貫文史(令狐德棻博貫文史)博貫
經術(柳公權博貫經術於詩書左氏春秋國語莊周書尤邃每解一義必數十百言)學無不覽
(盧景亮少孤學無不覽)以講道為娛(商侑幼有志於學不治貲産長通經術以講道為娛)崔
郾(拜侍講謝曰陛下使臣侍講歴半歲不一問經義臣無功不足副厚恩帝慙曰朕少間當請益高鈛適在)
(旁因言陛下樂善而無所咨詢天下之人不知有嚮儒意帝重咎謝咸賜錦幣郾與高重類六經要言為十篇)
(上之以便觀省)薛放(帝嘗問朕欲學經與史何先放曰六經者聖人之言孔子所發明天人之極也史記)
(道成敗得失亦足以鑒然謬於是非非六經比帝曰吾聞學者白首不能通一經安得其要乎對曰論語六經)
(之菁華也孝經人倫之本也漢時論語首立於學官光武令虎賁士皆習孝經玄宗親為注訓盖人知孝慈則)
(氣感和樂也帝曰聖人以孝為至德要道信然)稡擷經史(鄭澣帝使稡擷經史為要錄愛其博而精)
(試舉諸條摘問之隨即酬析無留荅)邃儒術(曹確邃儒術器識方重動循法度)西域鬻異
書(西域智湛子名昭好學有鬻異書者毋顧笥中金歎曰何愛此不使子有異聞乎盡持易之)求純
樸經術士(王琚或說帝曰王琚麻嗣宗皆詭譎縱横可與履危不可與共安方天下已定宜益求純)
(樸經術士以自輔帝悟稍䟽之)劉子玄議孝經(嘗議孝經鄭氏學非康成注舉十二條左證其)
(謬當以古文為正)續五說(劉迅續詩書春秋禮樂五說書成語人曰天下滔滔知我者希終不以示)
(人)不讀非聖書(柳公綽屬文典正不讀非聖書)博知書傳(王龜博知書傳)竒難
字遣使者問(曹憲譔桂苑珠叢太宗嘗讀書有竒難字輒遣使者問憲憲具為音注援驗詳複帝)
(咨尚之)精故訓學(顔師古少博覽精故訓學)名重海内(孔穎逹嘗造同郡劉焯焯名重)
(海内初不之禮及請質所疑遂大畏服)馬嘉運(以孔穎逹正義繁釀故掎摭其疵當世諸儒服其精)
九經庫(谷那律淹識羣書禇遂良嘗稱為九經庫)五經指南(王元感魏知古見其書歎曰五)
(經指南也)嗜學(王紹宗少貧嗜學)覃思經術(尹知章為陸渾令輒棄官去時散騎常侍解婉)
(亦罷歸與知章覃思經術舉訢訢然)好學多所研總(柳冲好學多所研總)五總龜(殷踐)
(猷博學賀知章嘗號為五總龜謂龜十年五聚問無不知也)儒術於我何有哉(杜甫醉時)
(歌)以儒學顯(顔師古父思魯以儒學顯)淹該經術(啖助淹該經術)雅厚雄邁
(富嘉謨異少微天下文章尚徐庾獨嘉謨少微本經術雅厚雄邁)書簏(李善淹貫古今不能屬辭故人)
(號書簏)假直秘書(李邕見特進李嶠自言讀書未徧願一見秘書嶠曰秘閣萬卷書豈時日能習)
(邪邕固請乃假直秘書未幾辭去嶠警試問奥篇隱帙了辯如響嶠嘆曰子且名家)文選五臣注
(吕向嘗以李善釋文選為繁釀與呂延濟劉良張詵李周翰等更為詁解時號五臣注)問内黃(李珽)
(梁太祖幸河北至内黃顧珽曰何謂内黃珽曰河南有外黃下黃故此名内黃太祖曰外黃下黃何在珽曰秦)
(有外黃都尉在今雍邱下黃為北齊所廢在今陳留太祖平生不愛儒者聞珽語大喜五代史五十四)萬
卷暗誦(羣書萬卷常暗誦孝經一通看在手杜甫可嘆詩)弱不好弄(盧肇進海潮賦狀志)
(在業儒弱不好弄)詭然而蛟龍翔蔚然而虎鳳躍(文粹諸史百子皆搜抉無)
(隱&KR0008;瀾卓踔奫泫澄深詭然而蛟龍翔蔚然而虎鳳躍鏘然而韶鈞發日光玉絜周情孔思千態萬貌卒歸於)
(道德仁義炳如也韓文公集序李漢)不知儒術(文粹會昌一品序周勃霍光雖有勲伐而不知儒術)
(鄭亞)六籍奴婢(劉蕡精於儒術嘗看文中子忿然而言曰才非上聖擬上聖述作不亦過乎客曰文)
(中子於六籍如何蕡曰若以人望人文中子於六籍猶奴婢之於即主耳後人遂以文中子為六籍奴婢出南)
(部新書)極聖人之規矩恢作者之聞見(柳宗元不能探奥義窮章句為腐爛)
(之儒雖或寘力於文學懃勤懇懇于歲時然而未能極聖人之規矩恢作者之聞見勞費翰墨徒爾拖逢掖曳)
(大帶游於朋齒且有愧色)言其學則皆揔攬羅絡横豎雜博天旋地
縮鬼神交錯(柳文)耒耜筆硯間(杜牧上知巳啓)腹溢儒書口盈憲
章(柳宗元起廢荅腹溢儒書口盈憲章包今統古進退齊良)言泉百氏腹笥九經(文粹)
(陳章甫書)行道之儒(以是為駕說之儒曷若為行道之儒耶貯之於心有經實施之於事有古道猶)
(不愈於堆案滿架矻矻於筆硯間耶劉軻與馬植書)博學(蕭穎士言裴子野當著書其所許可當世者孔)
(述睿之博學而已)
太學(九)
白化民成俗(禮曰君子如欲化民成俗其必由學乎)教學為先家塾(國學)
考校(考其道藝進退)祭菜(示敬道也)鼓篋(遜業)既闡文明之教(咸五登三)將
令儒學之徒(問一知十)化成(文理)傳習雅言(討論大義)揚先儒之風
(知要道之善)書府學官(漢立太學之官)樂政崇四術立四教(謂春秋教)
(以禮樂冬夏教以詩書)凡入學以齒(皆以長幼為序不以尊卑為差)比年入學(謂每)
(年也)中年考校(中年間年也)一年視離經辨志三年視敬業樂
羣五年視博習親師七年視論學取友謂之小成九年
知類通逹彊立而不反謂之大成此大學之道也教
之大倫春誦夏弦(日就月將)孔入太學(竇抗以帝甥蚤貴入太學)勸興
太學(陳子昂勸后興太學)政教之地(又言陛下方興大化而太學久廢堂皇埃蕪詩書不聞明)
(詔尚未及之愚臣所以私恨也太學者政教之地也君臣上下之所取則也俎豆揖讓之所興也天子于此得)
(賢臣焉今委而不論雖欲睦人倫興治綱失之本而求之末不可得也)請崇太學以立教
本(蕭昕代宗狩陜昕由武關從帝擢國子祭酒建請崇太學以立教本帝寤其言詔羣臣有籍于朝及神策)
(六軍子弟肄業者聽補生員)明教之源(劉蕡文宗引諸儒百餘人于廷策曰太學明教之源也)
攢弁如星(文粹太學講禮記沒階雲來即席之次攅弁如星連袂成帷歐陽詹)鋤犂其中
(唐文粹請修太學書輿人有棄本之議羣生有將壓之虞至有博士助教鋤犂其中播五稼於三時視辟雍於)
(農郊德宇將摧教源將乾先聖之道將不堪李觀)昔學有六舘居類其業生有
三千盛侔於古(李觀同上)學廢則士亡士亡則國虚(不知長國之術)
(在乎養士飬士之源在乎隆學學廢則士亡士亡則國虛國虛則下危下危則禮義銷禮義銷則狂可奸聖賊)
(可陵德邐迤不知其終同上)生徒無鼓箧之志(李絳請崇國學䟽生徒無鼔篋之志博士)
(有倚席之譏)師氏教德不獨美於周時(橋門觀禮豈復謝於漢日同上李絳)四
方秀艾挾策負素坌集京師(儒林傳序四方秀艾挾策負素坌集京師文治煟然)
(勃興於是新羅百濟吐蕃高麗等羣酋長並遣子弟入學鼓篋踵堂者凡八千餘人紆侈袂曳方履誾誾秩秩)
(雖三代之盛所未聞也)過太學之門而不敢跼顧(柳宗元與太學諸生書少時嘗)
(有意遊太學受師說以植志持身焉當時說者咸曰太學生聚為朋曹侮老慢賢有隳窳敗業而利口食者有)
(崇飾惡言而肆闘訟者有凌傲長上而誶駡有司者其退然自克特殊於衆人者無幾耳僕聞之恟駭怛悸良)
(痛其遊聖人之門而衆為是&KR0689;&KR0689;也遂退託鄉閭家塾考勵志業過太學之門而不敢跼顧尚何能仰視其學)
(徒者哉)
學官(十)
白君將化人(學實為本)官能宿業(教之所興)化民成俗(學則為先)官苟
非人(教所由廢)冬夏既非失教(春秋寧罰有辭)學立膠庠(士分選造)將弘
洙泗之風(必立膠庠之序)考課(學令曰諸博士助教計當年以考等級)孔劉蕡策
(生徒惰業由學校之官廢)歸崇敬(德行純潔文詞雅正形容莊重可為師表者委四品以上各舉所知)
(在外給傳七十者安車蒲輪敦遣為博士)博士考課(學生謁師䞇用腵脩一束酒一壺襂布一裁色)
(如師所服師出中門延入與坐割修&KR1893;酒三爵止乃發篋出經摳衣前請師為說經大略然後就室朝晡請益)
(師二時堂上訓授道義示以文行忠信孝悌睦友旬省月試時考歲貢眡生徒及第多少為博士考課)太
學當得天下名儒(楊綰宦者魚朝恩判國子監既誅因是建言太學當得天下名儒汰其選)
(即拜綰國子祭酒)躬講經籍(陽城下遷國子司業躬講經籍生徒斤斤皆有法度)專名譽
好文章(柳文四門助教壁記有司命太學之官頗以為易專名譽好文章者咸恥為學官)致令
生徒不自勸勵(韓文近年吏部所注多循資敘不考藝能致令生徒不自勸勵)召惇師
老德以為學官(儒學傳序)帝求師儒貳我成均(柳文帝求師儒貳我成均)
(開朗蒙滯宣明德教大和潜布玄之密照羣生聞禮後學知孝進退作則動言是俲匪公之軌人用奚蹈麄厲)
(貪凌待公順之欺偽譎詐待公信之)儒庠恣游息聖籍飽商㩁(韓愈納凉聮句)凡
諸學(皆有博士助教授其經藝通典)
勤學(十一)
白玉不琢不成器人不學不知道雖有嘉肴不食不
知其旨學然後知不足小成大成(學之次也)蟻垤(比學)
(積功)忘倦求安(君子食無求飽居無求安可謂好學)吾十有五而志于學
不厭(學而不厭誨人不倦)發憤㤀食絶編(孔子讀易韋編三絶)欲罷不
能君子求諸巳古之學者為巳今之學者為人討
論墳典祿在其中(學也云云)學而時習之日知(日知其所亡月無㤀)
(其所能可謂好學也矣)日就月將(日俯成而月將大也)待問(儒有夙夜強學以待問)多
文之富(儒有多文以為富)七子之業(漢劉殷有七子各授一經)籯金(漢書韋賢長孺)
(子元成皆以明經位至丞相故鄒魯曰遺子黃金滿籯不如教子一經)聖人重分寸之隂
(淮南子云)三冬足用(惠方朔曰臣學書三冬文史足用)自強(君子自強不息)鑿壁(匡衡)
(字稚圭)帶經(倪寬帶經而耡)閉戸(孫敬字文寳常閉戸讀書不堪其睡乃懸頭於梁上時人號曰)
(閉戸先生)下帷(董仲舒耽學下帷讀書十七年不窺園圃)映雪(孫康)聚螢(車胤字武子)刺
股(蘇秦讀書有睡乃引刀刺股血流於地也)不寢不食(寗越少時苦耕疲勞友人謂曰君學三十)
(年可免貧賤越曰他食吾不食他寢吾不寢如此十五年可以成矣遂學成)稽古之力(後漢桓榮)
(字春卿好學為太子少傅明帝賜車馬衣服榮陳之庭廡謂人曰此吾稽古之力也)取青紫(夏矦勝曰)
(經術苟明取青紫如俯拾地芥也)遜志(惟學遜志)學古入官業廣惟勤
近思切問(温故知新)學而為已(道不遠人)為學日益德成而上
入室(專門)勤苦而成學惟時習(道乃日彰)編蒲寫書(路温舒牧羊截)
(澤蒲編而寫書讀以忘倦豈不為之勤學也)顓愚(朱穆耽學銳意講誦或時思至不自知忘失衣冠顚)
(墜坑岸其父常以為顓愚幾不知數馬足)不覺漂麥(高鳳專精讀書夜不息妻常至田暴麥於庭令)
(鳳持竿護雞時暴雨而鳳持竿讀書不覺水漂其麥妻還乃悟)王充博覽閉戶潜思
戸牖牆壁各置刀筆著論衡蜀向明(年八十猶手自校書刊定誤謬)
(開門接賢誘納後進但論古義不千時事也)藜牀半穿(高士傳曰管寧字幼安隱居好學藜牀半)
(穿也)役志(勵精)傳癖書淫(杜預有春秋癖皇甫謐有書淫)長大勤學(魏太祖曰)
(長大而勤學惟吾與袁伯業耳)善學者師逸而功倍學以聚之(問以辨之)
都養(倪寬從孔安國學貧乏為弟子都養)輕彼滿籯(慕茲重席)不荅候問(魯平叔陵)
(好學不倦不荅候問之禮友以此短之平欣然自得人語曰五經復興魯叔陵)老學(蜀向明字臣逹事見)
(上注)失羊(王育字伯春為人牧羊好學亡其羊羊主責之鬻已以償同上)寫書(范注玄平燃薪寫書)
(寫了讀誦亦通)傭書(吳闞澤字德潤傭書供紙筆寫書畢誦亦畢)書肆閱書(王充無書游洛)
(陽市閱所賣書見必誦)孔畫地書空寓所習(劉仁軌好學值亂不能安業每動止畫地)
(書空寓所習卒以通博聞)不調十年(竇威授校書郎當遷不肯調者十年故其學益博而諸兄以軍)
(功位通顯薄威職閑沉更謂曰昔仲尼積學成聖猶棲遲不偶汝尚何求耶威笑不荅)精思不懈
(虞世南與兄世基同受學于吳顧野王十餘年精思不懈至累旬不盥櫛)誦書不置(狄仁傑為兒時)
(門人有被害者吏就詰衆争辨對仁傑誦書不置)休澣讀書(裴炎補弘文生休澣它生或出遊炎)
(讀書不廢)篤學舉高第(韓思復篤學舉秀才高第)夜無燃膏默念所記(宗室)
(戡年十歲即好學大寒輟薪自炙夜無燃膏默念所記)五十餘尚執經(宗室則之嗜學年五)
(十餘尚執經太學)年老篤意經籍(于休烈年老篤意經籍嗜學不厭)非寢食不
輒廢(王起嗜學非寢食不輒廢天下之書無不讀一經目弗忘也)力于學(鄭肅以儒世家肅力)
(于學有根秪)夜燃薪(畢諴夜燃薪讀書母䘏其疲奪火使寐不肯息遂通經史)晝講經夜
著書(裴休晝講經夜著書終年不出戶)雖甚寒暑卷示釋(蔣又結髮志學老而不厭)
(雖甚寒暑卷不釋于前故能通百家學)口不絶吟於六藝之文手不停披
於百家之編焚膏油以繼晷常矻矻以窮年(韓文)吏事倥
偬書不去前(馬揔入為戸部尚書揔篤學雖吏事倥偬書不去前論著頗多)看書到曉
那能眠(韓愈短燈檠歌此時提挈當案前看書到曉那能眠)研精典墳不告劬勩
(柳宗元送班孝廉序)竟夕誰與言但與竹素俱(柳宗元讀書詩)少篤志(奚陟)
(少篤志通羣書)自力於學(王彦威少孤家無貲自力於學)老益勤(賈耽嗜觀書老益勤)夜
分讀書(杜佑資嗜學雖貴猶夜分讀書)手不置書(郭元振手不置書)業精于勤
(荒于嬉)甄逢(自力讀書)每開經輒祓濯束帶危坐(蕭德言晚節學愈苦每開)
(經輒祓濯束帶危坐妻子諫曰老人何終曰自苦荅曰對先聖之言何復憚勞)王元感(年雖老讀書不)
(廢夜)燃葉(柳璨少孤貧好學晝採薪給費夜燃葉照書)未嘗廢卷(馬懷素篤學手未嘗釋卷)
求為吏隸集賢院竊院書讀(陽城資好學貧不能得書求為吏隸集賢院竊院書讀之)
(晝夜不出戶六年無所不通)好學不倦(崔元翰其好學不倦)未曾一日去書不
觀(權德輿自始學至老未曾一日去書不觀)夕翺翔乎藝苑(朝騁騖乎書林夕翺翔乎藝苑)
(韓文復志賦)孜孜(孜孜凭書案譬彼鳥黏黐韓文)一月讀一箱(冬至日寄小姪一日讀十)
(紙一月讀一箱)勤勤懇懇於歲時(寘力千文學勤勤懇懇於歲時然而未能極聖人之規矩)
(恢作者之聞見柳宗元上崔卿)懸刺(伏念臣夜無脂燭則爇薪蘇曉恨頑冥亦嘗懸刺進海潮賦盧肇)
心好藝文老而不倦(臣本以門蔭入仕不由雋造之科獨學無友未嘗琢磨然心好藝文)
(老而不倦贊皇一品集上尊號玉冊狀)晝樵夜然(馬懷素師事李善貧無貲晝樵夜輙然以讀書)
(博通經史)不知寢食(韋述性嗜書元行冲載書數車述入其室觀書不知寢食)讎比勤勤
(陸龜蒙得書熟誦乃錄讎比勤勤朱黃不去手)熊膽丹(柳仲郢母善訓子仲郢幼嗜學嘗和熊膽丹使)
(夜咀嚥以助勤)豈殊蠧書蟲生死文字間(韓愈雜詩古史散左右詩書置後前豈如)
(蠧書蟲生死文字間)經年不出墅門(舊史裴休兄弟同學于别墅休經年不出墅門晝講經籍)
(夜課詩賦)古人已用三冬足年少今開萬卷餘(杜詩)兄弟五人
勵志讀書(張知謇與兄弟五人勵志讀書皆以明經擢第舊史)力學淹該書記(趙武)
(孟少游獵以所獲饋其母母泣曰汝不好書而傲蕩吾安望哉不為食武孟感激遂力學淹該書記)夜字
照爇薪垢衣生碧蘚庶以勤苦心報茲劬勞顯(杜八哀詩)刻
意墳典(禇無量幼受經於沈子正曹福刻意墳典家濱臨平湖有龍出人皆走觀無量尚幼讀書若不)
(聞衆異之)讀古聖人書(涵咀義味獨坐日昃案上有一杯䔧羹如五鼎七牢饋於左右加之以撞)
(金石萬羽籥也陸龜蒙論文)日閱書于肆(徐文遠避亂長安家貧無以自給其兄休鬻書為事)
(文遠日閱書于肆博覽五經尤精春秋左氏傳舊史)飲水棲衡講誦不輟(崔從少孤貧寓)
(居太原與仲兄能同隱山林苦心力學屬歲兵荒至於絶食弟兄採梠拾橡實飲水棲衡而講誦不輟怡然終)
(日不出山巖如是者十年)吕諲(志行修整勤於學業)鄭肅(苦心力學)好著書(李德裕以噐業)
(自負特逹不羣好著書為文奬善嫉惡雖位極台輔而讀書不輟初貶潮陽雖蒼黃顛沛之中猶留心著述)
處若忘行若遺(學之二十年餘矣始者非三代兩漢之書不敢觀非聖人之志不敢存處若忘)
(行若遺儼乎其思茫乎其若迷當其取乎心而注乎手也惟陳言之務去戞戞乎其難哉韓文)鑽仰沉
研如是者十年(鑽仰沉研僅於不窺園井矣如是者十年然後粗霑一命粗成一名元稹)
廢墮(十二)
白息焉游焉教所由廢扑作教刑(扑檟楚也不勤道業則撻之)
詩子衿刺學校廢也青青子衿悠悠我心挑兮逹兮在
城闕兮(挑逹游墮也)不學將落(傳曰原伯魯不悅學閔子騫曰夫學殖也不學將落原氏)
(其亡乎上陵下替周亦其亂乎)困而不學民斯為下矣飽食終日無
所用心難矣哉牆面而立(子曰人而不學周南召南其猶正牆面而立也歟)宰
予晝寢(子曰朽木不可彫也糞土之牆不可汚也)既忘禄在其中(是謂民斯為下)當
少壯之歲(輕分寸之隂)懷居(士而懷居不足以為士矣)獨學無友則孤陋
寡聞學非時習(道則日亡)學之不講不帥教(鄉簡移之)學人
舍業懷安敗名晝眠(邊韶字孝先弟子嘲曰邊孝先腹便便懶讀書愛晝眠)
不思時習(好務晝眠)孔父怒楚督之(唐劉子元行年十二父藏噐為授古文尚書業)
(不進父怒楚督之)稍怠則立堂下(韋陟敕子允就學稍怠則立堂下不與語)每讀古
人一傳數紙已後則再三伸卷復觀姓氏旋又廢失(往時)
(讀書自以不至觗滯今皆頑然無復省錄每讀古人一傳數紙已後則再三伸卷復觀姓氏旋又廢失柳宗元)
(寄許孟容)不能勠力盡瘁(文粹劉岩未與叚校理書性本慵惰強之惟艱不能勠力盡瘁服勤)
(先聖)學校之官廢(劉蕡策生徒墯業由學校之官廢者盖國家貴其祿而賤其能先其事而後其)
(行故庶官乏通經之學諸生無修業之心矣)
過時(十三)
白敬遜務時敏厥修乃來(敏謂及時也禮)太學之法禁於未發
之謂豫(謂年未十五時)當其可之謂時(謂年二十成人也)發然後禁則
捍格而不勝時過然後學則勤苦而難成時習五十
學易(子曰加我數年五十以學易)歲月往矣(陸羽師拘之令薙艸莽當其記文字懵懵若有)
(遺過日不食主者鞭苦因書嘆曰歲月往矣柰何不知)年雖老讀書不廢夜(唐史)
(王元載)年過五十始留意詩什(數年之間體格漸變每吟一篇已為好事者稱誦高)
(適舊史)
幼學(十四)
白人生十年曰幼學禁於未發志學(吾十有五而志于學)父
之罪(魯昭公曰子既生不免水火毋之罪也成童不就師父之罪也)當竹馬之年(就杏壇之)
(列)互鄉之童始聞絜已楊氏之子終見參玄(楊子曰吾家童烏九)
(歲而預我參玄)佩韘之幼(帶經之勤)年始佩觽(心在鼓篋)克岐克嶷(言幼有所)
(知)小成大成(學也)雖未能負薪(庶人之子幼曰未能云云)而已從釋菜
(示敬道也)外傅(十年)學樂舞勺能食(能食教之以右手能言教之以鞶帶以韋)
(為之)始勤蟻垤之功永詠鹿鳴之什(凡學始誦鹿鳴四牡黃華)孔少有
名號三少李有(嗣真直洪文館與學士劉獻臣徐昭皆少名號三少高祖東封還詔贈孔子太師命)
(有司為祝司文郎中雷少穎文不稱旨更命嗣真成不淹頃帝覽稱善)驚其可教(文粹元稹寄樂)
(天書九歲學賦詩長者往往驚其可教)跪問湯誓(高定七歲)彊學有成人風(蘇詵)
(子震以蔭補千牛十餘歲彊學有成人風題曰吾家有子)僕少好學問(自五經之外百氏之書未)
(有聞而不求得而不觀者韓文)幼嗜學母韓嘗和熊膽丹使夜咀嚥以
助勤(唐史柳仲郢)黃卷中與聖賢對(狄仁傑為兒時門人有被害者吏就詰誦書不)
(置曰黃卷中與聖賢對何暇偶俗吏語)
白孔六帖卷八十七
