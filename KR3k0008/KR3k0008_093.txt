白孔六帖卷九十三唐白居易原本
宋孔傳續撰
詬罵(一)讒謗(二)
黜辱(三)羞恥(四)
悔恨(五)威虐(六)
恐懼(七)愚(八)
妖訛(九)呪咀(十)
滛亂(十一)别嫌疑(十二)
詬罵(一)(訴辯附)
白詩曰覆背善詈書曰小人怨汝詈汝惡聲至必
反之(北宫黝之養勇)褊心(惎口)善詈惡聲語侵(灌夫以語侵田蚡)言悖
薄言誶語(漢書)衛孫蒯(飲馬于重邱毁其瓶重邱人詬之曰爾父為厲云云)冉堅
射陳武子中手失弓而罵慢罵(疾惡)惡聲隨之(莊子)言悖
而出亦悖而入怒不至罵(禮言老子)訴辯訟有孚窒惕中
吉(訟不可終必見塞而懼中道而止乃吉也)天與水違行訟君子以作事謀
始(明則無訟)契之不明(訟所由興)歸逋(不克訟歸而逋其邑易)掇患(自下訟上患至)
(掇也)禠服(易曰錫之鞶𢃄終朝三禠之注云以訟受錫榮何可保故終朝禠之者三)分爭辯訟
非禮勿決薄言往訴甘棠(召公聽訟之所)盈庭(發言盈庭)虞芮質
厥成速獄(盈庭)周禮以兩劑禁人訟不滿萬錢不移
書(薛宣貢君為宰相相府辭訟例不滿萬錢不為移書後皆遵薛侯之故事)受辭(朱安世曰南山之竹)
(不足受我辭)曉譬曲直(陳實仲弓為太邱長人有争訟曉譬曲直而退無怨也)歸思(杜畿)
(為河東守寬惠人相訟為陳大義令歸思之意不盡更來鄉邑咨嗟之)坐獄王庭(對事也傳)合
要舉契(晉使王叔與伯與合要王叔氏不能舉其契)執競爭端曲直
就直助彊(人謂子産)辨而不德必加於戮(辨争)膚受之愬不行
焉煩言對簿孔嫚罵邇臣(裴延齡恃得君謂必輔政少所降下至嫚罵邇臣時)
(人側目)人都不憾(劉子翼嘗面折僚友短退無餘訾李伯樂曰子翼詈人人都不憾)訾大
臣毁朝政(韋雲起大理卿鄭善果奏雲起訾大臣毁朝政所言不情貶司直)於坐嫚罵
(張嘉貞詔宴中書省與宰相會嘉貞銜張說不已於坐嫚罵說源乾曜王晙共平解乃得去)一坐失
色(武儒衡遷中書舍人時元稹倚宦官知制誥儒衡鄙厭之會食瓜蠅集其上儒衡揮以扇曰適從何處來)
(遽集于此一坐皆失色)坐上嫚罵(張茂昭為節度使弟昇璘薄王武俊為人坐上嫚罵武俊怒茂)
(昭遣人謝乃止)責罵衣冠(嚴挺之名浚以字行侍御史任正名恃風憲至廷中責罵衣冠挺之讓其)
(不敬反為所劾)加右足馬鬛上嫚罵(白孝德事李光弼為禆將史思明使騎將李龍仙以)
(騎五十挑戰加右足馬鬛上嫚罵光弼光弼登城顧諸將曰孰能取是賊孝德願以五十騎見可而進追斬其)
(首以還)似婦女(高仙芝代靈詧為四鎮節度使副都護程千里衙將畢思琛行官王滔康懷順陳奉)
(忠等皆嘗譛仙芝於靈詧者既視事呼千里嫚罵曰公面雖男兒而心似婦女何邪謂琛曰爾奪吾城東千石)
(種田憶之乎對曰公見賜者仙芝曰爾時吾畏汝威豈憐汝而賜邪又召滔欲捽辱良久皆釋曰吾不恨矣由)
(是舉軍安之)侮斥其祖(李元諒李懷光反與馬燧渾瑊討之其將徐廷光素易元諒數嫚罵為優)
(胡戲侮斥其祖又使約降曰我降漢將耳及馬燧至降於燧元諒見韓游瓌曰彼詬吾祖今日斬之子助我乎)
(許諾既而遇諸道即數其罪叱左右斬之詣燧謝)劉感(事見射門)罵賊不空口(盧奕安禄)
(山䧟東都被執臨刑罵賊不空口逆黨為變色)人有告人辱罵其妹與妻為其
長者得不追而問之乎追之而不至為其長者得不怒
而杖之乎(韓愈為河南令上人書)時遭訕罵(柳宗元與楊誨之書時遭訕罵不為之面)
(則為之背積八九年日思摧其形鉏其氣雖甚自折挫然已得號為狂疎人矣)罵先生者不忌
(柳宗元荅問)盲宰相(關播李希烈縛李元平因嫚罵曰盲宰相使汝當我何待我淺邪)瞋目
為鄙語辱密(宇文化及瞋目為鄙語辱密密顧左右曰此庸人圖為帝吾當折箠驅之李密傳)
大罵之(五代楊行密傳安仁義焚東塘以襲常州常州刺史李遇出戰望見仁義大罵之仁義止其軍)
(曰李遇乃敢辱我如此其必有伏兵遂引軍却而伏兵果發)或至詈詰(韋陟遷吏部侍郎銓綜號)
(為公平然任威嚴或至詈詰議者訾其峻)廷中責詈衣冠(嚴挺之侍御史任正名恃風憲至廷)
(中責詈衣冠挺之讓其不敬反為所劾)相詈訾(劉崇魯見田令孜沒階趍廢制度自崇始其相詈訾)
(俚淺稽校譬市人然)
讒謗(二)(分謗附)
白小人在側(君子信讒)惑蠱君臣(交亂邦國)讒慝之口采苓刺讒
也(晉獻公好聽讒)讒慝宏多(魯不堪晉)浸潤之譖膚受之愬不行焉
可謂明也已矣盗言孔甘巧言如簧職為亂階
貝錦之刺(刺幽王也)彼譖人者(亦以太甚)取彼譖人投畀豺虎
敗言為讒世亂讒勝讒諂竝進青蠅之刺(詩曰)
(營營青蠅止于棘讒人罔極交亂四國止于樊愷悌君子無信讒言)費無極楚之讒人也
(屛楚王之耳目使不聰明也)智者除讒以自安子常愛讒以自危(子常)
(囊瓦字)衆口鑠金(毁積銷骨)掩鼻之譖(鄭袖之計)靖譖服讒掇蜂
之謗(尹吉甫妻譖子伯竒)小人在位(讒口囂囂)君子退身(憂心悄悄)讒臣在
中(主人蠧也史)讒諛得志投杼之疑(讒言至三慈母投杼曾參之母)偽言
惑志聞流言不信讒說殄行(讒言能絶君子之行)驕人好好
(吠犬狺狺)薏苡之謗(馬援從南方歸載薏苡及援死得罪人皆譖言前所載者皆明珠文犀)人
之多言亦可畏也讒人罔極(交亂四國)采葛懼讒也萋斐
(萋兮斐兮成是貝錦)厚誣謗書一篋(史甘茂曰樂羊攻中山三年拔之樂羊反語功文侯)
(示之謗書一篋也)胥動以浮言僔沓背憎緝緝扁扁謀欲
譖言(人之為言胡得焉)官謗服讒(蒐慝)掩謗(興謗)謗言乃止(子常殺費無極)
内讒(狐突謂申生曰雖盡外敵猶有内讒)蝎譖(蝎木蟲謂從中起國語)媒孽(其短)以一
人毁去官(上召季布至無所受令歸布曰陛下以一人譽召臣以一人毁去官臣云云上曰河東吾)
(股肱郡故召君)分謗惡有所分分謗生民子罕執扑(宋築城謳曰澤)
(門之晢實興我役皇國父也邑中之黔實慰我心子罕也罕聞之親執扑以行築者抶其不勉者乃止傳言子)
(罕能分謗也)獻子徇囚(韓獻子將斬人卻獻子救之至則已斬矣卻子使速以徇曰吾以為分謗)
(也)恥獨為君子孔囂囂嗷嗷(柳宗元貶永州司馬詒蕭俛書曰讒語轉侈囂囂嗷)
(嗷漸成狂人飾智求仕者更詈僕以悅仇人之心)不能自明(又書自古賢人才士秉志遵分被謗)
(議不能自明者以百數故有無兄盗嫂娶孤女撾婦翁者然頼當世豪傑分明辯列卒光史册管仲遇盗升為)
(功臣匡章被不孝名孟子禮之今已無古人之實為而有詬欲望人之明己不可得也)詆所進兵
皆鏤定秦字(韋臯不與臯者詆所進兵皆鏤定秦字有陸暢上言臣向在蜀知定秦者匠名也由)
(是議息)連城白璧遭讒毁(李白鞫歌行楚國青蠅何太多連城白璧遭讒毁荆山長號泣)
(血人忠臣死為刖足鬼)白玉棲青蠅君臣忽行路(贈宋少府上)停詔免
王晬死(李勉遷梁州都督山南觀察使勉以故吏前密縣尉王晬勤幹俾攝南鄭令俄有詔處死勉問)
(其故乃為權倖所誣勉詢將吏曰上方藉牧宰為人父母豈以譖言而殺不辜乎即停詔拘晬飛表上聞晬遂)
(獲免舊史)知佞之讒讒忠(沈顔讒國宰嚭讒子胥而吳滅趙高讒李斯而秦亡無極讒伍奢而)
(楚昭奔靳尚讒屈原而楚懷囚故曰知佞之讒讒忠不知佞之讒讒國)張口沬舌(文粹叚成式毁)
(古之非人也張口沬舌指數於衆人人得而防之今之非人也有張其所違嚬戚而憂之人不得而防也豈雕)
(刻機杼有滛巧乎言非有乎)羣邪沮謀(裴延齡以姦回得幸害時蠧政物議莫敢指言公獨以身)
(當之屢言不可翰林學士吳通元忌公先逹每切中傷隂結延齡互言公短宰相趙憬公之引拔日升為同列)
(以公排邪守正心復異之羣邪沮謀直道不勝十年罷政事陸贄贊)德宗之不亡顧不幸
哉在危難時聽贄謀及已平追仇盡言(拂然以讒倖逐猶弃梗至延齡)
(軰則寵任磐桓不移如山昏佞之相濟也夫君子小人不兩進邪謟得君則正士危何可訾邪陸贄贊)詩
人斥譛人最甚投之豺虎有比不置也(如羣栖楚輩則然肆訐以示公)
(結黨以植私其言纚纚若可聽卒而入于敗亂也孔子所謂順非而澤者歟利口覆邦家者歟竇羣劉栖楚贊)
出醜言(裴度五坊小使方秋閱鷹狗所過撓官司厚得餉謝乃去下邽令裴寰才吏也不為禮因誣寰)
(出醜言送詔獄度見延英言寰無辜乃釋)信讒(竇建德大將王伏寶數持兵功略在諸帥上或讒其反建)
(德殺之伏寶臨死呼曰我無罪王何信讒自刈左右手乎)奇詆(叚文昌憲宗數欲親用頗為韋貫之奇詆)
(偃蹇不得進)為辨謗略(唐次竇參數薦之參敗出為開州刺史積十年不遷韋臯鎮蜀表為副史)
(德宗諭臯罷之次身在遠久抑不得申以為古忠臣賢士罹讒毁被放至殺身君且不悟者因采獲其事為辨)
(謗略三篇上之帝益怒曰是乃以古昏主方我改䕫州刺史)不以讒害良士(尉遲恭從擊王)
(世充會尋相叛諸將疑恭且亂囚之行臺左僕射屈突通尚書殷開山曰恭慓敢今執之猜貳已結不即殺後)
(悔無及也王曰不然恭必叛寧肯後尋相者邪釋之引見卧内曰丈夫以氣相許小嫌不足置胷中我終不以)
(讒害良士)下令求謗者(崔善為累左丞用清察稱諸曹史惡之以其短而傴嘲曰曲如鈎例封侯)
(欲沮罷所任帝聞勉之曰昔齊末姦吏歌斛律明月而高緯闇不察至滅其家朕雖不德幸免是因下令求謗)
(者謗乃止)正直為佞人憎(皇甫無逸有告無逸交通蕭銑者時無逸與行臺僕射竇璡不恊因)
(表自陳并上璡罪有詔劉世龍温彦博按之無狀遂斬告者而黜璡及還帝勞曰比多譛毁但以正直為佞人)
(憎爾無逸頓首謝)毁短百為(魏徵亡帝思不已登凌烟閣觀畫像賦詩悼痛聞者媢之毁短百為)
魏徵上䟽曰(夫行有素履事有成迹一人之毁未必可信積年之行不應頓虧陛下不察其原以)
(為臧否使讒佞得行守道䟽間)讒邪者進(乂䟽隋煬帝外示威重内行險忌讒邪者進忠正者退)
勿令讒毁者害(長孫無忌二十三年帝疾甚翌日與遂良曰我有天下無忌力也爾輔政勿令)
(讒毁者害之)厚謗醜言(韓瑗禇遂艮貶潭州都督明年瑗上言遂良遭厚謗醜言損陛下之明折)
(志士之銳)被讒謝病(李百藥開皇初授太子通事舍人被讒輒謝病去)不願知(狄仁傑武)
(后謂曰卿在汝南有譛卿者欲知之乎謝曰陛下以為過臣當改之以為無過臣之幸也譛者乃不願知)賞
皆讒慝(辛替否上䟽曰國家所愛者賞賞皆讒慝)不受讒言(禇遂良帝曰朕行有三二斥遠)
(羣小不受讒言)契苾何力(或讒之帝曰何力入延陀如涸魚得水其脫必遽帝曰若人心如鐵石殆)
(不背我)譖短(李昭德武承嗣任文昌左相昭德諫承嗣已王不宜典機衡以惑衆庶且父子猶相篡奪)
(况姑姪乎后乃罷承嗣為太子少保承嗣恨譖短之后曰吾任昭德而獲安枕是代我勞非而所知也)激
切(魏徵奏人臣上書不激切不能起人主意激切即近訕謗)被飛謗(左右有毁徵阿黨親戚者帝使)
(温彦博按訊非是彦博曰徵為人臣不能著形迹遠嫌疑而被飛謗是宜責也)得入其訾(則天皇后)
(武氏為昭儀潜斃兒衾下伺帝至陽為歡言發衾視兒死矣又驚問左右皆曰后適來昭儀即悲涕不自勝帝)
(怒曰后殺吾女往與妃相讒媢今又爾邪由是昭儀得入其訾)以讒下遷(宗室孝逸威名稜然武承)
(嗣等忌之以讒下遷施州刺史)中傷(隱太子建成秦王偶獨泣帝顧不樂妃緩因得中傷之為建成游說)
(曰陛下春秋高當自娛秦王輒悲泣正為嗔忌妾屬耳陛下萬歲後王得志妾屬無遺類東宫慈愛必能全養)
(乃皆悲不自勝帝惻然遂無易太子意)為姦臣所擠(叚秀實晚節偃蹇為姦臣所擠見殞賊手)
專情謷色(李實公卿為讒短遷斥者甚衆專情謷色見顔間)詆切時政(李宗閔與牛僧)
(孺詆切時政觸宰相李吉甫惡之)讒短百緒(陸贄與裴延齡姦佞得君天下仇惡無敢言竟以太)
(子賓客罷贄延齡揣帝意薄讒短百緒帝遂發怒欲誅贄賴陽城等交章論辯乃貶中州别駕)避謗(又或)
(規其太過對曰吾上不負天子下不負所學遑它䘏乎既放荒遠嘗闔戶人不識其面又避謗不著書同上)
以讒倖逐(陸贄贊德宗在危難時聽贄謀及已平追仇盡言怫然以讒倖逐猶弃梗至延齡輩則寵)
(任盤石不移如山昏佞之相濟也)訕短時政(張鸑多口語訕短時政)巧文詆毁(張說)
(宇文融恚恨劾奏說引術士夜祠禱說既罷恐說復用巧文詆毁素忿說者又著疾邪篇帝聞因令致仕)讒
熖少衰(李德裕王璠入為左丞與李漢共譛德裕嘗賂仲陽導王為不軌帝惑其言召王涯李固言路)
(隋等質之涯璠漢三人語益堅獨隋言德裕大臣不宜有此讒熖少衰遂貶德裕為太子賓客)要近譖
短(李峴奏常參官舉才任諫官憲官者無限員不踰月為要近譖短遂失恩罷)待之以誠糾
之以德(崔羣帝嘗語宰相聽受之際不亦難乎比詔學士集前世事為辨謗略以自警鑒其要云何羣)
(對無情曲直辯之至易有情則欺為難審也故孔子有衆惡譛潤膚受之說以其難辯也若陛下擇賢而任待)
(之以誠糾之以德則人自歸正而不敢以欺帝韙其言)疾讒(韋處厚李逄吉得柄讒李紳逐為端州司)
(馬其黨劉栖楚等欲致紳必死處厚上言逢吉黨與以紳之斥猶有餘辜人情危駭詩云萋兮斐兮成是貝錦)
(此古人疾讒之深也紳由是免)日肆讒惎(馮宿詔權知諫議大夫宰相崔羣王涯請授它官不聽使)
(中人宣授馮宿怨執政不與已乃日肆讒惎與皇甫鎛相附離多中傷正人君子)裴扆(天復初帝密語)
(韓偓曰陸贄裴扆孰忠於我偓曰扆等皆宰相安有它腸帝曰外言扆不喜我復位元日易服奔啟夏門信不)
(偓曰孰為陛下言此曰崔允令孤渙偓曰設扆如是是亦不足責陛下反正扆素不知謀忽聞兵起欲出奔耳)
(陛下責其不死難則可以為不善乃讒言也帝遂悟)指馬獻蒲先害忠良(蘇安恒魏元忠)
(為張易之兄弟所誣獄方急安恒獨申救曰易之兄弟無功德但以馮附不閱數朞位勢隆極指馬獻蒲先害)
(忠良)張嘉貞(遷中書令帝數幸東都洛陽主簿王鈞者為嘉貞繕第會以贓聞有詔杖之朝堂嘉貞畏)
(衊染促有司速斃以滅言)離結百計(郭子儀代宗立程元振自謂於帝有功忌宿將難制離結百計)
(因罷子儀副元帥為肅宗山陵使子儀懼讒且成盡裒肅宗所賜詔數千餘篇上之)飛語(楊炎開元時蕭)
(嵩嘗度曲江南欲立私廟以為天子臨幸處乃止後炎復取以立廟飛語云地有王氣故炎取之帝聞震怒會)
(獄具詔三司同覆貶崖州司馬同上)張滂(班宏竇參又以江淮兩稅置廵院官令宏張滂共擇張滂欲得)
(簿最宏不與滂奏有詔分掌宏見宰相辭曰宏主漕歲得江淮米五十萬斛前年至七十萬今職移於人敢請)
(罪滂在側䜛曰公所言非也朝廷不奪公職乃公喪官緡縱姦吏自取咎爾凡為度支使不一歲家輒鉅億僮)
(馬産第侈王公非盗縣官財何以然上既知之故令滂分掌令公無乃歸怨上乎宏不荅於是移病歸)其
言虛誣(顔真卿元載多引私黨畏羣臣奏事多挾讒毁請每論事先皆白長官白宰相詳可否以聞真)
(卿三䟽曰其言虛誣則讒人也宜誅殛之其言不誣則正人也宜奬勵之捨此不為使衆人謂陛下不能省察)
密言晟不可久持兵(李晟張延賞當國故與晟有隙後雖詔講解而隂不與也密言晟不)
(可久持兵更薦劉元佐李抱真經略西北俾立功以問晟帝惑其言)譛煩碎非廟器(柳玭昭宗)
(欲倚以相中官譛玭煩碎非廊廟器乃止)為所譛短(楊於陵拜中書舍人時京兆李實恃恩暴横於)
(陵與所善許孟容不離附為所譛短徙秘書少監)為飛語聞京師(出為嶺南節度使監軍許)
(遂振者悍戾貪肆憚於陵不敢撓以私則為飛語聞京師憲宗不能無惑有詔罷歸)被譖繫獄(顔真)
(卿調犀浦主簿長史陸象先異之轉蜀尉蘇頲代為長史被譖繫獄為椶櫚賦自託頲遽出之)造為醜
辭(鄭絪遷門下侍郎始盧從愿隂與王承宗連和有詔歸潞從史辭潞乏糧請留軍山東李吉甫密譖絪漏)
(言於從史帝怒坐浴堂殿召學士李絳語其故絳曰誠如是罪當族然誰以聞陛下者帝曰吉甫為我言絳曰)
(絪任宰相識名節不當如犬彘梟獍與姦臣外通恐吉甫勢軋内忌造為醜辭以怒陛下帝良久曰幾誤我)
受謗輿人(邵說德宗立擢吏部侍郎說因自陳疇昔本末先帝知之今又擢以不次雖自天斷尚恐)
(受謗輿人傷陛下之明今吏員末乏而調者多益以功優凖平格以判留人去者十七彼且鼓讒說以投疑于)
(上此臣所大懼也)陽讒隂謗(傅奕䟽昔高齊章仇子他言僧尼塔廟外見毁宰臣内見疾妃嬙陽)
(讒隂謗卒死都市)讒口亂善人(唐次元和辨謗略序正言勝則為忠為讜邪言勝則為讒為䛕)
(語曰邪徑敗良田讒口亂善人惡其莠言之蠧政也蓋謂似信而詐似忠而非便便可以動心捷捷可以亂聽)
薏苡惑珠(豈止鵜鴂彫卉薏苡惑珠哉讒勝則忠義靡彰同上)周公之聖不免流
言霍光之忠亦遭告訐(陸宣公奏議大抵任重勢疑易生嫌謗以周公之聖不免流言)
(霍光之忠亦遭告訐向非成王覺寤昭帝保明則二主之德美不傳二臣之冤誣莫辨)秦鏡破膽
(元稹戒風俗文苟非秦鏡破膽堯羊觸邪時君聽之)肉腰刀(李林甫嫉賢妬能潜行讒毁多被其害謂)
(之肉腰刀天寶遺事)李義府號曰人猫(本傳)笑中有刀(同上)多田翁(宇文)
(融為括田使恃權譛毁不附已者奏言從愿田園數百帝聞果不喜呼從愿為多田翁)聖慮先辨
謗何由興(辨謗略序乃詔掌文之臣令狐楚等上自周漢下洎隋朝求史籍之忠賢罹讒謗之事迹)
(叙瑕亹之夲末紀謠詠之淺深編次指名勒成十卷備乙夜之觀則聖慮先辨謗何由興)宦竪切齒
(房琯宋申錫為讒所死宦竪切齒時宰無敢辨者琯固請出獄付外與衆治之天下重其賢)猜譛遽
行(魏徵贊君臣之際固不難哉以徵之忠而太宗之睿身沒未幾猜譛遽行始徵之諫累數十餘萬言至君)
(子小人未嘗不反復為帝言之以佞邪之亂忠也久猶不免)浩浩者易汚嶢嶢者難
全(同上)姦人排恨幾不免(張說贊中為姦人排恨幾不免自古功名始終亦幾希)黃
金消衆口白璧竟難投(李白送薛九詩)賢聖遇讒慝不免人君
疑(天風拔大木禾黍成傷萎寓言同上)二桃殺三士詎假劍如霜(衆女妬娥眉䨇)
(花竟春芳懼讒上)辯讒貴於明恕(明者在驗之以跡恕者在求之以情陸贄奏議論所宣事)
(狀)竹籠沉京口(南唐徐融夜宿金山詩淮船分蟻點江岸聚蠅聲烈祖性嚴忌宋齊邱譛之竹)
(籠沉京口南唐近事)不附者潛被瘡痏(牛羊日歷李逄吉惡其為人牛僧孺乃與楊虞卿兄)
(弟驅駕輕薄毁短逢吉又惡裴度之功曾進曹馬傳以謀䧟害虞卿又結李宗閔之門人盡驅之牛門此外有)
(不附者潜被瘡痏遭之者謂之隂毒傷寒京口語曰太牢筆少牢口東西南北何處走太牢僧孺少牢虞卿)
禍階初負謗(杜詩終悲洛陽獄事近小臣敝禍階初負謗易力何深擠)似錦言應巧
如絃數易欺(元稹百韻)詆訕盈朝萋斐成市(柳宗元上裴相書廣略初定異)
(議紛然詆訕盈朝萋斐成市)世道難於劍讒言巧似簧(元稹詩)人君之
德莫大於至明明以照姦則百邪不能蔽矣(漢昭帝是也年十四)
(而知燕王書詐後有譛霍光者上輒怒曰敢有譛毁者坐之周成王有慚德矣高祖文景俱不如也李德裕窮)
(愁志)涸魚得水其脫必遽(契苾何力被執也或讒之帝曰何力入延陀如涸魚得水其脱)
(必遽帝曰不然若人心如鐵石殆不背我會使至言狀帝泣下即詔兵部侍郎崔敦禮持節許延陀尚主以求)
(何力乃得還)有喙有耳相郵傳作醜語(柳子)蜀之寶貨皆入崇
韜(唐臣郭崇韜莊宗聞破蜀遣宦官向延嗣勞軍崇韜不郊迎延嗣大怒因與李從襲等共誣之延嗣還上)
(蜀簿得兵三十萬馬九千五百疋兵器七百萬糧二百五十三萬石錢一百九十二萬緡金銀二十二萬兩珠)
(玉犀象二萬文錦綾羅五十萬疋莊宗曰人言蜀天下之富國也所得止於此邪延嗣因言蜀之寶貨皆入崇)
(韜且誣其有異志將危魏王莊宗怒遣宦官馬彦珪至蜀視崇韜去就彦珪以告劉皇后后教彦珪矯詔魏王)
(殺之)朋讒竒中(桓彦範傳是時武三思以遷太后恚慮不利諸武而韋后雅為帝寵且畏三思與烝)
(亂由是朋讒竒中未幾罷彦範等政事)
黜辱(三)
白辱在泥塗(絳老)城下之盟(恥辱之事)雖死不辱宋公靳之
(宋南宫長萬為魯獲宋人請之宋公靳之曰始吾敬子今子魯囚也吾不敬子矣萬疾之遂殺公注戲而相愧)
(曰靳)廷辱辱莫大焉恥辱辱以激之(蘇秦貴逹張儀詣之秦坐之堂)
(下食以僕妾之食曰張君吾才不及而未逹故恥辱以激之儀大恨乃之秦蘇秦密使人持金濟窮困不使言)
(之儀逹方知曰為我謝蘇君)食以莝豆(范雎大具請賓客使坐須賈於堂下置莝豆使黔徒夾馬)
(而飼之)胯下(韓信被淮隂少年辱之曰能死刺我不能出胯下信俛而出於胯下淮隂市人皆大笑之)
困辱為榮(史吕起)知足不辱(老子)壽則多辱(莊子)孔小兒所辱
(高銖徙太常卿嘗罸禮生博士李慤愠見曰故事禮院不關白太常故卿莅職博士不參集罸小吏隳舊典銖)
(嘆曰吾老不能退為小兒所辱)耐辱居士(司空圖自目為耐辱居士)省吏眙駭(裴坦令狐)
(綯薦為知制誥而裴休持不可不能奪故事舍人初詣省視事回丞相送之施一榻堂上壓角而坐坦見休重)
(愧謝休勃然曰此令狐丞相之舉休何力顧左右索肩輿亟出省吏眙駭以為唐興無有此辱人為坦羞之)
至加捽辱(裴潾遷左補闕於是兩河用兵憲宗任官人為館驛使檢稽出納有曹進玉者恃恩倨甚)
(使者過至加捽辱宰相李吉甫奏罷之會伐蔡復以中人領使潾諫之)婦人過忤更使外
辱乎(玄宗貴妃楊氏復得譴還外第國忠謀於吉温温因見帝曰婦人過忤當死然可惜宫中一席廣為)
(鐵鑕地更使外辱乎帝感動)癡物辱九卿(五代盧程有假驢夫於程者帖興唐府給之府吏啟)
(無例程怒笞吏背少尹任圜莊宗姊婿也詣程訴其不可程戴華陽巾衣鶴氅據案決事視圜罵曰爾何蟲豸)
(恃婦家力邪圜不對而去夜馳至博州見莊宗莊宗大怒謂郭崇韜曰朕誤相此癡物敢辱予九卿趣令自盡)
以事凌辱(慕容彦超杜仲威反於魏高祖以天平軍節度使高行周為都部署以討之以彦超為副)
(彦超數以事凌辱行周行周不能忍見宰相涕泣以屎塞口以自訴高祖知曲在彦超遣人慰勞行周召彦超)
(責之又遣詣行周謝過行周意稍解五代史)摧折氣愈下(韓愈書懷)數使酒辱周
太祖于軍中(漢臣蘇逢吉嘗從高祖征鄴數使酒辱周太祖于軍中太祖恨之五代史)身幽
辱不忘朝廷(唐儉為劉武周所擒武周敗入突厥儉封府庫籍兵甲以待秦王帝嘉儉身幽辱不)
(忘朝廷詔復舊官)
羞恥(四)
白苞羞或承之羞君子有恥(有其位無其言有其言無其行君子有恥)
若撻于市(其心愧恥)不恥不仁(小人)不以人之所不能者愧人
勝而無恥恥過作非恭近於禮遠恥辱也一
慙之不忍終身慙之知恥近乎勇無羞惡之心非人
也不恥惡衣惡食(衣敝緼袍與衣狐貉者立而不恥者其由也歟)卑陬失色
(莊子言子貢)赧然流汗會稽之恥(范蠡)三敗之辱(曹沫)宿恥刷恥
(並漢書)孔趙惠伯殯(嚴郢楊炎之罷盧杞引郢為御史大夫其謀炎罪即逮捕河中觀察使趙)
(惠伯下獄楚掠慘棘鍜成其罪卒逐炎崖州惠伯貴州天下以郢挾宰相執仇為不直然杞用郢敗炎内忌郢)
(才因按蔡廷玉事殺御史鄭詹出郢為貴州刺史道逢柩殯問之或曰趙惠伯之殯郢内慙忽忽歲餘卒)羞
悵流汗(閻立本初太宗與侍臣泛舟春苑池見異鳥容與波上召立本侔狀閣外傳呼畫師閻立本是)
(時已為主爵郎中俯伏池左研吮丹粉望坐者羞悵流汗)縮頸羞汗(沙陀贊熟視帝劫遷縮頸羞汗)
(不亦鄙乎)面頸發赤抑首吐氣(盧從史為不法君隂争不從則於會肆言以折之從史羞)
(面頸發赤抑首吐氣不敢出一語以對之韓文孔君誌)慙顔如甲(進士王光遠干索豪權無厭或)
(遭笞辱亦不愧恥時人語曰光遠慙顔厚如千重鐵甲也天寶遺事)覘歌姬命飾粧使詳
視(柳棠應進士舉時嚴舍人重之諸歌姬方戲於階問輒覘之墻頭何人也曰柳生也遽使姬者飾粧使視)
(恐墻上遠見不甚分明請細觀矚棠深大慙而去雲溪友議)韓信羞將絳灌比(禰衡恥逐)
(屠沽兒李白荅王十二)蹙然汗出以慙(韓文)或面窮詰無不羞汗(劉洎)
(頃上書有不稱旨或面窮詰無不羞汗)厚顔懷愧(柳宗元送苑論序余不厚顔懷愧而陪其遊久)
(矣)顔忸怩而心不寧者數月(韓文)博士紛汩非病士所宜
(裴耀卿改右僕射而李林甫代之上曰林甫至本省具朝服劍佩博士導郎官唱接禮畢就耀卿聽事乃常服)
(以贊者主事導唱林甫驚曰班爵與公同而禮數異何也耀卿曰比苦眩不堪重衣又郎博士紛汩非病士所)
(宜林甫默然慙)媿生於中顔變於外(韓文)淫汙靦然(武三思二張方蒸蠱三思)
(痛屈節為懷義御馬倡言昌宗為王子晉後身引公卿歌詠淫汙靦然如人而不恥也)縮縮媿沮
(吐蕃弄贊見中國服飾之美縮縮媿沮)羞媿以手掩面(閩王繼鵬既立更名昶晉高祖遣散)
(騎常侍盧損冊封昶閩王損至昶稱疾不見遣中書舍人劉乙勞損于館乙衣冠偉然騶僮甚盛它日損遇乙)
(于塗布衣芒屩而已損使人誚之曰鳳閣舍人何偪下之甚也乙羞媿以手掩面而走昶聞之怒損稍侵辱之)
(昶還無所荅)痛心疾首思刷厥恥(蕭銑報董景珍書曰我先君昔事隋職貢無廢乃貪)
(我土宇滅我宗祏我是以痛心疾首思刷厥恥)羞縮待之如初(則天皇后召方士郭行真入禁)
(中為蠱祝宦人王伏勝發之帝怒因是召西臺侍郎上官儀儀指言后專恣失海内望不可承宗廟與帝意合)
(乃趣使革詔廢之左右馳告后遽從帝自訴帝羞縮待之如初)
悔恨(五)
白悔而不及雖悔可追往者不可諫食已(伍員曰不)
(滅越後雖悔之不可食已言何悔事不可消)動而有悔悔自動而生(魏其侯灌)
(夫恨相知之晩也)孔自恨死(叚秀實初為營田官涇大將焦令諶取人田自占紿與農約熟歸其)
(半是歲大旱農告無入令諶曰我知入不知旱也農往訴秀實署牒免之令諶怒召農責曰我畏叚秀實邪以)
(牒置背上大杖擊二十輿致庭中秀實泣曰乃我困汝即自裂裳褁瘡注藥賣已馬以代償淮西將尹少榮罵)
(令諶曰汝誠人乎叚公仁信大人惟一馬賣而市糓入汝汝取之不恥令諶大愧流汗曰吾終不可見叚公一)
(夕自恨死)椎坐悵恨彈指流血(敬暉三思濁亂暉每椎坐悵恨彈指流血尋及貶)銜
恨(張嘉貞遷中書令出為豳州刺史說代其處嘉貞銜悔謂人曰中書令幸二員何相廹邪)勸朱泚
入朝(蔡廷玉勸朱泚入朝泚將聽諸校怒縳廷玉辱之無撓辭泚不忍殺囚歲餘出之謂曰而亦悔乎廷)
(玉曰導公為逆即悔勉公以義何悔為復縶滿歲)忿恨(薛逢初與彭城劉瑑交瑑文辭出逢數人下常)
(易之瑑稍親近逢不得意遂相忿恨)扼腕(悵恨李全略)縮氣(悵恨高駢)黃土覆面無
恨九原(元稹謝表萬一歸還不敢更望得見天顔但得再聞京城鐘鼓之音臣雖黃土覆面無恨九原)
(臣無任自恨自慙攀戀聖慈之至)忠正負冤恨(杜甫詩)恨悵(崔元略初中丞缺議者屬)
(崔植而元略謬謂植入閤不如儀使御史彈治及宰相以二人進元略果得之植恨悵)
威虐(六)
白北風刺虐也(衛國並為威虐)滅德作威依勢作威敷虐
於百姓罹其凶害虐我則讎播戎毒于遠邇(戎犬)
(也)敢行暴虐殘害于爾萬姓流毒下國謂暴無
傷毒痡四海(痡病也)結怨于人洪惟作威暴殄天
物害虐蒸民其虐滋甚將戕于子(我殘殺也)唯戮是
聞以人為土芥視人如讎不教而殺謂之虐(不戒視成)
(謂之暴)政暴(刑肅俗弊)苛政(猛於虎)虐使其人忍人疵國威
克厥愛以戕害為藝是樂殺人剥喪元良(賊虐諫輔)
亂罸無罪(殺戮無辜)哀矜庶戮之不辜報虐以威(言誅其虐)
脯醢(紂脯鬼矦醢刑矦)焚炙(忠良)刳剔(孕婦)斮朝涉之脛剖賢人之
心暴政(淫刑)政荒民散塗炭(土芥)賊賢害人暴内(内國)
(中刑也)糾暴(周禮以國刑糾暴)虐用其人怨毒之氣(懊烈之聲)孔殘
忍為政(李實吏乞貸毫釐輒死按之無罪者猥曰死亦非枉復殺之專以殘忍為政實貶通州長史市)
(人爭懷瓦石邀劫之實懼夜遁去)姦邪苛刻(皇甫鏄裴度表罷政事極論鏄姦邪苛刻天下怨之)
(將食其肉)小忤已不得死地不止(盧杞)狙害隱毒(李希烈反杞素惡顔真卿)
(挺正敢言即令宣慰其軍卒為賊害故宰相李揆有雅望遣為吐蕃會盟使卒于行李洧以徐州降有所經略)
(使人誤先白鎰杞怒沮解之不使有功其狙害隱毒天下無不痛憤以杞得君故不敢言)忍於傷殘
(陸贄傳李希烈果於奔噬忍於傷殘據蔡許富全之地而益以鄧襄虜獲之實東寇則饟道阻北窺則都邑震)
(比所謂急也)當其忍斷雖甚愛不少隱(則天皇后武氏每視朝殿中垂簾帝與后)
(偶坐生殺賞罸惟所命當其忍斷雖甚愛不少隱也)姦臣肆虐(王義方擢侍御史不再旬會義府縱)
(大理囚婦淳于廹其丞畢正義縊死無敢白其姦義方問計於母即上言今陛下撫萬方而有之蠻區夷落罪)
(無逃罸况殺人滅口此生殺之柄不自主出而下移佞臣履霜堅冰彌不可長請下有司雜治)
恐懼(七)
白齎咨涕洟夕惕若厲困于臲卼涉于春冰
如臨深淵如履薄冰若蹈虎尾憂心如醉(如醒)心之
憂矣知我者謂我心憂隱憂憂心悄悄(愠于羣小)如
鷰之巢幕(危懼也)内省不疚何憂何懼子畏於匡君
子有三畏有威可畏亦可畏也(不足畏也)惴惴其慄
魏勃股戰則志不懾(貧賤好禮)吁可畏也搶攘(不安貌)惴
恐使民戰慄孔為危惴可憐者(蘇味道證聖元年與張錫俱坐法繫司刑)
(獄錫雖下吏氣象自如味道獨席地飯蔬為危惴可憐者武后聞之放錫嶺南纔降味道集州刺史)慴憚
(李訓天子傾意宦官衛兵皆慴憚迎拜)雖盛寒必流汗(安禄山李林甫以宰相貴甚羣臣無)
(敢鈞禮惟禄山倚恩入謁倨林甫欲諷寤之使與王鉷偕鉷亦位大夫林甫見鉷鉷趍拜卑約禄山惕然不覺)
(自罄折林甫與語揣其意迎剖其端禄山大駭以為神每見雖盛寒必流汗)朝廷重足(許敬宗朝)
(廷重足事之威寵熾灼當時莫與比)劉總比年上書請覲(使問行期乃不報卿為我行諭)
(意造至范陽為開示禍福總懼矍然若兵加於頸温造)百僚謁事畏惕未嘗敢及
以私(韋處厚)輔政須大怖乃得(玄宗時有金梁鳳者頗言人貴賤壽天鳳謂吕禋曰)
(君且輔政須大怖乃得諲責驛吏榜之吏突入射諲兩矢幾中走而免明年知政事)毛髮為森竪
(李德裕宣宗即位德裕奉冊太極殿帝退謂左右曰自行事近我者非太尉邪每顧我毛髮為森竪)懼形
于色(五代趙瑩晉高祖將起兵太原以問諸將吏或贊成之瑩獨懼形于色勸高祖母反高祖雖不用其)
(言心甚愛之)聞人足聲輒悸(韋執誼已失形勢知禍且及雖尚在位而臨事奄奄無氣聞人)
(足聲輒悸動至于敗)雖冬月未嘗不流汗(桑維翰狀貌既異素以威嚴自持晉之老將大)
(臣見者無不屈服張彦澤以驍悍自矜每往候之雖冬月未嘗不流汗五代史)為國家深可畏
者六(大理少卿康澄上䟽言時事其言曰為國家有不足懼者五深可畏者六三辰失行不足懼大象變)
(見不足懼小人訛言不足懼山崩川竭不足懼水旱蟲蝗不足懼也賢士藏匿深可畏四人遷業深可畏上下)
(相徇深可畏廉耻道消深可畏毁譽亂真深可畏真言不聞深可畏也識者皆多澄言切中時病五代史明宗)
(本紀)芒刺在背(崔日用嘗謂人曰吾平生所事皆適時制變不專始謀然每一反思若芒刺在背云)
持軍嚴(雖盛夏號令士皆若負霜雪李密傳)
愚(八)
白愚人(老子曰我愚人之心也純純然)下愚(子曰唯上智與下愚不移)古之愚也直
今之愚也詐無惠(傳曰周子有兄無惠不能辨菽麥)智者詐愚如
愚(吾與回言終日不違如愚)憃而愚(夏尚忠其人之敝)愚夫(愚婦)其愚不可及
好仁不好學其蔽也愚詩之失愚一得(愚者千慮亦有)
(一得)高柴見非於孔門(子曰柴也愚)王陵獲稱於漢氏(漢高祖曰王陵)
(少惷)愚者闇於成事三赦(周禮三赦三曰憃愚謂癡愚也)愚而好自用
(禮)陳大夫齧壯而頑愚谷(愚公移山之谷)善畏月(孫卿子曰夏首之南)
(有人曰消蜀良其人愚善畏月明行俯見其影以為伏鬼仰見其髮以為伏魅&KR0008;而走氣絶而死)昧者
不知詩曰哲人之愚(佯愚也)蔽蒙之人(莊子)被髮童子日
月照之則行(莊子)童子何知比頑童(書)我愚人也不知
義之所適(禮之所將甚乎無適莊子)宋人有守株之愚刻舟膠柱
(趙大夫也)孔陽為愚(安禄山時宰相李林甫嫌儒臣以戰功進尊寵間已乃請顓用蕃將故帝寵禄)
(山益牢羣議不能軋卒亂天下林甫啟之也禄山陽為愚不敏蓋具姦)陸贄上書曰(所謂民者)
(至愚而神夫蚩蚩之倫或昏或鄙此似於愚也然上之得失靡不辨好惡靡不知所秘靡不傳所為靡不效馭)
(以智則詐示以疑則偷接不以禮則其徇義輕撫不以情則其效忠薄)明王之時智者用
愚者伏(用者宜邇伏者宜遠柳宗元愚溪對)寗武子邦無道則愚智而為
愚者也顔子終日不違如愚睿而為愚者也(皆不得為真愚柳宗)
(元愚溪詩序)剛正者謂愚(唐史韓琬上書)愚不可教(后妃尚宫宋若昭父廷芬能辭)
(章生五女皆警惠善屬文廷芬男獨愚不可教為民終身)顓嚚蒙愚不知所如(柳宗元荅)
(問僕乃单膚撇莩離䟽空虚竊聽道塗顓嚚蒙愚不知所如固不足以抗顔搖舌而與之俱)愚者果
於自用(柳懲咎賦愚者果於自用兮惟懼夫誠之不一)亂國之君常置愚不肖
於上(而強其不能以暴其短惡置賢智於下而冺沒其材能使君子小人皆失其所而身蹈危亡周臣傳)
憃甚(丹陽公主下嫁薛萬徹萬徹憃甚公主羞不與同席者累月太宗聞而笑焉)課愚對聖
(劉洎諫帝王之與臣庶聖哲之與庸愚等級遼絶勢不倫擬故課愚對聖持卑抗尊雖思自彊不可得已)外
愚而内敏(婁師德外愚而内敏表晦而裏明出朝野僉載)
妖訛(九)
白偽言難信何必徵辭(聾俗易驚宜所知禁)國時有恐(以妖訛相驚)執
左道以亂政(左道巫蠱)假鬼神以疑衆(時日卜筮疑衆殺)熒惑於人
(言經營惑亂也)宜遵國禁(無俾世迷)而胥動以浮言(恐沉于衆)譸張為幻
(譸張作詐以為幻惑)崇飾訛言(肆行幻術)惑蠱(虚詭)去邪勿疑除惡務本
亂常(速戾納邪)既叶前言則非左道姦之大者(法可逃乎)妖
由人興(咎將誰執)造言之刑亂人之刑(周禮八刑糾萬人七曰造言之刑八)
(曰亂人之刑注造言造作訛言惑衆也亂人亂名改作執左道以亂政)辨惑(知防執禁)亦秪以
異驚俗(變風)他能(自咎)無妄(憑虛)狹邪人無釁焉(妖不自作)人
棄常則妖興氣燄(人之所忌氣燄以取之)行非正法(思豈無邪)動以
浮言(衆寧不惑)不得中行寧非左道左道雖則非妖(於人且為)
(無益)政先去惑(人貴知常)苟於衆而可疑(雖非妖而必禁)去邪除惡(宜絶)
(本根)作偽飾辭(勿聽枝葉)思匪無邪(動必有悔)辭雖徵於捕影(罪難逭於)
(麗刑)謀則不臧(言非無罪)孔化為男子(崔義元遷婺州刺史時婺州女子陳碩真自言)
(仙去與鄉隣辭訣或告其詐已而捕得詔釋不問於是姻家章叔允妄言碩真白天還化為男子能役使鬼物)
(轉為熒惑用是能幻衆自稱文佳皇帝以叔允為僕射破婺州攻歙殘之分遣其黨圍婺州義元發兵拒之)
治丹剔小兒肝心(楊虞卿大和九年京師訛言鄭注為帝治丹剔小兒肝心用之民相驚扄)
(護兒曹帝不悅注亦内不安而邪與虞卿有怨即約李訓奏言語出虞卿家)蛇虎導軍(薛季昶擢)
(給事中夏官郎中矦味虛將兵討契丹不利妄言賊行有蛇虎導軍后惡其詭拜季昶為河北道按察使季昶)
(馳至軍斬味虚以聞威震北方)以左道惑衆(班宏高適鎮劒南表為觀察判官青城人以左道惑)
(衆謀作亂事覺誣引屯將規緩死衆兇懼宏驗治即殺之人心大安)金頭王(李匡威留深州遣其屬李)
(抱真上書願入朝時京師數寇難人人危懼傳言金頭王且來皆亡竄山谷)馮詭惑說妖祥
(李邕中宗立鄭普思以方伎幸邕諫曰陛下躬政日淺有九重之嚴未聞道路横議今籍籍皆言普思馮詭惑)
(說妖祥陛下不知猥見驅使)託神詭衆(董昌託神以詭衆始立生祠刳香木為軀内金玉紈素為)
(肺腑冕而坐妻媵侍别帳百倡鼓吹於前屬兵列護門所屬州為土馬獻祠下列牲牢祈請或紿言土馬若嘶)
(且汗皆受賞昌自言有享我者我必醉)訛言(韓朝宗始開元末海内無事訛言兵當興衣冠潜為避世)
(計朝宗廬終南山為長安尉霍仙竒所發玄宗怒使侍御史王鉷訊之貶吳興别駕)非衣小兒(裴度)
(寶歷二年度請入朝逢吉黨大懼權輿作偽謠云非衣小兒坦其腹天上有口被驅逐以度平元濟也都城東)
(西岡六民間以為乾數而度第平樂里直第五岡權輿乃言度名應圖䜟第據岡原不召而來其意可見欲以)
(傾度天子獨能明其誣)㹫母鬼(五行志咸通十四年秋成都訛言有㹫母鬼夜入人家民皆恐夜則)
(聚坐或曰某家見鬼眼晃然如燈熖民益懼)去君著黃(黃巢贊廣明元年巢始盗京師自陳唐去)
(君而著黃明黃且代唐也嗚呼其言妖與)右廂天子(僖宗時閭巷鬭者激怒言任見右廂天子五行)
(志)族鹽(武后時民飲酒謳歌曲終而不盡者謂之族鹽)曲遍繁聲謂之入破(五行)
(志天寶後樂曲亦多以邊地為名有伊州甘州梁州等至其曲遍繁聲皆謂之入破又有胡旋舞本出康居以)
(旋轉便捷為巧時又尚之破者蓋破碎云)築臺以候玉女(李軌有胡巫妾曰上帝將遣玉女從)
(天來遂召兵築臺以候女多所靡損)
呪詛(十)
白厥口呪詛(言怨上也)三物(詩曰出此三物以詛爾私)呪我(范文子使祝宗祈死曰愛)
(我者惟呪我使我速死無及於難范氏之福也)有咀有呪(子罕曰宋國區區有咀有呪亂之本也)
有損(晏子者祝有益也詛亦有損雖其善祝豈勝億兆人之詛者)行出犬雞(鄭莊公使卒出)
(豭行出犬雞以詛射穎考叔者君子謂莊公失政刑矣既無德政又無威刑是以及邪邪而詛之將何益矣)
夫婦皆詛(左傳云)善祝孔與下呪誓(秦瓊後歸王世充與程䶧金計曰世充多)
(詐數與下呪誓乃巫嫗非撥亂主也)致龍起雨(西域天竺國信盟誓傳禁呪能致龍起雲雨)向
殿哭(劉崇望李磎言崇望為宰相使親吏日夕謁左軍與復恭相親厚純巾慘𢃄不入禁門崇魯向殿哭)
(厭詛天祚殆人之妖)禁呪莫不有(五代王建及莊宗積金帛於軍門募能破梁戰艦者至於吐火)
(禁呪莫不有)詛師毒口牙(舌作霹靂飛韓愈譴瘧鬼詩)呪禁教以博士(大醫)
(署四曰呪禁師皆教以博士考試登用如國子唐史百官志)告以厭詛(徐有功竇考諶妻龐為其)
(奴怖以妖祟教為夜解因告以厭詛給事中薛季昶鞫之)
淫亂(十一)(淫溺附淫奔自戒)(姦)
白内作色荒朋淫于家(妻妾亂也)冒色(商王受沉湎冒色言貪色也)淫
風(徇于貨色時謂淫風)汙行(管子曰桓公云寡人有所行不幸而好色姑姊妹有不嫁者管仲曰惡則)
(惡然非其惡)荒腆于酒(腆厚也)淫風流行(雖有七子之母不安其室衛風)宣淫
(陳靈公與孔寧儀行父通於夏姬皆衷其衵服以戲於朝洩治諫曰公卿宣淫人無效焉)淫破義(傳)
貪色為淫(淫為大罸)禮無縱欲(神亦禍淫)無别無義(禽獸之道)漁色(諸侯)
(不下漁色謂娶國中之女)防淫(禮者所以防淫)遠色(君子遠色以為民紀)易色(賢賢易色)鳥
獸行(周禮内外亂鳥獸行則滅之)父子聚麀(禮謂禽獸無别)綴淫(禮者所以防民之綴)
(淫也)淫溺大欲(飲食男女人之大欲存焉)戒之在色(血氣未定)惑以喪志
惑蠱之疾(晉侯疾求醫於秦秦伯使醫和視之曰不可為也是謂近女色疾如蠱非鬼非食惑)
(以喪志公曰女不可近乎對曰節之女隂物也而晦時滛則生内熱惑蠱之疾君今不節不時能無及此乎趙)
(孟曰何謂蠱對曰淫溺之所生也在周易女惑男謂之蠱也)夫有尤物足以移人苟
非德義則必有禍禮曰民猶以色厚於德未見好德
如好色者也好内(齊桓公)寧思易色之賢(但慕冶容之誨)淫
犇蝃蝀刺犇也(淫犇之恥國人不齒)相犇(男女不待禮而相犇)既汙貞信之
教(宜科淫僻之愆)有女懷春(吉士誘之)自獻其身桑中(衛之男女相犇至於)
(世族在位相竊妻妾期我於桑中要我乎上宫)中冓之言不可道也(謂内淫之言)犇
誘(遂相犇誘)桑中之喜(巫臣聘夏姬以犇楚申叔曰夫子有桑中之喜將竊妻以逃)以懲
淫慝棄位而姣(穆公曰棄位而姣我則取惡能無咎乎)淫泆擲果(潘岳)
竊香(韓壽賈充女犇之)文君之犇長卿既奸人紀(難逭國章)男女
有别(室家無瀆)犇則為妾始因怨曠之思(遂及淫犇之恥)芍藥之
歌(既以身而投贈)鳳皇之曲(不待禮而來犇)仲春不禁(周禮仲春令男女於時犇者不)
(禁注云重天時)泉邱之女(泉邱人有女夢以其帷幕孟氏之廟遂奔之其僚從之盟曰無相弃也左)
(傳)無夫家(詩序曰古者國不足則殺禮而多昏會男女之無夫家者)夷狄昏禮(烏桓嫁娶)
(則先略女通情或半年者然後送牛馬羊為聘禮)抱布貿絲匪來貿絲來即我
謀(詩氓篇)姦犯禮為姦在内為姦挑鄰女而投梭
折齒(引美人而牽衣絶纓)淫犇折齒(謝鯤字幼輿)淫犇之女肆心(彊暴之男)
(寘力)無展季之貞(有宋朝之美)沐貞信之教(心尚不悛)速淫泆之辜
(法宜無捨)將懲姦慝(請正科條)既亂人紀(宜展國章)去惡宜絶其本根
(飾辭勿聽於枝葉)陽矦殺穆矦而竊其夫人故饗廢夫人之禮
目逆而送之(華父督見孔父之妻)拊楹而歌(齊莊公通東郭姜)不能自
還(原涉曰寡婦欲慕宋伯姬不幸一為盗賊所汙遂為淫泆知非禮然不能自還)亂族(禮以此防民猶)
(淫泆而亂族)彊暴之男不能侵陵貞女(詩)蒙衣(齊慶克通於聲孟氏蒙衣)
(乘輦而入蒙衣謂著婦人衣)隂訟(周禮男女之隂訟音聽於勝國之社其附于刑者歸之於士注隂訟)
(争中冓之事勝國亡國之社)淫僻之罪(禮㛰姻之禮廢則夫婦之道缺而滛僻之罪多也)
自戒顔叔之有節揚秉之不惑(秉字叔節言我有三不惑謂酒色財也)
誨淫之容(易曰冶容誨淫)伐性之斧(皓齒蛾眉伐性之斧)道貴寡欲(天惟禍滛)
晉矦惑蠱而身喪(靈公宣淫而國亡)淫為大罸淫破義防
淫(君子刑以防淫)遠色易色戒之在色不腆于色不淫
其色可無懲乎以禮自閑惟王不邇聲色以
禮制心三代之亡皆是物也(言皆以色)致女之戒(羅氏致鹿與女)
(以戒諸侯曰好畋好女者亡其國也禮蜡祭云)孔衺人穢夫爭候門下(上官昭容名婉)
(兒是時左右内職皆聽出外不可止婉兒與近嬖至皆營外宅衺人穢夫争候門下)高陽公主(房遺)
(愛尚高陽公主主稍失愛意怏怏與浮屠辨機亂帝怒斬浮屠殺奴婢數十人)淫蠱顯行(張易之后)
(每燕集則二張諸武雜侍摴博争道為笑樂或嘲詆公卿淫蠱顯行無復羞畏)宣淫於外(崔湜附託)
(昭容上官氏數與宣淫於外)紀處訥妻(武三思婦之姊縱使通三思由是欵昵)調笑嬉
䙝(陸長源徙宣武判官孟叔度淫縱數入倡家調笑嬉䙝長源輒裁正之)郭英乂(崔寧郭英乂為)
(節度使徙寧家於成都而淫其妾媵)曹芬(竇參遷奉先尉男子曹芬兄弟隸北軍醉暴其妹父救不止恚)
(赴井死參當兄弟重辟衆請俟免喪參曰父由子死若以喪延是殺父不坐皆榜殺之)閨薄汙慢
(陳叔逹後閨薄汙慢為有司露劾帝以名臣為護掩)宣淫不止(楊國忠至京師見羣女弟致贈遺於)
(時虢國新寡國忠多分賂宣淫不止)調笑施施若禽獸然(虢國居宣陽坊左國忠在其南)
(自臺禁還趣虢國第郎官御史白事者皆隨以至居同第出駢騎相調笑施施若禽獸然不以為羞道路為恥)
(駭)悅神亭(前蜀王衍作悅神亭與諸狎客婦人日夜酣飲其中)宫中戲(五代毛璋在華州得)
(魏王繼岌餘貲既富而驕益為淫侈嘗服赭袍飲酒使其所得蜀奴為王衍宫中之戲于前明宗聞而惡之)
淫戲(南唐劉鋹宦者龔澄樞等既專政鋹乃與宫婢波斯女等淫戲後宫不復省事)出入民家
(南唐劉玢襲在殯召伶人作樂飲酒宫中裸男女以為樂或衣墨縗與倡女夜行出入民家)虢國素
與國忠亂不恥每入謁竝驅道中從監侍姆百餘騎炬
密如晝(靚粧盈里不施帷障時人謂為雄狐貴妃傳)與武三思升御床博戲
(中宗庶人韋氏初帝幽廢與后約一朝見天日不相制至是與武三思升御床博戲帝從旁典籌不為忤三思)
(諷羣臣上后號為順天皇后)縱宫女出游皆淫犇不還(明年正月望夜帝與后微)
(服過市彷徉觀覽縱宮女出游皆淫奔不還同上)
别嫌疑(十二)
白君子防未然不處嫌疑間瓜田不納履李下不整冠
(古詩)禮者所以決嫌疑禮為人防君子表微孝子
不服闇(闇中為事好生物疑服事也)禮曰内外不通乞假男女非
受不親非祭非喪不相授器其相授則男授以篚無篚
則皆坐奠之而後取之(奠置於地)寡婦不夜哭掇蠭之疑
(尹吉甫妻誣其子伯竒)馬援以薏苡興謗嫌疑之間誠先賢所
慎(吳祐字季英云云)内言不出於閫外言不入於閫(曲禮)嫂叔不
親授遠嫌(避疑)孔薏苡嫌(蕭倣嶺南海解官南海多榖紙倣勅諸子繕補殘書廩諫)
(曰州距京師且萬里書成不可露齎必貯以囊笥貪者伺望得無薏苡嫌乎倣曰善)不疑(李靖贊曰若靖)
(闔門稱疾畏遠權逼功大而主不疑雖古哲人何以尚兹)善避嫌(長孫無忌善避嫌求於古人未有其)
(比)不免疑嫌(裴垍京兆少尹裴武使王承宗還得德棣二州已而地不入或言武還先見垍明日)
(乃朝帝怒召學士李絳議斥武絳言垍身備宰相明練時事勢不容先見武帝悟釋之議者謂帝知垍明倚任)
(方駕尚不免疑嫌以信處位之難云)進所賜詔敕(郭子儀代宗立程元振自謂於帝有功忌宿將)
(難制離毁百計因罷子儀副元帥加實戶七百為肅宗山陵使子儀懼讒且成盡裒肅宗所賜詔敕千餘篇上)
(之因自明詔曰朕不德詒大臣憂朕甚自愧自今後毋有疑)
白孔六帖卷九十三
