白孔六帖卷三十八唐白居易原本
宋孔傳續撰
宮殿(一)禁門(二)
禁衛(三)馳道(四)
苑囿(五)登遐(六)
君臣(七)社稷(八)
君臣相信(九)念良臣(十)
君臣問疾(十一)舊君(十二)
制誥(十三)
宮殿(一)(行宮落成)(制造附奢焚燒)(儉)
白其始也取諸大壯之象(其終也落以斯干之詩)壯王室(廓帝居)順
晦明而朝啓夕閉(易寒暑而夏凊冬温)壯麗之規(飛動之勢)雲構(金鋪)虹
亘梁(虬負擔)美哉輪焉奐焉(禮)上棟下宇以待風雨(易)大
厦耽耽欒櫨鷰雀相賀(淮南子曰大厦成而鷰雀相賀)豐約之折
衷杏梁(藻梲)朱甍(青甃)實實(廣大也)枚枚(礱密也)祕宇宸居
彤軒(紫柱)文榱(華梁)斯飛之制禮以大為貴者(宫室之量也)有以
高為貴者(天子之堂九尺諸侯七尺大夫五尺士三尺)承明殿(漢殿名)靈光(魯殿)
歷金門上玉堂(解嘲)重轑(音老今館舍一邊虛加木為兩下)便殿(離宫)三十
六所(離宫别館三十六所選)宣室(漢上幸宣室在未央宫中盖在前殿之側)輦道相屬
蒲宮在前(葺蒲為殿執戈在前為衛左傳楚公子)行宮(周禮宮車轅門帷宮旌門注謂主行)
(止宿險阻之處備非常次車以為藩則御車以表門帷宫則設旌門謂王晝止若食具帷宫則樹旌以表門也)
黃帝有合宫堯有二宮(管子)湯受命於鑣宮(墨子)周有蒿宮
秦有蘄年宮漢有未央宮沛宮林光宮甘泉宮萬歲池
陽壽宮建章太一思子宜春宮後漢有南宮胡宮桃宮
魏有鄴宮吳有太初宮(此諸宮皆範金合土為之以為貴也)紫微玄武(並宮)
(名)三輔記曰(京兆有步高宮長安有望遠宮)望仙宮(元封三年起)集靈宮(漢武)
(巡省置)曜華宮(梁孝王作)養德宮(趙王如意宮號)武帝置宮張羽旗以
禮神幽房昭臺(並宮名)長安有馺娑宮逍遥宮(慕容涵造)
逃夏宮(春申君造)祈年延壽宮(長安有)層城殿(在長安華林園中)朱雀
黃龍(並殿名在洛陽)洛陽有嘉德徽音殿又有九華百福殿
景福延休(並殿名)制造時惟農隙(民有子來)定之方中作為
楚宮揆之以日作為楚室(美衛文公得其時制人悅之也)層構室瑰
材崇制規遵王度經始勿亟周室百堵並作(漢宮)
(千門洞開)將侔大壯之象(必考定星之期)雖欲克壯宸居(亦可式遵時制)萬
載不傾(暫勞永逸)晝參中景(夜考極星)奢詭制建章宮(漢制建章宮千)
(門萬戸)丹楹刻桷(傳曰魯莊公丹楹刻桷御孫諫曰侈惡之大也)未央壯麗(漢書蕭何)
(修未央宮上怒其壯麗何曰天子以四海為家非壯麗何以重威且無命後世有以加也)窮泰極侈
(文選)跨周法木衣綈錦土被朱紫(文選)使鬼為之則勞神
矣使人為之則苦矣(史記由余謂秦穆公曰)不度(不臧)為之者勞(居之)
(者逸)極棟宇之規(陋百王之制)峻宇雕牆(大禹誡)雖表萬乘之尊
(恐勞兆人之力)秦始阿房(殷紂瓊室夏桀瑶臺)土無舊質(木失本形)儉卑宮
室(夏禹)闔閭室不崇壇宫室卑庳無觀臺榭(晉文)茅茨
不翦土階三尺(唐堯)儉而不陋匪雕(匪刻)去泰(去甚)木無
雕鎪足以避燥濕不傷財(不勞人)雖儉德而則然(在儀刑而)
(未可)既未折中(是為偪下)落成楚子成章華之臺願與諸侯
落之(宫室成祭之為落)棟宇厥初(取諸大壯之象)宫室云畢(落以斯干之詩)禮
廟成則釁之(殺牲釁之)路寢成則考之不釁(考之謂設盛食以樂之)
焚燒栢梁既災越無陳方建章是經用厭火祥(文選東京賦)
靈光(巋然獨存)吳宫火焚鷰巢魯司鐸火(左傳司鐸宫名)濟濡帷幕
鬱攸從之蒙葺公屋(以濡物蒙屋)傷人則止財可為也(季桓子)
孔鑿池起山務極侈(竇璡遷將作大匠詔修洛陽宫鑿池起山務極侈浮費不勝筭太宗)
(怒詔毁之)飛山宮(魏徵帝作飛山宮徵上疏曰毁廣殿安處卑宮德之上也)建離宮清暑
(閻立德太宗幸洛陽詔立德按爽塏建離宫清暑乃度地西山號廣成宮宮成煩懊不可居帝廢之)翠微
玉華(又營翠微玉華二宮)馬周曰(臣伏見大安宮在宮城右墻宇門闕方紫極為卑小東宮皇太)
(子居之而在内大安中至尊居之反在外太上皇雖志清儉愛惜人力陛下不敢違而蕃夷朝見四方觀聽有)
(不足焉願營雉堞門務從高顯以稱萬方之望則大孝昭矣)修復洛陽宮(戴胄帝將修復洛陽)
(宮胄上疏諫)宿羽高山上陽(韋弘機初作宿羽高山上陽等宫徙洛中橋於長夏門廢利涉)
(橋人便之天子乃登洛北絶岸延眺良久歎其美詔即其地營宮本傳)侍宴披香殿(蘇世長侍)
(宴披香殿酒酣進曰此殿煬帝作邪何雕麗底此曰鄕好諫似直然詐也豈不知此殿朕所營曰臣但見傾宮)
(鹿臺非受命聖人所為者陛下武功舊第纔蔽風雨時以為足今天下厭隋之侈以歸有道宜刈奢淫復朴素)
(今即其宫加飾焉欲易其亂得乎新唐本傳)雍和殿(上敦睦九族諸侯王為盡友愛既即位於十六)
(院起雍和殿上每幸與諸侯王鞠擊合樂錫賚有差進士司馬樞為雍和殿賦措詞不工志一時之實東觀奏)
(記)宮殿風微燕雀高(杜甫早朝)發卒治(張玄素貞觀四年詔發卒治洛陽宫乾元)
(殿玄素上書)奉天宮(韓瑗傳帝造奉天宫御史李善感上疏極言時人喜之)造蓬萊上
陽合壁等宫(張文瓘時高宗造蓬萊上陽合壁等宮文瓘諫曰王者養民逸則富以康勞則怨以)
(叛秦漢廣事四夷造宮室至二世土崩武帝末年戸口减半夫制治於未亂保邦於未危民罔常懷懷于有仁)
(臣願撫之無使勞而生怨)集賢殿(張說帝召說與禮官學士置酒集仙殿曰朕今與賢者樂于此遂為)
(集賢殿)宫觀臺榭盡居之矣(魏徵曰今宫觀臺榭盡居之矣)興復殿寢裁
制有宜(王徽遷右僕射大亂之後宮觀焚殘園陵皆發掘鞠為丘莽乘輿未有東意詔徽充大明宫留)
(守京畿安撫制置修奉使徽外調兵食内撫綏流亡踰年稍稍完聚興復殿寢裁制有宜即上表請帝東還)
始皇興阿房而秦禍速文帝罷露臺而漢祚永(薛收秦王入觀)
(隋宫室且嘆煬帝無道殫人力以事奢侈牧進曰峻宇雕墻殷辛以亡土階茅茨唐堯以昌始皇興阿房而秦)
(禍速文帝罷露臺而漢祚永後主曾不是察奢虐是矜死一夫之手為後世笑何此能保哉王重其言)足
庇風雨(戴胄曰今宫殿足庇風雨容羽衛數年後成猶不謂晚何憚而自生勞擾邪帝覽奏罷役)乾
陽畢功隋人解體(玄素諫曰昔阿房成秦人散章華就楚衆離乾陽畢功隋人解體今民力)
(未及隋日而役殘創之人襲亡國弊臣恐陛下之過甚於煬帝帝曰卿謂我不如煬帝何如桀紂對曰若此殿)
(卒興同歸於亂即罷役)廣温泉為華清宮(房琯玄宗有逸志數巡幸廣温泉為華清宫環)
(宫所置百司區署以琯資機筭詔摠經度驪山䟽巖剔藪為天子遊觀)重城深宮燕私而
居(元結時議曰今天子重城深宮燕私而居)大為殿宇(魏少游肅宗幸靈武杜鴻漸等奉迎而留)
(少游繕治宫室少游大為殿宇幄帟皆象宫闕諸王公主悉有次舍供擬窮水陸又有千餘騎鎧幟光鮮振旅)
(以入帝見宫殿不悅曰我至此欲就大事安用是為稍命去之)浴堂殿棟壓(裴延齡它日帝謂延)
(齡曰朕所居浴堂殿棟將壓念易之未能也餘見錢門)營三陽宫於嵩山興泰宫
於萬壽山(武三思后春秋高厭居宫中三思欲因此市權誘脅羣不肖即建營三陽宫於嵩山興泰)
(宫於萬壽山請太后歲臨幸已與二張扈侍)撤毁層觀廣殿(張玄素曰天下不可以力勝當)
(務儉約陛下向平東都曾觀廣殿皆撤毁之天下一口頌歌)作離宫游獵(五代南漢劉晟遣巨)
(艦指揮使暨彦贇以兵入海掠商人金帛作離宫游獵故時劉氏有南宫大明昌華甘泉玩華秀華玉清太微)
(諸宫凡數百不可悉紀)複道䆳廊(西都賦)推基峻砌(同上)層簷廣厦飛
楹走拱(並李白賦)曼宇疎楹通軒竝廡(並含元賦)丹墀文陛(之内杜牧)
(制)倒影入於朱戸(文粹李華含元殿賦天光流於紫庭倒影入於朱戶又階瑩冰級瓦敷鱗)
(差又隣斗極之光輝邇天漢之波瀾又雲薄萬拱風交四榮)飛觀齊白日(韋蘇州擬古詩漢宮)
(南比對飛觀齊白日)文檉綺栢(日就殿以文檉綺栢為材景龍文館記)殿瓦鴛鴦拆
(秋日送薛明府杜甫)新宫(李賀能文善樂府卒于太常年二十四夫人鄭氏一夕夢賀曰上帝遷都於月)
(圃創新宮故召與文士數輩共為新宮記又作凝處殿使集纂樂府宣室志)帝果有宫室之
玩(李賀小傳天蒼蒼而高也上果有帝耶帝果有園圃宫室觀閣之玩耶)延英奏事(唐制坐宣)
(政殿宰臣立侍紫宸殿奏事畢坐延英奏事自前殿喚仗入便殿為入閤唐末五代初御前殿為閤)逭暑
宫(后造逭暑宫說上疏曰宫距洛城百六十里奈何去宗廟之上都安山谷之僻處是猶倒持劒戟示人以)
(柄臣竊為勸陛下作此者豈正人邪御苑東西外無禁垣内有榛叢猛獸所伏暴慝所憑狂夫驚犯左右豈不)
(殆哉願為萬姓持重及時旋軫深居上京罷不急之役省無用之費羣生莫不幸甚后不省後貶欽州張說傳)
雖露坐庸何苦(張玄素上書臣見隋家造殿伐木於豫章二千人挽一材以鐵為轂行不數里)
(輙壞别數百人齎轂自隨終日行不三十里一材之費以數十萬工揆其餘可知已帝顧玄齡曰今玄素言如)
(此雖露坐庸何苦)玉堂珠殿(五代劉襲好奢侈悉聚南海珍寳以為玉堂珠殿)作九龍
殿(以八龍繞柱自言身一龍也五代馬希範)玉宇琁階(雲門露闕李華含元殿賦)攀星納
月(玉女攀星於網戸金娥納月於琁題李白)凄凉大同殿(杜甫詩)自古帝王宅
(城闕閉黃埃李白對酒)
禁門(二)
白周禮掌舍掌主會同之舍設車宫轅門(王行險阻處次車蕃御車)
(以轅表門)為壇壝宮棘門(王止平地築壇起土壝比為宫轅門以戟為門)帷宮旌門
(王食息張帷為宫以旌表門)無宫供人門(謂王行有逢遇若遊觀陳列周衛則立長大人為門)
閽寺掌守王宫中門之禁(王有五門)司門掌授管鍵以啓閉
國門幾其出入監門由闑右(大夫士出入君門由闑右也)乃立臯門
臯門有伉乃立應門應門將將(注王郭門曰臯門應門正門也)太子梁
王至司馬門不下車(張釋之為宫車令追止劾不敬)通籍(漢武令從官給事大父母)
(得通籍司馬門)失闌(王嘉以侍郎射策甲科為郎坐戸殿門失闌免注云戸止也時有闌入而嘉失之不)
(執也)歷金門上玉堂有日矣(揚雄解嘲)夜開宫門(漢石顯君房欲取信於上)
(嘗使諸宫先奏恐漏盡宫門閉請詔吏開門上許之顯故投夜還稱詔開門入後果有上書言顯專命矯制夜)
(開門天子笑以書示顯顯因謂曰陛下過任小臣羣下無不嫉妬事類此非一後有譛顯者不信也)曹植
乘車馬行馳道開司馬門出(太祖怒坐公車令死由是重諸侯科禁)孔宣
政牙闔不啓(張仲方拜常侍李訓之變大臣或誅或繫翌日羣臣謁宣政牙闔不啓羣臣錯立朝)
(堂無史卒贊候久乃半扉啓使者傳召仲方曰有詔可京兆尹然後門闢唤仗)重門内注(唐文粹李)
(華含元殿賦重門内注複道潜移)居有重門擊柝之衛(李嶠上書曰元首之尊居有重)
(門擊柝之衛出有清警戒道之禁所以備非常)不可逕入(韓愈復志賦君之門不可逕而入兮)一
門百夫守(豈識天子居九重鬱沉沉一門百夫守無籍不可尋晶光蕩相射旗戟翩以森孟先生詩)
不得横入禮興門(李德裕獻替錄德裕為相初見事日令御史臺牓禮興門朝官有公事見)
(宰相皆由牒臺待朝退後從龍尾道出不得入禮興門於是禁者始靜雞跖集)開則先外後内
闔則先内後外(城門郎掌京城皇城宫殿諸門開闔之節奉管鑰而出納之開則先外後内闔)
(則先内後外啓閉有時不以時則詣閤覆奏唐百官志)天門沉沉(邈不敢詆牛僧孺策)
禁衛(三)(警衛衛主守闌入門籍)(搜索附行馬)
白祈父予王之爪牙胡轉予于恤靡所止居(詩)環列之
尹(楚穆王使潘崇掌環列之尹宫衛之官列兵而環王宫也)環衛警衛申當警備
(注申勑官中令備也)楚公子圍設服離衛(注設君服離衛陳守衛也)祈父(司馬非其)
(人故詩刺之)警衛周禮宫正以時比宫府次舍(注舍諸居守舍以諸)
(仗直廬也)夕繫柝而比授八次(次主宿衛廬也)書三巡夜三鼛(鼛擊守鼓)
(古刀反)漢衛尉掌宮門屯兵(宫衛士於垣下為區廬區廬今伏宿屋也)出入周
衛之中厭承明之廬(漢武賜嚴助書)周廬千列衛尉七兵設
在蘭錡(文選)扞撮(行夜)夜士警晝巡夜宿衛黑衣之
缺(史趙左師觸讋言於太后曰臣賤息舒祺最少願補黑衣之缺以衛王宫)幸得宿衛十有
餘年時從出遊遊於後園(子虚賦)誰何(何問也禮)主守周禮
司門掌授管鍵以啓閉國門抱關(侯嬴隱於夷門為抱關者)為卒
(梅福變姓名隱吳市門)限以外内不可踰也察其出入何莫由斯
閽人掌守王之宫門以時客閉閽者(禮曰守門之賤者也古者不使)
(刑人守門)夜不納帝(後漢郅惲為上東門侯帝獵夜還惲拒門不開令從者見面於門惲曰火明遼)
(遠不奉詔帝乃還從中東門入明日賜惲布百疋貶中東門侯為參封尉)搜索左傳閉門
而索客(謂搜索姦人也)露索(霍光自上官謀後出入自慎引見言事者先露索然後召見蕭望之)
(不肯)闌入(衛門籍附此)臧會讒於臧氏臧昭伯使逐之反犇
執於季氏中門之外季平子怒曰何故以兵入吾門拘
臧氏老(左傳)射中苑門(漢鮑宣為右扶風坐怒吏成信信亡藏上林中宣使郡令將吏卒闌)
(入上林蠶室門攻亭格殺信射中苑門下吏為大逆當族自殺)闌内罪人(嚴延年為侍御史劾大司)
(農田延年持兵干屬車屬車天子車大司農自訟不干事下御史中丞譴責延年何不移書宫門禁止大司農)
(而令得出入宫於是覆劾延年闌内罪人法死注云故事有所劾奏並移宫門禁止不得入也)失闌(王嘉)
(字翁仲為郎坐戶殿門失闌免戶止也)通籍(董賢幸於上雖休沐不出願侍醫藥上令賢妻通籍得入)
(宫殿中止宿)除籍(魏其侯竇嬰不好黃老太后怒除嬰門籍不得入朝請嬰字王孫)漢元令
從官給事官司馬門中者得為大父母父母兄弟通籍
(從官者及虎賁羽林太官太醫是也)行馬周禮掌舍王之會同設梐枑
再重(注梐枑行馬也)門施(晉成帝美顔含素行加光禄大夫門施行馬)又(魯定為光禄大夫位)
(特進給吏卒門施行馬)孔不嚴羽衛無以重威靈(姜公輔德宗在奉天帝知羣臣)
(多勸泚奉迎乘輿者乃詔諸道兵距城一舍止公輔曰王者不嚴羽衛無以重威靈今禁旅單寡而士馬處外)
(為陛下危之帝曰善悉内諸軍泚兵果至如所言)戴胄曰(今宫殿足容羽衛數年後成猶不晚)萬
乘之行必具葆衛(張仲方曰萬乘之行必具葆衛)分衛兵護第(裴度及病創一)
(再旬分衛兵護第)周廬更呵(唐文粹李華含元殿賦周廬更呵市以環衛)建衛對營
(李庾東都賦)唐制天子居曰衙行曰駕皆有衛有嚴(唐儀衛志)夫
儀衛所以尊君而肅臣(同上)夾峙禁省(署宇分部夾峙禁省杜牧原十六衛)
年長彊直能糾劾者為之(朝堂置引駕三衛六十人以左右衛三衛年長彊直能糾)
(劾者為之分五番有引駕佽飛六十人以佽飛越騎步射為之如三衛皆帶刀捉仗而立號曰立門仗唐志)
宿衛不可闕(蘇瓌徙同州刺史歲旱兵當番上者不能赴瓌奏宿衛不可闕宜月賜增半糧俾相)
(給足則不闕番不見省)衛兵至三日不食(蘇瓌粒食踴貴百姓不足衛兵至三日不食)
凡朝衛之仗三衛番上分為五仗(號衙内五衛一曰供奉仗以左右衛為之)
(二曰親仗以親衛為之三曰勲仗以勲衛為之四曰翊仗以翊衛為之皆服鶡冠緋衫裌五曰散手仗以親勲)
(翊衛為之服緋絁裲襠繡野皆帶刀捉仗列坐于東西廊下每月以四十六人立内廊閤號曰内仗以左右金)
(吾將軍當上中郎將押之舊唐志)禁衛之師以備巡警(陸贄奏議)製翠旄於
華蓋之角(杜甫南郊賦製翠旄於華蓋之角彗黃屋於鈎陳之星)天子之居禁衛
九重(孫伏伽帝數出馳射伏伽諫曰臣聞天子之居禁衛九重出也警入也蹕非直尊其居處為社稷生)
(人計也)深固宫闕以衛不測(韓愈直諫表自古天子皆有深固官闕以衛不測事故而)
(出必烏先相風鼔以數里命有司禁道閱將士閑輿然後出之尚懷兢慄今陛下輕為車騎不嚴龍威臣恐社)
(稷危於垂堂矣)
馳道(四)
白絶馳道(成帝為太子詔急召太子太子出龍樓門不敢絶馳道西至直城門得絶乃度上遲之具)
(狀對上悅後乃著令令太子得絶馳道)沒入車馬(翟方進遷丞相司直從上甘泉行馳道中司隸)
(校尉陳慶劾奏沒入車馬)以令行馳道(鮑宣為司隸校尉比司直丞相孔光四時幸園陵官屬以)
(令行馳道中宣出逢之使吏鈎止丞相掾沒入其車摧辱宰相下御史中丞至司隸官欲捕從事從事閉門不)
(納宣拒閉使者無人臣禮大不敬)坐主守(曹植子建嘗乘車馬行馳道中開司馬門出太祖怒公車)
(令坐死由是重諸侯科禁)孔改馳道(狄仁傑帝幸汾陽宫為知頓使并州長史李沂玄以道出妬女)
(祠下俗言盛服過者致風雷之變更發卒數萬改馳道仁傑曰天子之行風伯清塵雨師灑道何妬女避邪止)
(其役帝壯之曰真丈夫哉)稽擁車騎(宋璟兼侍中帝幸東都次崤谷馳道隘稽擁車騎帝命黜河南)
(尹李朝隱知頓使王恬等官璟曰陛下富春秋今始巡狩以道不治而罪二臣繇此相飭後有受其敝者帝遽)
(命捨之)端而如砥(唐文粹杜甫南郊賦馳道端而如砥)警蹕於繚垣之内周
行於馳道之中(元稹諫駕幸温湯狀)温泉有佳氣(馳道指京城韋應物四禪精舍)
寶馬横來下建章(香車却轉避馳道長安道同上)
苑囿(五)
白天苑禁苑上苑小苑君囿上囿周開
靈囿(漢立上林)廣百里(天子苑)容萬乘(漢上林苑)繚以周牆(文選)制同
梁鄒(梁鄒古天子苑田名)義合靈囿(並文選)因原(東都賦云因原而作苑)跨谷
(西京賦云上林苑跨谷彌阜也)遭藪為囿值林為苑養獸(漢舊儀上林苑中養)
(百獸天子秋冬射獵取之)鈎楯所職(鈎盾官也掌小苑之果木)詩王在靈囿麀鹿
攸伏(言鳥獸得其所)樵蘇往來無忌(文選)文王之囿與人共之(晉書)
七十里囿人以為小(孟子齊王問孟子曰文王之囿方七十里人以為小寡人之囿方四)
(十里人以為大何也孟子曰文王之囿芻蕘者往焉與人共之人以為小不亦宜乎今君之囿人有殺其麋鹿)
(者與殺人罪同則是以四十里為䧟阱人以為大不亦宜乎)芻蕘者往(見上注)立思賢以
招賓(西京記文帝為太子立思賢苑以招賓客)開博望以通客(孝武立子據為太子開博)
(望苑以通賓客)得其時制採周法(覽漢制)以假貧人(東觀漢記詔有司京)
(師果園悉以假貧人)築鹿囿虞之非正(公羊傳云築鹿囿有囿矣天子囿方百里公侯八十)
(里伯七十里子男五十里山林藪澤與人共之虞之非正也)罷苑馬以賜貧人(漢武養馬)
(苑不禁樵採)池籞希御幸者假與貧人(斫竹以繩縣連禁御不得往來律名為籞)
(在水中作室可以捕鳥鳥入則捕之此宣詔也)毋收藁(蕭何謂上林多空弃地願令民得入田毋收藁)
(為獸食上怒械擊之)梁苑(梁孝王東苑方三百里)實陂池而勿禁長洲苑
(枚乘諫吳王曰漢上林不如長洲之苑)上林廣成苑可墾闢者賦貧人(後漢)
(安帝詔)甘泉(三輔黃圖甘泉苑起仙人觀緣山谷行至雲陽三百八十一里入扶風凡周匝五百四十)
(里)上林(漢舊儀上林苑中廣長二百里離宫七十所皆容千乘萬騎)周禮雍氏禁山
為苑(令禽獸自得其性也)以網為周阹(音祛長楊賦阹遮禽獸物)始皇欲大苑
囿(優旃諫曰善多縱禽獸於中寇從東方來令麋鹿觸之始皇乃止)武帝廣開上林(東南)
(至宜春鼎湖御宿也)築土為囿植木為苑(亦曰養獸為囿草木為苑)帝王之盛
豫遊其中地控皇居(池分太液)樓臺先曙(鸎花早春)漢修靈囿
揚雄諫而不聽般遊有禮(好樂無荒)人且放於芻蕘(魚則安於)
(蘋藻)梁孝之靡(魯恭之奢)栖龍之岫(落猿之巗)鴈池兔園鶴洲鳬渚
(並孝王所有)苑戲九尾之禽(三足之鳥)高望漢平(並苑名)桑梓苑(在洛)
(陽)桂林苑(在建康縣北)雙觡共觝之獸五色九苞之禽(皆苑有之)
鴻德苑(桓帝延德元年置)孔御苑東西二十里(張說久侍中宗逭暑三陽宫汔)
(秋未還說上疏曰御苑東西二十里外無墻垣扄禁内有榛叢谿谷猛獸所伏暴慝所憑陛下往往輕行警蹕)
(不肅歷蒙密乘險巇卒有逸獸狂夫驚犯左右豈不殆哉易曰思患豫防願為萬姓持重)苑樹通堤
(唐文粹李庾東都賦苑樹通堤)菰織蒲紉芡贄菱羞(西都賦其中則御水分溝昆明下流)
(在野決溉入宫環洲菰織蒲紉芡贄菱羞渚戲玄鷁沙眠白鷗)泛舟苑池(閻立本太宗與侍臣泛舟)
(苑池見異鳥容與波上)宣華苑(前蜀王衍起宣華苑)表禁苑閑田募耕(顧少連為)
(東都留守表禁苑及汝閑田募耕以便民閱武力)宴雍州父老于上林苑(貞觀十八)
(年宴雍州父老于上林苑賜粟帛太宗紀)城上春雲覆苑墻(杜甫曲江對雨)苑中作
層觀(以望昭陵魏徵餘見諫諍門)起毬場苑中(武三思是時起毬場苑中詔文武三品分)
(朋為都帝與皇后臨觀崇訓與駙馬都尉楊謹交注槀築場以利其澤用功不訾人苦之)翠微宮籠
山為苑(唐地理志)鋤治禁苑(元載賜死披東都第鋤治禁苑)填池壍捐苑囿
以賑貧人(辛替否上疏曰陛下嘗欲填池壍捐苑囿以賑貧人今天下之寺無數一寺當陛下一宫)
禁苑在大内宫城之北(唐六典禁苑在大内宫城之北北臨渭水東距滻川西盡故都)
(城禽獸蔬果莫不毓焉若祠禴蒸嘗四時之薦蠻夷戎狄九賓之享則蒐狩以為儲供焉)武后作興
泰宫於萬安山(盧藏用武后作興泰宫於萬安山上疏曰陛下離宫别觀固多矣又窮人力以)
(事土木臣恐議者以陛下為不愛人而奉己也且頃歲穀雖頗登而百姓未有儲陛下巡幸訖靡休息斤斧之)
(役歲月不空而又廣宫苑臣恐下未易堪)京都苑四面監(掌所管苑面宫館園池與其種植蕃)
(息之事唐六典)上林置令(掌苑囿園池之事凡食果進蔬菜以供朝會祭祀奉養進御上)京東
苑(總監苑宫館園池之事凡植果以豐甘旨樹疏以修畜聚雖禽魚卉木莫不總而思之同上)苑總
監(凡苑諸面所有壞缺將作不修補者修補之苑内閑廐及諸繕造處斧斤等應湏修理每日少府給其工)
(人并鐡炭之屬六典注)
登遐(六)(山陵)(國忌日附)
白天子曰崩(禮)告喪曰天王登遐(言若仙去)憂天崩(杞國人有憂天)
(崩)宫車晏駕晏車(初崩時也)建聖哲違世貽法(傳先王違世猶貽之)
(法又云古之王者知命之不長是以並建聖哲著之話言告之訓典而後即命以遺後嗣)天禄永終
天奪九齡(文王)三后在天(言登遐而精神歸天)兆人孺慕萬國縞
素二十有八載帝乃殂落百姓如喪考妣(舜典)三載四
海遏密八音(遏絶也密静也四夷絶樂三年)顧命(周成王將崩作顧命臨終之令曰顧命)
遺詔(漢文臨崩作遺詔命令薄葬制三十六日之服)高宗諒隂三年不言(君薨百官)
(總已以聽于冢宰)天子寢於諒闇八音遏於四海(並西征賦)叩心(絶也)
行號巷哭(並劉琨表)七日而殯(七月而葬)山陵天子七月而
葬同軌畢至(傳)橋山之葬弓劒(黃帝葬於橋山南空棺無尸唯劒舄在)天
崩而憂杞國龍去而哭軒臣(黃帝於荆山下鑄鼎成乘龍上天小臣挽持龍髯墮)
(之)畏威靈而不敢西向(山海經曰窮山際有軒轅邱射者不敢西向畏黃帝之威靈也)
遵七月之禮畏百年之神(大戴禮孔子曰黃帝死後人畏其神百年)盜長陵
一抔土(漢張釋之曰後有人盜長陵一抔土陛下何以加罪焉)堯葬穀林(見帝王紀)舜
葬蒼梧(象耕鳥耘)容衛靈輿歸聖魂於東岱引靈駕於西
陵(魏武帝)謁廟拜陵(晉王道字茂引自漢魏已來羣臣不拜山陵道以元帝腃同布衣匪唯君)
(臣而已每崇進皆就拜不勝哀感由是詔百官拜陵自道始)銅雀臺(魏武遺詔令起銅雀臺美人作)
(樂對西陵而起之)國忌日登遐之日(違世之辰)如喪之情(如喪考妣)三
載四海遏密八音(絶樂於四夷也)明摽邦式(祠部式國忌日云云)攀龍髯
之日天忌忌日不樂孔孔昇真人(明皇自為上皇嘗玩一紫)
(玉笛一日吹笛有雙鶴下顧左右曰上帝召吾為孔昇真人未幾果崩明皇雜錄)夢日墮(上嘗夢日)
(烏飛蝙蝠數十逐而墮地驚覺召萬廻僧問曰大家即是上天時翌日崩酉陽雜爼)哭聲訇天百
鳥噪幽坎晝閑空靈輿(韓愈豐陵行)奉諱之日率土崩心(韓愈)
(慰國哀)歘憑玉以大漸(唐文粹蘇頲中宗諡冊歘憑玉以大漸)奄遺天命(權德)
(輿德宗諡冊奄遺天命)長遊碧落(唐文粹王縉玄宗哀冊忽乘紫氣長遊碧落)掩璿暉
於離殿(禇遂良太宗哀冊)玉几奄及金縢遂愆(虞世南唐高祖哀策文)攀
帷扆以孺慕(抱歛舄以纏綿同上)厥疾大漸不寤不興(韓文順宗實錄)彤
階晶晶兮露驚月(玉座微微兮花掩塵徐彦伯中宗哀冊文)即行宫作寢(韋彤)
(昭陵寢宫為原火延燔而客祭瑶臺佛寺又故宫在山上乏水泉作者憚勞即行宫作寢詔宰相百官議吏部)
(員外郎楊於陵議曰寢宫所占在栢城中距陵不遠使諸陵之寢皆有區限故不可徙若止栢城則故寢已燔)
(行宫已久因以治飾亦復何嫌或曰太宗創業寢宫不輙易是不然夫陵域宅神神本静今大興荒廢嚻役密)
(邇非幽穸所安改之便彤曰先王建都立邑不利則為之遷况有故耶今文寢灾徙而宫之非無故也神安于)
(徙因而建寢於禮至順又他陵皆在栢城隨便營作不越封兆内省易從帝重改先帝制還宫山顚)昭陵
寢占山上(陳京昭陵寢占山上宦侍憚輓汲請更其所宰相未能抗京曰此太宗之志其儉足以為)
(後世法不可改議者多附宦人帝曰京議善卒不徙)忌月(王綝神功初清邊道總管武攸宜破契丹凱還)
(且獻俘内史王及善以孝明帝忌月請鼔吹備而不作方慶曰晉穆帝納后當康帝忌月時以為疑荀訥謂禮)
(有忌月自月而推則忌時忌年愈無理據也用其言臣謂軍方大凱作樂無嫌詔可)白罷行香(崔蠡)
(開成中為戶部侍郎白罷忌日百官行香有詔褒可)行香於寺觀(凡國忌日内教太常停習樂兩)
(京文武五品以上及清望官七品以上行香於寺觀唐史百官志祠部)
君臣(七)
白有君臣然後禮義有所錯(易)諸臣之位君天也天
可逃乎(子文孫箴尹克黃云)天子無客禮莫敢為主焉君適其臣
升自阼階不敢有其室也(禮)忠臣不潔名事君不避難
有罪不逃刑(魏絳)養人如子(君道也)仰之如日月(臣之奉君)知臣
莫若君君盤人水(孫卿子)近臣(漢嚴助為太中大夫後得朱買臣吾邱壽王主)
(父偃徐樂嚴安枚臯從車並在左右助等與大臣辨論中外相應以義理之文大臣數詘司馬相如數稱疾避)
(事枚臯東方朔不根持論上頗俳優畜之唯助與壽王見任而助最先進)孔君臣同德則海
内安(王珪太宗召為諫議大夫帝常曰正主御邪臣不可以致治正臣事邪主亦不可以致治唯君臣同)
(德則海内安朕雖不明幸諸公數相諫正庶致天下於平)尉遲恭贊曰(君臣相遇古人謂之千載)
(顧不諒哉)君臣明良志叶議從相資以成固千載之遇(房杜贊曰)
(方君臣明良志叶議從相資以成固千載之遇蕭曹之勛不足進焉)君臣間無少疑(長孫無忌)
(或有言無忌權太盛者帝持表示無忌曰我與公君臣間無少疑使各懷所聞不言斯則蔽矣)當代名
臣人倫凖的(虞世南卒帝手詔魏王泰曰世南於我猶一體拾遺補闕無日忘之盖當代名臣人)
(倫凖的今其云亡石渠東觀中無復人矣)往事藩國(姜皎進楚國公議者譏短皎任遇太過帝以其)
(藩邸舊恩有以宣布之下詔曰殿中監楚國公皎往事朕於藩國雖彭祖同書子陵共學不過也)純臣
(李勣武德二年李密歸朝廷乃錄郡縣戸口請自上之使至高祖訝無表使者以意聞帝喜曰純臣也)以
譴還第(房玄齡貞觀末年以譴還第黃門侍郎禇遂良言於帝曰玄齡事君自無所負不可以一𤯝責)
(便示斥外非天子任大臣意帝悟遽召于家)良臣稷契臯陶也忠臣龍逄比
干也(魏徵頓首曰願陛下俾臣為良臣毋俾臣為忠臣帝曰忠良異乎曰良臣稷契臯陶也忠臣龍逄比)
(干也良臣身荷美名君都顯號子孫傳承流祚無疆忠臣以嬰禍誅君䧟昏惡喪國夷家秪取空名此其異也)
(帝曰善)社稷臣(蕭瑀帝嘗曰武德季太上皇有廢立議顧朕挾不賞之功於昆弟弗見容瑀於爾時)
(不可以利怵死懼社稷臣也因賜詩曰疾風知勁草版蕩識誠臣)悉心奉上(裴炎詔送獄鳳閣侍)
(郎胡元範曰炎社稷臣有功於國悉心奉上天下所知臣明其不反)君臣相須(李珏杜悰領度支有)
(勞帝欲拜戸部尚書以問宰相陳夷行答曰恩權予奪願陛下自斷珏曰祖宗倚宰相天下事皆先平章故官)
(曰平章事君臣相須所以致太平也苟用一吏處一事皆决於上將焉用彼相哉)以天下安危
自任(長孫無忌初無忌與遂良悉心奉國以天下安危自任故永徽之政有貞觀風帝亦賓禮老臣拱已)
(以聽綱紀設張此兩人維持之也)追扈(崔縱遷京兆尹及帝徙幸梁州追扈不及左右短縱素善懷光)
(殆不來帝曰知縱者朕也非爾輩所及後數日至)良臣(袁高韋倫曰高言勁挺自是陛下一良臣)虧
君臣之嚴(姚崇跪奏十事先朝䙝狎大臣虧君臣之嚴臣願陛下接之以禮可乎)賓禮大
臣(玄宗初立賓禮大臣故老雅尊遇崇每見便殿必為之興去輙臨軒以送它相莫如也)君者出
令者也(臣者行君之令而致之民者也韓愈原道)君尊如天臣卑如地(李絳傳)
上拔士論(杜如晦監察御史陳師合上拔士論謂一人不可總數職隂刺諷如晦等帝曰玄齡如晦)
(不以勲舊進特其才可與治天下者師合欲以此離間吾君臣邪斥嶺表)君不虛授臣不虛
受(劉子玄武后證聖初子玄上書言君不虛授臣不虚受妄受不為忠妄施不為惠今羣臣無功遭遇輙遷)
(至都下有車載斗量把椎椀脫之諺)禮遇隆重(蕭德言高宗立拜為銀青光禄大夫全給其禄遣通)
(事舍人即家致問乘輿至肅章門引見禮遇隆重由是晉府及東宫舊臣子孫竝增秩賜金)上下情
隔(陸宣公奏議君臣意乖上下情隔)聖賢相維(崔植長慶初拜中書侍郎穆宗問貞觀開元中)
(治道最盛何致而然植曰太宗資上聖興民間知百姓疾苦故厲精思治叉以房玄齡杜如晦魏徵王珪為之)
(佐君明臣忠聖賢相維治致升平固其宜也)君臣之際顧不難哉以徵之忠
而太宗之睿身歿未幾猜譖遽行始徵之諫(累數十餘萬言至君)
(子小人未嘗不反復為帝言之以邪佞之亂忠也久猶不免故曰皓皓者易汚嶢嶢者難全自古所嘆云傳贊)
君有常尊臣有定卑自然之勢也然臣不自通於上君
不降而逮諸下(則治不得成而功不彰反是而天下之所務粲焉幾矣故聖王屈己從諫君臣)
(兩得其美知道之本歟段平仲贊)
社稷臣(八)
白能執干戈以衛社稷(童汪錡)柳莊(衛侯哭柳莊曰非寡人之臣是社稷之臣)
(也)目送絳侯(漢文目送絳侯周勃曰社稷臣也袁盎曰勃乃功臣非社稷臣社稷臣主存與存主)
(亡與亡乃社稷臣方諸㠯用事絳侯為太尉本兵柄弗能正大臣相與共誅諸吕適會成功乃功臣耳)汲
黯(上問汲黯何如人嚴助曰使任職居官無以踰人至輔少主守成雖自謂賁育不能奪上曰然古有社稷)
(臣黯其近之)柱石(漢昌邑王滛亂霍光憂懣問所知故吏田延年曰將軍為柱石昔伊尹相湯廢太甲)
(以安宗廟後世稱忠將軍若能行亦漢之伊尹也)處不避汚(叔孫豹)孔社稷計(陳叔)
(達始太子建成等䦧間太宗帝惑之叔達極意救辦至是謂曰武德内難卿有讜言故以此報叔達謝曰豈獨)
(為陛下乃社稷計耳)戡定禍亂非公誰(杜甫國之社稷今若是戡定禍亂非公誰)社稷
無常奉明者守之(李金陵表)李德裕以身扞難功流社稷(唐史)
有功於國(裴炎社稷臣有功於國)刁斗不聞(煙塵不飛盖宗社之靈也林藴上李相公)
(書)乃置散地非所宜(議者謂子儀有社稷功而孽寇首鼠乃置散地非所宜帝亦悟詔為)
(諸道都統本傳)傅說版築臣李斯鷹犬人歘起匡社稷寧復長
艱辛(李白冬夜)太宗社稷一朝正(漢官威儀重昭洗杜狄明府詩)忠臣之心
壯夫之節(苟利社稷死無悔焉劉蕡)李晟社稷功(韓滉卒張延賞揣帝意遂罷晟兵帝)
(曰晟有社稷功)
君臣相信(九)
白食以駃騠(人譖樂毅於燕王燕王按劒怒譖者而食樂毅以駃騠駃騠良馬肉也)蜀趙
雲(雲别傳曰初先主敗人言雲已北去先主以戟摘之曰子龍不棄我去頃之雲至矣)呈文書(魏車)
(駕幸許遠徐宣為僕射統留事主者呈文書詔曰吾省與僕射省何異竟不視)魯肅(張昭非肅謙不足訾)
(毁之權益重之)孝昭委任霍光(周紀曰成王不疑周公孝昭委任霍光各因其時以成名大矣)
(哉)大臣見疑(晉石苞為大司馬加侍中鎮淮南聞吴欲為寇築壘過水以自固帝謂羊祜曰苞果)
(有不順乎祜深明之其子為郎上召之經日不至帝益疑欲討之隱其事先策免之苞詣闕後帝慙因謂曰卿)
(子幾破卿門)孔虛心(温大有與兄大雅同掌機近不自安請徙它職上曰我虛心待卿何所自疑)
展盡底藴(魏徵使還帝日益親或引至卧内訪天下事徵亦自以不世遇乃展盡底藴無所隱)洞
然不疑(王者用人非難盡其才之為難觀太宗之責任也謀斯從言斯聽才斯奮洞然不疑故人臣未)
(始遺力天子高拱操成功致太平矣韋挺傳贊)趙㳙(治衢不為觀察使韓滉所容奏免官帝見其名問宰)
(相曰是豈永泰時御史乎對曰然詔拜尚書左丞既至勞之曰卿正直朕所自知乃以罪聞不信也)龍顔
英主(一品集謝不許遜官自古臣得其君最為難遇非龍顔英主良平無以效其謀非日角聖姿寇鄧莫)
(能展其志)
念良臣(十)
白漢宣賜右扶風尹翁歸子黃金百斤奉祭祀(大司農朱邑子)
(亦然)祭征虜(後漢祭遵為征虜將軍卒世祖每曰安得憂國奉公如祭征虜者乎)聞鼓鼙之
聲則思將帥之臣(禮)名將(後漢賈復力戰傷創甚世祖聞之曰吾所以不遣君聞專)
(征者以其敢深入果失吾名將聞其婦孕曰生女耶我子娶之生男耶我女妻之不令其憂妻子也)孔賜
膜皮(薛萬均卒帝後嘗賜羣臣膜皮及萬徹而誤呼萬均愴然曰萬均朕勲舊忽呼其名豈死者有知冀)
(此賜乎因命取焚之舉坐感嘆)讀貞觀政要思徵賢詔訪其後(魏謩文宗讀貞)
(觀政要思徵賢詔訪其後楊汝士薦為右拾遺)老臣遺像(李晟他日與馬遂見延英帝嘉其勲下詔)
(曰歲在己巳秋九月我行西宫瞻望崇創見老臣遺像顒然肅然和敬在色想雲龍之協期感致業之艱難覩)
(往思今取類非遠)宣宗追感元和舊事(但聞是憲宗朝卿相子孫必擢用杜勝以刑部)
(員外郎閣内次對上詢其祖父勝以其先黃裳永貞之時深排姦邪請憲宗監國上德之而授給事中東觀奏)
(記)
君臣問疾(十一)
白蕭何疾(惠帝自問云君若不幸誰可代君何舉曹參)霍光病(車駕親臨問之)張禹
(每疾輒起居聞車駕自臨問上親拜牀下禹頓首謝恩因於牀前拜少子官禹曰臣有一女愛甚於男遠嫁張)
(液太守蕭育不勝父子私恩願與相從即徙育為弘農太守)張湯(嘗病上親至舍視病隆貴如此)包
咸(為大鴻臚以論語授帝後病親輦駕視之)桓榮(為帝師後病帝親問入門下車執經趍拜修弟子禮)
吳吕蒙疾(孫權在公安迎置内殿治護萬方募有能愈蒙疾者賜千金有加權為慘戚欲數見顔色)
(又恐勞動常穿壁瞻之見小能食則喜顧左右言笑不則咄嘆夜不能寐中瘳為下赦令)疾君視之
東首加朝服拖紳(語)君適其臣升自阼階不敢有其室
也(禮)卿大夫疾君三問之及葬三往焉士疾一問之在
殯一往焉(禮)孔舒王持詔往視(舒王謨於諸王景長帝欲試以事故拜涇原節)
(度大使時尚父郭子儀病篤帝臨軒遣謨持詔往視謨冠遠游冠御絳袍乘象輅駟馬飛龍士三百門府官皆)
(袴褶以從子儀手叩頭謝恩謨宣詔已乃易服勞問還)帝幸其第流涕(李靖二十三年病甚)
(帝幸其第流涕曰公乃朕生平故人於國有勞今疾若此為公憂之)詔皇太子就問(杜如晦病)
(立詔皇太子就問帝親至其家撫之)帝親問疾屏左右語加朝服拖帶(魏徵)
(疾甚帝親問疾屏左右語終日乃還後復與太子至徵第徵加朝服拖帶帝悲懣拊之流涕問所欲)鑿苑
垣以便候問(房玄齡疾甚帝命鑿苑垣以便候問)日候增損(高季輔感疾歸第有詔以)
(其兄虢州刺史季通為宗正少卿視疾遣中使日候增損)
舊君(十二)
白反服(禮哀公問曰為舊君反服禮與孔子曰古之君子進人以禮退人以禮故有舊君反服之禮今)
(之君子進人若將加諸膝退人若將墜諸淵無為戎首不亦善乎又何反服之有)陳軫秦聲(史陳軫至)
(秦秦惠王曰去寡人之楚思寡人乎曰昔越人莊舄仕楚執圭及病則作越聲今臣棄逐之楚能無秦聲乎)
晉孫惠諫齊王曰(屈原放年心存南郢樂毅適趙志在北燕)違諸侯之大夫
不反服(為平不敢服前之尊君也)違大夫之諸侯不反服也(禮)孔以
君禮葬黎陽(李密帝遣使持密首往招李世勣世勣表請收葬歸其尸乃發喪具威儀三軍縞素)
(以君禮葬黎陽)故君(吕子臧隋大業末為南陽郡丞高祖入京師慰輯山南獨子臧堅守及煬帝已弑帝)
(更使其壻薛君倩齎詔言隋所以亡諭之子臧為故君發喪訖即送欵)懷祿不屑其榮(文粹)
(李翰三名臣論樂毅犇趙趙王問圖燕之策樂毅流涕而對曰臣昔日之事燕昭王猶今日之事大王也可謂)
(懷祿不屑其榮周身不違於道)古人言一心以事百君百心不可事一
君(魏文帝初授漢禪羣臣皆楊魏德惟衛臻獨稱漢美文帝曰天下之珍當與山陽共之為人臣者罔念於)
(此可謂有百心矣窮愁志)人臣終節(姚崇張柬之等誅二張后遷上陽宫中崇率百官起居王公更)
(相慶崇獨流涕柬之曰今豈涕泣時邪公禍自此始崇曰比與討逆不足以語功然事天后久違舊主而泣人)
(臣終節也由此獲罪甘心焉)
制誥(十三)
白君命王言如絲其出如綸(禮)天書(詔書)鳳詔(丹鳳封五色詔)
紫泥(掛詔書)急宣(王命)天語宣布(漢書黃霸次公為潁川守時上意於理數下恩澤詔)
(書霸宣布令人人知上意也)寬大之詔(後漢侯霸君房為尚書令下寬大之詔四時之令霸所建)
后以施令告四方(易)發號施令罔有不臧布德和令
(禮)尺一(漢司隸校尉楊球為太尉勑尚書令召拜不得稽留尺一詔書)許為尺一詔書
(魏志)青紙紫泥(晉書)視草(漢報淮南王書帝常召司馬相如視草)渙汗其大號
孔夜被旨草詔書(韋澳為翰林承旨夜被旨草詔書事有不安者即遷延須見帝開陳可否)
(未嘗不順納)薄紙手作詔(韋澳在河陽宣宗遣使至魏博道出澳所帝以薄紙手作詔賜澳曰)
(密飭裝秋當見卿盖將以為相也)下書詔日數百(陸贄從狩奉天機務填總遠近調發奏請)
(報下書詔日數百)奉天所下制書雖武夫悍卒無不感慟流涕
(陸贄為帝言今盗徧天下宜痛自咎悔以感人心昔成湯罪已以興楚昭王出犇以一言善復國陛下誠不吝)
(改過以言謝天下使臣持筆亡所忌庶叛者革心帝從之故奉天所下制書雖武夫悍卒無不感慟流涕李抱)
(真入朝為帝言陛下在奉天山南時赦令至山東士卒聞者皆感泣思奮臣是時知賊不足平議者謂興元戡)
(難功雖爪牙宣力盖贄有助焉)勿謂子孫之謀欲存輔車之勢(李德裕其處報)
(機急帝一切令德裕作詔德裕數辭帝曰學士不能盡朕意伐劉稹也詔王元逵何弘敬曰勿謂子孫之謀欲)
(存輔車之勢元逵等情得皆震恐思效已而三州降賊遂平帝每稱魏博功則顧德裕道詔語咨其切於事而)
(能伐謀也)因誡風俗詔歷詆羣有司(元稹擢祠部郎中知制誥變詔書體務純厚明)
(切盛傳一時然其進非公議為士類訾薄稹内不平因誡風俗詔歷詆羣有司以逞其憾)裒肅宗所
賜詔勑千餘篇上之(郭子儀為肅宗山陵使子儀懼讒且成盡裒肅宗所賜詔勑千餘篇)
(上之因自明詔曰朕不德貽大臣憂)王言不可存私家(舊史高郢掌誥累年家無制草或謂)
(之曰前輩皆留制集公焚之何也曰王言不可存私家時人重其謹密)潛草(李白集序潛草詔誥人無)
(知者醜正同列害能成謗恪言不入帝用疎之)副本留中(蘇頲自景龍後與張說以文章顯稱望略)
(等故時號燕許大手筆帝愛其文曰卿所為詔令别錄副本書臣其撰朕當留中後遂為故事其後李德裕著)
(論曰近世詔誥惟頲叙事外自為文章)賜渤海詔(張九齡會賜渤海詔而書命無足為者乃召九)
(齡為之被詔輒成)詞旨豐美(許景先詞旨豐美得中和之氣見舍人門)渾瑊制曰(渾瑊)
(為行營副元帥帝臨軒授鉞用韓信故事制曰寇賊干紀授爾節鉞以戡多難往欽哉)切機要(鄭畋)
(知制誥會討徐州賊龐勛書詔紛委畋思不淹晷成文粲然無不切機要當時推之)還詔書(張獻恭遷)
(檢校吏部尚書德宗欲徙盧杞為饒州刺史給事中袁高上還詔書苦争獻恭見帝曰高所奏宜聽帝不答復)
(前曰高乃陛下良臣當優異之上遂不徙杞)作詔&KR0034;其前請帝署可(安樂公主光豔)
(動天下侯王相臣多出其門嘗作詔&KR0034;其前請帝署可帝笑從之)厮臺送獄手詔喻免
(時安樂公主與長寧安定三家厮臺掠民子女為奴婢左臺侍御史袁從一縛送獄主入訴帝為手詔喻免同)
(上)刺史縣令謹宣奉行(陳子昂后召見賜筆札中書省令條上利害子昂對三事其一)
(言陛下布德澤下詔書必待刺史縣令謹宣奉行之不得其人則委棄有司掛墻壁耳)書詔叢浩
(杜讓能僖宗狩蜀為翰林學士方關東兵興調發綏徠書詔叢浩讓能思精敏凡號令行下處事值機無所遺)
(筭帝倚重之)當草詔書辭不如旨(韋弘景召為翰林學士蘇光榮為涇原節度使弘景)
(當草詔書辭不如旨罷學士)緘鑰前後詔敕(陸元方卒有一押生平所緘鑰者歿後家人發)
(之乃前後詔敕)草詔殿上恐懼不能得一詞(陸餘慶遷鳳閣舍人后嘗命草詔殿)
(上恐懼不能得一詞降左司郎中)裁可占授(劉禕之擢中書侍郎方是時詔令叢繁禕之思致華)
(敏裁可占授少選可待也)嚴促(李乂遷修文館學士韋氏之變詔令嚴促多乂草定)家藏詔書
(李靖五代孫彦芳太和中為鳳翔司錄參軍家故藏高祖太宗賜靖詔書數函上之)下沛然之詔
(房玄齡上疏曰願下沛然之詔許高麗自新焚陵波之船罷應募之衆即臣死骨不朽)訓誥温麗
(王涯遷工部侍郎涯文有雅思元和間訓誥温麗多所藁定)誥詔皆援凖古誼(齊澣為中)
(書舍人誥詔皆援凖古誼時號解事舍人)慰邊將傷痍者曰傷居爾體痛在
朕躬(封敖武宗作詔書慰邊將傷痍者曰傷居爾體痛在朕躬帝善其如意)李德裕進太
尉制曰謀皆予同言不他惑(封敖劉稹平李德裕以定策功進太尉時敖草其制)
(曰謀皆予同言不他惑學士門)以筆塗詔(李藩王諤賂權近求兼宰相密詔中書門下曰諤可兼宰)
(相藩遽取筆滅宰相字書其左曰不可還奏之宰相權德輿失色曰有不可應别為奏何以筆塗詔邪藩曰勢)
(迫矣出今日便不可止既而事得寢)罷統軍用麻(鄭絪竇文場恃功隂諷宰相進擬加統軍比絪)
(當作制奏言天子封建或用宰相以白麻書制付中書門下今以命中尉不識陛下持以寵文場邪遂著為令)
(也帝悟罷統軍用麻)始復關隴書詔夜數十(劉琢擢翰林學士宣宗始復關隴書詔夜)
(數十雖投筆遽成辭皆允切)宣告于廷大風雷雨拔樹(劉鄴傳豆盧瑑者與崔沆)
(皆拜同平章事是日宣告于廷大風雷雨拔樹未幾及禍)寶書(盧從愿課為天下第一寶書勞問)將
相除徙皆内出制(王佖故事將相除徙皆内出制故號白麻至必以責罷遂中書進制)焚
(何易于為益昌令鹽鐵官搉取茶利詔下所在毋敢隱而易于視詔書曰益昌人不征茶且不可活矧厚賦毒)
(之乎命吏閣詔吏曰天子詔何敢拒吏坐死公得免竄邪對曰吾敢愛一身移暴于民乎亦不使罪爾曹即自)
(焚之觀察使素賢之不劾也)試息兵詔(張昌齡召試息兵詔少選成文帝大悅戒之曰昔禰衡潘)
(岳矜已傲物不得死卿才不減二人宜鑒于前副朕所求乃敕於通事舍人裏供奉)無一番紙墜
北路(藩鎮王鎔朱全忠怒引軍攻鎔次元氏鎔誥其屬曰國危矣奈何周式請見全忠可以口舌罷也許)
(之全忠迎折曰爾公朋附太原今無赦矣即出書示式曰嗣昭在者宜速遣式曰王公所與和者息人鋒鏑間)
(耳况繼奉天子詔和無一番紙墜北路乎)解草詔馬前(許敬宗檢校中書侍郎駐蹕山破賊命草)
(詔馬前帝愛其藻警由是專掌誥令)詔書下雰翳澄駮(張柬之傳初易之等誅後中宗猶監)
(國告武氏廟而天久隂不霽侍御史崔渾奏陛下復國當正唐家位號稱天下心奈何尚告武氏廟請毁之復)
(唐宗廟帝嘉納之是日詔書下雰翳澄駮咸以為天人之應)詔出執不下(袁高德宗將起盧杞)
(為饒州刺史命舍人作詔詔出高執不下奏曰陛下用杞為相出入三年附下罔上使陛下越在草莽羣臣願)
(食其肉且不厭今復拜刺史誠失天下望)制麻自中以授(李栖筠拜御史大夫始栖筠見帝敷)
(奏明辯不阿附帝心善之故制麻自中以授朝廷莫知也)不奉詔命(盧羣淮西吳少誠擅决司洧水)
(溉田使者止之不奉詔命羣臨詰)宣致詔詞(董晉五月朔天子會朝公卿在廷侍中贊羣臣賀竇)
(參中書令當傳詔疾作公卿相顧未有詔晉從容進曰攝中書令臣參病不能事臣請代參事南面宣致詔詞)
(進退甚詳)訓辭温厚(崔元翰竇參秉政引知制誥其訓辭温厚有典誥風)腕可斷麻不
可草(韓偓進承旨宰相韋貽範母喪詔還位偓當草制學士使馬從皓逼偓求草偓曰腕可斷麻不可草)
憂勤兆庶屢降德音四海之内莫不抗首而長息(劉蕡策曰)
(自陛下御㝢憂勤兆庶屢降德音四海之内莫不抗首而長息自喜復生於死亡之中也)翠錦池飾
(代宗睿真皇后沈氏德宗即位乃先下詔贈后曾祖祖父一日封拜百二十七人詔制皆翠錦池飾以廏馬負)
(載賜其家)能辨南陽之牘允符東海之貴(崔羣穆宗立以吏部侍郎召之勞曰)
(我為太子卿力也羣曰此先帝意臣何力焉且陛下向為淮西節度使臣起制草其言能辨南陽之牘允符東)
(海之貴先帝然之則傳付久矣)朱書御札(五代李琪遷吏部尚書同光三年秋天下大水京師乏食)
(尤甚莊宗以朱書御札詔百寮上封事琪上書數千言其漫然無足取而莊宗獨稱重之遂以為國討使)百
官皆給告身(五代劉岳唐明宗時為吏部侍郎故事吏部文武官告身皆輸朱膠紙軸錢然後給)
(其品高者則賜之貧者不能輸錢往往但得其敕牒而無告身五代之亂因以為常官卑者無復得告身中書)
(但錄其制辭或任其材能或褒其功行或申以訓誡而受官者既不給告身皆不知受命之所以然非王言所)
(以告詔也請一切賜之由是百官皆給告身自岳始也)
白孔六帖卷三十八
