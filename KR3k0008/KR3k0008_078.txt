白孔六帖卷七十八唐白居易原本
宋孔傳續撰
戶口版圖(一)招戶口(二)
本土(三)遷徙(四)
移貫(五)流亡(六)
征役(七)役使不均(八)
賦税(九)重斂(十)
戶口版圖(一)
白周禮司民掌登萬民之數自生齒已上皆書於版辨
其國中都鄙郊野異其男女歲登去其死生(登上也去下也)及
三年大比以萬民之數詔司寇司寇及孟冬祀司民之
日獻其數於王王拜而受之登於天府周官生齒之
徒(生齒者男八月女七月而生齒而人之生而備體也)漢法隱口之罰(以我扺欺之罪)聽
閭里以版圖(太宰以官府之八政以經邦國三曰聽閭里以版圖)爲版(官政掌中官府次舍)
(之衆寡為版以待之也)比要(大司徒掌兵法比於六卿之衆寡六畜車輦辨其家財以歲時入其數及)
(二年大比則受邦國之比要注云大比更閱天下民數及財物今八月案比是也比要其簿書也)羣臣
之版(夏官司士掌羣臣之版歲登下損益之數以周知邦國都家縣鄙之數)沛公入秦蕭
何盡收(收秦丞相圖籍文書)蕭何發關中未傅者詣軍(古者二十而傳一歲)
(為衛十一歲為材官習射御馳射二十而役五十六而老𫝊謂著名籍公徭役者也)名數(高詔人或相襲)
(聚川澤不書名數數謂戶籍)景詔男子二十始傅(始復古制)稽夫家衆寡
之數(夫家男女周禮)辟名(虚張文簿而事不實)空簿地圖(版籍天府)俾食毛之
人(登先齒之版)稽其阜蕃(辨其減耗)夫征口賦漢朝倉卒猶或
先收聖代升平寧容後造(舊判云)隱丁脱卒(漢武欲作通天臺未有人)
(王温舒為中尉覆脱卒得數百人作上拜少府注隱漏未為卒也)計文(景報石慶書曰流人愈多計文)
(不改注郡上計文書不改也)兩貫(戶令先有兩貫者從邊一州為定次從關内為定又復從軍府州定)
(即俱是邊州關内俱軍府州從先貫為定)戶絶令(戶令諸身喪戶絶者所有奴婢客女部曲資財店宅)
(並令近親將營葬事及功德外餘並還女無女均入近親官為檢校亡人在日有遺囑處分處分明者不用此)
(律)大戶(傳)損戶數(尹鐸為晉陽損其戶數以保障)白徒(白丁)白籍(白丁之籍)析
戶令(戶令諸子孫繼絶應以戶者非年十八已上不得析其年十七已下命繼者俱於本生籍内注云年)
(十八然聽即所繼處有母在者雖小亦聽析處)隱占新戶(晉宣帝紀云邊郡新附多無名戶魏朝欲)
(加隱實天子以問宣帝帝曰賊以密網束下故下棄之宜弘大綱則自然安樂也)占租(具下田税門中)
發游戶益兵(諸葛亮曰荆州非少人也而著籍者少焉平居調戶則不税可語鎮而南令國中凡)
(有游戶皆使自實目錄以益衆可也)孔帝問歴代戶版(盧承慶遷民部侍郎帝問歴代戶版)
(承慶叙夏商至周隋增損曲折引據該詳帝嗟賞)殫耗(孫伏伽上言隋失天下者何不聞其過也欲使)
(天下戶口殫耗)請以封戶均餘州(宋務光廵察河南道時滑州輸丁少而封戶多每配封人)
(皆亡命失業務光建言通邑大都不以封今命侯之家專擇雄奥滑州七縣而分封者五王賦少於侯租入家)
(倍於輸國請以封戶均餘州)議天下戶版(楊瑒歴戶部侍郎帝嘗召宰相大臣議天下戶版延)
(英殿瑒言利病尤詳帝咨賞)收匿戶羨田(宇文融時天下戸版刓隱人多去本籍浮食閭里詭)
(脱繇賦豪弱相并州縣莫能制融由監察御史陳便宜請校天下籍收匿戶羨田佐用度玄宗以融為覆田勸)
(農使鈎檢帳符得偽勲亡丁甚衆)八計(陸贄補渭南尉說使者請以八計聽吏治曰視戶口豐耗以稽)
(撫字)杜佑上議(杜佑建中初河朔兵拏戰民困賦無所入佑乃上議曰當開元天寳中四方無虞編)
(戶九百餘萬帑蔵豐溢雖有浮費不足為憂今黎苖凋瘵天下戶口三十萬陛下詔使者按此纔得三百萬此)
(天寳三分之一就中浮寄又五之二出賦者已耗而食之者如舊安可不革)凡天下之戶量
其資産定為九等(唐六典)每三年縣司注定州司覆之然
後注籍而申之于省(注)每定戶以仲年(子午卯酉)造籍以季
年(丑辰未戌)州縣之籍嘗留五比(省籍留九比)括天下亡戶(蘇瓌徙同)
(州刺史時十道使括天下亡戶初不立籍人畏搜括即流入比縣旁州更相廋蔽瓌請罷十道使專責州縣豫)
(立簿注天下同日閱正盡一月止使抳姦匿歲一括實檢制租調以免勞弊)戶口益流(盧懷慎曰)
(比州牧上佐兩畿今或一二歲或三五月即遷戶口益以流職為此耳)減承平時(李泌同平章事)
(帝因問戶口減承平時幾何曰三之二)徐申(始來韶戶止七千比六年倍而半之)楊炎曰(河南)
(山東荆襄劒南重兵處皆厚自奉養王賦所入無幾科斂凡數百名吏因其苛蠶食扵人富人多丁者以宦學)
(釋老得免貧人無所入則丁存故課免於上而賦增於下)以見居人為簿(炎疾其蔽乃請為兩)
(税法以一其制凡百役之費一錢之斂先度其數而賦於人量出制入戶無主客以見居為數人無丁中以貧)
(富為差不居處而行商者在所州縣税三十之一)滋饒(殷侑拜義昌節度使奏罷度支所賜戶口滋饒)
昭義步兵(李抱真為懷澤潞觀察留後凡八年抱真策山東有變澤潞兵所走集乘戰伐後賦重人)
(因軍伍雕刓乃籍戶三丁擇一蠲其徭租給弓矢令閒月得曹偶習射歲終大校親按籍第能否賞責比三年)
(皆為精兵舉所部得戍卒二萬既不廩於官而府庫實乃曰軍可用矣繕甲淬兵遂雄山東天下稱昭義步兵)
四賦(陸贄四賦曰料丁壯以計庸)天寳末管戶(九百六萬九千一百五十四出南部新書)
凡民始生為黃(唐食貨志凡民始生為黃四歲為小十六為中二十一為丁六十為老)兵
興則戶減(戶減則地荒元稹制策)貞觀三年是歲中國人歸自塞
外及開四夷為州縣者二十餘萬人(太宗本紀)鈎檢戶籍(李遜)
(累為池州刺史鈎檢戶籍所以差量徭賦者皆有科品程章吏不得私常曰沈約年八十手寫簿書盖為此云)
開元天寳間天下戶千萬(劉晏既被誣而舊吏推明其功陳諫以為管蕭之亞著論)
(紀其詳大略以開元天寳間天下戶千萬至德後殘於大兵飢疫相仍十耗其九至晏充使戶不二百萬唐史)
隱戶剩田(宇文融贊融度帝方調兵食故議取隱戶剰田以中主欲)温戶彊丁(姚崇中宗)
(時近戚奏度僧尼温戶彊丁因避賦役至是崇建言)凡天下之戶八百一萬八千
七百一十口四千六百二十八萬五千一百六十一(唐六)
(典開元二年數)每一歲一造季帳(三年一造戶籍縣以籍成於州州成於省戶部總而領焉)
(同上)
招戶口(二)(遣還鄉附)
白新甿之治(周禮旅師凡新甿之治治謂有所求乞也使無征役以地美惡為等注七人已上受)
(上地六口受中地五口受下地)朞不從政(王制曰自諸侯來徙家朞不從政)勞來(詩曰萬民)
(離散不安其居而能勞來旋定安集之)自占(宣詔膠東相王成勞來不怠流民自占八萬餘口)樂
郊樂國(詩曰逝將去汝適彼樂郊又云適彼樂國)歸化(童恢為不期令流人歸化從居二萬)
(餘口)襁負(卓茂為太守旬月間襁負至者千餘人)貸糧食(宣詔流人還歸者車假公田貸種且)
(勿筭事事謂始徭役也)籍内(成詔流人欲入關者輒籍内注云錄其籍名而内之)封檄發遣
(後漢鄧太后詔有損棄其居窮困道路若欲歸所在為封檄以發遣之)遣還鄉(陳寔仲弓為太丘長)
(鄰國有歸附者實車訓譽發遣各令還鄉)亢食之(成詔避水他郡者所在亢食之注食之者散廩食使)
(生活)買牛給(魏衛顗伯儒請置使監賣鹽得利市犂牛若有歸民以給之)來復去(晉劉琨越)
(石為并州士人奔迸多歸琨琨善扵懷撫短扵控御一日之中雖歸者數千而去者亦相繼也)孔勞䘏
(王式為晉州刺史會河曲大歉民流徙他州不納獨式勞䘏之)給地居之(袁滋遷為華州刺史流民)
(至者給地居之名其理曰義合)假牛犂興完廬舍(王審邽為泉州刺史流民還者假牛犂興)
(完廬舍)懇田者加階(縣令減選德宗正元四年)流逋四歸樂生興事(韓文)
(羅池廟碑)
本土(三)(敬桑梓附)
白小人懷土(重遷)何必去父母之邦(柳下惠云)桑梓之敬樂
所自生(禮曰樂樂其所自生禮不忘其本狐死正丘首仁也)丘首仁不忘本信美
而非吾土鍾儀楚奏(鍾儀囚於晉晉侯使與之琴操南音士燮曰南冠而縶者楚囚)
(也楚囚君子也樂操土風不忘舊也不忘舊舊俗也)莊舄越吟(莊舄在楚而作越吟)秦聲(陳軫)
(曰臣豈無秦聲乎)去墳墓衣錦還鄉(朱買臣)夫子曰吾捨魯何
適矣編戶之氓(出鄉之節)蓬籜之知歸(萍梗)地著故鄉舊
貫(仍舊貫)棄本逐末恂恂(孔子於鄉黨恂恂如也恂恂和敬貌)敬父母之
國(張湛子孝為馮翊告歸平陵望里門而步主簿曰明府位尊不宜自輕湛曰禮下公門孔子於鄉黨恂恂)
(如也父母之國所宜盡禮何輕之有)又(凌統公績為偏將軍過本縣步入其中見長吏懷三版恭敬禮盡親)
(舊故人恩益隆也)娛樂(疎廣仲翁告老歸鄉里日令其家具設酒食請族人故舊賓客老人相與娛樂)
德化鄉里(王烈字彦方以義行稱鄉里有爭田直將質之於烈或至塗而反或望廬而反有盗者不)
(辭刑罰勿使王彦方知之)決訟(蔡衍孟嘉以禮讓化鄉里有争訟者輒詣衍决之其所爭者皆無怨)又
(劉虞常降身隱約與邑黨州閭同樂共恤等齊有無鄉曲宗之有辯訟從虞決之以情理論判之)止鬭
(高鳳文通鄰里有争財持兵而鬭鳳往解之不已乃脱巾叩頭請曰仁義遜讓奈何棄之争者感之收兵謝罪)
入里必式(禮)孔不易(杜黃裳京兆萬年人貞元末拜太子賓客居韋曲時中人欲請其地)
(賜公主德宗曰城南杜氏鄉里不可易)贖魏人自賣者(張萬福改泗州刺史魏州飢父子相)
(賣萬福曰魏州吾鄉里安忍其困令兄子將米百車饟之時魏人自賣者給資遣之)復禮鄉(徐岱蘇州)
(嘉興人觀察使李栖筠欽其賢署所居為復禮鄉)被嗤於鄉(高季輔列上五事以為尚書八坐人)
(主所責成者也宜擇温厚脩潔者任之使過行者被嗤於鄉)簡接鄉人(張柬之子漪以著作佐郎)
(侍父襄陽恃其家立功簡接鄉人鄉人怨之)還鄉上冢(張暐嘗還鄉上冢帝賜詩及錦袍繒綵乘)
(驛就道子弟車馬聯䄄)鄉黨畏慕(王&KR1050;休以信義為鄉黨畏慕)著籍(韓文著籍太原之陽)
(曲)浮人若雲歸(李白贈徐安宜惠化聞京師浮人若雲歸)鄉路遠山隔(太白淮南)
(國門遥天外鄉路遠山隔)流逋四歸(樂生興事韓愈柳州羅池廟碑)余生如過鳥故
里仐空村(杜甫詩)坐深鄉里敬(壯游詩)龜蒙不復見况乃懷
舊邦(同上)舊籍在東都茅屋枳棘籬(韓文)江月隱鄉樓(李白詩)
飛鳥還舊巢遷人返躬耕(同上)鄉里之舊(符存審為盧龍節度使自以身)
(為大將不得與破梁之功怏怏疾益甚因請朝京師郭崇韜權位已重不樂其來因沮其事存審妻郭氏泣訴)
(於崇韜曰吾父扵國有功而與公鄉里之舊奈何忍令死棄窮野崇韜愈怒章累上輙不許存審伏枕歎曰吾)
(老夫事二主四十年今天下一家亡國之將射鈎斬袪之人皆得親見天子奉觴為壽獨予棄死於此命也亟)
(請乃許朝五代史)離鄉四十年取將相(符存審臨終戒其子曰吾少提一劒離鄉四十)
(年取將相然覆鋒冐刃出死入生而得至此也因出其半身所中矢鏃百餘而示之曰爾其勉哉)鄉國
人情之不忘也(柳冕曰鄉國人情之不忘也)
遷徙(四)
白周禮九徙于國中及郊則徙授之(或自國徙郊或自郊徙國皆從而付)
(所處之吏明無惡罪)若徙于他國則為之旌節以行之(謂出居異鄉者也受)
(之者有節乃逹)若無授無節則唯圜土内之(出鄉無授出授無節則納於獄而問)
(之)凡新氓無征役移人爰適樂土適彼(樂郊樂國)人乃
遷徙(月令)五遷(盤庚五遷人咨胥怨)三徙(孟母三徙擇其善鄰)不安其土(禮)秋
蓬之轉(辭根)離鄉(去里)去國之戀徙貧民(漢武徙貧民於關西及充朔方)
(以南新秦始皇遣蒙恬却匈奴扵河南造陽北千里甚好為築城郭徙民充之為名新秦西方雜錯奢儉不同)
(今俗名新富貴為新秦)聽徙寬大地(景詔郡國或磽确無所農桑敷畜或有地饒廣薦草木水)
(泉民欲徙之者聽之注敷古繋之謂放牧也)徙廣饒之地(公卿言郡國被災害貧民無産業者)
(募徙廣饒之地)募徙賜田宅(平章起官寺市里募徙貧民縣資給食至所賜田宅什物器假與犁)
(牛種食)徙邊(武帝徙天下姦猾吏人於邊)當徙勿徙(後漢順詔坐法當徙勿徙當傳勿傳)
勿收租除筭(章帝時歲不登募貧人無田欲徙他界所至給公田種餉田種器勿收租五歲除筭)
(三年後欲還鄉亦聽)戶部格(格云非㳂邊州及側戶千里内軍府百姓欲於㳂邊州府附戶居住並聽)
(與本管計會具申所由司准丁授田給復十年有事於本州防禦不湏差外征鎮自此為格)越鄉(懷土)
驚走(魏相徙淮南人田疇諫不從十餘萬驚走於吳)實京師(主父偃曰茂陵初成可徙天下豪傑)
(内實京師外銷豪猾上從之)遷鑄(程鄭遷徙於山東冶鑄富埒卓氏)既不仍於舊貫
(實獲庇於新甿)留長安(漢辛慶忌狄道人為將軍徙昌陵昌陵罷留長安)孔地狹者徙
寬鄉(崔善為為陜州刺史時議戶猥地狹者徙寬鄉善為奏畿内戶衆而丁壯悉籍府兵若聽徙皆在關)
(東虚近實遠非經通計詔可)具舟遣(張延賞為淮南節度使歲旱民他遷吏禁之延賞曰食者人所)
(恃以活拘此而斃不如適彼而生苟存吾人何限為乃具舟遣之)柳宗元貞符曰(焚坼抵掎)
(奔走轉死之害不起而人乃克鳩類集旋)奮懷舊都日以滋甚(河東古吾土也家世遷徙)
(莫能就緒吾固翹翹褰裳奮懷舊都日以滋甚柳宗元送獨孤申叔序)十徙其居(安仁舊第置扵)
(開元末有屋三十間去元和末酬賞息錢為他人有因此移去八年中凡十徙其居杜牧上宰相)至有
樵蘇莫㸑(糠麧靡資不暇聊生方憂轉死張廷珪請勤政䟽)自畿内徙畿外自
京縣徙餘縣皆有禁(唐志)人居狹鄉樂遷就寬鄉者(去本居干)
(里外復三年五百里外復二年三百里外復一年一遷之後不得更移通典)
移貫(五)
白徙名數(漢元帝徵孔覇為師號裒成君徙名數於長安)恥關外(後漢楊僕恥為關外之人)
(詔為徙關於新安)邊人内移(後漢張奐然明燉煌酒泉人為護匈奴中郎願徙屬華隂舊判邊人)
(不得内移唯奐特聽之)近親附貫(戶令落蕃人得還許於近親附貫也)孔徙馬邑(劉武)
(周瀛州景城人父匡徙馬邑)規脫徭役(李栖筠奏部豪姓多徙貫京兆河南規脱徭役)遠自
吳興近徙于陜(文粹張說梁國公碑姚有虞之後遠自吳興近徙於陜今家洛陽焉)播徂
(文粹王勵倬彼我系篇晉歷崩坼衣冠擾弊粤自太原播徂江澨)其先在元魏時後徙
籍不常(盧從史本傳)僑居之族(其先人始祖不出是國枝葉播越居之數代公實編貫而)
(私寓客營流則號為借壤進宫則名曰寄通高容雅步不為有降一身之居尚在難安故父兄相承兄長相襲)
(近經數代遠或累葉學道講義習人之禮鄉舉里選假人之評居人之境以繁我條乘人之貸以濟我生由人)
(之位以庇我屬恃人之寵以輝我業朝廷則祖考之所階則神靈之所憑昔人思伯之敬尚愛甘棠之木况父)
(母之所始卒而不可加尊推之於心豈道訓之謂哉)孔子曰危邦不入亂邦不居
是謂離舊適之制(背否向泰之文於斯尚矣蓋離舊以其無道適新以其宜宗背否以其多)
(難向泰以其可安孔子宋人也上自孔子逮東否服事宋仕有代祿至仲尼道崇闕里乃為魯人矣春秋之作)
(内魯外宋諱我過彰彼惡以此懲之斷可識矣通典)
流亡(六)(事與遷徙門略同)
白喪亦不可久也(禮)游民(禮曰且懼奔逃)盡室而行遭逃勞
疲徙轉好亡惡定震蕩播越蕩析離逿爾土
流冗流人逾多而計文不改(景報石慶書也計文謂上計文書也)流人
不根著鼠竄逋蕩人亡推冰(魏祖時人推冰時渠水凍使人推以)
(通船道人憚役而亡)孔携老扶幼(魏徵䟽曰貞觀初頻年霜旱畿内戶口並就關外攜老扶幼往)
(來數年卒無一戶亡去此由陛下矜育撫寧故死不攜貳也)游人(韓琬上言夫流亡之人非愛羈旅棄)
(桑梓也斂重役亟家産已空鄰伍牽連遂為游人)無以奉上(張廷珪䟽曰或謂人窮不足恤而億)
(兆携離愁苦昏墊則無以奉上矣)攤逃人之賦(李渤上言渭南長源鄉戶四百今纔四十閿鄉)
(戸三千而今遷他州縣大抵類此推其敝始扵攤逃人之賦假令十室伍逃則均責未逃者若抵石於井非極)
(泉不止誠由聚斂之臣割下媚上願下詔一賜禁止計不三年人必歸扵農)流客(宇文融引拜御史中)
(丞吏下希望融旨不能無擾張空最務多其獲而流客頗脱不止)浮人(楊炎河南山東荆襄劒南科斂)
(凡數百名是以天下殘瘁蕩為浮人鄉居地著者百不四五炎疾其敝)三耗其二(文粹李翰蘇州)
(屯田紀績頌亡者墮游編版之戶三耗其二歸耕之人百無其一)革車屢動(陸贄奏議武德年中)
(革車屢動繼以災歉人多流離)逃逝(韋蘇州始至詩斯民本樂土逃逝竟何為)斃踣道路(權德)
(輿十九年大旱因是上陳闕政畿甸之内大率赤地而無所望轉徙之人斃踣道路)骸骨蔽野(殷侑)
(拜義昌軍節度使扵時痍荒之餘骸骨蔽野墟里生荆棘侑單身之官安足麤淡與下共勞苦以仁惠為治歲)
(中流民襁屬而還)崔瓘為灃州刺史(不煩苛人便安之流亡還歸居二年增戶數萬)輕
斂則人樂其生(樂其生則居者不流而流者日來居者不流流者日來則土地無荒枽柘日繁)
(盡力耕之地無餘利人日益富兵日益強四鄰之人歸之如父母雖欲驅而去之其可得耶文粹李翺平賦書)
誠若不蠲免必難存濟所訴逋欠竝放(舊史)人不土斷而
地著(楊炎凡百役之費一錢之斂先度其數而賦扵人量出制入戶無主客以見居為簿人無丁中以貧)
(富為差天下果利之人不土斷而地著)又關中比饑士人流入蜀者道路
相係也(高適傳)歸者萬餘(元結拜道州刺史為民營舍給田免徭役流亡歸者萬餘)至
德後兵起(天下殘瘁蕩為浮人鄉居地著者百不四五楊炎)武帝(侈縻不節末年戶口減半)
(税及舟車人不聊生乃下哀痛詔封丞相民人侯崔植傳)拘此而斃不如適彼(張延賞為)
(淮南節度使歲旱民他遷吏禁之延賞曰食者人恃以活拘此而斃不如適彼而生苟存吾人何限為乃具舟)
(遣之勑吏為修室廬已逋債而歸者更增扵舊)戶口逋蕩(李傑以採訪使行山南時戶口逋蕩細弱)
(下戶為豪力所兼傑為設科條區處檢防亡匿復業者十七八)居人競東西(道路侵壠畆姚合野)
(行)罷人不在村野圃泉自注(柴扉雖蕪沒農器尚牢固杜甫詩)奏理遠
逋(李渤度支奏理遠逋渤為江州刺史上䟽曰伏奉詔勑令臣設計督填逃戶所欠錢四千四百一十貫臣)
(懼史官書陛下扵大旱中督三十六年逋懸臣任刺史罪無所逃臣既上不副聖情下不忍鞭笞黎庶不敢輕)
(恃符印乞放歸田里乃下詔所訟逋欠並放舊史)貧者固已流(韓文賦江陵詩)人不復
業(方今關東荐飢蜀漢流亡江淮而南賦斂不息人不復業則相率為盗本根一搖憂患非淺狄仁傑)兵
興則戶減戶減則地荒(地荒則賦重賦重則人貧人貧則逋役逃征之罪多元稹制策)
興戰耕之術則游墮之戶盡歸(而戀本之心固矣)征役省則民
無轉徙之憂(而黎庶所以安矣白居易)民多流亡(五代王周歴涇州節度使涇州張彦)
(澤為政苛虐民多流亡周乃更為寬恕問民疾苦去其苛弊二十餘事民皆復歸)假御史按州
縣招來戶口而分業之(扵是諸道收沒戶八十萬田亦稱是歲終羡錢數百萬緡帝悦)
(宇文融)轉移溝壑(曩時之十室共輸而猶不給者今且聚之於一夫矣雖有慈惠之長仁隱之吏)
(尚不能存若&KR0579;斷擊摶之則將轉移於溝壑矣元稹制策)夫流亡之人(非愛羈旅忘桑梓也斂重)
(役亟家産已空鄰伍牽連遂為游人唐史韓琬傳)安彦威(遷西京留守遭歲大飢彦威賑撫飢民有)
(犯法皆寬貸之飢民愛之不忍流去五代史)宇文融韋堅楊謹矜王鉷各以
裒尅進剥下益上歲進羨緡百億萬為天子私藏以濟
横賜而天下經費自如(帝以為能故重官累使尊顯烜赫然天下流亡日多扵前宇文)
(融傳贊)
征役(七)
白大東(東國困扵役而傷於財譚大夫作詩以告病焉)徵令(小司徒比六卿之衆寡以歲時入其)
(數時行其徵令也)可任者(小司徒三年受邦國之比要稽其民人而周知其數上地家七人可任者)
(三人中地家六人可任者五人下地家五人可任者二人任者謂力也有夫婦然後為家)凡起徒無
過家一人以其餘為羡唯畋與追胥竭作(竭作盡行)役要(鄭師以國)
(比法以時稽夫家既没則受州里役要役要所遣人民數也)鄉大夫登衆寡辨其可
任者國中自七尺以及六十野自六尺以及六十有五
皆征之(凡國中有貴者有賢者有能者有服公事者老者病者皆捨之)均人掌均地政
(政音征)旬用三日(凡均力征以歲上下豐年公旬用三日中年旬用二日無年一日注旬均也)
任老者之事食壯者之食(興事任力升諸司徒不征扵鄉曰造士也)屬役於
植(夏官大役與慮事屬役植部曲將吏傳曰華元為植築城版榦者是也)無役不從(傳)役
將班矣(班還也)徵役(役夫)民勤於力則功築罕(榖梁)為力不同
科(科役也上中下三役)脱卒(王温舒覆中尉脱卒得數百人)敺白徒之衆(今白丁也)脱
更(有一人箕踞見郭解解曰是吾德不修謂尉吏曰是人吾所急踐更時脱也)支離攘臂(莊子)
(支離䟽肩高於頂播精求食足以數人齊有徵役則支離攘臂游其間言以疾免役無所懼也)減年從
役(劉平為全椒令以德化人人皆贈貲就賦减年從役也)均徭(任力)弛力(荒政十二聚萬民四)
(曰弛力寬徭役也)使民以時犯時(傳欲無犯時晉悼公)徒庸(計徒庸)僝功
踦跂(國語發卒敝賦踦跂畢行踦丘知反跂丘氏反)子自行(蓋寬饒次公為司隸子常步行)
(自戍邊公廉如此)私從役(魏司馬郎伯逹為棠陽長民有徙居都内者後縣調船徒恐不辨相率私)
(還助役見愛如此也)上庸直(吳王濞以銅鹽利百姓無賦卒賤更輒與平買之)充夫式(戶部)
(式諸正丁充夫四十日免七十日并免租百日已上課役俱免中男充夫滿四十日已上免戶内地租無他税)
(折戶内一丁無丁聽傍折近親戶内丁又謂男女三歲已下為黃十五已下為小二十已下為中男二十一成)
(丁也)鼛鼓(鼔人以鼛鼔役軍事)豈敢憚行畏不能趨(詩)名士執役(晉王)
(尼為護軍兵士胡毋輔之軰訪之廐下)師免弟子役(具師門注)孔勞弊(魏徵䟽曰比者)
(疲於徭役關中之人勞弊尤甚)徭役無時(又曰煬帝徭役無時)力役廣(又力役廣而冀農桑)
(興不可得已)國衰繇此(房玄齡帝嘗問創業守文孰難魏徵曰人欲靜徭役毒之世方敝裒刻窮)
(之國繇此衰而守文為難)不存養(馬周䟽曰今百姓乘喪亂之後比於隋時纔十分一而徭役相望兄)
(去弟還往來遠者五六千里春秋冬夏略無休時陛下雖詔減省而有司不得廢作徒行文書役之如故四五)
(年來百姓頗嗟怨以為陛下不存養之)一人就役舉室捐業(戴胄帝將修復洛陽宫上)
(䟽曰九成之役又興司農將作見丁無幾大亂之後戶口單破一人就役舉室捐業籍軍者督戍仗課役者責)
(糧賫竭貲經紀猶不能濟帝覽奏罷役)省征役(令狐德棻曰今天下無虞惟省征役為要)平賦
緩役(蘇弁副知度支事承裴延齡後平賦緩役略煩苛人頼其寬)省徭役馭下之宜
(來濟帝嘗從容問馭下所宜濟曰昔齊桓公出游見老人命之食曰請遺天下食遺之衣曰請遺天下衣公曰)
(吾府庫有限安得而給老人曰春不奪農時即有食夏不奪蠶工即有衣由是言之省徭役馭下之宜也於時)
(山東役丁歲别數萬人又議取庸以償雇紛然煩擾故濟對及之)雕甿遺噍不堪其困
(陳子昂上書曰山陵穿復必資徒役率癯弊之衆興數萬之軍調發近畿督扶稚老鏟山輦石驅以就功春作)
(無時何望有秋雕甿遺噍再罹艱苦有不堪其困)役凡百餘萬(閻立德太宗幸洛陽詔立德建)
(離宫清暑乃度池汝州西役凡百餘萬)役人(狄仁傑后將造浮屠大像仁傑諫曰工不役鬼必在役人)
今天下常兵不下百萬皆衣食於平民(歲度其費率中戶五僅能活一)
(兵如此則編戶不五百萬不足以給之故陛下之民力不足也孫樵)願省勞役(李大亮河西積困夷)
(狄州縣蕭條比因隋亂殘耗已甚臣愚願停詔尉願省勞役使邊人得就農畒此中國利也帝納其計)征
役稍繁家業先空(狄仁傑諫䟽比年已來風塵屢擾水旱不節征役稍繁家業先空瘡痍未)
(復時興功役力所不堪)征役省(則人無流亡轉徙之憂白居易制策)倉廪無宿儲徭
役猶未已(韋應物詩)用人之力歲二十日(閏加二日不役者日為絹三尺謂之)
(庸食貨志)李嶠(武后又崇寺觀功費浩廣嶠恐結怨三靈謗蒙四海今道人私度幾數十萬國計軍防並)
(仰丁口今丁皆出家兵悉入道征行租賦何以備之願許十道使括取使姦猾不得而隱又太常樂戶持大鼔)
(者已二萬員願量留之餘勒還籍)民逸則富以康勞則怨以叛(張文瓘高宗造)
(蓬萊上陽合璧等宫復征討四夷京師養廐馬萬匹帑廥寖虚文瓘諫曰民逸則富以康勞則怨以叛秦漢廣)
(事四夷造宫室至二世土崩武帝末年戶口減半夫制治扵未亂保邦扵未危民罔常懷懷扵有仁臣願撫之)
(無使勞而生怨隋鑒未遠不可不察)農事既收(農事既收靈臺勿亟子來而就役者周邦畿而薄四)
(海咸忘勞而獻功李華)供官徭役道路相繼(馬周䟽)用而息之則人
斯悅(徐賢妃䟽願陛下使之以時則力無竭矣用而息之則人斯悅矣)廢冗役(李渤為&KR1050;州刺)
(史廢冗役千六百人)稽廉冒(陸贄八計曰視賦役薄厚以稽廉冐)差量徭賦皆有科
品(李遜累為池州刺史鈎檢戶籍所以差量徭賦皆有科品程章吏不得私)歲月不空(盧藏用上)
(䟽曰斤斧之役歲月不空不因此時施德布化而又廣宫苑臣恐下未易堪)除功役(魏知古會造金)
(仙玉真觀諫曰願下明詔順人欲除功役)人力勞敝(復諫曰今風教頽替日益甚府蔵空虚人力勞)
(敝)寬徭役(白履忠拜朝散大夫吳競其里人也謂曰子素貧不霑㪷米匹帛雖得五品亦何益履忠)
(曰往契丹入寇家取排門夫吾以讀書縣為免今終身高卧寬徭役豈易得哉)罷冗役(韋宙為永州刺)
(史罷冗役九百四十四員)墮業避役(李叔明惡道佛之弊上言曰使農夫工女墮業以避役故農桑)
(不勸兵賦日屈國用軍儲為斁耗)度産以衰征(陸贄四賦曰度産以衰征)姦人羼名
以避征役(薛存誠遷給事中瓊林庫廣籍工役存誠曰此姦人羼名以避征役不可許)重耗
其力(張玄素貞觀四年詔發卒治洛陽宫乾陽殿且東幸玄素上書曰百姓承亂離之後財賦殫空雖蒙)
(更生意未完定奈何營未幸之都重耗其力)號呼道路(陸贄奏議送父别夫號呼道路)市井
愁苦室家怨咨(農桑廢於徵呼膏血竭於笞捶市井愁苦室家怨咨兆庶嗷然而郡邑不寧矣)
羣情動搖(興役無已羣情動搖)議息(言及閭閻疾苦君臣同慮議息征徭)被八荒(徭繇)
(被於八荒勞已甚矣)每丁一歲定役二旬(古者用人之力不過三日後代多事其增十之)
(國家斟酌物宜立為中制每丁一歲定役二旬若不役則收其庸日凖三尺以其出絹而當庸直故謂之庸並)
(同上)百役皆在(文粹陸龜蒙送小雞山樵人吾有丈夫五人諸縣亦有丁壯者自盗興以來百役皆)
(在亡無所容)剥膚及髓(獨孤及擁兵者第舘亘街陌奴婢厭酒肉而貧人羸餓就役剥膚及髓)
阿房成秦人散(張元素昔阿房成秦人散章華就楚衆離乾陽畢功隋人解體今日而役殘創)
(之人襲亡國弊臣恐陛下之過甚於煬帝)躬護作役(裴耀卿徙宣州刺史前此大水河防壞諸州下)
(不敢擅興役耀卿曰非至公也乃躬護作役未訖有詔徙官耀卿恐功不成弗即宣而撫廵飭厲愈急隄成發)
(詔而去濟人為立碑頌德)事繁則不急之務衆不急之務衆則役數
(役數則人疲人疲則無聊生矣皇甫憬)曾是戍役傷(杜甫平原獨憔悴農力廢耕桑非關風露)
(凋曾是戍役傷)屩而立于塗(孟元陽董作西革屯盛夏屩而立于塗役休乃就舍故田輙歲稔)
且悲就行役安得營農圃(李白古風)禁止非徭(江南野史李昪薄征輕賦)
(禁止非徭)召人納錢(唐史食貨志天下用度不足諸道得召人納錢給空名告身授官勲邑號度道)
(士僧尼不可勝計納錢百千賜明經出身商賈就軍者給復)晨炊星飯(張廷珪諫營建大像䟽朝)
(驅暮役勞筋苦骨簞食瓢飲晨炊星飯舊史)
役使不均(八)
白北山之刺(北山刺幽王役使不均也勞於從事不得終養於父母也)或宴宴居息
或盡瘁事國東人(之子職勞不來西人之子粲粲衣服)不平謂何(詩)不
患寡而患不均(語)年老持更(晉劉弘為荆州常夜起聞城上持更者嘆甚苦呼盖)
(一兵年老羸疾無檽乃謪主者遂給韋袍複帽)椎冰(注見流亡門)孔察賦役不均(百官)
(志監察御史十五人其二察賦役不均)遥遥負擔卒無乃役不均(元稹旱災詩)
澤不下流民無所告(柳宗元荅元饒州必將服役而奴使之多與之田而取其半或乃出)
(其一而收其二三主上思人之勞苦或减除其税則富者以戶獨免而貧者以受役卒輸其二三與半焉是澤)
(不下流而民無所告訴其為不安亦大矣)古之為理(在於周知人數乃役其事役庶功以興通典)
監察御史(掌廵按州縣賦役不均唐百官志)過貎形狀及差科簿(皆親自注)
(定務均齊過六典)
賦税(九)
白盍徹(什一而税曰徹徹通也哀公問有若曰年饑用不足如之何對曰盍徹乎曰二吾猶不足如之)
(何其徹也對曰百姓足君孰與不足)歲收十千(倬彼甫田云云)布嘗無藝(藝法也)不
給則應(不供則應之以罪也)不患寡而患不均蓋均無貧量
力而供事舉其中斂從其薄則周公之典在上無乏
用(下不闕供)輕重之法(月令季冬天子合諸侯制百縣為所税扵人輕重之法貢舉之數以遠近)
(所宜為度舉定國之數)禮之大倫以地廣狹(賦以廣狹為差也)禮之薄厚
與年之上下(隨年之豐荒)故年雖大殺衆不匡懼則上下之
制節矣(言賦用有節也大殺謂飢也匡猶恐也)别土地之宜節遠邇之期
(禮)國家靡敝(賦税極也)制財用之節(傳)陳之藝極(制度)取之以
道樂其輸財(文選)底慎(財賦)上有餘用(下無怨人)趙奢均賦(趙王使趙)
(奢治國賦大均人富而府庫實)人則無貧有若盍徹君孰與足任土
(作貢)副天子恤人之心(下不靡敝)竭王臣奉公之節(上無闕供)禹别
九州(辨貢賦之等)周制五服(定征税之差)國家優䘏黎元底慎財
賦(斂從其薄作法扵涼)農事既登(國賦先定)治賦(千乘之國可使治其賦言子路)時入
(周禮以時入之)地征(征税也周禮云)薄征(周禮)歲杪量入(禮曰冢宰制國用必以歲之杪)
(量入以為出謂五榖之税)斂法(周禮以年之上下出斂注云斂法者隨年之豐凶而輕重斂税也)入
征(征税)豐耗(視年之豐耗耗斂也)九賦異等(百貨殊用)繭絲(賦税)夫征(口賦)增
貲(劉平為全椒令以德化人人有增貲就賦)減稅(尹鐸為晉陽損戶減税以為保障之法)均輸
畢納(謂納畢也)百里之内以供官(官謂文書財用)千里之内為御(謂衣)
(服)以菽粟當賦(昭詔三輔太常糓賦許得以菽粟當賦謂當錢物也)明告期日(韓延)
(壽為東郡收租税先明布期日以其會吏敬畏趨向也)節財必均於九式(周禮以九式均)
(節財用)成賦咸則於三壤(尚書咸則三壤成賦中邦)九賦殊别五服異
制(差以精麤之等從其遠邇之期)糓租(藁税)殺不出租者(趙奢趙之田吏也收租税平原)
(君不肯出奢以法治乃殺其家用事者)負稅當免(倪寬為内史見政事得人心門注)戶輸
(晉丁男之戶歲輸絹三疋綿三斤女及次丁為戶者半輸其諸邊戍三分之二遠者三分之一也)孔公
主所廩殆不給(萬安公主天寳時為道士開元新制長公主封戶二千帝妹戶千率以三丁為)
(限皇子王戶二千主半之左右以為薄帝曰百姓租賦非我有士出萬死賞不過束帛女何功而享多戶邪使)
(知儉嗇不亦可乎於是公主所廩殆不給)移税錢免賦米(李渤出為&KR1050;州刺史渤奏還信州移)
(税錢二百萬免賦米二萬石觀察使上狀不閱)置使督察(韋堅見宇文融楊謹矜父子以聚斂進乃)
(運江淮租賦所在置使督察以佐國廩歲終增鉅萬玄宗咨其才)量産出賦(李栖筠奏部豪姓多)
(徙貫京兆河南脱徭科請量産出賦以杜姦謀詔可)選官部送(崔造同中書門下平章事建言天下)
(兩税請委本道觀察使刺史選官部送京師)閱稼以奠稅(陸贄四賦曰閱稼以奠税)積蔵
于下(柳宗元貞符曰敬奠厥賦積蔵扵下是謂豐國)厚我糗粻(又曰賦徹而臧厚我糗粻)租
賦不時(杜羔為萬年令時許季同為長安令京兆尹元義方責租賦不時繫二縣吏將罪之羔等辨列尤)
(苦尹不為縱)賦法有三(裴垍先是天下賦法有三曰上供曰送使曰留州建中初釐定常賦有物)
(重錢輕其後輕重相反民輸率一倍其初而所在以留州送使之入捨公估更實私直以自開故賦益苛齊民)
(重困垍奏禁之)不輸官賦(韋澳改京兆尹帝舅鄭光主墅吏豪肆積年不輸官賦澳逮繫之)差
量纖息(王彦威累擢諫議大夫李師道既平其十二州賦法未均詔彦威為勘定兩税使差量纖息人)
(不為煩)生人之喉命(楊炎舊制天下財賦皆入左藏庫而太府四時以數聞尚書比部覆出納)
(舉無干欺及第五琦為度支鹽鐡使京師豪將求取無節琦不能禁乃悉租賦進大盈内庫天子以給取為便)
(故不復出自是天下公賦為人君私藏有所不得計羸少及炎為相言扵帝曰財賦者邦國之大本而生人之)
(喉命天下治亂重輕繫焉先朝權治以中人領其職五尺宦竪操邦之柄豐儉盈虚雖大臣不得知則無以計)
(天下利害臣請出之以歸有司帝從之)乞盡免江淮兩賦(白居易元和四年旱甚即建言)
(乞盡免江淮兩賦以救流瘠)人勤扵財則貢賦少(魏知古曰人勤於財則貢賦少)兵
資官俸(沈既濟曰臣計天下財賦耗斁大者惟二事一兵資二官俸自他費十不當二者一)籍外
取(宇文融為覆田勸農使戶部侍郎楊瑒以為籍外取税百姓困弊得不酬失)請天下供錢
(李泌請天下供錢歲百萬給宫中勸不受私獻凡詔旨湏索即代兩税則方鎮可以行法而天下紓矣)請
為兩税法(楊炎請為兩税法)以增失進退長吏(田畒之税率以大歷十四年墾)
(田之數為凖而均收之夏税盡六月秋税盡十一月歲終以戶賦以增失進退長吏)端本整棼(陸贄)
(上言陛下幸聽臣計凡京師税間架𣙜酒抽貫貸商點召之令一切停之則端本整棼之術帝不納)蠲民
逋賦(張建封會詔書蠲民逋賦帝問如何荅曰殘逋積負决無可騐雖蠲除之百姓尚無所益)免屬
州逋負(孔戣拜嶺南節度使既至免屬州逋負十八萬緡米八萬斛黃金税錢八百兩)劾擅賦
歛(殷侑徙天平節度以餉軍有贏當上送官乃裁制經費歲以錢十五萬緡粟五萬石歸有司御史大夫温)
(造劾侑違制擅賦斂民為無名之獻詔以庚承宣代還)藏於人(權德輿建言今霪雨二時農田不開)
(庸亡日衆宜選羣臣明識通方者持節勞徠問人所疾苦蠲其租入與連帥守長講求所宜賦取於人不若藏)
(於人之固也)紓下戶之賦(崔羣處州刺史苗稷進羡錢七百萬羣以受之失信天下請還賜其)
(州以紓下戶之賦)徹舍鬻苖輸官(李實貞元二十年旱關輔饑實方務聚斂乃峻責租調人)
(窮無告至徹舍鬻苗輸官)格詔固斂(詔書蠲人逋租實格詔固斂畿民大困)掊斂(王播為淮)
(南節度使是時南方旱歉人相食播掊斂不少衰民皆怨之)盡有征稅(王鍔擢遷嶺南節度使廣)
(人與蠻雜處地征薄多牟利於市鍔租其廛𣙜所入與常賦埒以為時進裒其餘悉自入諸蕃舶至盡有征税)
(於是財蓄不貲)農耕之備(錢徽貶江州刺史州有牛田錢百萬刺史以給宴飲贈餉者徽曰此農耕)
(之備可他用哉命代貧民租入)李絳(字深之李錡誅憲宗將輦取其貲絳與裴垍諫曰錡僣侈誅求六州)
(之人怨入骨髓今元惡傳首若因取其財恐非遏亂略惠綏困窮者願賜本道代貧民租賦制可)除采
金税(盧鈞擢嶺南節度使除采金税)罷泗口猥税(薛元賞出為武陵節度罷泗口猥税人以)
(為便)除租賦(鄭光孝明皇太后弟也大中四年詔除其租賦宰相言國常賦窶人下戶不免奈何以外)
(戚廢法帝悟追格前詔)悉收其賦(張茂宗元和中歴閑廐使初至德時西戎䧟隴右監及七廐皆)
(廢而閑廐私其地入寳應初始以其地給貧民茂宗恃恩奏悉收其賦)兵彊弱在賦(第五琦賀)
(蘭進明徙北海奏琦為錄事參軍肅宗駐彭原進明遣琦奏事既謁見即陳今之急在兵兵彊弱在賦賦所出)
(以江淮為淵若假臣一職請悉東南寳貲飛餉函洛惟陛下命帝悦拜監察御史江淮租庸使)人不益
賦(進度支郎中當軍興隨事趣辨人不益賦而用以饒)限違罰俸(盧坦為壽安令河南賦限已窮)
(縣人訴機織未就坦詣府請申十日不聽坦諭縣人第輸勿顧限違之不過罰令俸爾由是知名)督賦
(陽城為道州觀察府遣判官督賦至州怪城不迎以問吏吏曰刺史以為有罪自囚扵獄判官驚馳入謁城曰)
(使君何罪我奉命來候安否耳留數日城不敢歸仆門闔寢館外以待命判官遽辭去)預借(同光三年)
(秋大水兩河之民流徙道路京州賦調不充六軍之士往往殍踣乃預借明年秋夏租稅百姓愁苦號泣扵路)
(五代史十四莊宗皇后劉氏傳)拆室伐木以納税錢(韓愈天旱人饑狀棄子逐妻以求口)
(食拆室伐木以納税錢)黠吏漁奪(索錢多門戶喪亂紛敖敖奈何黠吏徒漁奪成逋逃杜甫遣遇)
(詩)聚斂貢城闕(彤庭所分帛本自寒女出鞭撻其夫家聚斂貢城闕聖人筐篚恩實欲邦國活)
(自京赴奉天詩)征賦首入而其人益贍(柳宗元碑隂文)免其罪以贖之
(夫家之税有冒没者免其罪以贖之文粹權德輿岐公遺愛碑)不粒(天子不忍征扵不粒賦於無衣張公)
(德政碑文粹王維)笞肉捶骨(陸贄奏議笞肉捶骨呻吟里閭)一室已空四鄰繼
盡(同上或吏理失宜或經賦偏重或厲疾鍾害或水旱荐災田里荒蕪戶口减耗牧守苟避於殿責不盡申)
(聞所司姑務於取求莫敢矜恤遂於逃死闕税累加見在疲甿一室已空四鄰繼盡漸行增廣何由自存此則)
(人益困窮)用度未盡者羡利(權德輿上䟽斥言裴延齡以常賦用度未盡者為羡利以夸己)
(功)貨田中穗(韋温為陜虢觀察使民當輸租而麥未熟吏更白温督之温曰使民貨田中穗以供)
(賦可乎為緩期而賦辨)誰能扣君門下令減征賦(杜甫詩)率貸(唐史食貨)
(志肅宗即位遣御史鄭叔清籍江淮蜀漢富商右族訾畜十收其二謂之率貸諸道亦税商賈以贍軍錢一千)
(者有税)庸調之法壞而為兩税(財物之說興聚斂之臣進盖口分世業之田壞而為)
(兼并租庸調之法壞而為兩税至於鹽鐡轉運屯田和糴𣙜利借商進奉獻助無所不為矣唐史食貨志)書
于縣門(凡稅斂之數書於縣門村坊與衆知之唐史食貨志)配租以斂穫早晚遠
近為差(同上)民皆自槩量(庸租輸以八月發以九月同時輸者先遠民皆自槩量同上)
天下歲入之物(租錢二百餘萬緡粟千九百八十餘萬斛庸調絹七百四十萬疋綿百八十餘)
(萬屯布千三十五萬餘端同上)虚額徵率(元稹同州均田狀其間人戶逃移田地荒廢又近河諸縣)
(每年河路吞侵沙苑側近日有沙礫填掩百姓税額已定皆是虚額徵率其間有豪富廣占阡陌十分田地纔)
(税二三致使窮獨逋亡税賦不辦州縣轉破寔在於斯)歲終積巨萬(韋堅進秘書丞見宇文融)
(楊謹矜父子以聚斂進乃運江淮租賦所在置吏督察以佐國廩歲終積巨萬帝咨其才擢陜郡太守)凋
氓積逋税(韋應物)山林藪澤之地各以肥磽多少為差供
甲兵士徒之役府庫賜與之用給郊廟之祀奉養祿食
之出辨乎物名存乎有司是謂公賦(杜甫策問)蠲田租以厚
農(牛僧孺策)不擾自辦(王仲舒賦調嘗與民為期不擾自辦)兩税以資産為宗
(唐史食貨志兩税以資産為宗不以丁身為本資産少者税輕多者税重不知有藏扵襟懷囊篋物貴而人莫)
(窺者有場圃囷倉直輕而衆以為富者有流通蕃息之貨數寡而日收其贏者有廬舍器用價高而終歲利寡)
(者計估筭緡失平長偽挾輕費轉徙者脱徭税敦本業者因斂求此誘之為姦敺之避役也)徭賦輕
重(今徭賦輕重相百而以舊為凖重處流亡益多輕處歸附益衆有流亡則攤出已重者愈重有歸附則散)
(出已輕者愈輕人嬰其弊願詔有司與宰相量年支有不急者罷之廣費者節之軍興加税諸道權宜所增皆)
(可停)機織未就(盧坦為壽安令河南賦限已窮縣人訴機織未就坦詣府請申十日不聽坦諭縣人)
(第輸勿顧限違之不過罰令俸爾由是知名本傳)天寳之季(賦法壞於奉軍唐史食貨志)先
王定賦(以布麻繒纊百榖勉人功也同上)國家全盛也(約計歲之常賦錢榖布帛百十)
(餘萬經費之外常積羡餘遇百姓不足而每有蠲却通典)歲飢更以兩税凖米(崔造浙江)
(東西歲入米七十五萬石歲飢更以兩税凖米百萬濠壽洪潭二十萬責韓滉杜亞漕送東渭橋諸道有鹽鐡)
(處仍置廵院歲盡宰相計最殿以聞)世方敝裒刻窮之(唐史房玄齡傳魏徵曰世方敝裒刻)
(窮之)減燕樂(王仲舒水旱民賦不入歎曰我當減燕樂他用可平之出錢二千萬代之本傳)謂之
租(凡授田者丁歲輸粟二斛稻三斛謂之租食貨志)以田占租無得隱(收豪室税萬二)
(千緡貧弱以安李翺傳)請為兩稅法以一其制(楊炎請為兩税法以一其制凡百役)
(之費一錢之斂先度其數而賦扵人量出制入戶無主客以見居為簿人無丁中以貧富為差不居處而行商)
(者在所州縣稅三十之一度所取與居者均使無撓利居人之税秋夏兩入之其租庸雜徭悉省而丁額不廢)
(其田畒之税率以大歷十四年墾田之數為凖夏税盡六月秋税盡十一月歲終以戶賦增失進退長吏而尚)
(書度支總焉帝曰善天下果利之)天寳中計帳戶有八百九十餘萬(其税)
(錢約二百餘萬貫其地税約千二百四十餘萬石通典)
重斂(十)
白碩鼠刺重斂(國人刺其君重斂蠶食於民貪而畏人若大鼠也)桀之將亡率
割於夏邑(書夏王率割夏邑謂相率割利於都邑謂桀之賦斂重也)紂之欲喪讐斂
於殷人(書商紂讐斂召敵言厚斂取怨扵殷人也)誅求無時暴征(暴虐以征税之)
讐斂(見上注)浚我以生(浚取也)侵削于下人何以堪(杼軸其空君孰)
(與足)政煩(賦重)徵斂無度(規取無度)厚斂(齊晏平仲曰公厚斂焉陳人厚施人歸之)斂
怨(無為天子取怨於下)鳴鼔而攻(季氏富於周公冉求為之聚斂子曰小子鳴鼔而攻之可也)
公孫務人曰事充(役重)政重(税重)何以理人稅畝(公田之法十取)
(一今又履其餘畝十取二故哀公云二吾猶不足是税畝也)過籍(傳穀出不過籍以豐財也注籍借也)
(周禮人耕百畒公取十畒借人力治之而税不過此)田賦(季孫欲作田賦訪仲尼仲尼曰斂從其薄事舉)
(其中如是丘亦足矣若不度於禮則雖丘賦將不足也)丘甲(魯成十一年作丘甲四丘為甸甸出甲令)
(使丘出甸賦譏重斂也)丘賦(鄭子産作丘賦如魯丘甲國人謗之)作法(於貪)然則政先
圖大事貴舉中(陳聚斂之謀利將苟得行誅求之政敝將若何)厚斂雕墻(晉靈公不)
(君也)太半之賦(秦人收太半之賦三分税二分也)竭耗靡敝(賦税極也)食稅之
多(老子曰民之飢以其上食税之多是以飢)殄資澤於下民(言絶其資用惠澤也)聚斂
之臣(百乘之家不蓄聚斂之臣與其有聚斂之臣寧有盗臣)出二三之令(吾誰適從)過
什一之征(君孰與足)財匱人怨(禮)苟以利之為利(豈曰人而愛人)下
若不足(上將疇依)雖國用而暫足(所獲幾何)苟民罷而不堪(其傷多矣)
不能事舉其中(誠恐敝歸於下)爭承(子産爭承貢賦之事)懼不給也倍
征悉索(倍征敝政悉盡也索求也)笇緡(漢武帝國用少令楊可告緡分遣御史即治邦國緡)
(錢也以此用饒益也)又(光武時賈人夫作稽積諸物雖物無市籍各以其物自古率錢二千而一笇也)孔
削軍食(杜元穎欲中帝意以固幸斂取苛重至削軍食以助裒畜)收常租(魏徵曰近皇甫德參)
(上書言收常租厚斂也見諫諍門)賦已竭而斂不休人已窮而賦愈急
(韓文)世方敝裒刻窮之(房元齡傳魏徵曰世方敝裒刻窮之)孫伏伽(為治書侍郎是)
(時軍興賦斂重伏伽數請釐損)傷破家産剔屋賣田(狄仁傑拜河北安撫大使時民多脅)
(從於賊賊已去懼誅逃匿仁傑上䟽曰比緣軍興調發煩重傷破家産剔屋賣田人不為售)賦斂煩
重(朱敬則拜正諫大夫時賦斂煩重民多蕩析后數召入禁中訪得失)商棄貨(鍾傳拜鎮南節度重)
(斂商人至棄其貨去)閭里為空(嚴武在蜀用度無藝蜀雖富饒而峻掊亟歛閭里為空)斂克
(韋巨源同平章事下符斂克)厚斂以結恩(劉餗為宣州刺史宣既富饒即厚歛以結恩)旬
輸月送(楊炎河南山東荆襄科斂凡數百名廢者不削重者不去新舊仍積不知其涯百姓竭膏血鬻)
(親愛旬輸月送無有休息炎疾其敝)税侯王之廬筭禆販之緡(陸賈上書曰陛下搜)
(私牧責將家以出兵籍馬夫私牧者元勲貴戚之門也將家者統帥岳牧之後也其復除征徭舊矣今奪其畜)
(牧事其子孫丐假以給資装破産以營卒乘元臣貴位孰不解體方且税侯王之廬筭禆販之緡貴不見優近)
(不見異羣情囂然而關畿不寧矣)不忍橫賦(韋貫之時國用不足遣鹽鐡副使程异督諸道賦租)
(异諷州縣厚斂貫之不忍橫賦而所獻不中异意因取屬内六州留錢繼之)持下益急(于頔拜山)
(東道節度使公斂私輸持下益急而慢於奉上)所至聚斂(楊元卿所至聚斂諧結權近)侵削
兆民(裴延齡太府卿韋少華劾其妄陛下縱之不為治此乃侵削兆民為天子取怨于下又引建中横斂)
(多積致播遷者言甚深切)白著(劉晏初州縣取富人督漕輓謂之船頭主郵逓謂之捉驛稅外橫取謂之)
(白著人不堪命皆去為盗賊上元寳應間如袁晁陳莊方清許欽等亂江淮十餘年乃定晏始以官船漕而吏)
(主驛事罷無名之斂正鹽官法以禆用度)輒加常數(盧徵同州刺史缺用徵為之乃徙華州厚能權)
(近異進用同華地廹而貧所獻嘗觳陋至微厚賦斂有所奉入輒加常數人不堪其求)急揫斂(李聽)
(治官苛細急揫斂頗極所欲)市道皆嗤(皇甫鎛以吏道進既由聚斂句剥為宰相至雖市道皆嗤)
(之)唱其多少量為笞數(五代吳越自鏐世常重斂其民以事奢僣下至雞魚卵鷇必家)
(至而日取每笞一人以責其負則諸案吏各持簿列于庭凡一簿所負唱其多少量為笞數少者猶積數十多)
(者至笞百餘人不堪其苦)禁止行人(孔謙以至鄣塞天下山谷徑路禁止行人以收商旅征筭遣大)
(程官放猪羊柴炭占庇人戶更制括田竿尺盡率州使公廨錢天下怨苦)征利剝下(王章周太祖用)
(兵四方章供饋軍旅未嘗乏絶然征利剝下民甚苦之往時民租一石輸二升為雀鼠耗章乃增一石輸二斗)
(為省耗緡錢出入皆以八十為陌章減其出者陌三州縣民訴田者必至州縣覆之以括其隱田天下由此重)
(因五代史漢臣傳)總無名之暴賦(陸贄大歷中一年科率錢糓數最多者便為兩税定額此)
(乃採非法之權令以為經制總無名之暴賦以立常規)黎民糠籺窄(亂世誅求急黎民糠籺窄)
(杜甫驅摘蒼耳)庶類恐懼(陸贄奏議誅求轉繁庶類恐懼)殷繁(同上陛下悔征賦之殷繁念黎)
(元之困悴)彊斂(馬周豈勞人而彊斂)稅入加舊(權德輿言大歷中一縑直錢四千今止八百税)
(入加舊則出於民者五倍其初四方銳於上獻為國掊怨廣軍食之求而兵有虚籍剥取多方雖有心計巧歷)
(能商功利其於割股啖口困人均也)税民屋架(趙贊請税民屋架籍賈人貲力以率貸内怨外忿時)
(乃大亂)任土之貢(皇甫湜論進奉書任土之貢生産有常履畝之收等籍既定人識所出吏難為)
(姦進奉既無度程莫知紀極恣横徵發因緣贓私實大姦之門大罪之竇也)促戚下可哀(韋應)
(物書情詩兵凶久相踐徭賦得閑慢促戚下可哀寬政身致患)縣官急索租租税從何
出(杜甫兵車詩)拆屋代以納税錢(韓文論大阜人飢狀拆屋代以納税錢寒餧道途斃)
(踣溝壑有者皆已輸納無者徒被追徵臣愚以為此者羣臣之所未言陛下之所未知者也)歲進錢
百億萬緡(唐史食貨志錢榖之臣始事朘刻太府卿楊崇禮句剥分銖有欠折清損者州縣督送歴)
(年不上其子謹名知京倉亦以苛刻結主恩王鉷為戶口色役使歲進錢百億萬緡非租庸正額者積百萬大)
(盈庫以供天子燕私)日來徵租(韓愈董生行門外唯有吏日來徵租更索錢)供十倍之
賦(陸贄自大盗猾夏耗蠧生人天下嘗屯百萬之師令受衣食農夫蠶婦凍而織餒而耕殫力思死以供十)
(倍之賦)今之具寮數萬蠶人良府庫侵害黎人(國絶數載之儲家無經月)
(之蓄雖其厚税亦不可供戶口逃亡莫不由此皇甫憬)雖東海納為帑藏南山盡
為力亦恐不足(同上)寧容蠧政以害齊人(貶李實為通州長史政乖惠和)
(務在苛厲特詔逋租悉皆蠲免敢肆誣罔復令徵剥頗紊朝廷之法實惟聚斂之臣朕寧容蠧政以害齊人韓)
(文)趙贊請稅間架筭除陌(其法屋二間上間錢二千中間錢一千下間錢五百匿一)
(間杖六十告者賞錢五萬除陌法公私貿易錢舊筭二十加為五十物兩相易者約直為率民益愁怨唐食貨)
(志)及涇源兵反(大謼長安市中曰不奪爾商戶僦質不税爾間架陌除矣於是皆罷同上)廉
使奏吏之能者有四科三曰税錢長數四曰率辨先期
(貴税錢長數重困疲羸捶骨瀝髓苟媚聚斂之司有不恤人之病貴率辨先期作威殘入絲不容織粟不暇舂)
(貧者奔送有不恕物之病同上)賦税無藝(自至德軍興所在賦税無藝帑司給輸乾没滉檢制吏下)
(四方輸將痛䋲以法韓滉)開元及於天寳(開拓邊境多立功勲每歲軍用日增費其時錢榖之)
(司惟務割剝廽殘賸利名目萬端府藏雖豐閭閻困矣通典)兵冗官濫(唐食貨志及其弊也兵冗)
(官濫為之大蠧自天寳以來大盗屢起方銷數叛兵革之興累歲不息而用度之數不能節矣加以驕君昏主)
(姦吏邪臣取濟一時由是財利之說興聚斂之臣用進奉獻助無所不為矣)五代劉審交晉
高祖拜審交三司使議者請檢天下民田宜得益租(審交)
(曰租有交額而天下比年無閒田民之苦樂不可等也遂止不檢而民頼以不擾)
白孔六帖卷七十八
