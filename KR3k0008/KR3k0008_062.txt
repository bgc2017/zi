白孔六帖卷六十二唐白居易原本
宋孔傳續撰
琴(一)瑟(二)
箏(三)琵琶(四)
箜篌(五)鼓(六)
鍾(七)簨簴(八)
磬(九)笙(十)
簫(十一)笛(十二)
笳(十三)竽(十四)
缶(十五)籥(十六)
嘯(十七)
琴(一)
白神農氏削桐為琴繩絲為絃以通神明之德合天地
之和鍾儀操南音(樂操土風不忘舊也)舜作五絃之琴以歌南
風琴瑟在御莫不靜好君子之近琴瑟以儀節也非
以慆心也(儀節不過度也)宓子賤不下堂(宓子治單父彈琴不下堂而自治)琴
者樂之統也(見琴操)瓠巴鼓琴而鳥舞魚躍(善鼔琴者也)伯牙
彈琴駟馬仰秣(善彈琴者也)中散廣陵(嵇中散臨刑索琴彈為廣陵散曲終曰此)
(曲於今絶矣)雍門之感孟嘗(涕淚承睫)樂記曰絲聲哀哀以立廉
廉以立志君子聽琴瑟之聲則思忠義之臣(禮)綠綺(美人)
(贈我綠綺琴)朱絃(尚書大傳曰大琴朱絃)琴者所以正人心(白虎通)焦尾
(蔡邕於吳中聞人家㸑桐爆聲知其良材因請之以制琴琴尾有焦處故號云焦尾)陽春白雪
綠水悲風幽蘭别鶴烏夜啼(並琴曲名)伏羲作
以防心(伏羲作琴以禁邪僻防淫心而反天真)孔子聽而得意(韓詩孔子學琴於師)
(襄子曰丘得其意末得其人有間曰得其人矣洋洋乎翼翼乎其惟文王乎列子謂之師襄子)禁邪(見上)
納正(嵇康琴贊曰閑邪納正)宣情(宣和情性)理性(琴操曰理身理性)正聲(文選)竒
弄(並嵇康琴賦云)祕弄雅音龍鳳之象(琴形)山水之音(伯牙)絲
桐之妙啓期三樂(以琴歌自歌云吾有三樂)斵孫枝(文選)清徵雲和
空桑(周官雲和之琴瑟冬日圜丘奏之空桑之琴瑟夏日方丘奏之龍門之琴瑟宗廟奏之雲和山)
(名)伯牙絶絃(伯牙鼔琴意在山鍾子期曰巍巍乎意在水子期曰湯湯乎鍾期死伯牙遂絶絃以)
(世無知音也)長卿鳳凰之歌(以琴心挑卓文君)嶧陽孤桐(材中琴)號鍾
(古琴名)促調高張(七命文)危絃檿絲之絃野繭之絲
以為絃(七發文)士無故不徹琴瑟不學操縵不能安絃(操縵)
(雜弄)文以琴瑟(禮)繁聲(後漢宋弘薦桓譚拜議郎給事中每侍宴令鼓琴好為繁聲宋弘不)
(悅召責之)搏拊琴瑟以詠祖考來格終身不聽琴瑟(孫林父在)
(戚擊鐘季札非之云云林父聞之終身不聽)琴瑟專一(晏子曰琴瑟專一誰能聽之)君子
聽之以平其心(晏子)推琴(莊子曰孔子遊乎淄帷之林休坐于杏壇之上弟子讀書孔子)
(鼔琴曲未終有漁父下船而来孔子推琴而起曰其聖人者與)雍門周以琴見孟嘗君
(孟嘗君曰先生能令文悲乎雍門周云云孟嘗泫然承睫周引琴鼓之孟嘗涕泣)殺心形於聲
(蔡邕在陳留隣人以酒食召邕比往有客彈琴邕至屏聽之曰以樂召我而有殺心何也遂反使者具告主人)
(自追問邕邕以告莫不憮然琴者曰我向見螳蜋方捕鳴蟬蟬將去而未飛恐螳蜋之失蟬也此豈為殺心形)
(於聲乎)蔡琰辨斷絃(事具知音門)但識琴中趣何勞絃上聲(陶潜)
(不解琴畜素琴一張絃徽不具曰云云)破琴(晉戴逵安道少有文蓺善琴太宰武陵王使人召之逵對)
(使者打破琴曰戴安道不能為王門伶人)别鶴之音(捕蟬之思)衛侯有嬖妾使師
曹誨之琴師曹鞭之公怒鞭師曹三百張骼輔躒與
楚戰乘乘車踞轉而鼓琴(乘安車也踞倚也轉衣囊也)難色(魏文矦令杜䕫)
(與左願等於賓客中吹笙鼓琴䕫有難色帝不悅因事擊之)玄鶴舞(史記師曠援琴一奏玄鶴二八)
(集于門再奏延頸而鳴舒翼而舞平公大喜云云)子敬之琴(王獻之卒徽之奔喪不哭直上靈床)
(取琴彈之久而不調曰嗚呼子敬人琴俱亡因頓絶也)左琴右書(見夫妻門)古琴名(梁元)
(纂要黃帝琴名清角齊桓公琴號鍾楚莊王繞梁司馬相如綠綺趙飛鷰鳳凰)善鼓(劉向别錄漢有渤海)
(趙定國梁國龍德)凡琴曲和樂而作命之曰暢(暢者言其道之暢風俗通)憂
愁而作命之曰操(操者言周征窮追猶不失其操)五曲(琴操曰古琴曲有詩歌五曲一)
(曰鹿鳴二曰伐檀三曰騶虞四曰鵲巢五曰白駒)十二操(一將歸孔子作二猗蘭三龜山並孔子作)
(四越常周公作五拘幽文王作六岐山周人為文王作七履霜尹伯竒作八朝飛牧犢子作九别鵠商陵牧子)
(作十殘彤曾子作十一水仙伯牙作十二壊陵亦伯牙作)九引(一列女椘樊姬作二伯飛魯伯飛作三貞)
(魯次室女作四思歸衛女作五霹靂椘商梁作六走馬樗里牧恭侯作七箜篌霍里子高作八琴引秦明朗高)
(作九椘引楚龍邱子高所作)二十一章(有河間雜弄二十一章琴歷曰琴曲有蔡氏五弄雙鳳離)
(鸞歸鳳送遠幽蘭白雲長清短清側清調瑟調大游明君胡笳廣陵散白魚歎椘妃歎風入松烏夜啼椘明光)
(石上流泉臨汝矦調子雙鷰離春弄連琴弄暢志清蟹行清看客清便僻清宛轉清)孔善琴(盧藏用善)
(琴)好鼓琴(韓滉好鼔琴)終身不鼓(衛次公本善琴方未顯時京兆尹李齊運使子與遊)
(請授之法次公拒絶因終身不復鼔)楊收嘗言(琴通黃鍾姑洗無射三均側出諸調由蘿蔦附灌木)
(然時有安涗者世稱善琴且知音收問五絃外其二云何涗曰世謂周文武二王所加者收曰能為文王操乎)
(涗即以黃鍾為宫而奏之以少商應大絃收曰止如子之言少商武絃也且文世安得武聲乎涗大驚)響
泉韻磬(李勉善鼓琴有所自製天下寳之樂家傳響泉韻磬勉所愛者)西舍利王雍羌
(獻其國樂至成都有大匏琴二覆以半匏皆彩畫之上加銅甌以竹為琴作虺文横其上長三尺餘頭曲如拱)
(長二寸以絛繫腹穿甌及匏本可受二升大絃應太簇次絃應姑洗有獨絃匏琴以斑竹為之不加飾刻木為)
(虺首張絃無軫以絃繫頂有四柱如龜兹琵琶絃應太簇有小匏琴二形如大匏琴長二尺大絃應南吕次應)
(應鍾)備指一弄五聲叢鳴(舒元輿斵琴志曰越客沈虬子斵琴絃素絲七條其上備指一)
(弄五聲叢鳴鳴中有靈峯横空烏泉出雲鳳龍騰凌鶴哀烏啼松吟風悲)鼓琴娛賓(王涯使客賀若)
(夷鼓琴娛賓)寳琴(司馬承禎睿宗引入掖庭錫寳琴)琴有氣(酉陽雜俎琴有氣曾識一道者)
(相琴知吉凶)秦楚聲(李龜年至岐王宅聞琴曰此秦聲良久又曰此椘聲主人入問之則前彈者隴)
(西沈妍後彈者楊州薛滿出辨音集)胡松節支琴(白傳支琴用胡松節出金徽變化篇)雪絃
(韓愈詩雪絃寂寂聽)雷氏玉徽(蜀中雷氏斵琴常自品第上者以玉徽次者以瑟瑟又次者以金以)
(螺蚌出尚書故實)絶無琴韻(于頔嘗令客彈琴有知音者聽於簾下嘆曰三分之中一分筝聲二)
(分琵琶聲絶無琴韻國史補)怨抑掩朱絃沉吟停玉指(白居易聽彈别鶴操)清
冷石泉引澹泞風松曲(同上)鼓有虞氏之南風賡之以文
王宣父之操(有一儒生魁然其形抱琴而来歷階而升坐于樽俎之南鼔有虞氏之南風賡之以)
(文王宣父之操優游夷愉廣厚高明追三代之遺音想舞雩之詠歎及暮而還韓愈燕太學序)玉琴(纖手)
(弄玉琴清晨起長嗟李白古風)冰霜中自結龍鳳相與吟(韋蘇州擬古有客天一方)
(寄我孤桐琴迢迢萬里隔託此傳幽音冰霜中自結龍鳳相與吟)五絃琴(趙璧彈五絃琴人問其術)
(璧曰吾之五絃也始則心驅之中則神遇之終則天随之方吾浩然眼如耳如鼻不知五絃之為璧璧之為五)
(絃也出語林)取漆角為之(李研公雅好琴常斫桐又取漆角為之多至數百張)京師以
樊氏路氏琴為第一(同上)寫聲發情於妙旨(吾但寫聲發情於妙旨殊)
(不知此曲之古今李白詩)沉祝聲(董庭蘭三為沉祝聲聲皆琴聲也國史補)三聲類聚(金徽)
(變化篇曰段由夫携琴就松風間響之嘗曰三者皆自然之聲正合類聚半曇即以金縷衣邀之曲終云)河
輪佩玉(同上嵇康抱琴訪山濤濤醉欲割琴康曰吾賣東陽舊業以得琴乞尚書今河輪佩玉藏為徽)
(貨所衣玉簾中單買縮絲為袋論之其價與武庫争先如欲割之吾即死矣)眼疾不治(獨孤及晚)
(嗜琴有眼疾不肯治欲聽之專也)願以頑璞上奉徽音(柳宗元與衛淮南石琴薦啓)
增響亮於五絃應鏗鏘於六律(同上)憑崖一聽清心耳(李白)
(白毫子歌拂花弄琴坐青苔綠蘿之下春風来忩蕭颯松風起憑崖一聽清心耳)留連白雪意
斷續回風度(司空主簿韋應物琴)掩仰雖已終忡忡在幽素(上)古
聲久埋滅無由見真濫(有琴具徽絃再鼔聽愈淡古聲久埋滅無由見真濫韓愈秋懷)
琴奏龍門之綠桐(李白樽酒行)䄂拂白雲開素琴彈為三峡
流泉音(李白)劃然變軒昂勇士赴敵埸(韓文聽穎師琴昵昵兒女語恩怨相)
(爾汝劃然變軒昂勇士赴敵埸)浮雲柳絮無根蔕天地闊遠随飛揚(上)
斵為綠綺徽聲粲發(李白琴贊嶧陽孤桐石聳天骨根老水泉葉苦霜月斵為綠綺徽聲)
(粲發秋風入松萬古竒絶)拂彼白石彈吾素琴(幽澗湫兮流泉深善乎明徽高張清心寂)
(歷似千古松颼颼兮萬尋同上)霹靂琴(柳子見桐門)百衲琴(李沂公勉雅好琴常出絲桐之)
(精者雜綴為之謂之百衲琴用蝸角為徽)罷琴惆悵月照席(杜甫詩)
瑟(二)
白伏羲始制素女遺聲(漢書黃帝命素女鼔瑟帝悲不止故破五十絃為二十五)
(絃也)二十五絃(文子曰二十五絃各以其聲應言瑟不鳴而絃有聲)膠柱調瑟(文子)琴
瑟在御莫不靜好子曰由之瑟奚為於丘之門門人
不敬子路(子路之瑟不合雅頌)君子之近琴瑟以儀節也非以慆
心也士無故不徹琴瑟鏗爾而捨(子問曾點曰爾何如鼔瑟希鏗)
(爾捨瑟而作云云點曾晳也)孔子取瑟而歌(孺悲欲見孔子孔子辭以疾將命者出戸取瑟)
(而歌使之聞之使知己非真疾)廉以立志(見琴門)雲和空桑(同上)促柱危
絃朱絃清徵軒后之遺音(黃帝)湘靈之清韻(湘妃)澠
池之會趙王恥為偏鼔(西征賦)絙絃促柱(絙急絃也)魚躍(瓠巴鼓瑟)
(游魚躍聽)鳳舞(趙女鼓瑟而鳳舞)趙瑟不學操縵不能安絃禮曰
清廟之瑟朱絃而䟽越一唱而三嘆有遺音者矣(此雅淡之)
(樂也言至和不在音也越瑟底孔)文以琴瑟(禮)摶拊琴瑟以詠祖考來
格楊惲婦趙女也雅善鼓瑟韓愈答陳商書(齊王好竽)
(有求仕於齊者操瑟而往立王之門三年不得入叱曰吾瑟鼓之能使鬼神上下吾瑟鼔之合軒轅氏之律吕)
(客罵之曰王好竽而子鼓瑟瑟雖工如王不好何是所謂工於瑟而不工於求齊也今舉進士於此世求禄利)
(行道於此世而為文必使一世人不好得無與操瑟立齊門者比歟)朱絲(淫軫禹錫)湘靈鼓瑟
(小說錢起寓宿驛舍外有人詠曰曲終人不見江上數峰青詠者數四怪之及殿試湘靈鼔瑟落句久不屬遂)
(以此聯之因中選)瑶瑟清骨(唐相國李公集紀洪鍾駭聽瑶瑟清骨)雲韶樂有瑟
一(樂志)齊瑟彈東吟(秦絃弄西音慷慨動顔魂使人成荒滛李白古風)音響清塵
埃(韋蘇州樂燕行趙瑟正高張音響清塵埃一彈和妙謳吹去繞瑶臺豔雪凌空散舞羅起徘徊)瑟有
柱以玉為之(吕延齊文選别賦注)鳴瑟(已呼孺人戞鳴瑟韓愈感春)寳瑟各數
十(盧邁有寳瑟各數十有寒玉石磬響泉和志之號出南部新書)柔瑟(含情弄柔瑟彈作陌上桑絃聲)
(何激裂風卷繞飛梁李白擬古)雲和瑟(此李唐右史鄭休範贈妓天仙歌曰嚴吹如何下太清玉朋無)
(軫六銖輕雖知不是流霞酌願聽雲和瑟一聲)靈瑟時窅窅(韓愈遠遊聮句)悲管逐清
瑟(杜甫詩)吟松風汎瑟(李白感興)暫醉佳人錦瑟旁(何時詔取金錢會暫)
(醉佳人錦瑟旁杜甫曲江對雨)挾瑟
箏(三)
白蒙恬作筝秦筝(史記曰夫彈筝者真秦之聲也)郝素善彈筝朱
絃玉柱危絃促柱新聲吕布奏於帳中不
學操縵不能安絃楊惲曰家本秦也能為秦聲釋
名曰筝施絃高筝筝然應六律(阮瑶筝賦曰筝長六尺以應律絃有十二)
(象十二時柱高三寸象於三才)惣八風(陶融妻陳氏筝賦曰惣八風之候不差貫微而洞雪)不疾
不徐(矦瑾筝賦曰平平定均云云)或合或離(傅玄筝賦曰追赴促彈急聲而危洪纖奮假或)
(合或離)移風易俗推故引新(傅玄賦云云)有始有終(傅玄云清濁代)
(興有始有終)不盈不縮(陶融妻陳氏云度申楷模不盈不縮)羅敷陌上之聲孔
引刀斬指(樊彦琛妻魏者楊州人彦琛卒值徐敬業難䧟兵中聞其知音令鼓筝魏曰夫亡不死而)
(逼我管絃禍由我發引刀斬指)西舍利獻(其國樂至成都筝二其一形如鼉長四尺有四足虚腹以)
(鼉皮飾背面及仰肩如琴廣七寸腹闊八寸尾長尺餘卷上虛中施關以張九絃左右一十八柱其一面飾彩)
(花傅以虺皮為别)彈筝搊筝(樂志西京伎有彈箏搊筝各一)哀響(嬌童為我歌哀響跨筝笛)
(韓愈感春)清箏(清筝何繚繞度曲綠雲垂李白邯鄲南亭)木聲絲聲均其所自出
抑折愉繹學者無能如(間發書得筝以為其工獨得於天姿使木聲絲聲均其所自出)
(抑折愉繹學者無能如劉禹錫與柳子厚書)手語(李白春日行佳人當忩弄白日絲捋手語彈鳴筝)
銀甲(李義山詩十三學尸戰彈筝銀甲不曾御)甲鳴銀玓瓅柱觸玉玲瓏(白居)
(易詩)哀筝(傷老大杜甫)琴瑟筝筑皆一(樂志樂縣之制)頌瑟(同上五曰絲為琴為)
(瑟為頌瑟頌瑟筝也)箏絃玉指調(元稹)
琵琶(四)
白出於絃鞉(樂錄琵琶本出於絃鞉杜縶以為秦之末盖苦於長城之役百姓絃鞉而歌之)釋
名琵琶本胡中馬上所鼓也牖下(世說謝仁祖在北牖下彈琵琶有天)
(際之意)四絃象四時也朱絃奏烏孫之曲(漢遣烏孫公主念其)
(行道思慕使知音上奏琵琶以慰之)馬嘈囋(聲也)朱生善彈(琵琶雖伯牙之妙無以加焉)
大道之曲(謝鎮西在大市樓上彈琵琶作大道之曲)孫放孔偉阮咸(並善彈琵琶)
不學操縵不能安絃竹林七賢傳曰阮咸善彈琵琶
風俗通曰(琵琶近代樂家作不知所起長三尺五寸法天地人與五行四絃象四時釋名曰推)
(手向前曰琵却手向後曰琶因以為名焉)傅玄賦曰(所樂亦非瑟所樂亦非吟唯言琵琶與箏能娛)
(我心)緩調(孫該曰緩調中絃元本反始)急節(成公綏賦云改調高彈急節促過非龍引舞趙女綺)
(羅)梁山象柱岱谷絃(孫該賦絃則岱谷篚貢天府)聲高中虚外
實(象天地也)孔自下逆鼓曰琵自上順鼓曰琶(讓皇帝子瑀聞康崑崙奏)
(琵琶曰琵聲多琶聲少是未可彈五十四絲大絃也樂家以自下逆鼔曰琵自上順鼔曰琶)左庶子
奏琵琶(李綱仕隋為太子洗馬太子勇宴宫臣左庶子唐令則奏琵琶又歌武媚娘曲綱曰令則官調)
(護乃自比倡優進滛聲惑視聽誠使上聞之豈不為殿下累乎)龍首雲頭(西舍利獻其國樂至成都)
(韋臯以其樂器異常乃圖畫以獻有龍首琵琶一如龜兹製而項長二尺六寸餘腹廣六寸二龍相向為首有)
(軫柱各三絃随其數兩軫在項一在頸其覆形如師子有雲頭琵琶一形如前面飾虺皮四面有牙釘以雲為)
(首軫以有花象品字三絃覆手皆飾虺皮刻捍撥為舞崑崙狀而彩飾之)遣弹琵琶(柴紹吐谷渾党)
(項寇邊敕紹討之寇據高射紹軍兩矢士失色紹安坐遣人為彈琵琶使二女子舞寇疑之休射觀)楸木
為面(樂志高麗伎琵琶以蛇皮為槽厚寸餘有鱗甲楸木為面象牙為捍撥畫國王形)秦漢子
(樂志初隋有琵琶圓體修頸而小號曰秦漢子盖絃鼗之遺制出於胡中傳為秦漢所作)羅沙檀槽
(明皇雜錄天寳中中官白秀正自蜀使回得琵琶以獻其羅以沙檀槽為之温潤如玉光燿可鍳有金縷紅文)
(蹙成雙鳳貴妃每抱琵琶奏之音韻淒清飄出雲外諸貴主洎虢國夫人號為貴妃琵琶弟子每授曲畢皆廣)
(為獻)玉環(羯胡犯京上欲遷幸復登華萼樓置酒四顧乃命進玉環玉環者睿宗所御琵琶也異時上長)
(樂宫中常置别榻以帕覆之不以雜他樂器而未嘗持用至是命樂工賀懷智取調之又命禪定僧段師彈之)
除夜宴鼓琴(九國志吳越錢鏐嘗歲除夜宴命諸子及諸孫皆鼓琴一再行遽止之曰人將以我)
(為長夜之飲也)低鬟緩視抱明月(纖指破撥生胡風劉禹錫秦娘歌)琵琶宫調
八十一(元稹琵琶歌)
箜&KR0034;(五)
白坎&KR0034;(風俗通箜&KR0034;一名坎&KR0034;漢武帝祠太一后土令人調依琴作坎言其坎坎應節)矦氏之
音(矦氏作故名箜篌)箜篌出桑間濮上之地(釋名云)靡靡之樂(見風)
(俗通師涓所作)公無渡河之曲(琴操箜篌引者霍里子高所作也子高見白首提壺涉河其妻)
(隨而止之不及堕河溺死妻乃援箜&KR1283;作無渡河之曲歌歌曰公無渡河公竟渡河公堕河死當奈公何曲終)
(自投河死子高援琴而寫其歌聲名曰箜篌引)不學操縵不能安絃(禮注云操縵雜弄也)
胡箜篌(後漢靈帝好胡服作胡箜&KR1283;)漢祠(見上注)晉解(晉永和起居注曰詔太史解士)
(非祠曲可琵琶箜篌也)孫賦(孫氏有箜&KR1283;賦其文甚美麗)霍歌(見上公無渡河注)孔彈
箜&KR1283;為樂(哥舒翰監軍李大宜在軍中不治事與將士彈箜&KR1283;為樂)鳳首(樂工天竺伎有鳳首)
(箜&KR1283;一)傷妻之夫(奏箜&KR1283;傷妻之夫樊鑄&KR0702;曲江水伯文)韶濩可息(同上今欲取甘)
(旨之物肥濃之味皆充祭用韶濩可息而箜&KR1283;笙笛皆在奏矣宗廟加籩豆議韋述)或出於蕃夷
入耳之娛(見上同)作薊門桑葉(王昌齡箜&KR1283;引有一遷客登高樓不言不寐彈箜篌)
(彈作薊門桑葉秋風沙颯颯青冡頭)朱字(有李生者其舅姓盧有道術别久忽相遇邀生詣其居曰求得)
(一妓善箜&KR1283;令侍飲李生視箜&KR1283;上有朱字云雲中辨江樹天際識歸舟盧曰此人名家莫要作婚姻否李莫)
(測而退後娶陸長源女乃所見於盧家者問何能曰善箜&KR1283;示之朱字宛然李生具說女亦曰往嘗夢至一處)
(亦記見生出逸史)卧箜&KR1283;(魏高陽王雍美人徐月華能彈卧箜&KR1283;為明妃出塞之聲雜俎)吳絲
蜀桐(李賀箜&KR1283;引吴絲蜀桐張高秋)荆山玉碎鳳凰呌芙蓉泣露香蘭
笑(十二門前融令光二十三絲動紫皇同上)
鼔(六)
白雷霆之聲可以象鐘鼔(文子云)春分之音(風俗通鼔者春分之音以)
(助萬物發生)建靈鼉之鼔(上林賦)伊耆氏蕢桴土鼔密須(分唐)
(叔以密須之鼔密須國名)曹劌曰夫戰一鼓作氣再而衰三而竭我
盈故克之(𫝊)擊鼓其鏜(鐘聲也詩)鼔以警衆子有鐘鼔弗
鼓弗考(刺晉昭公)鼔方叔入於河播鼗武入於漢(武方叔皆鼔師名言)
(周衰不能用樂故去)昭其聲也聲以發之師之耳目在吾旗
鼓雷門之鶴(會稽雷門鼔有白鶴來飛入於是鳴洛陽聞其聲人或去之鶴還飛去)堯
有敢諫鼔禹以聽治(禹以五聲聽治曰教寡人以道者擊鼔)伐鼓淵淵
(鼔聲和平)軒訇之音坎其擊鼓宛丘之下君子聽鼓
鼙之聲則思將帥之臣(禮)傳曰三軍以利用也金鼔以
聲氣也(鼓以佐士衆之聲氣)未絶鼓聲鼔鐘于宫聲聞于外
鼓咽咽(節也)無持布鼔過雷門(漢書)殷人以樹(樹其鼓也)鏗鍧之
響坎坎之音簨虡是懸鳴鼓而攻之可也(夫子責冉有)
六鼔四金辨其聲用(周禮鼓人掌六鼔四金之音以節聲樂以和軍旅以正田役而辨其)
(聲用所以不同也)周禮韗人凡冒鼓必以啓蟄之日(象雷之發聲也以革)
(蒙鼓曰冒)短聞遠聞(又曰鼓大而短則聲疾而短聞鼓小而長則聲舒而遠聞)禮曰鼓無
當於五聲五聲不得不和(當猶王也)先鼓以警戒鼓鼙之聲
讙讙以立動動以進衆(禮)書曰下管鼗鼓周禮以雷
鼔鼓神祀(雷鼔八面鼓也神祀天神也)以靈鼓鼓社祭(六面鼓也地祗也)以
路鼓鼓鬼享(四面鼓宗廟也)以鼖鼔鼔軍事(大鼔長八尺)以鼛鼓鼓
役事(一丈二尺)以晉鼓鼓金奏(長丈六尺金奏謂樂作擊編鐘)韗人職曰良
鼓瑕如積環(革調急也)鼔角(晉樂志鼓角横笛吹曲周禮以鼖鼓軍事角說者云蚩尤帥魑)
(魅與黃帝戰帝命吹角作龍鳴以禦之)鼓之以雷霆(易云云則其象也不知誰之所作)易
通卦驗曰(冬至鼔用馬革圓徑八尺一寸夏至鼓用牛皮圓徑五尺一寸鄭曰馬坎類也)小鼓
謂之應(爾雅)纂要曰(應鼓亦曰鼙鼔亦曰朄鼓亦曰田鼔應者引也言先擊鼓次引大鼓也又)
(見禮圖)大鼗謂之麻小者謂之料徒擊鼓謂之咢(並爾雅)
玉鼓(見春秋緯)銅鼓(見馬援傳)石鼓(見鄧明南康記以為山名又劉敬叔異苑晉武帝時吳郡)
(臨平岸崩出一石鼓打之無聲以問張華華云可以蜀中桐木刻作魚形扣之則鳴如言果聞數十里)聖
鼓(王韶之始興記曰秦鑿桂陽縣閣下鼓便自奔逸於臨武遂之洛陽因名聖鼓今臨武有聖鼓城也)節
鼓(傅玄有節鼓賦)樂錄曰(鼗鼓而小執其柄而搖其耳傍還自擊而鳴爾雅曰小者曰料今人倂而)
(言之矣)擊玉(春秋孔演圖曰有人叩金與擊玉鼓駕六龍也)獻銅(虞喜志林曰建武二十四年南)
(康郡男子獻鼔有記云)廟西(禮曰廟堂之下懸鼓在西應鼓在東也)座左(吳質答曹植書曰塤)
(箎激於華)鼓者郭也(風俗通云)盛弘之荆州記曰(始興郡桂陽縣有豫章木徑可)
(長二丈作鼔名聖鼓秦時伐此未果忽自奔洛陽)交趾鑄銅(范曄後漢書馬援好騎名馬交趾得)
(駱越銅鼓乃鑄為馬式)孔禁用(鄭餘慶兼判太常卿事自朱泚亂都輦數驚太常隸樂禁用鼓餘慶)
(以時久平奏復舊制)都曇鼓毛員鼓(樂志天竺伎用都曇鼓毛員鼓)村鼓時時急
(杜甫詩)雲重鼓聲寒不起(李賀)龜頭(高麗有龜頭)雞婁(龜兹有荅獵鼓矦提)
(鼓雞婁鼓)建鼓(樂志八音四曰革為雷鼔為靈鼔為路鼔皆有鼗為建鼓為鼖鼓為縣鼓為節鼓)時
鼓(五代張薦明為道士高祖召見延入内殿薦明聞宫中奏時鼓曰陛下聞鼓乎其聲一而已五音十二律)
(鼓無一焉然和之者鼓也)配和鸞以入用並司南而為急(柳宗元記里鼓賦)
施五繫於華山之野知霧氣已籠用百發乎南山之陽
識雷聲所及(同上)鄙繁音之坎坎陋促節之闐闐(同上)石鼓
(酉陽雜俎冀縣有天鼔山山有石如鼓河鼓星搖動則石鼓鳴鳴則秦土有殃)羯鼓尤宜促急
(南卓羯鼓錄羯鼓尤宜促急作連鼓碎之聲破空透遠持異衆樂)凡天神之類皆以雷
鼓(地祗之類皆以靈鼓人鬼之類皆以路鼔樂志)八音領䄂(玄宗云羯鼓八音之領䄂上)南
山起雲(宋璟尢善羯鼓詞云南山起雲北山起雨者宋所作也)羯鼓觧穢(上嘗聽琴未終)
(遽止之曰速令花奴持羯鼔来為我解穢上)曲終花不墜(汝陽王璡打曲上自摘紅槿置帽上)
(王嘗戴研光絹帽極滑久而方安曲終花不墜上)
鐘(七)
白倕作鐘(見世本)鳬氏作鐘(周禮)鐘秋分之音(五經義)從革以
成懸於簨虡發鯨魚鏗華鐘(鏤杵作魚形以叩鐘文選)應雊雉
(淮南子撞鐘於庭郊雉皆雊注鐘聲似雷雷震則雉雊)洪鐘萬鈞(西京賦)九乳千
石(三輔圖秦始皇造虎三文鐘小者皆千石也)豐山有鐘九耳霜降則鳴(山海)
(經)記曰善待問者如撞鐘叩之大者則大鳴叩之小者
則小鳴鼓鐘于宫聲聞于外(詩)周景王將鑄無射(鐘名)
泠州鳩曰王其以心疾死乎夫音樂之輿也而鐘音之
器也器以鍾之(鍾聚也聚其音也)小者不窕(窕細也)大者不摦(戸化)
(反撗也)則和於物物和嘉成(嘉樂成也)故和聲入於耳而藏於
心心億則樂(億安也)窕則不咸(不滿心也)摦則不容(心不容也)心是
以感感則生疾禹聽治(禹以五聲聽治銘筍虡曰教寡人以義者擊鐘)子有鐘
鼔弗鼔弗考(刺晉昭公)昭其聲也聲以發之聽之則思
武功錫之以旌文德(顓頊居位文德者錫以鐘磬)山崩先鳴(東方朔傳)
(漢武帝時末史宫殿前鐘無故自鳴三日三夜詔問朔朔曰銅者土之子以類言之子母感而相應山恐有崩)
(移者故鐘先鳴三日南郡太守上言山崩上大笑)魯莊既鑄曹劌發言(魯莊公鑄鐘大)
(曹劌入見曰今國小鐘大云云)齊景將懸晏子遂毁(晏子春秋齊景鑄大鐘將懸之晏子)
(曰鐘大不以禮遂毁之)杜蕢是聽且諷晉侯(禮智悼子卒未葬平公飲酒鼓鐘杜蕢自)
(外来聞鐘聲遂入酌飲師曠曰曠飲斯又酌飲李調曰調飲斯)吳札既聞乃誚文子(傳吳)
(季札將宿於戚聞鐘聲曰異哉夫子在此猶鷰之巢幕上也君又在殯可以樂乎遂去之不宿)南鄰擊
鐘磬(左思詩)撞之以莛豈能發其聲金奏(編鐘也)兩欒(欒鐘)
(口兩角)周禮鳬氏作鐘薄厚之震動清濁之所由出侈奄
之所由興也鐘已厚則石(石聲不發也)已薄則播(大薄則聲播)
侈則柞(音昨柞然聲大也)奄則鬱(聲不舒揚也)鐘大而短其聲疾而
短聞鐘小而長則其聲舒而遠聞(周禮)鐘聲鏗鏗以立號
號以立横横以立武君子聽鐘聲則思武臣(禮)宋左師
向巢每食擊鐘(傳)鄭伯有於窟室夜飲酒擊鐘(傳)笙鏞
以間(鏞鐘)鼓鐘伐鼛周禮鐘師掌金(奏金謂鐘及鏄也)凡樂
事以鐘鼓奏九夏漢靈帝鑄鐘四(皆受二千斛懸於玉堂及靈臺殿前)
鳴洪鐘善鐘律(魏志杜䕫字公良以知音為雅樂郎參大樂事善鐘律聰慧過人紹復先)
(代古樂皆䕫始也初漢鑄銅工柴玉巧有意思䕫令鑄鐘其聲鈞聲清濁多不如法數改作玉甚厭之謂䕫清)
(濁任意頗相短䕫玉更相白太祖太祖取所鑄鐘錯雜更試然後知䕫之精而玉之妄於是罪玉)國語
鐘大不過鈞量不過石(無射也單穆公)周禮磬師掌擊磬擊編
鐘(教眡瞭也)教縵樂之鐘磬(縵樂雜聲之和樂者燕樂房中之樂二樂皆教鐘磬凡祭祀奏)
(縵樂所謂隂之聲)孔姑洗角(楊收涔陽耕得古鐘高尺餘收扣之曰此古洗角也既劀拭有刻在)
(兩欒果然)丐銅鐘(南蠻曇陵陀丐馬銅鐘帝與之)金銀鐘(南蠻婆賄伽盧國王宫設金銀二鐘)
(寇至焚香擊之以占吉凶)大儀理(則天歛天下黃金作大儀理不就)撾鐘(三千雙娥獻歌笑撾)
(鐘考鼔宫殿傾唐李太白春日行)鐘動(猿鳴鐘動不知曉韓愈衡岳廟詩)寸莛撞(有如寸莛)
(撞鉅鐘留東野)歌鐘(歌鐘樂未休榮至老還逼李白)自鳴(天寳十載六月乙亥大同殿前鐘自鳴占)
(曰庶雄為亂五行志)鐘聲嘶嗄(光化三年冬武德殿前鐘聲忽嘶嗄)銅鐘(孫智諒開元中内殿)
(修齋奉詔投龍於吉州玉笥山泊舟江側有異氣在東川之中疑有古跡乃於閤皂山掘得銅鐘一枚重百餘)
(斤鐘下得玉象三身因置閤皂觀出南部新書)寧失制於侈靡(喬潭霜鐘賦寕失制於侈靡抑)
(豈遺音於窕摦)觸物瀏亮(同上乍浮空以紆餘更觸物而瀏亮發越林巒周流井邑)鐘之為
器諧八音而表節(岑文本賦)黃鐘元間之登清廟也鏗天地
動神祗(柳宗元荅問)
簨虡(八)
白設業設虡崇牙樹羽(詩)周梓人為簨虡天下大獸五
脂者膏者臝者羽者鱗者(並雕盡於樂懸上以鳴備物也)外骨内骨却
行庂行連行紆行以脰鳴者以注鳴者以旁鳴者以翼
鳴者以股鳴者以胷鳴者謂之小蟲之屬以為雕琢
故擊其所懸而由其虡鳴小首而長摶身而鴻若是
者謂之鱗屬以為簨削為鐻(莊子曰梓慶削木為木為鐻未嘗敢以耗氣必)
(齋心也)孔左校署(百官志左校暑令二人丞一人掌梓匠之事樂縣簨虡皆供焉)二十虡
(樂志凡植者為簨横者為虡虡以縣鐘磬皆十有六周人謂之一堵而唐人謂之一虡自隋以前宫縣二十虡)
(及隋平陳得梁故事用三十六虡遂用之唐初因隋舊用三十六虡高宗蓬莱宫成增用七十二虡至武后時)
(省之開元定禮始依古著為二十虡)造簨虡(開元記上造簨虡流蘇之屬皆以金玉珠翠珍怪之物雜)
(飾之)蛟螭露簨虡(韓愈詩)簨虡仡以碣磍(杜甫享太廟)磬虡起北
(起西餘見磬門)磬虡在西鐘虡在東(樂志)
磬(九)
白無句作磬(無句堯時人)磬立秋之樂(五經義曰)磬者夷則之氣
象萬物之成(白虎通)虞書䕫曰擊石拊石百獸率舞(擊石拊石)
(並擊磬也百獸感音而舞)鳴球(球亦玉磬)泗濱之石(書曰泗濱浮磬言石浮可為磬)有心
之擊(子擊磬於衛有過者曰有心哉擊磬乎)擊磬襄入于海(襄磬師名)昭其聲
也懸黎之磬(玉石名)洞隂之磬(磬名也見漢武内傳)浮金輕玉之
磬(漢武帝有之)賓媚人行賂於晉(晉敗齊齊矦使賓媚行賂以紀甗玉磬賓媚人國佐)
(也)文仲告糴于齊(國語魯飢臧文仲以玉磬告糴于齊)南鄰擊鐘磬(左思詩)
和鐘並擊與笙同音(詩云笙磬同音)䕫拊(吕氏春秋堯命䕫拊石)子擊
(見上)獸舞(見上)鳥應(東漢王阜為重泉令鸞鳥集于學阜擊磬鳥飛應而舞)簨虡斯懸
襄入於海(子擊于衛)不擊不考石聲磬磬以立辯辯以
致死君子聽磬聲則思死封疆之臣(禮)周禮磬氏為磬
倨句一矩有半磬師掌編磬(教眡瞭也)教縵樂(見鐘門)水濱
得(漢武時犍為郡於水濱得石磬十六枚劉向說上宜興辟雍設膠序隆雅頌之音以風化於天下)無
句作磬未知孰是(樂錄云世本亦云)笙磬頌磬(周禮注曰在東方曰笙磬笙生)
(也西方曰頌磬頌或作康康功也)泗濱(見上)瀛上(王子年拾遺記曰瀛州上有青石可為磬長一)
(丈而輕若鳴也)浮金(郭子撗洞冥記曰漠武帝作仙閤於甘泉宫西其上懸浮金輕玉磬)禹以五
音聽政懸鼔磬鐸鐘鞀以待四方之士為銘於簨虡曰
語寡人以憂者擊磬(淮南子)魯堂(漢書魯恭王壊孔子舊宅以廣宫室聞鐘磬琴)
(瑟之聲遂不敢壊)漢閤(見上)孔大磬編磬歌磬(樂志曰凡樂八音二曰石為大磬為)
(編磬為歌磬)玉磬(文宗好雅樂詔太常卿馮定采開元雅樂製雲韶法曲雲韶樂有玉磬四)笙磬
同音(文宗遇内宴乃奏曰笙磬同音沉吟忘味不圖為樂至於斯也自是臣下功高者輙賜之)敗(沸耳)
(作驚爆端能敗笙磬韓愈荅柳州食蝦蟇詩)清磬(司空圖題柳氏集後金之精麄攷其聲皆可辨也豈)
(清於磬而渾於鐘哉)綠玉磬(楊妃善擊磬乃取藍田綠玉琢之備極精巧幸蜀還乃送太常蔵之出開)
(元記)樂石(嶧山碑云刻此樂石人多不曉顔師古謂以泗濱浮磬作碑也封氏見聞錄)東方西
方磬虡起北南方北方磬虡起西(皆鐘虡次之樂)
笙(十)
白垂作笙(見世本)女媧之笙簧(禮)太簇之氣(白虎通笙之言施也牙也)
(萬物始施而牙太簇之氣也)正月之音(說文笙正月之音物生故謂之笙)子晉吹以
鳳鳴(列仙傳王子晉好吹笙作鳳凰鳴遊伊洛間道士浮丘公接之上嵩山也)虞帝奏而獸
舞(書曰笙鏞以間鳥獸蹌蹌)與鏞間奏(見上)將磬同音(詩曰笙磬同音)北里之
吹(左思詩北里吹笙竽)南郭之濫(韓子曰齊宣王好竽必三百人齊吹南郭先生不竽者而濫於)
(三百人之中以吹笙食禄宣王薨後王即位曰寡人之好竽欲一一吹之南郭先生乃逃也)女媧之
遺音董成之妙曲(西王母侍者董雙成善吹笙)曲沃之懸匏汶陽
之孤篠(潘岳笙賦)我有嘉賓鼓瑟吹笙吹笙鼓簧(詩)周禮笙
師掌教吹笙竽塤籥簫箎篴管竹聲濫濫以立會會
以聚衆君子聽笙竽之聲則思畜聚之臣(禮)絃匏笙簧
會守拊鼓(禮)匏竹在下吹笙鼓簧中心翔翔(穆天子傳云西)
(王母吟曰云云)大笙謂之巢小者謂之和(爾雅)魏文帝令杜䕫於
賓客吹笙鼓琴䕫有難色遂黜免(䕫字公良為協律都尉)漢桓帝
能吹笙(見東觀漢記)釋名曰(笙生也象物貫地而生以匏為之中空以受篁)潘岳笙
賦曰(明珠在水若銜若垂又云荆玉喟其長吟椘妃歎而增悲)王廙笙賦曰(金清玉振兮受)
(合乎大諧又其調之妙)離鴻(潘賦曰夫其凄戾辛酸關關若離鴻之鳴兮)别鵠(王廙賦曰親昵)
(遠逝登山送離發千里之長思詠别鵠於路岐)通氣和神(許慎說文曰舜祠下得笙玉管夫以玉作)
(音故神人和鳳凰来儀也)逹隂陽(五經析疑曰夫笙者法萬物始生通逹隂陽氣故有長短黃鐘為象)
(法鳳凰也)移風俗(晉王廙笙賦曰直而不居曲而不兆䟽音簡節樂不及妙以移風俗合至教弘義著)
(於典謨歷萬代而彌邵)孔通氣(季秋之月上丁入學習吹所以通氣也簫管笙竽皆以吹鳴也月令)
(章句)三成(下管新宫笙入三成謂三終也儀禮)列管匏中(列管匏中施簧管端大者十九雅釋)
(樂)逸態(陸罕詠笙詩人情應節轉逸態逐聲移所美同王子弄羽一参差)来應雲和琴
(楊希道詩短長插鳳翼洪細摹燕音切切孤竹管来應雲和琴)曾城之匏(其制也取不周之竹曾城)
(之匏王廙賦)
簫(十一)
白舜作簫其形参差以象鳳翼(風俗通)簫仲吕之氣(白虎通)
夏至之樂(易通卦驗云)簫韶九成鳳凰來儀(舜樂)簫史弄玉(列仙)
(傳簫史善吹簫能致孔雀白鶴秦穆公女弄玉亦好簫遂妻之乃教弄玉作鳳臺一旦夫妻皆随鳳去為作鳳)
(女祠時有遺音)簫管悲且清(潘岳賦)秦簫玉簫(晉書發凉王張駿墓得赤玉簫)洞
簫(無底者也)雅簫(長四寸)仲夏之月樂師均簫管参差之音(禮)
秦樓之遺音(弄玉也)鳳簫短簫折柳之曲(短簫有折楊柳之曲)王
襃洞簫賦(文選)編竹(五經義簫編竹為之長尺五寸)簫長則濁短則清(月令)
(章句)從以簫管(禮)君子聽簫管之聲則思畜聚之臣(與笙門同)
(見上注)簫管備舉喤喤厥聲(詩)天籟人籟地籟(籟簫也莊子曰汝聞)
(天籟未聞人籟汝聞地籟而未聞天籟南郭子綦云云)漢元帝多才蓺吹洞簫自
度曲被歌聲也大者二十四管無底小者十六管有
底(博異云)頌簫長一尺二寸(見三禮圖)漢元帝靈帝能吹簫(見謝)
(丞後漢書)九成(見上)七數(鄭注易通卦驗曰簫夏至樂夏至火用事其數七)象鳳致
鶴(並見上注)鳳飛(簫史)魚瞰(王襃賦曰遷延縱逸魚瞰雞睨垂啄宛轉瞪瞢惡食文選)薊陌
(葛洪神仙傳曰薊子訓少嘗仕郡人莫知其道三百餘年顔色不老及死殯之宿昔棺輷然作雷霆音光照宅)
(宇見棺盖飛於中庭棺中無復有人但餘履耳須臾聞陌上有人馬簫鼓之音)張墓(三十國春秋曰凉州)
(胡安盗晉文王張駿墓見駿貌如生得赤玉簫紫玉笛)越宫(吕氏春秋曰客有以吹籟見越王者上下)
(宫商和而越王不喜或謂之野者而王乃悦之亦有如此者要在聽之而已)籟謂之簫(廣雅)伍
子胥鼓腹吹簫乞食於吳市(史記)孔細器(書注見細噐之備)條暢
敷紛(洞條暢而罕節兮摽敷紛以扶疎王子淵賦)武聲仁聲(武聲若雷霆仁聲若凱風同上)
危聲(危聲合歌鼓絶弄混笙箎劉孝儀詩)間笙簧(喧然名都會吹簫間笙簧杜甫詩)
笛(十二)
白武帝時丘仲作笛(風俗通)列和之遺音(列和善吹笛)截竹作
龍吟(笛賦云近世雙笛從羌起餘見下)柯亭之竹(見知音門)發山陽之聲(向子)
(期思舊賦序曰山陽鄰人有吹笛者發聲嘹亮感言而作賦)折楊柳落梅花之曲(曲名)
(也)六孔(羌笛)竹聲(禮)石崇妓綠珠有國色善吹笛長笛
賦序(馬融精該術數性好音律能吹笛為督郵無事獨卧郡平陽邸有雒客舍逆旅吹笛融去京師踰年)
(暫聞甚悲之而作長笛賦)當□(笛賦曰羌人伐竹未及已龍鳴水中不見已截竹吹之聲相似剡其上孔)
(通洞之裁以當□便易持京房君明識音律舊本四孔加以一君明所加孔後出是謂商聲五音畢梁蕭統云)
(云)笛長短(苟勖問協律列和曰作笛唯可依十二律十二笛令一孔依一律否和曰樂東廂長笛尾)
(長四尺三寸令若取其下徵之聲於法聲濁者笛當長計其尺寸乃五分有餘和昔日依之不可吹也又笛諸)
(孔亦恐不能得一孔應律也)一定之調(晉書云按周禮金石有一定之音故諸音皆受鐘磬之均)
(至於饗宴殿堂之上不懸鐘磬則以笛有一定之調故諸絃歌皆從為正也)三尺二調(晉荀勖問)
(列和曰若不知律吕之義作樂者均高下清濁之調當以何名之和曰每合樂時随歌者清濁聲假聲濁者用)
(三尺二笛因名曰此三尺二調聲清者用二尺九笛因名曰此二尺九調漢魏相傳施行皆然也)請吹
(晉桓伊叔夏有蔡邕柯亭笛嘗自吹之王徽之赴召京師泊舟青溪側素不識伊伊於岸上過有客曰此桓野)
(王也徽之便使人謂曰聞君善吹笛試為一奏伊已貴顯素聞徽之名便下車倨胡床為三弄畢便上車去主)
(客不交一言野王伊之小字也)作笛(晉樂志云)宋玉賦(玉在漢前作笛賦或云漢武時丘仲作此)
(說恐非也馬融又有長笛賦云近代長笛從羌是)笛滌也所以滌邪穢納之於
雅正也(長一尺四寸今有七孔)衡陽之簳(笛之所出也見宋玉賦)雲夢之竹
(出笛見魏文與吳質書)馬融宋禕(並善吹笛)桓子野及奴碩(見語林)芳
林皓簳有竒寳兮(宋玉賦)類削良簳三孔條長昭華之琯
(西京雜記曰高祖初入咸陽宫周行庫府金玉珍寳不可言其尤驚異者笛長三尺三寸六孔銘曰昭華之琯)
絲竹之音攄憤(蔡邕瞽師賦曰夫何矇昧之瞽兮心窮忽以鬱伊目冥冥而無覩兮嗟懷)
(順以愁悲撫長笛以攄㥽兮云云)諭意(長笛賦曰可以通靈感物寫神諭意也)遠可以通
靈逹微近可以寫情暢神(蔡邕長笛賊)激朗清厲隨光分(馬融)
(長笛賦云)清哀(陶潜閑情賦曰起攝帶以伺晨繁雲粲于素階難歛翼而未鳴笛出聲而清哀)孔隨
歌(随歌響更發逐舞聲彌亮姚崇詩)紫雲廻(明皇夢遊月宫諸仙奏上清之樂流亮清越殆非人)
(問所聞覺以玉笛寫之名紫雲廻曲開元傳信記)臥吹笛(漢中王瑀為太常卿早起聞永典里人吹)
(笛問是太常樂人否曰然後因閱樂撻之曰某日何得卧吹笛)裂石(李舟嘗得村舍煙竹截以為笛以遺)
(李謩謩吹笛天下第一月夜泛江吹之寥亮逸發俄有客呼船而至請笛吹之甚為清壮山石可裂及入破呼)
(吸盤辟應手粉碎客散不知所之疑其蛟龍也國史補)七月望前(許雲封言竹生雲夢之南鍳在)
(柯亭之下以今年七月望前生明年七月望前伐過期不伐則其音窒末期而伐則其音浮甘澤謠)洞庭
老父(賈客吕筠卿嘗於中春夜泊舟於君山側命酒吹笛數曲忽見一老父拏舟而来遂於懷䄂間出笛)
(三管其一大如合拱其次如常人之所蓄其一絶小如細茟管筠卿請老父一吹老父曰其大者諸天之樂不)
(可發其次者對洞府諸仙合樂而吹其小者是老身與朋儕可樂者試為子吹之不知可終一曲否言畢抽笛)
(吹三聲湖上風動波濤沆瀁魚龍跳噴五聲六聲君山上鳥獸呌噪月色昏昧舟人大恐老父遂止博異志)
斷腸聲(吹笛秋山風月清誰家巧作斷腸聲杜詩)催落日(鳴笛急吹催落日清歌緩送感行人)
(韓詩)水中龍應行雲絶(高聲五音随指發水中龍應行雲絶曾將黃鶴樓上吹一聲占盡秋)
(江月劉禹錫)
笳(十三)
白笳者胡人卷蘆葉吹之以作樂也故曰胡笳播為
琴曲(蔡琰)胡笳互動(牧馬悲鳴吟嘯成羣邊聲四起李陵書云)悲笳(文選)出塞入
塞(胡笳者張博望入西域傳其法於西京唯得摩訶兜勒一曲李延年因胡曲更造新聲二十八解以為武)
(樂有出塞入塞楊柳等十曲)感動(劉疇字正喬嘗避亂塢璧賈胡百數欲害之疇無懼色援笳吹之為)
(出塞入塞之聲以動其游客之思於是羣胡皆垂淚而去)孔笳吟(細柳營杜詩)大駕鹵簿
前部掆鼔十二夾金鉦十二(大鼓長鳴皆百二十鐃鼔十二歌簫笳次之儀衛志)
羽葆鼓十二歌簫笳次之(大横吹羽葆鼔十二歌簫笳次之同上)後部(歌簫)
(笳次之同上)
竽(十四)
白北里吹笙竽(左思詩)笙竽俱唱(文選)濫吹(南郭先生見笙門)北里
之吹南郭之濫(見上注)竹聲(禮記見笙門)竽笙偹而不和(禮明器也)
孔高門有笙竽(韓愈詩)雲韶竽一(樂志文宗好雅樂詔太常卿馮定製雲韶樂有)
(竽一)七曰匏(樂志七曰匏為笙為竽為巢為和)
缶(十五)
白坎其擊缶宛丘之道(詩陳風)澠池之會秦王為趙王擊
缶趙王命史書之易曰日昃之離不鼔缶而歌則大
耋之嗟凶(離六三)莊缶(缶堪擊文選)擊缶(真秦之樂也楊惲書)用缶(又曰樽濔)
(簋貳用缶納約)禮曰(門外缶門内壺)孔盎缶(地理志河南府土貢埏埴盎缶)製用金成
(張瀆宣室志李員居長安延夀里一夕忽聞室之西隅有歌其音極清越泛泛然久不已切誌其歌詞曰色分)
(藍葉清聲比磬中鳴七月七日吾當示汝之形歌竟其音亦聞後至秋始六日夜有甚雨潰其堂之北垣明日)
(垣圯又聞其聲果前聞者員驚視之於垣下得一缶徑尺餘製用金成形状竒古有文視不可見叩之其韻極)
(長即命滌去塵蘚歷然可讀字若小篆乃崔子玉座右銘員得而異之)琉璃罌缶(南蠻婆賄伽盧)
(國與諸蠻市以琉璃罌缶相易)擊轅拊缶(柳宗元答友人求文章書)
籥(十六)
白詩曰左手執籥(籥三孔笛也舞者執之)天地之間其猶橐籥乎
(老)籥師掌教國子舞羽吹籥(周禮)豳籥(豳人吹之以為樂)以籥不
僣(僣音侵)孔吹籥(王義方貶吉安丞行釋奠禮清歌吹籥登降跽立人人悦順)雲韶籥
(文宗好雅樂製雲韶樂有籥一)鳴籥(紅頰吹鳴籥韓愈郾城聮句)持羽(執籥持羽魏證送文舞迎)
(武舞入用舒和)文舞郎左執籥(五代史崔梲傳)廟卑忌尊則去籥(裴寬傳)
嘯(十七)
白蘇門之遺聲妙動林壑(蘇門先生孫登善長嘯每發聲妙動林壑)諧琴
阮臺(阮嗣宗善嘯聲與琴諧陳留有阮公嘯臺)成瑨坐嘯(成瑨為南陽太守委任功曹岑)
(晊人語曰南陽太守岑公孝弘農成瑨但坐嘯)成公綏嘯賦(逸羣公子慷慨長嘯自然之至音)
(發口成音飛随口吻以發揚音妙聲)竹不如肉(晉書)靈源之餘音(神境記曰滎陽)
(西有靈源山昔有採藥此山間林谷聞有長嘯者今樵人往往猶聞)姑石之遺響(異苑曰濤陽姑)
(石山在江之坻初桓玄西下令人登之嶺上便聞長嘯聲甚清徹至峯乃見一人箕踞石上)不言(晉陽)
(秋曰嵇康見孫登對之長嘯而不言也)不答(漢晉春秋曰桓帝幸樊城百姓莫不觀有老父獨耕不輟)
(議郎張温使問焉父嘯而不答)數齒(莊子童子夜嘯鬼數若齒)有女仳離條其歗矣
(有女仳離遇人之不淑矣詩)解賊圍(劉琨字越石為胡騎所圍城中窘廹因乘月登樓清嘯胡賊聞)
(之皆悽然長歎而去)趙炳臨流乘舟長呼而自濟(搜神記趙炳嘗臨水從船人乞)
(渡舟人不許炳乃擅坐其中長嘯呼風亂流而濟)王廙倚樓而長嘯(王廙列傳曰王導與)
(庾亮游于石頭會過嘯至是日迅風飛帆倚樓而長神色自逸)魯女倚柱而悲嘯(列女)
(傳曰魯漆室邑女過時未嫁倚柱而悲嘯旁人問之曰何嘯之悲也子欲嫁乎吾為子求偶&KR0238;室邑之女曰吾)
(豈為不嫁之故而悲哉憂吾君老太子少也)善歌嘯(郭子曰劉道真少時善歌嘯有一老姥識其非)
(常人甚識其歌嘯乃殺㹠食之道真食㹠不謝)向南風而嘯(吳越春秋曰吳王闔閭將欲伐椘登)
(臺向南風而嘯有頃乃歎羣臣莫有曉王意者伍子胥深知王憂乃薦孫武善為兵法人莫能知)阮籍
性樂酒善嘯聲聞數百里(竹林七賢傳)箕踞嘯歌(世說曰晉文王德盛)
(功大坐席嚴敬擬於王者惟阮籍箕踞嘯歌酣放自若)如鼓吹(七賢傳蘇門山中忽有真人在焉阮)
(籍往尋與語不應籍乃長嘯有頃笑曰可更作又為嘯遂還半嶺嶺巔哂然有聲若數部鼔吹乃向人之為嘯)
潯陽記曰(桓宣穆盧山見一人謂之曰君過前嶺必逢二少年相随長嘯試要問之若不與言者可)
(速去果見二人以袂掩鼻長嘯状如惡其臭呼之不與言)夢書云(夢吹嘯者欲有求也)雜字解
詰曰嘯吹聲也化石而嘯(内傳曰海春仙人居髑髏山善嘯術時太山道士鍾)
(約字期往来欽其蓻春變為石人約不知乃坐石上仰面而嘯石亦復嘯於下傾山動澗響遏行雲約再拜謝)
(之春知其意莫止即於坐石上對教三事不飲不食乃得嘯而風生於虎也)孔乘月吟嘯(崔咸)
善長嘯(甘澤謠曰韋騶明五音善長嘯)夫婦嘯詠(崔覲與妻隠南山夫婦嘯詠相視為娛)
嘯有十五章(一曰權輿二曰流雲三曰深溪虎四曰高柳蟬互曰空林鬼六曰巫峡猿七曰下鳴)
(鵠八曰古木鳶九曰龍吟十曰地動十一曰蘇門十二曰劉公命鬼十三曰阮氏逸韻十四曰正章十五曰畢)
(章出王叡炙轂子)遞嘯(韓愈納凉聯句遞嘯取遥風微微近秋朔)溪谷寒(白笴夜長嘯爽然溪)
(谷寒李白遊秋浦)出原野(長嘯出原野澟然寒風生酬崔五郎中)長嘯萬里風(掃清)
(胸中憂留别賈舍人)倚天梯(送君登黃山長嘯倚天梯送族弟)輕衣裾(長嘯輕衣裾)嘯
咤川澤(弋獵畋漁嘯咤川澤常衮馬司徒神道碑)激於舌端而清(永泰中大理評事孫)
(廣著嘯旨一篇云其氣激於喉中而濁謂之言激於舌端而清謂之嘯言之濁可以通人事逹情性嘯之清可)
(以感鬼神致不死)雷鼓霹靂之引(天寳末有峩嵋山道士姓陳来遊京邑善長嘯能作雷鼔)
(霹靂之引初則發聲調暢稍加散越須臾空寫雷之音忽復震駭聲如霹靂觀者莫不傾悚已上出唐語林)
激氣衝口(吕向注文選嘯賦潜轉於脣齒之間激氣衝口而出)聲之清遠(吕延濟文選注)
放歌長嘯(歐陽矩移陸司勲書)清聲上徹雲漢(李翺守盧江有重囚當刑引决之乃)
(哀鳴曰某有薄蓻願於貴人前試之乃長嘯也乃命釋械俄而清聲上徹雲漢公曰不謂蘇門之風出於赭衣)
(之下可與孫阮同躅乎即赦其罪)逸韻動海上(與南陵常贊府遊五松山安石泛溟渤獨嘯長)
(風還逸韻動海上高情出人間李白)平明空嘯咤(思欲解世紛上)
白孔六帖卷六十二
