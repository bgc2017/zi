白孔六帖卷六十一唐白居易原本
宋孔傳續撰
樂(一)制樂(二)
知音(三)淫樂(四)
六代樂(五)四夷樂(六)
瞽宗(七)女樂
掌樂(九)雜戲(十)
樂器(十一)歌(十二)
舞(十三)
樂(一)
白先王以作樂崇德(易)䕫典樂教胄子聲依永律和聲
八音克諧無相奪倫神人以和(書)九成(蕭韶九成鳳凰來儀)祖考
來格(神人以和)治世之音安以樂其政和亂世之音怨以怒
其政乖五者不亂則無惉懘之音樂文同則上下和
矣大樂必易大樂與天地同和樂所以象德也
樂至則無怨也八風從律而不姦樂者德之華
非聽其鏗鏘而已移風易俗莫善於樂將以理心
(不專盈耳)聲由心感哀樂必形(音與政通治亂可辨)喜成(明備)聲可感人
(樂能易俗)感人樂以化俗金奏禮之用和為貴關
雎樂而不淫哀而不傷始作翕如也縱之純如也皦
如也繹如也以成韶盡美矣又盡善也謂武盡美矣
未盡善也子在齊聞韶三月不知肉味洋洋乎盈
耳先王制樂所以節百事五節(五聲之節)五降(傳曰五降之後)
(不容彈矣降止也樂備五聲而止)君子聽之以平其心物和則嘉成
(嘉樂成也)和聲(入於耳藏於心)樂由陽來無聲之樂(氣志不違)天子宮
懸(四面象宮室)諸侯軒懸(三面懸無南面亦曰曲懸)九奏(特懸)笙鏞以間鳥
獸蹌蹌擊石拊石百獸率舞魏絳曰夫樂以安德
(和其心也)咸池張於洞庭(黃帝咸池之樂張於洞庭)六代之樂三年不
為樂樂必崩教和(周禮以樂教和則人不乖)蕃樂(周禮荒政九曰蕃樂謂凶年而)
(閉樂器而不舉也)防萬人之情(又曰以六樂防萬人之情而教之和)樂德(又曰大司樂以)
(樂德教國子忠和祗庸孝友)樂語(以樂語教國子興道諷誦言語)大合樂以致鬼神
以和邦國以諧萬民以悅遠人(謂郊祀用六代之樂)六變(變奏也樂六奏)
(致天地萬物謂大蜡之祭)樂儀(樂之容儀)樂政(樂之政令)和而不亂豈云鐘鼔
乎哉(至則無聲非聽鏗鏘而已)臨樂不歎春誦夏絃(習樂也)樂以修
内正聲(正聲感人順氣應之順氣成象而和樂興焉)理心(君子致樂以理心則易直子諒)
(之心油然生矣)樂者先王之所以飾喜徹懸(去樂)樂作(樂闋)酣歌
成風雖聞誡於伊訓(鐘鼔不考亦見刺於唐詩)樂備(傳)具舉(簫管具舉)用
樂祭(周禮司樂以禮奏黃鍾歌大呂舞雲門以祀天神乃奏太簇歌應鍾舞咸池以祭地祗云云)大
蔡祀宿懸以聲展之(叩聽其聲具陳次之以知完否也)記曰樂交動乎
下樂自陽來生於音感於物合情飾貌者禮樂之
事也卒爵而樂闋孔子屢歎之(美之)傳王子頽享五大
夫樂及徧舞(徧舞六代之舞)特懸(士特懸一面)二肆(鄭人賂晉侯歌鍾二肆肆行列)
嘉樂不野合鈞天廣樂(史記趙簡子五日不知人寤曰我之帝所與百神游于鈞)
(天廣樂九奏萬舞不類二代之樂其聲動人心)蕩滌邪意不以管弦亂人聲
(漢志叔孫通制禮樂乾豆上奏登歌獨上歌不以絃管亂人聲欲在位者徧聞之猶古清廟之歌)朱絃
疎越一唱而三嘆有遺音者矣合樂三終椌楬孔日
出無鐘鼔聲則金吾以聞(李晟與馬燧皆在朝每宴樂恩賜使者相踵于塗兩家日)
(出無鐘鼔聲則金吾以聞少選使者至必問何不舉樂)先墓享祀薦以音樂(叚文昌徙)
(帥荆南先墓在荆州歲時享祀必薦以音樂歌舞習禮者譏其非)平人心變風俗(邢文偉為)
(内史后曰移風易俗莫善於樂伯牙鼔琴鍾期聽之知意在山水是人能移風易俗矣何取樂邪文偉曰聖人)
(作樂平人心變風俗未世樂壞則為人所移后喜賜帛)不喜奏樂(柳公權通章律而不喜奏樂曰)
(聞之令人驕怠)僣正樂(于頔卒更賜諡曰思右補闕高鉞博士王彦威持不可謂頔僣正樂)五方
師子樂(趙宗儒守太常卿太常有五方師子樂非大朝會不作帝嗜聲色宦官領教坊者乃移書取之)
(宗儒不敢違以訴宰相宰相以事專有司不應關白以儒不職罷)作樂崇德以和神人
(賈曾為太子舍人太子數遣使采女樂就率更寺隸習曾諫曰作樂崇德以和神人)聖人為之樂
以宣其堙鬱(韓文)八音循通(既比乎旭日升而氛埃滅杜甫朝享太廟賦)金堂
玉戶絲鳴管語(李庾東都賦)雲韶雅樂(李固言為西川節度使詔雲韶雅樂即臨)
(臯館送之)破陣樂(元德秀以為王者作樂崇德天人之極致而辭章不稱是無樂也於是作破陣樂辭)
(以證商周)為文思遲求音樂奏之神逸乃屬文(李翰為文思遲求音樂當)
(從令皇甫曾奏之神思涸則奏之逸乃屬文)奉聖順聖樂(李夷簡徙帥劒南西川始韋臯作奉)
(聖樂于頔作順聖樂常奏之軍中夷簡輙廢去謂禮樂非諸侯可擅制語其屬曰我欲盖前人非以詒戒後來)
軍中樂(劉瑑進宣武軍節度使先時大饗雜進倡舞瑑曰豈軍中樂邪取壯士千人披鎧擁矛盾習擊)
(刺與吏士臨觀)上日敕所司供帳設樂(張說遷左丞相上日敕所司供帳設樂)每
聽忘勌(嚴挺之傳睿宗好音律每聽忘勌)繼天誕聖樂(王虔休嘗得太常樂家劉玠撰)
(繼天誕聖樂因帝誕以獻其樂以宮為鈞示五聲有君也以土為德本五運在中也奏二十五疊取二十四氣)
(而成一歲奏十六節象元凱于朝云後中和樂本于此)善絲竹(姚誾)樂流而不反則
放(武平一上書)和聲以薦(元結時議太常備樂和聲以薦)樂天之和(武平一上書樂)
(天之和樂應天云云)非公會不舉樂(段秀實拜四鎮節度使非公會不舉樂)奏樂自
娛(姦臣許敬宗第舍華僣縱酒奏樂自娛)朝歌夜絃(杜牧阿房宮賦)繁絲疎管(小洞)
(庭讌集)登歌發聲悲離(明年正旦復奏于庭而登歌發聲悲離煩慝如薤露虞殯之音舞者)
(行列進退皆不應節聞者皆悲憤其年高祖崩五代史)樂在人和(太宗謂侍臣曰古之聖人㳂情)
(以作樂國之興衰未必始此御史大夫杜淹曰陳將亡也有玉樹後庭花齊將亡也有伴侶曲帝曰夫聲之所)
(感各因人之哀樂將亡之政其民苦故聞以悲今玉樹伴侶之曲尚存為公奏之知必不悲尚書右丞魏徵進)
(曰孔子稱樂云和云鐘鼔云乎哉樂在人和不在音也樂志)人和則樂和(十一年張文收復請)
(重正餘樂帝不許曰朕聞人和則樂和隋末喪亂雖正音律而樂不和若百姓安樂金石自諧矣同上)始
用樂(梁紀注唐末之亂禮樂亡至此始用樂)和人神移風俗莫尚於樂(白居)
(易議禮樂)善變樂者變其數不變其情(同上)
制樂(二)
白(事與制禮同)聲成文謂之音五帝殊時不相㳂樂樂
由中出故靜(和在中也)樂由天作王者功成作樂故名與功
偕功大者其樂備作樂以應天地室(楚子為地室而懸焉客登)
(金奏作於下)先王制樂所以節百事天子省風以作樂(移風)
(易俗)孔子自衞反魯樂正雅頌各得其所導志(先王修樂以導)
(志也)崇德(先王作樂以崇德)季札觀周(宣尼反魯)能審其聲無抑觀周
之請(俾得其所宜從反魯之文)文之以五聲(播之以八音)欲依反魯而定
(克振六代之音)將使在齊或聞(必忘三月之味)伶倫之聽鳴鳳(律呂用和)師
摯之始關睢(音聲用制)天下有道禮樂自天子出禮天子
廵狩有變禮易樂者君流(流放也君者矦也)禮樂之情同故明
王以相㳂也(言相因也)過作則暴(禮)䕫始制樂(以賞諸侯舜命也)德
音(禮曰聖人治天下天下大定然後正六律和五聲絃歌詩頌此之謂德音德音之謂樂)樂主其
盈(盈溢也人好之故放)樂盈而反以反為文(文美也反自抑止也)樂得其反
則安(抑之乃得中也)是以其聲樂而不流(流放也)漢哀罷樂府官
(詔曰世俗奢泰文巧而鄭衞之聲樂其罷府之官其郊祭樂及古兵法武樂在經非鄭衞者條奏别屬他官)
臨軒作樂(晉蔡謨議凡禮備則有樂此敬賓客之禮臨軒遣使自此始也)歌者在上匏
竹在下(貴人聲)漢興樂家有制氏(紀其鏗鏘而已)樂曲(漢志樂曲有悲翁戰)
(城南門東有賢女童和三年中樂久長殿前生桂樹並樂曲名也)制宗廟樂(叔孫通因奏樂人制)
(宗廟樂太祝迎神于廟門奏嘉至猶古降神之樂也皇帝入廟奏永至為行步節猶古采齊肆夏也乾豆上奏)
(登歌不以管絃亂人聲欲在位徧聞之猶古清廟之歌也再終下奏休成樂美神明既饗也皇帝就於東廂坐)
(室奏永安之樂成禮也)中祠樂(高祖唐山夫人所作也周有房中祠樂改名壽人樂其所在高祖樂)
(楚聲於房中樂楚聲孝惠二年楚樂府令夏侯寬備其簫管更名安世樂)昭容(高祖作昭容樂古韶夏也)
(主出武德舞之也)禮容(高祖作禮容樂主出文始五行舞舞入無樂將至至尊前不敢樂也出用樂者)
(言樂舞不失節以禮樂終也)孔定雅樂(竇進武德中與太常少卿祖孝孫受詔定雅樂是正鐘律)
(云)郊廟燕會樂曲(韋萬石善音律上元中遷太常少卿當時郊廟燕會樂曲皆萬石與太史)
(令姚元辨增損之)王維樂章(寳應中代宗語縉曰朕嘗於諸王座聞王維樂今傳幾何遣中人王)
(承華往取縉襃集數十百篇上之)樂府數十篇雲韶諸工皆合之絃管
(李賀)舉善音者(呂才太宗詔侍臣舉善音者中書令温彦博曰才悟絶人聞見一接輒究其妙)自
制大樂(武后享神宮自制大樂舞工用九百人)仲尼學文王操(樂府古題序或曰樂)
(府肇于漢魏按仲尼學文王操伯牙作流波水仙操齊牧牘作雉朝飛衞女作思歸引則不於魏漢而後始亦)
(明矣元稹)飛龍之樂儀鳳之音(楊炯少姨廟碑高陽有飛龍之樂始會八風帝舜有儀鳳)
(之音初調九奏后夔典其教制氏辨其聲)國忌享廟奏樂儀(裴寬為太常博士禮部擬國忌)
(之辰享廟用樂下太常寬深達禮節特建新意以為廟尊忌卑則登歌廟卑忌尊則去籥中書令張說謂寬明)
(識舉而行之)聲無形而樂有器(古之作樂者知夫器之必有弊而聲不可以言傳懼夫器)
(失而聲遂亡也乃多為之法以著之故始求聲者以律而造律者以黍自一黍之廣積而為分寸一黍之多積)
(而為龠合一黍之重積而為銖兩此造律之本也故為之長短之法而著之於度為之多少之法而著之於量)
(為之輕重之法而著之於權衡是三物者必有時而弊又總其法而著之於數使其分寸龠合銖兩皆起於黃)
(鍾然後律度量衡相為表裏使得律者可以制其度量權衡因度量權衡亦可以制律不幸而皆亡則推其法)
(數而制之用其長短多少輕重以相參考四者既同而聲必至聲至而後樂可作矣)定雅樂(唐興即用)
(隋樂武德九年始詔少卿祖孝孫協律郎竇璡等定雅樂初隋用黃鍾一宮惟擊七鍾其五鍾鼔而不擊謂之)
(啞鍾協律郎張文收乃依古斷竹為十二律高祖命與孝孫吹調五鍾叩之而應由是十二鍾皆用孝孫又以)
(十二月旋相為六十聲八十四調樂成奏之初孝孫已定樂乃曰大樂與天地同和者也製十二和以法天地)
(之成數號大唐雅樂)鼔吹之樂本於軍容(唐紹論樂䟽鼔吹之樂本於軍容昔黃帝涿鹿)
(有功以為警衞故綱鼔曲有靈䕫吼鵰鶚爭石墜崖壯士怒之類自昔功臣備禮通得用之)茘枝香
(甘澤謠天寳十四載楊妃誕辰上令小部音聲於長生殿奏新曲未有名會南海進茘枝因名為茘枝香)河
西節度使楊敬忠獻霓裳羽衣曲十二遍凡曲終必遽
唯霓裳羽衣曲將畢引聲益緩(樂志)能自度曲(段成式子安節善樂)
(能自度曲)
知音(三)
白知聲而不知音禽獸是也知音而不知樂衆庶是也
唯君子為能知樂故審聲以知音審音以知樂審樂以
知政魏文侯曰吾端冕而聽古樂則唯恐臥聽鄭衞
之聲則不知倦吳季札請觀於周樂子在齊聞韶三
月不知肉味和聲入於耳而藏於心故觀其樂治亂
可知耳不聽五聲之和為聾(富辰曰云云傳)季子之觀(周郎之顧)
樂其可知不知聲者不可與言樂知樂則幾於禮矣
聲管人情(哀樂必辨)樂通王化(理亂可知)苟審聲以知音(必窮本而)
(通變)窮本知變樂之情也聽音(禮君子之聽音非聽其鏗鏘而已彼亦有所合)
(也合己志也)如能審樂(季札請觀)苟不知音(文侯恐臥)審一以定和(審樂)
(也)深於樂者善聽(濫吹)孔子曰䕫逹於樂聞樂而悲
(中山王)季札觀樂自鄶已下無譏焉(以其微甚也)周郎顧(吳志周瑜)
(少精音樂雖三爵後有闕誤瑜知之必顧故時人曰曲有誤周郎顧)蔡琰聞絃絶(蔡琰文姬邕之)
(女也邕夜彈琴絃絶琰年六歲聞之曰第一絃絶復鼔斷一絃問之曰第四絃邕曰偶中耳琰曰昔季札觀風)
(知四國興衰師曠吹律知南風不競由是言之何得不知也)焦尾琴(蔡邕在吳吳火燒桐以㸑邕聞)
(其火烈聲曰良木也因請裁而為琴果有美音其尾猶焦因曰焦尾琴)柯亭笛(蔡邕宿柯亭亭屋以)
(竹為椽邕盼之曰良竹也遂請為笛)琴有殺聲(蔡邕事見琴門)孔涼州新曲(讓皇憲涼)
(州獻新曲帝御便坐召諸王觀憲曰曲雖佳然宮離而不屬商亂而暴君卑逼下臣潛犯上發於忽微形於音)
(聲播之詠歌見於人事臣恐一日有播遷之禍帝默然及安史亂世乃思憲審音)知音(嗣瑀亦知音)
死聲多且哀(李嗣真章懷太子作寳慶曲閱於太清觀嗣真謂道人劉槩輔儼曰宮不召商君臣)
(乖也角與徵戾父子疑也死聲且哀若國家無事太子任其咎俄而太子廢)側堂堂橈堂堂
(嗣真常曰隋樂府有堂堂曲明皇再受命比日有側堂堂橈堂堂之謠側不正也撓危也皇帝病日侵事皆决)
(中宮持權與人收之不易宗室雖衆居中制外勢且不敵諸王殆為后所蹂踐吾見難作不久矣)道逢
車鐸聲(太常缺黃鍾鑄不能成嗣真居崇業里疑土中有之弗得其所道上逢一車有鐸聲甚厲嗣真)
(曰宮聲也市以歸振於空地若有應者掘之得鍾衆樂遂和)享太廟樂作(時裴知古亦善樂律)
(神龍元年正月享太廟樂作知古密謂萬年令元行冲曰金石諧婉將有大慶在唐室子孫乎是月中宗復位)
(人有乘馬者知古聞其嘶乃曰馬鳴哀主必墜死見新婚者聞佩聲曰終必離訪之皆然)聞鼔琴至
止息歎(韓臯生知音律長年後不願聽樂以門内事多逆知之聞鼔琴至止息歎曰美哉嵇康之為是)
(曲其當晉魏之際乎其音主商商為秋秋者將搖落肅殺其歲之晏乎晉乘金運商又金聲此所以知魏方季)
(而晉方代緩其商絃與宮同音臣奪君之義知司馬氏之將簒也王陵母邱儉文欽諸葛誕斷為揚州都督咸)
(有與復之謀皆為司馬㦤父子所殺以揚州故廣陵地陵等皆魏大臣故名其曲曰廣陵散言魏散亡自廣陵)
(始止息者晉雖暴興終止息於此其哀憤躁蹙&KR0579;痛廹脅之音盡於是矣永嘉之亂其兆乎康避晉魏之禍託)
(以鬼神以俟後世知音云)奏黃鍾(五代王仁裕性曉音律高祖初定雅樂宴羣臣於承福殿奏黃鍾仁)
(裕聞之曰音不純肅而無和聲當有爭者起於禁中已而兩軍校鬭㫒龍門外聲聞於内人以為神)玄宗
既知音律(又酷愛法曲選坐部伎子弟三百教於梨園弟子宮女數百亦為梨園弟子居宜春北院)
(梨園法部更置小部音聲三十餘人唐志)臥吹笛(讓皇子瑀朝早過永興里聞笛音顧左右曰是太常)
(工乎它日識之曰何故臥吹笛工驚謝又聞康崑崙奏琵琶曰琵聲多琶聲少是未可彈五十四絃大絃也樂)
(家以自下逆鼔曰琵自上順鼔曰琶本傳)音知燥濕絃(杜甫䕫府詠懷詩)
淫樂(四)
白竝為入耳之娛桑間濮上亡國之音也惉懘之
音鄭衞之音亂世之音先王制禮樂非以極耳
目之欲而滅平和之德魏文侯端冕而聽古樂則唯
恐臥聽鄭衞之音則不知倦新樂姦聲溺而不止
五降之後不容彈矣於是有煩手淫聲惂堙心耳乃忘
平和君子不聽也慆心放鄭聲(鄭聲淫)樂云樂云(鐘鼔)
(云乎哉)惡鄭聲之亂雅樂夏桀大進倡優漫瀾之樂設
竒偉戲靡之聲(史)五音令人耳聾凡建國禁其淫聲
(若鄭衞之音也)過聲(失哀樂之節)凶聲(亡國之聲)慢聲(隋慢之聲)作淫聲以疑
衆殺無赦(禮)樂勝則流(流放也)姦聲逆氣(禮曰姦聲感人而逆氣應之逆)
(氣成象而淫樂興焉)魏侯之聽鄭音(悦而無倦)桓子之受齊樂(荒而不朝)進
俯退俯(俯不齊一也子夏對魏文侯曰今夫新樂進俯退俯姦聲以濫溺而不止)溺音(子夏對文)
(侯曰今君之所好者溺音乎)宋音(燕安溺志)衞音(趨數煩志)齊音(傲僻驕志)鄭音(好濫)
(滛志此四者皆淫於色而害於德是以祭祀不用)樂之失奢(聲滛則放)聞既異於在
齊(聲宜從於放鄭)書曰罔淫于樂晉侯說新聲(叔向曰宮室其卑乎君之)
(明兆其衰矣)姦聲亂色不留聦明(滛樂慝禮不接心術)孔孫伏伽上言
(傳曰放鄭聲遠佞人令散伎者匪韶匪夏請並廢之以復雅正)抑揚黃華(獨孤及李華中集序學者)
(稍厭抑揚黃華而窺咸韶之音)入耳之娛本則無象(韋述加籩議韶濩可息而箜&KR1283;笙笛)
(常在奏矣或興于近代或出于蕃夷入耳之娛本則無象)本非正聲(孫伏伽其二百戲散樂本非正)
(聲隋末始見崇用此謂滛風不得不變近太常假民裾襦五百稱以衣妓工待玄武門遊戲臣以為非詒子孫)
(之謀)異曲新聲哀思淫溺(武平一上書)
六代樂(五)
白周書以樂舞教國子舞雲門大卷大咸(咸池堯樂也)大
韶(舜)大夏(禹)大濩(殷)大武(周北周所存六代樂黃帝曰雲門大卷)漢禮樂
志云黃帝作咸池(咸皆也池苞容浸潤也)顓頊作六莖(莖根莖澤及下也)
帝嚳作五英(英華也)堯作大章(章明也)舜作韶(韶紹也繼堯)禹作
大夏(夏大也承二帝二帝堯舜也)湯作大濩(濩救也)武王作武(言以武功定天)
(下也)周公作勺(言能勺取先祖之道)孔雲門(軒轅氏之樂歌也其義蓋言雲之出潤益萬物)
(如帝之德無所不施)咸池(陶唐氏之樂歌也其義蓋稱堯德至大無不備全元化油油兮孰知其然至德)
(汩汩兮順之以先元化浘浘兮孰知其然至道泱泱兮曲之以全)五莖(顓頊之樂歌也其義蓋稱顓頊)
(得五德之根莖)大韶(有虞氏之樂歌也其義蓋稱帝舜能紹先聖之德)大夏(有夏氏之樂歌也其)
(義蓋稱禹治水其功能大中國茫茫下土兮乃生九州山有長岑兮州有深流茫茫下土兮乃均四方國有人)
(民兮野有封疆茫茫下土兮乃歌萬年上著茂功兮下載人天)大濩(有殷氏之樂歌也其義盖稱湯救天)
(下護然得所萬姓苦兮怨且哭不有聖人兮誰護育聖人生兮天下和萬物熙熙兮舞且歌以上並元結樂詩)
四夷樂(六)
白任禁之樂(南蠻之樂曰任西夷之樂曰禁)韎離之曲(東夷北夷之樂)周禮鞮
鞻氏掌四夷之樂與其聲逖鞮之倡(上林賦云四夷之樂)扶婁
之技(成王之時扶婁國獻之技)納魯廟(魯廟周公廟禮曰納蠻夷之樂於太廟以祀周公言廣魯)
(於天下)獻漢庭(後漢西南夷揮國王獻樂作於庭安帝與羣臣觀之)四夷聞奏德所
及(文選)舞四夷之樂以明德澤廣被四表(五經義曰)以娛四夷
之賓以睦八荒之俗(文選)僸侏兜離(並夷樂)奏四夷樂于好
會(史記魯定公會齊景公於央谷孔子攝相事齊有司趨進曰請奏四夷樂於是旌旄羽仗矛戟劒撥鼔譟)
(而至孔子趨進歷階而登舉袂大言曰吾兩君為好會夷狄之樂何為請有司却之齊侯乃麾而去)戎索
(索法也)賨旅巴渝之舞昧任(昧東夷之樂任南蠻之樂)帝王之庭不
宜作夷樂(後漢陳禪字紀山為諫議大夫西南禪國獻樂及幻人能吐火自支解易牛馬頭大會作)
(之於庭禪離席舉手曰云云尚書陳忠劾禪詔不收)周禮旄人掌教散樂舞夷樂
(夷樂四夷之樂散樂野人為樂之善者)韎師掌教韎樂祭祀則帥其屬而
舞之(舞以東夷之舞)大饗亦如之以雅以南韎任朱離變
化(晉樂志後漢天子受朝賀舍利從西來戲於殿前擊水化成魚漱水作霧又化成龍出水游戲以兩大䋲)
(兩頭相去數丈兩倡女對行於繩上也)孔為舞衣尋橦跳劒鼔鞸聲通晝
夜不絶(常山愍王承乾使戶奴數十百人習音聲樂胡人椎髻剪綵為舞衣尋橦跳劒鼔鞸聲通晝夜)
(不絶)蘇幕遮(呂元泰上書言比見坊邑相率為渾脫隊駿馬胡服名曰蘇幕遮旗鼔相當軍陣勢也騰)
(逐喧譟戰爭象也錦繡夸競害風俗也督斂貧弱傷政體也胡服相歡非雅樂也渾脫為號非美名也安可以)
(禮義之朝法蠻夷之俗)唱合生(武平一後宴兩儀殿帝命后兄光禄少卿嬰監酒嬰滑稽敏給詔學)
(士嘲之嬰能抗數人酒酣羌人襪子何懿等唱合生歌言淺穢平一上書曰羌樂施于聲律本備四夷之數比)
(來日益流宕異曲新聲哀思滛溺始自王公稍及閭巷妖伎羌人街童市子或言妃主情貌或列王公名質詠)
(歌蹈舞號曰合生昔齊衰有行伴侶陳滅有玉樹後庭花趨數驁僻皆亡國之音夫禮傔而不進則銷樂流而)
(不反則放臣願屏流僻崇肅雍凡羌樂備四夷外一皆罷遣况兩儀承慶殿者陛下受朝聽訟之所比大饗羣)
(臣不容以倡優媟狎虧汙邦典若聽政之暇苟玩耳目自當奏之後廷可也不納)大唐平高昌
(盡收其樂著令者唯十部龜兹疎勒安國康國高麗西涼高昌讌樂清伎樂天竺通典)吹螺擊鼓
(吐蕃贊普其樂吹螺擊鼓)雲韶掩夷韎(韓愈聮句)乞寒潑胡(通典)百濟樂(中宗)
(之代工人散死開元中歧王範為太常卿復奏置之是以音伎多闕舞者二人紫大袖裙襦章甫冠皮履樂之)
(存者筝笛挑皮篳篥箜篌歌同上)南詔歸唐(有内附心遣使楊加明詣西川節度韋臯請獻夷中)
(歌曲於是臯作南詔奉聖樂凡樂三十工九十六人分四部一龜兹部二大鼓部三胡部四軍樂部南蠻傳)
其樂五譯而至(同上)南詔瓢笙(笙四管酒至客前以笙推杯勸釂)
瞽宗(七)
白周禮大司樂有道者有德者使教焉死則以為樂祖
祭於瞽宗(謂若䕫典樂教胄子)毛詩有瞽始作樂而合乎祖有瞽
有瞽在周之庭論語師冕見及階子曰階也及席子
曰席也告之曰某在斯周禮眡瞭視扶工扶工相瞽
者相師之道也瞽為詩蒙瞍奏公瞽奏鼓(書)孔
瞍賦矇誦(張嘉正曰昔天子聽政於上瞍賦矇誦)感物寓意可備矇瞽之
風(元稹上令狐相公啓)
女樂(八)
白齊人歸女樂季桓子受之三日不朝孔子行鄭人賂
晉侯以女樂二八晉侯以樂之半賜魏絳焉秦穆遺
戎而由余去(穆公)齊人歸魯而孔子行後房(漢田蚡前堂羅鐘鼓)
(立曲旃後房婦女以百數)後堂(張禹奢淫後堂理絲竹)後列女樂(後漢馬融季長達生任性)
(不拘儒者之節常坐高堂施絳帳前受生徒後列女樂弟子以次相傳授鮮有入堂者盧植字子幹侍講數年)
(未嘗轉盼融以是嘉之)曳紈繡珥金翠絲竹盡時之妙(石崇後房數百皆云)
(云文選)遊山(晉謝安在東山時每遊山嘗以妓樂相隨)不悅(王導作女妓蔡謨在坐不悅而去導)
(知之亦不止)竹不如肉(桓温問孟嘉曰聽妓絲不如竹竹不如肉何也嘉曰漸近自然)夏侯
惇從征孫權賜妓樂蹋鼓(魏志楊阜為武都太守會馬超來寇曺洪禦之超退)
(洪置酒大會令女倡著羅縠衣蹋鼓一座皆笑楊阜厲聲責洪曰男女有别云云遂奮衣出洪立罷女樂請阜)
(還一座肅然憚之)孔以樂律授宮中(王珪帝使太常少卿祖孝孫以樂律授宮中音家伎)
(不進數被讓珪與温彦博同進曰孝孫修謹士陛下使教女樂又責譙之天下其以士為輕乎)就率更
寺隸習(賈曾為太子舍人太子數遣使采女樂就率更寺隸習曾諫)李翺條興復太
平大略曰(昔齊遺魯以女樂季桓子受之君臣共觀三日不朝孔子行今韓弘獻女樂陛下不受遂)
(以歸之三也)獻女樂八人帝不納(韓金羲其子獻女樂八人帝不納曰我方以儉治天)
(下惡用是為)賜二部(河間元王孝恭賜女樂二部後房歌舞伎百餘)賞糖雞卵(郭元振落)
(梅粧閤有婢數十人客至則拖鴛鴦纈裙供一曲終則賞糖雞卵明其聲也宴罷散九和握香出敘聞錄)酒
場舞閨姝(韓愈送文暢詩)凡三品已上得備女樂(唐六典)五品已
上女樂不得過三人(同人)
掌樂(九)
白舜典曰䕫命汝典樂教胄子伶倫(黃帝樂官)子語魯太
師樂其可知也周禮大司樂掌成均之法(成均學名掌均調樂)
(音)理其樂(周禮)樂師凡樂成則告備(周禮)它樂官展樂器(它具)
(也展陳數也周禮)學樂必時(春誦夏絃)移風有序(日就月盈)賤工(師乙曰乙賤工)
(也禮)但紀鏗鏘(漢書樂家有制氏但以雅樂舉聲律世世在太樂官但紀鏗鏘鼓舞不能知其義也)
李延年為協律都尉(班贊曰協律則李延年)論語太師摯適齊亞
飯干適楚三飯繚適蔡四飯缺適秦鼓方叔入于河播
鼗武入于漢少師陽擊磬襄入于海(周衰不能用樂故掌樂之官奔河海)
掌樂之官抱其器而犇河海(漢志云云)古樂書(六國時魏文侯最為好古)
(孝文時得其樂人竇公獻其書乃周官大宗伯之大司樂之章也)孔太常掌樂(太常寺卿一人)
(少卿二人掌禮樂百官志)掌調鍾律(大樂署掌調鍾律以供祭饗同上)以中官為教
坊使(武德後置内教坊于禁中武后如意元年改曰雲韶府以中官為使開元二年又置内教坊于蓬萊)
(宮側有音聲博士第一曺博士第二曺博士京都置左右教坊掌俳優雜伎自是不隸太常以中官為教坊使)
習樂立師以教(凡習樂立師以教而歲考其師之課業為三等百官志)
雜戲(十)(俳優附)
白萬樂百戲臨迥望之廣場呈角抵之妙戲(漢武帝令)
(兩兩相當抵角量其伎)九劒陸離魚龍雜蹋仙倡竒戲
(文選)作竒伎淫巧以蕩上心魯定公會景公于夾谷齊
有司進曰請奏宮中之樂於是優倡侏儒為戲於前孔
子曰匹夫而熒惑於諸侯罪當誅請命有司加法焉手足
異處景公懼而歸(史)夏桀大進倡優漫瀾之樂竒偉戲
靡之聲為悅目之玩態不可彌殫所未見必有可
觀新樂(魏文侯曰吾聽鄭衛之音則不知倦敢問古樂之如彼何也新樂之如此何也子夏曰今)
(夫新樂進俯退俯姦聲以濫溺而不止及倡優侏儒猱雜子女不知父子樂終不可以語不可以導古此新樂)
(之發也注進俯退俯言不齊一也猱雜言舞者如獼猴戲淫亂之甚也)桓子受而不朝(文侯)
(聽而無倦)黃門武樂(後漢祭遵悌孫為征虜將軍帝幸遵饗士卒作黃門武樂良久乃罷)舍利
幻化(後漢正旦天子臨德殿受朝賀舍利從西方來戲於殿前激水化成比目魚躍嗽水作霧翳日畢又)
(化成龍八丈出外遊戲炫燿日光以兩大繩繫兩柱頭相去數丈兩倡女對舞行於繩上相逢比肩而不傾矣)
江左有夏育扛鼎巨鼇行龜抃舞背負靈岳桂樹白雪
畫地成川之戲(魏晉記)河女章小海唱(晉夏統仲御會稽人至洛上曰賈充)
(請作鄉閭樂曺娥死國人作河女章伍胥戮作小海唱以足叩船引聲喉轉含水嗽天雷雨響集衆懼止之)
䨇枝倍身(列子曰宋有蘭子以妖干元君以䨇枝長倍其身屬其頸並趨馳七劒迭而躍之賜金後)
(復有以鷰戲干元君將拘而戮之此伎雖同而時異也)祕戲(周仁德與後宫祕戲以垢汚無所嫌)常
從象可罷(漢京詔聽工以律知曰冬至夏至一人朝賀置酒陳前殿房中不應經法常從象倡三十)
(人常從象四人皆鄭聲可罷象譯人也若今戲假師子著假面也)魚龍曼延百戲(後漢安帝)
(罷之)優旃優施(並俳優名)觀優(陳氏鮑氏之圉人為優士皆釋甲飲酒且觀優至魚里)都
盧尋橦(都盧山名其人善緣竿百戲)孔百戲散樂本非正聲(孫伏伽上言百)
(戲散樂本非正聲隋末始見崇用此謂淫風不得不變餘見淫樂門)乞寒夷戲(韓朝宗初歷左拾遺)
(睿宗詔作乞寒夷戲諫曰昔辛有過伊川見被髮而祭知其必戎今乞寒戲非古不法無乃為狄)裸體
跳足汨泥揮水(張說武后末年為潑寒夷戲中宗嘗乘樓從觀至是因四夷來朝復為之說上)
(疏曰韓宣子適魯見周禮而嘆孔子會齊數倡優之罪列國如此况天朝乎今四夷請和使者入謁當接以禮)
(樂示以兵威雖曰戎夷不可輕也焉知無駒支之辯由余之賢哉且乞寒為戲未聞典故祼體跳足汨泥揮水)
(盛德何觀焉恐非干羽柔遠樽俎折衝之道納之自是遂絶)召梨園諸工合樂(王維安禄)
(山反廹為給事中禄山大宴凝碧池悉召梨園諸工合樂諸工皆泣維聞悲甚賦詩悼痛)雜伎愈盛
(蘇元明言大河南北舉為寇盗王公以下廪稍匱絶將士糧腸僅支日月而中官冗食不减往年梨園雜伎愈)
(盛今日陛下未得穆然高枕殆由此也)以優補長安尉(李栖筠華原尉侯莫陳怤以優補長)
(安尉當參臺栖筠物色其勞怤色動不能對乃自言為徐浩杜濟薛邕所引非其優也)諧臣顐官
(元結時議曰諧臣顐官怡愉天顏一作諧臣戲官)俳兒弄木偶伺人情(崔彦曾為徐州)
(觀察使桂州戍者脅糧料判官龐勛為將北還逹泗口所過先遣俳兒弄木偶伺人情以防邀遏本傳)設
角&KR0008;戲(田弘正初劉悟既平賊大張飲軍中凡三日設角&KR0008;戲引魏博使至延以為歡)樂工授
長史(韋温樂工尉遲璋授光州長史温悉封上詔書)作詼諧數千言(陸羽為優人作詼諧)
(數千言)戲族咸在百弄迭作(眎仙童之霓裳覩壯夫之角觗李庾西都賦文粹)陳
跳丸舞劒(李輔國遷兵部尚書南省視事使武士戍裝夾道陳跳丸舞劒百騎前驅)自斷手
足(樂志天竺伎能自斷手足刺腸胃高宗惡其驚俗詔不令入中國)俯身就鋒(同上睿宗時婆)
(羅門國獻人倒行以足舞仰植銛刀俯身就鋒歷臉下復植於背觱篥者立腹上終曲而不傷又伏伸其手二)
(人躡之周旋百轉)明宗自初即位減罷伶官(五代史)顐玩之臣(杜牧)
(燕將錄令天子徘徊顐玩之臣顔澁不展)咸通間諸王多習雜戲(樂志咸通間諸王多)
(習音聲倡優雜戲天子幸其院則迎駕奏樂)戸奴數十百人習音聲(常山愍王承乾)
(使戸奴數十百人習音聲學胡人椎髻剪綵為舞衣尋橦跳劒鼓鞸聲通晝夜不絶)營百戲(嚴挺之䟽)
(今暴衣冠羅伎樂雜鄭術之音縱倡優之玩不深戒謹使有司跛踦下人罷劇府縣里閭課賦苛嚴呼嗟道路)
(貿懷家産營百戲擾方春之業欲同其樂而反遺之患)戴干舞(帝御勤政樓張樂百伎羅列教坊女)
(優王大娘善戴干舞頭戴長竿施木山狀如瀛州方丈命小兒持絳節立其上而舞中音節時劉晏以神童召)
(見樓上帝命賦詩立進一絶曰樓前百戲競爭新只有長竿妙入神誰謂綺羅番有力猶自嫌輕更著人妃子)
(甚嘉置晏於膝上為傅脂粉明皇雜錄)興王之舞服夷之伎(揳擊吹鼓之音飛騰幻怪)
(之容衆觀于遠邇柳宗元饗軍堂記)帝教舞馬數百蹄(分為左右部各有名稱曰某家驕其)
(曲謂之傾杯樂者千匹馬皆衣之以錦繡絡以金鐸樂作奮首鼓尾縱横應節又設三層木榻置馬其上周旋)
(益妙禄山入京取數十匹歸范陽禄山敗入田承嗣軍不知其伎也一日大饗樂作馬聞樂而舞廐人以為妖)
(擊之至斃明皇雜錄)觀公孫大娘舞劒器(大歷中見臨穎李十二娘舞劒器壯其蔚跂問)
(其所師曰余公孫大娘弟子也開元三載余尚童稚觀公孫大娘舞劒器渾脫瀏漓頓挫獨出冠時一人而已)
(詩云昔有佳人公孫氏一舞劒器動四方觀者如山色沮喪天地為之久低昂燿如羿射九日落矯如羣帝驂)
(龍翔來如雷霆收震怒罷如江海疑清光絳脣朱袖兩寂寞况有弟子𫝊芬芳臨穎美人在白帝妙舞此曲神)
(揚揚與余問答旣有以感時撫事增惋傷先帝侍女八千人公孫劒器初第一五十年間似反掌風塵澒洞昏)
(王室梨園弟子散如煙女樂餘姿映寒日金粟堆南木已拱瞿唐石城草蕭瑟杜甫)
樂器(十一)
白周樂官正樂懸之位王宫懸(四面也)諸侯軒懸(去南面也)卿
大夫判懸(去兩宮也)士特懸(一面也)展樂器(展陳也)二律(見上)簨虎
(以懸樂器也)舞器(羽籥之屬)梓人為簨虎(周禮)夏后氏龍簨虎殷之
崇牙周之璧翣皆以懸鐘鼓三代異名也(禮)鐘鼓管磬
羽籥干戚樂之器也(禮)巧拙相非(魏杜夔公良善鐘律初漢鑄工柴玉巧有)
(意思䕫令玉鑄鐘聲韻清濁多不如法數改作玉饜之謂杜䕫清濁任意䕫玉更相白太祖太祖取所鑄鐘錯)
(雜更試然後知䕫之精玉之妄於是罪玉也)孔阮咸所作(元行冲有人破古冢得銅器似琵琶)
(身正圓人莫能辨行冲曰此阮咸所作器也命易以木絃之其聲亮雅樂家謂之阮咸)展器于庭
(李嗣真擢太常丞嘗引工展器于庭后竒其風度)物之善鳴(金石絲竹匏土革木八者物之善鳴)
(者也韓愈送孟東野序)樂器有數(樂志樂器有數其餘皆略而不著而其物各具在八音一曰金)
(鑄鐘為締鐘為歌鐘為錞為鐃為鐲為鐸二曰石為大磬為編磬為歌磬三曰土為壎為&KR1127;&KR1127;大壎也四曰革)
(為雷鼓為靈鼓為路鼓皆有之為建鼓為鼗鼓為縣鼓為節鼓為打為相五曰絲為琴為瑟為頌瑟頌瑟筝也)
(為阮咸為筑六曰木為柷為敔為雅為應七曰匏為笙為竽為巢巢大笙也為和和小笙也八曰竹為簫為管)
(為箎為笛為舂牘此為樂器也)樂器塵蠧(肅宗皇后吳氏上在東宫玄宗因幸其宮顧庭宇不汛掃)
(樂器塵蠧左右無嬪侍帝愀然)
歌(十二)(王者歌)(雜歌)(行歌附)
白聲成文謂之音飾喜(樂也)善歌者使人繼其聲上如
抗下如墜曲如折止如槀木倨中矩句中鉤纍纍乎端
如貫珠子與人歌而善必使反之而後和之歌之
為言長言也月令章句曰歌者樂之聲也書曰歌永
言新歌妙入神(古詩)聲條暢而逶迤美聲暢於虞氏
(並文選)動梁塵(七略善歌者有虞公發聲動梁上塵)吐羽含徵(見魏文詩)含商吐
角(襄陽記昔有善歌者含商吐角之音)郢中之曲(宋玉曰有歌於郢中和者不過數人唱彌高而)
(和彌寡陽春白雪之和也)昔王豹處於淇而河西善謳緜駒處於高
唐而齊右善歌(孟子)韓娥之遺音(列子曰韓娥東之齊至梁過雍門鬻歌假食故)
(雍門人善歌娥之遺音也)曼聲(列子曰韓娥曼聲長歌一里老幼喜躍抃舞)秦青撫節悲
歌聲振林木響遏行雲(列子)聲入雲霄(戚夫人歌出塞之曲)齊謳
吳歈楚豔(並歌名)陽春白雪流風激楚陽阿
(並曲名)悲歌吐清響(陸機詩)合聲(習歌於國學也)人聲(禮曰歌者在上匏竹在下)
(貴人聲也)歌詠其聲(禮)登歌者五帝三王之聲變新聲
(漢李延年善歌為變新聲號協律聲也)九歌(九功之德皆可歌也九府三事謂之九功也)嗟嘆
之不足故永歌之臨風怳而浩歌(騷)升歌間歌
登歌(太師大祭祀帥瞽登歌)晉武受禪罷雞鳴曲名(晉志凡樂章古辭今之存)
(者並漢世街陌謠謳江南採蓮烏生八九子白頭吟之屬是也)子夜歌(者女子夜造之孝武時王軻之)
(家有鬼歌子夜是此時也)鳳將鶵(者舊歌曲前漢車騎將軍沈充所制)團扇歌者(中書令王)
(珉婢善歌所製)寤歌和習和歌歌以發德(永言)趙代秦楚之
謳(武帝立樂府采誦夜有趙代秦楚之謳以李延年為協律多舉司馬相如等造詩賦略論律足以合八音)
(之調)王者歌八闋(葛天氏歌名)九序(書曰九序惟歌)虞舜為南風之
薰歌虞書曰帝庸作歌曰元首起哉股肱喜哉百工
熙哉(臯陶作𢋫歌)漢高祖大風之歌(高祖飲於沛自作歌曰大風起兮雲飛揚威加)
(海内兮歸故鄉安得猛士兮守四方)漢武濟汾之歌(得渥洼水馬作天馬歌又云作白麟赤鴈)
(靈芝寳鼎之歌以薦郊廟因瑞作之)傳曰文王之功天下誦而歌舞之發
至德(詠成功也)濟汾(過沛)大宛千里馬至名蒲梢下歌曰天馬
來兮自西極(汲黯曰王者樂上承祖宗下化兆人今陛下得馬而歌協於宗廟百姓豈不知其意)
(公孫弘曰黯謗聖制宜誅之)黃竹之歌(穆天子傳曰天子遊黃臺之邱獵於平澤有降雨天子乃)
(休日中大寒北風雨雪有凍人天子作黃竹歌以哀之)雜歌甯戚扣角之歌
荆卿易水之歌孔子蚤作負手曳杖而歌莊子妻
死鼓盆而歌季武子死曾點倚門而歌(明不與之)魯人朝
祥而暮歌王母白雲之謠漢有天馬之歌聲歌
各有宜(禮記子貢問於師乙師乙曰乙賤工也何足以問所宜請誦其所聞而吾子自執焉夫歌者直)
(已而陳德者也故寬而静柔而正者宜歌頌廣大而静䟽逹而信者宜歌大雅恭儉而好禮者宜歌小雅正直)
(而静廉而謙者宜歌風肆直而慈愛者宜歌商温良而能斷者宜歌齊言歌與性相近者也)登木之
歌(禮原壤之母死夫子助之木槨原壤登木曰予之不託於音久矣歌曰貍首之斑然執女手之卷然夫子)
(為不聞也)行歌周禮銜枚氏禁嚻呼歎嗚行歌哭於市中
及道者朱買臣行歌道中負薪(字翁子)拊楹(齊莊公通姜氏驟如)
(崔氏拊楹而歌注云歌命姜氏也)吳歈越吟中和樂職(王遵為益州刺史王)
(褒作中和樂職選好事者依鹿鳴習而歌之時汜鄕侯何武為童子選在歌中)孔桑條歌十二
篇(中宗庶人韋氏太史迦葉志志上桑條歌十二篇言后當受命曰昔高祖時天下歌桃李太宗時歌秦王)
(破陣高宗歌堂堂天后世歌武媚娘皇帝受命歌英王石州后今受命歌桑條韋盖后妃之德專蚕桑共宗廟)
(事也)種瓜黃臺下瓜熟子離離一摘使瓜好再摘令瓜稀
三摘尚云可四摘抱蔓歸(承天皇帝倓帝惑偏語賜倓死明年李泌獻捷泌與帝雅)
(素從容語倓事泌曰陛下嘗閒黃臺瓜乎高宗有八子天后所生者四人自為行而睿宗最幼長曰弘為太子)
(仁明孝友后方圖臨朝鴆殺之而立次子賢賢日憂惕每侍上不敢有言乃作樂章使工歌之欲以感悟上及)
(后其曰種瓜黃臺下瓜熟子離離一摘使瓜好再摘令瓜稀三摘尚云可四摘抱蔓歸而賢終為后所斥死黔)
(中陛下今一摘矣願無再)歌竹枝(劉禹錫斥朗州司馬州接夜郎諸夷風俗陋甚家喜巫鬼每祠歌竹)
(枝鼓吹裴回其聲猴獰禹錫謂屈原居沅湘間作九歌使楚人以逆送神乃倚其聲作竹枝詞十餘篇於是武)
(陵夷俚悉歌之)躑躅謳歌灝灝和寧(柳公權曰去隋氏克歸于唐躑躅謳歌灝灝和寧)
黃菊歌(韋綬九月九日帝為黃菊歌顧左右曰安可不示韋綬即遣使持往綬遽奉和附使進)歎
百年(曹確進中書侍郎時帝薄於德昵寵優人李可及可及者能新聲自度曲辭調悽折京師媮薄少年)
(爭慕之號為拍彈同昌公主喪畢帝與郭貴妃悼念不已可及為帝造曲曰歎百年教舞者數百皆珠翠緣飾)
(刻畫魚龍地衣度用繒五千倚曲作辭哀思裴回聞者皆涕下舞闋珠寳覆地帝以為天下之至悲愈寵之)
但覺高歌有鬼神(杜甫醉時歌詩)歌鼓秦人盆(同上胎華陽柳少府詩)使
教婢(宋愻為連州參軍刺成聞其善歌使教婢曰執笏簾外唱吟自如)李益於詩尤所
長每一篇成樂工争以賂求取之被聲歌供奉天子(本傳)
連袂而歌(樂志宣宗每宴羣臣備百戲帝制新曲教女伶數十百人衣珠翠緹繡連袂而歌其樂有)
(播皇猷之曲)檀來之歌(南唐李景世宗取泗州周師步騎數萬水陸齊進軍士作檀來之歌聲聞)
(數十里)得寳歌(韋堅鑿潭成帝為升樓每舟署某郡以所主暴陳其上若廣陵則錦銅器先是人間)
(唱得休紇歌有揚州銅器語叶更變為得寳歌自造而唱習至是衣缺袴衫錦半臂絳帽額立艫前倡人數百)
(皆巾㡚鮮冶齊聲應和鼓吹合作)竹枝曲(醉錄張旭醉後竹枝曲反復必至九回乃已)百室
連歌(李庾東都賦)紫雲曲(八月望夜師與上遊月宮聆月中天樂其曲名曰紫雲曲上素曉音)
(律默記其聲歸𫝊其音名霓裳羽衣曲出唐逸史)歌甚善(符存審少微賤嘗犯法當死臨刑指旁壞)
(垣顧主者曰願就死于彼冀得垣土覆尸主者哀而許之為徙垣下而主將方飲酒顧其愛妓思得善歌者佐)
(酒妓言有符存審常為妾歌甚善主將馳騎召存審而存審以徙垣下故未加刑因往就召使歌而悅之存審)
(因得不死五代史)還鄉歌(吳越錢鏐游衣錦軍作還鄉歌曰三節還鄉兮掛錦衣父老遠來相追隨)
(吳越一王駟馬歸)緣雲(緣雲清切歌聲上杜甫樂遊園詩)裊裊穿雲衢(繁絃迸關細寒)
(管裂圓蘆衆音不能逐裊裊穿雲衢杜牧張好好詩)一聲雛鳳呼(盼盼乍垂袖一聲雛鳳呼同上)
贈之天馬錦(副以水犀梳同上)孤雲忽無色邊馬為廻首(韋蘇州擬)
(古詩玉顔上哀轉絶耳非世有孤雲忽無色邊馬為廻首曲絶碧天高餘聲散秋草)巴渝末曲(贊皇)
(一品集豈謂擊壤餘音謬入帝堯之聽巴渝末曲猥蒙漢祖之知)善歌妙絶(韓會與名輩號四䕫)
(會首而善歌妙絶出唐語林)歌直千金(開元遺事官妓永新者善歌明皇寵愛每對奏歌則絲竹)
(之聲莫能遏帝嘗謂左右曰此妾歌直千金)隔障歌(寧王有妓寵姐美姿色善謳唱客莫能見李白)
(侍酒戲曰聞王有寵姐善歌今酒殽醉飽羣公宴倦王何吝此女示於衆王笑謂左右曰設七寳花幛召於障)
(後歌之白起而謝曰雖不許見面聞其聲亦幸矣同上)七寳杯酌蒲萄酒(帝與妃賞牡丹)
(命李龜年持金花牋賜李白令進清平樂詞三篇白援筆立書以進帝命李龜年歌太眞妃以玻瓈七寳杯酌)
(西涼州蒲萄酒笑領歌竒姿態尤妙楊妃外傳)進水調歌(興慶宮帝潜邸於西南隅起花萼相輝二)
(樓與諸王遊處禄山犯順乘遽以聞議欲遷幸置酒樓上命作樂有進水調歌者曰山川滿目淚霑衣富貴榮)
(華得幾時不見只今汾水上惟有年年秋鴈飛上問誰為此詞曰李嶠上曰眞才子也遂不終飲而去明皇雜)
(錄)善歌(念奴有色善歌宮妓中第一帝嘗曰此女眼色媚人天寳遺事)米嘉榮(劉禹錫與歌者)
(米嘉榮唱得涼州意外聲舊人唯數米嘉榮)永新歌(明皇大酺勤政樓萬衆喧譁上命宮女永新歌)
(一曲樓下皆竦聽寂無人聲)滿堂慘不樂響下清虚裏江城帶素月
况乃清夜起(老夫悲暮年壯士淚如水杜甫聽楊氏歌)又(玉杯久寂寞金管迷宮徵)雨霖
鈴(帝幸蜀初入斜谷霖雨彌旬棧道中聞鈴聲帝方悼子念貴妃因採其聲為雨霖鈴曲以寄恨焉時梨園弟)
(惟張野狐一人善觱栗因使吹之遂傳于世明皇雜錄)綠珠怨(朝野僉載武后時補闕喬知之有妾)
(曰碧玉美而善歌舞武承嗣借教歌僮納之不還知之作綠珠怨密寄之其末四句云辭君去君終不忍徒勞)
(掩袂傷鉛粉百年離恨在高樓一代容華為君盡碧玉得詩飲泣而卒承嗣聞之遂殺喬知之)
舞(十三)(王者舞)(雜舞附)
白公庭萬舞左手執籥右手秉翟(詩)執翿婆娑(舞也)
蹲蹲舞我屢舞僊僊(欺欺傞傞並醉舞貎也)舞者樂之容也而
有行綴之制執干持羽祕舞更奏振朱屣白鶴飛
兮繭曳緒(言舞似之文選)䠥&KR0887;蹁蹮(舞貎)長袖善舞(韓子)文選曰舞
以盡意是以聽其聲不如察其形記曰干戚之容指
顧應聲(並舞賦云云)若流風之廻雪彩鸞之對鏡野舞(謂野)
(人學舞者)周禮大司樂以樂教國子(舞雲門大卷大韶大夏大濩大武此周所存六)
(代之樂也)凡舞有帗舞(全羽)有羽舞(析羽)皇舞(以羽覆冐頭也)旄舞(氂牛尾也)
有干舞(干兵也)有人舞(無所執以手袖為威儀周禮)樂儀(周禮)禮容舞
位(周禮正舞位)舞列(猶舞次也)舞器(羽籥之屬)習舞(月令)舞者羽籥干戚
樂之器也屈伸俯仰綴兆舒疾樂之文也(禮)舞行(列行)諸
侯德盛而教尊則天子賞之以樂故其治民勞者其舞
行綴遠治民逸者其舞行綴短故觀其舞知其德(行列也民)
(勞則德薄德薄則賜少故綴遠也民逸則德盛德盛則賜多故綴短也謂人相去遠近)動以干戚
飾以羽旄(禮)舞動其容也(禮)三步以見方(謂將舞必先三舉足以見)
(將舞之漸也)進旅退旅(言進退齊一也禮)綴兆行列(禮舞者執其干戚習其俯仰屈)
(伸容貎得莊焉行其綴兆要其節奏行列得正焉進退得齊焉)舞之蹈之(嗟嘆之不足不知手之舞)
(之足之蹈之言歡之至也)飾喜萬舞有弈修袖繚繞而滿庭羅
韤躡蹀而容與(選)大射詔諸侯以弓矢舞(謂執弓挾矢揖讓進退之)
(儀周禮)釋菜合舞王子頽享五大夫樂及徧舞(僣禮備用六代)
(之舞)振萬恒舞(伊訓曰敢有恒舞于宮酣歌于室時謂巫風也書)側弁之俄(屢舞)
(傞傞)致右憲左(憲讀為軒)發揚蹈厲獻舞(武帝時河間獻王好儒與毛生等共)
(采周官及諸子言樂事者以作樂記獻八佾之舞與制氏不相遠也)王者舞傳曰文王
之功天下頌而歌舞之觀其舞知其德天子八佾(佾八)
(行行八人六十四人也)諸侯六佾大夫四夫舞所以節八音
而行八風也故自八已下舞以象功(漢書)周八佾漢
五行(漢有文始五行之舞)知德(象功見上)虞帝誕敷文德舞干羽于兩
階七旬有苖格黃帝雲門周王大武(並舞名)所以樂
德象功也以禘禮祀周公於太廟朱干玉戚冕而舞
大武(禮)漢高廟奏武德文始五行之舞禮曰春夏干
戈(萬舞以象武)秋冬學羽籥(籥舞所以象文)樂之文也(見上)吳季札觀
樂見舞象箾南籥者(文王舞)曰美哉猶有憾(恨功不終)見舞大
武者(武王舞)曰美哉周之盛也其若此乎(言周德之最盛)見舞大
濩者(湯舞也)曰聖人之弘也猶有慙德聖人之難也(湯慙於始)
(用伐)見舞大夏者曰聖人之勤非禹其誰能及之(治水之勤)
見舞韶箾者(舜舞)曰德至矣哉大矣如天之無不燾如地
之無不載也鼔舞而天下從之(易)雜舞孔子謂季
氏八佾舞於庭是可忍也孰不可忍也(僣於上也)魯考仲子
之宫將萬焉公問羽數於衆仲趙飛鷰體輕能為掌
上舞(漢)值其鷺羽宛邱之道(詩刺陳幽公)醉舞(後漢蔡邕字伯喈就路五)
(原太守五智餞之酒酣智起舞屬邕邕不為報智銜之)舞不轉(魏志陶謙恭祖為舒令郡守張盤常)
(引入與燕飲謙或距而不留常舞屬謙謙不為起因彊之乃舞舞又不轉曰轉則勝人)百獸率舞
沐猴狗鬪(漢平恩侯許伯入第長信少府檀長卿起舞為沐猴與狗鬪司隸蓋寬饒劾長卿以)
(列卿而沐猴舞失禮不敬許伯為謝良久乃解)拂衣而起奮袖低昂(楊惲書云)高祖
作巴渝舞(長沙王舞袖不面舉上問之對曰臣地狹人微不足以廻轉)荆豔楚舞(文選)
鸜鵒舞(晉王導補謝尚為掾導有勝會謂之曰聞君能作鸜鵒舞一座傾想尚便著衣幘而舞令座上)
(擊節為應俯仰其中旁若無人)白紵舞劉琨聞雞鳴而起舞内則
曰十三誦詩舞勺十五成童舞象結風(後漢傅毅舞賦云宋玉對)
(楚襄王曰臣聞激楚結風揚阿之舞材人之窮觀天下之至妙)延年女弟(李延年侍上歌曰北方有)
(佳人云云平陽主因言延年女弟上召見實妙麗而善舞)馬上舞(袁譚破公馬上舞三巴也)劒舞
(鴻門會飲酒項莊曰軍中无以為樂請舞劒欲殺沛公項伯亦起舞翼蔽之)賨旅巴渝之舞
(晉禮樂志巴郡善歌舞高祖愛其舞詔樂府習之今巴渝舞是也)孔酒酣帝起舞(燕王忠帝)
(始為太子而忠生宴宮中俄而太宗臨幸詔宮臣曰朕始有孫欲共為樂酒酣帝起舞以屬羣臣在位皆舞)
偶舞為帝壽(安樂公主出嚮天子冄拜武攸暨與太平公主偶舞為帝壽)高麗舞(楊再)
(思為高麗舞見戲謔門)是舉五經掃地(祝欽明帝與羣臣宴欽明自言能八風舞帝許之欽)
(明體肥醜據地搖頭睆目左右顧盻帝大笑吏部侍郎盧藏用嘆曰是舉五經掃地)談容娘舞渾
脫舞黃麞舞(帝昵宴近臣及修文學士詔徧為伎工部尚書張錫為談容娘舞將作大臣宗晉卿)
(為渾脫舞左衛將軍張治為黃麞舞)為回波舞求學士(崔日用驟拜兵部侍郎宴内殿酒酣)
(起為回波舞求學士)順聖樂舞(于頔常制順聖樂舞獻諸朝又教女伎為八佾聲態雄侈號孫吳順)
(聖樂)天子立觀(裴守真是時破陣慶善二樂舞入帝常立以視頃樂闋乃坐守真并言二舞誠祖宗)
(盛德然古無天子立觀者化育詒庇孰非厥功不應鼓舞别申嚴奉詔可)賜酒醉起舞(李嗣業入)
(朝賜酒玄宗前醉起舞帝寵之)詔學士等舞回波(沈佺期兼修文舘直學士旣侍宴帝詔學)
(士等舞回波佺期為弄辭悅帝)自歌以舞(王翰張嘉貞為本州長史偉其人厚遇之翰自歌以舞屬)
(嘉貞神氣軒舉自如)霓裳羽衣舞(馮定再遷太常少卿文宗常詔開元霓裳羽衣舞參以雲韶隸)
(于廷定部諸工立縣間端凝若植)舞為五字(南蠻西舍利請獻夷中歌曲且令驃國進樂人工十)
(二人服南詔服立闢四門舞筵四隅節拜合樂又舞人服南詔衣絳裙襦黑頭囊金快苴畫皮鞾首飾抹額冠)
(金寳花鬘襦上復加畫半臂執羽翟舞俯伏以象朝拜裙襦畫鳥獸草木文以五采雜華以象庶物咸遂羽葆)
(四垂以象天無不覆正方布位以象地無不載分四列以象四氣舞為五字以象五行)胡旋舞(安禄)
(山晚益肥腹緩及膝奮兩肩若挽率者乃能行作胡旋舞帝前乃疾如風)千筵接舞(李庾東都賦)
復文武二舞(崔稅遷太常高祖詔太常復文武二舞冬至高祖會朝崇元殿庭設宮縣二舞在北)
(登歌在上文舞郎八佾六十有四人冠進賢冠黃紗袍白中單白練&KR1845;襠白布大口袴革帶履左執籥右秉翟)
(執縣引者二人武舞郎八佾六十有四人服平巾幘緋絲在大紬繡襠甲金飾白練&KR1845;錦騰蛇起梁帶豹文大)
(口袴烏鞾左執干右執戚執旌引者二人加鼓吹十二按負以熊豹以象百獸率舞按設羽葆鼓一大鼔一金)
(錞一歌簫笳各二人王公上壽天子舉爵奏玄同三舉登歌文同舉食文舞舞昭德武舞舞成功之曲禮畢高)
(祖大悅賜梲金帛羣臣左右覩者皆嗟嘆之五代史)拂水(低徊舞袖翻杜甫樂遊園)播皇猷(宣宗)
(明於音律嘗製曲曰播皇猷皆方履高冠連袂而舞有曰葱西踏歌隊者大率其詞言葱嶺之士樂河湟故曰)
(歸為唐民又有執幡節者如翔雲飛鶴之變大中遺事)舞以逹歡(古人飲酒皆以舞相屬長沙王)
(小舉袖云國小不足回旋太宗亦自起舞屬羣臣曰善古人淳質舞以逹歡不必合度張燕公詩云醉後歡更)
(好全勝未醉時動容皆是舞出語揔成詩古今明賢集)青俄翳長袖(韓愈聮句)唐之自
製樂凡三大舞(一曰七德舞二曰九功舞三曰上元舞樂志)七德舞(本名秦王破陣)
(樂太宗為秦王破劉武周軍中相與作秦王破陣樂曲及即位宴會必奏之乃製舞圖左圓右方先偏後伍交)
(錯屈伸以象魚麗鵝鸛命呂才以圖教樂工百二十八人被銀甲執戟而舞凡三變每變為四陣象擊刺往來)
(歌者和曰秦王破陣樂後令魏徵與員外散騎常侍禇亮虞世南太子右庶子李百藥更制歌辭名曰七德舞)
(舞初成觀者皆扼腕踊躍諸將上壽羣臣稱萬歲蠻夷在庭者請相率以舞同上)九功舞(本名功成)
(慶善樂太宗生於慶善宮貞觀六年上幸之晏從臣賞賜閭里同漢沛宛帝歡甚賦詩起居郎吕才被之管絃)
(名曰功成慶善樂以童兒六十四人冠進德冠袴褶長褏漆髻屐履而舞號九功舞進蹈安徐以象文德)上
元舞(高宗所作也舞者百八十人衣畫雲五色衣以象元氣其樂有上元二儀三才四時五行六律七政)
(八風九官十洲得一慶雲之曲大祠享皆用之)醉從趙女舞(杜甫詩)中堂舞神仙
煙霧散玉質(同上詩)自笑燈前舞(同上)按舞圖(上與諸王按舞萬歲樓下)
(命畫之謂之按舞圖明皇雜錄)舞南詔奉聖樂字(舞人十六執羽翟以四為列舞南字歌聖)
(主無為化舞詔字歌南詔朝天樂舞奉字歌海宇修文化舞聖字歌雨露覃無外舞樂字歌闢土丁零搴字舞)
(畢又舞闢四門之舞舞終皆稽首逡廵又一人舞億萬壽之舞南蠻傳)
白孔六帖卷六十一
