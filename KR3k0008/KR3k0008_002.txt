白孔六帖卷二唐白居易原夲
宋孔傳續撰
律吕(一)雲(二)
雨(三)雪(四)
風(五)霞(六)
霰(七)雷(八)
雹(九)虹蜺(十)
天河(十一)霜(十二)
露(十三)
律吕(一)
白萬事根本望敵知吉凶(史記六律萬事根夲其於兵械尤重故能望敵知吉凶聞)
(聲效勝負百王不易之道)娶妻生子(黃鍾初九律之首陽之變也因而六之以九為法得林鍾注以)
(六乘黃鍾之九得六十四也初六吕之首隂之變也皆參天兩地之法也注三三而九二三而六參兩之義也)
(上生六而倍之下生六而損之皆以九為法九六隂陽夫婦子母之道也注異類為子母謂黃鍾生林鍾也同)
(類為夫婦謂黃鍾以大吕為妻也律娶妻注謂黃鍾生林鍾也而吕生子注謂林鍾生太簇也天地之情也)
統氣類物(陽六為律以統氣類物)振陽宣氣(隂六為吕以振陽宣氣)六律(黃鍾)
(太簇姑洗蕤賓夷則無射)六吕(林鍾南吕應鍾大吕夾鍾仲吕)嶰谷之竹(黃帝使伶倫自大夏)
(之西崑崙之東取竹之嶰谷生其竅厚均者斷兩節間而吹之為黃鍾之宫律之最長者制十二筩以聽鳳凰)
(之鳴其䧺鳴六雌鳴六比黃鍾之宫而皆可以生之是為律本注比合也可以生之謂上下初生也比音頻寐)
(反)予欲聞六律五聲八音在治忽以出納五言汝聽(書和)
(律吕也)辨六氣(和八音)玉律竹律(候氣之法為室三重戶閉塗釁周密布緹縵室中以)
(木為案每律各如之内卑外高從其方位加律其上以葭管灰實其端案歷而候之氣至者灰去其為氣所動)
(者其灰散其為物所動者其灰聚殿中候用玉律十二靈臺用竹律)吹灰(楊泉記云弘農宜陽縣金門山)
(竹為管河内葭莩為灰或云以律著通十二辰埋之上與地平以灰實律中以羅縠覆律氣至則灰動縠亦動)
(為和大動君弱臣彊不動君嚴暴之應)忽微(漢書云黃鍾為宫則太簇姑洗林鍾南吕皆以正聲應無)
(有忽微忽微細於髮者謂正聲無殘分)吹律生氣(燕有寒谷不生黍稷鄒衍吹律於其間煖氣乃)
(至草木發生)相生(晉書周於十二辰在六律為陽當位自得而下生隂在六吕則得其所行而上生陽)
(於推筭之術無重上生下之法所謂律娶妻吕生子隂陽升降律之夲經)京房法(晉書京房知六律五)
(音之數六十律相生之法以上生下皆三生二以下生上皆三生四陽下生隂隂上生陽終於仲吕而十二律)
(畢矣仲吕上生執始執始下生去滅上下相生終於南吕而六十律畢矣夫十二律之變至於六十猶八卦之)
(變為六十四也)孔製十二和(樂志初祖孝孫已定樂乃曰大樂與天地同和者也製十二和以法)
(天之成數號大唐雅樂一曰豫和二曰順和三曰永和四曰肅和五曰雍和六曰夀和七曰太和八曰舒和九)
(曰昭和十曰休和十一曰正和十二曰承和用於郊廟朝廷以和神人)依京房為律(王朴顯德)
(六年詔朴考正雅樂朴以謂十二律管互吹難得其真乃依京房為律凖以九尺之弦十二依管長短寸分設)
(柱用七聲為均樂成而和)以十二月旋相為六十聲(武德九年詔太常少卿祖孝孫)
(等定樂孝孫以八十四調始黃鍾終南吕迭為綱紀黃鍾之律管長九寸王於中宫土半之四寸五分與清宫)
(合五音之首也故一宫二商三角四徵五羽以十二月旋相為六十聲樂志)綜和(文粹張說上官昭容)
(集序七聲無主律吕綜其和)懸水淙口(宫商不能合律吕不能生此全聲也元結訂司樂氏)律
本(文粹李華御史中丞壁記律吕本黃鍾之宫)循環(文粹李華雜詩黃鍾叩元音律吕更循環)六
律變窮谷之寒(劉禹錫謝竇相啟)律者樂之本(柳宗元律也者樂之本也而氣)
(達乎物凡音之起者本焉)律中鬼神驚(杜甫詩)調律吕之氣候(柳宗元文播塤)
(箎之音韻調律吕之氣候)協律郎掌和六律六吕(以辨四時之氣八風五音之節陽為)
(六律所以統氣類物仲冬為黃鍾孟春為太簇季春為姑洗仲夏為蕤賓孟秋為夷則季秋為無射隂為六吕)
(所以振陽宣氣季冬為大吕仲春為夾鍾孟夏為仲吕季夏為林鍾仲秋為南吕孟冬為應鍾凡律管之數起)
(于九以九相乘八十一以為宫三分去一五十四以為徵三分益一七十二以為商三分去一四十八以為羽)
(三分益一六十四以為角黃鍾為宫太簇為商姑洗為角林鍾為徵南吕為羽還相為宫以生其氣焉唐六典)
先王通於倫理以氣候之管為樂聲之均吹(子為黃鍾丑為大吕)
(寅為太簇夘為夾鍾辰為姑洗巳為仲吕午為蕤賓未為林鍾申為夷則酉為南吕戌為無射亥為應鍾陽管)
(有六為律者謂黃鍾太簇姑洗蕤賓夷則無射此六者為陽月之管謂之律律者法也言陽氣施生各有其法)
(又律者師也所以導陽氣候之通達隂管有六為吕者謂大吕應鍾南吕林鍾仲吕夾鍾此六者隂月之管謂)
(之為吕總隂陽之聲故為十二調調各文之以五聲播之以八音乃成為樂故有十二懸之樂焉出唐六典)
凡為樂器(以十二律者為之數度以十有二聲為之齊量同上)
雲(二)(慶瑞附)
白雲從龍山川出雲(天降時雨)密雲不雨黃帝雲紀(故為)
(雲師而雲名)不待族(廣成謂黃帝自爾治天下雲氣不待族而雨)必書雲物(分至啟閉)
雲中君(漢志巫言祠雲中君)霏霏承宇(楚辭)薈蔚朝隮(詩薈兮蔚兮南山朝隮薈)
(蔚雲興貌)屏翳(雲師名)油然(作雲沛然下雨)英英(白雲露彼菅茅)淒淒祁祁(詩有)
(揜淒淒興雨祁祁)垂天(大鵬翼若垂天之雲)觸石(公羊曰雲觸石而出膚寸而合不崇朝而徧天)
(下者唯泰山爾)潤礎(淮南子曰山雲蒸柱楚潤)出蒼梧(歸藏曰有白雲出自蒼梧歸于大梁)至
帝鄉(莊子曰乘彼白雲至于帝鄉)陽臺(朝雲)竒峰(夏雲多竒峰)赤鳥(楚有雲如衆赤)
(鳥夾日以飛三日太史曰其當王身乎)飛揚(高祖歌大風起兮雲飛揚)五雲(周禮保章氏以五雲)
(之物辨吉凶水旱豐荒之祲象注云五雲色有五以别水旱豐凶也)同雲(上天同雲雨雪紛紛)干雲
(文選干雲霧而上達状亭亭以迢迢)無心(而出岫)不興(文選朝雲不興而黃潦獨臻)隂陽
聚(春秋元命苞)山川氣(說文云雲山川氣也從雨)保章氏(周官見上鄭司農註云二分二)
(至觀雲氣青為蟲白為喪赤為兵荒黑為水黃為豐)望(堯望之如雲)瑞雲紀事(黃帝受命有雲)
(瑞故以雲紀事)矞雲(瑞圖矞雲慶雲也其状外赤内黃)金枝玉葉(黃帝與蚩尤戰於涿鹿之)
(野常有五色雲氣金枝玉葉止於帝上有花葩之象故因之作華盖)覆鼎(汾隂寳鼎天子祀之黃雲覆焉)
慶雲(卿雲瑞雲景雲)干吕(青雲干吕連月不散)若煙非煙郁郁紛紛(史記若煙)
(非煙若雲非雲郁郁紛紛蕭索輪囷是謂慶雲)五色呈祥氤氲泱漭德動天
心(瑞開雲物)起封中(漢武封泰山白雲起封中)青色(魏書曰文帝生有雲氣青色如車蓋其上)
(終日望氣者以為貴之證非人臣之氣)孔五色雲起(中宗庶人韋氏禁中謬傳有五色雲起后)
(衣笥帝圖以示諸朝因大赦天下)雲状如樹(擊之勝帝竒其對馮智戴傳)白雲孤飛
(謂左右曰吾親舍其下狄仁傑)天瑞(鄭洎子仁規仁表皆豪爽有文嘗以門閥文章自高曰天瑞有五色)
(雲人瑞有鄭仁表)活活(韓愈别知賦雲活活其常浮)龍噓氣成雲(雲固弗靈於龍也然)
(龍乘是氣茫洋窮乎玄間然龍弗得雲則無以神其靈矣韓文)賊瑞(朱㴞武俊等三讓乃就位是日三叛)
(軍上有雲氣頗異燧望笑曰是雲無知乃為賊瑞耶)景雲見(樂志高宗即位景雲見張文收采古議為)
(景雲歌)白衣蒼狗(杜甫詩天上浮雲似白衣湏臾改變如蒼狗)雲氣甚佳(五代楚馬)
(殷傳吕師周謂其禆將綦母章曰吾與楚人為敵境吾常望其營上雲氣甚佳未易敗也)抱日浮空
(韓愈賀慶雲表抱日增麗浮空不收)雲氣多夀(酉陽雜爼)五色雜錯(唐新語拾遺崔希喬)
(轉馮翊令有雲如盖當其廳事前湏臾五色雜錯徧於州郭)嵯峨(韋應物夏景園廬詩夏雲已嵯峨)
五采五色光華不可徧觀非雲非煙容状詎能詳述(韓愈)
(賀慶雲表)晴雲如擘絮(韓詩)雲大如箕(大順二年六月我師與宣州兵敗孫儒於宣城)
(初行密軍師張頗善占筭前一日謂行密曰明日當水亭午可獲孫儒時畏日曦赫儒兵方盛人皆哂其言及)
(詰旦比有雲大如箕漸次瀰漫俄而澍雨大水暴作儒令其衆曰城中以其大水必將擊我諸營皆當自固未)
(幾水深丈餘城中知其號令乃逕出兵以擊儒營他營皆不救因獲儒而至皆如軍師之言吴越備史)勃
怒衝湧擊石薄木(柳宗元復吴子松說子不見夫雲之始作乎勃怒衝湧擊石薄木而肆乎)
(空中偃然為人拳然為禽敷舒為林木嵑&KR2083;為宫室誰其搏而斵之者)潤益萬物(元結補樂歌雲)
(之出潤益萬物)抛雲車(國史補暴風之候有抛雲車)濃雲鬱興(唐史張說論文濃雲鬱興)
(震雷俱發)藹藹春空雲(韓愈醉贈張籍)落落出岫雲(杜詩)含姿(韓愈詩宿雲尚)
(含姿)洩雲無定姿(杜詩)黃雲抱日(酉陽雜爼代宗即位慶雲見黃雲抱日)羣遊
(杜甫詩孤雲亦羣遊神物有所歸)芒碭雲一去(遣懷芒碭雲一去雁鶩空相呼)疉嶺宿
霾雲(同上)雲近蓬萊常五色(同上出左掖)絶壁過雲開錦繡(同上)
雲在高山空卷舒(李白詩)浮雲夲無意吹落章華臺(贈别)雲
徹風恬(裴行儉為安撫大食使徑莫賀延磧風礫晝冥行儉止營致祭俄而雲徹風恬)五朵雲
(韋陟自謂所書陟字若五朵雲號郇公五雲體)
雨(三)
白雨以潤之遇雨若濡雷雨作解雨我公田(遂及)
(我私)天降時雨(山川出雲)月離于畢(俾滂沱矣)滂沱霡霂(益之以霡霂既優既)
(渥既霑既足生我百穀注霡霂小雨貌)三日(凡雨三日以往為霖)九旬十夜朝
隮于西(崇朝其雨)不節(禮云風雨不節則飢)天作淫雨(害於粢盛)膏雨(百穀仰之)
時雨(不降)膏澤(多豐年)淫雨(旱降)霈然(下雨)密雨(如散絲)霖雨(若歲大旱)
(用汝作霖雨)祁祁(甘雨)膏之(芃芃黍苗隂雨膏之)驟雨(不終日)零雨(其濛)如晦
(隂雨如晦)五政(管子曰五政順時春兩方來)一旬(太平時五日一風十日一雨)休應而
時若(休徵曰肅時雨若)咎徵(曰狂恒雨若)將降(時雨將降)秋無(苦雨)霑服(諸侯)
(朝天子雨霑服失容則止)商羊鼓舞(家語曰天將大雨商羊鼓舞)墊巾(郭林宗雨中行墊其)
(角巾時人效之遂為折角巾)鸛鳴于垤(言將雨也)救成都火(欒巴噀酒為雨救成都火)
(災)少女風(管輅曰天將雨則樹上有少女風)降不破塊(鹽鐵論周公之時風不鳴條雨)
(不破塊旬而一雨雨則必至夜)陽臺(巫山神女暮為行雨)注必隨車(漢百里嵩為徐州刺史境)
(旱行部傳車所經甘雨輙降)假蓋(孔子將行雨無盖不假盖於子夏護其短也)伐殷(搜神記武)
(王伐殷至河上雨甚雷疾)討邢(傳曰衛大旱討邢師興而雨)洗兵(武王伐紂大雨洗兵)流麥
(高鳳讀書不覺大雨至盡流其麥)蟻封穴(易占曰蟻封穴戸大雨將至)鸛巢(苦雨詩曰水鸛)
(巢曾甍山雲潤柱礎)鷰飛(湘川記零陵有石鷰遇雨則飛如生鷰)蜧躍(淮南子曰黑蜧神虬潜泉)
(中而居天將雨則躍)逃雨(文子曰若與俗遽走猶逃雨之無面不濡濡濕也)沮澤之龍(蜀都)
(賦潜龍蟠於沮澤應鳴鼓而興雨)近壬子日(管輅過清河見太守曰天旱輅曰今夕當雨傳曰近)
(壬子日直滿星中已有生氣丁夘食頃必至)又窘(隂雨)雨汁(雨雪雜下)雨行(我將飲酒而已)
(雨行)雲不待族而雨(廣成子謂黃帝)濯枝(風雨記曰六月大雨名)倒井(晉傅元詩)
愁霖(文選愁霖貫秋序)玄冥(風俗通謂雨師)屏翳(為雨師亦曰呼號)赤松子(神農)
(時雨師列仙傳云)土龍(淮南子云土龍致雨許慎注云湯遭旱作土龍以象雲從龍)焚身請
(謝承後漢書戴封升平為西華令大旱請雨無獲乃積薪坐其上以自焚火起而大雨至遠近嘆伏乃遷中山)
(相)漂粟(鄒子曰朱買臣苦修學業不休其家暴粟令臣守之不覺雨流粟)孔知雨𤾉(宗室)
(守禮岐王常奏守禮知雨𤾉帝問故荅曰臣無他當天后時太子被罪臣幽宫中歲被敕杖凡三四累創痕膚)
(前雨沈懣霽則佳以此知之)旱襘解必雨(段文昌帥荆南州或旱襘觧必雨或久雨遇出遊必)
(霽民為語曰旱不苦禱而雨雨不愁公出遊)澍澤(劉仁軌貞觀十四年校獵同州秋斂未訖仁軌諫曰)
(今兹澍澤霑足百穀熾茂)霖雨為害咎在主司(舊志神龍元年洛水漲唐休璟以霖雨為)
(害咎在主司)榖荒麥爛(辛替否疏曰頃淫雨不觧榖荒于隴麥爛于場)御史雨(顔真卿遷)
(監察御史使河隴時五原有冤獄久不决天且旱真卿辨獄而雨郡人呼御史雨)告麻大雨(崔沆)
(同平章事昕旦告麻百僚就班脩慶大風雨雹時謂不祥)因積雨願寬逐臣過惡(王起)
(帝數訪逮時政因積雨願寬逐臣過惡)塗潦(郭子儀子曙德宗幸奉天從乘輿入駱谷霖雨塗潦)天
有四時五行寒暑迭居和為雨(怒為風凝為雪霜張為虹蜺天常數也孫思邈)
淫雨積時(蘇源明史思明䧟洛陽有詔幸東都將親征源明因上䟽極諫曰淫雨積時道路方梗其)
(不可一也)敗稼(楊國忠時大雨敗稼帝憂之國忠擇善禾以進曰雨不為災)不避(陸羽與人期雨)
(雪不避)浪浪(韓愈别知賦雨浪浪其不止)微灑霑衣(如雨虚空微灑霑衣張鷺仙都山銘)
連日澍雨(五行志永淳元年五月丙午東都連日澍雨)少隂曰雨(五行志武德六年秋)
(關中久雨少陽曰暘少隂曰雨陽德衰則隂氣勝故常雨)渠竇生魚(上元二年秋霖雨連月渠竇生)
(魚)舊雨(杜甫秋述杜子卧病長安旅次多雨生魚青苔及榻常時車馬之客舊雨来新雨不來)霖
鈴(唐明皇雜錄上既幸蜀初入斜谷霖雨彌旬於棧道中聞鈴聲與山相應上悼念貴妃因採其聲為雨霖)
(鈴曲以寄恨焉)階庭彌滿(唐宣武盛事判官洪子昇延嵩山煉師在宅值大雨階庭彌滿欲上堂戸)
(子昇有憂色煉師取懷中重棃盞酌水不滿而庭砌隨以乾矣)占雨石(唐開元遺事學士蘇頲有一錦)
(紋花石鏤為筆架置於硯席間每天欲雨即津出如汗逡廵而雨頲以此為候)雨木(貞元四年二月雨木)
(於陳留十里許大如指長寸餘中空所下者立如植木生於下而自上隕者上下易位之象碎而中空者小人)
(之象如植者自立之象唐史五行志)乾雨(唐年小錄泗水監王忠政開成中死十二日復蘇云天召行雨)
(隸左落隊其左右落隊各有五方兵馬簇雲端俯視重樓深堂囊櫃之内纖悉皆具異者米粒長數尺一隊於)
(小項瓶瓶中貯人間水一隊所貯如馬牙硝末謂之乾雨皆在前風車為殿)夜遇雨(高行周明宗東)
(襲鄆州行周將前軍夜遇雨軍中皆欲止不進行周曰此天贊我鄆人恃雨不備吾来宜出其不意即夜馳涉)
(濟入城)霮䨴周布霏微四施(柳宗元表)油雲四合膏雨溥周(同上)
衆靈受職薈蔚且隮于南山百榖仰榮滂沛遂霑於東
作(同上)滂沱積潤布濩垂隂(同上)農壤遂一於肥磽(滲漉盡霑於遐)
(邇同上)初泛洒於上宫遂霶霈於下土(同上)雨甲子(唐朝野僉載俚)
(諺云春雨甲子赤地千里夏雨甲子乘船入市秋雨甲子禾頭生耳冬雨甲子牛羊凍死鵲巢下地其年大水)
灑道(文粹楊炯少室山少姨廟碑潤之以西畢雨冥冥而灑道)藹芳原(韋應物東郊詩微雨藹芳)
(原)微飄高灑(微飄来枕前高灑自天外韓愈秋雨)屬聽邇驚瀨(韓愈秋雨牽懷到空)
(山屬聽邇驚瀨)甘津潤祥禾伏潤肥荒艾(同上)白練直(簷垂白練直渠漲清)
(湘大)滄江夜來雨真宰罪一雪(杜甫詩春旱天地昏日色赤如血滄江夜来雨真宰)
(罪一雪榖根稍蘇息沴氣終不滅)佳聲逹中宵(同上皇天降澤德樵夫有生意佳聲逹中宵所)
(望一時致)新流添舊澗(宿霧足朝煙雁濕行無次花沾色更鮮唐太宗咏雨詩)驟雨着
衣重(韋應物郡中對雨詩)萬丸跳猛雨(杜牧詩)四不出(北夢瑣言孔極作補遺嘗)
(遇暴雨避於富人之門假雨具富人曰某風雨寒暑皆不出素無此)楚宫久已滅(杜甫雨詩楚宫)
(久已滅幽珮為誰哀侍臣書王夢賦有冠古才冥冥翠龍駕多自巫山臺)雨檻卧花叢(水閣朝霽)
(詩)峴山張盖雨滂沛(三水小牘安定郡有峴陽峰峰上有池若雨則雲起池中若車盖然)
(故其里諺曰峴山張盖雨滂沛)雨工(異聞集柳毅至涇陽見人牧羊問之曰非羊乃雨工雷霆之類也)
無雲而雨(唐五行志中和三年浙西天鳴聲如轉磨無雲而雨占曰無雲而雨是謂天泣)濬滌
盪沃(柳宗元貞符丕降霖雨濬滌盪沃)急雨(偪仄行曉来急雨春風顛睡美不聞鐘鼓轉)紫
崖奔處黑白鳥去邊明(同上)簷雨細隨風(同上)是甘是宜雨
則時降(韓愈祭竹林文)李德雨(李德裕兩朝獻替記大和七年二月二十八日蒙恩守夲官平章)
(事時樞機不密二十六日京師已盛傳明日有麻二十七日寂然皆言已中不行矣文宗與樞密使手詔示諸)
(相其詞曰命相絶是重事適看歷日明日辰非佳且封麻二十八日方下云去冬今春久無雨雪昏霾尤甚是)
(日甘澤沛然樞密使謂予曰禁中喜此宫人呼相公向下一字訛音李德雨矣)服(唐史東夷帝征遼自屬槖)
(房結雨服于鞌)黑猪渡河(朝野僉載夜半天漢中有黑氣相逐俗謂黑猪渡河雨候也)
雪(四)
白其雱(雨雪其雱)載塗(雨雪載塗)紛紛(上天同雲雨雪紛紛)霏霏瀌瀌
皚皚見晛(雨雪瀌瀌見晛曰消)平地尺為大雪(傳)三月雨雪書
失時也密雪(微霰零密雪下)牛目(孟子滕文公葬雪甚至牛目)龍沙(千里渡龍)
(沙)入隙(雪賦)照書(孫康映雪讀書)囓雪(蘇武没蕃卧窖中囓雪與氈毛)絳雪(内傳西王)
(母上藥玄霜絳雪)朔雪(古詩胡風吹朔雪千里渡龍沙)大摯(霜雪大摯摯傷也)飛雪千
里(楚辭)甲子(武王伐紂甲子日大雪)六出(韓詩外傳凡草木花多五出雪花獨六出)玉樹
銀花五榖之精(汜勝之書曰雪為五榖之精)委積淋漓素
華瑶華時雪不降(月令)不時(雨雪不時)海神来朝(太公金匱)
(武王伐紂大雪十餘日甲子朝有五車兩騎止于王門師尚父曰南海北海東海西海河伯之神来受命)履
穿而行(東郭先生久待詔公車貧困其履有上無下行雪中而足跡踐地)門閉而卧(洛陽)
(大雪丈餘洛陽令出見袁安門無行跡謂已死入見安偃卧問何以不出安曰大雪人皆乏食不宜干人令賢)
(之遂舉為孝廉)幽蘭(楚辭以幽蘭儷曲宋玉賦曰援琴而鼓之為幽蘭白雪之曲)宫(雪宫建於東國)
(齊宣王有雪宫)山(雪山峙于西域傳曰天山冬夏有雪)盈尺(盈尺則呈瑞於豐年詩傳曰豐年之冬多)
(積雪)袤丈(袤丈則表沴於隂德氣相傷謂之沴)珪璧(既因方而成珪亦遇圓而成璧)巗(瞻山則千)
(巖俱白)肌膚(莊子曰姑射之山有神人肌膚若冰雪綽約如處子)田(種玉之田原隰則萬頃同縞)
雪救火(高士傳焦先為野火燒廬遭大雪焦先卧不移人謂已死視之如故)乘舟訪戴(王子)
(猷雪夜乘舟訪戴安道既至造門不前而返曰乘興而来興盡而返何必見戴也)詩(謝氏内集講書俄而)
(雪聚太傅欣然曰白雪紛紛何所似兄子胡皃曰撒鹽空中差可擬兄女道藴曰未若柳絮因風起)玉馬
(晉書常山真定縣大雪深數尺融而不積新蔡王縢怪而掘之得玉馬高尺餘因表而獻之)衣(詩曰麻衣)
(如雪曹風以麻衣比色)扇(班婕妤詠扇曰新製齊紈素皎潔如霜雪)神仙(王恭衣鶴氅雪中行)積
隂(大戴禮云天地積隂温則為雨寒則為雪)雨雪霏霏(昔我往矣楊柳依依今我來思云云詩)
丈餘(金匱曰武王伐紂都洛邑雪十日深丈餘)七尺(春秋考異曰庚辰大雪深七尺)夏雪(山海)
(經由首山小威山空桑山並冬夏有雪)梁山歌(琴操曾子耕太山雨雪思父母作梁山歌)黃竹
之歌(穆天子休於回中大寒雨雪乃作歌三章曰黃竹)歌(客有歌郢中者為陽春白雪曲)舞(趙飛)
(鷰宛轉如流風之廻雪)孔至靴(韋斌嘗大雪在廷者皆振裾更立斌不徙足雪甚幾至靴亦不失恭)
抱戈(李愬出文城柵令曰引而東六十里止會大雨雪天晦凛風偃旗裂膚馬皆縮慄士抱戈凍死于道)
(十一二)冐雪入州(定州亂拜陳楚為節度使馳傳赴軍及郊無迎者左右勸無入楚曰定軍不來)
(迎以試我今不入正墮計中乃冐雪行四十里夜入其州)鵝鶩池(夜半至懸弧城雪甚城旁皆鵝鶩愬)
(令擊之以亂軍聲)頒衣絮(錢微大雨雪士寒凍先冬頒衣絮)蘇定方追虜(突厥賀魯)
(傳蘇定方命嗣業婆閏趍邪羅斯川追虜任雅相提降兵踵後會大雪軍中請湏霽定方曰今雰晦風裂虜謂)
(我不能師掩其不虞可也緩則遠矣)盛夏取進(明崇儼盛夏帝思雪崇儼坐頃取以進白云往隂山)
(取之)烏海之隂(吐蕃遣大臣仲琮入朝帝召見對曰烏海之隂盛夏積雪)禬神致雪(薛延)
(陀傳帝詔李勣營朔州經略之部將薛萬徹率勁騎先收執馬者故延陀不能去斬首數千級獲馬萬五千大)
(度設亡去萬徹追弗及殘卒奔漠北會雪甚衆皸踣死者十八始延陀能以術禬神致雪冀困勣師至是反自)
(弊)浙西大雪(五行志天復三年三月浙西大雪平地三尺餘其氣如煙其味苦)赤雪(五行)
(志貞元二十一年正月甲戌雨赤雪于京師)詔無得掃(五代明宗歲嘗旱已而雪暴出坐庭中詔)
(武德司宫中無得掃雪曰天所以賜我也)辭(魏國憲穆公主下嫁王士平主恣横帝幽之門下客蔡南史獨)
(孤中叔為主作團雪散雪辭状離曠意)雪雰嚴晦(回紇朔方先鋒白元光合回紇兵於靈臺會雪)
(雰嚴晦吐蕃閉營撤偹乃縱擊之)寢室無雪(唐杜陽編懿宗時嘗大雪盈室而帝寝室上輙無分)
(寸見者異之)玉花攪空(舒元輿序重雪終日玉花攪空舞下散地)雪深風起(蜀有道士)
(陽狂俗呼為灰袋嘗大雪中衣布褐入青城山暮投蘭若求僧寄宿至夜半雪深風起僧慮其已死就視之去)
(牀數尺氣蒸如炊)掃雪迎賓(唐開元遺事王元寶每大雪之際令僕夫自門巷掃雪為徑路以迎)
(賓客具宴樂之會為煖寒)燕山雪花(大如席片片飛落軒轅臺李白北風行)瀛州玉塵
(幽怪錄巴卭人有橘園兩大橘如三斗盎剖開每橘有二老叟皆相對象戲一叟曰我輸瀛洲玉塵九斛)朔
雪亂邊花(李白千里思)從以萬玉妃(白帝盛羽衛鬖髿振裳衣白霓先啟塗從以萬)
(玉妃韓愈辛夘年雪)滕六降雪(蕭至忠景雲元年為晉州刺史將以臘日出獵前一日有薪者樵于)
(霍山時山月甚明見禽獸百許祈於元冥使者使者曰祈東谷嚴四嚴四曰若令滕六降雪巽二起風即不復)
(獵矣薪者廻未明風雪暴至)剪水作花(陸暢雪詩仙人寧底巧剪水作花飛本事集)瑶域
粉野(李華含元殿賦元冥戒寒海神飛雪瑶域粉野琪樹森列玉宇璇階雲門露闕)雪花一尺
圍(河南二月末雪花一尺圍崩騰相排拶龍鳳交横飛韓文)甃珪疊璐(舒元輿序曰宫中有崇闕)
(洪觀如甃珪疉璐出空横虚)書在星子(書生季勝嘗游洪州西山與處士盧齊軰雪夜共飲座中)
(一人偶言雪勢如此固不可出門勝曰欲有何詣吾當往之曰吾有書在星子可為取之乎勝曰可乃出門去)
(飲未散携書至星子距西山凡三百里江淮異人錄)高堂暮冬雪壮哉(舊瘴無復似塵埃崖)
(沉谷没白皚皚江石决裂青風摧杜甫)朔風落昊天(從風渡溟渤海樹成陽春江沙皓明月興)
(從剡溪起思繞梁山發李白淮海對雪)以雪為銀(耿先生大中召之官嘗大雪戲之曰先生能以)
(雪為銀乎曰可乃取雪自投於熾炭中灰埃芒起徐以炭周覆之過食頃曰可矣乃取出赫然若銅置之於地)
(及冷爛然為鋋銀及視其下若垂酥滴乳之状出江表志)江雪薄為霧(杜詩)犬吠(越犬吠雪)
金羊(有積雪久不消掘地得金羊玉馬高三尺許廣異記)妍光屬瑶階亂緒陵新
節(韋應物對雪)風落吳江雪紛紛入酒杯(李白對酒醉題)急雪舞廻
風(對雪)閉門長安三日雪(推書幞筆歌慷慨韓愈送盤谷子詩)田家最恐懼
麥倒桑枝折(杜甫留花門)雪殘鳷鵲亦多時(晚出左掖)白雪飛花
亂人目(李白)去年白帝雪在山(今年白帝雪在地凍埋蛟龍南浦縮寒刮肌膚北風)
(利杜甫苦寒)東作可期南畝有望(韓愈賀雪)實豐穰之嘉瑞(消疫癘於)
(新年同上)雪水溉田(西域碎葉三月訖九月未嘗雨以雪水溉田)瑶臺雪花數千
點(片片吹落春風香李白歌)季春雨雪(乃災也)
風(五)(災附)
白巽為風風以散之風從虎(易)聖時風若(休徵)景風
(爾雅四氣和為通正謂之景風)星有好風(箕星好風)月離于箕風必揚沙(春秋)
(緯)習習(谷風)且霾且暴(其凉其喈)終風(且曀)棘心(凱風自南吹彼棘心)有隧
(大風)觱發栗烈必變(迅雷風烈必變)扶搖(莊子鵬搏扶搖而上九萬里)噫氣
(莊子云大塊噫氣其名為風)泠然(列子御風泠然而善)乘風(列子亥商氏友伯高子二人之道乘)
(風而歸)飛廉(吕氏春秋云風伯名)箕星(風俗通云風師)轉蕙泛蘭(楚辭云光風轉)
(蕙泛崇蘭)地籟(莊子汝聞天籟未聞地籟注風吹萬物)太平之代(風不鳴條)春風(羊角)
(風立春之日東風解凍東風扇微和立春條風至春分明庶風至和風光風)夏風(凱風小暑日温風至)
(五月黃雀風至立夏清明風至夏至景風至炎風)秋風(立秋日凉風至秋分閶闔風至楚辭曰嫋嫋兮)
(秋風洞庭波起兮木葉下)冬風(廣莫風北風其凉朔風)颯然而至(快哉此風)八風(八節)
(之風)穆若(清風)奮之以風(雨)春無(淒風)君子之德風(小人之德草草上之)
(風必偃)異色(大庭氏之王天下五風並異色)琴歌(舜作五絃之琴以歌南風曰南風之薰兮解吾)
(民之愠兮)虎嘯(淮南子曰虎嘯而谷風生)鳶鳴(禮記曰前有塵埃則戴鳴鳶鳶鳴則風生)易水
(燕丹送荆軻易水之上軻歌曰風蕭蕭兮易水寒)辭(漢武作秋風辭曰秋風起兮白雲飛)大王(宋玉)
(風賦序曰楚王游蘭臺之宫風颯然而下乃披襟而當之曰此風寡人與庶人共之耶宋玉奏曰此獨大王之)
(䧺風)少女(管輅傳曰時大旱輅曰今夕當雨樹上已有少女風矣而湏臾雨至)鶂退(六鷁退飛過宋)
(都風也)鵬摶(見上)扇(袁宏為東郡謝安授以扇宏曰即當奉揚仁風慰彼黎庶)鵲巢(淮南子云)
(鳥鵲識歲之多風去喬木而巢扶枝)馬(古詩胡馬嘶北風)瓢(許由以瓢掛樹風吹瓢有聲由以為煩取)
(而捐之)穴(莊子空穴来風)青蘋(風起於青蘋之末舞於松柏之下)庶人(之風掘堁揚塵塕然)
(而起動沙堁吹死灰於窮巷之間)入琴(琴曲有風入松)摧木(木秀於林風必摧之)驚飈(拂野)
(林無静柯)䧺雌(大王之䧺風庶人之雌風)風其吹汝(漂汝)發兮(匪風發兮)淒其(以風)
大風(漢高祖過沛而歌)磔(爾雅祭風曰磔)潤之以風雨(易)相風烏(郭緣生述)
(征記云長安宫南有相風銅烏遇風乃動)翣脯(帝王世紀曰堯時廚中有白肉脯薄如翣形鼓則風生使)
(食物寒而不臭名曰翣脯)解愠阜財(詩曰南風之薰兮可以觧吾民之愠兮南風之時兮可以阜吾)
(民之財兮)占(神仙傳曰老子將去關而出以升崑崙關令尹喜占風逆知當有神人來過乃掃道以待老子)
(老子知喜命應道乃停車關下具以長生之術授喜)繕宫室完邊城(不周風至)誅有罪
斷大刑(廣莫風至五經通義云)北風(其凉其喈)災飄風不終朝(老)蒙恒
風若風不越而殺暴風來格大風有隧(貪人敗類)折
木發屋揚沙(項王圍漢王三匝於是風從西北來折木發屋揚沙楚軍大亂漢王乃領得與數十)
(騎遁去)禾偃木拔(書開金縢曰天彰周公之德)海鳥避(爰居止於魯東門展禽曰其海)
(有災乎廣川之高鳥獸恒知避其災是歲海果大風故避之)淜滂(風賦淜匹冰反)熛怒(並風擊物)
(貌)蹷石(蹷動)伐木風災數起(月令)國多暴風(月令)疾風(博物志云)
(太公為灌壇令文王夢婦人哭當道問之曰吾是太山之神女嫁為西海君婦吾行必有疾風暴雨灌壇當吾道)
(不敢以疾風暴雨過夢覺白太公三日果有疾風暴雨而過)孔風拔樹壊人居廬舍
(吴兢為太子左庶子十四年六月大風詔羣臣陳得失兢上疏曰乃六月戊午大風拔樹壊人居廬舍傳曰政)
(悖德隠厥風發屋壊木風隂類大臣之象恐陛下左右有奸臣擅權懷謀上之心)拔木(郭子儀史思明)
(自魏來戰鄴南子儀督後軍未及戰會大風拔木遂晦跬步不能相物色於是而王師南潰)巨木飛
舞(馮宏鐸天復二年大風發屋巨木飛舞州人駭曰州且易主大將馮暉勸宏鐸南嚮)宣告于庭
大風拔樹(劉鄴傳豆盧琢者為翰林與崔沆皆拜同中書門下平章事是日宣告于庭大風雷雨拔)
(樹未幾及禍)道大陂(朱宣傳賀瓌以竒兵擊全忠輜重不及戰鉅野東瓌大敗見擒師無孑餘軍道)
(大陂風大起全忠曰豈殺人有遺耶乃搜軍中復斬數千人風亦止)天有四時五行寒暑
迭居怒為風(孫思邈)風礫晝冥(裴行儉冊送波斯王且為安撫使徑莫賀延磧風礫)
(晝冥導者迷路)揚沙蔽天(五代賀瓌梁兵急追之降其卒三千餘人是日大風揚沙蔽天太祖曰天)
(怒我殺人少耶即盡殺降卒三千人而縶瓌)貪狼風(前蜀王衍咸康元年十月幸秦州至梓潼大風)
(發屋拔木太史曰此貪狼風也當有敗軍殺將者衍不省衍至綿谷而唐師入其境衍懼遽還唐師所至州縣)
(皆迎降)萬籟真笙竽(杜詩)占風鐸(唐開元遺事岐王宫於竹林内懸碎玉片每夜聞相)
(觸之聲即知有風號占風鐸)百家灣風(徐温嘗自迎鑾還至百家灣暴風起舟人相顧失色温乃)
(袒裼以帛繫璟首顧謂妾御曰吾善游倘溺不暇相救幸保此子言訖風浪漸息九國志)暴風自西
北(元和十二年春青州一夕暴風自西北天地晦冥空中有若旌旗状屋瓦上如蹂躒聲出五行志)河
噴石鳴(咸通六年十一月己夘晦潼關夜中暴風山如吼雷河噴石鳴羣鳥亂飛重關傾側出五行志)
裂風駕地震(杜牧集李白詩)掩苒衆草紛紅駭綠(柳宗元袁家渴記每風自)
(四山而下振動大木掩苒衆草紛紅駭綠蓊葧香氣衝濤旋瀨退貯谿谷搖颺葳𬎼與時推移)相風旌
(開元遺事五王宫中各於庭立長竿掛五色旌於竿頭旌之四垂綴以金鈴有聲即使視旌之所向可以知四)
(方風候)林風天籟(劉禹錫武陵北亭記)風嫋嫋而先路(文粹楊炯少室少姨廟碑)
(鼓之以南箕風嫋嫋而先路)經清觸濁(柳文風出洞窟流離百物經清觸濁呼竅召穴與夫草木)
(之儷偶紛羅雕葩剡芒臭朽馨香采色之青碧白黃皆寓也)巽二起風(見雪門)麥信(國史)
(補江淮舡泝流而上待東北風謂之信風七八月有上信三月有烏信五月有麥信)避風臺(樂史楊妃)
(外傳明皇覽漢成帝傳以趙飛鷰身輕置七寳避風臺謂妃子曰爾則任吹多少妃子對曰霓裳一曲足以高)
(掩前世)韓愈訟風伯(雲屏屏兮吹使醨之氣將交兮吹使離之鑠之使氣不得化寒之使雲不)
(得施)震風薄怒(唐史裴劉贊震風薄怒萬空不約而號)勝風(酉陽雜爼山人包超明皇令隨)
(哥舒翰西征每陣常得勝風)楚王風(杜甫詩斷續楚王風)羊角輕風旋細塵(元稹)
(詩)冬風裂肌夏風如焚(侯君集傳唐詩)相李林甫大風拔木
(唐史元宗夲紀開元二十二年五月戊子相李林甫為禮部尚書同中書門下三品是日大風拔木)白犬
自穴出(三水小牘汝南臨汝縣南十八里廣城陂之西垠有小山崆峒其顛洞穴如盎將有大風雨則)
(白犬自穴出田夫以為候亦名曰玉燭峯)北風號勁(唐史史思明賊别帥尹子竒圍河間顔真卿遣)
(將兵萬餘往救之於是北風號勁鼓之士不能進)飛沙揚塵(唐史五行志武德二年十二月壬子)
(大風拔木易巽為風重㢲以申命其及物也象人君誥命其鼓動於天地間有時飛沙揚塵怒也發屋拔木者)
(怒甚也其占大臣專恣而氣盛衆逆同志君行蒙暗施於事皆傷害故常風)鯉魚風(李賀江樓曲樓)
(前流水江陵道鯉魚風起芙蓉老)
霞(六)
白九光(十洲記朱霞九光)赤水之氣(河圖崑崙山有五色水赤水之氣上蒸為霞隂而赫)
(之)成綺(餘霞散成綺)霞錦散文(於沙汭之際海賦)啓暉(趙景真曰霞啟暉則身疲)
(於遄征)孤暉(使我高霞孤暉鍾山隠士云)難挹(恨朝霞之難挹酒也)孔煙霞痼疾
(田游巖帝親至其門謂曰先生比佳否荅曰臣所謂泉石膏肓烟霞痼疾者)捧日(韓愈詩萎𬎼捧日霞)
青霞起而照天(文粹楊炯少室廟碑序)飛霞(同上廟碑序或瓊室以飛霞)蒼霞
(一旦不辭訣攝身凌蒼霞韓愈讀方朔書)采霞亭(鄭注帝聞注言即詔兩神策治曲江作采霞亭焉)
錦綺開(唐文粹元傑東嶺洞谷銘曰朝霞照海兮錦綺開)煙霞性之所適(文粹杜之)
(松荅王績書)明霞爛複閣(杜詩)落霞沈綠綺(杜詩)初霞(落日初霞閃餘映倏)
(忽東西無不可杜甫憶昔行)日映文章霞細麗(元稹詩)出沒(長安道歌晨霞出沒)
(弄丹闕)凝霞臺(大中年日夲王子東朝云國東三萬里有集真島島上有凝霞臺杜陽編)殘霞
霏丹映江草(李白歌)照高閣(韋應物善福寺閣殘霞照高閣)金霞暈於海
壖(劉禹錫楚望賦)霞舉(李白元宗召見於便殿神氣高朗軒軒然若霞舉雜爼)明遠川(韋應)
(物澧上詩隔林分落景餘霞明遠川)赤霞動金光日足森海嶠(李白贈崔宣城)青
軒秘晚霞(同上)
霰(七)
白先集(詩如彼雨雪先集維霰)雨雪雜下(爾雅云雨雪雜下曰霰)淚如霰(文)
冬(蘭樹停冬霰文)隂陽相脅(而為雹霰盛隂雨雪凝滯而為冰寒氣薄之不相入則為霰霰者陽)
(脅隂也五行傳)孔凌霰飄英(唐文粹李華含元殿賦凌霰飄英蔭藹武闉增華穆清)冬夜
霰雪(有丁生寓朗州蘂宫冬夜霰雪方甚二三羽衣圍爐有肥羜美酒之歎丁曰致之何難闢戶奮袂去)
(至夜分蒙雪廻提一銀榼酒熟羊一足云浙帥厨中物留之而去出瑣言)綴繁英兮霰集(駢朱)
(實以星燦文粹蕭穎士伐櫻桃賦)隂霰(縦騰揉韓愈南山詩)雖當霰雪嚴(未覺松柏凋杜)
(甫)風竹飄餘霰(白居易冬日)霜霰浩漠漠(杜甫詩)微霰下庭寒
雀喧(韋應物灃上詩)露霰濛曉昏(李賀吴谷詩)高閣凝餘霰(韋應物)
雷(八)(霹靂)(電附)
白震為雷雷以動之雷雨作解(易)雷出不震(藏冰以時)
(則不震)鼓之以雷霆發聲(春分)收聲(秋分)殷其雷(在南山之陽之下毛)
(詩)虺虺(其雷詩)闐闐(楚辭雷闐闐兮)畏之雷霆(必)變(迅雷風烈必變)震
曜(為刑罰威獄以類天之震曜殺戮)疾雷謂之霆(雅)二月出地八月入
地(雷出萬物出雷入萬物入)天地之鼓(抱朴子云雷者天地之鼓)豐隆(雷師)出地奮
(易豫卦雷出地奮豫)震百里(論衡曰雷震百里制以萬國故雷聲為諸侯之政教)驚蟄達
勾萌天威畏雷(後漢蔡順母畏雷既死遇雷即環冡曰順在此太守鄧崇召為南閣)
(祭酒)失匕箸(曹操謂蜀先主曰天下英䧺唯使君與操耳夲初之徒不足數也先主方食失匕箸時正)
(雷震偹謂操曰聖人云迅雷風烈必變良有以也)觀出地之象(聽殷天之聲)君象(洪範)
(五行傳曰夫雷君象也出能興利入能除害)鍾鼓(文子曰雷霆之聲可以鍾鼓象)軯&KR0008;(雷聲)動
威彰德(周公事)敬怒(孔子必變)納麓(虞舜不迷)伏墳(王韶孝子傳竺珍字道倫)
(父生時畏雷每至天隂輙伏墳而泣)環冡(見上)倚柱(昔人倚柱作書雷震其柱作書自若夏侯玄也)
感心(傅元雜言詩雷殷殷感妾心傾耳清聽非車音)畫(王充論衡曰畫雷之状如連鼓右手推之)開
發萌芽(雷者所以開發萌芽辟除災害萬物湏雷而解)積風(楊泉物理論曰積風成雷)雷公
(雷神名)推雷車(續搜神記云義興人姓周永和中出都日暮道邊有一新草小屋一女子出門望見)
(周曰日已暮周求寄宿向一更中聞外有一小兒喚阿香官喚汝推雷車女乃辭去明朝視宿處乃一新冢耳)
雷雨晦冥(漢書劉媪息大澤中夢與神遇是時雷雨晦冥太公往視之則見蛟龍在上已而有娠而)
(産高祖)霹靂雷不發而震(震霹靂也藏冰不時則雷不發而震)雷激為霆(榖梁)
(傳曰隂陽相感薄而為雷激而為霆)擊齊臺(淮南子庶女呌天雷霆下擊景公臺)震漢寝(後漢)
(建和中雷震憲陵寝室是時梁太后兄冀用事)隠慝(震夷伯之廟罪之也於是展氏有隠慝焉)電離
為電仲春始電(月令)曄曄震電不寧不令(詩)列缺(電名)倏
閃(光)繞斗樞(大電光繞北斗樞星照郊野附寶感而孕生軒轅黃帝)投壺之笑(玉女)
(投壺天為之笑則電)奔電(走電飛電狂電赤電)隂陽分争(莊子隂氣伏重泉陽氣上通於天隂)
(陽分争故為電)鞭策(淮南子曰雷激氣也以為鞭策)電倏閃於牆藩(甘泉賦)孔霆
碎電射天怒也(吴武陵遺孟蕳書曰古稱一世三十年子厚之斥十二年殆半世矣霆碎電射)
(天怒也不能終朝聖人在上安有畢世而怒人臣耶)瑞雷(王求禮久視二年三月大雨雪蘇味道等以為)
(瑞率羣臣入賀求禮讓曰果以為瑞則冬月雷渠為瑞雷耶)鞭車搖幟(韓愈訟風伯雷鞭車兮電)
(搖幟)騰波通氣出地奮響(柳宗元雷塘禱雨文)雷震軍中七馬斃(哥舒)
(曜討李希烈有詔督戰曜進次穎橋雷震軍中七馬斃)雷者陽聲(五行志雷者陽聲出非其時臣)
(竊君柄之象)雷鬼(五行志貞元四年宣州大雨震電有物墮地如猪手足各兩指執赤班蛇食之頃之)
(雲合不復見近豕禍也)掀雷抉電(司空圖題柳柳州集後嘗覽韓吏部歌詩累百首其驅駕氣勢)
(若掀雷抉電撑决於天地之垠)輷較棹狂車(韓文)雷公碎訇震天鼓(李白)
(梁甫吟)龍蛇不成蟄天地劃争廻(杜甫)雷車闐闐(唐文粹程浩上天鼓)
(文雷車闐闐六合喧吼)震雷翻幕鷰(杜甫)雷霆者天之權(柳宗元文)雷穴
(唐酉陽雜爼興州一處名雷穴每雷聲水塞宂流魚隨流而百姓每候雷聲繞樹網獲魚無限)屋折龍
出(九國志吴紫冄用為光州一日大震雷家人皆伏匿冄用當戶坐不動俄見有襦袴四人舁冄用坐敗床)
(出庭中復大震屋折有龍出)疾雷數聲(明皇召山人包超令致雷聲超對曰来日及午有雷令高)
(力士監之一夕醮式作法及明天無纖翳力士懼之超曰將軍視南山當有黑氣如盤矣有頃黑氣彌漫疾雷)
(數聲出酉陽雜爼)借霹靂車(介休縣百姓送解牒夜止晉祠宇下夜半有人叩門云介休王暫借)
(霹靂車某日至介休收麥良久遂見五六人秉燭自廟後出介山使者亦自門騎而入見數人共持一物如幢)
(扛上環綴旗旛授與使者曰可點領使者即數其幡凡十八葉每葉有光如電其日介山上有黑雲注雨如矢)
(凡損麥千餘頃出酉陽雜爼)殷殷尋地脉(何得空裏雷殷殷尋地脉杜甫贈崔少府)上蒼
久無雷(無乃號令乖夏日嘆)運斤造雷車(柳公權見親說元和末止建州山寺中夜半覺)
(門外喧閙因潜於窗櫺中觀之見數人運斤造雷車如圖畫者出酉陽雜爼)變見有光(雷山兩崖)
(皆東西雷水出焉畜崖中曰雷塘能出氣氣作雷雨變見有光禱用爼魚豆彘隂處則應柳宗元文)獰雷
驅猛雨(杜牧集李白詩)破巨石裂大木(春夏之有雷霆也或發而震破巨石裂大木而)
(殘之草木豈有非常之罪哉彼豈有懲於物耶柳子)驚雷出火(喬木糜碎殷地燒空萬夫皆廢劉禹)
(錫楚望賦)其状如彘(國史補云雷州春夏多雷無日無之秋日則伏地中其状如彘人取而食之)
能宅地産以秩人災(柳文雷塘禱雨文維神之居為坎為雷專此二状宅于巖隈風軿雲)
(車肅然徘徊能宅地産以秩人災)雷震手指(嘉話錄唐劉禹錫云道宣持律第一忽一日霹靂燒)
(戶外不絶宣曰我持律更無所犯若有宿業則不知之於是禠三衣於戶外謂是蛟螭憑焉衣出而聲不已宣)
(乃視其十指甲有一點如油麻者在右手小指上疑之乃出於隔子孔中一震而失手指黑點乃蛟龍之藏處)
(也)雷霆不及掩耳(李靖)六丁雷電取書(龍城錄上元中台州一道士王遠知)
(善易于觀感間曲盡微妙善知人死生禍福作易摠十五卷世秘其夲一日因曝書雷雨忽至隂雲騰踏直入)
(卧内雷殷殷然赤電繞室暝霧中一老人下身所衣服但認青翠莫識其製作也遠知燒香再拜伏地若有所)
(待老人叱起怒曰所泄者書何在上帝令吾攝六丁雷電追取遠知徬徨據地起傍見青衣已捧書立矣老人)
(責曰上方禁文自有飛天保衛玉笈金科秘藏玄都汝是何者輙混藏緗帙據其所得實以告我遠知戰懼對)
(曰青邱老人以臣不逮故傳授焉老人頤領頃曰上帝勅下汝仙品已及于授度期二十四年二紀數也遠知)
(拜命次旋風颶起坼帷裂幕時已二鼓月明在東星斗粲然俱是影響所取將書乃易摠耳)
雹(九)
白聖人在上無雹雖有不為災(左傳)雹隂陽脅(洪範五行傳)馬
頭(漢武元封三年冬雨雹大如馬首)雞子(宣帝地節四年夏五月山陽雨雹大如雞子深二尺五寸)
(殺人飛鳥皆死)五寸(史景帝二年秋雹大者五寸)折禾(孔叢子曰永初年河西縣雹如柸棬折禾)
(稼)傷稼(東觀漢記韓陵字伯師為下邽令視事未周吏人愛慕時鄰縣皆雹傷稼陵界獨無)如斧
(漢河平年楚雨雹如斧飛鳥皆死)如礪(紀年夷王七年雹如礪)隂脅陽徵動羽
(董仲舒云)可禦(季武子問申豐曰雹可禦乎對曰雹之為災誰能禦之)雨冰(說文雹雨冰也)凡
雹(皆冬之愆陽夏之伏隂聖人在上不為災)孔告麻(崔沆同平章事告麻大風雨雹時謂不祥)如
彈(五行志長慶四年六月&KR0996;寅京師雨雹如彈丸又會昌四年夏雨雹如彈丸)雹大如杯(廣明)
(元年四月東都雨雹大如杯鳥獸殪於川澤)木再花夏有雹(出酉陽雜俎)雹如鳬
卵(乾符六年五月丁酉宣授宰臣崔沆豆盧琢制雨雹如鳬卵出五行志)冰雹(非時結冰雹納凉聯)
(句)雹者(隂脅陽也志)風雹害稼(許孟容為京兆尹上言風雹害稼帝遣人覆視不實奪尹)
(以下俸)人君惡聞其過抑賢用邪則雹與雨俱(五行志)殺鳥
獸(同上)毀瓦破車殺牛馬(人君信䜛殺無罪則毁瓦破車殺牛馬同上)風雨時
而霜雹不降(柳宗元表)國多風雹(吐蕃國多風雹)京師大雨雹人畜
有凍死者(長安三年八月)雨雹如雞卵(景龍二年正月己夘滄州雨雹如雞卵)雨
雹如拳(開成五年六月濮州雨雹如拳殺人甚衆已上並五行志)佛寺雨雹(稽神錄楊行自)
(言天祐初在鼓城避暑於佛寺雨雹方甚忽聞大聲震地走視門外乃見一雹其高廣與寺樓等入地可丈餘)
(經月雹乃消)
虹蜺(十)
白雄曰虹雌曰蜺季春月虹始見(月令)小雪之日虹藏
不見(月令)攻隂(釋名曰虹攻也純陽攻隂氣)竟天(文虹竟天)蝃蝀(止奔之詩)在東
(莫之敢指)㛰姻失序(月令章句人隂陽不和㛰姻失序則生此象)五色比象(昭其文也)
鎮星為虹蜺(河圖)飲澗麗天垂象成文如橋之
状流渚之慶(大星如虹下流華渚女節意感而生白帝)冬藏夏見貫
月之祥(瑶光如虹貫月感女樞而生顓頊)貫日之誠(史鄒陽上書荆軻慕燕丹之義欲刺)
(秦王其精誠上感於天乃白虹貫日太子畏之)屬宮之異(漢燕王旦謀反大虹下於宫中飲井水竭)
吐金(異苑曰晉陵薛願有虹飲其釡翕響便竭乃吐金滿釡)化玉(搜神記孔子修春秋製孝經既)
(成孔子齋戒向北斗星辰而拜告偹于天乃有赤虹見自上而下化為黃玉有刻文孔子受而跪讀之)劍
彩(典論曰魏太子造劍名流虹色似彩玉)玉氣(禮曰玉氣如白虹)美人(爾雅虹螮蝀也俗名)
(為美人)女子(蔡邕詣金門邕對曰虹蜺是小女子之祥)大蚓如虹(瑞圖)二氣(文子曰天)
(有二氣則成虹地有二氣則洩人有二氣則生病)夢(常璩華陽國志曰李特長子盈字仲平少子䧺字仲)
(儁初䧺母羅&KR1494;䧺時夢兩虹自地而升天一虹中斷羅曰吾二兒若有先亡者後必有貴者後䧺遂王蜀)隂
陽之精(春秋元命苞)孔天有四時五行寒暑迭居張為虹蜺
(孫思邈)貫營(沙陀傳李嗣昭周德威下慈隰進屯河中汴將朱友寧以兵十萬壁其南全忠自屯晉州)
(晉人聞全忠皆失色時有虹貫德威營氏叔琮薄壘疾鬭晉兵大敗)曲虹(天復三年三月&KR0996;申有曲虹在)
(日東北)垂頭軍門(延和元年六月幽州都督孫佺帥兵襲奚將入賊境有白虹垂頭于軍門占曰)
(其下流血)蜺者斗之精(五行志唐隆元年六月戊子虹蜺亘天蜺者斗之精占曰后妃隂脅王者)
架天(安得五彩虹駕天作長橋李白焦香山詩)虹見宫中(閩王繼鵬晉天福三年夏虹見其宫)
(中)螮蝀入紫微(天明夷廟暉李白)憑天霓(以結峯李白答孟少府書)煙虹(君王)
(賜顔色聲價凌煙虹東武吟)掩天光(虹蜺掩天光哲后起康濟答高山人)天陂(斷霓天陂垂杜)
(牧弄水亭)入井飲(永正二年三月彩虹入潤州大將張子良宅初入漿甕水盡入井飲之後子良擒李)
(錡拜金吾尋歴方鎮南部新書)倚劍慷慨(氣干虹蜺李白上裴長史書)氣如横霓(房魯)
(上節使書目視飛鴻氣如横霓)紛錯(宋務光虹霓紛錯隂勝之沴也)虹霓滅而日月張
(李白明堂賦)纖纖雲表霓(杜甫)五彩奪目(荆州有氣如虹五彩奪目有首如驢長數)
(十丈環廳事而行三匝而滅占者曰廳中將有哭聲然而非州府之咎頃之順貞穆后崩發哀於此室徐鉉稽)
(神錄)
天河(十一)
白天河謂之天漢(銀漢銀河河漢天津絳河明河)倬彼雲漢(倬明也)昭回
于天(昭回光轉也)倬彼雲漢為章于天(言為天文章)維天有漢(監亦)
(有光)斜漢左界(襃斜)南躔(躔歴也見文選)在天成象耿耿(秋河曙耿)
(耿)清淺(河漢清且淺)渭水以象(三輔圖秦皇都咸陽列渭水貫都以象天河)黃河
之精(河圖曰河精上為天河)仙查(博物志舊說天河與海通有居海者年年八月浮查来不失期)
(因上乘去忽忽不知晝夜有一處多織女一丈夫牽牛渚次飲之問之答曰君可於蜀中問嚴君平君平曰某)
(年某月某日有客星犯牽牛星即此人到天河)星石(集林曰昔有人尋河源見婦人浣紗問之曰此天河)
(也乃與一石而歸問嚴君平君平曰此織女支機之石)昭昭(清漢暉)鵲橋牛女隠見
廻旋通海竟天孔如練(唐文粹宋之問明河篇倬彼昭回如練白復出東城)
(接南陌)昏見南樓曉落西山(昏見南樓清且淺曉落西山縱復横)落曉霜(李白)
(詩天河落曉霜)明星方揚斜漢西懸(璿柄如墮沉半層瀾劉禹錫楚望賦)掛戸(河漢)
(掛戶牖欲濟無輕舠夜宿南陵李白)斗柄當西南(韋蘇州擬古詩天河横未落斗柄當西南)明
河澹如掃(杜牧即事詩)縱被微雲掩終當永夜清(含星動雙闕伴月落)
(邊城杜甫天河)驚風翻河漢(梁棟已出日同上寫懷)銀河倒瀉三石梁(李白)
東井南箕(曲直殊於河漢楊炯渾天賦)天河夜轉漂廻星(銀浦流雲學水聲李)
(賀天上謠)銀河倒列星(杜甫詩)明河繞塞微(夜詩同上)天河落處長
洲路(李賀)浩汗若河漢(韓詩)
霜(十二)(災附)
白履霜堅冰(易坤卦)季秋霜始降(霜降之日百工休禮)露為(蒹葭蒼蒼白露)
(為霜)青女(淮南子曰霜神名青女)凝而為霜(大戴禮隂氣勝陽氣則凝而為霜雪)刑罰
之表(春秋符曰霜者刑罰之表也季秋霜始降鷹隼擊王者順天行誅成肅殺之威)紺碧(拾遺志曰)
(廣延國霜色紺碧又有甘霜)九月肅霜既降(禮記霜露既降君子履之必有悽愴之心)
鐘鳴(山海經云豐山之鐘霜降而自鳴)始凝(易曰履霜隂始凝也)葛屨(紏紏葛屨可以履霜)
紈扇(班婕妤扇詩新製齊紈素皎潔如霜雪)駟見(國語云駟見而霣霜駟房星也)殺木(元命)
(苞曰霜以殺木)鷹隼擊(霜降則鷹隼擊)豺祭(霜降之日豺乃祭獸禮)婦功(家語霜降而婦)
(功成嫁娶者行焉)馬蹄(莊子曰馬蹄可以踐霜雪)蠶繭(拾遺記員嶠之山有冰蠶以霜雪覆之然)
(後為繭)琴(琴有履霜操伯竒所作也尹吉甫信後妻之䜛逐伯竒伯竒自傷無罪清朝履霜乃作履霜操)
正月云繁(詩人興傷之刺)憂季秋既降(君子有怵惕之心)玄霜(内傳具雪門)
神鑪(抱朴子云凝霜雪於神鑪採靈芝於嵩岳)災異五月降霜(淮南子曰鄒衍事燕惠王)
(盡其忠貞左右譛之王弃衍衍仰天而哭感霜降)夏降不殺草(春秋苻曰王者政令苛則)
(夏降霜誅伐不行則冬霜不殺草)附木(京房易傳曰誅不原情則其霜附木不下不教而誅其霜反在)
(草下)雪霜大摯(摯傷也月令)殺菽(周十月今八月也書失時)孔清明降霜(獨孤)
(及疏曰昨清明降霜)争嚴(卓行贊曰德秀當與秋霜争嚴真丈夫哉)霜厚數寸(五行志證聖元)
(年六月陸州隕霜殺草吴越地燠而盛夏隕霜昔所未有)殺桑(宣宗紀大中三年春隕霜殺桑)染紫
(常奉真湘潭記鵝管山霜可染紫為天下冠恨人無知者)慘霜(遁叟山居記)天霜下嚴威
(李白古風)夜霜(朗泳清川飛夜霜)縞乎若寒崖之霜(虞城令去思頌)青楓葉
赤天雨霜(杜甫韓諫議註)散下秋草(李白送孟贊府林風吹霜散下秋草)凝霜(空冷)
(枕韋應物詩)坐看飛霜滿凋此紅芳年(古風)飛霜早淅瀝綠豔
恐休歇(同上)鐘何鳴兮應霜氣(楊炯渾天賦)殺惡草(元和十四年四月淄)
(青隕霜殺惡草及荆棘而不害嘉榖唐史五行志)嚴霜(唐史段秀實贊英烈言言如嚴霜烈日可畏而)
(仰哉)吴霜點歸鬢(李賀)嚴霜衣帶斷(杜甫嚴霜衣帶斷指直不得結)
露(十三)(瑞附)
白立秋後五日白露降散而為露(大戴禮陽氣勝隂則散為雨露)厭
浥(行露濕也)漙兮(零露漙兮)為霜(白露為霜)零露(泥泥瀼瀼濃濃)湛湛露斯(匪陽)
(不晞)綴冠(束晳曰零露如珠非綴冠之飾)泛灎之彩鶴警(千年鶴警露而鳴)蟬
飲(取其潔)既濡(禮曰春雨露既濡君子履之必有怵惕之心)珠盤(仙掌金莖以承露)盤
中(見上)薤上(薤露歌曰薤上露朝日晞)潤玉垂珠晨降(楚辭曰霧露蒙其晨)
(降)宵零(典引曰甘露宵零於豐草)菅茅(英英白雲露彼菅茅)多露(謂行多露)詩人夙
行(興厭浥之詠)君子春履(有怵惕之心)下地騰文(别賦)助海成深(海受)
(霧露以成其深)露衣朝諫(劉向說苑曰吴伐荆王令敢有諫者死舍人有少孺子者欲諫懷彈於後)
(園露霑其衣如是者三朝王曰子求何苦露霑衣如是對曰園中有樹其端有蟬蟬高居悲鳴飲風飲露不知)
(螳蜋在其後曲跗欲取其蟬而螳蜋又不知黃爵居其後延頸欲啄之然黃爵又不知臣操彈丸在其下臣但)
(捕其黃爵不覺露霑衣如此為窺其利而不思後患王聞之遂不伐荆)桐葉(蘇子曰人生一世若朝露)
(之托於桐葉)瑞露王者施德則甘露降(瑞圖)一名天酒甘露
仁澤也其凝如脂其甘如飴松柏竹葦(晉書中興書曰王者)
(敬飬耆老則甘露降而松柏受之尊賢容衆則竹葦受之)天地相合(以降甘露人莫之令而自均老)
(子)漢年(甘露之瑞以為年紀)三危(伊尹說湯曰水中之美三危之露五色瑞露也)膏露(天不)
(愛其道故天降膏露)德動皇天(瑞呈甘露)表至德之馨(且因宵降)含孔甘之
味(不待秋凝)若脂之潔(如醴之甘)孔甘露降(李訓十一月帝御紫宸殿京兆尹韓約奏)
(甘露降金吾左仗樹羣臣賀訓元輿奏言甘露近在禁中陛下宜親往觀以承天貺許之即輦入含元殿詔宰)
(相羣臣往視訓奏言非甘露帝曰豈約妄耶顧中尉仇士良于志宏等驗之訓因欲閉之諸官人使無免者)
露芃芃兮蔓草(文粹張說文曰露芃芃兮蔓草)霏霏靈液(唐文粹李正封詠露詩曰)
(霏霏靈液重雲表無聲落)宵潤玉堂簾(曙寒金井索同上)積耀呈姿(柳宗元賀甘露)
(表綴葉而珠璣積耀盈器而冰玉呈姿芳襲椒蘭味兼飴醴)甘露徧庭樹(李懸為貝州刺史甘)
(露徧庭樹其邑人曰美政所致)薔薇露(柳宗元得韓愈所寄詩先以薔薇露灌手然後發讀)白庶
潭露(常奉真湘潭記白庶潭露能染紅)朝光初燭方湛湛而不晞畏景
轉炎更瀼瀼而未已(柳宗元賀甘露)露垂於草其状如珠(吕向注文)
(選)玉露凋晚林(舊史李密)花露(開元遺事太真妃宿酒初消苦肺熱晨遊後苑口吸花露)
(以潤肺)秋露如白玉(李白古風秋露如白玉團團下庭綠)火雲洗月露(杜甫)玉
階生白露夜久侵羅襪(太白玉階)唐李賀金銅仙人辭漢歌
敘云(魏明帝青龍九年八月詔宦官牽車西取漢孝武捧露盤仙人欲立置前殿宮官既折盤仙人臨載)
(乃澘然泣下歌曰茂陵劉郎秋風客夜聞馬嘶曉無跡畫欄桂樹懸秋香三十六宫土花碧槐官牽車指千里)
(東關酸風射眸子空將漢月出宫門憶君清淚如鉛水襄蘭送客咸陽道天若有情天亦老携盤獨出月荒凉)
(渭城已遠波聲小)草露滴秋根(杜詩)承露盤中珠正圓(韋應物通天臺上月)
(初出承露盤中珠正圓珠可飲夀可永武皇南面曙欲分從空下來玉杯冷)世間綵翠亦作
囊八月一日仙人方(仙方稱上藥静者服之常綽約)碧天何言空墜露
(並上同漢武帝雜歌)凝珠滿露枝(李後主)零露凝清華(柳文)零其庭而
著異(紀於年以標竒柳宗元甘露表)秋荷一滴露(清夜墜玄天)清高金莖露
(杜詩)承露金莖霄漢間(同上)玉露凋傷楓樹林(秋興詩)露裛思
藤架(遣悶)春風拂檻露華濃(李詩)白露垂珠滴秋月(同上)凝毫
採掇花露容(同上)華露(華露湛新秋)濯濯晨露香(明珠何聯聯韓愈)泣
露(林攅母亡自延甓作塜廬有甘露降觀察使李若初遣官吏驗實會露晞里人失色攅哭曰天所降露禍)
(我耶俄而露復集)
白孔六帖卷二
