白孔六帖卷三十三唐白居易原本
宋孔傳續撰
藥(一)疾(二)
瞽(三)獸醫(四)
巫(五)投壺(六)
博棋(七)彈棋(八)
賭(九)筭(十)
射覆(十一)雜技(十二)
藥(一)
白易曰勿藥有喜象曰無妄之藥不可試也若
藥弗瞑眩厥疾弗瘳(書)聚毒(醫師掌聚毒藥藥之辛苦者)惡石(傳曰臧孫)
(之惡我藥石也美疢不如惡石夫惡石猶生我疢之美其毒滋多)秦人毒涇上流(晉師飲之)
(故多死者)康子饋藥(拜而受之曰丘未逹不敢嘗)良藥苦口利於病(張良云)
上藥養性(中藥養病)君臣之藥羿合藥(姮娥竊食之而奔月)青囊蛇
膽(見孝感門注)聚蓄百藥(月令仲夏)不服其藥(醫不三代)一丸(與我一丸藥光)
(輝有五色魏文帝詩)二價(韓康字伯休賣藥不二價)將欲救療(必先聚蓄藥石)薏苡(馬援)
(在南中得薏苡子食久而輕身辟邪氣乃載一車來為種人言援所載皆明珠文犀)芎藭(申叔展謂還無)
(射曰冇山芎藭乎曰無河魚腹疾奈何注云欲使無射逃水中故問無禦濕之藥奈腹疾何)馬援之
欲身輕(將求薏苡)無射之憂腹疾(空望芎藭)審味於農帝之經(考名)
(於桐君之錄)列君臣百品之名(辨辛苦五毒之味)嘗味(帝王世紀黃帝使岐伯嘗)
(味於百藥)陸抗飲藥(抗疾羊祜饋藥抗不疑而飲之或止之抗曰羊叔子豈酖人者哉)五藥
(草木虫石榖)寘堇(驪姬寘堇於肉堇烏頭也國語)寒石散(皇甫謐士安羸疾而披玩不怠服寒)
(石散性乖忤每委頓不勝悲憤欲自殺叔母止之)婢丸藥(晉陳壽父喪羸病使婢丸藥沉累十餘年)
嘗畜毒藥(魏太祖性嚴毅掾屬以公事往往加杖何䕫嘗畜毒藥誓死無辱是以終身亦不及也)
進藥於父(傳曰許悼公虐飲太子止之藥卒故書曰止弑其君君子盡心力以事君捨藥物可也言)
(藥有毒非常人知之譏止不捨藥物故加弑君之名)孝子操藥以脩慈父聖人羞
之投藥水中(公羊齊人職守遂遂人投藥水中齊人飲之殱焉)漆葉青黏散(華佗)
(授弟子可服之年百餘歲)裴頠上言(宜正太醫權衡此若差違失神農歧伯之正藥分兩輕重稍乖)
(為害尤深占壽攷今夭折由此也)郭文(字文舉病王道遺藥文曰命在天不在藥壽長短時也)孔
調藥(馬周病帝躬為調藥)和藥賜之(李大亮疾帝親和藥驛賜之)玄宗賜讓皇
帝憲等書曰(魏文帝詩西山一何高高高殊無極上有兩僊童不飲亦不食賜我一丸藥光耀有)
(五色服之四五日身體生羽翼朕每言服藥而求羽翼寧如兄弟天生之羽翼乎頃因餘暇選仙錄得神方云)
(餌之必壽今持此藥願與兄弟共之偕至長齡永永無極也)飲藥(太宗皇后長孫氏媵侍疾病輙所御)
(飲藥資之)雲母粉(尉遲恭餌雲母紛)賜藥(李勣自屬疾帝及皇太子賜藥即服)攻疾(張臯)
(䟽曰藥以攻疾無疾不用藥也)不周曉藥石(于志寧與司空李勣脩定本草并圖合五十四篇曰)
(昔陶弘景以神農經合雜家别錄注名言之江南偏方不周曉藥石往往紕繆四百餘物今考正之)棄藥
(柳公綽有道士獻丹藥問所從來曰自薊門時朱克融方叛遽曰惜哉藥自賊境來雖驗何益即棄藥而逐道)
(士)諸子進藥不肯御(令狐楚疾甚諸子進藥不肯御曰士固有命何事此物邪)童子
峯(朱孺子幼事道士王元正居大若岩一日汲于溪上見二花犬相趁因逐之入于枸杞叢下而沒掘之得)
(杞根形如二犬煑而食之味極甘香忽覺身輕飛于山峯上須臾雲氣擁之而去元正食其餘因得不死遂號)
(童子峯沈汾續仙傳)仙藥有青津碧荻龍胎醴九鼎魚(火棗交梨炎山夜日)
(玄霜絳雪出酉陽雜俎)藥草異號丹山魂雄黃青要女空青(同上)賣
藥宋清(國史補宋清賣藥長安市朝官出入移貶輒賫藥迎送施藥甚廣人有急難傾財濟之歲計所)
(得之利常有百餘倍長安人言有義者必稱宋清一)置採藥師(凡課藥之州置採藥師一人京師以)
(良田為圜庶人十六以上為藥園生業成者為藥辨其所出擇其良者進焉唐志)苦乏大藥資
(山林跡如掃杜詩)藥物祕海嶽(李白古風藥物祕海嶽採鉛青溪濱)不死藥(歸登有遺)
(金石不死藥者紿曰已嘗及登服幾死訊之乃未之嘗人皆為怒而登不為愠)誤進(杜黃裳嘗被疾有醫)
(者誤進藥疾遂甚終不怒譴)鍾乳(高季輔帝賜鍾乳一劑)鍾乳胡椒(元載籍其家鍾乳五)
(百兩胡椒至八百石)常春藤(姜撫召至東都因言服常春藤使白髮還鬒則長生可致藤生太湖最良)
(終南往往有之不及也帝遣使者多取以賜中朝老臣因詔天下使自求之)當病飲藥(程元振傳)
(柳伉上疏曰陛下以今日勢為安耶危耶若以為危豈得高枕臣聞良醫療疾當病飲藥藥不當病猶無益也)
蠲疾(柳澤上疏曰藥不毒不可以蠲疾)停藥石於膚腠(王志愔言停藥石於膚腠則俞)
(跗不能攻疾)黃耆防風煑湯(許胤宗仕陳為新蔡王外兵參軍王太后病風不能言脉沉難)
(對醫家告術窮胤宗曰餌液不可進即以黃蓍防風煑湯數十斛置床下氣如霧重薄之是夕語擢義興太守)
藥籠中物(元行冲狄仁傑器之嘗謂仁傑曰下之事上譬富家儲積以自資也脯腊膎胰以供滋膳)
(參术芝桂以防疾疢門下充旨味者多矣願以小人備一藥石可乎仁傑笑曰此正吾藥籠中物也)蒔藥
草自供(王績)金石凌湯(酉陽雜俎安禄山恩寵莫比其所賜有金石凌湯劑及藥童子昔賢)
(子就宅煎)自怜賦(余抱病二年於衡泌之下醫甚庸而氣益盛藥非良而價倍高每一把臂一下杵未)
(嘗不解衣輙食而後至也其為窮且病亦已至矣作自怜賦笠澤叢書)服食可延年(李白詩我)
(來採菖蒲服食可延年)藥許鄰人斸(杜歸溪詩)藥條藥甲潤青青(絶句)高
齋依藥餌(暮春)巾拂香餘搗藥塵(憶昔行)看題檢藥囊(西郊詩)
種藥扶衰病(遠遊詩)近根開藥圃(高柟詩)藥裹關心詩揔廢
(酬郭)省郎憂病士書信有柴胡(寄韋郎中省郎憂病士書信有柴胡飲子頗通汗懷)
(君想報珠)藥餌者所以禦疾(裴憐諫夫三牲五榖禀五行以生也發為五味天地生之所以)
(奉人聖人節調以致康強若乃藥劑餌者所以禦疾豈常進之餌哉)何用藥為(五代崔梲性至孝其)
(父涿病不肯服藥曰死生有命何用藥為梲屢進醫藥不納每賓客問病者梲輙迎拜門外泣涕而告之涿終)
(不服藥而卒)曬藥能無婦(杜甫秦州詩)幸其家(甄權嘗以母病與弟專醫方得其旨)
(趣年一百三歲太宗幸其家視其飲食訪逮其術因授朝散大夫賜几杖衣服)所擣之藥(李白飛龍)
(引紫皇乃賜白兔所擣之藥方後天而老凋三光)尚藥奉御(掌和御藥及診候之事直長為之貳)
(凡藥有上中下之三品凡合藥宜用一君二臣三佐四使方家之太經也必辨其五味三性七情然後為和劑)
(之節五味謂酸鹹甘苦辛酸屬肝鹹屬腎甘屬脾苦屬肺三性謂温寒熱七情謂有相刑者有相須者有相使)
(者有相畏者有相惡者有相反者有相殺者其用又有四焉曰湯丸酒散視其病之深淺所在而服之唐六典)
凡合御藥與殿中監視其分劑藥成先嘗而進焉(同上)主
藥藥童掌刮削擣篩(同上)
疾(二)(疾疫附)
白寢疾有加無瘳伯牛有疾(子曰斯人也而有斯疾也)無妄之疾
(勿藥有喜易)遘厲虐疾日臻彌留(顧命曰病日臻既彌留彌久也)疾大漸
惟幾(幾危也)六極(二曰疾)節宣其氣勿使有所擁閉湫底以
露其體(露臝也子産云)五福(三曰康寧無疾病也)愆于厥身(病也)病未及死
吾子忍之(張侯謂郤克云)疾瘧方起病莫能興死而後已
天有災癘厥疾不瘳恫&KR1986;乃身(恫痛也病也)美疢
沉疴多瘠罔詔(言人疾不詔救書)積憂成病遘癘四時
皆有癘疾(周禮)寬疾(周禮以保息六養萬民五曰寬疾有疾者寬養之)大札移人
(又曰大札則令邦國移人注大札疾疫也移人避災也)病間(間差也)人有大疫(月令)夫
子之病革矣(革音殛)不令兄弟交相為瘉夢為豎子(晉矦)
(夢病為二豎子)夢黃熊入門(今夢黃熊入於寢門厲鬼乎子産曰昔堯殛鯀于羽山其神化為黃)
(熊入于羽淵三代祀之晉為盟主其未祀乎韓宣子乃祀夏晉矦有間熊音奴來反)子之所慎(齋戰)
(疾)重膇之疾(傳郇瑕氏土薄水淺其惡易遘於是有沉溺重膇之疾)膏肓(晉矦之疾膏之)
(上肓之下藥不至焉)詐(令尹薳子憑以疾辭官重蠒衣裘鮮食而寢王使醫視之曰瘠則甚矣而血氣未動)
佯(韋玄成讓爵於兄佯病狂而壊容貌)偽(吳公子光偽足疾入于窟室)敗面(魏祖少游蕩叔父數)
(言於其父嵩祖患之偽敗面口偏叔父見云中惡風又告嵩嵩驚呼曰叔父言汝中風已差乎對曰初不中風)
(但失愛於叔父故見罔爾自後叔父所告嵩終不復信也)父母唯其疾之憂伯牛
有疾(子問之自牖執其手)玉體不安(士啓楚太子有疾吳客往問之曰聞太子玉體不安)啓
手足(曾子有疾召門弟子曰啓予手啓予足而今而後吾知免夫小子)楚昭王曰(除腹心之)
(疾而寘諸股肱何益也)晝居於内(問其疾可也)疾病(禮疾病外内皆掃君大夫徹縣士去)
(琴瑟寢東首於北牖之下)君視(疾君視之東首加朝服拖紳)消渴(司馬相如常患消渴)瘨胘
(揚雄曰臣常有瘨胘之疾)漳濱(劉公幹卧病漳濱)頭風(陳琳作檄事見檄門)子疾病(子路)
(請禱子曰丘之禱久矣)祟(晉矦有疾叔向問子産曰寡君疾病卜人曰實沉臺鮐為祟敢問何神也子産)
(曰實沉參神也臺鮐汾神也二者不及君身君身則出入飲食哀樂之事山川星辰之神又何為焉)六疾
(傳曰天有六氣淫則生六疾隂淫寒疾陽淫熱疾風淫末疾雨淫腹疾晦淫惑疾明淫心疾)内熱(女傷)
(物晦時滛則生内熱惑蠱之疾)汲黯之卧淮南(劉楨之居漳濱)疕瘍(皆瘡也周禮)廢
疾非人不養者(一人不從政政徭役也)問疾不能遺(不問其所欲)卿大
夫疾(君問之無筭)士(一問之)君於大夫疾(三問之)展轉伏枕既
微且尰(骭瘍為微腫足為尰)鼽嚏易簀(舉扶而易簀反席未安而没曾子)荀偃
癉疽(生瘍於頭目出著癰病也)非鬼非食(惑以喪志左傳)孟縶之足不良(能行)
(跛也)夭疾(榖梁曰有夭疾者不得入於宗廟)智囊宿瘤(並癭也)越聲(莊舄越人仕楚)
(執圭及病為越聲)躄者盤散行汲(平原美人笑之)重病(趙歧年三十有重疾自慮奄忽)
(遺令立碑於墓前刻曰漢有逸人姓趙名歧後疾愈矣)生癭(賈逵争公事發憤生癭欲割之太祖惜之)
(曰十人割九人死逵猶割竟愈)床下蟻聲(殷仲堪父患耳聽聞床下蟻動如牛闘聲)杯中蛇
影(樂廣為河南尹有親客久不來廣問之對曰前在坐蒙飲見杯中有蛇影意惡之而有疾于時廳上有角)
(弓畫作蛇廣意是弓影也乃告所以仍令坐舊處與飲杯中乃是弓影遂豁然而愈)痁作而伏(趙羅)
(戰無勇縻之吏請之御對曰痁作而伏縻束也)負薪之憂嚙被(樂頥之病恐母聞不敢呻)
(吟嚙被至破)久嬰漳浦(常寢茂陵)如臨不測之泉(似執將枯之木)相如疾
甚(留封禪之書)朱超伏枕(有寄文之作)三疾令(戸令諸一目盲兩耳聾手無二指足)
(無大拇指秃瘡無髮久漏下重大癭腫之類皆為殘疾癡瘂侏儒腰折一肢廢如此之類皆為廢疾瘨狂兩肢)
(廢兩目盲如此之類皆為篤疾)趙簡子病五日不知人(扁鵲曰血脉均治也昔秦穆公)
(如此七日而寤寤曰我之帝所觀樂主君病三日必聞及寤曰我之帝所觀鈞天廣樂賜鵲田四萬畝)病
忘(列子宋陽里華子中常病忘)不可救療(傳)疾疫疾疫方起天
有災癘天災流行人有大疫人殃於疫國多
風欬人多瘧寒寒暑不時(則疾)桓虔之差瘧(桓豁字石虔為)
(人勇壯時有患瘧者呼桓石虔以怖之疾者多愈)庾衮(字叔褒咸寧中大疫二兄俱亡次兄毗復病癘)
(氣方盛父母諸弟皆出於外衮獨不去父母彊之可親自扶持晝夜不眠其間又撫柩哀號不輟十餘旬疫勞)
(消歇家人乃反毗疾差衮亦無疾)孔風痺(裴垍為相五年暴風痺帝悵惜遣使至問藥膳進退輒䟽)
(聞居三月益痼)遣使臨問相望於道(薛收武德七年寢疾王遣使臨門相望於道)宿
病皆愈(李百藥會高祖遣使招伏威百藥勸朝京師既至歷陽中悔欲殺之飲以石灰酒因大痢瀕死)
(既而宿病皆愈)晚節多病(房玄齡晚節多病時帝幸玉華宫詔玄齡居守聽卧治事)神用頓
耗容止不常(岑文本從伐遼東事一委倚至糧漕最目甲兵凡要科配差序籌不廢手由是神用)
(頓耗容止不常至幽州暴病)嗜欲勝則疾疹作(張臯上䟽曰神慮澹則血氣和嗜欲勝則)
(疾疹作)緜頓(順宗皇后王氏順宗即位疾已緜頓后侍醫藥不少怠)嬰霜露疾(后崩年五)
(十四遺令曰未亡人嬰霜露疾日以哀頓)房喬疾甚(帝命鑿苑垣以便候問親握手與决詔皇太子)
(就省)引疾(裴度大和四年數引疾不任機重願上政事帝擇上醫護治中人日勞問相躡)移疾(穆寧)
(雖直其誣猶置散位寧嘿不樂唶曰時不我容我不時徇又可以進乎遂移疾滿百日屢矣親友強之輙復一)
(朝)挾扶以出(韓弘病自河中還詔百官問疾弘遣子辭不能見公綽謂曰上使百司省候是謂異)
(禮宜力疾以見公卿安可卧令子姪傳言耶弘懼挾扶以出)自陳(孔緯以門下侍郎復輔政使者敦勸)
(力疾到京師見帝嗚咽流涕自陳衰疾不任事乞歸田里帝動容詔使者送緯至堂視事會天子出次石門從)
(至莎城以病還都)恃安而忽則疾生(為國者如治身及身康寧調適以自助如恃安而忽)
(則疾生李珏)病風(盧攜後病風足蹇神昏智瞑塞事多决於親吏楊温李修)不任奉謁(王徽)
(權京兆尹為帝左右所憎衆忿共譛罷徽令赴行在俄授太子少師徽遂移疾河中滿百日免帝還京師復申)
(前授稱疾不任奉謁)鬱鬱不得志成疾(韋陟肅宗擇相自謂必得及入關又不許至京師鬱)
(鬱不得志成疾且卒嘆曰吾道窮於此乎)不甘魚肉之味(吳兢䟽曰人將疾必先不甘魚肉之)
(味國將亡必先不甘忠諫之說)疾革言不及病(李巽元和四年疾革郎官省候巽言不及病但)
(與商校程課功利)不良趨走(吳湊為福建觀察使與宰相竇參有憾參數加短毁又言湊風痺不)
(良趨走帝召還驗其疾非是繇是不直參)飲食資身過則生患(柳公綽太醫箴飲食資身)
(過則生患)未嘗一日言病(張萬福自始終禄食七十年未嘗一日言病)惡疾(孫思邈孟)
(詵盧照隣等師事之照隣有惡疾不可為感而問曰高醫愈疾奈何本傳)羸瘠(顧相時羸瘠多病)左
右代拜(李林甫已屬病稍侵會帝幸温湯詔以馬轝從御醫珍膳繼至詔旨存問中官護起居病劇巫)
(者視疾云見天子當少間帝欲視之左右諫止乃詔林甫出廷中帝登降御閣舉絳巾招之林甫出能興左右)
(代拜)就中書療治(楊綰同中書門下平章事素痼疾居旬日寖劇有詔就中書療治)加工
部尚書拜卧内(劉瑑同平章俄而大病加工部尚書拜卧内猶手䟽陳政事)病居心
腹(武平一上書病之在四體者跡分而易逐居心腹者候遽而難治)及心則殆(張文仲武后時)
(至尚藥奉御特進蘇良嗣方朝疾作仆建中文仲診曰憂憤而成若脅痛者殆未可救頃告脅痛又曰及心則)
(殆俄心痛而死)面不能罷頮髮不能拍櫛(如是未移日而疾劉禹錫)髮蓬如
而忘乎亂面黔如而忘乎垢(同上)越人病且憂則聚巫師
用雞卜(越人信祥而易殺傲化而偭仁越人病且憂則聚巫師用雞卜始則殺小牲不可則殺中牲又)
(不可則殺大牲而又不可則訣親戚飾死事曰神不置我已矣因大食蔽面死柳子)疹疾(况自嬰疹)
(疾寧保軀不貲韓文)緜惙(一朝被病遂至緜惙夢得代裴相譲官表)造化小兒相苦(杜審)
(言病甚曰甚為造化小兒相苦)思愈(疾者思愈必呻而求醫夢得書)雖父母病皆委去
(蜀人畏鬼而惡疾雖父母病皆委去士廉為設條教高士廉傳)疫癘忽潜遘(韓愈赴江陵疫癘忽)
(潜遘卜家無一瘳)羸頓(柳宗元與韓愈書昔與退之期為史志甚壯今孤囚癈痼連遭瘴癘羸頓朝夕)
(就死無能為也)身欲奮飛病在床(杜詩韓諫議注)職當憂戚伏衾枕(况乃)
(遟暮加煩促)長卿消渴再公幹沉綿屢(送高司直)衰疾謝知音(西閣)
(詩)蕭條病轉嬰(司馬)卧病海雲邊(所思)烝生熱否生寒(孫思邈曰)
(人之四支五臟一覺一寐吐納往來流為榮衛章為氣色發為音聲人之常數也陽用其形隂用其精天人所)
(同也失則烝生熱否生寒結為瘤贅䧟為癰疽奔則喘乏竭則焦槁發乎面動乎形天地亦然五緯縮羸孛彗)
(飛流其危診也寒暑不時其烝否也石立上踊是其瘤贅山崩土䧟是其癰疽奔風暴雨是其喘乏川瀆竭涸)
(是其燋槁高醫導以藥石救以砭劑聖人和以至德輔以人事故體有可愈之疾天有可振之災)逃瘧
功臣閣下(高力士上皇徙西内居十日為李輔國所誣除籍長流巫州力士方逃瘧功臣閣下輔國)
(以詔召力士趨至閣外遣内養授謫制)風氣百二十四氣狀八十(方技張文仲諸)
(言方者與共著書詔王方慶監之文仲曰風氣百二十四氣狀八十治不以時則死及之惟頭風與上氣足氣)
(藥可常御病風之人春秋末月可使洞利乃不困劇自餘以時消息乃著四時輕重術凡十八種上之)乘
秋作寒熱翁嫗所罵譏(韓愈譴瘧鬼乘秋作寒熱翁嫗所罵譏求食嘔洩間不知臭穢)
(非醫師加百毒薰灌無停機炙師施艾炷酷若獵火圍詛師毒口牙舌作霹靂飛符師弄刀筆丹墨交横揮)
有頂骨(柳芳為郎中子登疾重時張萬福名善醫張初除泗州與芳有舊遽引視登遥見登頂曰有此)
(頂骨何憂疾也因按脉五息復曰不錯壽且踰八十乃留方數十字謂登曰不服此亦得登後為庶子年至九)
(十而卒出酉陽雜俎)凡人好辭工書者皆病癖也(柳宗元報崔秀才書凡人好辭)
(工書者皆有病癖也言不幸蚤得二病學道以來日思克砭鍼攻熨卒不能去纏結心腑牢甚願斯湏忘之而不)
(竊嘗自毒今吾子乃始欽欽思易吾病不亦惑乎)
瞽(三)
白眇能視(易)子見瞽者雖少必作過之必趨喪明(子夏)
(喪其子而喪其明)盲子夏(杜欽字子夏目偏肓與杜鄴同姓字俱以才能見稱京師謂欽為盲子夏)
(欽患之乃獨為小冠由是京師人呼為小冠子夏)盲夏侯(魏夏侯惇為流矢中傷左目與夏侯淵俱)
(為將軍中號惇為盲夏侯)求方(晉范甯患目疾就中書侍郎張湛求方湛嘲之曰右方宋陽里子受魯東)
(門伯伯受左邱明邱明傳杜子夏一減思慮二專内視)婢進蠐螬(盛彦事見父母疾門)倀倀
乎(目無所見兒)左氏喪明厥有國語(司馬遷云)五色令人目盲(老子)
師冕見(及階子曰階也及席子曰席也皆坐子告之曰某在斯某在斯師冕出子張問曰與師言之道)
(與)任永君馮信(並好學公孫述徵不就皆託青盲及述誅而目明)孔治刮(崔謹由遷)
(戸部侍郎始謹由苦目疾不得視醫為治刮適愈而召)母禁其為學(杜顗幼病目母禁其為學)
獨盲於目(無所能人乃宜以盲廢有所能人雖盲當廢於俗輩不當廢於行古道之人當今盲於心)
(者皆是若籍自謂獨盲於目爾韓愈代張籍書)盲者業於藝必專(故樂工皆盲同上)求
道於盲(未有見其得答陳生)離婁閉目(皮日休悼賈離婁閉目瞽者揚眉)瞽者不
見泰山(陳子昂贊瞽者不見泰山子昂之于言其聾瞽歟)無用於天下(韓愈書兩目不)
(見物無用於天下)
獸醫(四)
白獸醫掌療病及瘍(周禮)凡療獸病(灌而行之以節之以動其氣)療獸
瘍(灌而刮之以發其惡然後養食之)張里(以馬醫擊鍾漢書)牛醫之子(黃憲)巫馬
掌養疾馬而乘治之相醫而藥攻馬疾受財于校人(乘謂)
(驅步以發其疾知病所處乃治之相助也)孔送細馬(百官志諸牧監每歲孟秋羣牧使送細馬)
(則有獸醫等)不得番息(于志寧東官僕御舊得番休志寧上䟽極言曰竊見僕寺司馭爰及獸醫)
(自春迄夏不得番息)馬醫(柳宗元書)鑿養為業(會昌中有豪士張休復以鑿養為業馬疫不能)
(療者即以一藥啗之旬日而逸步駿健貨之其利十倍)餧之艾之行之節之(郤昂八馬)
(坊碑内廐馬每有瘠者病者老者疲者擇其不任者以頒諸坊則必餧之艾之行之節之俟其跳梁俟其充腯)
(而後入之)獸醫掌療馬病(凡馬病灌而行之觀其病之所發療馬病有五勞一曰筋勞二曰骨)
(勞三曰皮勞四曰氣勞五曰血勞久步則生筋勞久立則生骨勞久汗不乾則生皮勞汗未瘥疎而伺飲之則)
(生氣勞驅馳無節則生血勞有傷寒者有傷熱者寒暑加減據經方以療焉唐六典)油藥灌劀之
物(郤昂八馬坊碑)
巫(五)
白用史巫紛若吉易司巫掌羣巫之政令(國大旱則帥巫而舞雩國)
(有大災則帥巫而造)巫恒(會常聚之巫以待命)女巫掌歲時祓除釁浴(歲時祓除)
(若令三月上已如水上之類俗以香薰草藥沐浴)在男曰覡女曰巫(使制神處位國語)
沉巫(西門豹為鄴令沉巫覡)焚巫(傳夏大旱公欲焚巫尫)娶巫家女(黃覇娶巫家女)
(知其有貴故娶之)自汙(後漢高鳳不應恐不免自言巫家子以自汚也)小巫見大巫神
氣殫矣(吳書張紘見陳琳作武庫賦嘆之琳答曰僕在河北北少文章易為雄伯故使僕有此譚今足)
(下子布在彼所謂小巫見大巫神氣殫矣)桑田巫(晉侯病召桑田巫曰不及食新矣)梗陽之
巫臯(梗陽邑名臯巫名)章丹陳朱隱形吐火(晉夏統仲御從叔敬寧祠先人迎女)
(巫章丹陳朱二人並有國色裝服甚盛善歌舞又能隱形匿影甲夜之初撞鐘擊鼓間以絲竹丹珠又拔刀吐)
(火雲霧杳冥流光發電統諸兄弟欲往觀之而難統於是共理之曰從父聞疾病得瘳小大以為喜慶欲因祭)
(祀並往賀之卿可俱行乎統從入門忽見之驚愕而走也)惟神與鬼(杳杳冥冥)託以師巫
(招於禱祈)天神(人鬼)雖逹幽冥(如有邪妄)其或闕之(不為知禮)赴巫立祠
天神上帝(百鬼以雞卜史記)宋陽里華子(病忘謁巫而卜之不吉列子)孔禳
祓類巫覡(王璵擢太常博士為祠祭使專以祠解中帝意有所禳祓大扺類巫覡)乘傳分
禱天下名山大川(帝嘗不豫太卜建言祟在山川皆遣女巫乘傳分禱天下名山大川巫皆)
(盛服中人護領)小伎(柳澤景雲中嘗上䟽言尚醫奉御彭君慶以巫覡小伎超授三品奈何輕用名器加)
(非其人)召巫(太子英鄂王瑶光王琚並廢為庶人遇害天下冤之號三庶人歲中武惠妃數見庶人為)
(祟因大病夜召巫祈之請改葬且射行刑者瘞之訖不解妃死祟亡)置符履中(棣王琰妃韋以過置)
(别室而二孺人争寵不平求巫者密置符琰履中以求媚)與巫祝言不順(來瑱拜兵部尚書是)
(時程元振居中用事疾瑱乃告與巫祝言不順)閉關不納(侯希逸夜與巫家野次李正己因衆怨閉)
(關不納)毬場隱龍(龐勛巫言毬場有隱龍得之可戰勝勛大役徒鑿地不能得)被髮銜
刀(劉文静家數有怪文起憂召巫夜被髮銜刀為禳厭)營惑於人(陳子昂上言巫鬼營惑於人者)
(禁之)挾鬼道(趙彦昭本以權幸進中宗時有巫趙挾鬼道出入禁掖彦昭以姑事之嘗衣婦服乘車與)
(妻偕謁其得宰相巫力也)託鬼神致位將相(王璵託鬼神致位將相時以左道進者紛紛出)
(焉)南方信禨巫(李德裕出為浙西觀察南方信禨巫雖父母癘疾子棄不敢養德裕擇長老可)
(語者喻以孝慈大倫患難相收不可棄之義數年惡俗大變)喜巫鬼(劉禹錫斥朗州司馬州接夜郎)
(諸夷風俗陋甚喜巫鬼每祠歌竹枝鼓吹裴回其聲傖儜禹錫謂屈原沅湘間作九歌使楚人以迎送神乃倚)
(其聲作竹枝詞十餘篇)除巫祝(李泌肅宗祝擢王璵執政大抵興造工役輙牽禁忌俗說而黎幹以)
(左道位京兆尹德宗素不然及嗣位除巫祝)鳥卜(西域傳東女以十一月為正巫者以十月詣山中布)
(糟麥呪呼羣鳥俄有鳥來如雞狀剖視之有榖者歲豐否則有災名曰鳥卜)胡巫(李軌有胡巫妄曰上)
(帝將遣玉女從天來遂召兵築臺以候女多所糜損屬荐飢人相食軌毁家貲賑之)能活死人(田仁)
(會遷右金吾將軍有巫傳鬼道惑衆自言能活死人市里尊神仁會劾徙于邊)白頭老人(羅弘信為)
(禆將主馬牧魏有巫告弘信曰白頭老人使謝君君當有是地弘信曰神欲危我耶文㺹死衆曰孰願主吾軍)
(者弘信輒曰神命我矣衆環視以為宜遂立之)巫不吾紿(回紇永泰初懷恩反誘回紇吐蕃入寇俄)
(而懷恩死二虜争長回紇首領潜詣涇陽見郭子儀請改事始虜有二巫言此行必不戰當見大人而還及是)
(相顧笑曰巫不吾紿也)安祿山母(安祿山本姓康母阿史德為覡居突厥中)淫巫瞽史
(柳宗元貞符曰司馬相如劉向揚雄班彪彪子固皆㳂襲嗤嗤推古瑞物以配受命其言類淫巫瞽史)王
奉仙(高駢師鐸既敗慮駢内應有女巫王奉仙謂師鐸曰楊州災有大人死可以厭彦曰非高公邪命左)
(右陳賞等往殺之)疾不呼巫(李勣疾家欲呼巫不許)斬巫絶火(錢元懿牧新定一日)
(閭里間輒數處火起居民頗憂恐有巫楊媪因之遂興妖言曰某所復當火皆如其言民由是竟禱之元懿謂)
(左右曰火如巫言巫為火也宜殺之乃斬媪于市自此火遂絶)恣為鬼神語(錢偡年十八出為湖)
(州刺史有妖巫登衙門大樹恣為鬼神語人皆驚畏偡曰妖由人興命張弩而射巫果請命因鞭之州人咸服)
(已上出吳越備史)神巫(天寶初有范氏居者能知人休咎顔魯公尉醴泉曰詣范居問命日神巫某官)
(階盡五品否居曰幾隣於一品所望何其卑耶魯公曰官階盡五品著緋衫帶銀魚兒子補齋卽某之望滿矣)
(范指座上紫絲布食簟曰顔郎於衫色如此其功勞名節皆稱是云常侍言旨)
投壺(六)
白禮記投壺之禮主人奉矢司射奉中使人執壺主人
請曰某有枉矢哨壺請以樂賓賓曰子有旨酒嘉肴某
既賜矣又重以樂敢辭(燕飲升坐主人乃請投壺也枉哨不正貌)主人曰敢
固以請賓曰某固辭不得命敢不敬從賓再拜受(拜受矢也)
主人般還曰辟主人阼階上拜送賓般還曰辟(般音盤還音旋)
(辟音避禮)即兩楹間(言將有事於此上同)退反位揖賓就筵(欲與偕進明為偶也)
設中東面執八筭興請賓曰順投為入比投不釋勝飲
不勝者正爵既行請為勝者立馬一馬從二馬二馬既
立請慶多馬(馬勝筭者)命弦者奏貍首(弦鼓瑟者貍首詩篇名)間若一
(以為志取節)左右告矢具請拾投(拾更也音其劫反)有入者則司射
坐而釋一筭焉賓黨於右主黨於左命酌曰請行觴當
飲者皆跪奉觴曰賜灌(灌飲也當飲者謂不勝者)勝者跪曰敬養筭
多少視其坐(坐人多少四矢則四筭)籌室中五扶堂上七扶庭中
九扶(籌矢也四指曰扶)筭長尺二寸壺頸修七寸腹修五寸口
徑二寸半容斗五升壺中實小豆焉為其矢之躍而出
也壺去席二矢半矢以柘若棘毋去其皮魯令弟子辭
曰毋幠毋敖毋偝立毋踰言偝立踰言有常爵薛令弟
子(踰言以上魯同)若是者浮(唯此一句與弟子賓主黨也)魯鼓薛鼓(言舉各有節)
中㑺有酒有肉(傳晉侯與齊侯投壺晉侯先曰有酒如淮有肉如坻寡人中此為諸侯師中之)
(齊侯曰有酒如澠有肉如陵寡人中此與君代興亦中之伯瑕謂中行穆子曰子失辭吾固師諸侯矣壺何為)
(焉其以中雋一發以中為雋也)軍中(東漢祭遵為將軍士皆用儒術每雅歌投壺在軍旅中不㤀俎豆)
主人有儀(弟子無敖)既備主禮(以崇賓儀)展再拜之儀(盤旋而避)備三
辭之禮(揖譲而升)賓主之歡(禮樂之節)初筵有踐(正爵既行)主三請以
執壺(賓再拜而受矢)筭惟視坐(矢以拾投)賓階主黨為勝者立馬而
慶多(當飲者賜灌而敬養)魯薛之令(齊晉之君)侍投則擁矢(侍長者投壺擁矢致)
(敬也)勝則洗而以請(洗爵請行觴而不敢直飲)客亦如之(亦洗而請)不角(角觥)
(也於尊長不行罰觥如獻酬之禮)不擢馬(擢徹也於長者不去馬嫌勝也)魯鼓薛鼓(鼓節)
(取半以上為投壺禮盡用之為射禮)王弼(善投壺魏略云)嘉賓投矢(既即兩楹)司射度
壺(爰陳八筭)勝而慶馬(樂則歌貍)敏手玉女投壺孔窮日夜(韓愈)
(鄭儋碑與賓客朋遊投壺博奕窮日夜若樂而不厭者)工投壺(裴寬)破愁顔(投壺破愁顔李)
(白登邯鄲洪波臺詩)投壺莫辭頻(擬古)上官儀投壺經一卷(藝文志)接
高宴(他日觀軍容投壺接高宴江夏寄輔錄事)失辭(文粹孫逖伯樂川記笑投壺之失辭)
博棋(七)(雜博附)
白寗子視君不如弈者舉棋而不勝其偶(左傳云)詞曰篦
蔽象棋有六博(篦蔽玉箸也以象飾其投六箸行六棋故曰六博也)分曹並進遒
相迫(曹偶也道亦迫也)成梟而牟呼五白(梟勝也倍勝為牟五白博齒也)晉制
犀比費白日(晉制工制作博箸比集犀角為雕飾投之如白日之光費日光貌)投江(晉陶)
(侃語人曰聖人惜寸隂衆人當惜分隂諸參佐毋以戲廢事乃取摴蒱局投之於江也)擲局(漢景帝為)
(太子與吳太子博而争道以局擲殺吳太子文選云殯吳嗣於局下善發怒於一博)猶賢(子曰飽食終日)
(無所用心難矣哉不有博弈者乎為之猶賢乎已)好行小惠當惜分隂結
黨連羣傾財破産争勝負呼五白(賭千金)一擲百
萬藝成而下漢吾丘壽王善格五待詔(注云博類也不用箭)
(但行梟散又曰格三行塞白乘至六格不得行又曰今之戲塞塞音先代反)博進(漢宣帝微時與陳遵)
(祖父遂有故相隨博弈數負進宣帝即位遂至太原太守賜璽書曰官尊禄厚可以償博進矣妻君寧在旁知)
(狀遂頓首白在赦前)劇孟博徒覆棋(魏志王粲觀圍棋局壊粲覆之棋者不信使更他局)
(用比校不誤一道方始知其疆記也)馬融圍棋賦曰(圍棋者法於用兵怯者無功貪者先亡)
臨難圍棋(蜀志費禕與來敏棋于時羽檄交馳嚴駕已訖留敏竟棋色無厭倦敏曰君必能辨賊者)
(哉禕至敵遂退也)亡羊(莊子臧與榖俱牧羊而俱亡其羊問臧何事挾策讀書問榖何事博塞佚游也)
堯造圍棋教丹朱(博物志)說文曰弈圍棋也塞行棋相
塞之塞王戎(居喪不拘禮制或觀博弈然容貌毁悴)阮籍棋聞喪不止
(聞母終而方與人棋棋者求止籍留與决而舉哀號咷吐血數斗)王獻之觀人弈曰(南風)
(不競人曰此郎所謂管中闚豹時見一班獻之曰近慙荀奉倩遠媿劉真長拂衣而去)劫急(陳留阮簡)
(字茂弘為開封令有劫賊吏白曰甚急簡方圍棋長嘯吏曰劫急簡曰局上劫亦甚急)禁博棋(管子)
(五政其一也)摴蒱擲馬(庾翼集曰)鞭爛鞍朽(異苑曰有人乘馬山行見洞裏有二老翁)
(樗蒱乃以馬策莊地觀之俄然馬鞭爛馬鞍朽也)爛柯(與爛鞭事相類樵人也)呼梟(擲馬)博
塞以遊(分曹是習)晉袁耽字彦道(善博桓温少游博徒資産俱盡尚有負進求濟於耽)
(耽在服誠告焉耽略無難色變服懷布帽隨與債主戲耽素有藝名債者聞而不識謂曰卿當不辨作袁彦道)
(也遂就局十萬一賭直上百萬既投馬絶呌操布帽於地曰竟識袁彦道否通曉如此也)負進(見上注)
摴蒱(劉毅家無儋石之儲摴蒱一擲百萬)雉盧五木(劉毅字布樂於東府聚摴蒱一擲應至數)
(百萬餘並黑犢以還唯劉裕及毅次擲雉大喜褰衣繞床呌謂同坐曰非不能盧不事耳裕惡之因挼五木久)
(之曰老兄試為卿答既而四子俱黑其一子轉躍未定裕厲聲叱之即成盧毅意殊不快也)牧豬奴
戲(陶侃投蒱博局於江曰摴蒱者牧豬奴戲耳)三盧(慕容寶與韓黃李根等因醼摴蒱危坐整容誓)
(之曰世云摴蒱有神豈虛言哉若富貴可期頻得三盧於是三擲盧寶拜而受賜)論(吳韋曜弘嗣為太子)
(中庶子時蔡穎亦在東宮性好博弈太子以為無益命曜論之)心懼棋弱(符堅入寇衆號百萬京師)
(震懼謝玄入見安安夷然不懼曰已别有旨玄不敢言乃令張玄重請安遂出遊小墅與玄棋賭墅安常劣於)
(玄是日玄懼便為敵手而又不勝安矯情鎮物如此)争道(王導與其子悅弈棋争道導笑曰相與有瓜葛)
(那得為爾)忘憂(祖納字士言好弈棋王隱謂之曰禹惜寸隂不聞弈棋納曰以忘憂也)教弈(弈秋)
(通國之善弈秋誨二人弈其一人專心致志唯弈是聽其一人雖聽之一心以為有鴻鵠將至思援弓繳而射)
(之與之俱學弗若之矣)將為智獲(豈在力求)勞情損思(廢日妨功)存勝負之
宜(致成敗之理)羸師延敵(運計乘虛)道可存焉(莫使迷復)博弈為戱(典禁)
(光明)始開䙝黷之源(終虧敬譲之本)招悔吝則抱朴興言(勞情思則吳儲)
(發嘆)禹帝立言(寔有輕於尺璧)陶公明戒(自取貴於寸隂)勢似兔宫(形如蛇穴)
失禮迷風(圍棋是也賈誼云)廢時曠日(韋曜論云)曹子建(喻兄作圍棋言陣如)
(此)孔善弈(盧藏用)舉棋不定則敗(長孫無忌曰舉棋不定則敗棋)復棋(韓琬)
(上言比法令數改或行未見益止未知損譬弈者一棋為善而復之者愈善)方圓動静(李泌帝方)
(與張說觀弈使說試其能請賦方圓動静泌逡廵曰願聞其略說因曰方若棋局圓若棋子動若棋生静若棋)
(死泌即荅曰方若行義圓若用智動若騁材静若得意說因賀帝得奇童)以棋待詔(王叔文越州山)
(隂人以棋待詔)治國譬之於弈(五代史治國譬之於弈知其用而置得其處者勝不知其用而)
(置非其處者敗敗者臨棋注目終日而勞心使善弈者視焉為之易置其處則勝者所用敗者之棋也興國所)
(用亡國之臣也)圍棋軍中(楊行密龐師古泊清口張訓自漣水來行密使將羸兵千人為前鋒師古)
(易之方圍棋軍中不顧)國高皆出其下(新羅王死帝命邢璹吊祭又以國人善棋詔楊季鷹)
(為副國高弈皆出其下)玉棋子(唐宣宗朝日本國王子來朝善圍棋帝令待詔顧師言與之對手王)
(子出本國楸玉棋局冷暖玉棋子蓋玉之蒼者如楸玉色其冷暖者冬暖夏冷出北夢𤨏言)嚥子(棋天)
(洞覧曰元稹與李杓直棋稹已敗乃竊杓直數子嚥之及尋問稹乃怒)檀心棋子(棋訣關城中貴)
(家以紫檀心瑞龍腦為棋子)四子一詩(棋天洞覽王勃圍棋率下四子成一首詩勃因詫之向人)
(曰吾才奪造化一時之間百用亦可)龍吐棋經(棋訣王積薪夢青龍吐棋經九部授已其藝頓精)
圍棋短具(洞覽王積薪每出遊必携圍棋短具畫紙為局與棋子倂盛竹筒中繋於車轅馬鬛間道)
(上雖遇匹夫亦與對手勝則徵餅餌牛酒)響玉棋盤(又曰元頥本枰棋聲與律吕相應盖用響玉棋)
(盤非有異術也)知棋勢(人能盡數天星則知棋勢出止戈集)蛻龍牙(取蛻龍牙一枚臨局自然)
(機變横出出棋訣)金面棋盤(蘇尚書八十猶參禪大潙訪之以手拍碎金面棋盤尚書尋悟出禪)
(學錄)墨狻猊(徐峰善棋叚生欲窮其術峰曰子若以墨狻猊與我當使子過我十倍出龍髓記)婦
姑弈棋(王積薪隨明皇西幸宿山中孤姥之家簷下夜忽聞姑與婦棋因附身門扉一一密記共下止)
(三十六忽聞姑曰子已北矣吾之勝止七枰耳遲明王其禮請問出局盡平生之好布子未及數十姑謂婦曰)
(是子可教以常勢因指示攻守殺奪救應防拒之法其意甚略曰此已無敵人間矣謝而别回顧失向之室矣)
(出異叢談記)石枰(仙弈山始登者得石枰于上黑肌而赤脉十有八道可弈柳宗元柳州山水記)天
帝召棋客(北夢𤨏言滑能善弈忽有一小子自云張清與能對弈思甚精敏能異而詰之曰我非世)
(人天帝召公著棋能忽奄然)兵灋乃棋局(馬舉鎮淮南有一叟謁之稱南山木強人能論兵法)
(驗之乃一棋局耳瀟湘錄)列筵酬博塞(元稹)猧子亂局(上夏日嘗與親王棋令賀懷智)
(獨彈琶貴妃立於局前觀之將輸妃放康國猧子於座側俄上局局子亂玄宗悅酉陽)長日一局
棋(幽閑鼔吹令狐相擬李遠為杭州宣宗曰李遠云長日惟銷一局棋豈可臨郡相曰詩人之言非有實也)
博打子(肅宗在彭原廨舍隘狹帝與張良娣博打子聲聞於外李泌言帝乃潜令刻乾樹子不欲有聲)
(良娣以是怨泌)六博争雄(六博争雄好彩來金盤一擲萬人開李白送鄭瓘)
彈棋(八)
白粧奩之戲(彈棋起於魏宮粧奩之戲)手巾(魏文帝以手巾拂之無不中客有以角巾揮之)
星懸(鳥跂)百中(一揮)應手(愜心)以代蹙鞠(西京雜記漢武帝好蹙鞠有進彈棋者以)
(代之帝賜以青羔裘)孔招貨賄(宗室巨兼河南尹其妃引蒱博少年分黨招貨賄)升御床
博戲(中宗庶人韋氏初帝幽廢與后約一朝見天日不相制至是與三思升御床博戲帝從旁典籌不為)
(忤)雜侍樗博(張易之昌宗后每燕集則二張諸武雜侍樗博)聚會蒱博(張柬之曰姚州)
(官屬提挈子弟嘯引凶愚聚會蒱博一擲累萬)藏鈎(王琚既失志稍自放在州與官屬小史酋豪樗博藏)
(鈎為樂)戱殿上(韋安石侍宴殿下易之引蜀商宋霸子等博塞后前安石跪奏商等賤類不當戲殿)
(上顧左右引出坐皆失色后以安石辭正改色慰免)與妻妾戲博(李師道始師道欲知元濟虛實)
(使劉晏平間道走淮西元濟日與晏平結歡晏平歸以為元濟暴師數萬而晏然居内與妻妾戲博必敗之道)
(也師道本倚蔡為重聞之怒乃以它事殺晏平)崔顥(好蒱博)樗蒱一日費輒盡(楊國)
(忠嗜飲博從父玄琰死蜀州國忠往視其家裒其貲至成都樗蒱一日費輒盡乃亡去)引見(至京師諸)
(楊日為稱譽而言國忠善摴蒱玄宗引見擢右金吾兵曹參軍)以博喻兵(李守真傳王景崇以鳳翔)
(反漢追白文珂等攻之久無功帝乃遣樞密使郭威督之是時馮道罷相居河陽郭威初出兵過道家問策道)
(曰君知博乎威少無頼好蒱博以為馮道譏之艴然而怒道曰凡博者錢多則多勝錢少則多敗非其不善博)
(所以敗者勢也今合諸將之兵以攻一城較其多少勝敗可知威意大悟)一擲六子皆赤(五代)
(徐温江西劉信圍虔州久不克人有誣信逗留隂縱全播言信將反者信聞之因自獻捷至金陵見温温與信)
(博信斂骰子厲聲祝曰劉信欲背吳願為惡彩苟無二心當成渾化温遽止之一擲六子皆赤温慙自以巵酒)
(飲信然終疑之)取骰子擊盆而迸之(五代梁廣王全昱太子宴居宫中與諸王飲博全昱)
(酒酣取骰子擊盆而迸之呼太祖曰朱三爾碭山一百姓遭逢天子用汝為四鎮節度使於汝何負而滅他唐)
(家三百年社稷吾將見汝赤其族矣安用博為)
賭(九)
白賭香囊(謝玄少好佩紫羅香囊叔父安患之不欲傷其意因賭取焚之遂止)一擲百萬
(劉毅見上注)負進(博徒)賭郡(羊玄保到公石到溉也)賭田射(史記田忌與齊賭田射孫)
(臏令田忌曰令君勝以君下駟當彼上駟以君上駟當彼中駟以君中駟當彼下駟一不勝而再勝也)孔
一擲累萬(見上)集翠裘(薛用弱集異則天時南海郡獻集翠裘珍麗異常張昌宗侍側因以)
(賜之命披裘供奉䨇陸狄梁公入奏事則天因命與昌宗争先三籌賭所衣毛裘狄指所衣紫絁袍曰臣以此)
(敵上笑曰卿未知此物價逾千金卿之所指為不等矣狄曰臣此袍乃大臣朝見奏對之衣昌宗所衣乃嬖倖)
(寵遇之服對臣之袍臣猶怏怏則天遂依昌宗連北梁公褫袍而出至光範門付還之)赤雞白狗
賭梨栗(羞逐長安市中兒李白行路難)
筭(十)
白歷筭小學(漢平紀徵天下歷筭小學所在為駕一封遣詣京師教授注云一封乘一馬)射
隱伏(吳趙逹治九宫一筭之術用意精密計飛蝗射隱伏無不中也)又(或使筭小豆取數斗播席上趙)
(逹計之驗覆果信)知主人酒肉處(趙逹如故人家具食食畢主人曰乏嘉肴無以叙意逹因)
(取雙箸冄三縱横曰君東壁下有美酒一斛鹿肉三斤主人慙曰以卿善射故相試耳)筭虚數(人又)
(書於簡上作千萬數著空倉中封之令逹筭之亦知其數目)知自終(趙逹引筭自嘆曰吾筭訖矣妻)
(聞而哭逹彌妻意乃曰向者謬誤耳果如期而終)傳綘縣老人曰(臣生之歲正月甲子朔四)
(百四十五甲子矣其季於今三之一也史趙曰亥有二首六身下二如身是其日數也士文伯曰然則二萬六)
(千六百有六旬也)該天地而揔隂陽(測鬼神而知變化)採越人之餘策
(持晉相之牙籌)升合不差(毫釐靡失)桑弘羊(心計成數謂不用籌也)鄭玄事馬
融(融老圖緯令玄筭嘆曰鄭生東去吾道東矣)屈指心計(吳顧譚字子默省簿書未嘗下筭籌)
(徒屈指心計盡發疑謬人皆服之)孫騰(少師事趙逹許教之數矣騰他日齎酒拜跪請之逹曰先人得)
(此術圖為帝王師而三代不過太師郎誠不合更得之吾術微妙頭剝尾餘玄筭之法父子不相語今真相授)
(乃出素書兩卷曰吾久不看暫尋一徧數日當與後往言失之也)善計不用籌筭(老子)孔
一把筭子(五代王章尤不喜文士嘗語人曰此輩與一把筭子未知顛倒何益於國邪)發揮
於神筭(文粹張說大衍歷序振古未探之象必發揮於神筭)隸首重生(文粹楊炯渾天賦儻)
(隸首重生亦不能成其筭也)轉筭之徒(文粹張說開元正歷頌修德增祚與天無窮轉筭之徒莫)
(能究也)李淳風注述(九數乘除之術凡九篇一曰方田以度田畆二曰筭粟以制變易三曰衰)
(分以辨隆殺四曰少廣以求積羃五曰商功以計功程六曰均輸以量遠近七曰盈不足以較盈減八曰方程)
(以御正員九曰勾股以測高廣)心機筭術(僧一行擴首載術括一百三十五言撮一位筭法積妙之)
(旨後有筭訣五章益以折除之法崇文揔目)三位乘除灋(唐江本撰三位乘除灋位筭法二卷)
(以一位因折進退作一筭術九篇頗為簡要之法出崇文揔目)九章筭術周公作也(此其)
(遺法歟同上)
射覆(十一)
白東方朔射覆盂盆之下中之郭舍人曰非至數(至數實也)
臣請覆之問不中賜臣帛中之榜臣百乃覆寄生朔曰
窶藪也(在樹曰寄生在地曰窶藪也)射蜂窠等(魏興守諸葛原取鷰卵蜂窠蜘蛛使管輅)
(覆射之皆中也)測隱索隱射印囊雞毛(劉邠令管輅射之皆中)徐季龍(取十)
(二種著篋中使輅射之輅曰籍十二種物先說雞子後道蠶蛹皆中唯以梳為篦耳)孔射鼠(袁天綱子)
(客師為廪犧令高宗置一鼠于篋令術家射皆曰鼠客師獨曰雖實鼠然入則一出則四發之鼠生三子)射
取宰相名(李景譲蔣伸輔政景譲名素出伸右而宣宗擇宰相盡書羣臣當選者以名内器中禱憲)
(宗神御前射取之而景譲名不得)射白鵲(唐杜陽雜編羅浮先生軒轅集嬪御取金盆覆白鵲以試)
(之集方休於所居忽起詣中貴人曰皇帝安能更能使老夫射覆盆也中貴皆不喻其言于時上召令速至而)
(集纔及玉階謂上曰盆下白鵲宜早放之上笑)歷日包橘(鍾傳鎮江西有以射覆之法求謁傳以歷)
(日包橘致䄂中使射客口占一歌以揭之云太歲當頭立諸神莫敢當其中有一物嘗帶洞庭香出南唐近事)
得卦曰合因(上皇始平祸亂在宫所與道士馮存澄因射覆得卦曰合因又得卦曰斬關又得卦)
(曰鑄印乘軒存澄射曰昔此卦三靈爲最善黃帝勝炎帝而筮得之所謂合因斬關乘軒始當具斷終得嗣天)
(上皇掩其口曰止默識之矣即位應其術焉龍城錄)
雜技(十二)
白列子曰(宋有蘭子以技干宋元君召見以雙技長倍其身屬踁並馳弄七劒走而躍之立賜金帛)
又(蘭子能鷰戲復干元君元君大怒曰昔有異技干寡人技無庸適值寡人有歡心故賜金帛今而望吾賞)
(拘而戮之鷰戲今絶倒投挾也)祕戲(國人以謹厚不飾得預後官祕戲)張騫通大夏國
得眩人(眩與幻同)呑刀吐火&KR0914;馬之術角抵之戲(漢武帝始作兩)
(相當角力也)易牛馬頭(後漢西夷禪國獻幻人能吐火自支解易牛馬頭元會作之陳禪諫不可)
(陳忠劾禪云云)人之有技若已有之(書)凡執技論力適四方羸
股肱決射御凡執技以事上不貳事藝成而下曲
藝皆誓之(尚技而賤車服則民興藝)子云吾不試故藝孔蹴踘(薛嵩初嵩)
(好蹴踘隱士劉銅勸止曰爲樂甚衆何必乘危邀晷刻歡嵩悅圖其形坐右)擊毬(周寳與高駢皆隸右)
(神策軍以善擊毬俱補軍將)興王之舞服夷之伎揳擊吹鼓之音飛
騰幻怪之容(環觀干遠邇柳宗元嶺南節度使堂記)千變百戲分曹賈勇
(藺子跳劒迭耀流星之輝都盧尋撞倒挂浮雲之影天長節度德政碑李白)戴竿舞(帝初御勤政樓)
(張樂百技羅列教坊女優王大娘善戴竿舞竿頭載長竿施木山狀如瀛洲方丈命小兒持絳節立其上而舞)
(中音節時劉晏以神童召見上令賦詩立進一絶曰樓前百戲競争新只有長竿妙入神誰爲綺羅番有力猶)
(自嫌輕更着人妃子甚喜置晏於膝上爲傅脂粉明皇雜錄)竒倡怪伎(裴矩以蠻夷朝貢踵至諷)
(帝悉召天下竒倡怪伎大陳端門)
白孔六帖卷三十三
