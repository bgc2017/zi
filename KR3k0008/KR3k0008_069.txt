白孔六帖卷六十九唐白居易原本
宋孔傳續撰
瀆祀(一)不祀(二)
逆祀(三)雜祀(四)
雩禜(五)䄍(六)
雜祭(七)祖軷(八)
功臣(九)婦人祭(十)
祝史(十一)尸(十二)
祭器(十三)樽(十四)
爵(十五)俎(十六)
籩豆(十七)祭服(十八)
瀆祀(一)
白子路問諸夫子曰祭禮與其敬不足而禮有餘也不
若禮不足而敬有餘也(祭不敬則瀆祭主敬)禮無瀆神祭不欲
數數則煩煩則不敬祭不欲疎疎則怠怠則忘易曰
東鄰殺牛不如西鄰之禴祭實受其福(注見上)宜順時而
不數(多奚以為)苟在禮而或煩(過猶不及)祭以嚴終(禮由煩亂)苟有明
信蘋蘩蕰藻之菜潢汙行潦之水可薦於鬼神君雖
獨豐其何福之有(季梁謂隨侯云云)神其吐之(吐之不歆也)臨祭不
惰鬼神無常享享于克誠瀆于祭祀時謂不欽(欽敬也)
禮煩則亂事神則難(事神禮煩則亂而難行)忘若思之貌(褻如在之神)
禮曰季氏祭逮闇而祭日不足繼之以燭(自䁱至夕)雖有彊
力之容肅敬之心皆倦怠矣(以其久也)有司跛倚以臨祭其
為不敬大矣(跛倚偏立不敬也)他日祭子路與(音預)質明而始行
事晏朝而退孔子曰誰謂由也而不知禮乎(美之也)祭祀
主敬(禮)不絜蘋蘩之誠(是行秕稗之禮)孔瀆神(王璵請度昭應南山作天華上)
(宫露臺大地婆父祠昭應令梁鎮上疏以為婆父之鄙語不經見若三皇五帝等兩京及所都各有宮廟此復)
(營造是謂瀆神)終朝走巫祝(南有漢王祠終朝走巫祝杜詩)三年而禘不欲黷
(事神在於虔誠不求厭飫三年而禘不欲黷也韋述議)祝肹響以怪談兮(巫妖冶而魅醉)
(皮日休端憂)三農祈穀(帝自東都還說因見帝曰太原王業所基由河東入京師有漢武睢上祠)
(此禮廢闊願為三農祈穀誠四海之福帝納之張說)
不祀(二)
白葛伯不祀湯始征之䕫子不祀祝融(而楚滅之)不祀忽諸
君祀無乃殄乎(狐突謂申生曰)相之不享於此久矣(寗武子云)酆
舒不祀晉滅之(路相)鬼猶求食若敖氏之鬼不其餒而
子曰吾不與祭如不祭祭不欲疎疎則怠怠則忘
子孫祭祀不輟宗廟不享(謂祭無益也紂也)故君子之祭也
必身親涖之有故則使人可也雖使人不失其義者君
明其義故也(言苟明祭義雖使人祭不失其義也)孔宋務光上書(宋務光神龍元)
(年大水務光上書傳曰簡宗廟廢祠祀則水不潤下夫王者即位必郊祀天地嚴配祖宗自陛下御極郊廟山)
(川不時薦見)地僻易蕪徒生荆棘(文粹張謂虞帝廟碑三湘南澨帝之遺廟存焉地僻)
(易蕪徒生荆棘水深難涉誰薦蘋蘩先聖不祀後賢之過)四望莫修(文粹楊炯少姨廟碑四望於是)
(莫修八神以之無主炎涼代序寧觀俎豆之容霜露霑衣非復絃歌之地)
逆祀(三)
白傳曰有事於太廟躋僖公逆祀也(僖公是閔公庶兄繼閔公而立廟當)
(在閔公下今夏父弗忌為宗伯以僖公年長又是文公之父阿順時君故升僖公於閔公上故曰逆祀)仲
尼曰臧文仲不仁者三縱逆祀(聽夏父弗忌躋僖公故曰縱也)君子以
為失禮禮無不順子曰禘自既灌而往者吾不欲觀
之矣(既灌之後則序昭穆而魯逆祀躋僖公亂昭穆故不欲觀也)不首其義故誣於
祭也(首本也)若義(禮曰子游之徒祭者若義也若順也)五廟本仁禮明昭穆
(諸侯五大夫三士二廟也)四時首義孝備蒸嘗子曰臧文仲安知禮
(夏父弗忌逆祀而不止也)孔引僖公比(陳貞節博士蘇献上言請以中宗為别廟詔可孫平子上)
(書詔有司復議貞節献與博士馮宗質之曰孝和中興别建園寢百世不毁尚何議哉平子猥引僖公逆祀為)
(比殊不知孝和升新寢聖真方祔廟則未嘗一日居上也)正文公逆祀(陳京初玄宗肅宗既祔室)
(遷獻懿二祖于西夾室引太祖位東嚮祠官尉仲子陵曰所謂不先食者邱明正文公逆祀儒者安知夏后世)
(數未足時言禹不先鯀乎)
雜祀(四)
白月令正月其祀戸(祀之於戶内順陽氣也)祭先脾(春宜脾故祀戶祭之先進)
命有司祭風師仲春祀朝日於東郊(春分日也)祭馬祖於
大澤(馬祖房星也)季春后妃齋戒享先蠶而躬桑(先蠶天駟)仲春
元鳥至之日以太牢祠于高禖天子親往后妃率九嬪
御乃禮天子所御帶以弓韣授以弓矢于高禖之前(高辛)
(氏禖官鷰祥故立祠焉以后妃祈男也)孟夏其祀竈祭先肺(夏陽氣盛熱祀之於竈從)
(熱類也祀竈祭先進肺也)大雩帝(祭天祈雨曰云云)命有司祀雨師(於國城西南也)
祀皇地祗(仲夏夏至日祀之於方丘)命有司祭先牧(於大澤用剛日)季夏其
祀中霤祭先心(中霤中室也祭霤先進心)孟秋其祀門祭先肝(祀門順隂)
(氣出也祀門先進肝)仲秋祀夕月於西郊(秋分日祭也)命有司祭馬社
(於大澤用剛日)孟冬其祀行祭先腎(行道也隂氣盛寒於外去故祀之於道也祀道之俎)
(先進腎)命有司祭司寒(於北郊)祭司中司命司人司禄(於國西北)
仲冬命有司祭馬步宋大火祝宗用馬於四墉祀盤庚
於西郊之外(以禳火)鄭火灾(禳火於玄冥回禄水火二神)祈于四墉(祓除)
(火灾禮也皆謂祭也)五祀(門戶竈井中霤也自天子至大夫皆祀)夫聖人之制祭祀
也法施於民則祀之以死勤事以勞定國能禦大災能
捍大患則祀之非此族也不在祀典陳寳祠(晉書陳寶祠秦)
(文至今七百餘歲漢興世世常祭光色赤黃長四五丈真祠而見音聲碎隐野雞皆雊每見雍遣太祝祠以太)
(牢)奏請立王母祠(酒泉太守馬岑上言酒泉南山即崐崘之體也同穆王見西王母樂而忘)
(歸謂此山有石室王母堂璣鏤錦煥若神宫宜立王母祠以禆朝廷無疆之福也)遺愛立祠(後漢)
(王煥為洛陽令卒人思之為立祠安陽亭西每有酒食輒絃歌而薦之)利人立祠(後漢許陽偉君)
(為都水掾修鴻陂百姓得其利後病卒太守鄧晨於都官為起廟圖畫形像百姓思其功皆祭祀之)于公
祠(于定國父于公為獄吏所决皆不恨郡中為生祠號云)生祠(後漢淳于臨聚屯灊山楊州牧攻之)
(不能克陳衆乘單車白馬往說而降之灊山人立生祠號曰白馬陳從事)又(韋義為廣都長張渙為武威守)
(任延字長孫為九真守杜軫字超宗為池陽令百姓皆立生祠)遠方神祠(史記郡縣遠方神祠民各)
(自奉嗣不令於天子之祝官)蚩尤(漢令祝官立蚩尤之祠)九天巫祠(漢九天祠者皆以歲)
(時祠宫中河巫祠河于臨晉南山巫祠南山)祠黃石(張良死并葬黃石每上冢伏臘祠黃石具伏臘)
(門)詔祀先賢(漢詔祀百辟卿士有益於人者蜀郡以文翁九江以召信臣應詔歲祀郡二千石率)
(官屬行禮也)祀先賢(任延長孫會稽都尉先遣饋祀延陵季子)遺愛祠(賈達梁道為豫州刺)
(史及卒魯人思之為刻石立祠詔追美云云)近墓立祠(諸葛亮初亡所在各求立廟向充曰順人)
(心則黷而不典若百姓巷祭野祀非所以存德念功宜因近其墓立祠於沔陽人欲祀者皆限至廟斷其私祀)
(詔從之)祀臯繇(晉禮志云故事祀臯繇於廷尉新禮移祠律署以同祭先聖於太學故事以社日新)
(禮改以孟秋以應秋政摯虞以臯陶作士惟明克允國重其功人思其當是以獄官禮其神繋者致其祭功在)
(獄之成不在律令始也太學之設義重太常故祭太學律署卑於廷尉移祀於署是去重而就輕也又祭用仲)
(春義取重生改以孟秋以應刑殺理未可以相易宜如舊制可)孔祠堯舜禹(褚無量帝詔無量祠)
(堯平陽宋璟祠舜蒲坂蘇頲祠禹安邑在所刺史參獻)建陵廟(陳貞節為拾遺初隱章懷懿德節愍)
(四太子並建陵廟分八署置官列守卒四時祠官進饗貞節以為非是上言)詔有司為立廟
(戴青卒以第舍陋不容祭詔有司為立廟)請立七廟(裴炎后已持政武承嗣請立七廟追王其先炎)
(諫曰太后天下母以盛德臨朝宜存至公不容追王祖考示自私且獨不見吕氏事乎后曰吕氏之王權屬生)
(人今追崇先世迹異安得同哉炎曰蔓草難圖漸不可長后不悅)立廟以祀(孫儒建鋒殷哭之相)
(語曰公常有志廟食吾等有土當廟以報德及殷據湖南表儒贈司徒立廟以祀)立廟梨山(李頻)
(出建州刺史卒父老為立廟梨山歲祀之)雙廟(廵遠睢陽至今祠享不絶號雙廟云)歲時致祭
(文粹吕才東臯子集序立杜康廟歲時致祭以善醖府吏焦革配焉)翦林遷神祠(韓愈合江亭詩)
古廟杉松巢水鶴歲時伏臘走村翁(杜甫詠懷古跡)蟲蛇穿畫
壁巫覡醉蛛絲(杜甫詩)舊俗存祠廟空山泣鬼神(先主廟)祠
堂像侔真擢玉紓煙鬟(羣怪儼伺候恩威在其顔韓炭谷詩)女巫澆酒雲
滿空(玉鑪灰火香鼕鼕寒雲山鬼來座中紙錢窸窣鳴飈風李賀)女巫進(紛屢舞陳瑶席湛清)
(酤王維巫山神女迎神歌辭)村依野廟壖(杜甫詩)蟲書玉佩蘚燕舞翠
帷塵(湘夫人祠同上)立祠受降城(張仁愿後人思之乃為立祠受降城出師輒享焉)青
松古廟存(李白堯祠詩堯没三千歲青松古廟存)乾封元年幸曲阜祠孔
子如亳州祠老子(高宗本紀)竹日斜虛寢溪風滿薄帷(杜甫諸葛)
(廟)祠宇毁頓(韓愈祭文祠宇毁頓憑附之質丹青之飾暗昧不圭不稱靈明外無四垣堂陛頽落)
(牛羊入室居民行商不來祭享輒敢以私錢十萬祈于邦伯修而作之)叢祠古木疎(谷口寒流)
(静叢祠古木疎焚香秋霧濕奠玉䁱光初肹饗巫言報精誠禮物餘柳宗元韋使君祈雨從至祠下口號)革
去狹陋恢閎棟宇(同上太白祠碑革去狹陋恢閎棟宇階室之廣三倍其初)神實在
前敬恭跪起(杜牧祭百神)凡爾守土各報爾望剥烹羹胾無
愛牛羊(天下聞命奔走承事同上祭百神)齋齋惕慄臨谷臨墜視牲啟
毛餚羞具潔罔有不備步及神宇蹐足屏氣(同上)突厥事
祅神(酉陽雜俎突厥事祅神無祠廟刻氊為形盛於毛袋行動之處以脂蘇塗之或繋之竿上四時祀之)
雩禜(五)(事具旱門)
白周禮地官舞師教皇舞旱暵之事稻人旱暵供其雩
斂(斂發斂也)禜門用瓢齎(甘瓢去抵為樽)旱暵則舞雩(女巫之職)雩禜祭
水旱也(禮)龍見而雩(傳)穀梁一時而言不雨有志於人
也毛澤未盡人力未竭古人重請請道去讓孔雩祀(王仲)
(邱沂州琅琊人開元中歷左補闕時典章差駮仲邱欲合貞觀顯慶二禮據有其舉之莫可廢之義即上言貞)
(觀禮雩祀五方上帝五人帝五官于南郊顯慶禮祀昊天上帝于圓丘臣謂雩上帝為百穀祈甘雨故月令大)
(雩帝用盛樂鄭玄說帝上帝也乃天别號祀于圓丘尊天位也顯慶祀昊天與月令合而貞觀嘗祀五帝矣請)
(二禮皆用詔可)雩于興慶宫(德宗貞元十三年四月壬戌雩于興慶宫)祈禳禜雩(皆有)
(準程柳終南碑)柳子厚禜門文(惟神配隂含德司其翕闢能收水沴以祜成績淫雨斯降害于)
(麰麥野夫興憂官守增惕諸隂既閉休徵未獲敬用瓢齎以展周索納其雲氣復我川澤)冬至及孟
夏(雩祭皇地祗于方丘禮志)旱甚則修雩(唐六典禮部旱甚則修雩秋分以後雖旱不雩雨足)
(皆報祀若州縣則先祈社稷及境内山川)若霖雨則京城禜諸門(門别三日每日一禜)
(不止祈山川岳鎮海濱三日不止祈社稷宗廟若州縣則禜城門及境内山川而已同上)周制(月令建巳)
(月大雩五方上帝其壇名曰雩禜於南郊之傍配以五人帝命樂工習盛禮舞皇舞月令命有司為民祈祀山)
(川百源百辟卿士有益于民者以祈穀實若國大旱則司巫帥巫而舞雩若旱暵則女巫舞雩武德初定令每)
(歲孟夏雩祀昊天上帝於圓丘景皇帝配牲用蒼犢二五方上帝五人帝五官並從祀用方色犢十出杜佑通)
(典)正觀(雩祀於南郊)顯慶(禮于圓丘)
䄍(六)
白記曰伊耆氏始為蜡(古天子號)蜡也者索也(謂求索也)歲十二
月合聚萬物而索饗之周於(十二月建亥月也萬物功加人者之神皆求以享報之)
蜡之祭也主先嗇而祭司嗇(先嗇神農也司嗇后稷也)季冬天子乃
䄍百神於南郊為來年祈穀於天宗(神農后稷勾芒田畯岳鎮海瀆邱陵)
(墳隰鱗介羽毛之類天宗日月星辰)命有司脩祭禽之禮(謂先蜡日獵禽獸以供䄍祭)
昔者仲尼與於蜡賓(在助祭之中)事畢出游於觀之上喟然
而歎(歎其祭不備也)仲尼之歎蓋歎魯也天子大蜡八(所祭有八)
(神)古之祭者使之必報之迎猫為其食田鼠也迎虎為
其食田豕也蜡之祭仁之至義之盡也八蜡以記四
方年不順成八蜡不通以謹民財(其方穀不熟則不通於蜡使人謹於財用)
順成之方其蜡乃通以移民也子貢觀於蜡子曰賜
也樂乎對曰一國之人皆若狂賜未知其樂也(若狂皆醉也)
子曰百日之蜡一日之澤非爾所知也(言人皆勤農有百日之勞今日)
(使之飲酒燕是君之恩澤也非爾所知言其義大也)展必報之義(觀若狂之歡)八神(一日)
擇吉日(祈來年福)周䄍國祭蜡則吹豳頌擊土鼓以息老物
(謂方物老成以息勞也)息其老物(吾則從周)闕以禮文(子將歎魯)疈辜(大宗伯以)
(疈辜祭四方百物注疈而磔之謂磔及䄍祭也)䄍辭(郊特牲祭坊與水庸事也曰土反其澤水歸其壑昆)
(蟲無作草木歸澤注此䄍辭也)黃衣黃冠以祭(息田夫也)草笠而至尊野服
也(諸侯於蜡遣使戴草笠貢禽獸)既蜡而收民息已故既蜡君子不興
功放囚(華陽國志曰王長文元康初試守江原令縣牧得盜馬及發冢賊長文引見誘慰時遇臘)
(晦皆遣歸家獄先有繫囚亦遣之謂曰教化不明使汝等如此長文之過也蜡節慶祚歸就之上下善相憐樂)
(過節還當為汝思他理郡吏惶懼争請不許尋有赦令無不感恩)祠竈(搜神記曰宣帝時隂子方者嘗)
(臘日晨炊祭竈神見形子方再祀之以黃羊家至巨富)孔順成之方其䄍乃通(柳宗)
(元䄍說柳子為御史主祀事將䄍進有司以問䄍之說則曰合百神于南郊以為歲報者也先有事必質於戶)
(部戶部之辭曰旱于某水于某蟲蝗于某癘疫于某則黜其方守之神不及以祭余嘗學禮盖思而得之則曰)
(順成之方其䄍乃通若是古矣)其名則存而教之實則隱(同上旱乎水乎蟲蝗乎癘)
(疫乎豈人為之耶故其黜在神暴乎眊乎沓貪乎罷弱乎非神為之耶故其罰在人今夫在人之道則吾不知)
(也不明斯之道而存乎古之數其名則存而教之實則隱故嘆而云也)神農伊耆(少牢后稷及五)
(方十二次五官五田畯五岳四鎮海瀆日月方以犢二星辰以降方皆少牢五井泉皆羊一禮志)䄍祭
百神大明夜明在壇上(神農伊耆各在壇下后稷在壇東五官田畯各在其方水墉坊)
(各在其方壇之後同上)䄍之義(自伊耆氏而有其禮古之君子使之必報之是報田之祭也其神神)
(農初為田事故以報之樂以蕢桴土鼔夏后氏更名曰嘉平殷更名曰清祀周因之復名大䄍以歲十二月合)
(聚萬物而索享之春官宗伯以疈辜祭四方百物䄍之神有八一曰先穡二曰司穡三曰農四曰郵表畷五曰)
(猫虎六曰防七曰水墉八曰昆蟲索鬼神而致百物通典)季冬寅日(䄍祭百神于南郊大明用犢二)
(籩豆各四簋俎簠㽅各一神農及伊耆氏各用少牢一籩臣等與大明同后稷及五方十二次五官五方田畯)
(五岳四鎮四海四瀆以下方别各用少牢一其日祭井泉於川澤之下用羊一卯日祭社稷於社宫二十八宿)
(五方之山林川澤邱陵墳衍原隰鱗羽臝毛介水墉坊郵表畷猫虎及龍鱗朱鳥白獸玄武方别各用少牢一)
(每座籩豆各二簠簋㽅俎各一䄍祭百八十七座唐通典)若其方不登則闕之(其儀具開)
(元禮同上)
雜祭(七)
白膢(漢書膢五日注貙虎以立秋日祭獸王者以此出獵祭宗廟)又(後漢蔡邕曰猛獸以立秋日還)
(母王者以此日祭也)酺(周禮族師春秋祭酺酺者為人物災之神)又(漢文紀酺五日)司寒(禮孟冬祖)
(司寒於北郊也)又(傳曰其藏冰也黑牡秬黍以享司寒)又(祭司寒而藏之謂藏冰也司寒元冥北方之神)
敬而祭之(晉孔愉字敬康著信鄰里後忽捨去皆謂之神人為立祠建興初始立)孔設壇
漳南祭建德(劉黑闥竇建德故時左右稍歸之兵寖盛乃設壇漳南祭建德告以舉兵意)杜
康祠(王績所居東南有盤石立杜康祠祭之尊為師)草木悽悲(文粹布奠傾觴哭望天涯天地)
(為愁草木悽悲弔祭不至精䰟無依李華弔古戰場文)立廟睢陽(廵遠立廟睢陽歲時致祭)河
瀆親家(乾&KR0008;子郭汾陽鎮蒲欲造浮橋而激流毁墠公酹酒許以小女妻之其夕水回木生墠上遂成)
(橋而小女尋卒因塑廟中人因立公祠號河瀆親家翁)
祖軷(八)
白周禮大馭掌玉輅以祀及犯軷(軷山行)王自左馭馭下
祝下登受轡犯軷遂驅之(封土為山象以蒲芻棘栢為神既祭以車轢喻無險難也)
及祭酌僕之右祭兩軹(軹轊也)祭軌乃飲(軌當作範車前軾)儀禮
聘禮釋幣于出祖釋軷祭脯酒乃飲其側詩曰取蕭
祭脂取羝以軷載燔載烈仲山甫出祖(祖範軷之祭)又曰
(韓侯出祖)傳曰夢襄公祖(昭公將如楚夢襄公祖子服惠伯曰行也先君適楚矣故祖以道之)
車軸折(漢臨江王被祖於江陵北門車軸折父老泣曰吾王不反矣果如言)黃帝子(舊說黃帝)
(子纍祖好遠遊道死故後祭為神道也)孔駕轢軷而行(禮志其詳見通典)天子出
通化門釋軷而入壇(禮志籍田)祖軷將臨(柳宗元夙駕東征祖軷將臨)祖
者送行之祭因饗飲也(唐顔師古注漢書祖者送行之祭因饗飲也昔黃帝之子纍祖)
(好遠游而死於道故後人以為行神也)車駕出日(右校先於國門外委土于軷注軷為山象也又)
(為瘞埳于神座西北方深取足容物太祝布神位于軷前南向太官令帥宰人刳羊郊社之属設罇罍篚羃於)
(神座之左俱右向置幣於罇所駕將至太祝立於罇洗東面西向祝史與執罇罍篚者俱就罇罍所立太祝再)
(拜詣罇所取幣進跪奠於神座興還本位進饌薦脯於神座前加羊於軷西首太祝詣罍洗盥手洗爵詣罇所)
(酌酒進跪奠於神座前興少退北向立讀祝文訖太祝再拜還本位少頃太祝帥齋郎幣爵酒饌物宰人舉羊)
(肆觧之太祝并載埋於埳寘之執罇者徹罍篚席駕至權停太祝以爵酌酒授太僕卿左執轡右受酒祭兩軹)
(及軌前乃飲受爵而退遂驅駕轢上而行通典)
功臣配享(九)
白爾祖其從與享(書)周禮有功者書於太常祭於大蒸
司勲詔之(詔告神以辭死則蒸先王祭之)左傳趙簡子祀董安于於廟
(智伯彊請趙簡子殺安于安于曰我死晉寧趙氏定矣乃縊而死故趙氏祀之)祀曹真於太祖
廟(魏志)又(祫太祖廟祀功臣二十一人)孔擇古名將十人配享武成廟
(關播上元中詔擇古名將十人配享武成廟侑孔子播奏太公古賢今其下稱亞聖孔子十哲皆當時弟子今)
(所配年世不同請罷之詔可)示報德也(柳宗元監察使壁記事於有功烈者示報德也不肅則無)
(以勸善)生宏佐命之道(杜甫朝享太廟賦生宏佐命之道死配鬼神之列則殷劉房魏之勲)
(是可以中摩伊吕上冠䕫卨代天之工為人之傑丹青滿地松竹高節向不遇反正撥亂之主曾何以措其觔)
(力與韜鈐載其刀筆與喉舌使祭則與食則邱若斯之盛而已)配享太宗廟庭(屈突通房玄齡)
高宗(李勣馬周)睿宗(劉幽求蘇瓌)玄宗(張說)代宗(郭子儀)肅宗(苗晉卿裴冕)
德宗(李晟)憲宗(裴度)貞觀十六年有司言(禮功臣配享於廟庭禘享則不配依)
(令禘祫之日功臣並得配享太常卿韋挺等議曰古者臣有大功享禄其後子孫率禮潔粢豐盛礿祠蒸嘗四)
(時不輟國家大祫又得配焉所以昭明其勲尊崇其德以勸嗣臣也其禘及時享功臣皆不應享通典)
婦人祭(十)
白毛詩采蘩(夫人奉祭祀不失職也)于以采蘩于沼于沚被之僮
僮(竦敬貌皆婦人助祭也)祁祁(舒遲貎)采蘋(大夫妻能循法度于以采蘋南澗之濱于以采)
(藻于彼行潦誰其尸之有齋季女毛詩)餴饎濯溉(助祭)記曰君在階夫人在
房卿大夫從君命婦從夫人洞洞乎其敬也屬屬乎其
忠也勿勿乎其欲饗之夫人薦豆執授(豆中央直也)授之執
鐙(鐙豆下跗)副禕立于東房君制祭夫人薦盎(制謂朝事薦骨膋)君
割牲夫人薦籩豆尸酢(夫人執柄夫人授尸執足)傳曰行潦之蘋藻
(季女尸之敬也)孔抗言不可(蔣欽緒中宗始親郊祝欽明建言皇后當亞獻欲以媚韋氏天子疑)
(之詔禮官議衆曲意阿徇欽緒獨抗言不可諸儒壯其節)享先蠶(見后桑蠶門)以皇后為
亞獻(祝欽明景龍三年天子將郊欽明與國子司業郭山暉隂迎韋后意謬立議后宜助祭帝果用其言)
取大臣李嶠等女為齋娘奉豆籩(禮成詔齋娘有夫者悉進官)引豔
妻郊見上帝(祝欽明贊欽明以經授中宗為朝大儒乃詭聖僻說引豔妻郊見上帝腥德播聞享)
(祚不終)&KR0008;&KR0008;衡笄翬翬䄖翟(唐文粹齊夏之歌者夫人祭之所奏也&KR0008;&KR0008;衡笄翬翬䄖)
(翟自内而祭為君之則)
祝史(十一)(嘏附)
白宗廟本仁(祝嘏首義)鬼神饗德(辭說貴誠)祝史正辭信也(季梁曰)
祝史矯舉以祭臣不知其可也(季梁曰左傳)薦信(晏子曰祝史薦信是)
(言罪也)無愧辭(叔向曰范武子之家事治言於晉國無隱情其祝史陳信於鬼神無愧辭)神聰
明正直監德觀惡(國將興神降之監其德也國將亡又降之觀其惡也)害盈福
謙(監德觀惡)乞靈必由乎明德(徼福不在於愧辭)黍稷馨香叶于明
德(牲牷肥腯奉以正辭)修其祝嘏(禮)祝以孝告嘏以慈告祝嘏辭
說(藏於私家非禮也)周禮大祝掌六祝之辭以事鬼神祈福祥
求永貞一曰順祝(順豐年)二曰年祝(求永貞)三曰吉祝(祈福祥)
四曰化祝(弭災兵)五曰瑞祝(逢時雨寧風旱)六曰筴祝(遠罪戾)甸祝
掌表貉之祝號(甸者謂田以習兵之禮故爾貉祭音陌欲獲之多)宗祝在廟
詩曰祝祭于祊祀事孔明工祝致告傳曰祝有益
也詛亦有損(晏子為齊侯言人怨皆詛上祝不能勝兆人詛)善祝尸祝不
越樽俎(莊子曰庖人雖不治庖尸祝不越樽俎之間而代之矣)嘏之禮徧取黍稷
牢肉以授尸也量人授舉斝(斝當為嘏周禮)卒爵飲之(酳尸尸嘏主此)
(卒爵)儀禮啐酒進聽嘏(嘏長也大也授尸以長大之福)宜穡于房(變黍言穡欲重)
(稼也)嘏辭曰(宜稼于田眉壽永年)詔祝於室孔祝署嗣皇帝(顔真卿兩京復)
(帝遣左司郎中李選告宗廟祝署嗣皇帝真卿謂禮儀使崔器曰上皇在蜀可乎器遽奏改之)柳宗元
貞符詩曰(載揚于雅承天之嘏天之誠神宜鍳于仁神之曷依宜仁之歸濮鉛于北祝栗于南幅員)
(西東祗乃一心祝唐之紀後天罔墜祝皇之壽與地咸久曷徒祝之心誠篤之)淫巫愚祝(史思明陷)
(洛陽有詔幸東都將親征蘇源明上疏極諫曰王者之於天地神祇享之以牲幣而已記曰不祈兮士彼淫巫)
(愚祝妄有關說甚不可本傳)
尸(十二)
白周禮尸出入奏肆夏周坐尸(殷無事則尸立有事則坐)坐尸於
堂(禮)尸必式乘以几尊之尸出廟入朝必蹕(蹕止行人)卿
大夫士皆下之君知所以為尸者則自下之也迎尸
宿尸妥尸(妥下坐也)尸在廟門外則疑於臣入廟門内
則全於君(尸以入廟為尊)祭成喪者必有尸尸必以孫孫幼則
使人抱之無尸則取於同姓可尸謖君與卿餕尸(謖起也)
君子抱孫不抱子(此言孫可以為王父尸子不可以為王父尸)孔象其生極
其教(皮日休正尸祭尸象其生極其教也)神降而拜象乎妥尸受福于神
象乎酢尸(祀享立尸于廟王則迎有拜有醑尸有禱所以立象生之教也今視唐禮皇帝神降而拜)
(象乎妥尸受福于神象乎酢尸)象其死窮其思(同上聖人知生不足事事之死死不足其思制)
(之生象其死窮其思)肆夏(文粹皮日休補九夏歌肆夏章肆夏之歌者尸出入之所奏也)迎神之
穀得神之祜(愔愔清廟儀儀衮服我尸出矣迎神之穀杳杳隂竹坎坎路鼓我尸入矣得神之祜)
(皮日休補九夏歌)虞夏商周不變(李華卜論夫祭有尸自虞夏商周不變戰國蕩古法祭無)
(尸尸之重重於卜則明廢龜可也)尸神象也(祭所有尸者鬼神無形因尸以節醉飽孝子之心也)
(夏后立尸而卒祭殷坐尸周坐尸詔侑無方其禮亦然其道一也通典)尸之遺法(同上今柳道州)
(人每祭祀迎同姓丈夫婦人伴神以享亦為尸之遺法)
祭器(十三)
白陳其宗器(宗祭也)簠簋既陳(籩豆有踐)書曰作繪宗彝(繪畫也宗)
(彝宗廟彝器也)彝器器貢(周禮器貢謂貢宗廟之器)滌濯(謂溉祭器也周禮云)閭胥
供祭器(閭胥司徒之屬官也器謂簠簋鼎俎也)度程(月令孟冬命有司效功陳祭器案度程無)
(作淫巧以蕩上心效功考其器也度大小也程所容也)不鬻(禮曰宗廟之器不鬻於市)君子雖
貧不鬻祭器不假(禮大夫祭器不假)祭器敝則埋之為先
(凡家造祭器為先養器為後禮)無田禄者不設祭器不踰境(大夫士去國祭)
(器不踰境大夫寓祭器於大夫士寓祭器於士也)掌蜃供蜃器之屬(飾祭器之属可以白)
(器鬯人主四方山川周禮)辨六彝以待祼將六尊以待祭祀也展
器告備司烜供明粢(明水也)滌粢盛陳器之道多陳而省
納之可也(以多為崇以節為禮)醆斝諸侯則用時王之器敬則用
祭器(賓客來加敬者可以用祭器也)四璉六瑚八簋梡嶡周
禮内骨外骨却行連行紆行以脰鳴注鳴旁鳴翼鳴股
鳴胷鳴謂之小蟲為雕琢(刻畫祭器為雕琢庶物也)國語欒武子其官
不備宗器孔不飭(顔真卿攝事太廟言祭器不飭元載以為誹謗貶峽州别駕)祭器
視物所宜(韋縚傳賓客崔沔議曰大凡祭器視物所宜故大羹古饌也盛以㽅㽅古器也和羹時饌)
(也盛以鉶鉶時器也有古饌而用時器者則毛血于盤交酒于尊未有進時饌用古器者古質而今文有所不)
(稱也)㓗于壇堂之上(樽彝罍洗俎豆醆斝之器必㓗于壇堂之上柳宗元監察使記)私習
簋簠(元和聖德詩掉棄兵革私習簋簠)器皿觕弊不能嚴清(韓愈祭神文)物
有品器有數(韋縚傳張均韋述議曰使物有品器有數貴賤差降不得相越周制王食用六穀膳)
(用六牲飲用六清羞用百有二十品珍用八物醬用百有二十罋而以四籩四豆供祭祀此祀與賓客豐省不)
(得同舊矣)簠簋㽅俎皆一(許敬宗言籩豆以多為貴宗廟乃踰於天請以大祀十二中祀十小)
(祀八大祀中祀簠簋㽅俎皆一小祀無㽅詔可唐史韋叔夏傳)奉禮郎凡祭器之位(簠簋)
(為前㽅鉶次之籩豆為後六典)
樽(十四)
白易曰樽酒簋貳(一樽之酒一簋之食言其約也)周禮幂人以䟽布幂
八樽畫巾幂六彝(疏布者天地之神尚質畫巾者宗廟可以尚文畫者畫為雲氣)大罍
瓦罍(杜蕢也)禜門用瓢齎(瓠割去底以齎為樽)樽彝為上罍為下
司樽彝掌六樽六彝之位詔其酌辨其用與其實春祀
夏礿祼用雞彝鳥彝皆有舟(鄭云舟樽下臺若今時承盤子)秋嘗冬蒸
祼用斝彝黃彝皆有舟(斝讀為稼畫禾稼也黃彝黃目樽)朝獻用著樽
饋獻用兩壺樽(著樽者著晷樽也或曰著樽者著地無足也明堂位曰著殷樽也)皆有
罍凡四時之間祀追享朝享用虎彝蜼彝(畫之為飾也蜼讀為虺)
皆有舟朝踐用大樽再獻用兩山樽皆有罍凡四方山
川用蜃廟用脩祼用概凡疈用散皆漆犧樽鏘鏘(詩)
記曰五獻之樽門外缶門内壺君樽瓦甒樽用犧象(周)
小罍(夏后氏)黃目(黃者中之色目者氣之清明也言酌於中而清明於外)傳曰犧象
不出門魯壺(周靈王與士文伯宴樽以魯壺)白獸樽(晉書設白獸樽於殿廷樽盖上)
(施白獸若有能献直言則發此樽飲酒案禮白獸樽乃杜舉之遺戒也)孔黃金樽行酒(田令)
(孜置酒食諸將以黃金樽行酒即賜之)常滿樽(李元素為武德令刺史李文暕調民黃金造常滿樽)
玄酒(太古未有麴糵汚樽抔飲則有玄酒之奠宗廟加籩豆議崔沔)殁廟配樽斝(韓愈晚秋)
(郾城聯句)樽俎蕭蕭(杜甫南郊賦)樽俎既陳肴羞惟時(韓文)樽爵静
㓗(同上南海廟碑)奉禮郎凡樽彝之制十有四祭祀則陳之(一曰)
(太樽二曰著樽三曰犧樽四曰象樽五曰壺樽六曰山罍七曰概樽八曰散樽九曰山樽十曰蠯樽十一曰雞)
(彝十二曰鳥彝十三曰斝彝十四曰黃彝有事于神祇則用太樽至于山罍有事于宗廟則春夏用雞鳥之彝)
(秋冬用黃斝之彝星之外官用概樽岳鎮山林川澤用蠯樽衆星丘陵以下用散樽唐六典)
爵(十五)
白周禮王爵儀禮主人洗廢爵(爵無足)繶爵虛爵以爵
拜者不徒作(言拜就爵者不徒起)主人盥洗升媵觚于賓(媵送)媵爵
坐尊爵記曰宗廟之禮貴者獻以爵賤者獻以散尊
者舉觶卑者舉角(以小為貴也)夏醆殷斝周爵醆斝
及尸君非禮也(是謂僣君)未步爵不嘗羞(步行也羞為爵設)客爵居
左(酬賓爵也)介爵酢爵僎爵皆居右(三爵皆食爵也)康爵(詩酌此康爵以奏爾)
(時)孔祝欽明言(禮家凡稱大祭祀不獨主天爵人大祭祀與量人受舉斝之卒爵祭天不祼則)
(九嬪贊瑶爵宗廟稱大祭祀也)捧爵是醮(五帝坐壇百神立坫嵬嶷肹蠁捧爵是醮杜牧黃州祭神)
(文)執持甚難(文粹今酌獻酒制度全小僅未一合執持甚難不可全依古制猶望稍湏廣大崔沔)
貴者獻以爵(文粹按舊制一升曰爵五升曰散禮器稱宗廟之祭貴者獻以爵此明貴小賤大示)
(之節儉宗廟加籩豆議韋述)郊奠爵容止一合容小則陋宜增大之
(韋縚)禮有以小為貴獻以爵是也(崔沔太常言爵小不及合執持至難沔曰禮有)
(以小為貴者獻以爵是也然今不及制則非禮自有司之陋也隨失制儀不待議而革去)三爵諠譁
(李景伯中宗宴侍臣使酒酣令各為廻波詞衆皆為諂佞之詞至景伯曰廻波爾持酒巵微臣職在箴規侍宴)
(既過三爵諠譁切恐非儀中宗不悅中書令蕭至忠稱之曰此真諫官也舊史)
俎(十六)(徹俎附)
白取俎進俎不坐(記)凡為俎者以骨為貴賤殷貴髀周
貴肩貴者取貴骨賤者取賤骨貴不重賤不虛示均也
三牲之俎八簋之實美物備矣鳥獸之肉不登於
俎則不射(登俎謂祭用也)凡祭於公者必自徹其俎主人自致
其醬則客徹之非賓客一人徹(同事各居者)一食之人一人
徹(為聚食也)凡燕婦人不徹(質不備禮)凡羞俎者則於内(俎祭也)孔
伏身俎盤(閻朝隱后有疾令往祀少室山乃沐浴伏身俎盤為犧請代后還奏會后亦愈大見褒賜)
淚落入俎(戚見容色淚落入俎韓愈元和聖德詩)罇俎既陳(上巳日燕太學詩序)禮
數不同罇俎異(争持酒肉來相饋禮數不同罇俎異韓桃源圖)雕俎静嘉(初筵循平)
(雕俎静嘉劉禹錫武陵北亭記)寇生幽陵(文粹舒元輿國庠記自寇生幽陵軍旅之事始勝俎豆)
房俎斯薦(賀知章祭地迎俎樂章粢盛以㓗房俎斯薦)棋布(盧從愿樂章太簇角品彙咸亨)
(别俎棋布)有馝(張說祀天迎有馝章俎豆有馝㓗粢豐盛)薦俎登鉶(劉禹錫低簮委紳薦俎登)
(鉶)俎入之後接神亦如之(五曰雍和凡祭祀以入俎天神之俎以黃鍾為宫地祇之)
(俎以太簇為宫人鬼之俎以無射為宫又以徹豆凡祭俎入之後接神之曲亦如之樂志)禹雕其俎
(褚遂良曰舜造漆器禹雕其俎)載肉于俎(柳送韓存義序)盈實(芳俎盈實源光裕送神)顔
回捧俎豆(杜牧)俎豆有馨(齋戒豐㓗俎豆有馨張說開元樂章)有豆孔碩(蠲我)
(漸糦㓗我膋薌有豆孔碩為羞既藏賈曾樂)
籩豆(十七)
白于豆于登籩豆静嘉籩豆有踐(並詩)書曰駿犇走
執籩豆(謂來助祭)周禮籩人掌四籩之實朝事之籩(朝事血腥)其
實䵄蕡白黑形鹽膴鮑魚鱐饋食之籩(薦熟時也)其實棗栗
桃䕩(䕩乾梅)加籩之實菱芡栗脯羞籩之實糗餌粉餈
醢人掌四豆之實朝事之豆饋食之豆加豆之實羞豆
之實禮記薦用玉豆雕篹(篹籩属)揭豆獻豆楚子
入享于鄭加籩豆六品(傳)季孫宿如晉晉侯享之有加
籩(辭曰下臣得享不過三獻請徹加然後入卒事晉人以為知禮)巵酒豆肉孔齋娘奉
籩豆(祝欽明帝用其言以皇后為亞獻取大臣李嶠等女為齋娘奉籩豆)歲豆時籩(唐文粹李)
(庾西都賦)寧觀俎豆之容(炎凉代序寧觀俎豆之容少室山少姨廟碑銘序楊烱)鯤鱬
遺胤莫不備俎豆(柳宗元漁者對)時饌通於宴享賓客(文粹鉶俎籩豆)
(簠簋樽罍之實皆周人之時饌也其用通於宴享賓客加籩豆議崔沔)盡天下美物(文粹雖加)
(籩豆十二味足以盡天下美物而措諸清廟有兼倍之名近於侈矣同上)今欲以甘旨肥濃
皆充於祭(張灼等議今欲以甘旨肥濃皆充於祭苟踰舊制其何極焉雖籩豆有加不能備也)宗
廟籩豆皆加十二(韋縚二十三年赦令籩豆之薦未能備物宜令禮官共議縚乃請宗廟籩)
(豆皆加十二)旄頭彗紫微無復俎豆事(杜甫衡山文宣王廟)鼎臑俎胾
五獻百籩(凡百卿士班以周旋柳文平淮夷雅)以為有道死乃俎豆之為
立祠(黃溪記同上)凄凄陳述聖(披褐鉏俎豆李賀贈陳商)有楚其豆(柳宗元祭)
(文)上乾豆以登謌(杜甫享太廟)籩以石鹽槀魚棗栗榛菱芡
之實鹿脯白餅黑餅糗餌粉粢(唐禮志)豆以韮葅醯醢菁
葅鹿醢芹葅兔醢筍葅魚醢脾析葅豚胉&KR1246;食糝食(同上)
中祀之籩無糗餌粉餈(豆無飲食糝食)小祀之籩無白餅黑餅
(豆無脾析葅豚胉)凡用皆四者(籩以石鹽棗實栗黃鹿脯豆以葵葅兔醢菁葅鹿醢)用皆
二者(籩以栗黃牛脯豆以葵葅鹿醢)用皆一者(籩以牛脯豆以鹿醢)太官令(凡冬至圓)
(丘之祀昊天上帝籩豆各十二六典)珍羞令(掌供庶羞之事丞為之二以實籩豆陸産之品曰榛栗脯)
(羞水物之類曰魚鹽菱芡辨其名數會其出入同上)膳部(州縣祭社稷釋奠每座籩豆各八簠簋俎豆如)
(上同上)凡郊祀(凡郊祀天地日月星辰岳瀆及享宗廟百神在京師者所用籩豆簠簋鉶㽅俎之數)
(魚脯醯醢之味石鹽菜菓之羞並載於太官令州縣所實之物如京師之制同上)
祭服(十八)(事具衣服門)
白祭服敝則焚之禹惡衣服而致美乎黻冕(黻冕祭服)記
曰衛柳莊疾病雖當祭必告公再拜稽首請於尸曰有
臣柳莊者社稷之臣也聞其疾請往至則不釋服而往
遂以禭之郊天(晉輿服志漢制二歲五郊天天子以執事所服各如方色百官不服執事)
(者服常絳衣以從魏已來名為五時服正給四時秋服三年而一易)入廟服(又云公特進列侯卿大夫)
(世婦夫人紺繒幗簮珥入廟自二千石夫人至皇后皆蠶衣為朝服)絮巾(魏志管寧字幼安徵不起每四)
(時祭祀輒著絮巾故在遼東有帛單衣親薦饋饌跪拜成禮者也)孔天子之服十四(大裘)
(冕祀天地衮冕踐阼饗廟鷩冕有事遠王毳冕祭海岳絺冕祭社稷饗先農元冕蜡祭百神朝日夕月唐志)
藏天子祭服(百官志太常寺凡藏大享之器服有四院二曰御衣院藏天子祭服)皮弁大
裘始進於穹崇之幕(杜甫南郊賦)天子祀天地服大裘冕(車服)
(志顯慶元年長孫無忌等曰武德初撰衣服令天子祀天地服大裘冕按周郊被衮以象天戴冕藻有十二旒)
(與大裘異月令孟冬天子始裘以禦寒若啓蟄祈穀冬至報天服裘可也季夏迎氣龍見而雩如之何可服故)
(歷代唯服衮章漢明帝始采周官禮記制祀天地之服天子備十二章後魏周隋皆如之伏請郊祀天地服衮)
(冕大裘)請循歷代故事諸祭皆用衮冕(又新禮皇帝祭社稷服絺冕四旒三)
(章祭日月服元冕三旒衣無章按令文四品五品之服也三公亞獻皆服衮孤卿服毳鷩是天子同於大夫君)
(少臣多非禮之中且天子十二為節以法天烏有四旒三章之服若諸臣助祭冕與王同是貴賤無分也若降)
(王一等則王服元冕羣臣服爵弁既屈天子又貶公卿周禮此文久不用矣猶祭祀之有尸侑以君親而拜臣)
(子硩蔟蟈氏之職不通行者盖多故漢魏承用衮冕今新禮親祭日月服五品之服請循歷代故事諸祭皆用)
(衮冕制曰可同上)凡冕服及爵弁助祭則服之(唐六典凡冕服及爵弁助祭則)
(服之若私家祭祀三品以上及褒聖侯祭孔子皆服元冕五品以上服爵弁六品以下通服進賢冠之服)
白孔六帖卷六十九
