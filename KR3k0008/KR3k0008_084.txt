白孔六帖卷八十四唐白居易原本
宋孔傳續撰
染(一)練(二)
金冶(三)陶(四)
陶瓦(五)土工(六)
開鑿(七)傭賃(八)
負擔(九)舂(十)
債負(十一)契劵(十二)
乞假(十三)遺物(十四)
利(十五)
染(一)
白厥篚玄纁載玄載黃我朱孔陽爲公子裳(詩)遂朱
綠之遂玄黃之以爲黼黻文章(謂三宫世婦所獻蠒之絲染之以爲君祭服)
周禮天官染人掌絲帛凡染春暴練(練其素而暴之)夏纁玄(玄纁)
(天地之色以爲祭服)秋染夏(夏五色謂之夏者其所謂色以夏爲式也書曰羽畎夏翟)冬獻功
掌凡染事冬官鍾氏染羽以朱湛丹秫三月而熾之(湛潰)
(也丹秫赤粟也湛讀如漸車帷裳之漸熾炊也染羽所以飾旌及王后之車也)三入爲纁五入
爲緅七入爲緇(染纁三入而成又再入深以黑則成緅緅側留反復再染以黑乃成緇語曰君)
(子不以紺緅飾又曰緇衣羔裘爾雅曰三染謂之纁然玄色六入與)月令命有司染綵黼
黻文章必以法故無或差貸黑黃蒼赤莫不質良無敢
詐僞以給郊廟祭祀之服以為旗章以别貴賤等級之度
水無當於五色五色不得不章不曰白乎湼而不
緇惡紫之奪白受采孔掌染(百官志織染署令一人丞二人掌染錦羅)
(紗縠綾紬絁絹布)柳汁染衣(李固言未第前行古柳下聞有弹指聲固問之曰吾柳神九烈君已)
(用汁染子衣矣科第無疑果得藍袍當以棗餻祀我固言許之未久登第出三峯集)素質隨染(已悲)
(素質隨時染裂下鳴機色相射杜甫白絲行)染人歲籍所染綾帛(陳諫強記染人歲籍)
(所染綾帛尋丈尺寸爲簿合圍諫泛覧悉記之出唐語林)四選香(白樂天飛雲履染以四選香)染
還少府(枉佑權攝百司繁而不綱以練染還少府)輸染材入宫(馬存亮傳敬宗初染署工)
(張韶與卜者蘇玄明善玄明曰我嘗爲子卜子當御殿食我與焉吾聞上晝夜獵出入無度可圖也韶每輸染)
(材入宫衛士不呵也乃隂結諸工百餘人匿兵車中若輸材者入右銀臺門約昏夜爲變)以黦茶染
木(李守貞與桑維翰有隙賊平行賞悉以黦茶染木給之軍中大怒以帛裹之爲人首梟於木間曰守貞首)
(也五代)身所御衣必浣染至再三(代宗性儉約身所御衣必浣染至再三欲以先)
(天下唐食貨志)凡染大抵以草木而成有以花葉有以莖實有
以根皮(唐六典織染令凡染大抵以草木而成有以花葉有以莖實有以根皮出有方土採以時月皆)
(並其時而脩其職焉)
練(二)
白冬官慌氏(慌音忙)練絲以涗(音稅)水漚(烏豆反)其絲七日去
地尺暴之(涗水以灰所練子禮反漚漸也楚人曰漚齊人曰涹烏禾反暴步木反)晝暴諸
日夜宿諸井(七日七夜是謂水練宿於井謂懸於井中)練帛(以欄爲灰漚烏豆反)淳其
帛實諸澤器淫之以蜃(以木欄之灰漸澤其帛滑澤之器也蜃謂灰也鄭曰淫薄粉令)
(其帛白也蛉爲蜃今東海有之)清灰盝之而揮之(清澄也於灰澄而出盝反令盡揮去其蜃)
而沃之(而盝之而宿之更渥淳也)明日沃而盝之(朝更沃至夕盝之又更沃至旦而盝)
(之上七日而漚絲)吳門曳練(練謂白色此事見山川貨賄部)練緼之具(後漢)孔以
練染還少府(杜佑爲鹽鐵使以練染還少府)練龍水圖爲服(南唐時有蒼頭持龍)
(水圖求貨或得之將練以爲服或釜中雲起蒸見二龍騰躍穿壁而去出僞史)練幛爲衣(名畫記有)
(人收張藻畫松石障既死人求之其妻已練爲衣唯得兩幅䨇松一石存焉傳後世已爲名筆也)
金冶(三)
白攻金之工(周禮)築氏執下齊(多錫爲下齊)冶氏執上齊(少錫爲上)
(齊)鳬氏爲鍾㮚氏爲量鍛氏爲鑄桃氏爲劔金
有六錫(金錫相和之節)凡鑄之狀金與錫墨濁氣竭黃白次之
黃白之氣竭青氣次之然可鑄周禮鑠金以爲器
範金(鑄金爲器)修火之利案度程(程器小大)良冶之子必學為
裘鼓鑄鎔鍛(晉嵇康善鍛向秀爲之佐欣然旁若無人宅中柳樹乃激水圜夏月居下鍛鍾)
(會往省之不與言語鍛自不輟)孔鑿山冶銀(權萬紀奏言宣饒部中可鑿山冶銀歲取數百萬帝)
(譲曰天子所乏嘉謀善政有益於下者公不推賢進善乃以利規我欲方我漢桓靈耶斥使還第久之)冶
金爲俑(文㦤公主葬冶金爲俑怪寳千計實墓中)鼓鑄(韋倫楊國忠署爲鑄錢内作使判官國忠)
(多發州縣齊人令鼓鑄督非所習雖箠抶苛嚴愈無功倫請凖直募匠代無聊之人由是役用減鼔鑄多矣)
銅冶(李聽爲蔚州刺史州有銅冶自天寳後廢不治民盜鑄不禁聽乃開五鑪官鑄錢日五萬人無犯者)
鐵爐步(永州北郭有步曰鐵爐步蓋嘗有鍜鐵者居其人去其爐毁者不知年矣柳宗元)大鹵
之金棠谿之工(火化水淬器備以充同上晉問)掌冶署令一人丞二人
(掌範鎔金銀銅鐵及塗飾琉璃玉作銅鐵人得採而官收以税百官志)邊州不置鐵冶(器用)
(所須皆官供)凡諸冶成器上數于少府監(然後供之並同上)冶家子
復祖之舊(武王既伐商有泣者有司責之其人曰吾冶家孫也數十年之間載易其鎔範矣吾始鑄)
(田器歲東作必大售商賦重秉耒耜者一撥不敢起吾父易之爲工器属宫室臺榭侈其售益倍民凋力窮土)
(木中輟吾易之以爲兵器會師旅戰陣其售又倍前也今四海將奉文理吾之業必壞武王聞之於是包干戈)
(觀農事冶家子復祖之舊陸龜蒙)
陶(四)
白埏埴以爲器陶器必良凝土以爲器(周禮)摶埴之
工二(摶拍也埴粘土也)凡陶旊之事墾髺薛暴不入市(髺音刮墾損傷也薛)
(音破裂也暴不堅也四者爲其不任用不入於市也)陶人(爲甗甑鬲庾榖冬官考工記云)合土(禮範)
(金合土謂陶器也)案度程(程大小也)有虞氏尚陶(貴質也)舜陶於河濱
器不苦窳(史記窳濫也)土化鑿坏孔甄官(百官志甄官署令掌琢石陶土)
(之事)土乎質陶乎成器(韓愈瘞硯文)藝精埏埴制合規模(禀至德之)
(陶蒸自無苦窳合大和以融結克保堅貞且無瓦釜之鳴是猶土鉶之德柳宗元進磁器狀)陶埴于
水涯(湘妃廟碑)陶土以埴(亦在署側人無勞力雲陵亭記)土宜陶旊(故侯若以壯劉)
(禹錫連州刺史廳記)不則毁(文粹陳黯禹誥陶者土之器也持之得其人則完不則毁)埏泥範
塼(李玨牛僧孺碑埏泥範塼)始民不知爲瓦屋草茨竹椽久燥則戞
而焚(韋丹爲江南觀察使始民不知爲瓦屋草茨竹椽久燥則戞而焚丹召工教爲陶聚材於場度其費)
(爲估不取贏利人能爲屋者受材瓦于官免半賦)陶固收盆甖(韓愈聯句)陶甄梓匠
之工(柳宗元與吕恭書陶甄梓匠之工備孽火不得作化墮窳之俗)知舜之陶器不苦
窳爲信(然而舜之德可以及土泥而不化其子何哉是又不可信也同上與楊誨之)
陶瓦(五)(陶器附)
白弄瓦(詩乃生女子載弄之瓦)運甓(晉陶侃爲廣州每於齋中運甓婢力反侃字士衡)毁
方瓦合鴛鴦(甑瓦)瓦合之衆有虞氏瓦棺瓴甓
建瓴挈瓶瓶之罄矣(維罍之耻)罋(易曰井谷射鮒罋敝漏)又(禮曰罋牖)
又(漢隂丈人抱罋出汲灌園)又(晉畢卓入比舍郎罋間盜飲又羊雅冬釀酒令人抱罋取煖)甑(周禮)
(陶人爲甑實二鬴厚半寸唇寸底七孔穿之)墜地不顧(後漢孟敏字叔逵負甑行墜地敏不顧郭)
(林宗見而問之對曰甑已破視之何益林宗竒其言勸學問三府辟不就)紀甗(傳齊賓媚人賂晉師以紀)
(甗甗無底甑也賓媚人國佐也)盆(記曰及良日夫人繰三盆)又(司馬遷書曰戴盆何以望天)又(莊子)
(喪妻箕踞鼓盆而歌)鼓缶(叩缶)髺懇薛㬥不入市(見陶門注)孔教作(宗室復轉)
(嶺南節度使教民作陶瓦)變屋瓦(王仲舒徒蘇州隄松江爲路變屋瓦)教民陶瓦(楊於陵出)
(為嶺南節度使教民陶瓦易蒲屋以絶火患)無陶瓦(西棫拂菻無陶瓦屑白石塈屋堅潤如玉)聚
瓦材於場(始教民爲瓦屋取材於山召陶工教人陶聚瓦材於場韓愈韋丹墓誌)盥濯陶
瓦(韓文聖德詩)陶埴于水涯廼桴廼載(柳宗元二妃廟)桴木負埴載
流於江(同上)陶瓴甓(終南山祠堂碑)
土工(六)(計料不時)(順時勞苦)
白小人勞力屬役悦以使民民忘其勞爲力不同科
(言力役之事輕重有等)勤恤其人事充(役煩)力敝興事任力
愛人爲大敺以就役任役服勤暫勞永逸官
庀役徒勤而不怨荒度土功(書曰荒大也大度土功)形民力
(順天時)凡啓塞從時(門戸道路謂之啓城郭墻壍謂之塞皆啓閉之急不可一日闕墮壞時而)
(理之左傳)靈臺經始子來(詩曰經始勿亟庶民子來言文王始經營靈臺亟急也衆人自)
(以子義樂來而爲之)施舍(舍勞役傳)弛力(息徭役)築之登登(用力貌)百堵皆
作雖用千夫之役(終資一簣之功)家一人(周凡起徒役無過家一人以其餘爲)
(羡唯田與追胥竭作云云)比居(周禮職政役以比居)廵役(方役之事則廵行也同上)人徒(役)
三日(禮曰用人之力歲不過三日治宫室城郭)築者客土䟽惡(成詔言解萬年作昌)
(匿五年未成客上䟽惡言取他處土爲客土)說築傅巖之野土國城漕(役土)
(工於國也詩)土事無作(月令)地氣沮洩(謂發天地之房)役事(所役之事)廵功
(傳曰宋城華元爲植廵功)計料令尹薳艾獵城沂量功命田分財
用平版幹稱畚築程土功議遠邇略基趾具糇糧事三
旬而成不愆于素(不失本計之期薳艾獵孫叔敖也)士彌牟營城周計
丈數(城之丈數)揣高卑(揣度也)刃溝洫(刃度也)物土宜議遠邇(物幾)
(物相也相取人功土遠邇之期)量事有期(知幾時畢)計徒庸(用幾人工)慮材用(計所)
(屬役)賦丈(城之尺度)十月庚寅栽(栽設版築)量力人不告勞(事無愆素)揆
日稽其功事順時時以作事(悦以使人)夫土功龍見畢務戒
事(龍見九日農務畢始戒以土工之事)火見而致用(致築作之物也)水昏正而栽
(十一月也樹版幹而興作)日至于畢(日南至微陽作動故土工息也)欲無犯時傳曰
城諸及防時也月令孟冬可以築城郭造宫室興事
任力用人必順(順天時也)得其時制順作時事以道使人
(禮)冬築郎囿書事時也(雖未及時而農事畢可以成故曰書事時也)功惟勿
亟(人則忘憂)不時傳曰夏城郎書不時也速成勦人(季平子欲)
(城郎囿孫昭子曰焉得速成其以勦民)奸時以動言時則妨民多矣
作事不時(則怨讟動於人)月令孟春無聚大衆無置城郭(妨農事也)
孟夏無起土功不可以動衆宋皇國父爲平公築臺妨
於農收子罕請俟農功之畢公不許築者歌曰澤門之
晳實興我役(國父白而居澤門)邑中之黔實慰我心(子罕黑而居邑中)
子罕聞之親執扑以行築者而抶其不勉者曰君爲一
臺而不速成何以爲役謳者乃止(子罕分謗也)勿亟(不時)使人
以道(則罔告勞)作事不時(必聞胥怨)梁好土功(罷人以潰)宋妨農事(築者)
(用謳)時使(日敝)苟乖龍見之期(見上注)則起人疲之怨徵怨
勞苦問其勞苦事不愆素人不堪命梁伯好土
功亟城而弗處人罷而不堪民不罷勞役徒幾盡
敢憚劬勞庶人疲敝胡轉予于恤不敢告勞
莫知我勩(勩勞也)民力凋盡怨讟竝作人亦勞止哀
我癉人(亦可息也)慘慘劬勞斬艾民力日敝人力不堪
事充(力竭)恤隠(恤勞)勞力(息肩)夏王率遏衆力(遏絶也)梁亡不
書其主自取之也(以梁伯好土功故也)勦人(勞人)雖有形人之力而
無醉飽之心(形人之力而便之去其醉飽過盈之心)盍思凋敝(敢憚勤勞)請解
吾人之慍(無興代役之禮)以爲草芥苟不恤於人疲(雖有金湯亦何憂於)
(魚爛)荒度土功(斬艾人力)辱在泥塗(保其筋力)役夫(築者)老者之事(禮曰)
(凡使人任老者之事食壯者之食)事勤(人怨)勦人實難(無城猶可)人勤於力則
功築罕(榖梁傳)孔躬護役作(竇懷貞睿宗爲金仙玉真二公主營觀懷貞躬護役作族)
(弟維鍌諫曰公位上衮當思獻可替否輔天子而計校瓦木雜厠工匠間使海内何所瞻仰乎不荅)非憂
物恤人所急(韓思復帝作景龍觀思復諫曰禍難初弭土木遽興非憂物恤人所急不見省)辛
替否䟽(營寺造觀日繼于時道路流言計用緡錢百餘萬陛下知倉有幾歲儲庫有幾歲帛百姓何所)
(活三邊何所輸民散兵亂職此由也)又曰(往者和帝之憐悖逆也宗晉卿勸爲第宅趙履溫勸爲園亭工)
(徒未息義兵交馳亭不得遊宅不得息陛下所見也今兹二觀得無晉卿之徒隂勸爲之)又䟽(今大起寺)
(舍廣營第宅伐木空山不足以給棟梁運土塞路不足以充墻壁誇古耀今逾章越制百寮鉗口四海傷心見)
(唐策)帝作飛仙宫(魏徵䟽曰隋煬帝惟宫室臺榭是飾徭役無時)費鉅百萬(姚崇曰武)
(后造福先寺上皇造金仙玉真二觀費鉅百萬臣請絶道佛營造可乎)窮人力以事工(盧藏)
(用武后作興泰宫於萬安山上䟽諫曰陛下離宮别觀固多矣又窮人力以事土木臣恐議者以陛下爲不愛)
(人而奉己也)馬周䟽曰(五六年來頻歲豐稔一疋絹易粟十餘斛而百姓咸怨以爲陛下不憂憐)
(何則今營爲者多不急之務故也)掊怨天下(封德彛楊素營仁壽宫表爲土工監規創鴻侈宫成)
(文帝怒曰素殫百姓力爲吾掊怨天下)白衣上書(高郢代宗爲太后營章敬寺郢以白衣上書諫)
(曰奈何戎虜未平侵地未復金革未戢疲人未撫太倉無終歲之儲大農有㩁酤之敝欲以此時興力役哉)
土木並起日課萬工(今興造趣急人徒竭作土木並起日課萬工不遑食息榜笞愁痛盈)
(於道路以此望福臣恐不然)營治不時畢奪廪(韋溫太和五年太廟室漏罅詔宗正將作)
(營治不時畢文宗怒責卿李銳監王堪奪其廪自敕中人葺之温諫)王璵(請度昭應南山作天華上宫露)
(臺大地婆父祠并三皇道君太古三皇中古伏羲女媧等各爲堂室給百戸掃除又即義扶谷故湫祠龍置房)
(宇有詔從之乃除地課工方歲飢人不堪命昭應令梁鎮上䟽切諫臣昨受命有所安輯陛下許以權宜今所)
(興造臣謹以便宜悉停帝從之)土木是興(尹思貞授將作大匠僕射盧懷貞護作金仙玉真觀廣調)
(夫匠思貞數有損節懷貞讓之荅曰公輔臣也不能宣贊王化而土木是興以媚上害下又聽小人譛以廷辱)
(士今不可事公矣乃拂衣去)輦材瓦(薛廷老爲右拾遺敬宗政日僻嘗與舒元褒李漢入閤論奏元)
(褒曰宫中興作太甚帝色變曰興作何所元褒不能對廷老曰臣等以諫爲職有問即應論奏然見外輦材瓦)
(絶多知有所營帝曰已諭時造清思院殿中用銅鑑三千薄金十萬餅故廷老等悉言之)高季輔上
五事(以謂陛下身幸節儉而營繕未息丁匠不能給驅使又和雇以重勞費人主所欲何求而不得願愛)
(其財毋使殫惜其力毋使弊)怨結三靈謗蒙四海(李嶠上書曰今又崇作寺觀功費浩)
(廣今山東歲飢糟糠不厭而投艱阨之會收庸調之半用吁嗟之物以營土木怨結三靈謗蒙四海)棟楹
梁桷板檻之腐黑撓折者蓋瓦級甎之破缺者赤白之
漫漶不鮮者治之則已(無侈前人韓文滕王閣記)匠者度材以捐衆
徒藝者運思以役衆技(劉禹錫修寺記)登登其杵坎坎其斧繩
之墨之鑿柄枝梧載暨載塗黟烏凌虚(許州文宣王廟碑)鏟崖
堙卑驅石剪棘(李白趙公亭頌)以門以墉乃棟乃宇(同上)匠生於
心隨指如化(開山剪木役以私属劉禹錫别集)
開鑿(七)
白經啓(大道)遠績(劉子謂趙孟曰美哉禹功吾子盍遠績禹功而庀人乎)荒度土功
(荒大也)受賜(民到于今受其賜)暫勞(永逸)溥哉(之利)遠矣(禹功)開物(之智)成
功(禹成厥功遠矣)濟時之功役不告勞(事無愆素)量功戒事命曰
庀徒人可樂成難與慮始智能慮遠(愚可樂成)苟未僝功
(豈無胥怨)隨山刊木孔鑿石通車(吐蕃傳度悉結羅嶺鑿石通車逆金城公主道也)
鑿道趣城(西域康居東有嫓摩川度磧行二百里得泥瓖城在大澤中地墊洳蘆菼荒茂行者鑿道)
(趣城通于闐)鑿翠(鑿翠開戶牖杜甫九成宫)䟽鑿就欹斜(禹功翊造化䟽鑿就欹斜柴門)
(詩)鑿石爲月河(天寳中以三門河道險阨漕運阻難乃令旁北山鑿石爲月河以備湍急名曰)
(月寳河歲省運夫五十餘萬又無覆溺之患天下稱之其河東西徑直長五里餘闊四五丈深二丈三丈至五)
(六文皆鑿石得古鐵鏵上有平陸兩字改爲平陸縣旌其事也出開元記)鑿山冶銀(權萬紀奏宣饒)
(部中可鑿山冶銀歲取數百萬帝曰公乃以利規我欲方我漢桓靈耶)鑿門導伊(兩阜屛開李庾)
(賦)鑿石作鼓隳嵯峨(韓文)鑿八節灘(白居易)鑿敗灘石(以平贛梗)
(韓文路公碑)
傭賃(八)
白間人轉移執事(周禮太宰以九職任萬民九曰閒民無常職轉移執事閒人謂無業)
(者轉移爲人執事閒人若今之傭人)僕賃(傳申鮮虞僕賃於野)移用其人(轉相助救周禮)揆
以時日(計其功用)計傭(揆日)廢事(食力)傭保(司馬相如於臨卭市沽酒使文君當壚相)
(如衣犢鼻與傭保相雜作滌器注傭人之可保傭者也)傭耕(陳勝少時常與人傭耕輟耕於隴上而歎)
不取直(魏焦先自作一蝸舍淨埽其中呻吟獨卧飢則爲人庸作飽食而已不取其直)傭書(吳闞)
(澤貧常爲人傭書以供紙筆所寫既畢誦之亦徧)賣傭(彭城爲家人時窮困賣傭於齊爲酒家保也)
僦賃(鄭當時字莊征匈奴招四夷天下費多財用亦屈當時爲大司農任人賓客僦賃夕逋負以此䧟罪)
(貶爲庶人注僦賃受雇賃而載運也言當時保賃其賓客於司農載運)孔寫書取傭(王紹宗少)
(貧狹嗜學工草隸客居僧坊寫書取傭自給凡三十年傭足給一月即止不取贏人雖厚償輙拒不受)御
史不償(李畬母者失其氏畬爲監察御史得廩米量之三斛而贏問于史曰御史米不暨也又問車庸)
(有幾曰御史不償也毋怒敕歸餘米償其傭因切責畬)自傭(王琚謀刺武三思事洩亡命自傭於揚州)
(富商家識非庸人以女嫁之厚給以貲)雜傭保(王方翼母李爲主所斥居鳳皇墅方翼尚幼雜傭保)
(執苦不弃日墾田植桑治林垠塈完墻屋燎松丸墨爲富家)卜祝傭保(張玄素傳卜祝傭保量能)
(並用)
負擔(九)
白負也者小人之事弛於負擔(齊使敬仲爲卿辭曰羈旅之臣弛於負擔君之)
(惠也)負荷(其父析薪其子不克負荷)息肩(鄭請息肩於晉注以負擔喻也)荷篠(遇丈人以杖荷)
(篠)儋石(劉毅家無儋石之儲一擲百萬)負薪之憂擔人之爵未能
負薪孔班白負戴(李子通居鄉見班白負戴必代之)負取不勝(李密民食興洛)
(倉者給受無檢至負取不勝委於道)零落艱難(韋蘇州白沙亭逢吳叟歌問之執戟亦先朝零落艱)
(難却負樵)刈熟擔肩頳(韓文城南聯句)擔贓負賄(舊唐史盧懷慎時政號擔贓負賄僥)
(倖或即蒙升)自軒轅以來服牛乘馬今輦負則人代畜(唐史王求)
(禮䟽)
舂(十)(磑附)
白易曰斷木爲杵掘地爲臼臼杵之利萬民以濟蓋取
諸小過周禮地官舂人掌米物(物非一米)祭祀供粢盛之
美賓客供牢禮之米(可成筐筥者也)凡享祀米(享有食米則享禮兼宴與食也)
不相(鄰有喪舂不相)賜(晉衛瓘爲太子少傅詔賜田園水碓辭不受意儉約耳)守(魏舒陽元少遲)
(鈍雖叔父猶不知之使守水磨不介意)封水碓(劉頌爲京兆太守洲漢二水有公主碓二十餘區所)
(在塞流水輙爲侵害上表封諸水碓獲便利也)衣赭舂於市(漢申公白公)斗粟(漢文殺淮)
(南王人歌曰一斗粟尚可舂兄弟二人不相容)賃舂(梁鴻使其妻舉案齊眉事)定交杵臼之
間(漢公沙穆奏遊太學無資乃變服爲傭爲吳佑賃舂祐與語大驚遂定交杵臼之間)連機(傅暢晉諸)
(公贊曰杜預元凱作連機水磑由此洛下糓米豐賤)水磑(石崇臨刑有簿閱崇財物有水磑三十餘區)
馬磨(蜀志許静爲許劭排擯不得齒序以馬磨自給)既搖廻蟻之輪還破鳴鳩
之麥(舊判)洛陽董德之磑(同上)磨賦(諸葛恪别傳孫權享蜀使費禕食湯餅索筆作)
(麥賦恪亦請筆作磨賦咸稱善)蟻行磨上(抱朴子天圓如盖地方如碁局天旁轉如推磨而左行日)
(月右行隨天左轉天牽之西没譬如蟻行磨上磨左旋蟻右去磨疾蟻不得隨磨左回)孔競碾磑
(李元紘為雍州司戸參軍時太平公主勢振天下百司順望風指嘗與民競碾磑元紘還之民)舂市(戚姬)
(髠髮入舂市萬古共悲辛李白中山妾歌)作婢舂黃糜(珊瑚破高齊作婢舂黃糜杜牧杜秋娘詩)
宿舂(北距澧浦資宿舂而可行劉禹錫杜司徒書)水舂雲母碓(李白詩)鄰女夜
舂寒(李白)野碓(杜甫雨詩柴扉臨野碓半熟搗香秔)村舂雨外急(同上村夜)落杵
光輝白除芒子粒紅(同上)粟不暇舂(陸宣公奏議論長史增戶)
債負(十一)(賖貨附)
白周禮凡有債者判書以治則聽(謂出債之息判書舉債之契書也失則治)
(之)又曰凡屬債者以其地轉而聽其辭(屬債轉債使人歸之而本主死)
(亡歸受之數相抵冒者也以其地之人比近能爲證者乃受其辭而治之也)傳曰己債(己止也己)
(債棄逋債也)漢晁錯曰急政暴賦有者半賈而買無者取倍
稱之息(稱舉息利也倍利而舉債)又曰故有鬻子孫賣田宅以償債
也稱息(漢書商賈大者稱貯息少者坐列販賣注稱舉也)十倍之利(貨殖志吳楚兵)
(起長安列侯行從軍齊貸子家以關東勝敗未决莫肯與之惟毋鹽氏出千金貸之其息十之三月吳楚平一)
(歲中息十倍注行者須糧而出錢家貸十倍之也)折劵(馮煖)棄債(高祖從王媪氏武負貫酒歲竟)
(二家嘗棄債)周禮聽稱債以别傳(傳别劵書也見下門注中)周禮賖者祭
祀旬日喪紀三月國服爲之息(以其國之所出爲息利也)貸粟(莊子貸粟)
(於監河侯)舍債(晉王長文德㪫太康中開倉賑貸長文後無以償郡縣切責送之上州刺史徐幹舍之也)
求假不稱(曹洪家富而恡嗇文帝少時求之假不稱常恨之後因事而免官爵)敵國貸粟
(越大夫種曰臣觀吳政驕矣請試之貸粟以下其事吳王欲與子胥諫勿與之)孔債帥(高瑀領忠武節)
(度使自大歷後擇帥悉出宦人中尉所輸貨至鉅萬貧者假貸富人既得所欲則椎斵膏血倍以酬息十常六)
(七及瑀有命士相告曰韋裴作相天下無債帥)負逋(許孟容貞元十九年夏大旱上䟽言負逋饋送當免)
(免之)負博數十萬(來俊臣父操博徒也與里人蔡本善本負博數十萬不能償操因納其妻先己)
(娠而生俊臣冒其姓)柳人以男女質錢(過期不贖子本均則沒爲奴婢宗元設方計悉贖歸)
(之尤貧者令書庸視直足相當還其質已沒者出己錢助贖柳宗元本傳)里無逋家(柳仲郢每旱潦)
(必貸匱蠲負里無逋家)負五坊息錢(裴度傳大賈張陟負五坊息錢亡命坊使楊朝汶收其家)
(簿閱貸錢雖已償息鈎止根引數十百人列捶挺質不承又獲盧大夫逋劵捕盧坦家客債償久乃悟盧羣劵)
(坦子上訴朝汶讕語錢入禁中何可得御史中丞蕭俛及諫官列陳中人横恣度亦極言之時方討鄆帝曰姑)
(議東軍此細事我自處辦度曰兵事不理止山東中人横暴將亂都下帝不悦徐乃悟讓朝汶曰以爾使我羞)
(見宰相命殺之而原繫者由是京師澄肅)三倍取償(穆宗皇后蕭氏閩人也初后去家入長安不復)
(知家存亡惟記有弟帝爲訪之俄有男子蕭洪因后姊壻吕璋白見之太后謂得真弟悲不自勝帝拜洪金吾)
(將軍出爲河陽三城節度使稍徙鄜坊始節度自神策出者舉軍爲辦裝因三倍取償洪所代未及償而死軍)
(中併責償於洪洪不許左軍中尉仇士良憾之)負息錢數百萬(或勸治居産李守禮曰豈天子)
(兄無葬耶)
契劵(十二)
白周禮小宰以八成經邦國四曰聽稱債以傳别(稱債貸債)
(也傳別劵書也聽訟債者以劵書責次之傳著約束之文書别有兩家各得一也)六曰聽取與
以書契(書契與受人之要也)七曰聽買賣以質劑書市之平價(謂兩)
(書一札同而別之長曰質短曰劑傳别質劑皆今之劵書也)交易而退作法示信
俾人不爭結信止訟(周禮以質劑結信而止訟)大市小市(周禮質人凡買)
(儥者質劑焉大市以質小市以劑注云質長劵劑短劵儥賣也)兩劑(見上)由質要(由用也質要契)
(劵也傳云)執右契(禮曰獻粟者執右契)謀始不明(訟之所生由契之不明也)有德司
契(出老子)判書(舉債之劵書)奠債(奠定)約言(要詞)要約保人(周禮立劵)
(爲保使之相保)必由質要(以息訟端)伏羲始造(伏羲氏之王天下也始畫八卦造書契)
周禮司會(掌左契)書契舉契(王叔氏不能舉其契)聖人執左契(左契)
(心也左者不用之地以喻無爲又云左陽也心藏陽也)焚削(後漢樊重假人間責令人焚削文契)前
定折劵(高祖事具債負門注)徵辭利有爭端(信為言要)書致(獻田宅者操書致)
代結繩(造書契以代結䋲之政)孔焚劵(羅譲或以婢遺讓者問所從荅曰女兄九人皆爲官)
(所賣留者獨老母耳讓慘然爲焚劵召母歸之)出劵貸直(盧羣遷鄭滑行軍司馬姚南仲入朝即以)
(羣代節度嘗客于鄭質良田以耕至是則出劵貸直以田歸其人)以劵上進(五代常思廣順三年)
(從鎮歸德居三年來朝又徙平盧思因啓曰臣居宋州民負臣絲息十萬兩願以劵上進太祖頷之即焚其劵)
(詔宋州悉蠲除之)金劵(范君璋奔突厥䧟馬邑其部皆中國人多叛去君璋窮乃降自謂障寇贖罪高)
(祖遣鴈門人元普賜金劵)書契以質浮僞(韓文)劈木契分受之(李巨玄宗末禄)
(山䧟東京授河南節度使巨奏曰方今艱難恐為賊所詐如忽召臣不知何以取信玄宗劈木契分受之遂以)
(巨兼統嶺南節度使)李崧第(爲晉宰相契丹犯闕從寇北行留守鎮州漢高祖入汴以崧之第賜蘇逢)
(吉崧之弟嶼&KR2337;酣酒言及奪我居逢吉之部逋李嶼舡傭嶼撻之遂告變乃自誣服罪舉家遇害五代史)
乞假(十三)
白唯名與器不可以假人雖有挈瓶之智守不假器(禮)
無彊匄乞匄(袁紹書曰曹操父嵩乞匄攜養)禮内外不通乞假(别嫌)
(疑也)又云乞假於人必量而後入不入而後量(量其可否)假蓋
(夫子不假蓋於子夏護其短也)借人(有馬者借人乘之)假羽毛而不歸久假
而不歸(孟子曰堯舜性之也湯武身之也五覇假之也久假而不歸惡知其非有也)假不反
矣假道璧假許田乞食(重耳過衛乞食於野野人與之塊)乞醯(孰謂微生)
(高直或乞醯焉乞諸其鄰而與之)乞糧(吳申叔時乞糧於公孫有山有山曰粱則無矣麤則有之若登)
(首山以呼曰庚癸乎則諾)亦無幾求(言所求少)勿虚其請得之不貴孔
從民借狗(滕王元嬰爲金州刺史廵省部内從民借狗求置所過爲害)假鹽麴(韓全誨傳)
(始張濬判度支賜復恭以軍貲乏奏假鹽麴一歲入以濟用度遂不復還)羸服丏人間(膠東郡王)
(道彦幼孝謹初神通避使于鄠被疾山谷間累旬食盡道彦羸服丏人間或採山實以進神通未食不敢先即)
(有所分辭以飽乃藏弆以待)若稼而穀(圃而蔬不丐買而有也柳宗元)貸借更何患
(韓愈詩謂言安堵復貸借更何患)乞丏酒食(文粹李商隠齊魯二生劉义穿屐破衣隨尋常人乞)
(丏酒食爲活)乞丏凍餒(元結時議吾州里有仁信之者方直之者今或有病父老母孤兒寡妻如)
(身能存者皆力役乞丏凍餒不足况於死者父母妻子人誰哀之)執契擔嚢(陸宣公奏議斂穫始)
(畢糇糧已空執契擔嚢行復貸假)丏貸(文粹陸龜蒙論文書未嘗歴王公丏貸飾車馬)不相假
借(高士廉進益州都督長史蜀人雖昆弟不相假借士廉爲設條教翕然爲變)乞食歌姬院
(韓熙載後主即位頗疑北人鴆死者多而熙載且懼肆情坦率不遵禮法破其財貨售妓樂迨百數人日與荒)
(樂蔑家人之法所受月俸至則散爲妓女所有而熙載不能制之以爲喜既而曰不能給遂弊衣屨作瞽者持)
(獨絃琴俾舒雅執板挽之隨房歌鼓求丏足日膳江南野史)民行乞食者屬路(唐史食貨)
(志百姓殘於兵盜米斗至錢七千鬻籺爲粮民行乞食者屬路)乞米煩佳客(杜甫詩)丏食
取給(李揆元載秉政奏揆試秘書監流淮養疾家百口貧無禄丐食取給牧守稍厭慁則去之流落凡十)
(六年載誅始拜睦州刺史)持鉢乞食(北夢𤨏言裴休常披毳衲於歌姬院持鉢乞食曰不爲俗情所)
(染)
遺物(十四)(餘具農部捃拾門中)
白周禮凡得獲財貨人民六畜者委于朝告于士旬而
舉之大者公之小者庶人私之(委于朝十日待來識之者也人民謂别人奴隸)
(也若今時得遺物六畜也舉之沒入官大者入公小者入私也)路不拾遣義然後取
苟得遺金(列女傳羊子得遺金一餅妻讓之曰妾聞君子不以利汚行羊子慙而棄之)亡
弓蓍簮(少原婦人亡之)墜屨(昭王)管寧錢孔夜發遺袍(張允濟爲武陵)
(令有行人夜發遺袍道中行十里乃寤令曰吾境未嘗拾遺可還取之既而得袍)遺簮屨(王藹祖二)
(疎圖記有避席而遺簮屨者)
利(十五)(禁利附兼并)
白以利得人(周禮以九兩繫邦國之民六曰以利得人注云爲政之利)賈而欲贏(而惡)
(嚻乎)好利(惡器)專利自封藴利生孽不爲利回小人
喻於利因人之利而利之放於利而行多怨子罕
言利趨利之人如水走下(晁錯言云)禁利公無禁利(謂不)
(與人共也)周禮凶年荒政則舍利(無禁利也)奪人專利錮齊人
之利國禁(野禁)厲禁(謂山野之林遮禁也周禮)有司教導(月令山林藪澤有能取蔬)
(食田獵禽獸者有司教導之其有相侵奪者罪之而不赦)林麓川澤以時入而不禁
(禮)與人同利禮無盡利(子曰君子不盡利以遺人言不與人爭利也)禁彼
山林苟以利之爲利(嚴其厲禁豈曰仁而愛人)地林(邦禁)衆庶所資(職司)
(是掌)示人知禁(作法於貪)公不害私(義惟和利)爲邦以禮材則有餘
(作法於貪人將安仰)物既阜蕃(國寧乏用)將思佐賦(曾不卹人)文王之囿與
人共之與衆共之(禮不獨有)道存利物(政在養民)因人所利而
利之(不亦惠而不費)兼并(取貧富中事用)禮曰君子不盡利以遺人
(不與人爭利不兼人之利)專利(自封)禮記孟獻子曰伐冰之家不畜牛
羊畜馬乘之家不察雞豚(爲兼利也)國有四人業唯區别
(職無貳事)利不兼并侵冒(盈厭)幅利(晏子曰人生厚而用利於是乎正德以幅之謂之幅)
(利)君子仕則不稼田則不漁臧文仲不仁者三妾織
蒲(與人爭利此不仁之一也)商工皂隸不得遷業商農不移工賈
不變(守常業也)禁二業(後漢時禁二業劉毅伯興上書邦國以官禁二業至使畋者不得魚今江)
(濱海湖郡人資漁採且以閑月無關二業)食禄者不爭利(公儀休為魯相食茹羹拔園葵而去)
(之見家織布遂逐妻焚機曰欲令農夫女工安其所用而售其貨乎)仕不得販賣(漢張禹上䟽欲)
(令諸曹侍中已上無得貶賣犯者請免官及削爵)孔權萬紀(帝譲曰以利規我見金冶門)言
利(崔羣是時皇甫鏄言利幸於帝隂藉左右求宰相羣數言其佞邪不可用)世訾其嗜利(裴冕)
(領使既衆吏白俸簿月二千緡冕顧視喜見顔間世訾其嗜利)枘鑿萬端(高適出為蜀彭二州刺史)
(始上皇東還分劔南有兩節度百姓弊于調度而西山三城列戍適上䟽曰劔南雖名東西川其實一道自卭)
(關黎雅以抵南蠻由茂而西經羌中平戎等城界吐蕃瀕邊諸域皆仰給劒南異時以全蜀之饒而山南佐之)
(猶不能舉今列梓遂等八州專為一節度歲月之計西川不得參也嘉陵北困夷獠日雖小定而痍痏未平耕)
(紡亡業衣食貿易皆資成都是不可得役亦明矣可税賦者獨成都彭蜀漢四州而已以四州耗殘當十州之)
(役其弊可見而言利者枘鑿萬端窮朝底夕千按百牘皆取之民官吏懼譴責及鄰保威以罰抶而逋逃益滋)
劉晏四利(劉晏乃移書於宰相元載以為大抵運之利與害各有四京師三輔苦税入之重淮湖粟)
(至可減徭賦半為一利東郡凋破百戸無一存若漕路流通則聚洛邑㕓漸可還定為二利諸將有不廷戎虜)
(有侵道聞我貢輸錯入軍食豐衍可以震耀夷夏為三利若車舟既通百貨雜集航海梯嶠可追貞觀永徽之)
(盛為四利)誘人(陸䞇奏立國惟義與權誘人惟名與利名近虛於教為重利近實於德為輕)責臣
以利(裴諝拜河東鹽鐵使時關輔旱諝入計帝召至便殿問㩁酤利歲出内幾何諝久不對帝復問曰臣)
(有所思帝曰何耶諝曰臣自河東來涉三百里而農人愁歎榖菽未種誠為陛下軫念元元先訪疾苦而乃責)
(臣以利孟子曰治國者仁義而已何以利為故未即對帝曰微公言朕不聞此)趣小利(陸贄奏趣小利)
(昧遠圖)德宗晚喜聚財(李珏帝又語貞元初政誠善珏曰德宗晚喜聚財方鎮以進奉市恩)
(吏得賦外求索此其弊也)言財利(房琯於是第五琦言財利幸為江淮租庸使琯諫曰往楊國忠聚斂)
(産怨天下陛下即位人未見德今又寵琦是一國忠死一國忠生無以示遠方帝曰六軍之命方急無財則散)
(卿惡琦可也何所取財琯不得對)利可通而不可竭(宇文融等贊夫民可安而不可擾利)
(可通而不可竭觀數子乃欲擾而竭之歛怨基亡則向所謂利者顧不反哉)走絲毫之利(盧坦)
(書)得利則躍躍以喜不得利則戚戚以泣(若不可生者豈韋侯之謂)
(哉韓文)開元中宇文融始以言利得幸於時(天子見海内完治偃然有)
(攘卻四夷之心融度帝方調兵食故言𨼆戸剰田以中主欲)利說一開天子恨得之
晚(不十年而取宰相雖後得罪而追恨融才有所未盡也孟子所謂上下征利而國危者可不信哉)裴
冕明彊嗜利不知大體(本贊)名勝於利則偷競日銷利勝
於名則貪暴滋煽(唐史薛登䟽)蕭至忠本非賢而寄賢以奸
利失之則邀利以喪賢(唐史本贊)
白孔六帖卷八十四
