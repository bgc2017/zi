白孔六帖卷八十一唐白居易原本
宋孔傳續撰
換田(一)田訟(二)
水田(三)代田(四)
農器(五)種(六)
苗稼(七)認田苖(八)
饁餉(九)田客(十)
場(十一)百榖(十二)
榖(十三)粟(十四)
麥(十五)稻(十六)
黍(十七)禾(十八)
豆(十九)捃拾(二十)
儲蓄(二十一)祈榖(二十二)
農稔(二十三)蟲蝗(二十四)
換田(一)(求田附)
白𫝊鄭伯以太山之祊易許田又曰鄭伯以璧假許田
榖梁云鄭伯以璧假許田非假也諱易也天子在上
諸侯不敢以相與(諸侯受於天子助祭太山湯沐邑也子不得專也許魯衛宿邑枋鄭助祭)
(太山湯沐邑也)易地交易疆埸之地一彼一此何常之有
各以所利兩不相傷去彼取此求田(史田蚡使籍城福請魏其侯)
(南田魏其曰老僕雖棄將軍雖貴可以勢奪乎蚡怒曰魏其何愛數頃田也)請官地(田蚡為丞相請)
(考工地益宅上怒曰君何不遂請武庫)為將請美田宅(秦王翦伐荆始皇送至㶚請美田宅)
(園地甚衆至軍又使使請美田者五軰或曰將軍之乞貸亦已甚矣翦曰秦王不信人故請業自固也)占
田(王立使客因南郡守李尚書占墾草田數百頃上書願入縣官詔平田與直有費一萬萬孫寳子嚴按發)
(劾奏尚下獄也)孔瘠地易上地(食貨志憲宗末天下營田皆雇民或借庸以耕又以瘠地易上)
(地民間苦之穆宗即位詔還所易地而耕)田畆換易(唐楊炎言於帝曰開元承平久不為版籍而丁)
(口轉死田畆換易)
田訟(二)
白聽以版圖(周禮小宰聽閭里以版圖注版戸籍也圖地圖也聽人訟地者以版圖决之)地
訟(周禮凡地訟以圖正之注云地訟爭疆界也以土地之圖斷其訟)齊楚俱失(虞芮不爭)虞
芮(二國爭田久而不决相謂曰西伯仁人也盍往質焉入其境耕者讓畔行者讓路虞芮之君曰吾儕小人)
(不可以入君子之朝遂以所爭之田為閑田)宋鄭之間有隙地(田彌作頓丘王暢嵒戈錫)
(六邑宋鄭盟曰勿有是鄭人後成嵒戈錫宋向巢伐鄭鄭敗宋師於六邑為虚依前不肯也)農必有
畔地豈無圖定其廣狹必先量地(辨以曲直亦在徵書)請詳無
理之辭(庶驗求多之罪)勸農務本(必制夫㕓)度土有初(豈無籍地)豪奪吾
人(漢書)先疇(沃土)爭尋常之地(傳)邢侯與雍子爭鄐田兄
弟爭田(韓延夀為左馮翊行縣至高陵有兄弟爭田者延夀曰是吾化不行閉閤思過請告將觧印訟)
(者慙以田相讓願終身不爭)質厥成(詩虞芮質厥成見上)爭(孟子曰爭地以戰殺人盈野)孔
段秀實(初為營田判官涇大將焦令諶取人田自占給與農約熟歸其半是歲大旱農告無入令諶曰)
(我知入不知旱也責之急農無以償往訴秀實秀實署牒免之)紛紜與奪八十一斷(李華)
(練塘頌序潤州練湖幅員四十里其傍大姓強家泄流為田專利上腴畆收倍鍾富劇淫衍旱則懸耜水則具)
(舟人罹其害九十餘祀凡經上司紛紜與奪八十一斷曲能掩直強者以得之韋公素知截湖申戒縣吏率徒)
(闢之所潤者遠原隰皆春耕者飽憂者泰)獵犯人田有辭怒而射(許圉師俄坐其子獵)
(犯人田有辭怒而射之圉師掩不奏為人告擿帝讓曰宰相而暴百姓非作威福乎)咋舌不敢言
(劉禹錫高陵令頌涇水東行注白渠灑而為三以沃關中故秦人常得善歲涇陽人擁而顓之私開四竇澤不)
(及下涇田獨肥他邑為枯地力既移地征如初人或赴訴泣迎尹馬而占涇之腴皆權倖家榮勢足以破理訴)
(者復得罪由是咋舌不敢言吞怨銜忍公乃循故事考式文暨前後詔條更水道入于我里請杜私竇使無棄)
(流請遵田令使無越制京兆具事以聞詔許訖役)訟爭(李華復練塘頌膏腴利倍起訟爭斯人怨抑痛)
(無聲韋公正直動神靈百年游淀為漻凊)不爭步畆(文椊劉梲與崔尚書書方今天下百姓不敢爭)
(步畆)三疏申理卒與民直(張仲方為金州刺史宦人奪民田仲方三疏申理卒與民直)
水田(三)(通溝溉灌附)
白决渠降雨(荷插成雲)溝塍綺錯開竇灑流溝澮脤連
白公開涇以溉秦(漢太始二年趙中大夫白公奏穿涇水起谷口尾入櫟陽注渭中袤)
(二百里溉四千五百頃人歌曰田於何所池陽谷口云云谷口即今雲陽治國邑也)史起引漳而
灌鄴(魏文侯曾孫襄王時史起為鄴令引漳水而灌鄴以留魏之河内人歌曰引漳水灌鄴旁千古岸生)
(稻粱)决為雨之渠泥惟數斗(人歌曰涇水一石其泥數斗且溉且糞長我禾黍注水中)
(停淤泥可以當糞)收如雲之稼畆乃一鐘(鄭國為秦鑿涇水旁北山東注渠成雨其)
(田溉注填游之水溉舄鹵之地四萬頃皆畆一鐘無凶年)一溉之功且異復枯之效
(旱苗嘗經一溉亦復枯也)萬頃之潤寧虞首種之艱(月令首種不入)且溉且
糞(如粢如梁)濬兹溝洫(决彼堰瀦)變雲雨於黃汚(化膏腴於舄鹵)無旱暵
之憂(得沮洳之澤)稻人(周禮稻人掌稼下地以瀦畜水以防止水以溝蕩水以遂均水以列舍水)
(以澮瀉水種之芒種皆治水也列音禄計切)濬其畎澮生彼稻粱(見上)十二渠
(具縣令勸課門)沃野(沃渭溉灌)均水均束(邵信臣為南陽守行視郡中泉通溝瀆起水門)
(堤閼以廣溉灌人得其利為民作均水約束刻石立碑以防分爭)六輔渠(倪寬為左内史奏請開六)
(輔渠溉田)作塘(晉張閔字敬緒為晉陵内史所部四縣以旱田遂立曲河新豐塘溉八百餘頃每年豐稔)
(葛洪作頌以擅興廢免官其後益拜大司農)畎澮清白渠斗門式(水部式京兆府高陵)
(界清白二渠交口置斗門堰清水恒淮為五分三分上中白渠二分入清渠若雨水上多即上下用水處相開)
(放還入清水三月一日已前八月二十日已後任開放之)蓄泄(蓄貯水泄放水)治舊渠(後漢何敞)
(為汝南守治銅陽舊渠百姓頼其利墾田增二萬頃)修三渠(晉食貨志夏侯和修新渠富夀游陂三渠)
(溉田三百頃)濬畎澮(渠也)變逸於勞(力移地利)以農易瘠(智切天功)美鄭
白之沃(亡沮溺之勤)溉岡鹵(晉書苻堅通伾上源鑿山起堤通渠引瀆以溉岡鹵百姓頼之)
孔右史渠(温造為朗州刺史開後鄉渠百里溉田二千頃民獲其利號右史渠)溉四縣田
(節度河陽秦復懷州古奏渠枋口堰以溉濟源河内温武陟四縣田計五千頃)築句城塘(李襲譽累)
(揚州長史揚州吳江大都會俗喜商賈不事農襲譽為引雷陂水築句城塘溉田八百頃以盡地利)鑿汾
水(絳州刺史韋武鑿汾水灌田萬三千餘頃)以水與民(昭懿公主大歷末寰内民訴涇水為磑壅)
(不得溉田京兆尹黎幹以請詔撒磑以水與民時主及曖家皆有磑丐留帝曰吾為蒼生若可為諸戚唱即日)
(毁由是廢者八十所)作均水法(戴叔倫守撫州刺史民歲爭溉灌為作均水法俗便利之)築富
人固本二塘(李吉甫為淮南節度使築富人固本二塘溉田且萬頃)孟瀆(孟簡為常州刺)
(史州有孟瀆久淤閼簡治導溉田凡四千頃)斥海濱棄地為田(杜佑初佑决雷陂以廣灌)
(溉斤海濱棄地為田積米至五十萬斛)厮水溉田(李頻再遷武功令有六門堰者廞廢五百五十)
(年方歲饑頻發官廥庸民浚渠按故道厮水溉田榖以大稔)擅决司洧水(盧群淮西吳少誠擅)
(决司洧水溉田使者止之不奉詔命群臨詰)引伊洛(崔縱為河南尹引伊洛溉高仰通利里閭水甚)
(宜之)泄流為田(李華潤州復練塘頌序大族強家泄流為田)决翟陂(趙㫤卒珝代立珝頗)
(知書乃求鄧艾故迹决翟王陂溉民田兄弟居陳二十餘年陳人大頼之五代史)釃引新渠匯
于河流(瀦雷陂以溉穡地釃引新渠匪于河流皆省功費而宏利澤權德輿岐公淮南遺愛碑)歲
獲秔稻蒲魚無慮萬計(于頔為湖州刺史部有湖陂異時溉田三千頃久廞廢頔行縣)
(命復修隄閼歲獲秔稻蒲魚無慮萬計)螣泉落環珮畦田差纂組(杜牧弄水亭詩)
波光碧繡疇(東坡詩)北有澗水通青苖(杜甫䕫州歌東屯稻畦一百頃北有)
(澗水通青苖)疏導渠流(永徽六年雍州長史長孫祥奏言往日鄭白渠溉田四萬餘頃今為富商)
(大賈競造碾磑堰遏費水渠流梗澁止溉一萬許頃請修營此渠以便百姓至於鹹鹵亦堪為水田高宗曰疏)
(導渠流使通灌溉濟沃炎旱應大利益大尉無忌對曰白渠水𢃄泥淤灌田益其肥美又渠水發源本高向下)
(枝分極衆若使流至同州則水饒足比為碾磑用水洩渠水隨入滑加以雍遏耗竭所以得利遂少於是遣祥)
(等分檢渠上碾磑皆毁之至大歷中水田纔得六千二百餘頃)
代田(四)
白後漢末以趙過為搜粟都尉過能為代田一畆甽(工犬)
(反)歲代處故曰代田古法也后稷始甽田以耜為耦(並兩)
(耜而耕)廣尺深尺田甽長終畆一畆三甽一夫三百甽而
播種於甽中苖生葉已上稍耨壟草因隤其土以附苗
根故詩曰或耘或耔黍稷嶷嶷(耘除草也耔附根也言苗稍壯每耨輙附其根)
(也)比盛暑壟盡而根深除能風旱故嶷嶷而盛也其耕
耘下種田器皆有便巧漢五頃田當古十二頃(古以百步為畆)
(漢以二百四十步為畆故十二夫之田於漢為頃)率五頃田用耦耕二牛三人
一歲之收常過縵田畆一斛已上(縵田不為甽者莫幹反)善者倍
之(善為甽者又過縵田畆二斛已上者)過使教太常三輔(太常主諸陵有民亦課種田)
大農買工巧奴與從事為作田器二千石遣令長三老
力田及里父老善田者受田器學耕種養苗狀民或苦
少牛亡以趨澤故平都令光教過以人輓犂過奏光以
為丞教人相與庸輓犂(庸功也言輓功共作也義亦與傭賃同)率多人者
田日三十畆少者十三畆以故田多墾闢又教邊郡及
居延是邊城河東弘農三輔太常民皆使代田用力少
而得榖多也孔月一代(唐嚴郢奏秦地膏腴田曰上上耕者皆畿人月一代功甚易)
農器(五)
白周易斵木為耜揉木為耒耒耨之利以教天下蓋取
諸益周禮鍜氏為鏄器(田器也錢鏄之屬)錢鏄(農器)鑄劒戟為
農器(家語)天子親載耒耜(月令)脩耒耜具田器(季冬告人月令)揉木
(為耒)範金(為錢鏄)三之日于耜(豳詩正月)遂人治野以時器勸氓
(時器耒耜錢鏄之屬)越鏄(考工記越無鏄非無鏄夫人而能為鏄也)借鉏(漢賈誼曰商君化秦俗子)
(借父耰鉏慮有德色秦借而著色西征賦曰子嬴鉏而借父訓秦俗而著色)遂大夫簡稼器
脩稼政車人為耒庛(音次謂耒下前曲接耜也)長尺有一寸中直
者三尺三寸上句者二尺二寸堅地欲其直庛柔地欲
其句庛直庛則利推(土回反)句庛則利發倨句磬折謂之
中地(中地之耒其庛以直者如磬折調之調者弦六尺也)水排鑄(後漢杜詩公君為南陽善計略)
(教民造作水排鑄為農器用力少見功多人便之)孔請三千具(默啜請農器三千具)收河
北耕器為範(五代劉審交遷陳州防禦便出視民田見民耕器薄陋乃取河北耕器為範為民更)
(鑄)剡木為犂(室韋剡木為犂人挽以耕)耕具(白敏中兼邠寧制置使規蕭關通靈威路使為)
(耕戰具)大售殷賦(陸龜蒙冶家子言吾且始鑄田器歲東作必大售殷賦重秉耒耜者一撥不敢)
(起)器無耒耜(張曲江龍池頌人食未粒鳥獸是茹時不耕稼器無耒耜而神農氏將教其本則天)
(為之雨粟)鑄鎛釤鉏斸(韓文李惟簡誌益市耕牛鑄鏄釤鉏斸以給農之不能自具者)夫神
農斵耒耜教闢耨(所以墾良田而殖嘉榖也然而不能遏稂莠之滋焉其所以遏之者芟夷)
(錢鏄之而已元稹策)市耕牛佃具(李惟簡出為鳳翔節度使市耕牛佃具給農歲增墾數千萬頃)
初税農具錢(五代唐明宗長興二年)
種(六)(浸種附)
白詩曰誕降嘉種維秬維秠維穈維芑(秠一稃二米穈赤苗芑白苗也)
周禮司稼辨穜稑之種周知其名辨五物九等(五物五地也九)
(等謂騂剛赤緹云云)舍人懸穜稑之種以供皇后春獻(禮皇后率六宫獻穜)
(稑之種)不能償種假與(漢平詔貧人遷徙至徙所易田宅假牛犂穜植也)凡糞種
騂剛用牛(騂赤土剛強也)赤緹用羊(赤緹縓色音地兮反)墳壤用麋渴澤
用鹿(故水處)鹹瀉用貆(貆貒音丸)勃壤用狐(勃壤粉解)埴壚用豕(壚粘)
(疏也)疆㯺用蕡(㯺音檻蕡麻實也疆㯺堅地)輕㸑用火(輕㸑脆音孚照反凡上言用者)
(皆謂煑其汁漬種也)五種(月令十二月)雜五種(漢書必雜五種以備災也)孔請十萬
斛(默啜請粟田種十萬斛)種不得下(權德輿大旱上闕政曰畿甸之内大率赤地而無所望慮)
(麥種時種不得下宜詔在所裁留經用以種貸民)易種子(陸贄謂宜詔度支召工就諸屯賜種子勸)
(之播蒔)敬始(李翰屯田紀績頌陳三壤之禮而敬其始)
苖稼(七)
白黍稷嶷嶷曾孫之稼如茨如梁既堅既好
不稂不莠五榖不滋彼黍離離穫之挃挃(穫聲)先雨
耘耨(管子)别苖莠列疏遫(遫密也)芃芃其麥五稼如雲
之稼千耦其耘是刈是稷黍稷方華我黍與
與(我稷翼翼)中原有菽(菽藿)藝麻如之何衡從其畆實莠國
稼若苗之有莠(若粟之有秕)維穈維芑(穈赤苗芑白苖)降之穈芑
離離山上苗苗而不秀孔崔沔曰(祭祀上天苑囿躬稼所收莫不)
(薦而後食盡誠敬也)豐苗(亦已穊雲水照方塘杜甫東渚詩)耕之耰之(文粹顧况上古慜農)
(也莠盛苖裒耕之耰之襏襫鋤犂手腁足胝)嘉榖奮興根葉肥潤(韓愈賀雨表)麥
芒際天搖青波(柳宗元)罷亞百頃稻西風吹半黃(杜牧稻詩)我
屯之稼如雲漠漠(李翰屯田紀績頌)閱稼于冷泉(後唐明宗紀)綿延
稼盈疇(韋應物紆直水分野綿延稼盈疇)登原忻時稼(秋郊詩)以稼則碩
以植則茂(柳宗元)
認田苗(八)(擅耕附)
白認禾(後漢承宫字少子避地漢中與妻子家隂山種禾黍熟人認與之)認稻(吳鍾離收子幹)
(種稻將熟縣人認其田遂以稻與之)墾萊田(晉郭翻長翔欲墾萊田先立表經年無主乃作將熟人認)
(禾悉與之縣令聞將稻還翻翻不受)擅耕(魏任假昭光有擅耕田種以語假假云我借之)孔三疏
申理(張仲方補金州刺史宦人奪民田三疏申理卒與民宜)大族強家泄流為田
(李華練塘頌序見上田訟門注)望沄沄兮視冥冥鳥閑魚樂葭菼生(膏腴)
(利倍起訟爭斯人怨抑痛無聲韋公正直動神明百年游淀為漻清同上頌)高陵令劉君(請杜)
(私竇使無棄流請遵田令使無越制)以地還(李惟簡改戶部尚書金吾大將軍有長尚萬國俊者以軍)
(勢奪興平人田地吏憚莫敢治及公為金吾興平人曰久聞李將軍為人公平庶能直吾屈即賫縣牒來見公)
(發視立杖國俊廢之以地還興平人)訴牛羊使奪其田(姚合累給事中奉先馮翊二縣民訴)
(牛羊使奪其田詔美原主簿朱儔覆按偎以田歸使合劾發其私以地還民)手詔賜田(隠太子傳)
(秦王以美田給淮安王神通而張婕妤為父丐之帝手詔賜田詔至神通已前得不肯與婕妤妄曰詔賜妾父)
(田而王奪與人帝怒召秦王讓曰我令不如爾教耶)
饁餉(九)
白饁彼南畆田畯至喜(詩)冀缺耨其妻饁之敬相待如
賓(具夫妻門)書云葛伯仇餉(有餉田葛伯殺而奪之餉者怨之故書云仇餉)有嗿其
饁(嗿吐敢反衆貌)伊黍來餉(載筐及莒其饟伊黍其笠伊糾婦子來饁注筐莒盛黍稷豐年物雖)
(賤猶食黍)求漿酺之(吕后田中酺老父)孔耕餉(戴叔倫守撫州刺史民歲爭溉灌為作均)
(水法俗便利之耕餉歲廣)隨日隨餉(杜牧之上周相公墀書邊地無積粟師無見粮不先屯田隨日)
(隨餉是不知地利也)田婦有嘉獻(發撒新歲餘韋應物西峯詩)
田客(十)
白租牛客(晉王恂字良夫為河南尹魏時公卿已下租牛客戸有差自後小人憚役多樂為之貴勢)
(之門動有百數又太原諸郡亦有匈奴胡人為田客多者數千武帝禁之恂明峻其防所部莫敢犯之)蔭
人為衣食客(晉武帝制以品之高卑得蔭人為衣食客六品已上三人七品八品二人九品一人)
(其田客第一第二品無過五十戸第三品十戸第四品七戸五品五戶六品三戶七品三戸八品九品一戸)
庇身亢身在其宇下孔縱田客殺人(五代蕭希甫初明宗欲以希甫為諫)
(議大夫豆盧革韋說頗沮難之其後革說為安重誨所惡希甫希旨誣奏革縱田客殺人革說終皆貶死)家
田佃戶(五代周行逢民過無小大皆死夫人嚴氏諫曰人情有善惡安得一槩殺之乎行逢怒曰此外)
(事婦人何知嚴氏不悅紿曰家田佃戸以公貴頗不力農多恃勢以侵民請往視之至則營居以老歲時衣青)
(裙押佃戸送租入城行逢往就見之勞曰吾貴矣夫人何自苦耶嚴氏曰公思作戸長時乎民租後時常苦鞭)
(朴今貴矣宜先期以率衆安得遂志壠畆間乎)
場(十一)
白十月滌場(霜降而收縮物埸功畢入)九月築場圃(豳詩今之七月)場人掌
國場圃以時斂而藏之(周禮)築場圃農乃登榖(月令七月)孔場
圃(李林甫傳二十四年帝在東都欲還長安裴耀卿等建言農人場圃未畢湏冬可還)委圃(賸疏雲矗)
(以委圃歐陽詹)就理(韋蘇州丁壯俱在野場圃亦就理)纍纍(白公觀稼纍纍遶場稼)地為
鬭場(孟方立克用擊邢洺滋無虚歲地為鬭場人不能稼)竹木稍摧翳園場亦荒
蕪(韋應物詩)失望築場圃(吾衰尤拙計失望築場圃杜甫詩)築場看斂積(一學)
(楚人為東屯詩)
百榖(十二)
白播厥百榖百榖用成所寳惟榖嘉榖榖惟國
寳(食乃民天)穜稑之種仰膏雨(左傳小國之仰大國如百榖之仰膏雨)新榖
既升九榖(周禮太宰以九職任萬民一曰三農山澤平地九榖黍稷麻麥豆之屬)五種
(月令季冬令告人出五種命農計耦耕五種五榖種)孔熾茂(劉仁軌諫曰今兹澍澤霑足百榖熾茂)
嘉生(張九齡今百榖嘉生乃怠於事天恐不可以訓)青囊盛種(李泌請以二月朔為中和節民)
(間以青囊盛百榖種相問遺號為獻生子)豐成(陸贄奏議今歲關中之地百榖豐成京尹及諸縣令頻以)
(此事言憂在京米粟太賤請廣和糴以救農人)地不愛寳(致百榖之豐穰柳文)油油時雲
(雨厥百榖李華高宗康頌)
榖(十三)
白祈(禮孟春天子乃以元日祈榖于上帝)登(孟秋農乃登穀天子嘗新先薦寢廟)孔不登(陳君)
(賓遷邢州刺史徙鄧州明年四方霜潦獨君賓所治有年儲倉充羡蒲虞二州民就食其境太宗下詔勞之曰)
(去年關内六州穀不登糇粮少令析民房遂食聞刺史與百姓識朕此懷務相安養還冇贏粮出布帛贈遺行)
(者知此水旱常數更相拯贍禮讓興行海内之人皆為兄弟變澆薄之風朕顧何憂已)踊貴(盧坦江淮)
(旱榖踊貴或請抑其價坦曰所部地狹穀來它州若直賤穀不至矣不如任之既而商以米坌至)積榖
翁(韋寅善治生初除廣州宣宗垂誡貪□寅奏曰江淮江陵庄積榖尚七千堆固無所貪宣宗曰此所謂積)
(榖翁雜家)榖賤傷農(馮道明宗問曰天下雖豐百姓濟否道曰榖貴餓農榖賤傷農因誦文士聶夷)
(中田家詩)嘉穀奮興根葉肥潤(抽莖展穗不失時宜人和年豐莫大之慶韓愈賀雨表)
始築常平倉(韋宙永州刺史州負嶺轉餉艱險每饑人輒殍死宙始築常平倉收榖羡餘以待之)
有田種榖今流血(杜甫憶昔詩)所務榖為本邪羸無乃勞(杜甫)
(述古詩)馬厭榖(韓文馬厭穀兮士不厭糠籺)榖者所以阜俗康時聚人
守位者也(下至十室之邑必有千鍾之藏苟凶穰以之貴賤失度雖封丞相而猶困侯大農而謂何)
(杜甫策問)榖者百姓之本百役皆出(同上說旱)有田五百畆樹之
榖(柳宗元送從弟謀序)囷倉榖粟滿(未有旦夕憂韓文)嘉榖隱豐年(草深苖且)
(稀農夫既不藝孤穗將安歸李白詩)
粟(十四)
白有秕(若苖之有莠若粟之有秕)周粟(伯夷叔齊不食周粟)紅粟(漢紅粟流衍太倉之粟紅)
(腐不可食陳陳相因)秦輸粟于晉(三日)求仁者之粟以祀之雖有
粟吾得而食諸孔歲收粟十萬斛(竇靜表請屯田太原帝從之歲收粟十萬)
(斛)輒發(蕭復改同州刺史歲歉州有京畿觀察使儲粟復輙發以貸人有司劾治詔削階停刺史或吊)
(之復曰苟利於人胡責之辭)賤估以濟民(蕭倣出太倉粟賤估以濟民)至渭倉者
百二十萬斛(裴休進中書侍郎居三年粟至渭倉者百二十萬斛)丐粟(劉三復母病廢丐粟)
(以養)欲粟賤追李峴(李峴出為零陵太守時京師米翔貴百姓乃相與謠曰欲粟賤追李峴)
似莠(東夷流鬼粟似莠而小)飛龍粟(宣宗紀大中元年二月癸未停飛龍粟)黃河西
岸是吾蜀欲須供給家無粟(杜甫)瘦地飜宜粟(杜甫秦州詩)以
沙參粒(唐史突厥序為將者刻薄自入賦粟以沙參粒)財粟殫亡(韓文農不耕收財粟殫亡)
匹縑易粟數十斛(郭元振為凉州都督舊凉州粟斛售數千至是歲數登至匹縑易粟十斛)
獲陳粟(賈相在滑州境内大旱秋稼盡損賈召大將二人謂曰今歲荒旱煩若救三軍百姓也曰君可)
(辱為健步翌日當有兩騎衣縿緋所乘馬蕃步鬛長經市出城君等蹤之識其所滅處則吾事諧矣二將乃裹)
(糧衣皂行尋之一如賈言自市至野行二百里大塜而滅遂壘石標表誌焉經信而返賈大喜令數百人具畚)
(鍤與二將偕往其所因發塜獲陳粟數十斛人竟不之測酉陽雜俎)雖有數斗玉(不如一盤粟李)
(白)鳥雀苦肥秋粟菽(杜甫詩)白玉換斗粟(李白送劉長史)濁醪與
脫粟在眼無咨嗟(杜甫詩)日給(朝班及暮齒日給還脫粟)貞觀初率土
饑儉(一疋絹纔得帖斗粟而百姓怡然者知陛下憂憐之故人人自安曾無謗讟自五六年來頻歲豐稔)
(一匹絹得粟十餘石而百姓皆以為陛下不憂憐之咸冇怨言馬周)
麥(十五)
白芃芃其麥(詩)登(孟夏農乃登麥天子乃以彘嘗麥)種(董仲舒以春秋云聖人重麥如)
(此宜令關中種宿麥)丘中有麥(詩)兩歧(張湛為漁陽人歌曰麥秀兩歧)取温之麥
(鄭國伐周云云)甸人獻(晉侯欲麥使甸人獻麥)詩云貽我來麰(大麥也)不熟
(月令仲春行夏令則陽氣不勝麥乃不登)勸人種麥無或失時(八月)孔獨恃於
麥(獨孤及上疏陳政曰民不敢訴於有司有司不敢聞陛下茹毒飲痛窮而無告今其心顒顒獨恃於麥麥)
(不登則易子齩骨矣)教種(韋丹為容州刺史教種茶麥)吐蕃(其稼有小麥青&KR0008;麥蕎麥)白麥
(五代回鶻地宜白麥青&KR0008;麥)進瑞麥(五代梁宋州節度使友諒進瑞麥一莖三穗太祖怒曰宋州大)
(水何用此為)碧麥(唐杜陽編元和八年大軫國貢碧麥形大於中華之麥粒表裏皆碧香氣如粳米食)
(之體輕久可以禦風)金麥(同昌公主出降賜金麥銀米共數斛此皆條枝國獻)青波(麥芒際天搖青)
(波柳宗元詩)自蒔以觀其成(太子瑛元宗種麥苑中瑛諸王同侍帝曰是將事宗廟故親之)
(亦欲若等知稼穡之艱因分賜侍臣曰春秋無麥禾古所甚重比詔使者閱田畆所對不以實故朕自蒔以觀)
(其成)山田麥無壠(春氣晚更生杜詩)青熒陵陂麥(杜甫喜晴詩)大麥乾
枯小麥黃(杜甫大麥行大麥乾枯小麥黃婦女行泣夫走藏東至集壁西梁畔問誰腰鎌胡與羌)
徼麥早向熟(杜甫客堂詩)野多青麥(同上)崆峒小麥熟(且願休王師送)
(高適)南陽郭門外桑下麥青青(韓文)麥篲(李賀詩麥芒如篲黍如粟)宿麥
以秋種(太隂子時雨雪而霜故大傷首種首種謂宿麥以秋種故謂之首種入收也春為&KR0008;寒所傷故)
(至夏麥不成長也臣恐霜雪損稼夏麥不登無所收入也王方慶疏)麥雨漲溪田(李賀)孤城
麥秀邊(杜詩)細麥落輕花(同上)江畔細麥復纖纖(同上)再熟(高昌)
(土沃麥皆再熟)田舍子䞉穫十斛麥(尚欲更故婦許敬宗)麥爛于場(韋替否疏)
擇膏腴地蓺麥(韋陟)
稻(十六)
白清流之稻(文選)九熟(抱朴子曰南海有九熟之稻)再熟(交趾有一歲再熟之稻)
薦(禮冬薦稻稌夏&KR0008;滍臯香秔稻)嘉蔬(禮稻曰嘉蔬)十月穫稻(詩)嘗稻(季秋天子)
(嘗稻先薦寢廟)生(人歌曰引漳水灌鄴旁終古斥鹵生稻粱)食夫稻(語)藉稻(左傳鄅人藉稻)
(邾人襲鄅人注君藉蓋履稻而行也)認苖(鍾離收事見上注)不遺種(今吳稻蟹食不遺種子國)
(語)孔盧城(北狄傳渤海俗所居者曰盧城之稻)巨粒(西域摩揭陀有異稻巨粒號供大人米)
歲四熟(天竺稻歲四熟)稻粒寫詩(北夢𤨏言曰都會間有運大筆如椽或於稻粒上寫七言)
(詩一絶歴歴可愛)千畆碧泉亂(東屯大江北百頃平若按六月青稻多千畆碧泉亂插秧適云)
(已引溜如溉灌杜甫望補稻畦水歸)玉粒定晨炊(紅鮮任霞散同上)輸(官雞輸稻粱杜甫壯)
(遊)佇聞粳稻香(東渚雨今足佇聞粳稻香秋行東渚詩)罷亞(罷亞百頃畆西風吹半黃)
(杜甫獨酌)野稻水榖(唐地理志滄州乾符本魯城乾符元年生野稻水榖二千餘頃燕魏飢民就食)
(之)稻收豐衍(郭元振為凉州都督遣甘州刺史李漢通闢屯田盡水陸之利稻收豐衍)龍睛
稻(唐謝元卿遇神仙設龍睛稻續仙傳)稻米流脂(粟米白公私倉廩俱豐出杜甫詩)瑯琊
之稻(唐李百藥見幼敏門)麞牙稻(白居易詩鹿米麞牙稻)粳稻來東吳(杜甫出塞)
(詩)香稻(香稻啄餘鸚鵡粒秋興詩)粳稻共比屋(南池)昌谷五月稻細青
滿平水(李賀詩)殫江南之稻(柳文)稻月一熟(南蠻墮婆登)嘗稻雪
飜匙(柳司馬詩)平田百頃間(收稻詩香稻三秋末平田百頃間杜甫)珠稻(元稹祝神)
(珠稻欲垂新)荒畦九月稻义牙(李賀田中)
黍(十七)
白彼黍離離薦(月令秋薦黍)殺雞為黍芃芃黍苖(詩)方
華(黍稷)不能藝黍稷我黍與與生(鄒衍吹律於燕谷燕谷乃暖生黍)五
榖之長(韓子曰黍者五穀之長祭先王以為上盛也)飯黍(無以筯)孔釀酒(王績種黍)
(春秋釀酒)東臯多種黍(勸爾早耕田李白贈崔秋浦)傷萎(天風拔大木禾黍咸傷萎李白)
(寓言)映道(耕田秋雨足禾黍已映道杜甫遣興)自種自斂(植乃禾黍自種自斂柳宗元牛賦)
頼知禾黍收已覺糟床注(杜甫荒村詩)苦辭酒味薄黍地無
人耕(同上)多麥與黍(韓文元和聖德詩)力難及黍稷(得種菜與麻杜甫詩)禾
黍積東菑(韋應物授衣)綿延稼盈疇(韋應物)
禾(十八)
白唐叔得禾異畆同穎(書)玄山之禾(吕氏春秋曰飯之美者玄山之禾也)
禾役穟穟納(十月納禾稼)禾乃登(七月)取成周之禾(鄭伐周云云)
犯(季子臯葬其妻犯人之禾)盡偃盡起(天大雷電以風禾盡偃王出郊天乃雨反風禾則盡)
(起尚書)大無麥禾(春秋書曰)孔沒槖它(天竺國禾之長者沒槖它)玉山禾(韓愈)
(駑驥詩飢食玉山禾)祥禾(甘津澤祥禾秋雨聯句)回霜收電(文粹李德裕上尊號册回霜收)
(電為之反未)禾生隴畆無東西(杜甫兵車行縱有健婦把鋤犁禾生隴畆無東西)種
禾溝甽(元稹田野狐兔行)狐猾兔翦(同上)禾黍日夜長足得盈我
囷(元稹旱災)禾頭生耳(朝野僉載諺云秋雨甲子禾頭生耳)幽州華州進嘉禾
圖各一軸(柳宗元賀嘉禾表)六穗慙稱於漢臣異畆恥書於周
典(同上)嘉禾一穰江淮為之康嘉禾一歉江淮為之儉(嘉禾)
(在全吳之壤最腴李翰屯田頌云)一莖五穗(聞河南縣獻嘉禾一莖五穗重規視之曰偽也笞其)
(人而遣五代)
豆(十九)
白人食半菽不辨(周子有兄不辨菽麥)隕霜殺菽粥(後漢光武曰昨)
(公孫豆粥飢寒俱觧)種(楊惲歌曰種一頃豆落而為箕)中原有菽庶民采之(詩)維
秬維秠維穈維芑(秬黑黍秠一稃二米穈赤苖芑白苗)詩十月納禾稼黍
稷穜稑禾麻菽麥稻人掌澤草之所生種之莣種(莣種)
(稻麥地官周禮)廩人掌九榖以待匪頒賙賜稍食(官地)黍稷垂成
不能為榮黍而不黍不能蕃庶稷而不稷不能蕃殖(國語)
丘中有麻孔䝁豆(夏侯端東走擷䝁豆以食)黑豆屑(五行志黃巢未入京師時都人)
(以黃米及墨豆屑蒸食之謂之黃賊打黑賊)兩器(盧懷慎日晏設食蒸豆兩器)靈光豆(唐杜)
(陽編大歷中日林國獻靈光豆大小類中國之菉豆其色紅而光芒長數尺本國人亦呼為詰多珠和石上菖)
(蒲葉煑之即大如鵝卵其中純紫秤之可重一斤已上啖之一丸香美無比而數日不復言飢渴)靈沙
臛(雲仙散錄品物類聚曰白馬豆食之齒醉虢國夫人厨吏鄧連以洗豆皮作靈沙臛供翠鴛堂)豆以
二七為族(唐酉陽雜爼)狐猾兔翦(禾苖豆甲狐猾兔翦元稹)挾劒豆(酉陽雜俎)
(浪東有融澤之中生豆莢形似人挾劒横斜而生)豆苗鹿嚼解烏毒(白居易禽蟲章注嘗)
(獵者)相擕行豆田秋花藹菲菲(杜甫甘林)天雨豆(五代司天考天雨豆之類)
(皆非中國耳目所及)豆入牛口(竇建德竄牛口谷初其軍有謠曰豆入牛口勢不得久至是果敗)
已喜黍豆高(杜甫大雨)豆子雨已熟(杜詩)蟲食豌豆(陸相奏議京兆府先)
(奏蟲食豌豆全然不收)其用甚微(且豌豆為物其用甚微舊例所支唯充畜料凖數回給大豆諸)
(司誰曰不然計價利剩徵義將安在同上)種豆耘鋤(元稹田野狐兔行)
捃拾(二十)
白范丹(後漢朝議以范丹為侍御史乃遁梁沛徒行敝服賣卜於市遭黨人禁錮遂推鹿車捃拾自資)
捃表(晉庾衮字叔襃麥熟穫者已畢而尚多衮引羣子退曰待間乃捃不曲行不旁掇跪而把之則亦有)
(六種)故畦(列子類林百歲於春陂拾遺故畦並歌並進)斂材(周禮一曰斂材聚斂疏材)彼有
不穫稺此有不斂穧彼有遺秉此有滯穗伊寡婦之利
(詩)俯有拾仰有取(漢書)俯拾地芥拾橡(庾衮叔褒又與邑人之山拾橡分夷)
(險序長幼推易居難禮無違者)孔收橡實(崔從歲飢收橡實以飯)及衆多(杜甫望補稻畦)
(詩遺穗及衆多我倉戒滋漫)貧者不免於捃拾(柳宗元論政理書今富者稅益少貧者不)
(免於捃拾以輸縣官)大田斯穫不有遺秉則滯穗也(文粹歐陽詹上鄭相書云)
(萬秉希一萬穗希一某豈遂當其一乎)清霜九月天(髣髴見滯穗杜甫雨詩)捃拾榛
藂間(唐舊史劉贊為歙州刺史有老婦人捃拾榛藂間猛獸將噬之幼女號呼摶獸而救之母子俱免)
故畦遺穗已蕩盡(杜甫白鳬行)
儲蓄(二十一)
白周禮地官委人掌斂野之賦斂薪芻凢疎林木(疏林草木)
(有實)凡蓄聚物(聚物諸瓜瓠葵芋為禦冬之具也)以稍聚待賓客以甸聚
待羇旅凡余物以待頒賜(余當為予)詩篤公劉迺積廼倉廼
裹糇糧于橐于囊王制國無九年之蓄曰不足無六
年之蓄曰急無三年之蓄曰國非其國也三年耕必有
一年之食九年耕必有三年之食以三十年之通制國
用雖有凶旱水溢人無菜色然後天子食日舉以樂
月令十月謹蓋藏循行積聚無有不斂九月趨人收斂
務蓄菜旨蓄(詩曰我有旨蓄亦以禦冬)聚斂之臣敝邑不敢保
聚晉飢晉侯紓積聚以貸(無藴年藴積斂不分災也)子産曰陳其
亡乎聚禾粟而不撫其民倉廪實知禮節公私之
積(賈誼曰漢幾三十歲公私之積猶可哀痛)無不務納(月令)委積(地官委人掌軍旅供其委)
(積薪芻)孔馬周言(自古以來國之興亡不由積畜多少在百姓苦樂也且以近事驗之隋貯洛口)
(倉而李密因之積布帛東都而王世充據之西京府庫亦為國家之用向使洛口東都無粟帛王世充李密未)
(必能聚大衆但貯積者固有國之常要當人有餘力而後收之豈人勞而強斂之以資寇邪)無一歲
之儲(韋嗣立建言今廪帑耗竭無一歲之儲假遇水旱人須賑給不時軍興士待資裝陛下何以具之)
視年豐耗發斂(韓洄積米長安萬年二縣各數十萬石視年豐耗而發斂焉故人不艱食)儲
廥贏衍(王思禮在大原儲廥贏衍)蓄積有素(崔衍居十年嗇用度府庫充衍及穆贊代之以)
(錢四十萬緍假民賦故雖旱人不流捐由衍蓄積有素也)家得儲三十斛(王起歴河中節度使)
(方蝗旱粟價騰踊起下令家得儲三十斛斥其餘以市否者死神策士怙𫝑不從寘于法由是廥積咸出民頼)
(以生)備凶年(戸部尚書韓仲良奏王公以下墾田畆納二勝其粟麥粳稻之属各依土地貯之州縣以)
(備凶年制從之自是天下州縣始置義倉每有飢饉則開倉賑給通典)高宗武后數十年
間義倉不許雜用(其後公私窘迫貸義倉支用自中宗神龍之後天下義倉費用殆盡)開
元中定式(王公以下每年戸别據所種田畆别税粟二升以為義倉其商賈戸若無田及不足者上)
(上戶稅五石上中以下逓减各有差同上)天寳中凡天下諸色米(計九千六百六萬二)
(千二百二十石和糴一百一十三萬九千五百三十石同上)常有三年食(裴耀卿曰臣願廣陜)
(運道使京師常有三年食雖有水旱不足憂)儲給豐衍(崔光遠祖敬嗣中宗在房州敬嗣為刺史)
(儲給豐衍帝德之)儲倉充羡(陳君賓初徙鄧州明年四方霜潦獨君賓所治有年儲倉充羡)積
如京坻(巨廪崇創翬飛雲矗宿以板幹積如京坻得蓋蔵之宜恊出入之制多黍多稌而禮節行矣文)
(粹政公遺愛碑權德輿)倉廪無宿儲(徭役猶未已韋應物田家)足食之慶(充溢於京)
(坻柳宗元)粢盛無虞儲峙用充(同上)廪取不節敖庾之藏(有時而賜)
(唐史李密)家無接新之儲(唐史宋務光上言數年以來公私乏竭戸口咸耗家無接新之儲)
堯遭大水湯遭大旱(唐文粹韋嗣立疏臣聞國無九年之儲家無三年之蓄家非其家也)
(國非其國也故立國立家皆資於儲蓄矣夫水旱之災關之隂陽運數非人智力所能及也堯遭大水易遭大)
(旱則知仁聖之君亦所不免當此時百姓不至於困弊者有積也)義倉據地取稅(高宗永徽)
(年頒新格義倉據地取稅實是勞煩宜令戶出粟上戸五百餘各有差唐杜佑通典)請立義倉(貞觀)
(初戴胄上言國無九年儲蓄禮經之所明誡今請計所墾田盡令出粟稻麥之鄕各納所在為立義倉年榖不)
(登州縣隨便取給同上)太倉令掌九榖廪藏之事(凡鑿窖置屋皆銘甎為便斛之)
(數其年用受領粟官吏姓名又立碑如其銘焉六典)凡粟支九年米及雜種三年
(六典)貯經三年斛聽耗一升五年以上二升(同上)給公糧者
皆承尚書省符(同上)諸倉監(各掌其倉窖修儲積之事凡粟出給者每一屋一窖)
(盡䞉者附計欠者隨事科徵非理欠損者坐所由令徵賠之同上)
祈榖(二十二)
白詩曰琴瑟擊鼓以御田祖以祈甘雨去其螟螣及其
蟊賊田祖有神秉畀炎火噫嘻春夏祈榖于上帝
周禮籥章凡國祈年于田祖龡豳雅擊土鼓以樂畯(春官)
(豳雅詩豳風七月也豳人以吹籥之聲土鼓以瓦為筐以革為面田祖神農畯田夫)月令四月命
樂正習吹大雩帝命有司禱祀山川古之卿士有益於
人者以祈榖實天子乃以元日祈榖于上帝季冬天子
乃蜡百神於南郊為來年祈福於天宗(臘日祭也百神自神農至昆蟲)
(也天宗日月星辰之属是也)豚蹄㿻酒(淳于髠曰臣從東方來見道旁有禳田者操一豚蹄一盂)
(酒祝曰甌窶滿篝汙邪滿車五榖蕃熟穰穰滿家臣笑其所持者寡所願者大甌窶器也篝籠也汙耶下田也)
乙日祠神農(晉禮志云漢儀常以乙日祀先農及耕乙地也)乙田(見上)祭天田(漢立)
(靈星祠常歲時祠以牛龍左角曰天田即農祥也農見而祭之見漢書)農祥之祭(見上)祈年
(祈榖也)孔願為三農祈榖(張說帝幸并州說見帝曰太原王業所基陛下廵幸振耀威武)
(以申永思繇河東入京師有漢武睢上祠此禮廢闕歴代莫舉願為三農祈穀誠四海之福帝納其言)王
者之興必感其一(禮樂志按貞觀禮祈榖祀感生帝而顯慶禮祀昊天上帝傳曰郊而後耕)
(詩曰噫嘻春夏祈榖于上帝禮記亦曰上辛祈榖于上帝而鄭玄乃云天之五帝迭王王者之興必感其一因)
(别祭尊之故夏正之月祭其所生之帝於南郊以其祖配之故周祭靈威仰以后稷配因以祈榖然則祈榖非)
(祭之本意乃因后稷為配爾此非祈榖之本義也夫祈榖本以祭天也然五帝者五行之精所以生九榖也宜)
(於祈榖祭昊天而兼祭五帝)
豐稔(二十三)
白必有豐年農夫之慶曾孫之稼如茨如梁曾孫
之積如坻如京乃求千斯倉(萬斯箱)閔閔焉如農夫之
望歲三時不害(時和年豐)秋成(無害)歲計(有餘)秋收三百之囷
(歲計十千之稅)膏澤多豐年順成之歲年榖多熟克殷(昔周)
(飢克殷而年豐)祈年於田祖(祈年祈豐年田祖神農也周禮)力田不如逢時(躬稼)
(徒欲望歲)豐凶上下(豐稔之年)陳陳相因補敗(以豐補敗)餘粮栖畆
而不收滯穗斯積(餘粮不收)大田多稼多黍多稌(詩曰豐年)
有年(榖梁五榖皆熟為有年)僅有年(公羊有年以喜書也僅有年亦足以當喜大有年豐稔也)
井中冰(後漢光和六年冬東海萊琅邪井中冰厚尺餘大有年)衆維魚矣兆維
豐年(夢魚豐年之兆)年榖和熟豐穰穰(人掌反)問年榖(晏子春秋景公將伐)
(魯特訊東門無澤問魯年穀對曰隂冰厥陽五寸寒温節寒温節則政平政平則上下和平上下和平則榖熟)
(遂不伐魯)孔頻歲豐稔(馬周疏曰五六年來頻歲豐稔一疋絹易粟十餘斛)水旱為災
不謂年登(宋務光曰今水旱為災不謂年登)有富無窶(天錫皇帝多麥與黍無召水旱)
(耗于雀鼠億載萬年有富無窶韓愈元和聖德詩)魚鹽滿市井布帛如雲煙(李白)
(贈宣城守)野多滯穗畆有餘糧(足食之慶充溢於京坻阜財之謠歡呼於道路柳宗元請)
(復尊號)地不愛寳(致百穀之豐穰柳文)大穰之徵(文粹李翰蘇州屯田紀績頌白雀集)
(于高豐屯廩盖大穰之徵也)如雲漠漠(同上我屯之稼如雲漠漠夫伍棋布溝封綺錯)閭里
一歡顔(羣應物郊居言志詩唯當歲豐熟閭里一歡顔)豐本增歧芃芃緜緜(無磽)
(塉與良沃獲一十於百千䞉蔬雲矗以委□餘粮嶽峙而栖畆歐陽詹德勝頌)榖帛賤民無疾
疫(五代唐明宗紀問宰相言榖帛賤民無疾疫則欣然曰吾何以堪之當與公等作好事以報天)豐稔
之報均于四方(柳宗元為父老上狀)西成有穰歲之報(同上)五榖穰
熟既庶而豐(韓文西水門記)農功以成年榖大熟(柳宗元表)豐年則多
而筐筥甚實(杜甫享太廟賦)
蟲蝗(二十四)
白去其螟&KR0008;及其蟊賊無害我田穉田祖有神秉畀炎
火蟲螟為害蟲蝗為災百螣時起天災流行
昆蟲之災介蟲敗榖昆蟲無作飛螟赴海(馬援)
(為武陵守飛螟赴海)避境(魯恭為中牟令飛蝗避境)設壇責己(公沙穆為弘農令時多蝗蟲乃)
(設壇責己蝗蟲遂去境人以為神明之君)捕蝗(漢平時蝗詔使者捕蝗人能捕蝗者詣吏以石斗受錢)
蝗隨督郵(後漢戴封為西華令汝穎有蝗災不入西華界督郵行縣忽大至督郵其日去蝗亦隨去)
又(宋均為九江守山陽楚沛多蝗蟲至九江輒四散)稻蟹不遺種(國語)雨螽于宋
(穀梁雨螽于宋芽茨晝夜著上見下曰雨)傳曰有蜚(蜚負蠜蟲也)蟲損免稅令(具旱)
(門)孔蝗獨不至境(史王方翼再遷肅州刺史儀鳳間河西蝗獨不至于境)害氣作
則蟲螟生(狄仁傑時發兵戍疏勒四鎮百姓怨苦仁傑諫曰政不行則害氣作害氣作則蟲螟生水)
(旱起矣)遣使分道捕瘞(韓思復開元初為諫議大夫山東大蝗宰相姚崇遣使分道捕瘞思)
(復上言夾河州縣飛蝗所至苖輒盡今游食至洛使者往來不敢顯言且天災流行庸可盡瘞望陛下悔過責)
(躬損不急之務任至公之人持此誠實以荅譴咎其駈蝗使一切宜罷玄宗然之)蝗不入境(李紳)
(遷宣武節度使大旱蝗不入境)河北蝗(張孝忠為易守滄等州觀察使貞元二年河圵蝗民餓死如積)
(孝忠與其下同粗淡日膳裁豆䜺而已)祭蝗于臯門(五代晉出帝天福八年六月庚戌祭蝗于)
(臯門)帥奉軍國捕蝗(癸亥供奉官七人帥奉軍國捕蝗于京畿)募民捕蝗(八月丁未)
(朔募民捕蝗易以粟並同上)有蝗蔽天(而飛晝為之黑凢庭戶衣帳悉充塞之王親祝於都會堂)
(即夕大風蝗墮浙江而死吳越備史)蜚蝗竟天(陸贄集序蜚蝗竟天農稷不能善稼)昇之季
年蟲蝗為害(經時不息及嗣主立皆附草而死江南錄)張福(率威順軍捕蝗於陳州)安
審信(捕蝗于中都)大赦(以旱蝗大赦並天福八年)乾祐元年滑州魚池旱
蝗秋七月鸜鵒食蝗(五代)分道殺蝗(姚崇開元四年山東大蝗民祭且拜坐視)
(食苗不敢捕崇奏詩云秉彼蟊賊付畀炎大漢光武詔曰勉順時政勸督農桑去彼螟蜮以及蟊賊此除蝗誼)
(也且蝗畏人易駈又田皆有主使自救其地必不憚勤請夜設火坎其旁且焚且瘞蝗乃可盡古有討除不勝)
(者特人不用命焉乃出御史為捕蝗使分道殺蝗)吞蝗(五行志貞觀二年六月京畿旱蝗太宗在苑中)
(掇蝗祝之曰人以榖為命百姓有過在予一人但當飿我無害百姓將吞之侍臣懼帝致疾遽以為諫帝曰所)
(冀移災朕躬何疾之避遂吞之)蝗集祠旁(董昌始立生祠蝗集祠旁使人捕沈鏡湖告曰不為災)
飛烏食蝗(五代馮行襲所至輙天旱境旱有蝗則飛烏食之)殺多必戾和氣(盧懷)
(慎曰凡天災安可人力制也且殺蟲多必戾和氣願公思之崇曰昔楚王吞蛭而厥疾瘳叔敖斷蛇福乃降今)
(蝗幸可駈若縱之榖且盡如百姓何殺蟲救人禍歸於崇不以諉公也蝗害訖息)吏捕蝗者不
勝而仰食於民(王凝曰吏捕蝗者不勝而仰食於民則率暴以濟災也)腹有梵字
(酉陽雜俎蝗蟲腹下有梵字)魚子變(今蝗蟲首有王字固自不可曉或言魚子變近之矣)蟲食
榖者部吏所致(侵漁百姓則蟲食榖蟲身黑頭赤武吏也身赤頭黑文吏也同上)稼穡
茂而螟蝗不生(柳文)
白孔六帖卷八十一
