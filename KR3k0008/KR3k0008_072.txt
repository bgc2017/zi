白孔六帖卷七十二唐白居易原本
宋孔傳續撰
吏部(一)戶部(二)
禮部(三)兵部(四)
刑部(五)工部(六)
尚書(七)郎官(八)
内翰(九)
吏部(一)
白天官(吏部為天官)尚書(冢宰亦曰太宰)侍郎(小宰)會府掌邦治(周禮)
(乃立天官而掌邦治以佐王均邦國太宰之職掌建邦之六典以佐王治邦國)主司理典(周禮)
(太宰掌理典也)銓管(晉起居注云太康四年制曰選曹銓管人才宜以忠恪尚書朱整以道素自居)衡
鏡(亦曰藻鏡銓衡)官人之灋(魏略陳羣字長文延康元年羣始建九品官人之灋拜吏部尚書)
考課之典(魏志韓曁為吏部立考課之典法也)毛玠之公(魏志)山濤之識(並為)
(吏部尚書贊曰山吏部官人稱允)著箴(李重為吏部尚書著箴選曹置之左右)刊令(晉諸公贊)
(李允為吏部尚書稱正身率職刊定選例而著于令)擢舊(何晏字平叔遷侍中主選宿與之舊者多擢用)
不退虛名(晉起居注王戎領吏部未嘗進寒素退虛名田園徧於天下)得才(吳書李肅知選)
(世號得才)舉(魏盧毓遷吏部尚書乃舉孫邕自代之)讓(薛綜為選曹尚書因譲顧譚曰才昭人物德服)
(衆望臣不如也遂代綜)清通簡要(鍾會曰裴楷清通王戎簡要後十二年二賢當為吏部冀天下)
(無滯才也後並為吏部尚書)就家(晉阮孚時遷為吏部尚書稱疾不拜詔惜其大才就家用之)品
藻九流四科取士持衡掄材采葑采菲刈
楚知人(取士)統百官(書冢宰掌邦理統百官均四海注天官卿也統理百官)兼領
(書召公奭為太保兼領冢宰之職)射策之初(旣無失於正鵠)掄材之際(必有適於輪轅)
魏擇公方任先毛玠(晉推簡要選在王戎)當垂拱之朝(實資共理)奉持
衡之職(必在至公)密啟(山濤為史部尚書用人皆先密啟然後公舉)儉(鄧攸遷吏部尚書飲)
(馬於家妻悉素餐不受一飯於人)舉用(魏諸葛誕為吏部郎中有所屬輒承其言而用後有當不則䟽)
(議得失百寮皆慎其所舉)賜衣(魏氏春秋曰許士宗為吏部郎帝見其衣敗曰清哉賜之衣也)賜錢
榖(晉山濤為吏部郎清貧文帝賜金錢二百萬絲百斤榖百斛)用捨(王藴為吏部郎曰欲使時無屈)
(滯先任草萊杜錫為吏部郎不敢用鄕親一人)黜(晉陸抗為吏部郎以務私被黜)嗜酒(畢卓為吏部郎)
(嗜酒比舍郎酒熟卓醉夜往飲臥於罋間酒吏繫之明日視乃畢吏部)舉(山公舉阮咸為吏部郎曰清直)
(寡欲萬金不移矣)孔吏部尚書一人正三品侍郎二人正四品
上郎中二人五品上員外郎二人從六品上掌文選
勲封考課之政以三銓之灋官天下之材以身言書判
德行才用勞效較考其優劣而定其留放為之注擬五
品以上以名上而聽制授六品以下量資而任之其屬
有四一曰吏部二曰司封三曰司勲四曰考工(劉祥道字同夀)
(魏州觀城人父林甫武德時為内史舍人典機密以才稱與蕭瑀等撰定律令著律議萬餘言歴中書吏部二)
(侍郎賜爵樂平縣男唐㳂隋制十二月選集至春停日久事叢有司不及研諦林甫建請四時聽選隨到輒擬)
(於是官無滯人始天下初定州府及詔使以赤牒授官至是罷悉集吏部調至萬員林甫隨才銓錄咸以為宜)
(論者方隋高孝基祥道少襲爵歴御史中丞顯慶中遷吏部黃門侍郎知選事)六事(上疏陳六事一曰今)
(取士多且濫入流歲千四百多也雜色入流未始銓汰濫也故共務者善人少惡人多臣謂應雜色進者切責)
(有司試判為四等二曰内外官一品至九品萬三千四百六十五員大抵三十而仕六十而退取其中數不三)
(十年存者略盡若歲入流五百人則三十年自相充補況三十年外在官猶多不慮其少三曰永徽以來在官)
(者或以善政擢論事者或以單言進而庠序之諸生未聞甄别四曰唐有天下四十年未有舉秀才者請自六)
(品以下至草野審加搜訪無令赫赫之辰斯學遂絶五曰唐虞三載考績黜陟幽明二漢用人亦久其職今任)
(官率四考罷官知秩滿則懷去就民知遷徙則苟且六曰三省都事主事主書比選補皆取流外雖欲參用士)
(流率以儔類為耻)設長名榜銓注等灋(裴行儉遷吏部侍郎與李敬元馬載司典選有)
(能名時號裴馬行儉始設長名榜銓注等灋又定州縣升降資擬高下為故事)冬初選集(唐皎貞觀)
(中官為吏部侍郎先是選集四時補擬不為限皎請以冬初集盡季春止後遂為法傳三十八)凡三掌
選(韋承慶轉天官侍郎凡三掌選銓授平允議者公之傳四十一)貴幸憚其嚴(韋洪景再遷吏)
(部侍郎銓綜平序貴幸憚其嚴不敢慁以私)白衣領職(陸元方擢天官侍郎或言其薦引皆親黨)
(后怒免官令白衣領軄元方薦人如初)平判皆誦於口(唐史傳載韋見素遷吏部侍郎平判)
(皆誦於口銓叙平允官有丐求輙下意聽納人多德之)請謁不行(李乂進吏部侍郎仍知制誥與)
(宋璟等同典選事請謁不行時人語曰李下無徯徑傳四十四)當公介然不受私謁(崔元)
(暐為天官侍郎當公介然不受私謁執政忌之改文昌左丞不踰月武后曰卿向改職乃聞諸令史設齋相慶)
(此欲肆其貪耳乃復拜天官侍郎厚賜綵物)銓綜號為公平(韋陟遷吏部侍郎選人多偽集)
(與正調相冐陟有風采擿辨無不伏者黜正數百員銓綜號為公平傳)點頭者更擬(蘇晉立戶)
(部侍郎遷吏部時宋璟兼尚書晉與齊澣更典二都選更糊名校判而晉獨事賞拔當時譽之及裴光庭知尚)
(書有遇官被却者就籍以朱點頭而已晉國因榜選院曰門下點頭者更擬光廷以為侮已出晉汝州)拔
寒遠士多至臺閣(席豫入拜吏部侍郎玄宗曰考功職詳事允故有令授豫典選六年拔寒)
(遠士多至臺閣當時推知人號席公云)臺選(齊澣中書令張說擇丞轄以王丘為左澣為右李元紘杜)
(進當國表宋璟為吏部尚書澣及蘇晉為侍郎世謂臺選嘗奏事帝指政事堂曰非卿尚誰居者)吏選
自中宗後綱紀耗蕩(盧從愿睿宗立拜吏部侍郎吏選自中宗後綱紀耗蕩從愿精力于)
(官偽牒詭功擿撿無所遺銓綜六年以平允聞特官其一子)裴馬盧李(初高宗時吏部稱職者裴)
(行儉馬載及是從愿與李朝隱為有名故號前有裴馬後有盧李)與盧從愿竝授一子
官(李朝隱開元初遷吏部侍郎銓敘明審與盧從愿並授一子官)洪州調補(劉滋興元元年以吏)
(部侍郎知南選故命滋至洪州調補以振職聞)積寬縱(苗晉卿累遷吏部郎中久之進侍郎性寬縦而)
(吏下因緣作姦)品裁清允(楊綰歴禮部侍郎俄遷吏部品裁清允人服其公)曩與先臣
竝命尚念之耶(趙宗儒罷為太子右庶子屏居謹静奉朝請而已遷吏部侍郎召見勞曰知卿)
(杜門六年故有此拜曩與先臣並命尚念之耶宗儒俯伏流涕)私謁盈几一不省(孔緯遷吏)
(部侍郎權要私謁盈几一不省)笏擊裴延齡(顧少連歴吏部侍郎裴延齡方横無敢忤者裴嘗與)
(少連會田鎬第酒酣少連捉笏曰段秀實笏擊賊臣今吾笏將擊姦臣奮且前元友直在坐勸解之)毀懷
不受金(韋夏卿為吏部侍郎時從弟執誼在翰林受人金有所干請密以金内夏卿懷中夏卿毀懷不)
(受曰吾與爾賴先人遺德致位及此顧當是哉)有台宰望(吕元膺拜吏部侍郎正色立朝有台宰望)
(處事裁宜人服其有體)時議嘉仰(岑羲進吏部侍郎崔湜鄭愔及大理卿理元恭分掌選皆以賄)
(聞獨羲勁廉為時議嘉仰)調者丐留(張讀為吏部侍郎選牒精允調者丐留二年詔可㮄其事曹門)
以選事委令史(許子孺長夀中歴天官侍郎以選事委令史句直日偃卧不下筆時人語曰句)
(直平配既而補授失序傳為口實)書判分甲乙丙科(苗晉卿進吏部侍郎天寳二載判入)
(等者凡六十四人書判分甲乙丙三科以張奭為第一奭御史中丞倚之子倚新得幸於帝晉卿欲附之奭本)
(無學故議者囂然不平安禄山囙間言之帝為御花萼樓覆實中裁十一二奭持紙終日筆不落人謂之曳白)
(帝大怒貶倚及晉卿)先收寒素抳吏姦(李固言為吏部侍郎既領選按籍自擬先收寒素抳)
(吏姦)吏蕭然歛手(李至遠遷天官侍郎知選事疾令吏受賄多所絀易吏簫然歛手有王忠者被)
(放吏繆書其姓為士欲擬訖增成之至遠曰調者三萬無士姓此必王忠吏叩頭服罪)尚書六職
天官首之辨論官材澄汰流品比諸内史選妙秩清(白居)
(易柳公綽吏部侍郎制)領選號清平(石抱忠為侍御史進檢校天官郎中與侍郎劉竒張詢古)
(共領選寡廉潔而竒號清平)史給選者成牒以先後丐賕(崔從遷吏部員外郎)
(異時史給選者成牒以先後丐賕從一限出之後遂為法)莅南曹五年(韓滉遷吏部員外郎性彊)
(直明吏事莅南曹五年簿最詳緻)罷斜封千四百員(李朝隱遷侍御史吏部員外郎時政)
(出權幸不關兩省而内受官但斜封其状付中書即宣所司朝隱執罷千四百員怨誹讙騰朝隱胖然無避屈)
選人訴索好官(苗晉卿累遷吏部郎中中書舍人知選事選人訴索好官厲言倨色紛于前晉)
(卿與相對終日無愠顔)世稱吏事第一(裴遵慶擢吏部員外郎判南曹天寳時選者歲萬計)
(遵慶性彊敏視簿牒詳而不苛世稱吏事第一)判析有條(李栖筠三遷吏部員外郎時大盗後選簿)
(七舛多冐偽栖筠判析有條吏氣奪號神明)寒遠無留才(崔郾遷吏部員外郎下不敢姦每擬)
(吏親挾格褒黜必當寒遠無留才)右闥(白居易獨孤郁自考功遷司勲郎中制選自外郎擢居右闥)
三列宿(韋湊祖叔諧正觀中為庫部郎中與弟吏部即中叔謙兄主爵郎中季武同省時號三列宿)
黜陟詳當(趙宗儒再遷司勲員外郎貞元六年領考功事自至德後考績失實内外悉考中上殿最)
(混淆至宗儒黜陟詳當無所回憚)考功多請託(王邱開元初遷考功員外郎考功異時多請託)
(進者濫冐歲數百人邱務覈實歲登科才滿百議者謂自武后至是數十年采錄精明無邱比其後席豫嚴挺)
(之亦有稱焉出邱下)挾考功南曹印赴行在(裴諝遷考功郎中數燕見奏事代宗幸陜)
(諝徒步挾考功南曹印赴行在帝曰疾風知勁草果可信)改考功員外取海内名士
(取顔真卿李華蕭穎士趙驊等皆海内名士孫逖)覈取實材(馬懷素遷考功覈取實材權貴謁請)
(一不能阿橈)考簿用墨(王徽進考功員外郎故事考簿以朱注上下為殿最歲久易漫吏輙竄為)
(姦徽始用墨遂絶妄欺)六官之屬選部郎首之(白居易除李建吏部員外郎制六官)
(之屬選部郎首之歴代以來諸曹郎之中擇其踐歴久考第高加以有器局律度者遷焉)選部以清
(有簿書以旌淑慝擇刀筆以决臧否剖疑折滯揮翰如流選部以清緊公是賴席豫楊吏部郎中碑銘序)詞
人之冠(張九齡改司勲員外郎時張說為宰相親重之與通譜系常曰後出詞人之冠也)
戶部(二)(事具司徒門)
白地官尚書(大司徒)侍郎(小司徒)掌土地之圖(周禮大司徒之職掌)
(邦國土地之圖與其民人之數以佐王安邦國)民部登其衆寡(周禮地官之職)孔戶
部尚書一人侍郎二人掌天下土地人民錢榖之政貢
賦之差(百官志)戶部郎中員外郎掌戶口土田賦役貢獻
蠲免優復㛰姻繼嗣之事(其後以諸行郎官分判錢榖而戶部度支郎官失其職矣)
(會昌二年著令以本行郎官分判錢榖)高宗即位改民部曰戶部龍朔二
年改戶部曰司元光宅元年改戶部曰地官(同上)度支(掌天)
(下租税物産豊約之宜水陸道塗之利歲計所出而支調之龍朔二年改度支曰司度)金部(掌天下庫)
(藏出納權衡度量之數龍朔二年改金部曰司珍天寳十一載改司金)倉部(掌天下庫儲出納租税祿)
(粮倉廪之事龍朔二年改倉部曰司庚天寳十一載改司儲)從獵洛陽(唐儉為民部尚書從獵洛)
(陽苑羣豖突出于林帝射四發輙殪四豕一豕躍及鐙儉投馬摶之帝拔劒斷豕顧笑曰天策長史不見上將)
(擊賊耶何懼之甚對曰漢高祖以馬上得天下不以馬上治之陛下神武定四方豈復快心於一獸帝為罷獵)
好鬚(李緯為民部尚書帝曰玄齡謂何曰惟稱好鬚無他語)奉法持正(鄭善果兼民部尚書)
(奉法持正風績顯公卿間詔每奏事若侍得升殿而從)伏獵侍郎(嚴挺之傳戶部侍郎蕭炅林甫)
(所引不知書嘗與挺之言稱蒸嘗伏臘乃為伏獵挺之言九齡省中而有伏獵侍郎乃出炅岐州)言利
病尤詳(楊瑒歴戶部侍郎嘗召宰相大臣議天下戶版延英殿瑒言利病尤詳帝咨賞於是宇文融建)
(言檢脱戶除口瑒執不便融方貴公卿弇默唯唯獨瑒抗議故出華州刺史)帝才之謂可丞
輔(李元紘帝欲擢為尚書宰相以資薄乃為戶部侍郎條陳利害及政得失帝才之謂可丞輔)戶部
無獻(李絳遷戶部侍郎判本司帝以戶部故有獻而絳獨無何哉荅曰凡方鎮有地則有賦或嗇用度易)
(羨餘以為獻臣乃為陛下謹出納烏有羨贏哉若以為獻是徙東庫物實西庫進官物結私恩帝矍然)歲
以四萬緡上度支(庾敬休為戶部侍郎初劒南西川山南道歲征茶戶部自遣廵院主之募)
(賈人入錢京師崔元略奏責本道主當歲以四萬緍上度支之逗留多不至請置院秭歸收度支錢乃無逋沒)
(又言蜀道米價騰踊百姓流亡請以本道闕官職田賑貧民詔可)出入米鹽非所長(王彦)
(威為戶部侍郎判度支彦威於儒學固該邃亦善吏事但經緫財用出入米鹽非所長也)救敝莫若
省用(杜侃建中初河朔兵拏戰民困賦無所出侃以為敕敝莫若省用省用則省官乃上議)代貧
民租(歸融為戶部侍郎湖南觀察使盧周仁以南方屬火取羡錢億萬進京師融劾奏天下一家中外之)
(財皆陛下府庫周仁陳小利假異端公違詔書徇私希恩恐海内效之因緣漁刻生人受弊罪始周仁請重責)
(還所進代貧民租入詔不從)裒會嚴亟以辦(皇甫鏄改戶部侍郎憲宗方伐蔡急於用度鏄)
(裒會嚴亟以辦帝悅)戶部侍郎周之地官小司徒也(掌天下田戶之圖生齒之)
(籍賦役貨幣之政以待國用而質歲成善其職者多登大任白居易牛僧孺制)授以耗登之書
俾陳生聚之術(元稹崔稜授戶部侍郎制)問歷代戶版(盧承慶遷民部侍郎帝問)
(歴代戶版承慶引據該詳)克賊破日(韋表微進戶部侍郎开志詔叛詔李聽帥師討之次河上天子)
(憂無成功表微曰以聽軍勢不十五日必破賊及捷書上止浹日)國之材臣(張平叔國之材臣也)
(計能析秋毫吏畏如夏日司會逾月綱條甚張况師旅未息調食方急倚成取濟非爾而誰白居易張平叔戶)
(部侍郎制)世號郎官家(初維為郎乃蒔柳于庭及虚心兄弟居郎省對之輙歛容自叔謙後至郎)
(中者數人世號郎官家韋維)戶部二妙(韋維遷戶部郎中善裁剖時員外宋之問善詩故時稱戶)
(部二妙)内舉得人(狄光嗣聖歷初為司封丞武后詔宰相各舉尚書郎一人仁傑薦光嗣由是拜)
(地官員外郎以稱職聞后曰祁奚内舉得人)地官為郎(杜牧韋退之制)奏課第一(裴向)
(累為櫟陽渭南令奏課皆第一擢戶部員外郎)郎官皆為清秩(杜牧韓賓制)戶部分
兩稅(出都官故事)俊拔(唐新語吕太一為戶部員外郎移牒戶部令於墻宇悉樹棘以防令史交)
(通太一報牒曰脊彼吏部銓緫之司當湏簡要清通何必設籬種棘省中賞其俊拔)判入(唐故事度支按)
(郎中判入員外郎判出侍郎緫領押案而已)奏度支財物數千言(崔仁師為度支郎中)
(嘗奏度支財物數千言手不執本太宗怪之令黃門侍郎杜正倫齎本與仁師對唱一無差殊太宗大竒之舊)
(史)理冤(張位方少穎秀為兒時父友高郢見竒之曰此子非常必為國器後為金州刺史郡人有田産)
(為中人所奪仲方三䟽奏聞竟理其冤入為度支郎中)坊州貢杜若(貞觀中勅下度支求杜若)
(省郎以謝朓詩芳洲採杜若乃責坊州貢之當時嗤笑)獻糗餌(舊史張濬為度支員外郎黃巢將逼)
(關輔濬託疾請告侍其母挈族避亂商州賊犯京師僖宗出幸途無供頓衛軍不得食漢隂令李康獻糗餌數)
(百騾綱軍士始得食僖宗乃召康問卿為縣令安操心及此對曰臣為塵吏安敢有此進獻張濬員外教臣也)
(帝異之)委錢榖(唐德宗建中初罷劉晏塩鐵等使天下錢榖委金部)貪猥(舊史李石用金部員)
(外郎韓益判度支按益坐贓繫臺石奏曰臣以韓益曉錢榖錄用之不謂貪猥如此帝謂曰宰相但知人則用)
(有過則懲卿所用人且不掩其惡可謂至公從前宰相用人有過曲為蔽之此大謬也)受命恬然
(舊史畢諴歴駕部員外郎倉部郎中故事勢門子弟鄙倉駕二部居之者不悦惟諴受命恬然恭遜執政多之)
(改職方郎中)中立正色(孟簡為倉部員外郎王叔文驟為戶部侍郎簡為其屬中立正色挺然不)
(附叔文忌之不敢退黜言於宰相韋執誼換刑部員外郎)出給必恡有司之常(元稹范季)
(勝倉部制出給必恡有司之常惑上下之價則茫昧者受弊雜苦良之貨則豪力者&KR1151;惟一惟公乃㒺不同惟)
(平惟石乃罔不吉)民不絓網而國用益饒(劉禹錫崔公倕碑檢校戶部郎中斡池塩)
(于蒲修牢盆謹衡石煎和既精飴散乃盈商通而荐至吏懼而循法民不絓網而國用益饒歲杪會其所入贏)
(羡什百詔下褒其能)
禮部(三)
白春官(大宗伯亦曰春卿)侍郎(小宗伯亦曰秩宗)禮闈(禮闥)主司禮典(周禮)
(宗伯掌禮典以和邦國以統百官以諧萬人)掌邦禮(周禮乃立春官而掌邦禮以佐王和邦國)建
保邦國(周禮大宗伯之職掌邦之天神人鬼地祗之禮以佐王建保邦國)治神人和上
下(書宗伯掌邦禮治神人和上下注云春官卿也宗廟伸官長主國禮治天神地祗人鬼之事及國之吉凶)
(賓軍嘉之禮以和上下尊卑)典三禮夙夜惟寅(尚書舜典曰有能典朕三禮僉曰伯)
(夷帝曰汝作秩宗夙夜惟寅直哉惟清注三禮天地人禮)彤伯(書注成王命彤伯入為宗伯)當同
和之代(先務化成)居禮樂之司(必資明備)孔禮部尚書一人侍郎
一人掌禮儀祭饗貢舉之政(唐志)禮部郎中員外郎掌禮
樂學校衣冠符印表䟽圖書冊命祥瑞鋪設(及百官宫人喪葬贈)
(賻之數)武德三年改儀曹郎曰禮部郎中龍朔二年改禮
部曰司禮光宅元年改禮部曰春官(同上)祠部掌祠祀饗
祭天文漏刻國忌廟諱卜筮醫藥僧尼之事(龍朔二年改祠部曰)
(司禋)膳部掌陵廟之牲豆酒膳諸司供奉口味(龍朔二年改膳部曰)
(司膳)主客掌二王後諸蕃朝見之事(武德三年改司藩郎曰主客郎中)失
德以却災媚神以丐助(韋綬進位禮部尚書帝問所以振災邀福者對曰宋景公以善)
(言退法星三舍漢文除祕祝勑有司祭而不祈此二君皆受自至之福書美前史如失德以却災媚神以丐助)
(神而有知且因以譴也時帝不德故託以諷焉)抑浮華先行實(韋貫之為禮部侍郎所取士抑)
(浮華先行實于時流競為息)古柳復榮令貢士賦(吕渭遷禮部侍郎始中書省有古柳)
(建中末枯死德宗自梁遷柳復榮茂人以為瑞柳渭令貢士賦之帝聞不以為善)甄幽獨抑浮
華(高郢為侍郎時四方士務朋比更譽薦以動有司徇名亡實郢疾之乃謝維請設顓行藝司貢部凡三歲)
(甄幽獨抑浮華浮競之俗為衰)於鑒裁尤長(韋陟遷禮部侍郎陟於鑒裁尤長故事取人以一日)
(試為高下陟許自通所工先就其能試之已乃程考由是無遺材列傳四十七)建復孝廉力田
等科(楊綰為侍郎建復古孝廉力田等科天下高其議)人人稱美(李揆俄兼禮部侍郎揆病)
(取士不考實徒露搜索禁所挾而迂學陋生藉枕圖史且不能自措于辭乃進諸儒約曰上選士第務得才可)
(盡所欲言由是人人稱美)使上聞所未聞(鮑防進禮部侍郎得穆質等時比歲旱策問隂陽祲)
(沴質對漢故事免三公卜式請烹宏羊指當時輔政者右司郎中獨孤愐欲下質防不許曰使上聞所未聞不)
(亦善乎卒致質高第帝見策嘉懌)抵帽于地(高湜咸通末為禮部侍郎時士多由權要干請湜不)
(能裁旣而抵帽于地曰吾决以至公取之得譴固吾分乃取公乘億許棠聶夷中等)頗得才實(高鍇)
(遷中書舍人開成元年權知貢舉文宗自以題畀有司鍇以籍上帝語侍臣曰比年文章卑弱今所上差勝於)
(前鄭覃曰陛下矯革近制以正頽俗而鍇乃能為陛下得人帝曰宜流宕即以鍇為禮部侍郎閱三歲頗得才)
(實始歲取四十人才益少詔減十人猶不能滿)得士多名卿宰相(賈餗歴禮部侍郎凡三典)
(貢舉所得士多名卿宰相)典冊必出其手(于邵進侍郎朝廷有大典冊必出其手)請討
李㝏(王起拜禮部侍郎李㝏叛與播俱上䟽請詔王智興討之卒定其亂賜金紫)典郊祀之
禮(獻賢能之書今小宗伯實兼二事非直清明正者介足以處之白居易韋貫之授禮部侍郎制)斥華
取實(衞次公知禮部貢舉斥華取實不為權力侵撓)甄品詳諦(權德輿知禮部貢舉直拜侍郎)
(凡三歲甄品詳諦所得士相繼為公卿宰相)為外郎帝嘉其守(許孟容拜禮部員外郎公)
(子求補崇文生者孟容固謂不可帝問状以著令對帝嘉其守)祠曹(白居易張士階除郎中制)悉浮
屠隸主客(韋博進主客郎中時詔毁佛祠悉浮屠隸主客博言令大暴宜近中宰相李德裕惡之)
尚書左侍郎自奏議彌綸外凡邦之牲豆之品醴膳之
數實紏理之命文昌長佐春官卿(白居易膳部郎中制)大才當大
用(韋安石永昌元年遷雍州司兵參軍蘇良嗣當國謂安石曰大才當大用徒勞州縣可乎薦于武后擢膳)
(部員外郎)學該典禮(拜祠部員外郎李華崔沔集序)官有秩清而選妙者其
儀曹員外郎之謂乎(白居易張元夫禮部員外即制)論回鶻(杜牧改膳部員外郎)
(宰相李德裕素竒其材會昌中黠戞斯破回鶻種落潰入漠南說德裕不如遂取之以為兩漢伐虜常以秋冬)
(當匈奴勁弓折膠重馬免乳與之相校故敗多勝少今若以仲夏發幽并突騎及酒泉兵出其意外一舉無類)
(矣德裕善之)
兵部(四)(事具大司馬門)
白夏官尚書(大司馬也亦曰夏卿)侍郎(小司馬)五兵(晉蔡道明遷五兵尚書䟽)
(讓之)六師(見司馬門)孔尚書一人侍郎二人掌武選地圖車馬
甲械之政(百官志)郎中一人判帳及武官階品衞符衆寡
校考給告身之事一人判部及軍容調遣之名數朝集
祿賜假告之常(同上)員外郎一人掌貢舉雜請一人判南
曹歲選解狀則覈簿書資歷考課(同上)龍朔二年改兵部
曰司戎光宅元年改兵部曰夏官天寳十載曰武部(同上)
職方掌地圖城隍鎮戍烽候防人道路遠近及四夷歸
化之事(龍朔二年改曰司城)駕部掌輿輦車乘傳驛廐牧馬牛雜
畜之籍(龍朔二年改駕部曰司輿天寳十一載曰司駕)庫部掌戎器鹵簿儀仗
(龍朔元年改庫部曰司庫)清以奉國(屈突通授兵部尚書蔣國公為秦王行軍元帥長吏從平薛仁)
(杲時賊珍用山積諸將爭得之通獨無所取帝聞曰清以奉國名定不虚特賚金錢六百兩綵十段)忠於
所事(杜羣懿為尚書朱玖兵逼乘輿帝走寳雞獨羣懿從是時棧道為山南石君涉所毀天子間關險澁)
(羣懿未嘗暫去側帝勞曰朕失道再違宗廟方艱難時卿不少捨朕蓋古所謂忠於所事邪羣懿頓首曰臣出)
(蒙國厚恩陛下不以臣不肖使扞牧圉臨難苟免臣之耻也)通知四夷情偽(崔敦禮拜兵部)
(尚書詔撫輯回紇鐵勒部姓會薛延寇邊與李勣合兵破之置祁連州處其餘衆澣海都督回紇吐述度為下)
(所殺詔往綏定立其嗣而還敦禮通知四夷情偽其少慕蘇武為人故屢使突厥前後建明允會事機)宰
相兼兵部(姚崇三為宰相常兼兵部故屯戍斥堠士馬儲械無不暗記)坐軍容不整
(郭元振為兵部尚書玄宗於驪山講武坐軍容不整將斬以徇張說於馬前諫曰元振有翊贊大功雖有罪當)
(從原乃赦之流于新州舊史)改名(順宗冊廣陵王純為太子兵部尚書王純請改名時議非之皆云皇)
(太子亦人臣也東宫之臣改之宜也非其屬而改之諂也)乘欵段馬(李懷遠見馬門)人指樹
懷之(吳凑)方鎮參辭就兵部(令狐楚奏諸道節度使等具帑枺帶器仗就尚書省兵部)
(參辭伏以軍國異容古今定制夫開省闥之門忽納弓刀之器鄭注首創姦謀將興亂兆致王璠郭行餘之輩)
(敢駈將吏直詣闕庭霆驚乘輿騷動京國伏乞速令停罷如湏參謝即具公服從之)檢校夏官侍
郎仍領選(李迥秀大定初檢校夏官侍郎仍領選銓汰文武號稱職)墨汚爾(婁師德授夏官)
(侍郎判尚書事注選選者就案閱簿師德曰容我擇之可乎選者不去乃洒筆曰墨汚爾)領步騎出
賊背(楊宏禮太宗征遼東拜兵部侍郎駐蹕之役領步騎二十四軍跳出賊背所向摧靡帝自山上下望)
(其衆袍仗精整人人盡力壯之謂許敬宗曰越公兒郎故有家風)擇澤潞帥(權德輿還前官時澤)
(路盧從史詐傲寖不制其父虔卒京師而成德王承宗父死术襲德輿諫以謂欲變山東先擇昭義之帥從史)
(拔自軍校偃蹇不法今可因其喪選守臣代之成德習俗旣久當制以漸許成德之請則可許昭義則不可)
宣諭王庭湊(韓愈轉侍郎鎮州亂殺田洪正而立王庭凑詔愈宣撫愈至庭湊嚴兵迓之甲士陳)
(庭旣坐庭湊曰所以紛紛者乃此士卒也愈大聲曰天子以公為有將帥才故賜以節豈意同賊反邪語未終)
(士前奮曰先太師為國擊朱滔血衣猶在此軍何負乃以為賊平愈曰以為爾不記先太師也若猶記之固善)
(天寳以來安祿山史思明等有子若孫在乎亦有居官者乎衆曰無愈曰田公以魏博六州歸朝廷官中書令)
(父子受旗節劉悟李祐皆大鎮此爾軍所共聞也衆曰洪正刻故三軍不安愈曰然爾曹亦害田公又踐其家)
(矣復何道衆讙曰善庭凑慮衆變疾麾去)志簡淡(敬括果州刺史累進兵部侍郎志簡淡在職不求名)
惟兹夏官實掌戎政(白居易柳公綽兵部侍郎制)選事在尚書(盧承慶俄)
(兼檢校兵部侍郎知五品選辭曰選事在尚書臣掌之為出位帝不許曰朕信卿卿何不自信)無不召
見(韋澳遷兵部侍郎與同寮蕭寘深為宣宗所遇每事二人同直無不召見詢訪時事每有邦國刑政大)
(中使傳宣草詞興心欲論諫即曰此一事須降御札方敢施行遲留至旦必論其可否上旨多從之舊史)勲
在王府豈限常格(衞次公為兵部侍郎選人李勣徐有功之孫名在黜中次公召而謂之曰)
(子之祖先勲在王府豈限常格並優秩而遣之)擢兵部員外郎(杜正倫太宗素知名表直秦王)
(府文學館擢兵部員外郎帝勞曰朕舉賢者非朕獨私以能益百姓也我於宗婭故人苟無能終不得任卿思)
(有以稱吾舉者)庭無稽牒(張嘉貞遷兵部員外郎時功狀盈儿郎吏不能决嘉貞為詳處不兊旬庭)
(無稽牒本傳)仍遷秩為五兵郎中(白居易馬宿訓)倉駕二曹為辱(畢諴)
(累官駕部員外郎倉部郎中故事要家勢人以倉駕二曹為辱諴怡然如處美官無異言)座右置水
一石(孔若思勵學擢明經歴庫部郎中嘗曰仕宦至郎中足矣座右置水一石明自足意)農國之
本(李渤擢為庫部員外郎會皇甫鎛輔政務剝下佐用度渤上言渭南源鄉戶四百今纔四十闐鄉戶三十)
(今遷他州縣大抵類此其敝始於攤逃人之賦願下詔賜禁止計不三年人必歸于農夫農國之本本立而太)
(平可議矣)家畜聲伎(王翰擢通事舍人駕部員外郎家畜聲伎目使頥令自視王侯人莫不惡之本)
(傳)掌五兵六師之重(杜裴諗制)職方觀圖(韋執誼始未顯時不喜人言嶺南州)
(縣旣為郎嘗詣職方觀圖至嶺南輙暝目命左右徹去及為相所坐堂有圖不就省旣易旬試觀之崖州圖也)
(以為不祥惡之果貶死)沉靜少言(喪光庭轉兵部郎中沉静少言寡交游旣歴清要時人初未之)
(許及在職公務修整衆方嘆服)有吏幹(李憕驟歴兵部郎中給事中憕有吏幹明於几案甚有當官之)
(稱)所歷有聲(盧奕懷慎之少子與其兄逸齊名開元中任京兆司錄參軍天寳初為鄠縣令兵部)
(郎中所歴有聲皆如逸之所治)掌告身印(五代蕭愿性嗜酒無節職事弛慢為兵部尚書郎中日掌)
(告身印)潘孟陽(公卿多父行擢兵部郎中)皆有美譽(陸象先弟景倩景融景獻景裔歴河)
(南令庫部郎中皆有美譽僧一行少時嘗與象先昆弟相善嘗謂人曰陸氏兄弟皆有才行古之荀陳無以加)
(也其為當時所稱如此舊史)拊床(舊史李靖為駕部員外郎事見床門)母戒(崔元暐為庫部員外)
(郎事見母門)以公事犯李巽(韓文胡珦碑尚書駕部郎中數以公事犯尚書李巽巽時主塩)
(鐵事富驕恃勢以語宰相)使江東有功(同上路應碑為尚書職方郎中佐塩鐵使使江東有功)
刑部(五)(事具司寇門)
白秋官尚書(大司寇亦曰秋卿)侍郎(小司寇)刑官(周禮)孔刑部
尚書一人侍郎一人掌律令刑灋徒隸按覆讞禁之政
(凡鞫大獄以尚書侍郎與御史中丞大理卿為三司使志)郎中員外郎(掌律法按覆大理及天下)
(奏讞同上)龍朔二年改刑部曰司刑光宅元年改刑部曰秋
官天寳十一載改刑部曰司憲(同上)都官(掌俘隸簿錄給衣糧醫藥而理)
(其訴免龍朔二年改都官曰司僕)比部(掌勾會内外賦歛經費俸禄公廨勲賜賦贖徒役課程逋欠之)
(物及軍資械噐和糴屯收所入京師倉庫三月一比諸司諸使京都四時勾會於尚書省以後季勾前季諸州)
(則歲終總勾焉龍朔二年改比部曰司計同上)司門(掌司關出入之籍及闌遺之物凡有召者降墨敕勘)
(銅魚木契然後入龍朔二年改曰司關上)不習文(屈突通為刑部尚書自以不習文固辭)每覆
大獄必歔欷(劉祥道遷司刑太常伯每覆大獄必歔欷累嘆奏决日為再不食)案無留
辭(李適之遷刑部尚書喜賓客飲酒至斗餘不亂夜宴娛晝决事案無留辭)在朝堂流涕(韋倫)
(從狩奉天闕播罷為刑部尚書倫在朝堂流涕曰宰相無状使天下至此不失為尚書後何勸聞者憚其公)
議姑償死(柳公綽為刑部尚書京兆人有姑鞭婦致死府斷以償死公綽議曰尊歐卑非闘且其子)
(在以妻而戮母非教也竟減死出舊史)侍郎缺宰相屢進名(李道裕貞觀末為將作匠)
(有告張亮反者詔百官議皆言亮當誅獨道裕謂反形未具帝怒不暇省斬之歲餘刑部侍郎缺宰相屢進名)
(不可帝曰朕得之矣是嘗議張亮者頃時雖不從今尚悔之遂命道裕)言佛骨(韓愈遷刑部侍郎憲)
(宗遣使者往鳳翔言佛骨入禁中三日乃送佛祠王公士人奔走膜唄至為夷法灼體膚委珍其騰沓繫路愈)
(聞惡之乃上表以諫争帝曰愈言我奉佛太過猶可至謂東漢奉佛以後天子咸天促言何惟刺耶貶潮州刺)
(史)裒彙敕令可用者(劉瑑遷刑部侍郎乃裒彙敕令可用者由武德訖大中凡二千八百)
(六十五事類而㭊之參訂重輕號大中刑律統類以聞家法推其詳)決剖如流(王播進刑部侍郎是)
(時天下多故大理議䜟科條叢繁播悉置格律坐隅商處輕重決剖如流吏不能竄其私)惡緣黨人
斥(白居易分司東都召拜刑部侍郎二李黨事興險刻乘之更相奪移進退毁譽若旦暮然楊虞卿與居易)
(姻家而善李宗閔居易惡緣黨人斥乃移還東都除太子賓客分司本傳)刑曹旣清(奚陟轉刑部侍)
(郎時主計臣延齡以險刻貴倖而與京兆尹充相惡以危事中之充坐譴已又逮繫其吏峻䋲之事下司寇主)
(奏議者欲文致而甘心焉公侃焉持平挫彼岳岳君子聞之善知其道不私刑曹既清以餘刃兼領選事劉禹)
(錫奚公碑)倡飲省中(冉祖雍歴刑部侍郎倡飲省中為御史劾奏)滯郎位(蔣沇以刑部郎)
(中兼侍御史元載持政守道士類不遷沇以故滯郎位不得調衮代相聞士議恨沇屈故擢御史中丞)元
稹馮宿刑部郎中制(亟則失情緩則留獄深則礙恕縱則生姦維是四者持刑之難)宰
畿甸(韋夏卿遷刑部員外郎時仍歲旱蝗詔以郎官宰畿甸受奉天令課第一改長安令)應得才
望(李林甫源乾曜執政乾曜子潔為林甫求司門郎中乾曜素薄之曰郎官應得才望哥奴豈郎中材邪哥)
(奴林甫小字也)草冊(劉廼大歷中召拜司門員外郎德宗初進郭子儀為尚父時冊禮廢視詔文者不適)
(所宜宰相崔裕甫召廼至閤草之少選成文詞義典裁)温敏静專(白居易王鎰刑部員外郎制刑)
(曹郎秩朕詔執事檡可以善於其職者而殿中侍御史王鎰自居殿中能察非決連鞫庶獄多叶平允加以温)
(敏静專可當是選一歲之獄決在秋冬今方其時宜敬乃職)求郎之難豈敢輕易(書曰)
(庶獄庶事予㒺敢知此乃周文王之所理天下也惟獄惟事會於南宫求郎之難豈敢輕易今者各有所授皆)
(為清秩杜牧刑部都官員外郎制)德宗欽其才(召拜比部員外郎武元衡)比盤(比部得廊)
(下食以飯從者號比盤國史補)
工部(六)(事具司空門)
白冬官尚書(大司空亦曰冬卿)侍郎(小司空)孔工部尚書一人
侍郎一人掌山澤屯田工匠諸司公廨紙筆墨之事(百官)
(志)工部郎中員外郎(掌城池土木之工役程式同上)武德三年改起部
曰工部龍朔二年曰司平光宅元年曰冬官(同上)屯田(掌天)
(下屯田及京文武軄田諸司公廨田以品給焉同上)虞部(掌京都衢閧苑囿山澤草木及百官蕃客時蔬)
(薪炭供頓畋獵之事同上)水部(掌津濟船艫渠梁堤堰溝洫漁捕運漕碾碓之事同上)以工部
尚書持節(宗室暠以工部尚書持節使吐蕃旣還金城公主請明疆場石赤嶺土盟遂定還以奉使)
(有旨再遷吏部)兄弟相代(閻立本代立德為工部尚書兄弟相代為入座時論榮之)今之尚
書漢公卿也(言動可否屬人耳目焉固不專率四屬程百工偹位於冬官而已白居易韋貫之工)
(部尚書制)以東宫恩拜侍郎(歸登)諫獻女(柳公權為侍郎召問得失因言郭&KR0776;領邠)
(寧人謂獻二女乃有是除信乎帝曰女自參承太后豈獻哉公權曰嫌疑問不可戶曉因引王珪諫盧陵王妃)
(事是日帝命中官自南内送女還&KR0776;家)於制兄弟不竝臺閣出為雲陽令
(張文瓘再遷水部員外郎時兄弟為戶部侍郎於制兄弟不並臺閣出為雲陽令)入省不數(省中)
(司門都官屯田虞部主客皆閑簡無事時諺曰屯田水部入省不數出南部新書)參來瑱府(元結)
(進水部員外郎參來瑱府結說曰將士父母宜給以衣食)泣諫於玉階之下(蔣係轉工部員)
(外郎又遷本司郎中皆兼史職宰相宋申錫為北軍羅織罪在不測係與諫官崔元亮泣諫於玉階之下申錫)
(方減死時論稱之)固請閑官侍養(崔沔拜中書舍人時母疾在東都沔不忍捨之固請閑官)
(以申侍養由是改虞部郎中舊史)辭控鶴之職(舊史員半千長安中五遷正諫大夫兼右控鶴)
(内供奉半千以控鶴之職古無其事又授斯任者率多輕薄非朝廷進德之選上䟽請罷由是忤旨左遷水部)
(郎中)以水曹郎處張籍(白居易張籍制文教張則儒行顯王澤流則歌詩作荅上以張教流)
(澤為意則服儒業詩者宜稍進之頃籍自校秘文而訓國胄今又覆名揣稱以水曹郎處焉)虞曹(同上)
(李䎖虞部郎中制虞曹郎缺命以序遷)
尚書(七)
白八座之尊百揆之首(賈稱為尚書稱百揆之首)端右之職(王戎為尚)
(書稱端右之職)尚書兵(鮑永拜尚書僕射行大將軍事將兵集河東皂䄡稱鮑尚書兵也)尚書
履聲(鄭崇字子游數上諫嘗曳革履上笑曰我識鄭尚書履聲)白衣(後漢鄭均病章帝東廵幸均舍)
(勑賜尚書禄終身時人號曰白衣尚書)典樞機(張安世拜大司馬領尚書事典樞機)回車駕
(陳嶠為尚書車駕卒至尚書門嶠跪曰陛下何之曰欲案行文書嶠曰此臣職分陛下不宜臨臣不稱職請黜)
(退帝慙回車駕)天子喉舌(後漢李固上書曰陛下有尚書猶天有北斗北斗是天之喉舌尚書是天)
(子之喉舌)就家(晉阮孚事見吏部門)賜劒(陳寵為尚書帝賜諸尚書劒署陳寵劒曰濟南推誠)納
言(應劭漢官儀曰尚書虞官也書曰龍汝納言帝命惟允)詔(漢明帝詔曰尚書蓋古之納言出納朕命)
(機事不密則害成可不慎歟)鍾離尚書(鍾離意為尚書匈奴羌胡歸義詔賜縑郎暨鄷詔以三百)
(為三千詔鞭之欲死意諫曰云云上曰非鍾離尚書朕擬降威於此耶)清哉(詔以贓物賜百官鍾離意)
(得珠玉獨委地不拜曰此贓汚之物臣不敢受命曰清哉尚書以庫錢二十萬賜之)當垂拱之朝
(居端右之職)
郎官(八)
白星郎(仙郎臺郎)含香(含雞舌香)握蘭(起草)錦帳(並見漢百官志)粉署(仙署)蘭
省(仙省華省)上應列宿(後漢館陶公主為子求郎光武不許賜錢十萬曰郎官上應列宿出宰百)
(里任非其人人受其害)出宰百里(漢書郎署之官出宰百里)水鏡(樂廣為尚書郎何晏謂之)
(水鏡)雉集(蕭芝為尚書郎有雉數千恒集芝舍當直送至洛陽及應休飛迎上其車)三臺之妙
(王譚除尚書郎習練國典三臺之妙)題柱(田鳳為郎容貌端正每入奏靈帝目送之題柱曰堂堂乎張京)
(兆田郎鳳字李宗)伏閤(馮豹為郎每奏事未報常休省閤或乃從昏至明天子默使小黃門持被蓋之)
(帝曰勿驚也)駐車待漏(樊𣑽字文濟為郎每欲奏事常駐車待漏)襆被(魏舒為郎時選郎或)
(非其人論者沙汰之舒曰我則其人襆被而歸)同舍償金(直不疑事見錯誤門)避杖(藥崧為郎)
(漢明帝性褊以事怒之崧乃走入床下帝引杖撞之曰郎出崧曰天子穆穆諸侯皇皇未聞人君以杖撞郎帝)
(乃止)解縛(韓宜字景仁為郎以事受罰文帝輦遇問此誰縛曰尚書郎韓宜上念臨淄侯乃輕車解縛)
白首(漢文帝時馮唐白首為郎帝問之曰臣三朝不遇)三朝不遇(見上)十年無過
(徐防性周慎在臺閣十年奏事無過)分曹(寓直)為郎居列宿之位入粟
(漢有入粟為郎)父任(張安世以父任為郎)三入承明廬(文選)建禮(漢官儀制尚書郎三)
(作文字起草更直於建禮門内懷香握蘭趍走於丹墀)青縑(漢官儀典軄尚書郎給青縑白綾被或以)
(錦被)山郎(漢楊惲為中郎將故事令郎出錢布市財用給文書乃出休名曰山郎注財用之所出故名曰)
(山郎終歲不得休而富郎遨遊於外惲乃罷山郎移吏度大司農給財用注摠計一歲所用移以官錢供不取)
(於郎)比秩(後漢和帝初令郎官詔除者得占丞郎以比秩為真也)直臺上(藥崧為郎家貧獨臺)
(上一無被枕食糟糠帝夜入臺見崧問其故甚嘉有此制大官賜尚書已下朝夕餐給帷被皂袍及侍吏二人)
交禮(晉職官志八座初拜皆㳂其舊制並集都座交禮遷又解交焉)補缺(每一郎缺自試孝廉能給)
(文案者五人謹封奏其名以補之)郎選衰(射記漢武時入財者得補郎郎衰者也)
内翰(九)(知制誥侍講侍讀)
孔學士之職本以文學言語偹顧問出入侍從因得參
謀議納諫諍其禮尤寵而翰林院者待詔之所也(百官志)
自太宗時名儒學士時時召以草制然猶未有名號乾
符以後始號北門學士(同上)明皇初置翰林待詔以張說
陸堅張九齡等為之掌四方表䟽批答應和文章旣而
又以中書務劇文書多壅滯乃選文學之士號翰林供
奉與集賢院學士分掌制詔書勑開元二十六年又改
翰林供奉為學士别置學士院專掌内命凡拜免將相
號令征伐皆用白麻其後選任益重而禮遇益親至號
為内相又以為天子私人(凡充其職者無定員自諸曹尚書下至校書郎皆得與選)
(入院一歲則遷知制誥未知制誥者不作文書班次各以其官内宴則居宰相下一品上)憲宗時又
置學士承旨(唐文學士洪文集賢分隸中書門下省而翰林學士獨無所屬也)顧問率
至夕(段文昌為翰林學士遷中書舍人遂為承旨穆宗即位屢召入思政殿顧問率至夕乃出)論書
詔勤(杜元穎以右補闕為翰林學士敏文詞憲宗特所賞嘆吳元濟平論書詔勤遷司勲員外郎知制誥)
多識朝章(穆宗以元穎多識朝章尤被寵拜中書舍人戶部侍郎為學士承旨)居翰林最
久(杜審權入翰林遷學士承旨居翰林最久終不屚禁近語)凡號令行下處事值機
無所遺筭(杜羣懿為翰林學士方關東兵興調發綏徠書詔叢浩羣懿思精敏凡號令行下處事值)
(機無所遺算帝倚重)辭不如旨(韋洪景以左補闕召為翰林學士蘇光榮為涇原節度使洪景當草)
(詔書辭不如旨罷學士)北門學士(劉禕之遷洪文館直學士上元中興元萬頃等皆召入禁中論)
(次新書凡千餘篇高宗又密與參決時政以分宰相權時謂北門學士)八塼學士(李程召為翰林)
(學士入署常視日影為候程性爤日過八塼乃至時號八塼學士)學士院長參天子密
議(沈傳師入翰林學士改中書舍人翰林缺承旨次當傳師穆宗欲面命辭曰學士院長參天子密議次為)
(宰相臣自必知不能願治人一方為陛下長養之因稱疾出)弟兄踵召(吳通玄德宗立弟兄踵召)
(為翰林學士頃之通微遷職方郎中通玄起居舍人並立制誥凡帝有譔述非通玄筆未嘗慊與陸贄吉中孚)
(韋執誼並位贄文高有謀特為帝噐遇且險難有功通玄等特以東宫恩舊進昵而不禮見贄驟擢頗娼恨)
制書職分宜歸中書舍人(陸䞇自恃勁正屢短通玄於帝前欲斥遠之即建言承平)
(時工藝書畫之冗皆待詔翰林而無學士至德宗以來命集賢學士入禁中草書詔待進止於翰林院因以名)
(官今四方無事制書職分宜歸中書舍人請罷學士帝不許通元怨日結)求兼京兆戶曹(姜公)
(輔為翰林學士歲滿當遷尚書以母老賴禄而飬求兼京兆戶曹參軍事)美哉斯言(李絳元和二年)
(授翰林學士俄知制誥帝嘗稱太宗玄宗之盛朕不德欲庶幾二祖之道德風烈無愧諡號不為宗廟羞何行)
(而至此乎絳曰陛下誠能正身勵己尊道德遠邪佞每進忠直與大臣言敬而信無使小人參焉與賢者游親)
(而禮無使不肖者與焉去官無益於治者則材能出斥宫女之希御者則怨曠銷將相擇士卒勇矣官師公吏)
(治輯矣法令行而下不違教化篤而俗不遷如是可與祖宗合德號稱中興夫何遠之有言之不行無益也行)
(之不至無益也帝曰美哉斯言朕將書諸紳即詔絳與崔羣錢徽韋洪景白居易等搜次君臣成敗五十種為)
(連屏帳便坐)腹心之地(絳又數論宦官横肆方鎮進獻等事自知言切且斥去悉取内署所上䟽)
(藁焚之以俟命帝果怒絳謝曰陛下憐臣愚處之腹心之地而惜身不言乃臣負陛下若上犯聖顔旁忤貴倖)
(因而獲罪乃陛下負臣如是帝動容曰卿告朕以人所難言疾風知勁草卿知之矣)常以輩行呼
而不名(陸贄入翰林年尚少以材幸太子常以輩行呼而不名在奉天朝夕進見終小心精潔未嘗有)
(過由是帝親倚至解衣衣之同類莫敢望雖外有宰相主大議而䞇常居中參裁可否時號内相)周盡
事情(陸䞇從狩奉天機務填總遠近調發奏請報下書詔日數百䞇初若不經思逮成皆周盡事情衍繹)
(熟復人人可曉旁吏承寫不給他學士筆閣不得下而䞇沛然有餘)數陳讜言(崔羣遷翰林學士數)
(陳讜言憲宗嘉納因詔學士凡奏議待羣署乃得上羣以禁密之言人人當自陳一為故事後或有惡直醜正)
(則他學士不得上言矣固辭見聽本傳)夜被旨草詔(韋澳進學士承旨與蕭寘皆為宣宗禮遇)
(每二人直必偕召問政得失夜被旨草詔書事有不安者即遷延湏見帝開陳可否未嘗不順納一日召入屏)
(左右問曰朕於敕使何如澳陳帝威制前世無比帝搖首曰未也策安出澳倉卒荅曰若謀之外廷則大和事)
(可用追鑒不若就擇可任者與計事帝曰朕固行之矣自黃至綠至緋猶可衣紫即合為一矣澳愧汗不能對)
(乃罷)父誡不得任近職(韋温為翰林學士先是父綬在禁庭積憂病廢故誡温不得任近職)
(至是固辭帝怒曰寧綬治命邪禮部侍郎崔蠡曰温用亂命益所以為孝帝意釋換知制誥)不專取
辭藝(韋貫之帝以段文昌張仲素為翰林學士貫之謂學士所以偹顧問不專取辭藝奏罷之)蜀纈
袍(韋綬為翰林學士密政多所參逮帝嘗幸其院韋妃從會綬方寢學士鄭絪欲馳告之帝不許時大寒以)
(妃蜀纈袍覆而去其待遇如此)金蓮炬(令狐綯入翰林為學士他夜召與論人間疾苦帝出金鑑書曰)
(太宗所著也卿為我舉其要綯摘語曰至治未嘗任不肖至亂未嘗任賢任賢享天下之福任不肖罹天下之)
(禍帝曰善又夜對禁中燭盡帝以乘輿金蓮華炬送還院吏望見以為天子來綯至皆驚)帝稱其長
者(錢徽為翰林學士三遷中書舍人加承旨憲宗嘗獨召徽從容言他學士皆高選宜預聞機密廣參决帝)
(稱其長者)諫無名貢(是時内積財圖復河湟然禁無名貢獻而至者不甚却徽懇諫罷之帝密戒後)
(有獻毋入右銀臺門以避學士梁守謙為院使見徽批監軍表語簡約嘆曰一字可益耶銜之以論淮西事罷)
學士缺人争薦丞相所善者(韋表微俄為翰林學士是時李紳忤宰相貶端州龐)
(巖蔣防皆謫去學士缺人人争薦丞相所善者表微獨薦韋處厚後與處厚議增選學士復薦路隋處厚以諸)
(父事表微因曰隋位崇入且居翁右柰何荅曰選德進賢初不計私也)武宗賜以宫錦德
裕贈以玉帶(封敖會昌初以左司員外郎召為翰林學士敖属辭贍敏不為竒澁語切而理勝武)
(宗使作詔書慰邊將傷痍者曰傷居爾體痛在朕躬帝善其如意出賜以宫錦劉稹平李德裕以定策功進太)
(尉時敖草其制曰謀皆予同言不他惑德裕以能明專仕己以成功謂敖曰陸生恨文不逮意如君此等語豈)
(易得邪解所賜玉帶贈之)近世學士超省郎進官者惟鄭顥以尚主
而璩以寵升云(高璩以拾遺為翰林學士近世學士超省郎進官者惟鄭顥以尚主而璩以寵)
(升云)詔假光宅里官第(王涯再為翰林學士涯文有雅思永貞元和間訓誥温麗多所藁定)
(帝以其孤進自樹立數訪逮以私居遠或詔不時至詔假光宅里官第諸學士莫敢望)凡號令大
典冊皆更其手(李德裕穆宗即位擢翰林學士帝為太子時已聞父吉甫名由是顧德裕厚凡)
(號令大典冊皆更其手數召見賚奬優華)三俊(李紳為翰林學士與德裕元稹同時號三俊)捉筆
遽成辭皆允切(劉瑑大中初擢翰林學士宣宗始復關隴裁處叢繁書詔夜數十捉筆遽成辭)
(皆允切)頗牧在禁中(畢諴召入翰林為學士党項擾河西宣宗嘗召訪邊事諴援質古今條破)
(羌狀甚悉帝悦曰吾將擇能帥者孰謂頗牧在禁中署卿為朕行乎諴唯唯)一時書命同僚
自以為不及(陸扆累進翰林學士中書舍人扆工属辭敏速若注射然一時書命同僚自以為不)
(及昭宗優遇之帝嘗作賦詔學士皆和扆獨先就帝覽之嘆曰貞元時陸贄吳通玄兄弟善内庭文書後無繼)
(者今朕得之)腕可斷麻不可草(韓偓為翰林學士宰相韋貽範母喪詔還位學士使馬從)
(皓逼偓求草制偓曰腕可斷麻不可草從皓曰君求死邪偓曰吾職内署可默乎明日百官至而麻不出宦侍)
(合譟茂貞入見帝曰命宰相而學士不草麻非反邪艴然出帝畏茂貞卒詔貽範還相)成文粲然
(鄭畋入翰林為學士俄知制誥會討徐州賊龐勛書詔紛委畋思不淹晷成文粲然無不機要當時推之)掌
書王命(白居易馮宿知制誥制吾聞武德曁開元中有顔師古陳叔逹蘇頲稱大手筆掌書王命故一)
(朝言語煥成文章朕承祖宗思濟其美馮宿為文甚正而我誥命忽思潤色之聽諸人言曰宿也可勉繼顔陳)
(無辱吾舉)訓辭温厚有典誥風(崔元翰知制誥訓辭温厚有興誥風然性剛褊不能取容)
(于時孤特自恃掌誥凡再期不遷)父子繼美(賈至拜起居舍人知制誥帝傳位至當譔冊旣進藁)
(帝曰昔先天誥命乃父為之辭今兹命冊又爾為之兩朝盛典出卿家父子可謂繼美至頓首嗚咽流涕)對
掌書命(蘇頲陸象先殁紫微侍郎未嘗補朕思其人無易卿者頲頓首謝明日加知制誥給政事食給)
(食自頲始時李乂對掌書命帝曰前世李嶠蘇味道文擅當時今朕得頲與乂何愧前人哉)上疏極
諫(蘇源明擢考功郎中知制誥史思明䧟洛陽有詔幸東都將親征源明因上疏極諫其不可者十臣聞子)
(不諫於父不孝也臣不諫於君不忠也不孝不忠苟荣冐禄圈牢之物不若也臣雖至賤不能委身圈牢之中)
(將使樵夫指而笑之帝遂罷東幸)翰林侍講(崔郾拜翰林侍講學士謝曰陛下使臣侍講歴半歲)
(不一問經義臣無功不足副厚恩帝慙曰朕少間當請益高鉞適在旁因言陛下樂善而無所諮詢天下之人)
(不知有向儒意帝重咎謝咸賜錦幣)稡擷經史為要錄(鄭澣本名涵入翰林為侍講學士帝)
(使梓擷經史為要錄愛其博而精試舉諸條擿問之隨即酬析無留荅)每以厚風俗黜朋
比為天子言(鄭覃為侍講每以厚風俗黜朋比為天子言之故終為相)世榮其遷(高元)
(裕自侍讀為中丞文宗難其代元裕表言兄少逸才可任因以命之世榮其遷)迎以師禮(馬懷素玄)
(宗詔與禇無量同為侍讀更日番入旣叩閤肩輿以進或行在遠聽乘馬宫中每宴見帝目送迎以師禮)問
閽何人(許康佐為翰林侍講學士與王起皆為文宗寵禮帝讀春秋至閽殺吳子餘祭問閽何人邪康)
(佐以中官方強不敢對帝嘻笑罷後勸書蓬萊殿召李訓問之對曰古閽寺今宦人也君不近刑臣以為輕死)
(之道孔子書之以為戒帝曰朕邇刑臣多矣得不慮哉訓曰列聖知而不能遠惡而不能去陛下念之宗廟之)
(福也於是内謀剪除矣康佐知帝指因辭疾)唐故事學士草制有所改者當
罷職(崔梲初梲為學士常草制為宰相桑維翰所改梲以唐故事學士草制有所改者當罷職乃引經據)
(争之維翰頗不樂五代史)翺翔禁闈出入諷議(杜牧蘇滌制)兼京兆戶曹
(白居易為翰林學士初歲滿當遷帝以資淺且家素貧聽自擇官居易請如姜公翰以學士兼京兆戶曹參軍)
(以便養詔可)元稹翰林制(使吾言語文章與三代同風引之而成綸綍垂之而為典訓白居易)
白孔六帖卷七十二
