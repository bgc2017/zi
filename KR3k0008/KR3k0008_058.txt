白孔六帖卷五十八唐白居易原本
宋孔傳續撰
質子(一)譯語(二)
兵車(三)戎服(四)
兵器(五)牙(六)
金鼓(七)節鉞(八)
甲胄(九)旌旗(十)
弓(十一)矢(十二)
弩(十三)戈殳矛戟(十四)
楯(十五)矟(十六)
險固(十七)防備(十八)
無備(十九)勞人(二十)
質子(一)
白周鄭交質(王子狐為質於鄭鄭公子為質於周)信不由衷質無益也
單于遣子入侍侍子質任(魏志司馬宣王與孟達書曰保官空虚初無質任)
孫盛曰五帝初無誥誓入質人起於周微漢高請羹
隗嚻捐子馬超背父安在囚質勝之以解約
致之以來蘇何必拘六親以束其情捐所愛以制其命
蕭同叔子為質(晉伐齊齊請盟晉人曰必以蕭同叔子為質對曰蕭同叔子非他寡君之)
(母也吾子布大命於諸侯而曰必質其母是以不孝令也)長安君(史記秦伐趙趙孝成王求救於齊齊)
(曰必長安君為質太后用事曰有言長安君為質者老婦唾其面)侍子(陳湯上疏言康居侍子非王子)
(也按驗實是王子湯下獄當死谷永上疏言湯功臣書奏上出湯奪爵為仕伍也)兩屬(漢書樓蘭遣一)
(子質匈奴一子質漢時貳師擊大宛匈奴因樓蘭候漢使迴者欲絶勿通詔捕樓蘭王詣闕薄責王對曰小國)
(在大國之間不兩屬無以自安願徙居漢地上直其言遣歸國亦因使伺候匈奴自是不甚親信樓蘭)孔
遣子入侍(藩鎮李師道蔡平又遣比部員外郎張宿諷令割地質子宿謂曰公今歸國為宗姓以尊)
(卑論之上叔父矣不屈一也以十二州事三百餘州天子北面稱藩不屈二也以五十年傳爵臣二百年天子)
(不屈三也今反狀已暴上猶許内省宜遣子入宿衛割地以贖罪師道乃納三州遣子弘方入侍)狼顧
平城(李德裕上尊號冊質帝女戚海疆有狼顧平城之心)貴女生還(同上六贏逃遁貴女生還)
四夷質子多在京師(薛登時四夷質子多在京師如論欽陵阿史德元珍孫萬榮皆因入)
(侍見中國法度及還並為邊害登諫曰臣聞戎夏不雜古所戒也故斥居塞外有時朝竭已事則歸之三王之)
(法也臣慮備豫不謹則夷狄稱兵非貽謀之道臣願充侍子可一切禁絶后不納)以子為質(劉正)
(臣攝平盧節度使遣使道海至平原與太守顔真卿相結真卿喜以子為質而歸貲粮焉陸長源傳)以少
女為質(尉遲勝本王于闐安禄山反勝使弟曜攝國事身率兵五千赴難國人固留勝勝以少女為質)
(而行肅宗嘉之拜特進兼殿中監)遣兄賢入質(朱全忠使親將陳俊王紳入叔琮軍崔洪留之)
(紳亡歸洪與行密欲邀友恭軍不克會河東客伊超使淮南還過蔡洪亦留之因是并俊送全忠以步將苛拘)
(為解遣兄賢入質全忠還之質洪子於汴全忠使賢調蔡卒二千出戍將行大將崔景思不悅殺賢洪懼趨申)
(州趙德諲傳)遣清平官酋望趙宗政(質子三十人朝乞盟請為兄弟若舅甥南蠻傳)
譯語(二)
白象胥(周禮)國語舌人委而禮之(舌人即象胥也)重譯而至譯
官丞令(漢書百官表典客屬官有行人譯官丞令)言語不達(戎子駒支曰飲食衣服不與華)
(同贄幣不通言語不達左傳)九譯(漢書)譯長(黃支國與朱崖相類廣大戸多異物武帝已來皆獻)
(見有譯長屬黃門)孔願為天可汗營祠(西域傳又國有摩訶波多磨龍池願為天可汗)
(營祠因丐玉册鴻臚譯以聞)四譯(南詔烏蠻其語四譯乃與中國通)通六蕃語(安禄山通)
(六蕃語)突厥傳(聖人飲食聲樂不與之共來朝坐於門外舌人體委以食之不使之知馨香嘉味也)
譯史傳導(回鶻帝欲饗四鶻公主問禮於李泌對曰肅宗於燉煌王為從祖兄回鶻妻以女見帝於)
(彭原獨拜廷下帝呼曰婦而不名嫂也當艱虞時方藉其用猶以臣之况今日乎於是引回鶻公主入銀臺門)
(長公主三人候諸内譯史傳導拜必答揖與進帝御秘殿長公主先入侍回鶻公主入拜)能漢語(四夷)
(附錄莊宗崩明宗遣供奉官姚坤告哀於契丹安巴堅謂坤曰吾能漢語然絶口不道於部人懼其效漢而怯)
(弱也)重譯以達(禄山謀逆十餘年凡降蕃夷皆接以恩或重譯以達故蕃夷情偽並得之禄山通夷)
(語躬自慰撫)
兵車(三)
白周禮車僕掌戎輅之倅(戎輅王車所乘倅副也)廣車之倅(横陣車也)
闕車之倅(補闕之車)輕車之倅(馳敵致師)凡師革車各以其倅(所謂)
(五戒)革車之倅(對敵自隱蔽也)輂輦(鄉師大軍旅治其徒役與其輂輦戮其犯命者注輂馬駕)
(輦人挽以載任器止以為藩營也)詩小戎(羣臣之革車也云云)元戎十乘以先啓
行(詩)臨衝(詩臨衝閑閑攻城車也)武剛車(漢書衛青見匈奴以武剛車自環為營即兵車)
(朋車也)車(戰車也史)游闕(傳曰楚子為游闕三十乘以逐晉師注車名以游徼補闕也)孔引
撞車毁其堞(侯君集高昌不臣拜交河道行軍大總管出討賊嬰城自守遣諭之不下乃刊木塞)
(塹引撞車毁其堞飛石如雨所向無敢當)在關中(車乘之在關中者與列於牧廐不殊陸贄)以二
千乘繚營(房琯持節招討西京防禦蒲潼兩關初琯用春秋時戰法以二千乘繚營騎步夾之旣戰)
(賊乘風譟牛悉髀栗賊投芻而火之人畜焚燒)行以載兵止則為陣(馬燧為戰車冒以狻)
(猊象列戟于後行以載兵止則為陣遇險則制衝冒)車畫龍虎(哥舒翰與崔乾祐戰車畫龍虎飾金)
(銀爪自將駭賊掎戈大逐比賊負薪塞路順風大其車)
戎服(四)
白均服振振取虢之旂(振振盛貌戎事上下同服)韎韋之跗注(韎韋赤色)
(跗注戎事所服若袴而屬於跗與袴連也)戎服將事(鄭子産獻捷于晉云云)國語晉攻
狄叔虎被羽先登克之(羽飛鳥繫於背今負眊)孔以戎服見三橋
(李晟帝至自梁晟以戎服見三橋帝駐馬勞之)入朝戎服(張說遷荆州長史俄以右羽林將軍檢校)
(幽州都督入朝以戎服見帝大喜)禠戎服則兩郡守耳(柳公綽徙鄂岳觀察使時方討)
(吳元濟詔發鄂岳卒五千隸安州刺史李聽公綽曰朝廷謂吾儒生不知兵邪即請自行許之引兵渡河抵安)
(州聽以軍禮迎謁公綽謂曰公所以屬鞬負弩豈非兵事邪若禠戎服則兩郡守耳何所統壹哉以公世將曉)
(兵吾且欲署職以兵法從事聽曰唯命)簮笏就列風儀可觀(一品集嗢没斯等冠帶圖)
(榮以縹纓解其衣毳簮笏就列風儀可觀推勁悍之心豈勞戴鶡服禮義之教寧比雞冠)垂老戎衣
窄(杜甫詩)
兵器(五)
白老子曰兵者不祥之器非君子之器不得已而用之
執兵(不反兵而鬭謂遇父母讎兵常在身)常持兵(河東守每行縣至絳絳侯周勃畏誅常被)
(甲令家人持兵以見之上書告勃反下獄死)凶器自選兵仗(晉馬隆孝興將討羌請自)
(武庫選兵仗武庫令與隆争中丞劾奏隆隆曰臣當亡命戰場而武庫令乃以魏時朽杖見給云云帝從之)
孔拍刀(閹稜善用兩刃刀其長丈名曰拍刀一揮殺數人無前堅對)用槊(羅藝善用槊)陌
刀(李嗣業後應募安西軍中初用陌刀而嗣業尤善)袒持長刀出陣(廣平王收長安嗣業)
(統長安前軍陣于香積祠北賊大出掩追騎還蹂王師於是辭不能陣即袒持長刀大呼出陣前殺數十人復)
(整步卒二千以陌刀長柄斧堵進所向無前)朱瑾槊米志誠弩(田頵傳安仁義以善射冠)
(軍中當時稱朱瑾槊米志誠弩皆為第一仁義常曰志誠弩十不當瑾槊之一瑾槊十不當吾弓之一人以為)
(然)舞刀立馬上(斐旻嘗與幽州都督孫佺北伐為奚所圍旻舞刀立馬上矢四集皆迎刀而斷)
(奚大驚引去)持韒而鬭(南蠻傳樸子臠趫悍善用竹弓入林射飛鳥無不中人多長大負排持韒)
(而鬭又有望蠻者用木弓短箭鏃傅毒藥中者立死)器械犀銳(牛仙客始在河西器械犀銳崔希逸)
(代之即上聞)&KR0008;鉏鉤為兵號霍錐(康承訓拜徐泗行營都招討使龐勛之始得徐州資)
(儲蕩然乃四出剽取男子十五以上皆執兵&KR0008;鉏鉤為兵號霍錐)弧矢制倍於常(劉黑闥傳)
(初秦王建天策府其弧矢制倍於常逐黑闥也為突厥所窘自以大箭射卻之突厥得箭傳觀以為神後餘大)
(弓一張矢五藏之府庫世寶之每郊丘重禮必陳于儀物之首以識武功立)器械堅良(辛秘拜昭)
(義軍節度使器械堅良)銅鐵鑄兵(張曲江龍池飲序蚩尤不道炎帝不制銅鐵鑄兵豺狼横厲而)
(軒轅氏將禁其暴則天為之降玄女)修整器械(累年用兵計所闕者最是兵仗須早為備贊皇一品)
(集劉濛)修器械皆良金壽革蜀器械皆犀銳(李德裕徙劒南節度)
(使請甲人於安定弓人河中弩人浙西由是蜀之器械皆犀銳)苔卧綠沉槍(杜甫重過何氏詩)
穿朽鈍折(安禄山時兵暴起州縣發官鎧仗皆穿朽鈍折持挺鬭弗能亢吏皆乘城匿或自殺不則)
(就擒日不絶禁衛皆市井徒旣授甲不能脫弓襡劒繫乃發左藏庫繒帛大募兵)武庫令(掌藏天下)
(之兵仗器械辨其名數以備國用六典)
牙(六)
白兵書曰牙旗者將軍之精(凡始豎牙必以剛日剛日者謂上尅也兵牙之日吉)
(氣來應大勝之徵)又(黃帝出軍訣曰始立牙之日旗幡或從風而舉暉暉終日吉氣來應勇氣犇逸)又
(出兵討伐引去出城門望見黃雲及白水者舉白牙旗及五色牙旗隨天氣四時也)一手舉(魏志典韋)
(初為張邈士屬趙寵牙旗長大莫能勝韋一手舉之寵異其才力)崇牙樹羽(詩)建牙
牙旗繽紛(文選)孔觸門墮注旄干折(哥舒翰守潼關師始東先驅牙旗觸門墮)
(注旄干折衆惡之)牙干折(哥舒曜李希烈䧟汝州詔拜曜東都汝州行營節度使帝祖通化門是日)
(牙干折時以翰出師已如此而斬持干者卒以敗今曜復爾人憂之)庭容牙節(示禮而不慁也劉禹)
(錫管城新驛記)箕宿禡牙(杜牧賀平黨項)幢牙茸纛(公命享于新堂橦牙茸纛咸飾于下)
(柳宗元嶺南饗軍堂記)無劉我徒鏃刃鋒鍔畢集于兇躬(柳宗元禡牙文)
(唯爾有神懋楊迺職敢告無縱詭類無劉我徒鏃刃鋒鍔畢集于兇躬鎧甲干盾咸完于義軀是舉也無作神)
(羞)牙帳自破(武德元年骨咄禄特勒來朝帝宴太極殿為奏九部樂引升御坐是歲始畢牙帳自)
(破突厥傳)擇趫秀(彊力者萬人號牙兵田承嗣)
金鼓(七)
白鼓人掌六鼓四金之音聲以節音樂以和軍旅辨其
聲用(周禮)以鼖鼓鼔軍事(大鼔也)以金鐲節鼓(鐲鉦也直角反)以金
鐃止鼔(如鈴無舌)以金鐸通鼔(鐸大鈴振之以通鼔)軍旅夜鼓鼜(音戚夜戒)
(守鼔)軍動則鼓其衆韗人(吁遠反)為鼓良鼓瑕如積環(革急)
(也)密須之鼓(左傳)金鼓以聲氣也吾聞鼔而已不聞金
也(鼔以進軍金以退軍不聞金言將死齊陳書云)持布鼓過雷門(漢書)鼉鼔(路鼔)給
鼓角令(樂令諸道行軍應給鼔角者三萬人以上給大角十四具大鼔二十四面二萬以上角八具鼔)
(十四面萬人以上角六具鼔十面不滿萬人臨時量給軍三分减)鹵簿令大駕長鳴中
鳴(各百二十具)援枹而鼔(張侯曰師之耳目在吾旗鼔進退從之乃援枹而鼔枹鼔槌也)周
禮曰(王執路鼔侯執鼖鼔軍將執晉鼔師帥執提旅帥執鞞)提鼓(周禮馬上之鼔曰提鼔有木可)
(提執也)登聞鼔(施於朝曰登聞鼔堯置敢諫之鼔即此也)朝晡鼓(施於府寺曰云云)枹
鼔(枹一作桴謂擊鼔物也在村墅曰枹鼔也)在邊徼曰警鼓黃門鼓(崔豹古今)
(注漢有黃門鼔吹一名樓車也)樂錄曰(鼔吹有龍頭大棢中鼔獨揭小鼔皆有品秩天子以賜臣下及)
(軍旅用也)孔鼔令(竇軌稽胡賊五萬掠宜春詔軌討之次黃欽山遇賊乘高叢射衆為却軌斬部將十)
(四人更拔其次代之身擁數百騎殿令曰聞鼔不進者斬旣鼔士争赴賊大破之)警衆(馬周先是京師)
(晨暮傳呼以警衆後置鼔伐之俗曰鼕鼕鼔)戒鼔人報籌(段秀實大歷三年徙涇州是軍自四)
(鎮北廷赴難征伐數有功旣驟相與出怨言别將王童之謀作亂約曰聞警鼔而縱秀實知之召鼔人陽怒失)
(節戒曰每籌盡報因延數刻盡四鼓而曙)親鼓(郄士美討王承宗遣大將王獻督萬人為前鋒獻恣横逗)
(撓士美即斬以徇下令曰敢後者斬親鼔之大破賊)鼉鼔騰聲而隱轔(于公異平朱泚露布)
擊鼓讙山(郭子儀遣張知節為前鋒營韓公擊鼔讙山)禠氣(張介然守陳留賊渡河聞鉦鼔)
(聲皆禠氣不能授甲)身執金鼔參佐命(平陽公主薨太常議婦人葬古無鼔吹帝曰軍樂也)
(往者主身執金鼔參佐命于古有邪宜用之)天地徘徊(楊炎平胡聖德頌金鼔一振天地徘徊)
春風入鼓鼙(杜甫詩)夜鼔朱雀街(郭子儀會故將軍王甫結俠少夜鼓朱雀街呼)
(曰王師至吐蕃夜潰)擊銅鼔(馮子猷入朝載金一舸自隨高宗遣御史許瓘視其貲瓘至洞子猷不出)
(迎後率子弟數十人擊銅鼔蒙排執瓘而奏其罪)凡軍鼓之制有三(唐六典武庫令凡軍)
(鼓之制有三一曰銅鼔二曰戰鼔三曰鐃鼔注銅鼔蓋南中所制軍旅之間復有鐃鼓焉)金之制有
四(同上一曰錞二曰鐲三曰鐃四曰鐸)氣雄鉦鼓(于公異露布)金鼓一動(萬方畢臣)
(柳宗元平淮西雅)錫之金鼔以號以誅(盧元輔胥山銘)大呼瘡潰(李嗣業與)
(子儀等圍相州師耄諸將無功獨嗣業被堅數奮為諸軍冠中流矢卧帳中方愈忽聞金鼔聲知與賊戰大呼)
(瘡潰血流數升卒)
節鉞(八)
白周禮掌節守邦節辨其用(凡邦國之使節山國用虎節土國用龍節皆金也以)
(英蕩輔其節注以函器盛節也凡門關用符節貨賄用璽節道路用旌節皆有期以反節注門關司門等貨賄)
(司市道路鄉遂大夫主塗之官也凡守邦國者用玉節守都鄙者用角節注諸於其國中自為節以命為大小)
(角節公卿大夫王子弟於其采邑有命者亦自用也)司關掌國貨之節以聯門市
(貨節謂商本所發司市為之璽節自外來者案其節書其貨之多少也)記曰凡君召以三
節二節以走一節以趨(節以明信傳君命召急則持二緩則持一)賜鈇鉞然
後殺蘇武仗節牧羊卧起操持節旄落盡嚴助以
節發稽兵司隸牧節(諸葛豈為司隸舉節欲收侍中許章於是上收豐節司隸去節)
(自豐始也)匈奴法(漢使不去節不以墨黥面不得入穹廬)孔握節登陴(李絳握節登陴)
(餘見無備門)因降受節(馬燧武俊之圍趙也康日知不支將棄趙燧請詔武俊擊朱滔授以深趙)
(以日知為晉慈隰節度使及三州降燧固讓日知且言因降受節恐後有功者踵以為利帝嘉許)假長
安本色(藩鎮劉仁恭光化初使其子守文襲滄州節度使盧彦威棄城走遂有滄景德三州地用守文)
(為節度留後請命于朝昭宗怒不與會中人至仁恭嫚謂曰旌節吾自可為要假長安本色耳何見拒邪由是)
(兵益張)秉鉞(秉鉞有李公凛然負英姿李白宣城送劉副使)帝臨軒授鉞(渾瑊朱泚兵傅)
(城賊去授奉天行營副元帥帝臨軒授鉞用漢拜韓信故事制曰寇賊不紀授爾節鉞以戡多難瑊頓首曰敢)
(不畢力以對揚天子休命)兵部大將出征(皆告廟授斧鉞唐六典)蘆生三節(比夢)
(𤨏言李全忠所居有蘆生三節一枝盈丈而三節後其家三人秉節鉞)旌以顓賞節以顓
殺(符寶郎凡命將遣使皆賜旌節唐百官志)節懸畫木盤三(旌以絳帛五丈粉畫虎有銅龍)
(一首纏緋幡紫縑為袋油囊為表節懸畫木盤三相去數寸隅垂赤麻餘與旌同車服志)金節煌煌
(柳宗元平淮夷雅金節煌煌錫盾雕戈)安用假節為(潁王璬安禄山反詔領劒南節度大使璬)
(之出遽不及受節司馬史賁請建大槊蒙油囊先驅以威道路璬笑曰既為真王安用假節為)旌節花
(王處回有道士王栲栳攜花來種之曰此仙家旌節花也後處回除二鎮方致仕出耳目記)導以劒
南旗節(貴妃楊氏每十月帝幸華清宫五宅車騎皆從國忠導以劒南旗節)
甲胄(九)
白書曰惟甲胄起戎周禮函人為甲犀甲七屬兕甲
六屬合甲五屬(屬讀如灌注之注謂上旅下札讀之數革堅者札長合甲屑去甲裏肉但取表)
(之以為甲也)犀甲壽百年兕甲壽二百年合甲壽三百年(革堅)
(也)凡為甲先為容(容為象式)然後制(制其廣袤)凡察革之道眡其
鑚空欲惌(惌小孔)眡其朕欲直(革剥)櫜之欲約也(卷置櫜中)眡其
裏欲易(易其敗穢)傳曰闕鞏之甲武王所以克商(闕鞏國名)衷甲
(甲在衣中)免胄趨風邾人獲公胄懸諸魚門釋甲執冰
(言無戰志冰箭筩可以取飲也)組甲(楚鄧廖也組甲漆甲也)棄甲而復(華元)犀兕尚
多棄甲則那敝甲素甲藏於私家非禮也介胄有
不可犯之色忠信以為甲胄國家靡敝則甲不組
縢(組飾甲及襟帶也)甲若有以前之則執以將命無以前之則
祖櫜奉胄(甲鎧也有以前之謂他贄幣也櫜韜甲之衣)穀梁傳曰作甲非正
也夫甲非人所能為(四人各業)孟子曰矢人豈不仁於函人
哉(矢人惟恐不傷人函人惟恐傷人故君子慎所習)東郡被甲(韓延壽)鞮鍪(兜鍪)介
胄之士不拜甲不解壘(壘以盛甲言齊桓九合諸侯國語)夫差水犀
之甲三千(水犀之皮有珠甲山犀則無)贖罪(管子曰輕過移諸甲重過贖以犀甲一戟)家
藏(晉桓伊為江州刺史家先藏甲六百領預為表死乃上之詔褒納)鞮鍪生蟣蝨介胄
被露汗(見長楊賦)兵者不祥之器(老子)魏武卒能負三屬甲贏
糧日中而趨百里者復其人也(漢書刑法志)不曰堅乎甲
吏(禮煇者甲吏之賤)畜兵器律(擅興律諸有禁兵器者徒一年半弓一張加二等甲一領弩三)
(張流二千里甲三領及弩五張絞又雜律諸請受軍器事訖停留不輸者十日杖六十)叔孫氏之
甲有幟(幟記識也傳)書曰善糓乃甲胄(糓古料字乂音僚)私畜(周亞夫子)
(為父置五官尚方甲楯五百可葬者亞夫下獄曰臣買葬器也廷尉曰欲反地下乎不食而死也)燕無
函(夫人而能為函也見周禮)裹糧坐甲固敵是求(正義曰用則被之於身不用則坐之)
(於地也)孔襞紙為鎧(徐商拜河中節度置備征軍凡千人襞紙為鎧勁矢不能動)賜旗
甲(吕元膺拜東都留守故事留守賜旗甲至元膺不給)衷甲候諸郊(李聽王廷湊之亂詔聽悉)
(兵屯貝州史憲誠懼聽因取道襲之衷甲候諸郊聽敕士櫜兵野次魏人乃安)請甲人於安定
(李德裕請甲人於安定由是蜀人器械皆犀銳)禠氣不能授甲(張介然守陳留介然到屯不三)
(日賊已渡河士聞鉦鼔聲皆褫氣不能授甲)黑繒黑甲(楊行密有銳士五千衣以黑繒黑甲號黑)
(雲都)器甲充牣(王忠嗣節度朔方器甲充牣)給太原澤潞軍(李吉甫奏以江淮甲)
(三十萬給太原澤潞軍)勁弓利刃不能甚傷(吐蕃贊普其鎧胄精良衣之周身竅兩目)
(勁弓利刃不能甚傷)委仗鎧(韋臯朱泚部將牛雲光謀請臯為帥將劫以臣泚至汧陽遇泚奴使臯所)
(臯迎勞先納奴偽受泚詔臯曰大使固善苟無他圖請釋甲以安衆而後可入也雲光以臯諸生亡能為乃命)
(士委仗鎧明日置酒大會奴雲光與其下至臯伏甲左右廡酒行盡殺之以其首徇)造鎧必短長
三制(馬燧造鎧必短長三制稱士所衣以便進趨)犀甲(柳宗元平淮夷雅犀甲熊旂威命是荷)
雨拋金鏁甲(杜詩)貢鏁子鎧(西域康居開元初貢鏁子鎧)甲光炫日(高麗)
(時百濟上金髤鎧乂以玄金為山五丈鎧士被以從帝與勣會甲光炫日)明光鎧(帝料酋長三千五百)
(人悉官之許内從餘衆三萬縱還之誅靺鞨三千餘人獲牛馬十萬明光鎧萬領)鎧甲華整(尉遲)
(恭傳王世充兄子琬使於建德乘隋帝廐馬鎧甲華整出入軍中以夸衆)飾以組繡金銀其
光耀日(周德威梁軍至于栢鄉趙人告急莊宗自將出贊皇會德威于石橋進距栢鄉五里營野河北)
(晉兵少而景仁所將神威龍驤拱宸等軍皆梁精兵人馬鎧甲飾以組繡金銀其光耀日晉軍望之色動德威)
(勉其衆曰此汴宋傭販兒徒飾其外耳其中不足懼也其一甲之直數十千得之適足為吾資無徒望而愛之)
(當勉以往取也)甲之制十有三(武庫令甲之制十有三一曰明光甲二曰光要甲三曰細鱗甲)
(四曰山文甲五曰烏鎚甲六曰白布甲七曰皂絹甲八曰布背甲九曰步兵甲十曰皮甲十有一曰木甲十有)
(二曰鏁子甲十有三曰馬甲注明光光要細鱗山文烏鎚鏁子皆鐵甲也皮甲以犀兕為之其餘皆因所用物)
(名焉)劉詞(詞居暇日嘗被甲枕戈而卧謂人曰我以此取富貴豈可一日輒忘之且人情易習若一墮其)
(筋力有事何以報國五代史)
旌旗(十)
白表旗(傳曰舉其表旗謂旌旗以表貴賤也)以為旗章(禮)分之采物(傳言旌旗)
(各有分制)耳目(張侯事見上注)揭竿(漢書陳勝揭竿為旗揭䜿也)三辰旂旗昭其
明也(三辰畫日月星也)火焚其旗不利行師祁瞞亡大旆之
左旃(因風失之通帛為旃)不去其旗是以甚敗(衛懿公與狄戰云云)拔旆(晉人)
(車不能進楚人惎之拔旆投衡乃出)内旌(楚戰鄢陵鄭石首御成公曰衛侯不去其旗是以甚敗乃内旌)
(於弢中皆為車重去之)旌旗拂天(文選)旌旗繽紛下蟠于地(家語)軍容
(戎事)虹旗攝麾而就卷(文選)悠悠旆旌(孑孑干旌)搖搖(楚王曰寡人之心搖)
(搖然如懸旌)啓行(以先云云)反旆(令尹南轅反旆將歸也)太常(書厥有成績紀于太常太)
(常王之旗也畫日月有功者紀之旌表也)九章(管子曰九章置則兵治士勇矣一曰舉日章則晝行二曰)
(舉月章則夜行三曰舉龍章則水行四曰舉虎章則林行五曰舉鳥章則行阪六曰舉蛇章則行澤七曰舉鵲)
(章則行船八曰舉狼章則行山九曰舉韟章則載食而駕)物有其容熊虎之制(龍蛇)
(之章)頒旗物(周禮)各建其旗九旗(周禮司常掌九旗之名物以待國事日月為常)
(交龍為旂通帛為旃雜帛為物熊虎為旗鳥隼為旟龜蛇為旐全羽為&KR0008;析羽為旌及國之大閱王建大常諸)
(侯建旂孤卿建旜大夫建物師都建旗州里建旟縣鄙建旐道車載&KR0008;游車載旌皆畫其象也)龍旂九
旒以象大火(交龍為旗諸侯所建大火心星也其屬九星故以九旒為象)鳥旟七旒
以象鶉火(鳥隼為旟州里所建鶉火七星故取象也禮)熊旗六旒以象代(熊虎)
(為旗師都所建代屬白虎宿連參六星故取象也)龜蛇四旒以象營室(象蛇為旐縣鄙)
(所建營室四星以象東壁故象之)行前(禮前有水則載青旌前有塵埃則載鳴鳶前有車騎則載飛鴻)
(前有士師則載虎皮前有摯獸則載貔貅)衛不去旗懲其甚敗(晉能拔旆謂以數奔)搴
旗建翠鳳之旗歲時更旌(取舊以新周禮)旌門(王祭祀則置)揚
徽者公徒也鍪弧(鄭伯旗名)曲旃(田蚡立曲旃注禮孤卿建旃曲者柄木曲許慎)
(曰旃曲把旗以招士也)建旐設旄旟旐有翩(詩)蜺旌蜂旌太
一(史記帝伐南越告禱太一以牡荆畫幡日月北斗登龍以象天一云日月為太一降命曰靈旃兵禱則太)
(史奉以指所伐國)孔大閱旗幟周七十里(嚴綬自河東司馬進司空在鎮九年嘗大)
(閱旗幟周七十里)旗鎧照日(馬璘從李光弼攻洛陽史朝義衆十萬陣北邙山旗鎧照日)每
旗五伍為列(朱延壽初壽州刺史高彦温舉州入朱全忠行密襲之諸將憚城堅不可拔延壽鼔)
(之拔其城即表為淮南節度副使全忠猶屯壽春延壽以新軍出每旗五伍為列遣李厚以十旗擊西偏不勝)
(將斬之厚請益五旗殊死戰全忠引去)執大旗(李光弼執大旗曰望吾旗麾若緩可觀便宜若三麾)
(至地諸軍畢入生死以之退者斬)李靖兵法曰(諸軍將五旗各准方色赤南方火白西方金皂)
(北方水碧東方木黃中央土土則不動用為四旗之主而大將將動持此黃旗於前立如東西南北有賊各隨)
(方色舉旗當方面兵急須裝束旗向前亞方面兵急須進旗正堅即住卧即廻審細看大將軍所舉之旗須依)
(節度諸每隊給一旗行則引隊住則立於隊前通典)偃旗(伊謹賊遣驍將莊少誠以兵萬人遏江道不得)
(西謹選士七千列屯相望偃旗以待)旌旗亘二百里(哥舒翰安禄山反召翰拜太子先鋒)
(元帥天子召翰以軍行過門毋下旌旗亘二百里)執大旗出入陣間(萇從簡莊宗與梁軍)
(對陣梁軍有執大旗出入陣間者莊宗登高坵望見之歎曰彼猛士誰能為伐取之者從簡因請前往莊宗惜)
(之不許從簡潜率數騎馳入梁軍奪其旗而還軍中皆鼓譟莊宗壯之五代史)雲旗(日羽雲旗獨孤及)
翠𬎼雲旓(相蕩摩杜甫魏將軍歌)麾旗三(李光弼麾旗三諸軍爭奮賊衆奔敗)白鵲
旗(李太白詩斬胡血變黃河水梟首當懸白鵲旗)旌旗日暖龍蛇動(杜甫早朝詩)赤
羽旗(退朝詩春殿晴曛赤羽旗)旗掩月(杜甫朝太清賦)我旆我旗于道于陌
(柳宗元雅)旗之制三十有二(唐六典武庫令旗之制三十有二一曰青龍旗二曰白獸旗三)
(曰朱雀旗四曰玄武旗五曰黃龍負圖旗六曰應龍旗七曰龍馬旗八曰玉馬旗九曰鳳凰旗十曰鸞旗十一)
(曰鵕䴊旗十二曰太平旗十三曰麒麟旗十四曰飛鱗旗十五曰飛黃旗十六曰駃騠旗十七曰白澤旗十八)
(曰五牛旗十九曰犀角旗二十曰金牛旗二十一曰兕旗二十二曰三角獸旗二十三曰角端旗二十四曰吉)
(利旗二十五曰騼䮷旗二十六曰騶牙旗二十七曰黃鹿旗二十八曰白狼旗二十九曰赤熊旗三十曰辟邪)
(旗三十一曰苣文旗三十二白刃旗)其大總管(及副總管則立十旗以上小總管則立四旗以上行)
(則引前住則立於帳側通典)
弓(十一)
白弦木(易聖人弦木為弧剡木為矢以威天下)和之弓(書和之弓垂之竹矢在東房注和垂)
(皆古之巧人為弓矢皆中法故歷代寶之)彤弓(天子賜有功諸侯也禮諸侯賜弓矢然後專征伐)彤
弓弨兮受言藏之(詩)象弭(弓末飾也)弓矢旣調(詩)繁弱(傳曰封父)
(之繁弱古之良弓名也)六鈞(顔高之弓六鈞百八十斤)弛張(禮張而不弛文武不為也弛而不張)
(文武不能也一弛一張文武之道也以其文武喻弓久張則失其力久弛則失其體)招我以弓
烏號(弓名)騂騂角弓(翩其反矣)天之道其猶張弓(高者抑之下者舉之老子)
良弓藏(飛鳥盡)良弓之子必學為箕(禮)載櫜弓矢燕弧
盈庫而委勁(文選)旣張我弓桃弧(傳曰凡啓冰室桃弧棘矢以除其災)桑
弧(禮士初生以桑弧蓬矢六射天地四方示有事於四方也)周禮司弓矢掌六弓四
弩八矢之法仲春獻弓弩仲秋獻矢箙(箙以盛矢也)天子之
弓合九而成規諸侯之弓合七而成規士合三而成規
燕角荆幹(周禮燕之角荆之幹此材之美者可作弓弩也)遺人弓(禮凡遺人弓者張弓)
(尚筋弛弓尚角右手執簫左手承弣主人自受由客之左接下承弣簫弭頭也弣把中也)獻弓(禮凡獻弓)
(則以左手屈韣執弭韣弓衣也)交韔二弓(交二弓於韔中詩)二矛重弓(重弓備壊)不
得挾弓矢(公孫弘奏云云吾丘壽王誥)後漢蓋延(巨卿)彎弓三百斤
楚人以繁弱弓微繳加歸鴈之上(戰國策)弢無弓箙無矢
(齊桓公九合諸侯云云)楚人亡弓楚人得之谿子巨黍(古之良弓)罷
置弓弩(後漢陸康字季寧除高城令在邊舊制戶一人具弓弩以備不虞康皆罷遣以恩信為治寇盗)
(亦息之)長八尺(後魏書奚康生能引彊弩梁聞之遺大弓長八尺兩把中圍尺有一寸箭粗大如今)
(之長笛送與康康集文武射之猶有餘力)竊寶玉大弓(傳陽虎)造弓周禮弓
人為弓取六材必以其時(幹角筋膠漆絲)六材旣聚巧者和之
凡相幹欲赤黑而陽聲凡析幹射遠者勢曲射深者
用直凡相角秋殺者厚春殺者薄(老牛之角直而澤老牛之角彌而昔)
(昔七角反)角欲青白而豐末角之中恒當弓之畏畏必撓撓
欲其堅(畏當為威威烏迴反威謂弓威角中史與淵相當也)角長二尺五寸三色
不失理謂之牛戴牛(本白中青末豐為三色牛戴牛謂角直一牛也此良角也)得此
六材之全然後可以為良(全善也)凡為弓冬析幹春液角
夏治筋秋合三材(三材謂膠絲漆)寒奠體則張不流(奠讀為定至冬膠堅)
(内檠中定往來之體也流移也)冰析灂則審環(灂讀筋膠之和也審定也環如環之曲也)故
張如流水(言無難易)材美工巧為之以時謂之參均均者三
謂之九和(謂材幹體力之和均也)上制(六尺六寸上士之服)中制(六尺三寸中士之服)
下制(六尺下士之服人各有形自大小為三等)上工下工(謂定巧拙)弓有往來之
體(謂控弦之淺深也)安危之名(安危謂弓之體性遲速也安遲也危速也)環灂(謂筋角之)
(體相得如環之均平)繫摩(欲張弓先繫摩之謂拂之摩之)和旣乖於巧者(射乃爽於臧兮)
合材(奠體)合規(中矩)為弓各因其居之躬志慮血氣(隨人情性)豐
肉而短寬緩以荼(荼紓)者謂之危弓安矢骨直以立忿摯
以犇者謂之安弓危矢(骨直剛毅人也)人安弓安矢安則莫能
以速中且不深(三舒不能疾中且不深也)人危弓危矢危莫能以愿
中(愿慤也三疾不能慤而中言矢行疾而過去也)燕角荆幹此材之美者九年
成(闕子曰宋景公使弓工作弓九年成公曰失遲對曰臣之精力盡矣獻弓三日乃死公登箕山而射矢踰)
(西霜之山集彭城之東餘力逸勁飲羽於石梁也)孔請弓人河中(李德裕為鄭滑節度使徙)
(劒南西川請弓人河中由是蜀之器械皆犀銳)士手不能張(突厥毗伽可汗默棘連掠凉州都督)
(楊敬述使官屬盧公利元澄等勒兵討捕澄令于軍曰贏臂持滿外注會大寒裂膚士手不能張弓矢由是大)
(敗)霜重麟膠勁(風高月影圓烏飛隨帝輦鴈落逐鳴弦楊師道詠弓詩)落鴈帶書
驚啼猿映柭轉(太宗詠弓)漆弓(王忠嗣有漆弓百五十斤每弢之示無所用)名弓
(李密饗士翟讓至密所密出名弓示讓讓挽滿)始彍(從禽弓始彍韓愈遠遊聯句)開弓射鵃
吺(同上聯句)大弨(大弨擐壁無由彎雪後寄崔二十六)盤馬彎弓(將軍欲以巧伏人盤馬彎)
(弓惜不發雉帶箭)插羽(彎弓辭漢月插羽破天驕李白塞下曲)射賢王(彎弓射賢王薊北門)
(行上)彎弧懼天狼(挾矢不敢張流夜郎)滿月不憚堅(彎弓綠絃開滿月不憚堅贈宣)
(城守)挽弓當挽彊(杜甫遣興)三尺(角弓兩斛力虎牙行)左右無空發(張士貴彎)
(弓百五十斤左右無空發)不筋漆而利(永昌之西野桑生石上其材上屈兩向而不直取以為弓)
(不筋漆而利名曰瞑弓南蠻傳)不如識一丁字(張宏靖嘗曰天下無事而輩挽兩石弓不如識)
(一丁字軍中以氣自任銜之)鳴弓射獸能(杜甫詩)彎落月之弓(李太白獵賦)
彊弓毒矢(韓文)弓之制有四(唐六典武庫令弓之制有四一曰長弓以桑柘步兵用之)
(二曰角弓以筋角騎兵用之三曰弰弓短弓也利於近射四曰格弓綵飾之弓羽儀所執)藏之武庫
(秦王建天策府其弧矢倍於常後餘大弓以藏之武庫餘見矢門)
矢(十二)
白剡木為矢(弧矢之利以威天下)竹矢(亦見上垂之竹矢在東房)董澤之蒲可
勝旣乎徹札之勁(養由基蹲甲而射之徹七札焉)金僕姑(矢名)忘歸(矢名)
肅慎楛矢(肅慎國貢以楛木為矢以石為鏃)貫隼(家語隼集陳侯之庭楛矢貫之石砮)白
羽若月赤羽若日(家語子路云云)弓矢旣調魚服(矢服)銀鏑在
弦(矢在弦上不得不發)捨拔(則獲)攅鍭(插羽)男子初生以蓬備禮(男子生以)
(桑弧蓬矢六以射天地四方示有事於四方)冰室方啓用棘除災(冰室初開用桃弧棘)
(矢以除其災)旣挾我矢(詩)恐不傷人(孟子曰矢人豈不仁於函人哉矢人唯恐不傷)
(人函人唯恐傷人)殺矢(田獵之矢也周禮冶氏為之)枉矢絜矢(利火射用諸守城野)
(戰也)殺矢&KR0008;矢(用諸近射田獵)矰矢茀矢(用諸弋射)恒矢庳矢(用諸散射)
亡矢者不用則更(更償也用之則不償)傳曰抽矢菆(菆好箭)矢道同
的(晁錯論材官也)矢窮(李陵兵盡矢窮)挹婁矢(魏志挹婁國弓長四尺如弩矢用楛長尺八寸)
(青石為鏃肅慎之國也)造矢矢人為矢(周禮)兵矢田矢五分二在
前三在後(在前謂箭藁中鐵莖居五分之二在其前)三分其長而殺其一(殺謂)
(削之令趨鏃也)五分其長而羽其一(長五分取一分羽之)水之以辨其陰
陽(陽浮陰沉)夾其陰陽以設其比(比枯)夾其比以設其羽三分
其羽以設其刃(刃鏃)雖有疾風亦不憚之矣(言矢善也)前弱則
俛後弱則翔中弱則紆中彊則揚羽豐則遲殺則趮(皆謂)
(幹羽之病使矢去不止也趮音子到反)故夾而搖之以視其豐殺之節(今人)
(以指夾舞之是也)撓之以視其鴻殺之稱相笴欲生而搏(笴幹字也)
(相擇也生無瑕蠧摶圓也)殺羽設刃(見上)矢射而不入與無鏃同(漢書)
和旣乖於巧者(射已爽於臧兮)茀矢三分一在前二在後(弋射之矢)
(也)殺矢七分三在前四在後(田獵之矢)多傷敗(漢五行志曰木曰曲直田)
(獵不宿宿時也飲食不享出入不節奪民農時則木不曲直失其性矣蓋工匠之為輪矢多傷敗注輪不曲矢)
(不直也)孔引佩刀斷(王方翼次熱海連戰矢著臂引佩刀斷去左右莫知)三箭定天
山(薛仁貴時九姓衆十餘萬令驍騎數十來挑戰仁貴發三矢輒殺三人於是虜氣懾皆降仁貴慮為後患)
(悉坑之轉討磧北餘衆擒偽葉護三人以歸軍中歌曰將軍三箭定天山壯士長歌入漢關)一矢墜
前(劉漢宏中和二年遣弟漢宥率諸將攻杭州壁西陵為董昌所敗明年悉軍十萬列艦西陵謀宵濟襲昌)
(禱於江有一矢墜前惡之俄與鏐遇)中流矢(突厥傳思摩從伐遼中流矢帝為吮血其顧厚類此)鏤
姓名於箭筈(五代陸思鐸少事梁為宣武軍卒以善射知名梁晉相距河上思鐸鏤其姓名於箭)
(筈以射晉軍而矢中莊宗馬鞍莊宗拔矢見思鐸姓名奇之其後滅梁思鐸謁見莊宗出其矢以示之思鐸伏)
(地請死莊宗慰而起之拜龍武指揮使)獻兩箭(霍彦威朱守殷反伏誅彦威遣使者駞騎獻兩箭為)
(賀明宗賜兩箭以報之夷狄之法起兵令衆以傳箭為號令然非下得施於上也)虜箭如沙(射金)
(甲李白詩)用箭須用長(杜甫詩)好用四羽(唐太宗好用四羽大笴長常箭一膚射洞)
(門闔雜俎忠志)斵石為人馬象拔箭狀(邱行恭討王世充戰邙山太宗欲嘗賊虛實與)
(數十騎衝出陣後多所殺傷而限長堤與諸騎相失唯行恭從賊騎進及流矢著太宗馬行恭回射之發無虛)
(鏃賊不敢前遂下拔箭以己馬進太宗步執長刀大呼導之斬數人突陣而還後貞觀中詔斵石為人馬象拔)
(箭狀)長矢五藏之武庫(劉黑闥初秦王建天策府其弧矢倍於常逐黑闥也為突厥所窘自)
(以大箭射卻之突厥得箭傳觀以為神後餘大弓一長矢五藏之武庫世寶之每郊丘重禮必陳于儀物之首)
(以識武功)雖弓矢亦誌姓名(王忠嗣召屬長付以兵使授士卒雖弓矢亦誌姓名其上軍還)
(遺弦亡鏃皆按名第罪以是部下人自勸)石為矢鏃(南蠻盤盤)流星白羽腰間插
(李白詩)晉王以三矢賜莊宗(五代義兒傳世言晉王之將終也以三矢賜莊宗而告之)
(曰梁吾仇也燕王吾所立契丹與吾約為兄弟而背晉以歸梁此三者吾遺恨也與爾三矢爾其無㤀乃父之)
(志莊宗受而藏之于廟其後用兵則遣從事以一少牢告廟請其矢盛以錦囊負而前驅及凱旋而納之)武
庫令(箭之制有四一曰竹箭二曰木箭三曰兵箭四曰弩箭唐六典)方言曰(自關而東謂之矢江)
(淮之間謂之鏃關西謂之箭其本曰鏑體曰幹其旁曰羽其矢末曰括旁曰疑又通俗又曰骨鏃曰骲鐵鏃曰)
(鏑鳴箭曰骹靃葉曰鈚皆古之制也竹箭以竹為笴諸箭亦通用木箭以木為笴唯利射獵兵箭剛鏃而長用)
(之射甲弩箭皮羽而短用之䧟堅也唐六典)發七矢斃七人(馮盎)
弩(十三)
白周禮司弓掌六弓四弩八矢之法辨其名物仲春獻
弓弩凡弩夾庾利攻守唐大利車戰野戰(攻守相迫近弱弩發疾戰進退)
(非彊不遠)史記曰彊弩之末力不能穿魯縞(又彊弩在前也)孫臏伏
萬弩馬陵夾道公孫弘奏民不得挾弓弩韓延壽
東郡負䪍(䪍承矢如今木桶)李廣大黃射匈奴(大黃參連弩名)煑鎧弩
食其筋以為糧(耿恭守䟽勒城)天下勁弩皆自韓出射六百步
之外(蘇秦說韓王云云)罷置弓弩(諸葛亮長於巧思損益連弩謂之元戎以鐵為矢矢長八)
(寸一弩十矢俱發也)負弩(平原君負弩矢前驅迎信陵君)又(司馬相如奉使縣令負弩前驅)千鈞
之弩黃間機張(黃間弩名文選)伏弩(項羽伏弩中漢王胷)孔請弩人浙
西(李德裕請弩人浙西由是蜀之器械皆犀銳)蹋張(楊收同中書門下平章事始南蠻自大中以來)
(火邕州掠交趾調華人往屯涉氛瘴死者十七戰無功蠻勢益張收議豫章募士三萬置鎮南軍以拒蠻悉教)
(蹋張戰必注滿蠻不能支)激矢至五百步(趙犨子珝巢之難庫有巨弩機牙壞不能張珝以意)
(調治激矢至五百步人馬皆洞賊畏不敢逼)伏弩(雷萬春事巡為偏將令狐潮圍雍丘萬春立城上與)
(潮語伏弩發六矢著面萬春不動)以彊弩據采石(王凝為宣歙池觀察使時江南環境為盗)
(區凝以彊弩據采石張疑幟遣别將馬潁解和州之圍)百弮弩(朱泚自將逼奉天遂長圍以百弮弩)
(射城中不及幄坐者三步)銅牙弩(杜甫詩正觀銅牙弩)置十弩以相警捍(韓滉李晟)
(方屯渭北滉運米饋之舡置十弩以相警捍賊不能剽)擇善游者㳂汴入(栢良器李希烈)
(圍陵寧遏水灌之親令軍中明日拔城良器以救兵至擇弩手善游者㳂渠夜入及旦伏弩殺賊乘城者皆死)
弩之制有七(唐六典武庫令弩之制有七一曰擘張弩二曰角弓弩三曰木單弩四曰大木單弩)
(五曰竹竿弩六曰大竹竿弩七曰伏遠弩)古有黃連百竹八檐雙弓之號(今日)
(絞車弩中七百步攻城拔壘用之擘張弩中二百步戰用之馬弩中二百步馬戰用之弩張遲臨敵不過一二)
(發所以戰陣不便於弩非弩不利於戰而將用於弩也可不雜於短兵當别為隊攅箭注射則無立兵對無横)
(陣通典)夫置弩必處其高(爭山奪水守隘塞口破驍䧟果非弩不剋同上)
戈殳矛戟(十四)
白五兵(兵有五等)周禮廬人為廬器戈祕六尺六寸(祕柄)殳長
尋有四尺車戟常酋矛常有四尺夷矛三尋(八尺曰尋倍尋)
(曰常酋近夷長)凡兵不過三其身不能用也又以害人(人長八尺因而)
(為制)故攻國之兵欲短守國之兵欲長(攻國之人衆行地遠食飲飢其涉山)
(林之阻是故兵欲短守國之人寡食飲飽行地不遠且不涉山林之阻故兵欲其長也)凡句兵欲
無彈(彈掉也句兵戈戟之屬)刺兵欲無蜎(蜎撓也刺兵矛屬)擊兵同彊舉
圍欲細細則校(擊兵戈殳也同彊彊弱上下同也舉圍謂執處也校疾也)刺兵同彊
舉圍欲重重則密(密審也重彊也周禮)六建旣備謂之國工(六建五兵)
(與人也國工良工也並同上)書曰善穀乃甲胄敿乃干鍛乃戈矛礪
乃鋒刃曰稱爾戈比爾干立爾矛伯也執殳(毛詩云)修我
戈矛(戈戟)載戢干戈前徒倒戈(攻于後以北)倒戈以御公徒
(靈輒報趙盾)銛戈銳兵物不素備(不可以應卒)上制中制下
制(長短小大之制有三等)進戈者前其鐏後其刃(鐏下刃也)進矛戟者
前其鐓(鐓亦在下)斬木為竿(範金成刃)魯陽是麾且聞駐景(魯陽戰酣)
(日晚麾戈而日駐)富父斯用亦見舂㗋(魯叔孫得臣戰獲長狄僑如而富父終生以戈)
(舂其㗋而殺之)制自廬人之手(舂其長狄之㗋)用旣異於攻守(制亦殊其短長)
兵者不祥之器兊之戈(書曰)二矛重英(詩)厹矛鋈錞(厹矛)
(三隅矛錞鐏也)周禮廬人試兵置而搖之以眡其蜎也炙諸牆
以眡其撓之均也横而搖之以眡其勁也(蜎掉也置樹也炙猶以柱)
(兩牆之間挽而内之本末勝負可知)秦無廬人而能為(廬人自能為之)鬻矛楯(韓子)
(曰有鬻矛楯者曰吾楯堅則莫能䧟又譽矛曰物無不䧟或曰以子之矛擊子之楯如之何不能應)蛇矛
(晉書)孔矛戟亘三十里(康叔訓傳帝遣中人康道隱宣慰徐州龐勛郊迎旗鎧矛戟亘三十)
(里使騎鳴鼙角聲動山谷)援矛刺賊(李光弼有禆將援矛刺賊洞馬腹光弼賜絹五百疋)戈矛
林植(李德裕幽州紀功碑介胄雪照戈矛林植)委戈(馮盎賊衆委戈袒而拜)叢矛(注矢安禄)
(山)酋矛(長戟酋矛柳文)四起(矛戟四起楊炎平胡頌)彫戈鬘胡纓(李白詩)戈
鋋開雪色(杜甫詩)霜交(陛戟含元賦)古鐵戟(宗室齊物累陜州刺史開砥柱通漕)
(路發重石下得古鐵戟若鏵然銘曰平陸上之詔因以名縣)獲古戟十二(尹思貞加光禄大夫)
(其家坎地獲古戟十二俄而門樹戟時人異焉)舊制官階勲俱三品始聽立戟
(盧坦舊制官階勲俱三品始聽立戟後雖轉四品官非貶削者戟不奪坦為戶部侍郎時階朝議大夫勲護軍)
(以嘗任宣州刺史三品請立戟許之時鄭餘慶淹練舊章以為非是為憲司劾正詔罰一月俸奪戟自正元以)
(來立戟十八家不應令並追正之)三戟崔家(崔琳與弟太子詹事珪光禄卿瑶俱列棨戟世號三)
(戟崔家)請門戟十二(韋綬為山南西道節度使入辭請門戟十二以行)父子皆賜
(李愿晟立功時諸子未官宰相以聞即日召授上柱國故事柱國門列戟遂父子皆賜)本鄉列戟
(張介然入奏稱旨賜與良渥介然啓曰臣謂三品當給&KR1654;戟若列於京師雖富貴不為鄉人知願得列戟故里)
(玄宗許之别賜戟京師第門宴閭里老本鄉得列戟自介然始)當門立戟不請(崔從)衣冠
罕有其比(韋斌加銀青光禄大夫列五品時兄陟為河東太守從兄由為右金吾將軍縚為太子少)
(師四人同時列戟衣冠之盛罕有其比)榮耀冠時(李禕生子峘嶧峴峘為戶部尚書峴為吏部尚)
(書嶧為戸部侍郎兄弟同居長興里第門列三戟兩國公門十六戟正三品十二戟榮耀冠時)玄宗朝
始有戟制度(開元禮太廟社宮殿門各施二十四戟一品施十六戟開元府郡王嗣王帶職事三)
(品及上州都督府以上十四戟帶職事三品及下州刺史各十戟幡帶每副二十條以五色物充馮鍳事始)
凡戟廟社宫殿之門二十有四(唐百官志武器署令凡戟廟社宫殿之門二十)
(有四東宫之門一十八一品之門十六二品及京兆河南太原尹大都督大都護之門十四三品及上都督中)
(都督上都護上州之門十二下都督下都護中州下州之門各十衣幡壞者五歲一易之薨卒者旣葬追還)
楯(十五)
白傳曰犀渠(楯也)龍楯(畫龍於楯)楊楯狄虒彌建大車之輪
而蒙之以甲右執之左拔戟以成一隊(傳)鬻矛楯(見上注)
孔蒙盾(東夷高麗李勣圍遼東虜蒙盾以相士舉長矛舂之)理必有歸(陸相奏議一矛一楯)
(理必有歸)傳于西烽之亭(楊炎平胡聖德頌彊弩堅楯齊傳于西烽之亭)磨墨於鼻
(劉禹錫為記室參軍會出師淮上常磨墨於鼻楯鼻)盾&KR1483;蹙之(李密兵多騎與長槊而牝薄山地隘)
(騎迮不得騁世充兵多以盾&KR1483;蹙之密軍郤)縛矛盾乘以度(哥舒翰軍爭濟至縛矛盾乘以)
(度喧振天地賊乘之奔潰略盡)
矟(十六)
白風俗通曰矛長八尺謂之矟黑矟公(後魏書于栗磾築壘于河)
(上劉裕憚之遺栗磾書題書曰黑矟公麾下栗磾以聞太宗太宗因授黑矟將軍栗磾常用黑矟故劉裕有此)
(呼)折樹矟孔奪取賊矟(尉遲恭其戰善避矟每單騎入賊雖羣刺之不能傷又能奪取)
(賊矟還刺之齊王元吉使去刃與之校恭請王加刃而獨去之卒不能中帝常問奪矟與避矟孰難對曰奪矟)
(難試使與齊王戲少選王三失矟遂大愧服)攅矟外向(蘇定方擢伊麗道總管賀魯率十姓名十)
(萬拒戰輕定方兵少舒左右翼包之定方令步卒據高攅矟外向親引勁騎陣北原賊三突步陣不能入定方)
(因其亂擊之)夜每有光(劉武周據并州兵勢甚盛城上矟刃夜每有火光五行志)針可為
矟邪(黃碣董昌反諫曰桓文不侮周室曹操弗敢危漢今王辟嬰一城乃為大逆何邪碣移書幕府曰順)
(天建元以愚策之針可為矟邪昌令斬之)矟中其口(李嗣恩從李嗣昭援朱友謙於河中與梁兵力)
(戰矟中其口戰不已五代史)舞矟擒之(李存孝以精騎五百繞梁柵而呼曰我沙陀之末宂者待)
(爾肉以食軍可令肥者出鬭梁驍將鄧季筠引軍出戰存孝舞矟擒之五代史)京官五品以上
征行者假甲纛旗幡矟(唐百官志庫部)矟刃者有華(崔義玄河内賊黃君)
(漢為李密守柏崖義玄見矟刃有華文曰此王敦亡兆也)
險固(十七)(恃險)(冒險)
白城郭溝池以為固漢水以為池(楚屈完對齊桓公曰君若以力楚國)
(方城以為城漢水以為池雖君之衆無所用之)百二(漢書曰秦地得百二言秦地險固以二萬人當諸國)
(百萬人)孝子忠臣(漢書曰王陽為益州刺史至九折阪歎曰奉先人遺體奈何乘此險遂以疾去)
(官後王尊為刺史至阪自叱其馭驅之曰王陽為孝子王尊為忠臣字子贛)束馬懸車(益州記蜀)
(道至險束馬懸車以度)晉表裏山河必無患也(子犯曰)襟帶(西京賦巖險周)
(固襟帶易守得之者久)王公設險以守其國(易)被山帶河(秦地)防禦
之阻保界山河險阻四塞之國(秦地)隔閡華戎秦
負阻於二關卒開項而受沛一人守隘(萬夫莫向)阻蠻(隔夷)
咽喉(韓天下之咽喉)東阨天險重阻巨固隘害(並見文選)井陘
(漢書井陘之道車不得方軌騎不得成列)天子守在四夷(天子卑守在諸侯)楚瓦城
郢沈尹知其必亡(沈尹戍曰苟不能衛城無益也)梁伯溝宫左氏稱其
自取(左傳)十二(齊得十二)吾圉(聊固)束其要害(擊以安危)窮地之險(極天)
(之峻)國家宅于土中守在海外金湯之固(金城湯池)天險不
可升地險山川丘陵也(易)軍旅息險道塗不爭險易之
利(禮)恃險制巖邑也虢叔死焉(虢叔恃制地巖險不修德政而鄭滅之傳)
在德不在險(史記魏武侯曰美哉山河之固此魏國之寶也吳起曰在德不在險昔三苗左洞庭)
(右彭蠡德義不修而禹滅之夏桀之國左濟河右太華伊闕在其南羊腸在其北修政不仁而湯放之殷紂之)
(國左孟門右太行常山在其北太行經其南不修德政武王殺之由此言之在德不在險武侯曰善哉)以
道德為蕃(長世字民者以道德為蕃不以習險為屏)居安忘危地利不如人
和(辨亡論曰云云又曰在德不在險)九州之險是不一姓考吳起之言
(在德而已)徵司馬之對(雖險何為)憑險憑洞庭者苗人亡(恃巖邑者)
(虢叔死)負固(周禮負固不服侵之)三殆(晉侯曰恃險與馬而虞鄰國之難是三殆也左氏)
冒險孝子去官(忠臣叱馭)垂堂之誡(漢袁盎曰千金之子坐不垂堂百金之子立不)
(倚衡)懸車之危(束馬懸車)行險(履死)死而不弔者三畏壓溺(壓謂行止)
(危險也)行殆(禮孝子一舉足而不敢忘父母是故道而不徑舟而不游不敢以先父母之遺體行殆)
孔憑險(宗室孝逸徐敬業稱兵以孝逸為行軍大總管偽將韋超據都梁山以拒孝逸超衆憑險完屯)
(支度使薛克創曰超雖據險然兵少若置小敵不擊無以示威披衆以守則戰有闕捨之則後憂不如擊之)
雍州古稱天府(郭子儀程元振說帝都洛陽帝可其計子儀奏曰雍州古稱天府右隴蜀左崤)
(函襟憑終南太華之險背負清渭濁河之固地方數千里帶甲十餘萬兵彊士勇真用武之國秦漢所以成帝)
(業也後或處而泰去而亡者不一姓故高祖先入關定天下太宗以來居洛陽者亦鮮先帝興朔方誅慶緒陛)
(下席西土戮朝義雖天道助順亦地勢則然)固險以示敵(馬燧至太原念晉陽王業所基宜固)
(險以示敵乃引晉水汾而屬之城瀦為東隍省守陴萬人又釃汾環城樹以固堤)聚石種樹(表隴)
(州刺史西山直吐蕃其上有通道彼常所出入者燧聚石種樹障之設二門為譙樓八日畢吐蕃不敢暴)河
有造舟之危山有摧輪之險(贊皇一品集昔馮異之守孟津已建軍號近光弼之)
(保宣洛先據三城蓋以河有造舟之危山有摧輪之險左右機軸表裏金湯旣當形勝之城實為要害之郡制)
(孟州城勑旨)表裏山河者備敗而已(柳宗元晉問晉人之言表裏山河者備敗而已)
(非以為榮觀顯大也)
防備(十八)
白有備(無患)居安慮危備預不虞古之善教(文子曰)不戒
而備知難(魯具守備臧宣叔曰知難而有備乃可以逞)重閉(勇夫重閉而况國乎)守
在四夷又無外懼(諸侯卑守在四夷慎其四境結其四援人狎其野三務成功人無内憂又)
(無外懼)完其守備(慎固其一)安不忘危素具應卒(秦昭王曰物不)
(素具不可以應卒)事事有備(書曰惟事事乃其有備有備無患)警戒無虞保
邦于未危(書)慎固封守(書)思其艱圖其易(民乃寧)不可以
怠天不假易(道貴圖難)吳國之羸修完而師息(傳吳國雖羸若早修)
(完其可以師息)莒國雖陋失守而地亡(莒子恃其僻陋在夷而不備浹辰之間而楚克)
(其三都)思則有備(輕而寡謀)忘守則危(過求何害)用戒爾虞(以備吾圉)前
定(禮云事前定則不困)早圖物宜素具(事各有初)孔置降匈奴五原
塞(温彦博請如漢置降匈奴五原塞以為捍蔽天子卒從之)斷石嶺制突厥之入(竇静)
(請斷石嶺以制障塞突厥之入)障隧隘絶(陳子昂后方謀開蜀山剪生羌子昂諫曰吐蕃愛蜀富思)
(盗之矣徒以障隧隘絶頓餓喙不得噬)以逸待勞(狄仁傑時發兵戍䟽勒四鎮百姓怨苦仁傑諫)
(曰陛下姑敕邊兵謹守備以逸待勞則戰士力倍)突厥序(杜佑謂誠能復兩渠之饒誘農夫趣耕擇)
(險要繕城壘屯田蓄力河隴可復豈惟自守而已)孫樵(謂兵藉於州則易役卒出於邊則習險相地分)
(屯春耕夏蠶以資衣食秋冬嚴壁以俟冠歲遣廉吏視卒之有無則官無餽運吏無牟盗)增亭障徙
客館于外(史憲忠加隴州刺史增亭障徙客館于外戎諜無所伺)築障遮邊(劉弘基突)
(厥患邊督步騎萬人備塞自豳北東拒子午嶺西抵臨涇築障遮)乘間(突厥傳天子東巡太山中書令)
(張說謀益屯以備突厥兵部郎中裴光庭曰封禪以告成功若復調發不可謂成功者說曰突厥雖請和難以)
(信結也且其可汗仁而愛人下為之用闕特勒善戰瞰欲谷沈雄愈老而智李靖世勣流也彼又方協和我舉)
(國東廵有如乘間何以禦之)韓愈守戒(詩曰大邦維翰書曰以蕃王室諸侯之於天子不惟守土)
(地奉職貢而已固將有以翰蕃之也今人有山者知猛獸之為害則必高其柴柵而外施窞穽以待之宅於都)
(者知穿窬之為盗則必峻其垣墻而内固扄鐍以防之此野人鄙夫之所及非有過人之智而後能也今之通)
(都大邑介於屈彊之間而不知為之備噫亦惑矣韓文)得人(賁育之不戒童子之不抗魯雞之不期蜀)
(雞之不支今夫鹿之於豹非不巍然大矣然而卒為之禽者爪牙之材不同猛怯之資殊也曰然則如之何而)
(備之曰在得人同上)非萬全不謀非百克不鬭(陸贄奏議修封疆守要害塹蹊隧壘)
(軍營謹禁防明斥候務農以足食練卒以蓄威非萬全不謀非百克不鬭)誘備羸師(張曲江勅平盧)
(使書鬭防困獸誘備羸師)窮寇勿遏(同上勅張守珪書旣有克捷當更防之困獸猶鬭窮寇勿遏)
防北蹙來(贊皇一品集劉濛狀其天德自受降城至振武穿陰山賊路如有峻峭及添木石填塞處)
(早令下手修整仍可要路添掘壕塹多置䧟馬坑須防戞黠斯向北蹙來回鶻入塞奔突)戎備完輯
(李吉甫弘憲八年回鶻引兵自西城柳谷侵吐蕃六胡州在靈武部中開元時廢之置宥州以處降戶寓治經)
(略軍居中以制戎虜北援天德南接夏州至德寶應間廢宥州以軍遥隸靈武道里曠遠故党項孤弱羌數擾)
(之吉甫始奏復宥州乃治經略以隸綏銀道取鄜城神策屯兵九千實之以江淮甲三十萬給太原澤潞軍增)
(太原馬千匹由是戎備完輯)
無備(十九)
白拾瀋(傳曰無備而官辦者猶拾瀋也)無備雖衆不可恃也(臧文仲曰)求而
無之實難(過求何害)不備不虞(不可以師)恃陋而不備罪之大者
也城惡(申公巫臣謂莒子曰城已惡矣莒子僻陋在夷其孰以我為虞巫臣曰勇夫重閉况國乎)
(明年楚伐莒克三都君子曰恃陋而不備罪之大者浹辰之間楚克三都無備也夫)小國忘守則
危(子產曰)莫敖小羅(楚莫敖伐羅鬭伯比曰莫敖狃於蒲騷之役將自用也必小羅而不設備)
(羅人大敗之莫敖縊於荒谷傳)虢公易晉(晉卜偃曰虢必亡矣亡下陽不懼而又有功是天奪之鍳)
(益其疾也必易晉而不設備不可以五稔有功謂敗戎于桑田也傳)何恃而不恐無備
官辦(不戒視成)去備(來攻)惰慢孔戎之生心不可以無備(于休烈吐)
(蕃金城公主請文籍休烈上䟽曰戎狄國之寇經籍國之典也戎之生心不可以無備)不乘其不
虞正恐鳥驚魚駭無以窺其巢穴(吐谷渾王伏允在突淪川何力欲襲之萬)
(均懲前敗以為不可何力曰賊無城郭遂薦草美水以為生不乘其不虞正恐鳥驚魚駭無以窺其巢穴乃閱)
(精騎千餘直擣其牙斬首數千級獲櫜駞馬牛羊二十餘萬俘其妻子伏允挺身免契苾何力傳)進討
龜兹破其國(孝恪以餘部未平出營於外國人有謂孝恪曰龜兹國相那利素得志願公備之孝)
(恪忽其言不設備那利果率衆薄城設譟孝恪殊死鬭中流矢卒郭孝恪傳)方宴不設備(李絳)
(南蠻寇蜀道詔絳募兵千人往赴不半道蠻已去兵還監軍使楊叔元者素疾絳遣人迎說軍曰將收募直而)
(還為民士皆怒乃譟而入劫庫兵絳方宴不設備遂握節登陴牙將王景延力戰殁絳遂遇害)
勞人(二十)
白警備結完國雖無患(役能罷弊人則不堪)恃陋無虞楚雖克莒
(亟城不處秦亦取梁)苟失其防城郢必聞吳入(入楚也)不得其備溝
宫豈免梁亡苟人罷而不恤(則魚爛而可憂)無戎而城(讎必保焉)
雖安必思危(備欲侔於天險)而人不堪命(患亦生於土崩)苟無城惡之
虞盍念民罷之戒孔憚勞人力(狄仁傑諫征伐䟽漢元納賈捐之謀而罷朱崖)
(之郡宣帝用魏相之策而弃車師之田豈不欲慕尚虛名蓋憚勞人力也)疲人版築(哥舒曜事見持)
(重門)致兹暴露(贊皇一品集賜王元達洪敬詔旨由此孽童致兹暴露然獫狁孔亟周宣興六月之)
(師淮夷未寧公旦有三年之役事非獲已諒匪勞人)
白孔六帖卷五十八
