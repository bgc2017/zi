白孔六帖卷十五唐白居易原本
宋孔𫝊續撰
酒(一)酤㩁(二)
造酒(三)酣醉(四)
漿(五)茶(六)
食(七)煎和
酒(一飲禮)(酒德飲軍中)(戒酒樂飲)(淫酒夜飲)(酗酒賜酒)
(御飲附令罰)
白我有旨酒和旨(詩酒既和旨旨美也)九醞甘醴浮蟻(若萍)
醇酎竹葉(榴花)為雨(樂巴噀酒為雨救蜀都之火)百壺(詩清酒百壺)桂酒
椒漿(楚辭奠桂酒椒漿以取其香以椒桂漬酒)羣飲(獨醒)腐腸(養生論曰醪醴腐人之腸胃)
大欲(禮夫飲食男女人之大欲存焉)玄鬯(抱朴子云玄鬯醇酒也)十旬(兼清酒也)既旨
(既清)且多(且有)有酒(如澠)公酒(公事作酒也周禮)禮酒(賓客之酒)清酤(詩既載清)
(酤)飲齊視冬時(飲宜寒也禮記)上尊酒(漢賜丞相上尊注云糯米一斗為上尊稷為中)
(粟為下)美禄(漢書酒者天之美禄所以頤養天下享祀祈福扶衰養疾)蔗漿(禮樂志大樂蔗漿析)
(朝醒注甘柘汁為醒病酒析解也)釃酒有衍迨我暇矣(詩)行酒(吳諸葛恪行酒)
(至張昭昭不肯飲之曰此非養老禮恪曰昔太公云云昭乃盡爵)不與飲(阮籍與王戎飲劉公榮在)
(座不得飲戎異之他日問籍曰彼何如人答曰勝公榮者不可不與飲不如公榮者則不敢不與飲惟公榮可)
(不與飲)朋酒斯享佐酒(助行酒)三爵油油以退(禮君子之飲酒)酒
以成禮不繼以淫狂藥(具酗酒門)有服宴飲(灌夫仲孺有服過田蚡蚡)
(曰吾欲與仲孺過魏其侯會仲孺有服夫曰將軍幸許過魏其侯夫安敢以服為辭)數石不亂(于定)
(國飲酒至數石不亂為廷尉至冬月治諸獄飲酒益加精明)酒德思柔(旨酒思柔不為亂也)
以洽百禮(為酒為醴)温克(人之齊聖飲酒温克)三爵油油(禮君子之飲酒也一爵而)
(色洒如也注云肅敬貌洒音廯二爵而言言斯禮已注云和敬貌言音銀三爵而油油以退注云悅敬貌盖美)
(君子之德也)孔嘉(詩飲酒孔嘉維其令儀)既醉(而出並受其福)醉而不出(是謂伐德)
雖取陶陶之樂(劉伯倫酒德頌曰捧甖承糟銜杯漱醪無思無慮其樂陶陶)無愆抑
抑之儀(其未醉止威儀抑抑)不忒(有儀)飽德(既醉以酒既飽以德)樂且有儀
戒酒以備酒禍(禮曰終日飲酒而不醉焉此先王所以備酒禍)不為酒困(孔子)及
亂(唯酒無量不及亂)伐德(醉而不出是謂伐德)不惑(楊秉叔節三不惑酒色財)獨醒(屈原)
(曰衆人皆醉惟我獨醒)酣酒(大禹之戒曰酣酒嗜音未或不亡)酒誥(成王封康叔作酒誥誥戒)
(酒之義)亦罔非酒惟辜(酒誥曰民用大亂喪德亦罔非酒惟行越小大邦用喪亦罔非酒惟)
(辜言皆由酒以為罪也)無彝酒(文王誥教小子有正有事無彝酒注正也治事謂下羣吏教之皆使)
(無常飲酒也)飲惟祀(越庶國飲惟祀言衆國因祭祀乃得飲酒)德將無醉(言以德自將無)
(至醉也)不腆于酒(腆厚也)崇飲(其敢崇飲崇聚也)酣身(酣身猶醉樂其身)將
成禮以合歡(豈納邪而伐德)邴原(原舊能飲酒自行八九年酒不向口至陳留師韓子臨歸)
(師友以原不飲酒陳仲弓范孟博盧子幹會米肉送原原曰本能飲但以荒思廢業斷之今遠别可盡飲終日)
(不醉)陶侃(嘗曰少時有酒失亡親見約故不敢多飲)桓温(避酒見酗酒門吕氏避酒見令罰門)不
能滿觴(田蚡辭不能滿觴灌夫怒)自杖(庾衮叔襃父在常戒襃以酒後每醉輙自責曰余廢先人)
(之戒何以訓人乃於墓前自杖三十)淫湎繼淫(傳君子曰酒以成禮不繼以淫)納邪(又曰)
(不納於邪驕奢淫佚所自邪也)窟室(伯有嗜酒為窟室壑谷夜飲而擊鐘為子晳所焚)彼昏(不知)
(一醉日富)及亂(見上注)沉湎(于酒)枕麴藉糟(劉伯倫酒德頌)千日(中山有酒)
(飲者一醉千日玄石飲之千日乃醒)酒池(殷紂為酒池糟邱一鼓而坐飲者三千人)嘔丞相之
車(邴吉為丞相御吏醉嘔其車吉不責)酩酊(無所知山公)側弁(絶纓)荒湛于酒(顛覆)
(厥德)五斗解酲(劉伶)一石亦醉(淳于髠)羲和湎淫(廢時亂日)崇飲(見上)
荒腆(于酒)不幸(齊桓曰寡人不幸而好酒日夜相繼管仲曰惡則惡矣非其急也)不繼以
淫(用備其禍)衆醉(彼昏)卧吏部之甕下(嘔丞相之車中)畢吏部(畢卓為吏部比)
(舍郎釀酒熟卓醉後夜至甕下盜飲之掌酒者縳之明旦乃畢吏部)種秫(陶潜為彭澤令縣公田盡種秫)
腐脅(周顗在朝能飲一石及過江每稱無對偶有舊對從北來顗出二石酒共飲各醉及顗醒客已腐脅)
(死矣顗為僕射)酣身(酣樂其身不憂政)伐德(醉而不出是謂伐德)投轄(陳遵留客飲)濡
其首(易有孚于飲酒濡其首)銜杯漱醪(劉伯倫酒德頌)求於妻(劉伶常乘鹿車携一)
(壺酒使人荷鍤随身曰死便埋我其遺形如此渴甚求酒於妻妻捐酒棄器諫曰非養生之道宜斷之伶曰善)
(當祝鬼神自誓耳便可具酒肉妻從之伶跪祝曰天生劉伶以酒為名一飲一石五斗解酲婦人之言不可復)
(聽於是乃引其酒御其肉塊然復醉)金貂換酒(阮孚遥集為散騎常侍以金貂換酒帝宥之)杖
頭(阮修宣子常步行以百錢掛杖頭至酒店便獨酣暢家無儋石之儲)過寡婦飲(漢陳崇劾陳遵)
(爵列侯備郡守州牧而乘蒲車入閭巷過寡婦左阿君置酒歌舞醉宿)劾(周顗伯仁領吏部屢有荒醉失)
(儀為有司所劾)嫉嗜酒(時苖德胄性嫉惡為壽春令蔣濟為治中苖往謁濟濟素嗜酒醉不能見苖苖)
(恚悵還刻木為人署曰醉徒蔣濟立於墻下旦夕射之州縣知無奈之何)飲至一石(于定國為廷尉)
(飲一石斷獄益精明)如淮(傳曰有酒如淮有肉如坻)酗酒生禍(禮曰豢豕為酒非以生禍)
(而獄訟益繁則酒之流生禍也)酒禍(見上注)及亂(唯酒無量不及亂)既醉(是曰既醉不知)
(其秩秩常也)載號(載呶)失意(杯酒間白刃起相讐)式號(式呼)酒荒(于厥邑羲和)淫
酗(肆虐臣下化之紂也)羣飲勿佚(其或告曰羣飲汝勿佚盡執拘以歸于周予其殺言禁之也勿)
(佚謂捕之勿失)使酒(季布)酒狂(蓋寬饒曰無多酌我我則酒狂)酒失(陶侃曰少曾有酒失)殺
人(吳志凌統為將軍其督陳勤剛勇任氣自督酒凌轢一坐舉罰不以道統面折之勤怒罵詈統及父操統)
(流涕不荅引刀斫殺之及攻山賊曰死將以謝罪乃身當矢石賊應時披壊孫權嘉其果毅以功贖罪也)弔
(王悅元逹恃才縱酒婦父有慘悅乘醉弔之婦父慟哭悅與賓客連臂被髮裸身而入繞之三匝而出)輕
重不得(灌夫與竇嬰飲輕重不得夫摶嬰注不得謂不平)偪官長飲(謝奕安兄也少與桓)
(温善為温司馬每因酒無復朝廷禮常偪温酒温走入南康主門避之奕遂攜酒就廳事引温一兵帥共飲曰)
(失一老兵得一老兵亦何所怪温不責之)偽醉責人(晉温嶠偽醉以手版擊錢鳳)小遺(東方)
(朔常醉入殿中小遺殿上劾大不敬免為庶人)又(張安世少孺為光禄勲郎有醉小便殿上主事白行法安)
(世曰何以知其不反水漿耶其掩人過如此)中聖人(見禁酒門)狂藥(孫季舒嘗與石崇飲慠慢)
(過度崇欲表免之裴楷叔則聞之謂曰足下飲人狂藥責人正禮不亦乖乎崇乃止)禮飲三爵
(臣侍宴過三爵非禮)成禮(酒以成禮)有儀(樂且有儀)百禮(以洽百禮見上)酌言酬之
(詩)九獻(傳曰楚子入享于鄭九獻注云上公之禮九獻而禮畢)三行趨出(管子曰桓公與)
(管仲飲掘新井而柴焉十日齋戒召管仲管仲至公執爵夫人執樽觴三行管仲趨出公怒曰寡人齋戒以飲)
(仲父以為脫於罪矣管仲曰臣聞湛於樂者洽於憂厚於味者薄於行臣是以走出拜而送之)皆有酌
數(周禮)卜晝(臣卜其晝未卜其夜)侍飲(禮侍飲於長者酒進則起拜受於尊所長者辭少者反席)
(而飲長者舉未釂少者不敢飲並恭敬也)面尊(禮曰凡飲唯君面尊)賜爵(見賜酒門注)一獻
百拜(禮曰酒之流生禍也是以先王因為酒禮一獻之禮賓主百拜終日飲酒而不得醉焉先王所以備)
(酒禍也百拜言至敬)用禮飲酒(獻酬有儀)設醴(漢書楚元王每置酒為穆生設醴)無荒
(好樂無荒)油油以退(禮君子之飲酒一爵而色洒如也二爵而言言斯禮已三爵而油油以退注皆)
(肅敬貌)舉酬逸逸(有序貌)飽德(既醉以酒既飽以德)酳酢(禮)以賢序賓
(敬譲無惑)軍中飲獻飲(傳曰榖陽竪獻飲於子反子反飲之而醉不能見楚子遂宵遁敗楚)
(軍也)簞醪(三略昔良將有饋一簞醪者投於河使士飲之三軍皆告醉)魯酒薄而邯鄲
圍(莊子音義曰楚宣王朝諸侯魯恭公後至而酒薄宣王怒恭公曰我周公之胤長於諸侯行天子禮樂勲)
(在周室我送酒已失禮方責其薄無乃太甚遂不辭而還宣王怒乃發兵與齊攻魯梁惠王常欲擊趙而畏楚)
(楚既以魯為事故梁得圍邯鄲言事相因亦是感應也一曰魯趙俱獻酒於楚酒吏以魯酒易趙厚酒故楚圍)
(邯鄲也)罷將(曹仁為關侯所圍太祖以曹植子建為南中郎將征虜將軍欲遣救仁呼有所勑戒植醉)
(不能受命於是上悔而罷之)騰酒車以斟酌(文選)樂飲合歡(酒食者所以合)
(歡)宴樂(我有旨酒以宴樂嘉賓之心)厭厭夜飲(不醉無歸)百榼(孔叢子曰子路嗑嗑)
(尚飲百榼)其樂陶陶(劉伯倫酒德頌曰捧罌承糟銜杯漱醪無思無慮其樂陶陶)玉山之
穨(晉嵇康醉倒如玉山之將頽)舉白(漢書曰引滿舉白白酒觴)樂飲(今夕)朱顔酡(酡徒)
(何反美人既醉朱顔酡)高陽(山簡每至高陽習家池飲酒大醉而歸人歌曰山公時一醉酩酊無所知)
(日暮倒載歸倒安白接䍦)河朔飲(袁紹在河朔每至夏大飲云以避一時之暑故號河朔飲也)不
空(孔文舉曰樽中酒不空吾無憂)酣身(見上)投轄(陳遵留客飲酒投車轄於井中)無酌數
(周禮)資酒食以合歡(初筵有禮)用歌舞以飾喜(終宴不疲)即時一杯
(晉張翰曰使有身後名不如即時一杯酒)酒中趣(孟嘉嗜酒人問之荅曰君未知酒中趣)側弁
之俄屢舞傞傞(俄傾貌)樂未央杯(但覺杯行遲)夜飲厭厭夜
飲(不醉無歸)以火繼之(卜)夜(桓公樂飲以火繼之敬仲辭曰臣卜其晝未卜其夜)不
繼以淫絶纓(楚莊夜飲燭滅客牽美人衣美人絶其纓)俾夜作晝俾晝
作夜鄭伯有為窟室(而夜飲酒擊鍾)樂飲今夕御飲三爵
(臣侍君宴過三爵非禮也)千鍾(孔叢子曰堯飲千鍾)在鎬(王在在鎬豈樂飲酒詩)過沛(史高)
(祖過沛置酒酒酣上擊筑自歌)湛露(之觴)瑶池之宴(周穆王宴西王母)酌彼金罍
(詩)飲酎(月令孟夏天子飲酎用禮樂酎醇酒也用禮樂正尊卑也)醉(後漢劉寬字文饒每引見帝令)
(寬講經嘗於帝前被酒睡帝問太尉醉耶對曰臣不敢醉但任重負大憂心如醉)又(後漢馬武字子張為)
(人嗜酒闊逹敢言時醉在御前面折同列言其短長帝故縱之以為樂)面尊(凡飲唯君面尊)司過
之吏(吳孫皓每宴會羣臣無不令沉醉置黃門侍郎十人不與酒令侍立為司過之吏飲罷各奏其闕失)
(随大小加刑)勞酒(孟春天子躬耕籍田還乃宴飲於太寢公卿大夫諸侯皆御命曰勞酒)晉武
舉觴(河橋成晉武舉觴於杜預曰非卿此橋不成)賜酒秬鬯賜晉(晉文公獻楚俘)
(於周王賜之秬鬯一卣卣器也秬黑黍鬯香草和酒以降神)錫魏(册魏公九錫文曰是用錫君秬鬯一)
(卣)賜遺細君(漢書伏日上賜東方朔酒一石肉百斤歸遺細君)酒存人欲(賜表主恩)
逮下之恩賜頒(周禮酒正掌酒之賜頒皆有法以行之注法尊卑之差)秩酒(酒正)
(凡有秩酒者以書契授之注秩常也謂老臣常受酒)賜爵(禮君若賜之爵即越席而再拜稽首受登席祭)
(之飲卒爵而俟君卒爵然後授虚爵注不敢先君盡之)不再拜(禮酒肉之賜不再拜再重也不重拜)
(輕也)上尊酒(漢書賜丞相養牛上尊酒注糯米一斗酒一斗為上尊稷為中粟為下)桐馬酒
(見造酒門)令罰兕觥其觩(兕觥罰爵地觩然不用)酒吏軍灋(史記諸吕)
(用事朱虛侯章入侍高后燕飲令章為酒吏章曰臣將種也請以軍法行酒酒酣諸吕一人亡酒章拔劍斬之)
(還白曰亡酒一人謹行軍法斬之)觴政(說苑魏文侯與大夫飲酒使公乘不仁為觴政)引滿相
罰(文選)立監佐史(詩凡此飲酒或醉或不既立之監或佐之史彼醉不臧不醉反耻言幽王)
(立酒監佐之史令人盡醉則耻罰之)令出惟行觵其不敬者(觵罰爵也周禮)杜
蕢之爵(禮智悼子卒未葬晉平公飲酒師曠李調侍飲杜蕢入寢酌曰曠飲斯又酌曰調飲斯又酌北)
(面而飲平公問之云云公曰寡人亦有過焉酌而飲寡人杜蕢洗而揚觶公曰如我死則必無廢斯爵也遂謂)
(之杜舉)酌彼(兕觥)有常罰(之爵禮)罰卜不中(晉獻公飲大夫酒令司正實爵與史)
(蘇曰驪之役汝曰勝而不吉夫克國得妃吉孰大焉故罰汝對曰云云)飛觴舉白(文選)孔分
賜(譲皇帝憲帝親待愈益厚尚食搃監及四方所獻酒皆分賜之)藥酒(譲皇薨葬橋陵監護使裴耀卿)
(建言尚食料藥酒三十石考求禮據無所憑依請蠲省折衷詔可)以酒得過(温造字簡輿李景儉)
(以酒得過宰相造坐與飲食出為朗州刺史)悠然獨酌(馬周字賓王舍新豐逆旅主人不之顧周)
(命酒一斗八升悠然獨酌衆異之)上書太子(李綱字文紀上書太子曰殿下飲酒過量非養生之)
(道)嗜酒(蘇世長)縱酒為樂(唐儉居官不事事與賓客縱酒為樂)置酒相樂(李勣)
(疾弟弼始為晉州刺史以勣疾召為司衛卿使省視忽語曰我似少愈可置酒相樂於是奏樂宴飲列子孫于)
(下)日置酒(韋挺在幽州日置酒弗憂職)劇飲(李百藥喜劇飲)踰斗不亂(盧齋卿喜)
(飲酒踰斗不亂)賜酴醿酒(李絳字深之曰今法令不及者五十餘州西戎内訌加此水旱無年陛下)
(焦心銷志求濟時之略渠便高枕而卧哉帝入謂左右曰絳言骨鯁真宰相也遣使賜酴醿酒)卒爵(李景)
(譲字後已始為左丞蔣伸坐宴所酌酒語客曰有孝於家忠於國者飲此客肅然景譲起卒爵伸曰無宜於公)
窮晝夜相歡(裴度字中立治弟集賢里野服蕭散與白居易劉禹錫為文章把酒窮晝夜相歡不)
(問人間事)把酒為勞(王世充擊賊盧明月於南陽俘係數萬還帝自持酒為勞)喪明(徐晦字士)
(章嗜酒喪明)引觴同飲(張說字道濟宴集賢院故事官重者先飲說曰吾聞儒以道相高不以官)
(閥為先後大帝時修史十九人長孫無忌以元舅每宴不肯先舉爵長安中與修珠英當時學士亦不以品秩)
(為限於是引觴同飲時服其有體)縱酒高會(崔寧杜鴻漸為劍南西川節度使政事日委寧日與)
(僚屬杜亞楊炎縱酒高會)罰爵(崔咸字重易李逄吉當國畏裴度復相使京兆尹劉栖楚等十餘人悉力)
(排却之雖度門下賓客皆有去就意他日度置酒延客栖楚曲意自解附耳語咸疾其矯舉酒譲度曰丞相乃)
(許所由官囁嚅耳語願上罰爵度笑受而飲栖楚不自安趍出坐上莫不壯之)内詔于懷(賈耽為山)
(南節度使德宗在梁耽使司馬樊澤奏事澤還耽大置酒會諸將俄有急詔至以澤代耽召為工部尚書耽内)
(于懷飲如故既罷召澤曰詔以公見代吾且治行勑將吏謁澤)杖策往醉(張鎬字從周京師未知名)
(率嗜酒鼓琴自娛人或邀之杖策往醉即返楊國忠薦釋褐拜左拾遺)不喜飲酒(李德裕)不
治職(李紳字公垂素善薛廷老數飲酒不治職罷去坐是亦奪職)殺人(劉义少因酒殺人亡命會)
(赦出)飲謔(姚誾性豪蕩好飲謔)俸餘送酒家(陽城字亢宗每約二弟吾所俸入而可度月食)
(米幾何薪鹽幾錢先具之餘送酒家無留也)不任事(王績字無功求為六合丞以嗜酒不任事)斗
酒學士(高祖武德初以前官待詔門下省故事官給酒日三升或問待詔何樂耶荅曰良醖可戀耳侍)
(中陳叔逹聞之日給一斗時號斗酒學士)送酒(貞觀初以疾罷復調有司時太樂署史焦革家善釀績求)
(為丞吏部以非流不許績固請曰有深意竟除之革死妻送酒不絶歲餘又死績曰天不使我酣美酒邪棄官)
(去)酒經(追述焦革酒法為經)酒家南董(又采杜康儀狄以來善酒者為譜李淳風曰君酒家)
(南董也)立杜康祠(所居東南有盤石立杜康祠祭之尊為師以革配)著醉鄉記(以次)
(劉伶酒德頌)五斗先生(其飲至五斗不亂人有以酒邀者無貴賤輙往著五斗先生傳)贈酒
(杜之松故人也為刺史請績講禮荅曰吾不能揖譲邦君門談糟粕棄醇醪也之松歲時贈以酒脯以上王績)
(傳)潔壺置杯(陸龜蒙字魯望初病酒再朞乃已其後客至㓗壺置杯不復飲)多忤物(林藴)
(字復夢嗜酒多忤物宰相置不用也)喜蒱酒(王翰喜蒱酒)與才士豪俠飲樂(翰徙)
(仙州别駕日與才士豪俠飲樂)劇飲歡甚(孟浩然字浩然採訪使韓朝宗約浩然偕至京師欲薦諸)
(朝會故人至劇飲歡甚或曰君與韓公有期浩然曰業已飲遑恤佗卒不赴)崔顥(嗜酒)生春酒
(本紀德宗即位五月甲申劍南貢生春酒)雖多不亂(李迥秀字茂之喜飲酒雖多不亂)俗以
椰子為酒(南蠻訶陵俗以椰子為酒飲之輙醉宿昔壊)桑落酒(良醖署令二人進御則供)
(春暴秋清酴醿桑落之酒見百官志)崔恭(飲酒至斗不亂)上日内出醪饌(張說字道濟遷)
(左丞相上日内出醪饌)李適之(飲酒至斗餘不亂)時美其恭(苖晉卿字元輔潞州壺關)
(人充河北採訪使入計謁歸壺關太守迎犒吏所属令行酒酒至必立飲白釂侍老有獻降階拜而飲時美其)
(恭)將士不飲(陽惠元平州人詔移兵萬五千戍關東帝御樓至春樓誓師因勞遣諸將酒至神策)
(將士不敢飲帝問故惠元曰初發奉天臣之帥張巨濟與衆約是役也不立功毋飲酒臣不敢食其言)數
過友家飲噱(劉伯芻字素芝遷主客員外郎數過友家飲噱為韋執誼所陰劾貶虔州參軍)酒
(崔沔字善仲曰祭祀尚矣古者飲食必先嚴獻未有麴糵故有玄酒之奠)勸一杯(漢蔡王信高祖之從)
(弟也楊邠等死信大喜謂其寮佐曰吾嘗謂天無眼而使我鬱鬱于此三年矣主上孤立幾落賊手諸公可以)
(勸我一杯矣)紫酒青酒(五代于闐以蒲萄為酒又有紫酒青酒不知其所釀而味尤美)求酒
(五代張彦澤耶律德光犯闕帝使求酒於李崧崧曰臣家有酒非敢惜慮陛下憂躁飲之有不測之虞所以不)
(敢進也)酒八仙人(李白字太白自知不為親近所容益驁放不自修與賀知章李適之汝陽王璡)
(崔宗之蘇晉張旭焦遂為酒八仙人)㯽榔瀋為酒(環王取㯽榔瀋為酒)濁醪有妙理
(杜詩)琥珀(春酒杯醲琥珀薄)松醪酒熟旁看醉(杜甫寄杜員外兄)甘若飴
(韓愈詩一杯春酒甘若飴)地黃酒(柳玭相國門人賈餗有奴頗横馮球愛賈召奴責之奴泣謝未幾馮)
(謁賈未出有二青衣齎銀罌出曰公恐君寒奉地黃酒三杯馮說盡舉之)㳅行(長孫無忌帝謂唐儉有辭)
(善和解人酒杯㳅行發言可喜)非公會不飲(段秀實非公會不飲酒)受酒一杯(李素)
(立夷人感其惠率牛馬以獻素立止受酒一杯)潜泉浮酒(回紇入朝帝坐祕殿陳十部樂殿前設高)
(坫置朱提缾其上潜泉浮酒自左閣通坫趾注之缾轉受百斛繚盎回紇數千人飲畢尚不能半)劇飲
以自娛(五代符習怏怏失職劇飲以自娛)麴生(唐開元記葉法善居玄貞觀嘗有朝士詣之解)
(帶淹留滿座思酒忽有一美措傲睨直入稱麴秀才年二十餘肥白可觀笑揖諸公末席伉聲譁論良久暫起)
(法善曰此子突入詞辯如此豈非妖魅為惑乎俟其復至密以小劍擊之應手墜于階下化為瓶榼一座驚懾)
(遽視乃瓶醲醖也咸笑飲之其味甚佳曰麴生風味不可忘也)龍膏酒(唐杜陽編順宗時處士伊初玄)
(召入宫飲龍膏酒黑如純漆飲之令人神爽此本鳥弋山離國所獻)澄明酒(武宗會昌元年夫餘國貢)
(火玉才人常用煎澄明酒其酒亦異方所貢也色如紫膏飲之令人膏香)凝露漿(同昌公主上每賜御)
(饌其酒有凝露漿)無憂酒(武宗起望仙臺薦無憂酒)酒山(南昌國有酒山山有泉其味如酒飲)
(之甚美醉則經月不醒)菖蒲酒桃花酒(滄洲去國萬里出菖蒲酒桃花酒飲之而神氣清爽)
香露之醑(洲人多飲香露之醑)麴精潭(叙聞錄憲宗採鳳李花釀換骨醪晉國公平淮西廻)
(黃帕金瓶遠賜二斗)碧芳酒(叩頭錄房壽六月擣蓮花製碧芳酒凉物也)䲻腦酒(唐酉陽雜)
(俎肅宗張皇后專權每進酒常寘䲻腦酒令人夕醉健忘)洞天聖酒將軍(虢國夫人就屋梁懸)
(鹿腸於中空筵宴使人於梁上注酒於腸中結其端欲飲則解開流於盞中號洞天聖酒將軍出酒中玄)辭
醉(李仁矩恃恩驕恣見藩臣不以禮東川節度使董瑋置酒召仁矩辭醉不往於傳舍與娼妓宴飲)好
飲而多酒過(初李瀚為翰林學士好飲而多酒過高祖以為浮薄天福五年九月詔廢翰林學士)
(五代桑維翰傳)牛飲(閩王曦常為牛飲羣臣侍酒醉而不勝有訴及私棄酒者皆殺之諸子繼柔棄酒并)
(殺其贊者一人)舉觴酹先酒(柳宗元飲酒詩今旦少愉樂起坐開清樽舉觴酹先酒遺我駈憂煩)
序飲(昔之飲酒有揖譲而酬酢百拜以為禮者有呌號屢舞如沸如羹以為極者有祼䄇袒禓以為逹者)
(有資絲竹金石之樂以為和者有以促數紏逖而為密者柳文)文字飲(長安衆富兒盤饌羅羶葷不解)
(文字飲惟能醉紅裙韓愈醉贈)清夜沉沉動春酌(燈前細雨簷花落杜甫醉時歌)李白
一斗詩百篇(長安市上酒家眠天子呼來不上船自稱臣是酒中仙)墻頭過濁醪
(展席俯長流)汝陽三斗始朝天(道逢麴車口流涎恨不移封向酒泉老杜八仙歌)濁
醪氣色嚴(皤腹瓶甖古酣酣天地寬怳怳嵇劉伍杜牧雨中作)盖至其邊終身太
平(文粹王績醉鄉記降及堯舜作為千鍾百壺之獻因姑射以假道盖至其邊終身太平)與醉鄉
隔(同上禹湯立法禮繁樂雜數十代與醉鄉隔其臣羲和棄甲子而逃冀臻其鄉失路而道夭故天下遂不)
(寧)玉酒湛湛盈華觴(齊言此夕樂未央玉酒湛湛盈華觴張籍楚宫行)石梁春
(滎陽之土窟春富平之石梁春酒名也國史補)西涼州蒲萄酒(李白進清平詞太真以玻瓈七)
(寳杯酌西涼州蒲萄酒飲白出楊妃傳)瓊&KR0961;酒(謝玄卿遇神仙設瓊&KR0961;酒續仙傳)呼酒(韓愈)
(醉贈張籍今日到君家呼酒持勸君)數杯澆腸雖暫醉皎皎萬慮醒還新
(韓愈感春詩)金牌斷酒(安禄山眷寵既深人多疾之帝恐其遇毒賜禄山以金牌繫臂每王公勸)
(飲則示金牌准勑斷酒)異國酒(阿陸部多獵虫鹿剖其肉重疊之以石壓瀝汁稅波斯拂菻等國米)
(及草子釀於肉汁之中經數日即變成酒飲之可醉出酉陽雜俎)酒味既冷洌酒氣又
氤氲(詩成使之寫亦足張吾軍所以欲得酒為文俟其醺酒味既冷冽酒氣又氤氲性情漸浩浩諧笑方)
(云云此誠得酒意餘外徒繽紛)車旁側挂一壺酒(李白㐮陽歌車旁側挂一壺酒鳳笙龍管)
(行相催咸陽市中嘆黃犬何如月下傾金罍)麴神寅日合酒聖卯時歡(白樂天詩)
天文懸瑞色(張說天文懸瑞色酒聖泛華巵)龍頭瀉酒邀酒星(唐李賀詩)百
罰深杯亦不辭(杜甫樂遊園歌却憶年年人醉時只今未醉已先悲數莖白髮那抛得百罰深)
(杯亦不辭)山瓶乳酒下青雲(氣味濃香幸見分謝嚴公送酒)酒憶郫筒不用
沽(郫蜀縣風俗錄曰郫人刳竹之大者傾春釀於筒閑以耦絲蔽以焦葉信宿馨逹於林外然後斷之以獻)
(俗號為郫筒林也)聞道雲安麴米春(撥悶聞道雲安麴米春纔傾一盞即醺人)蟻浮
仍臘味(歸溪)重碧酤春酒(宴楊君樓)五花馬千金裘呼兒將出
換美酒(與爾同消萬古愁李白將進酒)辭粟卧首陽屢空飢顔回當代
不樂飲虚名安用哉(李白)飲之以酒(五代梁臣劉鄩歸梁太祖賜之冠帶飲之)
(以酒鄩辭以量小太祖曰取兖州量何大乎)張飲盡歡(高開道以輕騎五百抵幽州欲圖羅藝自)
(從數騎入都督府且觀藝藝與張飲盡歡知不可圖遂去)奏妓飲酒(高開道顧不免擐甲挺刃據堂)
(上坐與妻妾奏妓飲酒)醽綠翠濤(龍城錄魏左相能治酒其名醽綠翠濤常以大金甖内賜公稱)
(醽綠勝蘭生翠濤過玉薤千日醉不醒十年味不敗蘭生漢書百味旨酒也玉薤傷帝酒名也十年不敗西河)
(人華非得大宛之法司馬酒學謂貴人藏萬石蒲萄酒數十年不敗者也)酒兵也兵可千日
不用(陳暄嗜酒其兄子秀以書諷之乃曰昔周伯仁渡江惟三日醖吾不以為少鄭康成飲三百杯吾不)
(以為多又言酒兵也兵可千日不用不可一日而不偹又曰吾歿之後題其墓曰酒徒陳君之神道)良醖
令掌五齊三酒之事(一曰汎齊二曰醴齊三曰盎齊四曰醍齊五曰沈齊三酒一曰事酒)
(二曰昔酒三曰清酒唐六典)破除萬事無過酒(韓愈贈鄭兵曹杯行到君莫停手破除萬)
(事無過酒)高陽小飲真瑣瑣(山公酩酊何如我李白送竇明府詩)爾來未幾歲
(散盡高陽徒杜牧)郢水醪(李德裕述夢詩曰荷静蓬池鱠冰寒郢水醪注夏至頒冰以酒味濃和冰)
(而飲禁中有郢酒)仙醴(杜甫贈汝陽王詩仙醴求浮蟻)溧陽酒樓三月春(李白猛虎)
(行凓陽酒樓三月春楊花忙忙愁殺人胡雛綠眼吹玉笛吳歌白紵飛梁塵)千名(春醪又千名)
酤𣙜(二)
白沽酒(市脯不食)酤我(詩曰無酒酤我)黃公開肆(卓氏當壚)執榼(數錢)公酒
(周禮云)日成月要(周禮酒正日入其成月入其要歲終則會注皆謂合計其用)酒府(酒正)
(之府)酒正(酒官)酒人(造酒者)酒官監之(月令監察其造)陳魯匡之謀(收榮)
(公之利)貫酒(高祖從王媪武負貫酒每酤留飲酒酬數倍故二家常折劵棄債)當壚(司馬相如)
(與卓文君臨卭買酒舍文君當壚相如與傭保雜作滌器)千釀(殖貨志一歲千釀比千乘之家)酤釀
(崔寔父卒賣田宅起塚塋立碑頌資産竭以酤釀販鬻為業)貫酤(吳潘璋字文珪居貧嗜酒好貫酤每)
(曰候富貴當相還)阮修(以百錢挂杖頭沽酒)黃公當壚(王戎過謂後車客曰吾昔與嵇叔夜)
(阮嗣宗酣暢於此今思邈若山河)不食(孔子曰沽酒市脯不食)折劵棄債(見上注)懸
幟(韓子宋人有酤酒懸幟甚高斗槩甚平而沽不售問人人曰君家畜惡狗也)十千(曹植詩美酒斗)
(十千)梁市(列仙傳酒客者梁市酒家之客作酒常美日售萬錢)孔私釀(王仲舒字宏中除江西觀)
(察使㩁酒利多他州十八民私釀歲抵死不絶榖數斛易斗酒仲舒罷酤錢九十萬吏坐失官息錢五十萬悉)
(産不能償仲舒焚簿書脫械不問)弛𣙜酒(敬晦南方連饉有詔弛𣙜酒茗官用告乏)追償(崔植)
(字公修為給事中時皇甫鏄請天下所納鹽酒利增估者以新凖舊一切追償植奏言用兵久百姓彫罄往雖)
(估踰其實今不可復收於是議者咸罪鏄懼而止)市酒(李密入關為邏所獲與支黨護送帝所出所有)
(金示使者使者顧金禁漸弛益市酒飲笑讙譁守者懈密等遂夜亡去)禁京城酤酒(食貨志唐)
(初無酒禁乾元元年京師酒貴肅宗以廪食方屈乃禁京城酤酒酒期以麥熟如初二年飢復禁酤)罷𣙜
酤(德宗帝紀大歷十四年辛邜罷𣙜酤)酒翁(段秀實傳郭晞士入市取酒刺酒翁壊釀秀實列卒取之)
已輸者弭怨見處者獲寧(陸宣公奏議其𣙜酤等一切停罷則冀已輸者弭怨見處)
(者獲寧)金龜換酒(賀知章一見李白呼謫仙人以金龜換酒與之共飲出唐摭言)金魚換
酒來(何將軍山林詩杜甫)碧䟽玲瓏含春風銀題綵幟邀上客(韋蘇)
(州酒肆行豪家沽酒長安陌一旦起樓高百尺碧䟽玲瓏含春風銀題綵幟邀上客晴景悠揚三月天桃花飄)
(俎柳垂筵繁絃急管一時合他壚隣肆何寂寞)止宿酒店(文粹吕才東臯子集序或乘牛騎驢出入)
(郊郭止宿酒店動經歲月)郢酒坊(李德裕詩冰寒郢水醪注禁中有郢酒坊)恰有三百青
銅錢(杜甫偪仄行街頭酒價常苦貴方外酒徒稀醉眠速來相就飲一斗恰有三百青銅錢)
造酒(三)(禁酒附)
白為酒為醴(詩)六物(月令仲冬命有司秫稻必齊麴糵必時湛熾必㓗水泉必香陶器必)
(良火齊必得兼用六物母有差忒差忒謂失所也酒官監之)若作酒醴(爾惟麴糵)五齊(周禮)
(酒正掌酒之政令辨五齊之名泛醴盎緹沈也)式法(作酒之法式也周禮)酒財(授酒人以財也周禮)
掌其薄厚之齊(齊節也)酒式(周禮以酒式誅賞之注云誅賞其作酒之善惡也)酒
人(造酒人也)酒官監之(見上注)女酒三十人(周禮注女奴曉酒也)飲齊視
冬時(飲宜寒也)千釀(見上注)三品(晉劉弘為荆州室中云齊中酒聽事酒猥酒同用麴米而)
(優劣三品弘云投醪尚三軍同醉豈得二其厚蒲自今不得分别)桐馬酒(漢師學士十二人給大官)
(桐馬酒注以馬乳為酒採桐葉時乃成也臣瓉曰按武帝以馬家為桐馬似不為酒也)禁酒椎
破壚罌(趙廣漢為京兆直突入博陸侯霍禹第門索私釀酤椎破壚罌斧破門關)孔融争(後漢)
(末年飢曹操表制酒禁孔融頻争之多侮慢之辭融難操書曰堯非千鍾無以建太平孔非百觚無以湛上聖)
(云云由是觀之酒何負於理者哉)中聖人(魏志徐邈字景山為尚書郎時禁酒邈私飲至醉校尉趙)
(逹問曹事邈曰中聖人逹白之太祖甚怒鮮于輔曰醉客謂酒清者為聖人濁者為賢人邈性修慎偶醉言耳)
(竟免刑)釀具(蜀大旱先主禁酒有釀具並坐之)巷無飲酒羣飲勿佚(酒誥)
(曰羣飲汝勿佚盡執拘以歸于周予其殺)孔釀宜春酒(李泌字長源泌請里閭釀宜春酒以祭勾)
(芒神祈豐年帝悅乃著令)弛禁(薛戎字元夫遷浙東觀察使所部州觸酒禁者罪當死戎弛其禁)酒
器九品(李適之酒器九品有蓬萊盞海川螺舞仙盞瓠子巵慢卷荷金焦葉玉蟾兒醉劉伶東溟樣蓬)
(萊盞上有山象三島注酒以出沒為限舞仙盞有關捩酒滿則仙人出舞瑞香毬子落盞外出逢原記)釀
王(汝陽王璉取雲夢石甃泛春渠以置酒作金銀龜魚浮沉其中為酌酒具自稱釀王兼麯部尚書出醉仙)
(圖)釀老春(李白哭宣城善釀酒詩紀叟黃泉裏還應釀老春)白酒初熟山中歸
(李白南陵别兒童)冠絶當時(文粹吕才東臯子集序時太樂有府吏焦革家善醖酒冠絶當時為)
(酒譜一卷李淳風見而悅之)終歲醇醲味不移(韋蘇州酒肆行深門潜醖客來稀終歲醇)
(醲味不移長安酒徒空擾擾路旁過去那得知)吳姬壓酒喚客嘗(李賀)玉液金脂
(白公效陶潜造酒開缾瀉樽中玉液黃金脂持玩已可悅歡嘗有餘滋)綠香芳烈(太宗破高昌收)
(馬乳蒲萄種於苑中并得酒法仍自損益之造酒成綠色芳香酷烈味兼醍醐南部新書)荷杯(李宗閔善)
(飲暑月臨池以荷為杯語林)梨花春(杭州其俗釀酒趁梨花時熟號梨花春長慶集注)白雞
盞(唐朝野僉載柳亨飲未醉造白雞盞取其迅速)鶴樽(朝野僉載唐韓王元嘉有一銅鶴樽背上注酒)
(則一足倚滿則正不滿則危側)歇馬杯(天寳遺事長安自昭應縣至都門官道村店民當大路市酒量)
(錢數多少飲亦有施者與行人飲之故路人號為歇馬杯)常持滿(河東記汝陽王璡飲葉静能葉曰有)
(一生徒能飲當令來謁翌日有通謁者曰常持滿見之侏儒也談胚渾之道飲以五斗忽醉倒乃瓮也)衰
年催釀黍(杜甫詩)汲河以釀(地理志河中府河東有芳醖監汲河以釀)
酣醉(四)
白墮車(莊子云醉人墮車雖病不死其骨節與人同其犯難與人異)畢吏部(畢卓醉入比舍)
(郎酒罋下卧)酩酊(無所知山公)倒載(見樂飲門)載號載呶(或號或呼)不知其
秩(亦既醉止不知其秩)亂我籩豆屢舞(僛僛傞傞)側弁之俄霑醉
(陳遵與客飲投轄井中取其霑醉)憂心(後漢劉寬字文饒於上前被酒睡上曰太尉醉耶對曰臣不敢)
(醉但憂心如醉也)腐脅弔婦父中聖人玉山之頹千
日嘔車茵(並見上注)是曰既醉(不知其尤)孔使酒(宗室景儉字寬中性矜誕)
(使酒縱氣)留宴大醉(李勣留宴俄大醉帝親解衣覆之)頹然(長孫順德削籍為民歲餘帝閱)
(功臣圖見其像憐之遣宇文士及視順德方頹然醉)醉死(傅奕自誌曰奕青山白雲人也以醉死)殫
財費酣遊山寺(鄭敬宣慰江淮帝誡曰卿是行宣諭朕意無若潘孟陽殚財費酣飲遊山寺)
沈于酒(趙㳙沈于酒傲忽少檢)慢宰相(獨孤朗字用晦拜殿中侍御史坐與李景儉飲景儉)
(使酒慢宰相出為韶州刺史)挺笏擊姦臣(顧少連裴延齡方横無敢忤者嘗與少連會田鎬第)
(酒酣少連挺笏曰叚秀實笏擊賊臣今吾笏將擊姦臣奮且前元友直在坐勸解之)敢言(叚平仲字秉庸)
(磊落有氣節嗜酒敢言)不持檢操(薛廷老字商叟拜翰林學士酣飲不持檢操帝不悅)醉謁
(獨孤用晦為中丞侍御史李道樞醉謁用晦用晦劾不虔下除司議郎)醉辱(楊炎字公南神烏令李太)
(簡常醉辱之炎令左右反榜二百餘幾死)酣醉乃去(李德裕李宗閔時李聽為太子太傅招所善客)
(載酒集宗閔閣酣醉乃去至德裕則諭御史冇以事見宰相必先白臺乃聽)痛飲未嘗醒(崔咸)
(字重易累遷陜虢觀察使日與賓客僚屬痛飲未嘗醒夜分决事裁剖精明無一毫差吏稱為神)飲酣
泣下(張濬字巨川為河東行營招討帝置酒安喜樓臨餞飲酣泣下曰陛下偪於賊臣願以死除之)酣
飫(元德秀字紫芝嗜酒陶然弹琴以自娛人以酒肴從之不問賢鄙為酣飫)醉吟先生(白居易自)
(號醉吟先生為之傳)卧客懷中(陽城字亢宗召拜右諫議大夫及受命他諫官論事苛細紛紛帝厭)
(苦而城寢聞得失且熟猶未肯言韓愈作争臣論譏切之城不屑方與二弟延賓客日夜劇飲客欲諫止者城)
(揣知其情彊飲客客辭即自引滿客不得已與酬酢或醉仆席上城或先醉卧客懷中不能聽客語無得關聞)
屬辭(賀知章字季真每醉輙屬辭)以水頮面(李白字太白有詔供奉翰林白每與飲徒醉于)
(市帝坐沉香亭帝意有感欲得白為樂章召入而白已醉左右以水頮面)力士脫鞾(白常侍帝醉使)
(高力士脫鞾力士素貴恥之)呼呌狂走(張旭蘇州人嗜酒每大醉呼呌狂走乃下筆或以頭濡墨)
(而書既醒自視以為神不可復得也世呼張顚)醉不能見(王源中字正蒙進承旨學士源中嗜酒召)
(之醉不能見及寤憂其慢不悔不得進也他日又如之遂失帝意)李玄通(見忠義門)書夜酣
飲(五代張彦澤自以有功與契丹晝夜酣飲自娛因縱軍士大掠京師軍邏獲罪人彦澤醉不能問瞋目視)
(之出三手指軍士驅出即斷其腰領)解醒具(李嗣業入朝賜酒玄宗前醉舞帝寵之賜綵百金四五十)
(物錢十萬曰為解酲具)攻館下(沙陀傳李克用過汴朱全忠邀之全忠忌克用桀邁難制克用醉乃)
(攻館下親將郭景餘滅燭扶克用徐告之尚被酒乃引弓射會煙囂四合大震電克用與薛志勤等間闕升南)
(譙門縋走營)醉粧(後蜀王衍後宫皆戴金蓮花冠酒酣免冠其髻髽然更施朱粉號醉粧國中人皆效)
(之)醉聖(李白嗜酒醉後文尤竒號醉聖)詔奪嶠官(于嶠為安重誨所怒趙鳳即左遷嶠祕書)
(少監嶠因被酒往見鳳鳳知其必不遜乃辭以沐髮嶠詬直吏又溺于從者直廬而去省吏白鳳鳳以其事聞)
(明宗下詔奪嶠官)淋浪身上衣顛倒筆下字(初喧或紛争中静惟嘲戲淋浪身上)
(衣顛倒筆下字韓文公醉後)醉人為瑞(唐德宗播遷人多乏食無釀酒者後京師稍寧有一醉人)
(聚觀以醉人為祥瑞)輕王侯(一醉累月輕王侯李白)看朱成碧(顔始紅同上)賦詩
得妓(韋應物為蘇守嘗赴杜鴻漸宴醉歸宿傳舍既醒見二妓在側驚問之乃曰郎中席上與司空詩因)
(遣某等問其時何言曰高髻雲鬟宫樣粧春風一曲杜韋娘司空見慣渾閑事斷盡蘇州刺史腸唐宋遺史)
醉語(李林甫每與同僚議及公直之事則如癡醉之人未嘗問答或語及阿徇之事則響應如流張曲江)
(常謂賓客曰李林甫議事如醉者腦語也不足問可矣開元天寳遺事)使酒罵坐(吳世家楊隆演)
(嘗飲酒樓上命優人高貴卿侍酒徐知訓為参軍隆演鶉衣髽髻為蒼鶻知訓嘗使酒罵坐語侵隆演隆演愧)
(恥涕泣而知訓愈辱之)贈醉侯(皮日休夏日詩云他年謁帝言何事請贈劉伶作醉侯)熟酒
為身謀(杜甫晦日至今阮籍等熟酒為身謀)客醉揮金椀(崔駙馬宅詩)讀醉鄉
記(吾少時讀醉鄉記私怪隐居者無所累於世而猶有是言豈誠旨於味耶及讀阮籍陶潜詩然後乃知彼)
(雖偃蹇不欲與世接然猶未能平其心或為事物是非相感發於是有託而逃焉者也韓愈送王含)昨日
東城醉還應白接䍦(李白)醉後失天地兀然就孤枕(同上)常
云恨不逢劉伶與閉戸轟飲(吕才東臯子集序)日酣遨未赴屯
(裴耀卿字煥之蓋嘉運為河西隴右節度使以新立功日酣遨未赴屯耀卿言於帝曰今酣呶朝夕胖肆自安)
(非愛人憂國者唐史)扶太白登舟(范傳正李白新墓碑李白掌翰林專嘗密命召公作序時公已)
(被酒於翰苑中仍命高將軍扶以登舟優寵如此)
漿(五)
白漿人供六飲(水漿醴凉醫酏)蟻丘之漿(賣漿之家見莊子)十漿五漿
(列子之齊中道而反曰驚也吾食於十漿而五漿先饋言其敬也)賣漿(姜子牙少貧賣漿值天凉屠牛)
(賣肉值天熱而肉敗)義漿得玉(雍伯)孔獻漿(王重榮傳帝徙石門帝每出或獻飴漿帝駐馬)
(為嘗民皆流涕)取漿公廚(竇軌戒家奴毋出外忽遣奴取漿公廚既而悔焉命斬奴)一漿(藩鎮)
(李師道遣子弘方入侍既還師道中悔召諸將諸將議大將崔承度獨進曰公初不示諸將腹心而今委以兵)
(此皆嗜利者朝廷一漿十餅誘之去矣師道恚)冰漿(杜甫詩冰漿椀碧碼碯寒)具壺漿勸迎
(郭元振旌節下玉門關去凉州猶八百里城中争具壺漿勸迎)鹿角漿(雲仙散錄傳芳略記吐突承璀)
(嗜蛤蜊炙以鐵絲床數澆鹿角漿然後食)天漿(舉瓢酌天漿韓愈詶張籍)藍橋驛(裴航歸輦下經)
(藍橋驛渴甚求漿于茅舍見老媪方綴麻媪咄雲英擎漿來見箔下女子甚佳裴䤯傳竒)龍腦漿(江淮)
(異人錄自南唐保大中南海嘗貢龍腦漿能補益元宗嘗以漿調酒服之耿先生曰未為佳也乃以縑嚢貯龍)
(腦懸於琉璃瓶中食頓曰已漿矣元宗聞滴瀝聲少頃視之一勺水矣明日發之半瓶香氣馥烈)沽漿
(唐史食貨志中官為官市使每出沽漿賣餅之家皆徹肆閉門)味如杏酪(酉陽雜俎同州司馬裴沆)
(往鄭有老人白衣曳杖而至裴覺非常人以丈人呼之因隨行纔數里至一庄竹落草舍庭蕪狼籍裴渴甚求)
(茗老人指一上龕云此中有少漿可就取裴視龕中有一杏核一扇如笠滿中有漿漿色正白乃力舉飲之不)
(復飢渴漿味如杏酪裴知隐者拜請為奴僕老人曰君有世間微禄縱住亦不終其志)瓊漿自間
於粢盛(杜甫朝太清賦)蔗漿(明皇移入大内張后進蔗漿明皇不食楊妃外傳)
茶(六)
白代酒(吳志韋曜飲不過三升孫皓享燕以七升為限雖不悉入口皆澆灌取盡密賜曜茶以當酒至)
(寵衰更偪之)供辦(晉謝安常詣陸納納供辦設茶果而已)寄信(劉琨與兄弟羣書吾體中憤悶)
(恒仰真茶汝可寄信致之)供御(温嶠表遣取供御之調條列真上茶千片茗二百大薄)孔㩁茶
使(鄭注帝問富人術以㩁茶對其法欲置茶官籍名圃而給其直工自擷暴則利悉之官帝始詔王涯為㩁)
(茶使)官自治園(令狐楚為鹽鐵轉運使先是鄭注建㩁茶使王涯又議官自治國植茶人不便楚請)
(廢使如舊法從之)諫增茶賦(李珏字待價鹽鐵使王播增茶稅十之五以佐用度珏上疏謂㩁率)
(本濟軍興而稅茶自貞元已來有之方天下無事忽厚歛以傷國體一不可茗為人飲與鹽粟同資若重稅之)
(售必高其弊先及貧下二不可山澤之産無定數程斤論稅以售多為利若價騰則市者稀其稅幾何三不可)
(陛下初即位詔懲聚歛今反增茶賦必失人心帝不納)著經三篇(陸羽字鴻漸嗜茶著經三篇言)
(茶之原之法之具尤備天下益知飲茶矣)祀為茶神(時鬻茶者至陶羽形置煬突間祀為茶神)善
煑茶(有常伯熊者因羽論復廣著茶之功御史大夫李季卿宣慰江南次臨淮知伯熊善煑茶召之伯熊)
(執器煎季卿為再舉杯)著毁茶論(季卿至江南又有薦羽者召之羽衣野服挈具而入季卿不為)
(禮羽愧之更著毁茶論其後尚茶成風)驅馬市茶(時回紇入朝始驅馬市茶)自判品第
(陸龜蒙字魯望嗜茶置園顧渚山下歲取租茶自判品第張又新為水說七種其二惠山泉三虎丘井六松江)
(人助其好者雖百里為致之)㩁取茶利(何易于為益昌令鹽鐵官㩁取茶利詔下所在毋敢隐易)
(于視詔書曰益昌人不征茶且不可活矧厚賦毒之乎)出鹽茗俾民輸帛(楊行密字化源)
(議出鹽茗俾民輸帛幕府高勖曰瘡破之餘不可以加歛且帑貲何患不足若悉我所有易四鄰所無不積日)
(財有餘矣行密納之)八牀主人(劉建鋒死馬殷代高郁又教殷民得自摘山收茗筭募高力置邸閣)
(居茗號八牀主人)鬻(朱桃椎嘗織十芒屩置道上見者為鬻朱茗易之)稅茶(王紹遷倉部員外郎)
(是時兵旱無年詔戶部收闕官俸稅茶及無名錢以修荒政紹由員外判務)自擷山為茶(藩鎮)
(劉仁恭禁南方茶自擷山為茶號山曰大恩以邀利)變茶灋(王涯始變茶法益其稅以濟用度下益困)
(而鄭注亦議㩁茶天子命涯為使心知不可不敢争李訓敗乃及禍初民怨茶禁苛急涯就誅皆羣詬罵抵以)
(瓦礫)置邸務賣茶(楚馬殷始修貢京師然歲貢不過所産茶名而已乃自京師至㐮唐郢復等州)
(置邸務以賣茶其利十倍)受茶一串(陸䞇字敬輿張鎰餉錢百萬止受茶一串曰敢不承公之賜)
綠華紫英(唐杜陽編同昌公主上每賜饌其茶則有綠華紫英之號)六班茶(蠻甌志自樂天)
(方齋禹錫正病酒禹錫乃饋菊苖虀蘆菔鮓換取樂天六班茶二嚢以自醒酒)成象殿茶(金蠻密記)
(故例翰林當直學士春晚人困則日賜成象殿茶)練囊緘茶末(唐李肇國史補韓晉公滉聞奉)
(天之難以夾練嚢緘茶末遣使健步以進)滌煩(國史補党魯使西蕃烹茶帳中蕃使問何為者魯曰滌煩)
(消渴所謂茶也蕃使曰我亦有之命取出以指曰此壽州者此顧渚者此蘄門者)驚雷筴(覺林僧志)
(崇收茶三等待客以驚雷筴自奉以萱草帶供佛以紫茸香赴茶者以油嚢盛餘瀝歸出蠻甌志)顧蘭
露而慙芳(豈蔗漿而齊味劉禹錫為武元衡謝新茶表)效參藥石(芳越椒蘭同上)驟
雨飛聲入鼎來白雲滿椀花徘徊(劉禹錫西山蘭若試茶歌)顧渚貢
焙(唐制湖州造茶最多謂之顧渚貢焙歲造一萬八千四百八斤大歷五年已後始有進奉至建中二年袁)
(高為郡進三千六百串并詩一章刻互具貢)搴擷(損絲枲而供搴擷劉禹錫文)石花紫筍
(國史補茶名劍南有蒙頂石花湖州有顧渚紫筍峽州有碧澗明月)花乳(欲知花乳清凉味須是眠雲卧)
(石人劉禹錫詩)白泥赤印(何况蒙山顧渚春白泥赤印走風塵)茶治熱(國史補故老云五十)
(年前多患熱黃近代悉無而病腰脚者多乃飲茶所致也)
食(七)(加膳廉食)(奢盛附儉薄貪食)
白食為民天(文選)味以行氣(氣以實志)嘉肴(雖有嘉肴弗食不知其旨)食惟
接氣(見儉薄門)味以平心(君子食之以平其心)忘憂(魏子曰惟食忘憂)不歎(傳曰)
(當食不歎非歎所也)不語(食不語)美食(美味)飽食(終日)食我以禮(少施氏禮)爾
肴(既將既嘉)肉食(者鄙)吉蠲為饎(食也)飲食醉飽(書)不時不食(語)
蕙肴(楚辭蕙肴蒸兮蘭籍)初筵(終飲)置食之間三嘆(閻沒汝寬傳)吾豈得
而食之一飲一食(禮)飲食以時(禮)大夫無秩膳(未老者無)
(秩膳)有閣(禮大夫七十而有閣閣食藏)不辭(孔子食於季氏不辭不食肉而餐以待巳非禮也)
無禮(禮曰君子苟無禮雖美不食焉)共飯(不澤手)覆餗(鼎折足覆公餗)徒食(庶人耆老)
(不徒食徒空也禮)素餐無魚中置(當食之中)飱牽下箸(何曾)肉味
忘味豐儉隨客早晚(羊曼為丹陽尹客來早者得佳設日晏則漸罄不復及精)
(隨客早晚而不問貴賤有羊固拜臨海太守竟日皆美雖晚至者猶獲盛饌論者以固之豐腆不如曼之真)
不食珍(禮庶人無故不食珍)禮之初(始於飲食禮)男女之大欲(飲食男女之大)
(欲存焉)食其時(百骸理)君子以飲食宴樂(易)洪範八政一曰
食(尚書大傳曰八政何意先食食者萬物之始人之所本)汝郁(年五歲母疾不能食郁亦不肯食母)
(憐之強為之食歡言已愈郁視母顔色未平輙不食)加膳飫賜(傳曰賞為之加膳膳則飫賜之)
鄭伯享楚子加籩豆加籩(季孫宿如晉晉侯享之有加籩)奢盛厭
精(食不厭精)變色(有盛饌變色而作)六和(五味)八珍豐饌(文選云中廚辦豐饌)膏
粱(國語曰膏梁之性難正言食膏粱則性易驕)擊鐘(傳曰宋左師每食擊鐘)列鼎(家語子路)
(南游於楚列鼎而食)玉食(美食)六禽四膳窮海極陸(七命曰六禽殊)
(珍四膳異肴窮海之錯極陸之珍)方丈(墨子曰美食方丈口不能徧味目不能徧視孟子曰食前方丈)
厚味薄行(管子曰臣聞厚於味者薄於行)百品之味(周禮)百羞食庶(庶人無故)
(不食珍)極口腹之欲(不能反躬天理滅矣禮)食浮於人(浮過也)苟秩膳
之是踰(則常刑而罔捨)嘉肴巧食繁味(周禮)窮芻豢之味
漿酒藿肉(董賢賓客)每食四簋(秦詩於我乎每食四簋今也每食不飽注四簋黍稷)
(稻粱)庶羞不踰牲餘粱肉怒待客豐(謝安嘗欲過陸納但言納殊無)
(供辦納兄子俶不敢問密為具安至納唯設茶果而已俶遂盛饌珍羞畢具客去納大怒曰汝不能光益叔父)
(乃穢我素業耶乃杖之四十)二萬(何劭敬徂食必四方珍異一日之供以錢二萬為限時論以大官御)
(膳無以加之)萬錢(何曾字潁考厨膳滋味極於王者每燕會並不食大官所設帝輙令取其蒸餅不坼)
(作十字不食日食萬錢猶云無下箸處)下箸(見上注)極滋味(任愷極滋味以自奉養初何劭)
(以公子奢侈愷乃踰之)儉薄菲飲食(禹)不貳味(闔廬食不貳味)退食(自公)
(退食減食也)惡食(士志於道而耻惡衣惡食者未足與議也)昭儉(傳曰粢食不鑿昭其儉也)無
餘不飽(詩曰今也每食無餘每食不飽)脫粟(公孫弘)藜藿(七發曰予甘藜藿未暇此)
(食)充虛(聖人食足以充虚接氣言儉也)一簞食(顔回不改其樂)貶食(傳)不溽(儒有)
(其飲食不溽)疏糲(之食)餬口(正考父鼎銘曰饘於是粥於是以餬予口言儉也)糲食(漢書)
(糲粱之食)藜羹不糝(孔子在陳)人浮於食(浮過也)三杯(朱博儉每食案上不過三)
(杯)傷性(蔬食也不敢以傷吾子之性)食淡(吕后與陛下攻苦食淡)食無肉(劉虞為上)
(公)素飽(易曰不素飽也)樂飢(可以樂飢)無魚(孟嘗君客馮煖歌曰長鋏歸來兮食無魚)賓
客嫌(後漢井丹大春性高未嘗修刺候人沛王等五王更請丹不能致信陽侯陰就要劫致之既至為設)
(麥飯葱菜之食丹推去之曰云云何其薄乎更設盛饌乃食之)廉食不謀(君子謀道不謀食)
無禮(禮曰君子苟無禮雖美不食)不食嗟來之食(事見飢門)壺飱(傳曰趙衰以壺)
(飱從輕餒而不食言其廉仁且忠也)不溽(見上)公儀休不受枯魚(相魯也)食時
不力珍(力務也食四時之食禮)屬厭(閻沒汝寬曰願以小人之腹為君子之心屬厭而已言厭)
(足而休)量腹(文子曰聖人量腹而食言食不貪也)節嗜慾(薄滋味)求飽(食無求飽)鮮
食而寢(薳子憑辭疾)不素飽節飲食(並周易)貪食以極口
腹之欲而無醉飽之心厭而飫之小人之腹屬厭
(見上注)口爽(五味令人口爽)服腐腸之藥(耽爽口之味七命)滋味煎其府
藏(香芳腐其骨髓文選)饕餮(貪財與食)貪于飲食(傳)飲食無度節嗜
慾(薄滋味)薄於行(管子曰厚於味薄於行)厚味(見上注)求飽(君子食無求飽)人
之大欲存焉困于酒食(易豐衍之象)朵頤(易朵頤嚼物喻貪也)自求
口實將使鼈長而食(國語云文伯飲南宫敬叔酒路睹父為客羞鼈小睹父怒曰將)
(使鼈長而食之遂出)孟嘗下客(史孟嘗君待客夜食或蔽火光客怒以飯不等輟食辭去孟嘗起自)
(將其飯比之飯乃麤客慙之自刎而死)無魚之歎(見儉薄門注)羞鼈之嫌(見上注)
恐其不足(閻沒汝寬曰饋之始至恐其不足)舉太山以為肉(曹植詩)過屠
門而大嚼孔人天(李密既殺翟譲民食興洛倉者給授無檢至負取不勝委於道路踐輮狼)
(扈密喜自謂足食司倉賈潤甫諫曰人國本食人天今百姓飢損暴骨道路公雖受命然頼人之天以固國本)
(而廪取不節敖庾之藏有時而側粟竭人散胡仰而成功)食必進雞(馬周每行郡縣食必進雞小吏)
(訟之帝曰我禁御史食肉恐州縣廣費食雞尚何與榜吏斥之)豐餘(張文瓘初同列以堂饌豐餘欲少損)
(文瓘曰此天子所以重樞務待賢才也吾等若不任職當自引避不宜節減以自取名衆乃止)内廚食
(常衮故事日出内廚食賜宰相家可十人具衮奏罷之)共食(陽城字亢宗為道州刺史日炊米二斛魚)
(一大鬵置甌杓道上人共食)伴食(盧懷慎自以才不及崇故事推而不專時議為伴食宰相)日具
三百人膳(郗士美字和夫充昭義節度使盧從史時日具三百人膳以餉牙兵士美曰卒衛於牙固)
(職也安得廣廢為私恩亦罷之)不過一器(柳公綽尉渭南歲歉饉其家雖給每飯不過一器歲豐乃)
(復或問之答曰四方病飢獨能飽乎)輟饔(鄭珣瑜字元伯叔文一日至中書見執誼直吏方白宰相會食)
(百官無見者叔文恚叱吏吏走入白執誼起就閤與叔文語珣瑜與杜佑高郢輟饔以待頃之吏白二公同飯)
(矣珣瑜喟曰吾可復居此乎)辛酸節適(柳宗元答許京兆書當食不知辛酸節適)因噎廢
食(陸䞇諫曰昔人有因噎而廢食者又有懼溺而自沉者其為防患不亦過乎)日晏設食(盧懷)
(謹日晏設倉蒸豆兩器菜數杯而已)噬禽獸咀菓榖(柳宗元貞符曰惟人之初飢渴牝牡之欲)
(敺其内於是乃知噬禽獸咀菓榖)日極珍膳(五代蘇逢吉已貴益為豪侈謂中書堂食為不可食)
(乃命家廚進羞日極珍膳)日膳豆䜺(張孝忠日膳豆䜺)未嘗具五味而飡(元德)
(秀家苦貧未嘗具五味而飡)窮治饌羞(韋陟性侈縱窮治饌羞)併日(韓思復永淳中家益)
(窶歲飢倂日食)甘足蔬糗(啖助調臨海尉丹陽主簿秩滿屏屈甘足蔬糗)一饍傾千家
(唐文粹李華言醫)鴨肝豬肚(王晉飲酒非鴨肝豬肚筯輙不舉出醉仙圖)狀如棗(楊埏)
(遊王珙家食一物狀如棗核而中空其實麫也詢其法笑而不答出河中記)一飲食必費萬
錢(趙巖自以有功于梁又尚公主聞唐駙馬杜悰位至將相自奉甚豐耻其不及乃占天下良田大宅裒刻)
(商旅其門如市租傭之物半入其私巖一飲食必廢萬錢五代史趙犫傳四十二)朝共琅玕之
綺食(李白寄遠)贈以詩勝爛黃魚(皇甫湜謁韓愈愈贈以詩怨愈不為置酒愈曰豈不)
(勝以爛黃魚待汝邪)魚菜贍(呼童具盤飡飣餖魚菜贍韓愈)精良海陸(評飲食必以精良海)
(陸為貴夢得論書)甖鵝籠驢(李令問開元中為殿中監事饌酷好甖鵝籠驢南部新書)腸肚
集藜莧(三年國子師腸肚集藜莧韓愈)綺食(象牀綺食黃金盤李白)畜豢天養人
(李令問飲食至躬親視刲宰有譏之者答曰畜豢天所以養人與蔬果無異何用妄生分别耶)古之不
農而食之者四而已(元稹制策古之不農而食之者四而已吏有斷察之明則食之軍有)
(臨敵之勇則食之工有便人之巧則食之商有通物之志則食之)愈於飽食(元稹寄樂天書是用)
(悉所為文留穢箱笥比夫格奕樗塞之戲猶愈於飽食)貧饌羞齷齪(韓文聮句)水陸擇
味以給膳羞(柳宗元與楊誨之書)置食其前(國貞持節朔方治于綘尋加晉綘慈隰沁)
(等州觀察處置使既至糧乏而所儲陳腐民貧不忍遽歛上書以聞而軍中讙謗突將王振乘衆怨紿曰具畚)
(鍤以待役事衆皆怒夜燒牙門左右奔告請迎之國貞曰吾被命為將其可棄城乎固請乃逃獄中振引衆劫)
(取之置食其前曰食是而役其力可乎國貞曰與爾等方討賊何事役為正緣儲食腐儉已請諸朝吾何所負)
(衆服其言且引去)屠沽兒有酒食(唐文粹陸龜蒙杞菊賦天隨生宅荒少牆屋多隙地著圖)
(書所前後皆樹杞菊得以採擷及夏五月枝葉老硬氣味苦澁旦暮猶責兒童輩拾掇不已人或嘆曰千乘之)
(邑非無好事之家日欲擊鮮為具以飽君者多矣君獨閉關不出率空腸貯古聖賢道德言語何自苦如此生)
(笑曰我幾年來忍飢誦經豈不知屠沽兒有酒食邪退而作杞菊賦以自廣云)一日不食則憊
二日不食則病三日不食則死(民事之急無甚於食宋齊丘化書)
煎和(八)
白司味(膳宰屠蒯曰臣實司味)平心齊味(傳曰水火醯醢以烹魚肉燀之以薪宰夫)
(和之齊之以味濟其不及以泄其過君子食之以平其心故人之濟五味而和五聲)以奉五味(為六)
(畜五牲三犧以奉五味也)以炮以燔(以烹以炙)五味六和(加以滑甘)時味(凡和)
(春味多酸夏多苦秋多辛冬多鹹調以滑甘時味所以養氣)燔炙(芬芬)煎熬(七發曰使伊尹煎熬)
(易牙調和)適和(調辛)甘受和五味之變(不可勝嘗文子)鹽梅(若作和羹爾惟)
(鹽梅)煎和滋味(濟以鹽梅)拂徹羶腥(加之薑桂)調節(五味)滑甘(見上注)膳
禽(禽獸也周禮)凡用禽獻春宜羔豚膳膏薌(薌牛脂)夏宜腒䐹
膳膏臊(臊犬脂也腒乾雉也䐹乾魚也)秋宜犢麛膳膏腥(腥豬脂)冬宜鮮
羽膳膏羶(羶羊脂也鮮魚也羽鴈也膳謂脂膏煎和)割烹(周禮)水火之齊(多少之節)
刀匕是供(禮杜蕢云)君子遠庖廚(禮)味得其時(時所宜也禮)烹餁
(調和之器)鸞刀(執其鸞刀以啓其毛)羞服之式(周禮九式四曰羞服之式主領飲食)膳羞
(膳夫掌王膳羞以養王及后世子)珍用八物炮鼈(膾鯉)王日一舉鼎
火化身踐(凡有血氣之類不身踐也踐音翦遠庖廚也)秩膳(秩常也天子諸侯也)不
給於鮮(子有軍事獸人無乃不給於鮮)洎饋(傳公膳日雙雞饔人竊更之以鶩御者知之則去其)
(肉而以其洎饋洎汁也)膳獻(禽羞)刲之刳之糔溲(為稻粉糔溲之)捶而食
之(乾肉則捶而食之)良庖廚車(載食車)宿肉(禮六十不宿肉)調之以醯
醢(内則)切葱若薤實醯以柔之屑桂與薑孔和之齊之(裴潾)
(帝喜方士潾諫曰水火鹽梅以烹魚肉宰夫和之齊之以味君子食之以平其心)沉泛緹盎之
齊(柳宗元嶺南節度饗軍堂記沉泛緹盎之齊均飫于卒士)燔炮烹飪(柳宗元新食堂記燔炮烹)
(飪)約水燥薪爨火以觀文武之用而已(文粹沈亞之上李諫議書夫治)
(鼎之職約水燥薪爨火以觀文武之用而已其輳味則有椒桂梅醯鹽醢之品在吾搃衆勞而調於心也)燒
尾(景龍中蘇瓌拜右僕射初拜官者例各進食名曰燒尾瓌無所進曰宰相調陰陽今粒食踊貴百姓不足)
(臣愚不稱職不敢燒尾景龍記)
白孔六帖卷十五
