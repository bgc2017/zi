白孔六帖卷七十五唐白居易原本
宋孔傳續撰
大理卿(一)鴻臚卿(二)
司農卿(三)太府卿(四)
殿中監(五)國子監(六)
國子祭酒(七)司業(八)
博士(九)少府監(十)
將作監(十一)軍器監(十二)
都水監(十三)司天(十四)
廢職(十五)尚衣監(十六)
光禄大夫(十七)
太子太師太傅太保(十八)
太子少師少傅少保(十九)
賓客(二十)詹事(二十一)
諭德(二十二)庶子(二十三)
舍人(二十四)洗馬(二十五)
王府官(二十六)左右衛(二十七)
金吾衛(二十八)諸衛(二十九)
羽林(三十)左右神策(三十一)
中郎將(三十二)
大理卿(一)
白司刑(古曰司刑)廷尉(秦曰廷尉漢改為大理)垂泣(具斷獄門)高門(于公理獄積隂)
(德修宅令高其門以待曰我子孫必有昌者至定國為廷尉)棘署(聽獄扵棘木之下)竹刑(三尺)
官尊九寺(任重三章)郭氏七人吳家三代(子孫並為廷尉)漢用平允
(任先張釋)魏推明察(選在鍾繇)况當愼罰之朝(宜重典刑之法)當恤刑之
朝(居執法之任)舜命臯陶(刑惟明允)漢尊定國(道在寬仁)朱博恐為官
屬所誣乃以意覆獄(具議刑門)天下之平(高柔字文明魏明時為廷尉每曰廷)
(尉天下之平)齊職儀云大理古官也唐虞以咎繇作士(士理官也)
初秦置廷尉漢因之景帝改曰大理武帝又云廷尉哀
帝又曰大理王莽改曰作士東漢又曰廷尉魏復為大
理復改廷尉五代史百官志云梁加卿字曰廷尉卿後
並因之北齊初為廷尉卿後復為大理卿隋因之唐初
因之改曰詳刑卿咸亨初復舊光宅初曰司刑卿神龍
初復舊孔大理寺卿一人少卿二人(掌折獄詳刑凡罪抵流死皆上刑部)
(覆於中書門下繫五日一慮百官志)龍朔二年改曰詳刑寺武后光宅元
年改曰司刑寺(同上)清直(戴胄大理少卿缺帝曰大理人命所繫胄清直其人哉即日命)
(胄長孫無忌被召不觧佩刀入東上閣門尚書封德彛論監門校尉不覺罪當死無忌贖胄曰校尉與無忌罪)
(均臣子扵尊極不稱誤法著御温劑飲食舟船雖誤皆死陛下錄無忌功原之可也若罰無忌殺校尉不可謂)
(刑繇是無忌與校尉皆免)灋者布大信於人(冑時有詭資蔭冐牒取調者詔許自首不首罪)
(當死俄有詐得者獄具胄以法當流帝曰朕詔不首者死而今當流是示天下不以信卿賣獄耶卿自守法而)
(使我失信奈何胄曰灋者布大信扵人言乃一時喜怒所發陛下以一朝忿將殺之既知不可而寘扵法此忍)
(小忿存大信也若阿忿違信臣爲陛下惜之帝大感悟)參處法意至析秋毫(戴胄為大)
(理少卿犯顔據正數矣參處法意至析秋毫隨類指擿言若涌泉帝益重之)下之寬猛視主
之好(劉德威入為大理卿太宗問曰比刑網寖密咎安在德威曰在君不在臣下之寬猛視主之好律失)
(入者减三失出者减五今坐入者無辜坐出者有罪所以吏務深文為自營非有教使然也)執法平
恕方戴胄(張文瓘兼大理卿不旬日斷疑獄數百抵罪者無怨言嘗有小疾因相與齋禱願亟視事)
(時以執法平恕方戴胄)所守者公法(徐有功轉司刑少卿皇甫文偹誣有功縱逆黨久之文偹)
(坐事下獄有功出之或曰彼嘗䧟君扵死今生之何也對曰爾所言者私忿我所守者公法不可以私害公)
薦張柬之(張柬之傳后它日又求人仁傑曰臣嘗薦張柬之未用也后曰遷之矣曰臣薦宰相而為)
(司馬非用之乃授司刑少卿)律令請崇寬簡(韓仲良為大理少卿律令請崇寬簡)不樂
法家(元稹遷大理卿不樂法家因謝所居官)禍福何常(張道原拜大理卿何稠得罪籍其家)
(屬賜羣臣道源曰禍福何常更資以衣食遺之)諫馳射(孫伏伽遷大理少卿帝數出馳射伏伽諫帝悅)
占對無不盡(唐臨累遷大理卿高宗嘗錄囚臨占對無不盡帝喜曰為國之要在用法刻則人殘)
(寬則失有罪惟是折中以稱朕意)司刑丞(杜景佺徐有功並為司刑丞與來俊臣侯思止同制獄人)
(稱之曰遇徐杜必生遇來侯必死通典)狄仁傑(儀鳳中為大理丞周歲斷滯獄一萬七千人無冤訴)
(者時武衛大將軍權善才坐誤斫昭陵栢樹仁傑奏罪當免職高宗令即誅之仁傑曰陛下必欲變法請從今)
(日為始臣不敢奉制殺善才䧟陛下扵不道帝意解善才因而免舊史)
鴻臚卿(二)
白司賓(一名司賓寺)漢尚勲賢寵崇郭况(東觀漢記郭况為鴻臚上數幸其宅)
(飲酒賞金帛甚盛京師號况家為金穴)魏推恒准選在崔林(魏志崔林字德儒為鴻臚)
(待遇諸外國約故事皆有恒准)况當柔遠之朝宜遵典屬之任(典屬國鴻臚卿)
(蘇武為之)典客大行(漢書典客秦官也掌諸侯歸義蠻夷景帝六年更名大行今更名大鴻臚)賓
贊(漢蕭因為陳留太守入為大鴻臚不任於賓贊)掌蠻夷主胡(漢書曰典客秦官秩中二千石)
(掌諸侯及四方歸義蠻夷山濤唘事曰鴻臚主胡事前後為之者率多不善了今缺當選御史中丞刁攸不審)
(可否)掌四方夷贊九賓禮(主儐贊九賓之禮)王莽初改曰典客
東漢又曰大鴻臚其後並因之五代史百官志云至梁
加卿字除大字後魏又加大字北齊又除之隋氏因之
唐初因之龍朔二年改為同文卿咸亨初復舊光宅初
改曰司賓卿神龍初復舊孔鴻臚寺卿一人掌賓客及
凶儀之事領典客司儀一署凡四夷君長以蕃望高下
為簿朝見辨其等位(第三等居武官三品之下第四等居五品之下第五等居六品之下)
(有官者居本班百官志)海外諸蕃入朝所獻之物先上其數於鴻
臚獻藥者鴻臚寺驗覆(同上)龍朔二年改鴻臚寺曰同文
寺武后光宅元年改曰司賓寺(同上)選親兵廵警(郭晞進鴻臚卿)
(河中軍亂父子儀召首惡誅之其支黨猶反及晞選親兵廵警以備非常奸人不得發以功拜殿中監)樵
貴帛賤(劉義節爲鴻臚卿時傾府庫為軍賞帑財大乏義節曰今京師屯兵多樵貴帛賤若伐街苑樹)
(為薪以易布帛歲數十萬可致唐史)
司農卿(三)
白治粟(秦曰治粟内史)月卿大農金糓(揚雄司農箴曰惟時大農爰司金糓)
漢崇儒學選在鄭玄(字康成徵為大司農)晉寵貞廉任先崔氏(晉崔)
(洪為司農手不執珠玉口不言貨財)韓信歸漢(漢以為治粟内史)典農本藏不
給末用(漢毋將隆君房言大司農錢自供乘不給供養勞賜一出少府蓋不以本蔵給末用不以人)
(力供浮費别公私示正略)天倉國泉(韓楊天文要集曰天倉者大司農也史游急就篇司農少)
(卿國之泉也)司金掌帛(揚雄大司農箴曰惟時大農惟司金糓續漢書曰大司農卿一人中)
(二千石掌諸錢糓金帛)周曰太府莽改羲和(周禮有太府下大夫鄭注云太府為)
(王理蔵之長今司農矣羲和見下文)高詡方正牟融明逹(東觀漢記高詡字季回以)
(文學徵而拜大司農在朝以清白方正稱牟融字子優爲大司農惟明逹稱為明卿)漢官儀云初
秦置治粟内史掌糓貨漢因之景帝更名大農令武帝
更名大司農王莽改曰羲和又改為納言東漢復曰大
司農五代史百官志云梁加卿字除大字後魏又加大
字北齊又去之隋氏因之唐初因之龍朔二年改曰司
稼卿咸亨元年復舊孔司農卿一人少卿二人(掌倉儲委積之)
(事揔上林太倉鈎盾導宫四署及諸倉司竹諸場宫苑鹽池諸屯等監凡京都百司官吏禄廪朝會祭祀所須)
(皆供焉籍田則進耒耜百官志)龍朔二年改司農寺曰司稼寺(同上)鄙其
聚歛(竇静授司農卿趙元楷為少卿静鄙其聚歛因會官屬大言曰如煬帝奢侈竭四海自奉司農湏公)
(矣今天子躬節儉屈一人安兆庶惡用云哉元楷大慙)倒用司農印追兵(段秀實朱泚反)
(以秀實失兵必憤恨且素有人望使騎迎秀實與子弟訣而入泚喜曰吾事成矣秀實知不可乃陽與合隂結)
(將軍劉海賓姚令言都虞候何明禮欲圖泚三人者皆秀實素所厚源休教泚偽迎天子遣將韓旻領銳師三)
(千疾馳奉天秀實以為宗廟之危不容喘乃遣人喻大吏岐靈岳竊取令言印不獲乃倒用司農印追其兵旻)
(至駱驛得符還秀實謂海賓曰旻之來吾等無遺類我當直摶殺賊不然死乃約事急為繼而令明禮應扵外)
奪象笏擊朱泚(段秀實翌日朱泚召秀實計事源休姚令言李忠臣李子平皆在秀實戎服與)
(休並語至僣位勃然起執休腕奪其象笏奮而前唾泚面大罵曰狂賊可磔萬段我豈從汝反邪遂擊之泚舉)
(臂捍笏中顙流血衊面匍匐走而賊衆未敢動而海賓等無至者秀實大呼曰我不同反胡不殺我遂遇害)
叢劇(杜中立遷司農卿繩吏急反為中傷左徙慶王傅久之復拜司農卿入謝帝曰卿用法深信乎荅曰)
(轂下百司養名不肯事如司農尤叢劇陛下無遽信流言假臣數月事可濟帝許之)六宫飱錢(又初)
(度支度六宫飱錢移司農季一出付吏大吏盡舉所給於人權其子錢以給之既不以時黃門來督責慢罵中)
(立取錢納帑舍率五百一出吏不得為奸遂以為法同上)杖而後奏(韋機拜司農少卿兼知東都營)
(田甚見委遇有宦者扵苑中犯法機杖而後奏高宗嗟賞賜絹十疋謂曰更有犯者卿即鞭之不湏奏也)農
天下之本也故國有九列而司農氏居其一焉(元稹裴武授司)
(農卿制農天下之本也故國有九列而司農氏居其一焉前代非牟融之循理康成之儒學不在兹選)
太府卿(四)(自梁已前無太府故事其文章並闕今既列在九卿之數特存其序)
(事應作文章且亦可参諸司農之事用也)
白司府(古名少序亦曰司府)位列月卿(職司天府)漢用公勤(任先蔡議)魏推
清白(選在常林)况當貢賦之日(宜重帑藏之司)居監臨之官(典出入之務)
領貢獻於四方(彼無虚月)掌財用於五庫(我有司存)頒藏用之府
(周禮太宰貢之入頒蔵用之府受藏受用)太府周官也周禮曰天官屬有太
府下大夫掌貢賦受其貨賄之入掌府蔵貨賄秦漢以
下不置其官職所司在司農少府矣至梁始置太府卿
陳及魏北齊隋皆因梁置之唐龍朔二年改為外府卿
咸亨初復舊光宅初改為司府卿神龍初復舊孔太府
寺卿一人少卿二人(掌財貨廪蔵貿易揔京都四市左右蔵常平七署凡四方貢賦百官)
(俸秩謹其出納賦物任土所出定精麄之差祭祀幣帛皆供焉百官志)龍朔二年改太府
寺曰外府寺武后光宅元年改曰司府寺中宗即位復
曰太府(同上)聚九州之賦辨百貨之名按其度程謹其出
納孰為主者外府上卿(裴武太府卿制白居易)爲人嚴慤(李襲譽召為太)
(府卿為人嚴慤以威肅聞)尹卿筆(尹思貞召授司府少卿時卿侯知一亦厲威嚴吏為語曰不畏侯卿)
(杖只畏尹卿筆)物經楊卿者無不精麗(楊隆禮開元初為太府卿時御府財物羡積如)
(山隆禮性詳密出納雖尋尺皆自按省物經楊卿者無不精麗歲常愛省數百萬本傳)任職二十
年(楊隆禮任職二十年九十餘卒隆禮罷太府玄宗訪其子可代父任者宰相以謹餘謹矜謹名皆得父清)
(白帝喜擢謹矜監察御史知太府出納)
殿中監(五)
孔殿中監一人從三品少監二人從四品(掌天子服御之事其屬有)
(六局尚食尚藥尚衣尚乘尚舍尚輦凡聽朝率屬執繖扇列扵左右大朝會祭祀則進爵行幸則侍奉仗内驂)
(乘百官志)武德元年改殿内監曰殿中省龍朔二年曰中御
府(監曰大監丞曰大夫)陪燕私(姜皎明皇即位召授殿中少監出入卧内陪燕私詔許捨敬坐與妃)
(嬪連榻間擊毬闘雞呼之不名也賜宫女廐馬及他珍物前後不勝計)玩佳樹令徙植其
家(帝在殿庭玩一佳樹皎盛贊之帝遽令徙植其家後將誅竇懷貞等皎與密議以功進殿中監)進圭
進爵(元稹韋&KR1050;度制殿中丞揔六尚以供名物當進圭進爵之時不可虚位)
國子監(六)
白成均(國子監也)太學(國學)當文理之朝(奉成均之職)不朝(漢時吳王年老)
(以劉氏為祭酒授几杖不朝)祭酒講學(漢王莾以安車駟馬迎龔勝為祭酒議學)傳經(戴逵)
(為儒材祭酒刻石傳經)漢擢荀卿晉選劉毅(並為祭酒也)
國子祭酒(七)
白書(堯典曰克明俊德以親九族九族既睦平章百姓周受命封建宗盟百官春秋云周封兄弟之國十)
(有六同姓之國三十有五焉始選宗中之長而董之謂之宗正成王時彤伯入為祭酒掌主親屬也漢秦因之)
(漢平帝更名宗伯王莾改名秩宗東漢復為宗伯至晉以庶姓為之大祭酒漢魏皆同姓為之晉以後雜用庶)
(姓梁加卿除大字北齊又加大字隋人除之)漢(高祖七年自櫟陽從長安置祭酒官以序之族劉向字子)
(政元帝時蕭望之周堪薦向為宗室忠直明經有行爲祭酒劉德字路叔脩黃老術少時數言事召見甘泉武)
(帝謂之千里駒昭帝初為祭酒丞後為祭酒妻死大將軍欲以女妻之德不敢畏盛滿也)東觀(劉平字公)
(子以仁孝著聞永平三年為祭酒劉般字伯與代名忠孝在朝竭忠建初元年拜祭酒也)續漢(祭酒一人)
(秩二千石掌叙錄王國嫡庶之從次及諸宗室親屬遠近郡國歲上宗室名若有犯法當髠以上請)孔國
子監祭酒一人從三品(掌儒學訓導之政揔國子太學廣文四門律書筭凡七學天子)
(視學皇太子齒胄則講義釋奠執經論議奏京文武七品以上觀禮凡授經以諸經各為一經兼習孝經論語)
(老子歲終考學官訓導多少為殿最百官志)引學官皆名儒冠(陽嶠為國子祭酒引尹知)
(章范行恭趙玄默為學官皆名儒冠)當得名儒(楊綰是時元載秉政忌綰望高䟽薄之宦者魚朝恩)
(判國子監既誅因是建言太學當得名儒汰其選即拜綰國子祭酒外示尊重而實以散地處之載日貪冒而)
(天下士議益歸綰)請崇太學以立教本(蕭昕擢國子祭酒建請崇太學以立教本帝悟)
(其言詔羣臣有籍於朝及神策六軍子弟肄業者聽補生員)論罷蚶菜(孔戣歴國子祭酒會嶺南)
(節度使崔詠死謂裴度曰嘗論罷蚶菜者誰歟今安在是可往為朕求之度以戣對即拜嶺南節度使)請
以祭酒為太師氏(歸崇敬授國子司業以祭酒司器之名非學官所宜業者請以祭酒為太)
(師氏位三品)孔子碑(馮審歴國子祭酒監有孔子碑武后所立睿宗署額審請琢周著唐)五經
掃地(祝欽明為國子祭酒帝與羣臣宴欽明自言能八風舞盧蔵用嘆曰是舉五經掃地矣)
司業(八)
孔司業二人從四品(百官志)誦鹿鳴蟋蟀篇(山惲累遷國子司業景龍)
(中帝昵宴近臣及修文學士詔徧為伎餘臣各有所陳皆鄙黷而山惲奏無所習惟知誦詩乃誦鹿鳴蟋蟀篇)
(未畢中書令李嶠以近規諷止之帝嘉其直下詔褒咨)修講舍(陽嶠遷國子司業嶠資謹飭好學喜)
(誘勸後生修講舍人以為善職)生徒斤斤(陽城引諸生告之曰凡學者所以學為忠與孝也諸生有)
(久不省親者乎明日謁城還養者二十軰有三年不歸侍者斥之簡孝秀德行升堂上沈酗不率教者皆罷官)
(講經籍生徒斤斤皆有法度)左師右師(歸崇敬請以司業為左師右師從四品)三世司
業(孔穎逹為右庶子兼司業子志亦終司業志子惠元又為司業累太子諭德三世司業時人美之本傳)
博士(九)
白秦官董仲之文辭(史董仲舒景帝時為博士)伏生之經學(伏生濟南)
(人也為秦博士)學官當文明之代(居學校之官)孔國子博士五人
正五品上(掌教三品已上及國公子孫從二品以上曾孫為生者五分其經以為業周禮儀禮禮記)
(毛詩春秋左氏傳各六十人暇則習隸書國語說文字林三倉爾雅每歲通兩經求仕者上扵監秀才進士亦)
(如之學生以長幼為序習正業之外教吉凶二禮公私有事則相議百官志)龍朔二年改博
士曰宣業(同上)廣文舘博士四人掌領國子學生業進士
者(同上)天寳九載置廣文舘(同上)冗不見治(韓愈既才高數黜官又下遷乃)
(作進學解以自諭三年博士冗不見治命與仇謀取敗幾時冬煖而兒號寒年豐而妻啼飢頭童齒豁竟死何)
(禆不知慮此而反教人為本傳)上書言當世事(朱朴擢國子毛詩博士上書言當世事議遷都)
(不報本傳)師屬(博士師屬也韓文)
少府監(十)
孔少府監一人從三品少監二人從四品下(掌百工技巧之政揔)
(中尚左尚右尚織染掌治五署及謁治鑄錢玄市等監供天子器御后妃服餙及郊廟圭玉百官儀物凡武庫)
(袍襦皆識其輕重乃蔵之冬至元日以給衛士諸州市牛皮角以供用牧畜角筋腦革悉輸焉百官志)龍
朔二年改曰内府監武后垂拱元年曰尚方監(同上)舉劾
(宗室臯進少府監時殿中侍御史李鈞與其弟京兆法曹鍔宦既遂不肯還鄉母窮不自給臯行縣見之歎曰)
(入則孝出則弟有餘力則學若二子者可與事君哉舉劾之並錮死)
將作監(十一)
白大匠(漢以監為大匠)漢尊任隗始爲置員(東觀漢記建武八年始置將作大匠)
(自任隗始)晉寵王彬且聞賜爵(晉書王彬為將作大匠)省費(漢書英仲華為大匠)
(度用省費)躬親(後漢陳伯直為將作大匠桓帝崩營陵寝皆親作工為士卒先)問吏宫人數
(魏志楊阜為大匠卿時治宫殿發女充後宫庭阜欲上疏請省宫人不見幸者乃召御府吏問後宫人數吏守)
(官令對曰禁密不得宣露阜怒杖吏一百數之曰國家不與九卿為密乃與小吏為密乎帝聞而驚憚)孔
將作監一人少監二人(掌土木工匠之政摠左校右校中校甄官等署百工等監大明)
(興廢上陽宫中書門下六軍仗舍閑廐謂之内作郊廟城門省寺臺監十六衛東宫王府諸廨謂之外作自十)
(月距二月休治功自冬至距九月休土功凡治宫廟太常擇日以聞百官志)龍朔二年改將
作監曰繕工監咸亨元年曰營繕監天寳十一載改大
匠曰大監少匠曰少監(同上)多所賚賞(姜確為將作少匠護作九城洛陽宫)
(及諸苑籞以幹力稱多所賚賞游幸無不從)以工巧進(袁恕已將作少匠楊務廉者以工巧進恕)
(已恐其復啟游娛侈麗之漸言於中宗曰務廉位九卿忠言嘉謨不聞而專事營創以媚上不斥之亡以詔德)
修洛陽宫(竇璡貞觀初遷將作大匠詔修洛陽宫鑿池起山務極侈浮費不勝筭太宗怒詔毁之免)
(其官)
軍器監(十二)
孔軍器監一人正四品上(掌繕甲弩以時輸武庫揔署二一曰弩坊二曰甲坊百官)
(志)武德初有武器監一人七年廢軍器監八年復九年
又廢開元三年置十一年復廢十六年復(同上)邊備脩舉
(韋湊遷太原尹兼北都軍器監邊備修舉)
都水監(十三)
孔都水監使者二人正五品上(掌川澤津梁渠堰陂池之政揔河渠諸湋監署)
(凡漁捕有禁溉田自遠始先稻後稑斗門長節其多少而均焉府縣以官督察百官志)武德初廢
都水監為署貞觀六年復為監改令曰使者龍朔二年
改都水監曰司津監武后垂拱元年改都水監曰水衡
監使者曰都尉開元二十五年不隸將作監(同上)二伯益
(唐史杜佑曰伯益為虞今虞部郎中都水使者則二伯益也)
司天(十四)
白太史(周官太史掌建邦之六典)日官(𫝊天子有日官諸侯有日御日官太史也)底日(日官)
(居卿以底日禮也注位如卿而不在六卿之數故曰居卿底致也平致也)掌日之官(司天之吏)觀
乎天文(以察時變)率由舊典欽若昊天齊七政於銅渾
(視四時於玉律)職非其才(則必昏迷天象)官宿其業(所以敬授人時)頌正朔(授人)
(時)掌邦六典(授歲四時)日月星辰(乾象不忒)分至啟閉(歲功有成)書雲
之史(窺管之官)二十四氣(三百六旬)恊時月正日(書)月令孟春命
太史司天歷候日月星辰宿離不忒無失經紀以初為
常(歷推察也候占候也宿二十八宿也離猶歷也七曜為經二十八宿為紀初謂孟春歲首也)虞書
曰乃命羲和欽若昊天歷象日月星辰敬授人時(羲和氏掌)
(天地日月之官辰日月所會也歷象分節也)人代天工(史分日月)鳳凰之正(傳曰少昊)
(氏以鳥名官鳳凰氏歷正也注鳳凰知天時故以名歷正之官)頒朔(周禮太史頒朔於邦國)當同
文之朝(思稟正朔)奉太史之職(宜察天時)行夏之時(從周之典)渾天儀
(張衡字平子為太史官遂研窮隂陽妙盡璇璣之正作渾天儀以漏水轉之於室内與天相應若符合)南
正(高陽命南正重司天)式叙三辰(晉書曰高陽命南正帝嚳亦式叙三辰唐虞則羲和夏則昆吾)
(殷則巫咸周則史佚魯梓慎宋子韋齊甘德鄭禆竈魏石由其巫咸高石之說後代所宗)
廢職(十五)
白夏書曰羲和湎淫廢時亂日(沈湎扵酒廢天時亂甲乙)俶擾天紀
(紀文也擾亂也)遐棄厥司昏迷於天象以干先王之誅政典曰
先時者殺無赦不及時者殺無赦(政典夏國典也先後謂歷不合天時有太)
(先太後殺之無赦也)星辰不觀(焉知天道)既不勤於視夜(必有失扵授時)罪既
彰於亂日(職徒列於觀天)正朔失序(實亂人時)
尚衣監(十六)
白復陶陶正(傳曰昔虞閼父為周陶正注陶正復陶也主君上之衣服)齊三服官
(漢元詔罷齊三服官注春獻冠幘為首服紈素為冬服輕綃為夏服)害女工之物無作(哀詔)
(齊三服官織綺繡難成害女工之物宜皆止無作輸納也)灋天地之數舉冬夏之
宜(丞相蕭何御史大夫周昌等議春夏秋冬天子所服當法天地之數中得人和故自天子王侯有土之君)
(及兆人能法天地順四時奉宗廟天下之大禮臣請法之中謁者趙堯舉春李舜舉夏倪湯舉秋貢禹舉冬各)
(奉一時制可注云各主一時禮物朝祭事)
光禄大夫(十七)
白門施行馬(漢官儀光禄大夫秩用二千石光禄勲門外特施行馬以旌别之)傳呼甚
寵(漢王仲翁出蒼頭盧兒傳呼甚寵蕭望之守門顧望之謂曰不肯碌碌反抱關乎望之曰人各有志)白
馬生(漢張湛為光禄大夫數諫上常乘白馬每有異政上輙曰白馬生且復諫者矣)
太子太師太傅太保(十八)(古官也銀章青綬)
白承華(太子門名文選曰遵彼承華又曰高步承華皆謂天子諸宫)博望(太子苑名)東朝
(太子朝也文選曰東朝既建)教事諭德輔翼(禮曰凡三王之教世子必以禮樂師)
(也者教之以事而諭諸德也保也者慎其身而輔翼之以歸諸道)入則有保出則有師
是故教諭而德成也司業司成(禮曰樂正司業父師司成一有元良)
(萬國以貞注貞正也司主也言樂正教以業父師教以成)元良之輔教諭之司(並見上注)
襁褓之訓(賈誼䟽曰古之王者太子在襁褓之中置三公導之以教訓去邪人選端士太子見正言)
(行正道三代長久以其輔翼之)羽翼之賢(漢惠為太子用張良策迎四皓四皓來為太子客高祖見)
(之心觧)尊敬(詩曰尊敬師傅又漢詔曰國之將興尊師禮傅也)迎於崇賢(晉東宫故事皇)
(太子詣崇賢門迎師傅)講於宣武(晉山濤為太傅講於宣武堂乘步輦導太子)親拜(晉賀)
(循字彦先為世儒宗除太子太傅命皇太子親往拜之)奉觴(疏廣字仲翁為太子太傅廣兄子受為少)
(傅宣帝置酒太子躬奉觴以為夀上甚嘉之)漢擇名儒(任先疏廣)晉崇碩德(選在山濤)
况當尊敬之朝(宜慎父師之選)當元良之日(居輔翼之司)屬監撫之
餘(敦師資之本)鮑魚(賈誼書曰文王使太公望傅太子發發嗜鮑魚望曰鮑不登於俎安有非禮之)
(物養太子哉)孔太子太師太傅太保各一人從一品(掌輔導皇太子)
(每見迎拜殿門三師答拜每門必譲三師坐太子乃坐與三師書前名惶恐後名惶恐再拜太子出則乘路備)
(鹵簿以從百官志)請朝願留(張茂昭憲宗元和二年請朝五奏乃聽願留不許加兼太子太保)
召訪政理(趙宗儒太和初進太子太傅文宗召訪政理對曰堯舜之化慈儉而已願陛下守之帝納)
(其言)年八十官太師(顔真卿改太子太師李希烈䧟汝州盧杞乃建遣真卿四方所信若往諭)
(之可不勞師而定詔可公卿皆失色李勉以為失一元老貽朝廷羞密表固留至河南河南尹鄭叔則以希烈)
(反狀明勸不行答曰君命可避乎既見希烈時朱滔王武俊田悦李納使者皆在坐謂希烈曰聞太師名德久)
(矣公欲建大號而太師至求宰相孰先太師者真卿叱曰若等聞顔常山否吾兄也禄山反首舉義師後雖被)
(執詬賊不絶于口吾年且八十官太師吾守吾節死而後已豈受若等脅邪諸賊失色本傳)年八十
升降如儀(盧鈞守太子太師帝元日大饗含元殿鈞年八十升降如儀音吐鴻暢舉朝咨歎)讓
田(于志寕兼太子少師俄遷太傅讓田見賞由門)
太子少師少傅少保(十九)
白少傅(漢置太子少傅)輜車(東觀漢記桓榮為太子少傅賜以輜車榮大會諸生陳車馬印綬曰)
(今日之榮是稽古之力)小輦(晉山濤為少傅拜太子求退帝賜小輦乘之以訓太子也)漢用名
儒任先疏受(受為太子少傅)晉推碩德選在羊公(羊枯字叔子)孔少
師少傅少保各一人從二品(掌曉三師德行以諭太子奉太子以觀三師之道德)
(百官志)冀得效愚鄙(李綱拜太子少保尚書詹事上書太子曰綱老矣幸未就木備位保傅冀)
(得效愚鄙曰殿下飲酒過量非養生之道凡為人子務孝謹以慰上心不宜聽受邪說與朝廷生惎間太子覽)
(書不懌)以政事詣東宫(李綱為少師以足疾賜步輿聽乘至閤門以政事詣東宫)以老
乞身(張行成拜尚書左僕射太子少傅永徽四年自三月不雨至五月行成懼以老乞身制答曰古者策)
(免乖罪已之義此在朕寡德非宰相咎乃賜宫女黃金器勑勿復辭行成固請)月益仙韶院錢
(王起改太子少師起治生無撿所得禄賜為僮婢盗有貧不能自存帝詔月益仙韶院錢三十萬議者謂與玩)
(臣分給可耻也起頼其入不克讓)卒輔吾兒(李綱帝曰知公直士幸卒輔吾兒)始詣東
宫(房玄齡加太子少師始詣東宫皇太子欲罷之玄齡讓不敢謁乃止)
賓客(二十)
孔太子賓客四人正三品(掌侍從規諫贊相禮儀宴會則尚齒百官志)貞觀
十八以宰相兼賓客開元中定員四人(同上)左右太子(李固)
(言進給事中將作監王堪坐治太廟不謹改太子賓客固言上還制書曰陛下當以名臣左右太子堪以慢官)
(斥居調護地非所宜詔改他王傅)調護春闈(夫望優四皓然後能調護春闈白居易趙昌制)以
安車召拜(武攸緒中宗初降封巢國公遣杜謹盈齎書以安車召拜太子賓客苦祈還山詔可安樂)
(公主出降又遣通事舍人李邈以璽書迎之將至通事舍人贊就位攸緒趣就常班再拜帝愕然禮不及行朝)
(廷歎息賜予無所受親貴來謁道寒温外默無所言及還中書門下學士朝官五品以上並祖城東)言天
下大本(鄭肅力學開成二年召拜吏部侍郎帝以肅嘗輔導東宫詔兼賓客為太子授經既而太子母)
(愛弛為䜛所乘廢斥有端肅因入見言天下大本不輕動意致深切帝為動容)
詹事(二十一)
白漢(竇嬰字王孫孝景帝即位為詹事孔霸字次孺宣帝時以經授太子詹事)晉記(卞壼字望之遷)
(太子詹事代稱壼裁斷朝實忠於事上)漢官儀(詹事秦官也秩二千石晉公卿)禮秩(太常始立)
(之云云)齊職儀(品第三銀章青綬擬尚書令位視領將軍)孔詹事府詹事一人
正三品少詹事一人正四品上(掌統三事十率府之政少詹事為之貳百官志)
論者多其正(馮定改太子詹事鄭覃兼太子太師上曰欲會尚書省定據禮當集詹事府論者多)
(其正)員外詹事(嚴挺之徙絳州帝顧林甫曰嚴挺之安在此其材可用林甫退召其弟損之與道舊)
(諄諄欵曲且許美官因曰天子視絳州厚要當以事自解歸得見上且大用因紿挺之使稱疾願就醫京師林)
(甫已得奏即言挺之春秋高有疾幸閑官得自養帝恨叱久之乃以為員外詹事詔歸東都挺之鬱鬱成疾)
太子順納(劉憲遷太子詹事時玄宗在東宫雅意墳史憲唘曰殿下儲副若有絶人之才非以尋擿)
(章句要通大意而已侍讀禇元量經明行脩耆年宿望宜數召問以察其言太子順納)
諭德(二十二)
孔左右諭德正四品下(掌諭皇太子以道德隨事諷贊皇太子朝宫臣則列侍左階出)
(入騎從百官志)官之有諭德猶上臺之有騎省也清班優秩所
選非輕(白居易元稹制)東朝諭導(杜牧郭錥制)
庶子(二十三)
白掌侍從獻替職授八舍(八次八舍之職)班同三舍(擬侍中中書侍)
(郎班次同)受命天朝入侍儲幄(顔含)秦寵蒙恬晉尊孔演(演傳)
(授經學並為庶子)宫官稱陪臣(晉鄭默字思允與郭奕俱為中庶子朝廷以太子官屬宜稱陪)
(臣默上言太子體皇極之尊不同列國官皆天命遂從之)孔左庶子掌侍從贊相駮
正啓奏右庶子掌侍從獻納啓奏(于志寕加常侍太子左庶子是時建議七)
(廟羣臣請以凉武昭王為始祖志寧以凉非王業所因獨建議違之)當輔以正道(帝嘗謂志寧曰)
(古者天子既生士負之即置輔弼昔成王以周召為師傅日聞正道習以性成今太子幼卿當輔以正道無使)
(邪僻唘其心勉之官賞可不次得也太子承乾數有過惡志寕欲救止之上諫苑以諷)諫多任宦
官(太子左右多任宦官志寧諫曰奄宦者體非全氣專柔便佞託親近為戚權假出納為禍福故伊戾敗宋)
(易牙亂齊趙高亡秦張讓傾漢近高齊任鄧長顒為侍中陳德信為開府内預宴私外干朝政齊卒顛覆今殿)
(下左右前後皆用寺人輕忽高班凌轢貴仕品命失序經紀不立行路之人咸以為怪太子益不悦)更日
侍讀東宫(崔神基長安中轉太子右庶子是時突厥使者入見皇太子應朝有司移文東宫召太子)
(神慶諫曰今太子與陛下異宫非朝朔望而别喚者請降墨敕玉契詔可尋詔與詹事更日侍讀)輟卿
以佐太子(杜正倫帝詔正倫曰吾兒幼未有就德我常物戒之今當監國不得朝夕見故輟卿扵朝)
(以佐太子謹之勉之他日又言朕十八猶在人間情偽無不察及即位處置有失必待諫乃釋然悟况太子生)
(深宫不及知邪且人主不可自驕今若詔天下敢諫者死將無復發言矣故朕孜孜延進直言卿其以是曉太)
(子冀禆益之)奉入同職事三品(王方慶直拜左庶子進封公奉入同職事三品兼侍太子)
(讀書方慶奏人臣扵天子未有斥太子名者晉山濤唘事稱皇太子不名孝敬為太子更弘為崇沛王為太子)
(更賢為文今東宫門殿名多嫌觸請一改之以恊舊典制可)時稱有公望(錢徽任左庶子韓公)
(武以賂結公卿遺徽錢二十萬不納或言非當路可無讓徽曰取之在義不在官時稱有公望)賜鍾乳
(高季輔進授太子右庶子數上書言得失辭誠切至帝賜鍾乳一劑曰而進藥石之言朕以藥石相報)所
薦豪俊士(薛元超檢校太子左庶子所薦豪俊士若任希古高智周郭正一王義方孟利貞鄭祖玄)
(鄧玄挺崔融等皆以才自名扵時)左右中護(龍朔二年改左右庶子為左右中護通典)屏居
恬静(趙宗儒罷為太子右庶子屛居恬静奉朝請而已)典機劇(許敬宗高宗在東宫遷太子右)
(庶子高麗之役太子監國定州敬宗與高士廉典機劇)
舍人(二十四)
白屬文(宋書王僧逹善屬文帝召見德陽殿拜舍人)獻頌(潘尼字正叔為太子舍人時獻釋奠)
(頌)南土之望(晉書顧榮南土秀望為太子舍人)起家(張華起家為太子舍人)以授
經拜(景帝使晁錯詣伏生授尚書還拜太子舍人)置驛迎賓(鄭當時為太子舍人每五日休)
(沐常置驛馬迎賓客)孔太子舍人四人正六品上(掌令書表啓諸臣上皇太子大)
(事以牋小事以唘其封題皆上右春坊通事舍人以進百官志)來李(李義府侍晉王為太子除舍人崇賢)
(館學士與司議郎來濟俱以文翰顯時稱來李)
洗馬(二十五)
白朝推文士選在陸機(機起家為太子洗馬)時號玉人擢於衛玠
(晉衛玠為洗馬時人號為玉人)孝聞(晉李密字令伯為太子洗馬事祖母劉氏以孝聞)先馬(漢百)
(官表曰洗馬員十六人秩如謁者如淳曰前驅也國語曰勾踐為夫差馬先或為洗)
王府官(二十六)
白劉寔以祭酒遷(晉書遷為廣陵王師)阮孚以尚衣領(晉書阮孚為吏部東)
(郡王師孚字遥集)張昭爲長吏侍宴升堂(吳記)龐秀為司馬位加
輔國(加輔國將軍)被刑(申公傳楚太子戊無道疾申公及為王胥靡申公腐刑也)減死(王式)
(翁思為昌邑王師王無道羣臣以不輔導誅式曰臣以詩三百五篇朝夕授王云云書奏減死也)戒子
孫(王吉為昌邑中尉以數諫王得減死髠戒子孫母為王國吏及子駿遷趙内史棄官)重師傅(清河)
(王慶傅衛訢私贓千萬詔案治并責慶不舉之状慶曰訢以師傅之尊選自聖朝臣唯知聽從不意有此紏察)
(上嘉其對)孔王府𫝊一人從三品掌輔正過失友一人從五
品下掌侍游處規諷道義記室參軍事二人掌表唘書
䟽(百官志)居府出入十年(房玄齡太宗以燉煌公徇渭北杖策上謁轅門一見如舊署渭)
(北道行軍記室参軍公為秦王即授府記室征伐未嘗不從衆争取怪珍玄齡獨收人物致幕府與諸將密相)
(申結人人願盡死力王嘗曰漢光武得鄧禹門人益親今我有玄齡猶禹也居府出入十年軍符檄駐馬即辦)
(文約理盡初不著藁)王佐才(杜如晦秦王引為府兵曹參軍時府屬多外遷王患之房玄齡曰去雖多)
(不足吝如晦王佐才也大王若終守藩無所事必欲經營四方捨如晦無共功者王驚曰非公言我幾失之)
賦詩尤工(杜淹秦王引為天策府兵曹參軍文學館學士常侍宴賦詩尤工賜銀鍾)明珠兼
乘未若一言(薛收授天策府記室參軍嘗上書諫王止畋獵王答曰覽所陳知戒我者卿也明珠)
(兼乘未若一言今賜黃金四十挺)小記室(薛元敬武德中為祕書郎天策府參軍直記室文學館學)
(士是時收與房杜處腹心之寄更相結附元敬謹畏未嘗申欵曲如晦歎曰小記室不可得而親不可得而疎)
棄官(郝處俊再轉滕王友耻為王府屬棄官去)以重吾府(韋思謙沛王府長史皇甫公義引為)
(倉曹參軍謂曰公非池中物屈公為數旬客以重吾府)賴卿師矩(劉禕之拜相王府司馬帝謂曰)
(卿家忠孝朕子頼卿師矩冀蓬在麻不扶而挺也)識遠文詳(韋湊入為相王府屬時姚崇兼府長)
(史嘗曰韋子識遠文詳吾恨晚得之)王得自擇(劉贊秦王從榮握兵而驕多過失言事者請置師傅)
(以輔翼之大臣畏王不敢决其事因請王自擇秦王即請贊乃拜贊祕書監為秦王傅贊泣曰禍將至矣五代)
(史)天下無雙(張薦調露初登進士第考功員外郎騫味道見所對稱天下無雙授岐王府參軍)
吾之相如(盧照隣調鄧王府典籖王愛重謂人曰此吾之相如)郎家二賢(郎餘令見松栢)
(門)舉五孝(趙洪智入為陳王師講孝經百福殿洪智舉五孝見講論門)甚見尊憚(蘇良)
(嗣高宗時為周王府司馬王年少不法良嗣數諫王以法繩府官不職者甚見尊憚帝異之)不事江
滕蔣虢(江安主元祥性慵遴時滕蒋虢三王皆貪暴得其府官者惡之不願行當時語曰寕向儋崖振)
(白不事江滕蒋虢)檄雞(雞門)
左右衛(二十七)
孔左右衛上將軍各一人從二品大將軍各一人正三
品將軍各二人從三品掌宫禁宿衛凡五府及外府皆
揔制焉凡五府三衛及折衝府驍騎番上者受其名簿
而配以職皇帝御正殿則守諸門及内廂宿衛仗非上
日亦將軍一人押仗將軍缺以中郎將代(武德五年改左右翊衛曰)
(左右衛府百官志)交戟之下周廬肅然(白居易李演左衛上將軍制)八屯之
警廵士卒之勤惰爾為其正盡得察之(同上)恐唐官以射
為耻(泉獻誠天授中以右衛大將軍兼羽林衛武后嘗出金幣命宰相南北牙羣臣舉善射五軰中者以)
(賜内史張光輔舉獻誠獻誠讓玉鈐大將軍薛吐摩支摩支固辭獻誠曰陛下擇善射者然皆非華人恐唐官)
(以射為耻不如罷之后嘉納)宿衛三十年(薛平授右衛將軍宿衛三十年本傳)故事諸
衛大將軍與尚書更為之(韋凑遷右衛大將軍玄宗問曰故事諸衛大將軍與尚書)
(更為之近時職轉故用卿以重此官其母辭尋徙河南尹)延入閤語(宇文士及擢右衛大將軍玄宗)
(延入閤語或至夜分遇休沐往往馳召)
金吾衛(二十八)
白金吾緹騎(百官志金吾統緹騎二百)爪矛之軍(予王之爪牙)輦轂之
衛環衛警廵(西京賦曰警夜廵晝)嚴衛(禁兵)統勾陳之衛(權蘭綺之)
(兵)歎(後漢光武帝歎曰仕宦當為執金吾)贖罪(楊淮奏梁冀叔父執金吾制以三月之俸贖罪)環
列之尹中尉有式道(漢百官志中尉掌徼廵京師武帝更名執金吾有式道左)
(右中注云式道持麾至宫門門乃開)孔左右金吾衛(掌宫中京城廵警烽堠道路水草之宜凡)
(翊府之翊衛及外府佽飛番上者皆屬焉師田則執左右營之禁南衙宿衛官將軍以下及千牛番上者皆配)
(以職大功役則與御史循行百官志)龍朔二年改左右候衛曰左右金吾
(同上)摧擿姦伏(宗室晦遷金吾將軍摧擿姦伏無留隱吏下畏之)多識舊儀(宗室若水)
(為左金吾衛大將軍兼通事舍人多識舊儀每宣勞揖贊進止闊華有可觀者)三至左金吾大
將軍(張暐再為羽林大將軍三至左金吾大將軍)晝夜循行(田仁會遷右金吾將軍所得禄)
(估有贏輒入之官人以為尚名然資彊摰疾惡晝夜循行有絲毫姦必發廷中擿罰日數百京師無貴賤舉憚)
(之)劾巫徙于邊(巫傳鬼道惑衆自言能活死人市里尊神仁會劾徙于邊)領禁兵戍
咸陽(張獻甫累遷至左金吾衛將軍李懷光叛吐蕃盗邊獻甫領禁兵戍咸陽累年兵農悅安)捕惡
少優戱(杜中立歴左右金吾衛大將軍京師惡少優戱道中具騶唱呵衛自謂盧言京兆驅放自如中)
(立部從吏捕繋立箠死)大言國有直臣(張萬福拜右金吾將軍陽城等詣延英門論裴延齡)
(事伏閣不去帝震怒左右懼不測萬福大言曰國有直臣天下無慮矣吾年八十與見盛事徧揖陽城等勞之)
(天下益重其名)執金入侍(杜牧王釗訓)伺察城中細事(德宗時金吾大將軍李翰)
(好伺察城中細事唐舊史)
諸衛(二十九)
白傳曰潘崇為太師且掌環列之尹(環列之尹宫衛之官列兵而環王宫)
李將軍(李廣嘗夜獵至覇上亭長呵止之從者曰故李將軍亭長曰今將軍猶不可况故也李廣遂宿)
(於亭下)分職環衛(重名冠軍)上將軍處右(偏將軍處左)孔左右驍衛
(掌司左右衛凡翊府之翊衛外府豹騎番上者分配之凡八兵守諸門左皇城四面宫城内外則與左右衛分)
(知助輔武德五年改左右驍騎尉曰左右驍騎府龍朔二年省府字)左右武衛(掌同左右衛凡熊渠)
(番上者分配之)左右威衛(凡羽林番上者分配之凡分兵主守則知皇城東面同上)龍朔二
年(左右威衛曰左右武威衛)光宅元年(左右威衛曰左右豹韜衛)左右領軍衛(凡射)
(聲番上者分配之凡分兵主守則知皇城西面同上)龍朔二年(左右領軍衛曰左右戍衛咸亨元年)
(改左右武衛曰領軍衛武后光宅元年左右領軍衛曰左右玉鈴衛同上)左右監門衛(掌諸門禁)
(衛及門籍文武官仗及監門衛以帳報内門凡朝參奏事待詔官及繖扇儀仗出入者閱其數以物貨器用入)
(宫者有籍有傍左監門將軍判入右監門將軍判出月一易其籍行幸則率屬扵衙門監守)左右千
午衛(掌侍衛及供御兵仗以千牛備身左右執弓箭宿衛以主仗守戎器朝日領備身左右升殿列侍親)
(射率屬以從並同上)龍朔二年左右千牛府曰左右奉宸衛後又
曰千牛(同上)躍馬挺槍刺於萬衆中(秦叔寳每敵有驍將銳士震耀出入以夸)
(衆者秦王輙命叔寳往取之躍馬挺槍刺扵萬衆中莫不如志及平隱巢功拜左武衛大將軍)臨難不
屈(劉洪基京師平功第一授右驍衛將軍討薛舉戰淺水原八緫管軍皆没惟洪基一軍戰力矢盡為賊拘)
(帝以臨難不屈優護其家)典衛屯兵(阿史那社爾率衆内屬十年入朝授左驍衛大將軍處其部扵)
(靈州詔尚衡陽長公主為駙馬都尉典衛屯兵)宿衛四十八年(阿史那忠擢右驍衛大將軍宿)
(衛四十八年無纖隙人比之金日磾)脱巾固諫(執矢思力授左領軍將軍帝逐鹿苑中思力諫曰陛)
(下為四海父母乃自輕臣竊殆之後復逐鹿思力脱巾𢃄固諫乃止)佩大横刀(王及善除右千牛衛)
(將軍帝曰以爾忠謹故擢三品要職羣臣非搜辟不得至朕所爾佩大横刀在朕側亦知此官貴乎)累從
征討(柴紹高祖即位拜左翊衛大將軍累從征討以多進封霍國公)歴二百餘戰(秦叔寳拜)
(左武衛大將軍後稍移疾嘗曰吾少長戎馬間歴二百餘戰數重創出血且數斛安得不病乎)解金𢃄
投地(皇甫無逸轉右武衛將軍王世充篡棄母妻斬關自歸追騎及無逸解金𢃄投之地餘見忠門)安
坐遣人為彈琵琶(柴紹轉右驍衛大將軍吐谷渾党項寇邊虜據高射紹軍紹安坐遣人為)
(彈琵琶見謀略門)毒酒(楊思訓從幸并州右武衛大將軍慕容寳節夜要思訓與謀亂思訓不敢對寳)
(節懼毒酒以進思訓死妻訴之流寳節嶺表至龍門追斬之乃詔以毒寘人者重其法)
羽林(三十)
白羽林(漢置羽林郎)嚴衛(禁兵)羽林衛良家(漢羽林材官取三輔良家之子)
(自給鞍馬)孤兒(漢羽林諸孤兒並父死子代皆武帝時擊匈奴死子子孤不能自活養扵羽林)孔左
右羽林軍大將軍各一人正三品將軍各三人從三品
(掌統北衙禁兵督攝左右廂飛騎儀仗大朝會則周衛階陛廵幸則夾馳道為内伏凡飛騎番上者配其職有)
(勑上南衙者大將軍承墨勑白多於金吾引駕仗官與監門奏覆降墨勑然後乃得入百官志)國家設
十二衛猶漢之有南北軍而左右羽林尤稱親重自諸
衛而移鎮者謂之美遷(白居易王元輔制)掌勾陳而護建章備
廵警而嚴羽衛(同上)軍有羽林用灋星象統之爪士以拱
宸居(李彦佐制)統良家之騎士訓期門之材官(王士則制)誅二張
(李多祚以勞改右羽林大將軍遂領北門衛兵張柬之將誅二張以多祚素感慨可動以義乃從容謂曰將軍)
(居北門幾何曰三十年矣將軍擊鐘鼎食貴重當世非大帝恩乎今在東宫大帝子而嬖豎擅朝危廹宗社國)
(家興廢在將軍將軍誠有意乎答曰苟緣王室惟公所使乃引天地以自誓辭氣毅然東之遂定謀)興兵
於禁門之内立侍於交戟之中(杜牧張直方制)論奏衎衎有大
臣風(李景略遷羽林將軍對德宗延英殿論奏衎衎有大臣風)李聽為羽林時有駿
馬(帝在東宫使左右諷取之聽自以身宿衛不敢獻餘節度使門)
左右神策(三十一)
孔左右神策軍(掌衛兵及内外八鎮兵百官志)左右龍武神武神策號
六軍貞元二年神策置大將軍十四年置統軍始殿前
左右神威軍號天威軍八年廢以軍隸神策有馬軍步
軍將軍及指揮使等以大將軍知軍事天復三年廢神
策四年復(同上)募材勇以代士卒(柏良器入為左神策大將軍募材勇以代士卒)
(市販者中尉竇文場惡之)坐闌入(柏良器坐友人闌入換右領軍衛自是軍政皆中官專之同上)北
落親兵夾峙宮省(杜牧梁榮幹制)
中郎將(三十三秦官也)
白銀章青綬(魏晉官品云冠服如將軍)冠鶡(漢官儀曰初置期門平帝更名虎賁中郎將冠)
(鶡取其贄也)建節(漢司馬相如為中郎將建節至蜀蜀太守已下郊迎縣令負弩矢前驅)持漢
節(蘇武字子卿以中郎將持節使匈奴杖節毛盡而不失)
白孔六帖卷七十五
