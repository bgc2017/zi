白孔六帖卷十六唐白居易原本
宋孔𫝊續撰
米麫飯飱(二)
粥(三)羹(四)
肉(五)炙(六)
膾(七)脯脩(八)
鮓(九)醢(十)
醯(十一)鹽(十二)
酪(十三)蜜(十四)
餅餌(十五)嗜好(十六)
食器(十七)賜食(十八)
與食(十九)饋食(二十)
異味(二十一)天子食(二十二)
柴薪(二十三)芻草(二十四)
菜(二十五)炭(二十六)
厨(二十七)
米麫(一)(粟附)
白獻米者操量鼔負(子路食藜藿之食為親負米百里之外)索長安
米(東方朔言臣無有用宜棄捐無索長安米)聚米(馬援對光武說隗囂聚米為山勢)受俸
求赤米(第五倫為會稽受俸禄常求赤米留一月餘皆賤糶與貧人)與米(吴魯肅以賑貧)
(為務周瑜資粮絶肅有兩囷米三千斛乃指一囷與瑜)賑贍不啟父(全琮父使琮齎米數)
(千斛到吴皆散空船而還曰所事非急而士大夫方有倒懸之患便賑贍不啟報父父竒之)麫桄
榔(文選云麫桄榔)粟窖倉粟(貨殖志秦敗豪傑争取金玉任氏獨窖倉粟後米石至萬)
(錢金玉盡歸任氏)獻粟者(執右契)陳陳相因(太倉之粟)紅腐(而不可食亦太)
(倉粟皆謂文景時)秦輸(傳晉饑秦輸之粟)所寳(惟榖)冉子之請(冉子為其母請)
(粟子曰與之庾庾十六斛)莊生之貸(莊子貸粟於魏文侯文侯曰待得邑粟至與子三百鍾周)
(曰若待君粟求臣于丘墳之内後發使送之)孔斗米(張興一飯至斗米)生日湯餅
(玄宗皇后王氏始后以愛弛不自安承問泣曰陛下獨不念阿忠脱紫半臂易斗麫為生日湯餅邪帝憫)
(然動容阿忠后呼其父仁皎云)不托(五代李茂貞昭宗幸鳳翔梁軍圍之中人相與邀遮茂貞)
(來路以為生昭宗謂茂貞曰朕與六宫皆一日食粥一日食不托安能不與梁和乎)黃稑烏節
(地理志揚州土貢黃稑米烏節米)烏羽擇米(韋陟以烏羽擇米)紫米(唐杜陽編元和)
(八年大軫國貢紫米有類于苣勝炊之一升得飯一斗食之令人髭髮鬒黑顔色不老久則後天而死)
黃兒米(雲仙散錄浣花旅地志曰杜甫在蜀日以七金買黃兒米半籃)炊之甑香(吴興)
(米炊之甑香出品物類聚)長鎗米(李賀詩長鎗米未熟)水花冷淘(入洛記野狐泉一姥)
(善製水花冷淘切以吴刀淘以洛酒潦葉於鐺耳中過投于湯中其疾徐鳴掌趁之不及富子携金就食)
(之)玉英粉(道士持湯餅請人云玉英粉服之七日必羽化出廣異記)苦於嗜麫(河東)
(備錄河東并代人苦於嗜麫切以吴刀淘以洛酒潦斗貯之擊鼓集老幼自以多寡取之至飽)秋菰
成黑米精鑿傅白粲(杜甫行官張望補稻畦水歸詩)米賤大傷農(去年)
(米貴闕軍食今年米賤大傷農杜甫歲晏行)日糶太倉五斗米(來赴鄭老同襟期)
以蓬子為麫(唐史食貨志龐勛反自關東至海大旱冬蔬皆盡以蓬子為麫以槐葉為虀)
玉粒定晨炊紅鮮任霞散(杜甫望補稻畦)為問淮南米貴賤(老夫)
(乘興欲東遊解悶)月分梁漢米(同上)饑籍家家米(同上)時來一顧
我笑飯葵與藿(李白寄崔侍御)
飯飱(二)
白飯食飱牽(宰夫掌朝覲會同賓客以牢禮之法飯食飱牽注客始至所致也)飱饔(漿人)
(掌賓客之飱饔也)共飯(不擇手)摶飯(致飽之意不廉)放飯(去手餘飯于器中)君未
覆手不敢飱(覆手以循咡飱勸食)饋盤飱(僖負羈饋重耳下致璧云云)客飱主
人辭以䟽(飱美主人之食)魚飱(公羊晉趙盾食魚飱)觥飯不及壺飱(觥小器壺)
(大器喻不能圖遠)先一飯矣(夫差謂勾踐曰寡人禮先一飯矣言巳齒長也)脱粟飯(公孫)
(弘)傳飱(韓信令禆將傳飱破趙會食注飱小飯也)武王(侍文王一飯亦一飯冄飯亦冄飯)飱
有陪鼎免粟飯(晏子食免粟飯)孔飯恩(劉從諫傳張谷侍人新聲當㴀諫潜謀窺)
(脅新聲諫谷曰大丈夫勿顧一飯恩以骨肉腥健兒食)蒸麥為飯(徐敬業武后遣李孝逸兵三十)
(萬往擊之敬業問計于魏思温思温曰武王居上蒸麥為飯以待我師奈何欲守金陵投死地乎)青精
(杜詩豈無青精飯使我顔色好)飯數匕(朱泚賊薄丹鳳門德宗夜至咸陽飯數匕而去)秩飯(魚朝)
(恩判國子監取子錢供秩飯)玉屑飯(唐叚成式酉陽雜爼大和中有二人遊嵩山迷路見一人衣潔)
(白枕一襆物方眠二人且問所自因開襆两裹授與二人曰分食此雖不足長生可一生無疾乃起與二人指)
(路)香飯春菰米(柳宗元)飯抄雲子白(杜甫)滑憶雕胡飯(江閣)麤
飯依他日(贈王侍御)沙丘無漂母誰肯飯王孫(李白送薛九)敲火
煑飯(南嶽僧悟空嶽西原近朱陵洞其處險絶僧遊累日捫蘿垂踵無幽不跡忽見前岩有道士坐䋲床)
(僧告以飢困道士歘起指石地曰此有米乃持钁斸石深數寸遂令僧探之得陳米升餘即着於釡承瀑敲火)
(煮飯勸僧飱一口未熟道士笑曰君飱止此可謂薄我當畢之遂喫硬飯雜俎)
粥(三)
白為粥以待衛國之餓者(衛公叔文子)賦民粥(陸續為郡戶曺民飢太守)
(賦粥續簡閱人衆訊以名氏)飴餓者(王薈為吳國内史年飢作饘粥以飴餓者)饘於是粥
於是以餬予口(正考父鼎銘)居喪食粥行麋粥(月令八月養衰老)
豆粥(光武至蕪蔞亭大寒馮異上豆粥上謂諸將曰昨得豆粥飢寒俱解)孔屑榆(陽城歲飢不過)
(隣里屑榆為粥)白粥(呂方毅葬母通人郎餘令以白粥玄酒生芻祭路隅)左飱右粥(吳少誠傳)
(韓愈平淮西碑曰始時蔡人進戰退戮今眠而起左飱右粥)天子食粥(食貨志昭宗在鳳翔為梁)
(兵所圍天子食粥)為粥燎鬚(李勣性友愛其姊病嘗自為粥而燎其鬚)沸粥(獨孤及䟽曰百)
(揆隳刺如沸粥紛麻)防風粥(金鑾密記白居易在翰林賜防風粥一甌食之口香七日)牛粥(王施)
(避巢賊入天台山主人賀理給以牛粥出芳賢傳)楊花粥(洛陽人家寒食煑楊花粥金門歲節)給
麋粥(孟詵居尹陽山詔河南春秋給羊酒麋粥)
羹(四)
白若作和羹(爾為鹽梅書)羹定(定熟也儀禮鄉飲酒也)大羹不和(無鹽)芼
羹(内則云芼羹菽麥唯所欲)羹食自諸矦至庶人無等(等差異也)羹齊視
夏時(宜熱)大羹不致(傳)和如羹焉水火醯醢鹽梅(以烹魚肉)未
嘗君之羹一杯亡國(戰國策中山君饗大夫司馬子期在焉羊羹不徧子期怒走投)
(椘說伐中山君君亡曰吾以一杯羹致亡國也)爛手(劉寬將朝婢翻羹汚其衣遽收之寬曰徐徐羹爛汝)
(手)陶石(公起)不受遺贈啖無葺羹無鹽不糝(孔子陳蔡間七)
(日不食藜藿不糁)蓴羹(陸機詣王濟濟指羊酪謂機曰吳中何以敵此機曰千里蓴羹未下鹽䜴)庾
衮藜羹不糁門人進飯曰已食訖頡羹矦(高祖兄子)識母
羹(後漢陸續字智伯初繫獄見餉羹知母吏怒以為卒通意續曰識母羹䓤必寸斷肉方正以此知也)遺
(漢高祖謂項羽曰若烹太公遺我一杯羹)樂羊食盡(樂羊圍中山中山人烹其子遺之羹樂羊食盡)
黿羹(傳椘人獻黿於靈公子家與子公將朝靈公子公之食指動謂子家曰他日我如此必嘗異味及入)
(見宰夫解黿子公笑曰果然靈公問笑故且告及食大夫黿召子公而弗與子公怒染指于鼎嘗之而出)孔
調羹(李白召見金鑾殿論當世事帝賜食親為調羹)門皆若沸羹(王伾當其黨盛門皆若沸)
(羹)不二羹胾(柳玭常述家計曰余舊府高公先君兄弟三人俱居清列非速客不二羹胾夕食齕)
(蔔瓠而已皆保重名於世)懲沸(傅奕曰懲沸羹者吹冷虀)為羹(魏元忠復舊官因侍宴后曰卿累負)
(謗鑠何邪對曰臣猶鹿也羅織之吏如獵者苟湏臣肉為之羹爾)藜羹(盧照隣字昇之客東龍門山布)
(衣藜羹)駞蹄羹(杜甫詩)錦帶(香聞錦𢃄羹)香芹(香芹碧澗羹)甘露羹(唐明)
(皇雜錄李林甫子壻鄭平為戶部員外郎一日林甫就院省女因邀之見其鬢髮班白謂平曰上明日當賜甘露)
(羹鄭郎其食此羹縱華皓亦必鬢黑明日果有中使至林甫第賜食因以羹與平食一夕鬢黑)月兒羹
(雲仙散錄字錦曰柳公權以隔風紗作龍城記及八朝名品號錦樣書以進上方御剪刀麫月兒羹即命分賜)
(公權)术羹(洛陽人家端午煮术羹金門歲節)池羹(羣鮮沸池羹韓愈聮句)捩手覆羹
(韓愈送窮文)羹煮秋蓴滑(杜甫秋日)蓴龜(蓴龜羹之絶美江東謂之一蓴龜酉陽雜爼)
肉(五)
白有肉如坻(如陵傳)濡肉齒決(乾肉不齒決)鳥獸之肉不登於
爼則公不射寘堇於肉(堇烏頭毒藥也)拔劔割肉(東方朔伏日)藿
肉(董賢客漿酒藿肉)六十非肉不飽(宿肉)鼠盗(張湯為兒守舍鼠盗肉)烏攫
(黃霸使吏食於道旁烏攫其肉吏還霸迎勞曰乃為烏攫肉吏大驚以為霸知其起居不敢有隐也)一肉
(公孫弘食不過一肉)束藴(蒯通曰里婦夜亡肉姑以為盗逐之諸母束藴請火于亡肉家曰犬暮得肉遽)
(呼婦還)肉林(漢武)兼肉(漢劉虞為上公食無兼肉)舉太山以為肉(曺植與吳質書)
(願舉太山以為肉)持蒲作肉(秦趙高為丞相指鹿為馬以蒲作肉)對屠門而嚼(桓譚)
(新論人聞長安樂出門西向笑如聞肉味美則對屠門而嚼)分羊(甄宇拜博士每獵詔賜博士羊羊有)
(大小肥瘦博士祭酒議殺羊秤分其肉又欲投鉤宇恥之云傷儒因取瘦者不復争)肉敗不食(語)
孔可割以啖(秦叔寳破尉遲敬德功多帝勞曰使朕肉可食可割以啖爾况子女玉帛乎)不
喜食肉(竇建德性約素不喜食肉飯脱粟加蔬具)自幼不食(楊收字蔵之以母奉浮圖法自)
(幼不食肉母約曰爾得進士第乃可食)一飯十斤(張興一飯肉十斤)割肉(宇文士及字仁)
(人嘗割肉以餅拭手帝屢目陽若不省徐㗖之其機悟率類此)饔敗肉腐(王翃字宏肱拜京兆尹會)
(涇源兵討李希烈次滻水京兆主供饌饔敗肉腐衆怒曰食是而討賊乎遂叛)肉食君之禄(五代)
(劉贊父玭為縣令贊始就學衣以青布衫𥜗每食則玭自肉食而别以蔬食食贊于牀下謂之曰肉食君之禄)
(也爾欲之則勤學問以干禄吾肉非爾之食也由是贊益力學)帝詔食肉(李泌字長源初泌不食肉)
(帝乃彊詔食肉)机上肉(桓彦範誅二張也彦範不欲廣殺因曰三思机上肉爾)品肉(頡字子疊)
(羅支有至性既舍亰師諸婦得供品羅支預焉其母最後至不淂給羅支不敢嘗品肉帝聞嘆曰天禀仁孝詎)
(限華夷哉遂給母肉)肉非黃羊(唐史張說慰安羅拔野固等直詣其部宿帳下副使李憲以虜難信)
(不宜涉不測說報曰吾肉非黃羊不畏其食)羊脾(歸登性甚慳嗇常爛一羊脾旋割旋噉封其殘者一)
(日登妻悮于封處割食登大怒其内由是沒身不食肉比夢鎻言)肥肉大酒(徒相邀杜甫詩)食
必梁肉(唐舊史隴西王博義有妓妾數百人皆衣羅綺食必梁肉)食兼數人(江左王元祥食)
(兼數人)
炙(六)
白嘬炙(禮無嘬炙謂一舉盡臠近貪)牛心(王羲之年十二周顗異之時重牛心炙座客来未噉)
(先割啖義之乃知名)行爵食炙(傳欒寧)處外(禮鱠炙處外)未熟(欒寕將欲飲酒炙未)
(熟)欲炙之色(顧榮與同僚宴飲見執炙者狀貎不凡有欲炙之色榮割炙啖之曰豈有終日執之)
(不知其味及趙王倫敗榮被執其人為督率救榮得免)馬行炙(帝王記曰紂宫九市車行酒馬行炙)
魚炙(國語屈建曰祭典庶人有魚炙之薦)争食而死(風土記吴王闔閭女嬌恣嘗與王争食魚)
(炙怨恚而死)孔臠盤炙酒(韓愈祭張署文避風大湖七日鹿角鈎登大鮎怒頬豕豹臠盤炙酒)
(羣奴餘啄)牛炙(杜甫字子美客耒陽游岳祠大水遽至涉旬不淂食縣令具舟迎之令嘗饋牛炙白酒)
冷炙(杜甫詩殘杯與冷炙)燔炰胾炙(柳宗元嶺南節度饗軍堂記燔炰胾炙之物均飫于卒士)
驢騣駞峯炙(唐酉陽雜俎將軍曲良翰能為驢騣駞峯炙)絲竹羅酒䏑(縣齋詩韓)
(愈)熏林塘(文粹張說宴薛王山池序炮炙熏林塘)啖朱亥(李白俠客行將炙啖朱亥)蛤
蜊炙(杜突承璀嗜蛤蜊炙傳芳略記)杏炙鼃炙(酉陽雜爼飲食有杏炙鼃炙)
膾(七)
白膾鯉(詩云炰龞膾鯉)膾不厭細紅鮮應刃落俎(西征賦華魴躍)
(鱗素鱮揚鬐饔人縷切鸞刀若飛應刃落爼霍霍霏霏紅鮮紛其初載賓客聳而遲遅)素膚散雪
(七命曰命支離飛霜鍔紅肌綺散素膚雪落婁子之毫不能厠其細秋蝉之翼不足擬其薄)鮮鯉之
膾(七發)疊縠(七彂曰累如疊縠離若散雪輕隨風飛刃不轉切)食魚(豈其食魚必河之魴)芥
醬(語魚膾非芥醬不食)用葱(禮曰凡膾春用葱秋用薤)冬宜鮮(鮮生魚)聶而切之
(禮牛與羊魚之腥聶而切之為膾)處外(膾炙處外)姜詩母好鱠(好江水庭中出水味如江)
(水每日出雙鯉魚以供母膾其孝感如此)釣庭中(介象字元則與吴王論膾何者最美象曰海中鯔魚)
(為上美也令扵殿前庭中作方坎汲水滿之象垂綸於坎中食頃得鯔魚作鱠)釣盤中(左慈字元放以)
(銅盤盛水釣水中引出魚皆長三尺以作鱠)王餘魚(吴王行江中食鱠有餘棄于水化為魚今有王)
(餘魚是也亦名鱠骨也)孔操刀鱠鯉(李綱字文紀有進魚者太子使鱠之唐儉趙元楷自言其)
(能太子曰操刀鱠鯉和鼎味公等善之若弼諧審諭固屬綱矣)鱠寸魚號鵝闕(南詔鱠寸魚以)
(胡瓜椒藙和之號鵝闕)銀絲鱠(杜甫詩鮮鯽銀絲鱠)意在斬巨鼇何論鱠長
鯨(李白)鱠炙之美(柳宗元晉問云三河之人則已填溢饜飫腥膏舄鹵聞鱠炙之美則掩鼻蹙額)
(賤甚糞土而莫顧者也)庖霜(韓愈詩庖霜鱠玄鯽)膾魴(唐文粹蘇源明小洞庭讌籍序燔兔膾魴)
同心鱠(雲仙散錄金門歲節曰洛陽人家七夕装同心鱠)縠薄絲縷(唐酉陽雜俎進士叚)
(碩常識南孝廉者善斫膾縠薄絲縷輕可吹起操刀響捷若合節奏因會客衒投先起魚架之忽暴風雨雷震)
(一聲膾悉化為蝴蝶飛去南驚懼遂折刀誓不復作)鱠灋(鯉一尺鯽八寸去排泥之羽鯽圓天肉腮後耆)
(門用復腴拭刀亦用魚腦皆能令鱠縷不着刀同上)金虀玉鱠(吴郡獻松江鱸煬帝曰所謂金韲玉)
(鱠東南佳味也隋唐嘉話)鱠飛金盤白雪高(饔子左右揮霜刀杜甫觀魚歌)蓬池鱠
(李德裕述夢詩荷静蓬池鱠凡學士初上賜食悉是蓬池魚鱠)魴魚肥美知第一(魴魚肥美)
(知第一既飽懽娱亦蕭瑟杜詩)膾莫先扵鯽魚(楊畢膳夫錄膾莫先於鯽魚鯿魴鯛鱸次之鱭)
(魿黃竹五種為下其他皆強為)落碪何曾白紙濕放筯未覺金盤空(杜甫)
(詩)錦縷(白居易詩膾長抽錦縷)紅肥花落白雪霏(李白酧雙魚見贈雙鰓呀呷鬐)
(鬛張跋刺銀盤欲飛去呼兒拂机霜刃揮紅肥花落白雪霏)鯽魚并鱠手刀子(酉陽雜爼)
(安禄山所賜有鯽魚并鱠手刀子)
脯脩(八)
白乾肉脯腊(周禮腊人掌乾肉凡脯腊膴胖之事注乾肉大腊也小腊小者也脯斤也捶而)
(施薑桂曰腵脩膴胖皆謂夹脊肉也)腒䐹(腒乾雉䐹乾魚)不食(子曰沽酒市脯不食)束脩(孔子)
(自行束脩已上吾未嘗無誨焉)左朐右䏞(禮記以脯脩置左胊右䏞注取便也屈中曰朐音衢)乾
肉不齒決尹祭(祭宗廟之禮脯曰尹祭)腵脩(禮)鬼矦(紂脯鬼矦以享諸矦)
捶而食之(乾肉則捶而食之)噬腊肉遇毒噬乾肉(易)束(國語椘成王聞)
(子文朝不及夕每朝設脯一束)濁氏(貨殖志濁氏以胃脯而連騎注以湯燖羊胃以椒薑也)野蒲
變而為脯(潘岳西征賦)失脯(桑虞宿寄客失脯虞解衣償之也)婦人之贄(脯脩)
(棗栗禮)祍受(榖梁魯昭公奔齊齊使高子以脯遺公公祍受)藥脯以毒(驪姬)削脯犒
師(劉表出軍左慈曰有薄禮即以刀削脯以犒師投地百人接脯脯亦不减)麟肉脯(神仙傳王遠至)
(蔡經家設麟肉脯)孔削脯傷指(代宗睿真皇后沈氏河南為史思明所沒遂失后所在德宗即)
(位令州縣物色咨訪高力士女頗能言禁中事與女官李真一嘗從后游年狀差似后嘗削脯哺帝傷左指高)
(以剖瓜傷指)以供滋膳(元行沖狄仁傑器之嘗謂仁傑曰下之事上譬富家儲積以自資也脯腊)
(膎胰以供滋膳)贈(王績性嗜酒杜之松歲時贈脯)紅虬脯(唐杜陽編同昌公主上贈御饌有紅虬脯)
(非虬也但貯扵盤中則虬健知虬絲高一尺)迎凉脯(洛陽人家重陽則製迎凉脯)脯芼羹
(董謹續豫章記陳蕃待客拌飯以鹿脯芼羹以牛脯未嘗別為異饌)薦脯酒(韓文衡嶽廟詩升階傴僂)
(薦脯酒欲以菲薄明其衷)佳節脩脯禮(元稹詩)
鮓(九)
白遺母(陶侃遺母一坩鮓母封鮓還責侃云云)又(孟宗字武恭為監魚池司馬自結網取魚作鮓)
(寄母母曰汝為魚官而獲鮓奈何不避嫌也遂還之)龍鮓(世說有人遺張華鮓華曰此龍肉也遂以苦酒)
(沃鮓鮓中有五色光)啓(齊王融謝司馬賜魚鮓啓曰東越水羞實罄乘時之美南荆任土方揖鮓魚之最)
十斛鮓(陶侃故事曰蘇峻上成帝十斛鮓)骨青肉紫(漢昭帝時釣得蛟長三丈帝曰此魚)
(鱔之類命太官為鮓骨青肉紫食之甚美帝更求之不獲)孔後池魚(韓全誨傳昭宗至鳳翔帝輟所)
(御膳賜全誨等茂貞食鮓美帝曰此後池魚茂貞曰臣飬魚以候天子聞者皆駭)鱘鮓(地理志潤州土)
(貢鱘鮓)蘆菔鮓(蠻甌志白樂天方齋禹錫饋蘆菔鮓)含風鮓(叩頭錄房夀六月調羊酪造含)
(風鮓)野猪鮓(唐酉陽雜俎安禄山恩寵莫比其所賜品目有野猪鮓)苞蘆(杜甫詩香飯兼苞蘆)
鯉鮒鮓灋(次第以竹枝齎頭置日中書腹為記出酉陽)嗜鮓一㗖㦯至十臠
(江南野史陳陶所居不與俗接唯嗜鮓一㗖㦯至十臠)
醢(十)
白女醢二十人(周禮醢人職女醢謂女奴曉醢者)百二十罋(膳夫掌王饋食醬百)
(有二十罋)覆醢(禮孔子哭子路于中庭既哭問使者曰醢之矣遂命覆醢)四豆(之實醢人掌之)執
醬而饋(食三老五更于太學天子執醬而饋)不得不食(語不淂其醬不食)蒟醬(武帝)
(使唐蒙使南越南越食蒟醬如桑椹取實為醬)彭越(往年醢彭越)千乘之家(史記通邑大都)
(醢醬千瓿比千乘之家)賣醬(張氏賣醬而踰侈)覆瓿(劉歆謂揚雄曰今學有禄利尚不能易又)
(如太玄何吾恐後人覆醬瓿瓿音部小罌也)魚醬(晉武帝與山濤書兼致魚醬一斗)榆梜醬
(白虎通曰榆梜醬曰&KR0008;&KR0008;音末)成扵鹽(風俗通曰醬成於&KR1069;而鹹扵鹽)南宫長萬(宋人醢之)
啟(梁劉孝儀謝蝦醬啓曰龍醬傳甘退誠可陋虹醢稱遺追覺失言)芍藥之醬(枚乘七彂曰芍)
(藥之醬)神藥(漢武内傳曰西王母謂帝曰神藥上有連珠云醬玉津金醬中有元靈之醬)十二
香(神仙食經十二香醬以沉香等油煎成服之)雷鳴(風俗通曰雷鳴不得作醬食之令人腹中雷鳴)
百罋(晉㐮公葬其夫人醯醢百罋)孔掌醢署(百官志掌醢署令一人丞二人掌供醢醯之物)
(一曰鹿醢二曰兔醢三曰羊醢四曰魚醢)坐須葅醢(李嗣業字嗣業高仙芝為大食所敗明日復戰)
(嗣業曰事去矣不可坐須葅醢即馳守白石)太官醢(朱泚劉文喜劫衆以亂詔泚懷光攻之帝為減)
(太官脯醢給軍)鹿尾醬(禄山進鹿尾醬出安禄山事迹)葫蘆醬(唐世風俗貴重葫蘆醬出晉公)
(遺語)葅醢(姦臣競葅醢杜甫北征詩)凡祭神祗享宗廟用葅醢以實豆
(唐掌醢六典)
醯(十一)
白女醯(周禮醯人女醯掌供五虀七葅凡醯醬之物王舉則供虀葅醢物六十罋供后及世子之醬醯)
調以醯醢醯雞(莊子)苦酸(古詩云食梅常苦酸)醯醢(塩梅以烹魚肉)處内
(醯醬處内禮)和羹之用乞醯(語孰謂微生高直㦯乞醯焉乞諸其鄰而與之)苦酒
(魏名臣傳曰中書監劉放曰官販苦酒與百姓争錐刀之末請停苦酒醋也)風林鳴酸(漢武内傳)
(西王母謂帝曰仙藥有風林鳴酸)孔誤進(任廸簡李景略表佐其軍嘗宴客而行酒者誤進醯景略)
(用法嚴廸簡不忍其死飲為釂徐以它辭請易之歸衉血不以聞軍中悦長者)注醯于鼻(来俊臣鞠)
(囚不問輕重皆注醯于鼻)桃花酸(晉公遺語唐世風俗貴重桃花酸)鹽醯(貪食以忘軀斟不調)
(鹽醢韓愈詩)以濟百味(鹽醯以濟百味李大博誌)醯敖倉之粟以為酸(柳宗)
(元與李睦州書)資于適口(文粹江嶺之南凡是資于適口者若醯非不酸也止于酸而已華之人所)
(以充飢而遽輟者知其鹹酸之外醇美者有所乏耳與李生論詩書司空圖)苦酸不為(文粹真偽)
(難鬻梅醯之質纇而苦酸不為也上李諫議書沈亞之)趋君之指(文粹醯醢之具必越海逾陸而)
(趋君之指矣同上)貯數十甕(國史補舊說聖善寺閣常貯數十甕恐為蛟龍所伏致雷)燕賓
客會百官用醯醬以和羹(掌醢令唐六典)
鹽(十二)
白鹽曰鹹鹺(祭祀之禮鹽曰鹹鹺)作鹹(書潤下作鹹)蜀井(蜀都賦云家有塩泉之井)
鹽梅(若作和羹爾為塩梅)和羹(見上注)形鹽(形虎塩賓客之供)鹽人(掌塩以供百事)
(之鹽)苦鹽(不涷治之塩祭祀用之)散鹽(練治之塩)煑鹽(為塩)飴鹽(王者膳羞供飴鹽塩)
(之甜者今戎塩有之)鬻鹽(凡齊事供鬻塩鬻鹽練治者)近鹽(郇瑕氏之地沃饒而近塩傳)減
鹽價(漢書宣詔曰塩人之食而價貴衆庶重困其減天下之塩價)食者之將(夫鹽食者之將)
(通行有無)魚鹽棗栗(上谷有魚塩棗栗之利)梁罝鹽(後漢天竺國有梁罝塩一名身毒國)
官鬻(張休上言塩食之急雖貴不可不湏官可自鬻)載鹽(第五倫客河東變姓名曰伯齊載塩往来)
煮鹽(魏志鄧艾言司馬文王曰今因平蜀之勢以乘吳席卷之時然大舉之後將士疲勞且煮塩與比為)
(軍農之要)渠展之鹽(管子曰齊有渠展之塩燕有遼東之煑)虞阪之載(騏驥駕塩車上)
(虞阪遇伯樂而長鳴)鹽味生(晉符朗元逹識味會稽王道子設食食之極江左精饌食訖問曰關内食)
(孰若此朗曰皆好唯塩味少生即問宰夫果如其言)修池(徐邈景山為金城守修武威酒泉塩池以收虜)
(榖軍用豐盈)青紫(西域記曰西海南有青塩紫塩池塩方寸半食味甚美)孔具舟以載
(杜中立以蔭為義武節度使舊傜車三千乘歲輓塩海瀕民苦之中立置飛雪將數百人具舟以載自是民不)
(勞軍食足矣)鹽屯(姜師度為河中尹安邑塩屯涸廢師度大彂卒洫引其流置塩屯公私收利不貲)
地産瑞鹽(韓滉判度支方是時潦敗河中塩滉奏地產瑞塩帝疑遣諫議大夫蔣鎮廉狀鎮畏滉還)
(乃賀帝且請置祠號寳應靈慶池)條上新灋(盧弘正初两池塩法弊得費不相償弘正使判官司)
(空輿檢鈎釐正條上新灋即表輿兩池使自是課入歲倍用度頼之)計口授鹽(盧商為蘇州刺史吏)
(以鹽法求贏貲民愈困商令計口授塩無常額人便之)㩁鹽(司空輿當大中時盧弘正管塩鐵表為安)
(邑两池㩁塩使先是法䟽闊吏輕觸禁輿為立約數十條莫不以為宜)烏鹽(西域骨咄有四大塩山山)
(出烏塩)凝樹(黑水靺鞨有塩泉氣蒸薄塩凝樹顛)鹽井(南詔初安寕城有五塩井人得煮鬻自給)
(玄宗詔特進何履光以兵定南詔境取安寕城及井)官自鬻鹽(韋處厚再遷中書舍人張平叔以言)
(利得幸以帝建言官自鬻塩籠天下之財宰相不能詰下羣臣議處厚發十難誚其迂謬平叔愧縮遂寢)三
萬斛(劉晏亰師塩暴貴詔取三萬斛以贍關中自揚州四旬至都人以為神)正鹽官灋(劉晏)
(正塩官灋以禆用度)致塩靈座(李晟既薨城塩州復故池以新塩賜宰相帝思晟乃致塩靈座)佐
軍食(王重榮中人田令孜怒重榮據塩池之饒于時巨寇甫定國用大乏諸軍無所仰而令孜為神策軍)
(使建言請二池領屬塩鐵佐軍食重榮不許奏言故事歲輸塩三千乘于有司則斥所餘以贍軍天子遣使者)
(諭旨不聽)楊行密(事見茶門)擅取(成汭雲安㩁塩本隸塩鐵汭善取之故能畜兵五萬)蛤垜
鹽池(李師古棣州有蛤垜塩池歲産塩數十萬斛李長卿以州入朱滔獨蛤垜為李納所據以專利後德)
(棣入王武俊納乃築壘德州南跨河以守蛤垜謂之三汊)煑海取鹽(鄭畋請以嶺南塩鐵委廣州節)
(度使韋荷歲煮海取塩四十萬緡市虔吉米以贍安南)穴湧鹽(訶陵最冨有宂自湧塩)歲給
萬三千石(南平世家高保融明宗時歲給以塩萬三千石後不復給及世宗平淮故命泰州給之)
紅鹽(五代于闐晉天福二年遣使来貢紅鹽)化若神造非人力之功(柳宗元晉)
(問曰猗氏之塩晉寳之大也化若神造非人力之功神液陰漉甘鹵密起孕靈冨媪不愛其美無聲無形熛結)
(迅詭廻眸一瞬積雪百里晶晶幕幕奮僨離析鍜圭鎚璧眩轉的皪乍似殞星及地明滅相射冰裂雹碎巃嵸)
(增益大者印纍小者珠剖涌者如坻坳者如缶日晶熠熠螢駭電走亘步盈車方尺數斗)鹽如水精
(唐酉陽雜俎白塩崖有如水精名為君王塩)塩田(鄯善之東龍城之西南地廣十里皆為塩田行人所)
(經牛馬皆布氈卧焉出酉陽雜俎)吳鹽如花(玉盤楊梅為君設吳塩如花皎白雪李白梁園吟)
傘子鹽(朐腮縣塩井有塩方寸中央隆起如張&KR0987;名曰傘子塩酉陽雜俎)陸鹽(昆吾陸塩周十)
(餘里無水自生上)
酪(十三)
白以為醴酪(禮)太玄之酪(漢武内傳西王母曰仙藥次有太玄之酪)食酪得
疾(晉陸玩嘗詣王導食酪因得疾與導書曰雖是吳人幾為傖鬼)指酪(陸機詣王武子武子指酪以示)
(機曰東吳何以敵此機曰千里蓴羹未下塩豉)賜(晉起居注詔曰尚書令苟勖既久羸毁可賜乳酪太官隨)
(日給之)酪漿(文選李陵書曰羶肉酪漿)孔珍味(穆贊兄弟皆和粹世以珍味目之贊少裕然有)
(格為酪)湩酪(回鶻駮馬國資湩酪以食)婦人食酪(南蠻有望蠻婦人食乳酪)粟沃以
酪(五代仲雲國其食粟沃以酪)分餉(譲皇帝憲帝待益厚凡四方所獻酒酪皆分餉之)瓊膏
乳(唐杜陽雜編懿宗迎佛骨入内道場薦瓊膏乳訶陵國所献也)銀餅餤(宣宗賜韋澳孫宏銀餅餤)
(食之甚美皆乳酪膏腴之所為唐摭言)馬酪(酉陽雜俎安禄山其所賜有馬酪)授之壷漿
(子胥始東奔勾吴月涉星遁㦯七日不火傷弓于飛逼廹於昭關匍匐于瀨渚捨車而徒告窮此女目色以臆)
(授之壺漿全人自沉形與口滅李白漂陽瀨水貞女碑)
蜜(十四)
白棗栗飴蜜以甘之(子事父母)蜜餌(騷云粔籹蜜餌有餦餭)作甘其味
甘鼠矢(吴志孫亮方食生梅使黃門以銀椀并盖就中蔵吏取餳一云取蜜漬梅黃門先恨蔵吏以鼠)
(矢投餳椀中白亮吏不甘亮令破鼠矢中燥黃門乃伏罪)上藥(漢武内傳上藥有中華紫蜜雲山米密)
買蜜(東觀漢記朱祐傳曰光武微時嘗與祐共買蜜合藥後即位乃賜祐白蜜一石問曰何如長安時買)
(蜜)蜜房(蜀都賦蜜房郁毓被其草)孔刻廬(西域自拂菻西南度磧二千里有國曰磨鄰曰老勃)
(薩刻石蜜為廬如轝狀)石蜜(天竺濱海出石蜜)兒啖(西域康者生兒以石蜜啖之置膠于掌欲)
(長而甘言持珤若黏云)粳沃以蜜(五代仲雲國其食粳沃以蜜)液蜜為人(崔彥曾署)
(張佛筵液蜜為人)和炭(開元遺事楊國忠家以炭屑和蜜塑成雙鳳)鸞蜂蜜(唐杜陽編貞元)
(八年吴明國貢鸞蜂蜜其蜂之聲有如鸞鳳而身被五色大者可重十餘斤為窠於深巖峻嶺間大者占地一)
(二&KR1194;國人採其蜜不過二合如過度則有風雷之異若悮螫人則生瘡以石上菖蒲根傅之即愈其蜜色碧常)
(貯之於白玉椀表裏徹如碧琉璃久食之令人長夀顔如童子髮白者應時而黑)紅蜜(同昌公主疾既)
(甚醫者欲難其藥餅奏云得紅蜜食之可愈上令内庫淂紅蜜數石本兜離國所貢也)茶花蜜(雲仙)
(散錄)糖為莫逆(傳芳略記陳眆得蜀糖輒以蜜澆之曰與密本莫逆交)竹蜜(蜀中有竹蜜蜂)
(好於野竹上結窠窠大如雞子有蔕長尺許窠與蜜並紺色可愛甘倍于常蜜)
餅(十五)
白漢書百官表少府屬有湯官主餅餌買餅(漢宣帝微時每)
(買餅所從賣者輒大售)一笥餅(後漢樊煜與世祖少游舊徵遷河東都尉引見雲臺世祖微時常以)
(事拘新野煜為市吏饋餅一笥帝不忘乃賜御服食及乘輿衣物因戲之曰一笥餅淂都尉何如煜頓首辭謝)
賣餅(後漢趙岐賣餅)印綬易餅(魏略太祖啁丁斐曰印綬何在曰易餅耳)畫餅(盧毓言有)
(名士如畫地為餅不可啖食)弱如春緜(白若秋練束晢餅賦)吴均餅說(細如華山玉屑)
(白似梁甫銀泥既聞香而口悶亦見色而心迷)孔驛吏供餅(高元裕兄少逸出為陜虢觀察使中)
(人責峡石驛吏供餅惡鞭之少逸封餅以聞宣帝怒召使者責曰山谷間是餅豈易具邪謫隸恭陵中人皆歛)
(手)嗜乾餅(西域拂菻俗喜嗜乾餅)拭手(宇文士及嘗割肉以餅拭手)取浮土揉
米屑(王世充秦王傳城塹而守之世充糧具盡人相食至以水泊泥去礫取浮土揉米屑為餅)積餅
餌為犀象(鍾傳出軍必禱佛祠積餅餌為犀象高數尋)棄餅垣外(楊瑶光歷沔綏二州)
(刺史姆饋孺子以餅妻偽受而棄之垣外人咨其廉)籠餅(侯思止懶不治業詭狠無良以告變拜游擊將)
(軍遷左臺御史嘗命作籠餅謂膳者曰與我縮䓗作之故時人號為縮䓗侍御)賣餅(黃巢復入京師于時)
(畿民柵山谷自保不得耕士人或賣餅自業)袖餅(常朝記曰于琮班中有時䄂餅而食或遺同列)二
儀餅(豐年錄開元中長安物價大减兩市賣二儀餅一錢數對)羊肝餅(洛陽人家重陽作羊肝餅)
(金門歲節)餅師(寕王宅畔有賣餅者妻甚美王厚遺其夫而取之經歲問曰頗憶餅師否召之使見淚下)
(如雨夲事集)一餅熟成一韻詩(叚維智嗜煎餅一餅熟成一韻詩摭言)鳴牙餅
(退耕傳許康年謁劉遜贈鳴牙餅千枚曰雖微物也助厨中兩日之費)不暇唱渭城(劉伯芻巷)
(口有鬻餅者每當鑪謳歌一旦劉怜其貧貸以萬錢自是不聞歌聲心計轉麄不暇唱渭城矣)以餅拭
刀(肅宗為太子上使割羊臑以餅拭刀徐噉之上喜曰保福禄當如是爱惜明皇十七事)去餅緣
(李英公為宰相有鄉人過宅為設食客去餅緣公責之客大慙南部新書)銀餅㗖(宣宗賜韋澳孫宏錢)
(餅㗖之甚美皆乳酪膏腴之所為出唐摭言)以珠易餅(原化記賀知章嘗謁賣藥王老問黃白術)
(持一大珠遺之老人得珠即令易餅與賀食賀心念寳珠何以市餅口不敢言老叟乃曰慳吝未除術何由成)
䄂中盛胡餅(肅宗實錄云楊國忠自入市衣袖中盛胡餅)五色餅(刻木蓮花藉禽獸形)
(按成之累積五色酉陽雜俎)
嗜好(十六)
白嗜芰(芰菱也國語屈到嗜芰有疾召宗老而告之曰祭我必以芰及祥祭宗老將薦芰屈建命去曰)
(祭國君牛奠享大夫羊士豚犬之奠庶人有魚炙之奠籩豆簠簋上下供之不羞珍異不陳庶侈夫子以私欲)
(干國之典左史倚相曰君子以違而淂道故進退周旋惟道之從注屈建屈到之子)曾晳嗜羊棗
(孟子曰曾子不食羊棗)公儀休嗜魚(人獻不受曰吾禄自可致魚受人魚罪奪禄人寧肯饋我)
太子嗜鮑魚不與(賈誼書曰太公傳太子發彂嗜鮑魚公不與曰鮑不登俎不可以非禮食)
(太子)姜詩母好江魚(見膾門注)鄭伯有嗜酒(傳伯有良宵也)從厥攸好
從其所好飲食男女人之大欲存焉是人之所
欲好牛心(王右軍)嗜菖蒲(周文)好搥鑿聲(魏明)齊好竽聲孔
稻梁膾䏑(韓愈贈崔羣書疑者曰君子當有所好惡不可不明如清河者人無賢愚無不說其善服)
(其為人以是而疑之耳僕應之曰譬之扵食物至于遐方異味則有嗜者有不嗜者至扵稻也梁也膾也䏑也)
(豈聞有不嗜者哉疑者乃觧)饙飯乾脯(崔衛公好食新捻頭杜邠公悰每早食饙飯乾脯出摭言)
蜇吻裂鼻縮舌澁齒(柳宗元讀毛穎傳大羹元酒體節之薦味之至者而又設以竒異小)
(蟲水草查梨橘柚苦鹹酸辛雖蜇吻裂鼻縮舌澁齒而咸有篤好之者)文王之菖蒲葅屈
到之芰曾晳之羊棗(柳宗元文文王之菖蒲葅屈到之芰曾晳之羊棗然後盡天下之竒)
(味以足扵口)
食器(十七)
白維筐及筥(于以盛之維筐及筥)䟽以逹(春食麥與羊其器䟽以達)高以粗(夏食)
(菽與彘其器高以粗)廉以深(秋食稻與魚其器廉以深)閎以奄(冬食黍與鴈其器閎以奄)圜
以閎(中央士食黍與牛其器圜以閎)器之漑者(禮御食於君君賜餘器之漑者不寫其餘皆寫)
(注云重汚君器漑謂陶梓之器不溉謂雚茅之器)操以受命(記凡苞苴簞笥問人者操以受命如)
(使之容注苞苴裏魚肉或以葦㦯以茅或以簞笥熟肉)簞食瓢飲(顔回)奪釡(史記曰蔡)
(澤入于趙見逐入韓之魏遇奪釡鬲於塗)不置箸(上召亞夫食獨置大胾無切肉又不置箸注胾大臠)
(也)桉上三杯(朱博儉)借箸(張良借前箸以籌之)無下箸處(何曾日食萬錢)既
作象箸(必作玉杯)琉璃(晉武幸王氏家食器盡琉璃)玉巵無當(當底也)孔折
箸(于琮尚永福公主主未降食帝前以事折匕箸帝知不可妻士大夫更詔尚廣德公主)不過一
器(柳公綽歲歉饉其家雖給而每飯不過一器歲豐乃復)用器止烏漆(鄧景山清約子弟饌)
(不過草具用器止烏漆)散風奩(郭代公愛姬薛氏貯食物以散風奩出品物類聚記)玉精盌
(馬侍中嘗寳一玉精盌夏蝇不近盛水經月不耗或目痛舍之即愈)泛水磁(元載凡飲食冷物用硫黃)
(椀熱物用泛水磁噐有三千事出樞要錄)賽饌木盤簇(韓愈城南聮句)月光明素槃
(跪進彫葫飯月光明素槃李白宿五松山下)黃金盤(李白贈從弟象牀綺食黃金盤)白甌青
竹箸(白公過李生詩白甌青竹箸儉㓗無膻腥)肴核分飣餖(韓愈南山詩或如臨食按肴核)
(分飣餖)金平脱犀頭匙箸(唐酉陽雜俎賜安禄山品目有金平脱犀頭匙箸)犀箸
(杜詩麗人行犀箸厭沃久未下)
賜食(十八)
白賜之玉食(書惟辟玉食謂美食)與之禮食(傳晉侯以魏絳為能以刑佐民與之禮食)
(使佐新軍注禮食以表其功)公賜之食(傳穎考叔有獻于公公賜之食食舍肉)飫賜(傳將)
(賞為之加膳加膳則飫賜注飫賜以酒食賜下無不飫足)食存人欲(賜表主恩)逮下(之澤)頒
賜(周禮凡肉脩之頒賜)好賜(又曰凡王之好賜肉脩則饔人供之注好賜王所善而賜之)正席
先嘗(君賜食必正席先嘗之敬君之惠也)賜腥(君賜腥必熟而薦之注云薦其先祖也)侍食
於君(君祭先飯)懷餘肉(史記詔賜東方朔食于前飯已盡懷餘肉去衣盡汚)賜食於家
如在上前(漢萬石君)記曰若賜之食而君客之則命之祭然
後祭先飯徧嘗羞飯而俟命之品嘗之然後唯所欲
君未覆手不敢飱(食勸食也)飱者三(臣勸如是)食多(魏都守曲阜好酒食飲兼)
(人每賜食於前大飲長歠左右相屬數人益之乃供太祖壯之)賜果(禮曰賜果於君前其有核者懷其核)
(後漢桓榮春卿詔賜竒果受者皆懷之榮獨舉手捧以拜帝笑曰真儒生也)孔分餉(譲皇帝憲帝親)
(待愈益厚尚食揔監及四方所獻異饌皆分餉之)給政事食(蘇頲加知制誥給政事食給食自頲)
(始)甘美必賜(李林甫凡御府貢遠方珍鮮使者傳賜相望帝食有所甘美必賜之)賜食帝
前(王方翼引見奉天宫賜食帝前)麫豆(韓偓李茂貞疑帝間出依全忠以兵衛行在帝行武德殿前因)
(至尚食局會學士獨在宫人招偓偓至冄拜哭曰崔胤甚健全忠軍必濟帝喜偓曰願陛下還宫無為人知帝)
(賜以麫豆而去)熱洛河(哥舒翰素與安禄山安思順不平帝每欲和觧之會三人俱来朝帝使驃騎大)
(將軍高力士宴城東翰等皆集詔尚食生擊鹿取血瀹腸為熱洛河以賜之)防風粥(見粥門)諸
王從事(翰林學士每遇賜食有物若畢羅形絶大滋味香美號諸王從事雜說)慕風迎致
(張士衡太子承乾慕風迎致謁太宗洛陽宫帝賜食)七寳床賜食(太白以七寳床賜食御手調羹)
(以飯之集序)殿前羣公賜食罷驊騮蹋路驕且閑(韓文)推食之
賜用勸勲勞置醴之恩以待賢彦(元稹謝賜設狀)空懷滿腹之
慙未有沃心之便(上)召對浴堂門(德宗雅尚文學每幸學士院顧問錫賚無)
(所不至御膳珍肴輟而賜之)仍詔尚食奉御每日賜寂御膳(裴寂)以御
膳分賜(玄宗貴妃楊氏他日以譴還銛第比中仄帝尚不御食笞怒左右高力士欲驗帝意乃白以殿)
(中子帳司農酒餼百餘車送妃所帝即以御膳分賜力士知帝旨是夕請召妃還)内出牢饌(張說)
(復為右丞相上曰勑所司供帳設樂内出牢饌唐文)引坐賜食(惟陳覺查文徽得奏事羣臣非召見)
(不得入賈崇詣閤求見景曰陛下新即位所信用者何人奈何頓與臣下隔絶臣老即死恐無復一見顔色因)
(泣下嗚咽景為之動容引與坐賜食而慰之江南李景五代史)召賜食(傅奕初九年太白躔秦分奕奏)
(秦王當有天下帝以奏付王及太宗即位召賜食謂曰向所奏幾敗我雖然自今毋有所諱而不盡言)
與食(十九)
白求食食我(少施氏食我以禮)嗟来之食(予惟不食嗟来之食以至扵此)簞食
(趙宣子見翳桑餓人與之簞食靈輟也)乞食(史記伍子胥夜行晝伏吹竽乞食於吴市)君子苟
無禮雖美不食(禮)與塊(重耳乞食于野野人與之塊)為食於路(黔敖以食)
(餓者)晨炊蓐食(韓信常從南昌亭長寄食數月長妻患之乃晨炊蓐食食時信往而不為具食信乃)
(自絶而去也)求餘鵝(晉庾悦嘗食鵝劉毅字希樂求其餘不應毅銜之義熙中奪悦豫章觧其軍府)
(使人微示其旨悦忿懼而死)孔丐食取給(李揆江淮飬疾貧無禄丐食取給)置甌杓
道上(陽城為道州刺史日炊米二斛魚一大鬵置甌杓道上人共食之)投擲傾脯醬(中盤)
(進橙栗投擲傾脯醬韓愈詩)搥炰列珍羞(我来感意氣搥炰列珍羞過汪氏别業李白)授
之壷醬(溧陽黃山里史氏之女身擊漂以自業子胥始東奔勾吴月涉星遁或七日不火傷弓于飛逼)
(迫於昭關匍匐於瀨渚捨車而徒告窮此女目色以臆授之壷漿全人自沉形與口滅溧陽瀨水貞義女碑李)
(白)漂母進食(沒受千金之恩同上)一臠殘䏑(姚洪董璋反以書招洪洪罵曰老賊爾昔)
(為李七郎奴掃馬糞得一臠殘䏑感恩不已姚洪傳五代史)
饋食(二十)
白漂母哀王孫而進食(漢書漂母飯韓信信曰吾必重報母母怒曰大丈夫不能自食)
(吾哀王孫而進食豈望報乎後信賜以千金)僖妻賢公子而饋飱(傳僖負羈之妻賢公)
(子重耳乃饋盤飱寘璧公子受飱反璧)食我以禮(孔子曰吾食扵少施氏而飽少施氏食我以禮)
親饋(禮主人親饋則拜而食)操醬(禮獻熟食者操醬虀)空器(荀彧文若初董昭欲進曺公九)
(錫彧以為不可及彧病操饋之食發視之乃空器也遂飲藥卒)孔饋鹿(裴休有饋鹿者諸生共薦之休)
(不食曰蔬食猶不足今一啖肉後何以繼)瓦器饋脱粟鹽蔬(宇文融與崔隐两劾張說引術)
(士王慶則夜祠禱觧而奏表其閭兄光刑耳列冤帝遣高力士往視說蓬首垢面席藁家人以瓦器饋脱粟塩)
(䟽為自罰憂懼者)求珍味饋從官(崔日用為芮城尉則天幸長安路次陜州宗楚客時為刺)
(史日用祗共頓事廣求珍味稱椘客之命徧饋從官椘客知而大加賞歎盛稱薦之舊史)
異味(二十一)
白必嘗異味(傳子公之食指動以示子家曰它日我如此必嘗異味及入宰夫將解黿染指於鼎)
(嘗之而出)炰鼈鱠鯉(詩)封熊之蹯(翰音之跖雞跖)鷰髀(髀股也必爾反)猩脣
(肉之美者猩猩之脣)臑鼈炮羔臇鳬煎鴻(䐪臛也子兖反)&KR0008;牛(之股)芍藥(之醬)
薄耆之炙秋黃之蘇白之茹蘭英之酒凝脂之飯(竝文選)
春卵夏笋(秋韮冬菁)鱻薧之物(鮮生肉薧乾肉也)體名(禽獸支節)肉物(胾蹯)
(之屬)孔異饌(譲皇帝憲帝親待益厚四方所獻異饌皆分餉之)雩肉(南蠻室利佛逝有獸類野)
(豕角如山羊名曰雩肉味美以饋膳)賓客不能名其饌(裴冕每廣會賓客不能名其饌)禽
殼(韓愈納凉聮句盤肴饋禽殼)遐方異味(至扵遐方異味則有嗜者有不嗜者韓愈與崔羣書)
御厨駱驛送八珍(杜甫䴡人行)清觴異味(情屢極贈姜七少府詩)異味
煩縣尹(數杯資好事異味煩縣尹贈鄭十八)豹胎(歸来煮豹胎饜飫不能飴杜牧詩)素麟
脂班螭髓(謝玄卿遇神仙設素麟脂班螭髓續神仙傳)
天子食(二十二)
白膳羞(膳夫掌王之食飲膳羞)凡王之饋(食用六榖膳用六牲飲用六清羞用百有二十)
(品醬百二十罋注此王舉之饌也六榖稌黍稷粱麥苽也六牲馬牛羊豕犬雞也六清水漿醴涼醫酏八物淳)
(熬淳毋炮豚炮䍧檮珍漬熬肝膋也)一舉(王日一舉注云殺牲盛饌日舉一舉謂朝食)侑食
嘗食(以樂侑食膳夫授膳祭品嘗食王乃食注曰侑勸也禮飲食必祭示有所先也每品食皆嘗之)不
舉(大喪大荒大札天地有災邦有大故則不舉)燕食(謂王者日中與夕食)奉膳(奉進也)稍
事(非日中大事之時而間食謂之稍事)不會(歲終惟王及后之膳不會注云不計多少優劣尊也)膳
(以供王之膳)孟春食麥與羊孟夏食菽與彘稷與牛(季夏)
(中央土)乃以彘嘗麥(孟夏)稻與魚(孟秋)農乃登榖天子嘗新(孟冬)
黍與鴈(孟冬)天子之閣左達五右達五(共十閣倉庫)冬生菜(召信)
(臣字翁卿為少府奏大官冬生葱韮茹覆以屋廡夜㸐藴火待温氣乃生之不時之物有傷扵人奏罷之也注)
(云㸐古然字)充君之庖天子四食(白虎通曰天子日四食明有四方之物平旦食)
(太陽之始晝食太陰之始晡食少陽之始暮食少陰之始)孔禁膳(劉晏領東都租庸鹽鐵常平使時大)
(兵後京師斗米千錢禁膳不兼時甸農挼穗以輸晏乃自按行歲輸始至天子大悦)省薄御膳(張鎰)
(建中二年同平章事明年以两河用兵詔省薄御膳及皇太子食物鎰因奏減堂飱錢及百官廪奉三之一以)
(助用度)不掌膳(晉陽公主薨帝閱三旬不掌膳)九飣食(盧氏雜說唐御厨進食用九飣食以)
(牙盤九杖装食味于其間置上前亦謂之香食)尚食奉御掌天子之常膳(隨四時之)
(禁適五味之宜注春肝夏心秋肺冬脾皆時王不可食唐六典)嘗祭食必先嘗(同上)
薪柴(二十三)
白薪蒸(傳藪之薪蒸虞矦守之大曰薪小曰蒸)收秩(月令季冬命有司收秩薪柴以供郊廟及)
(百祀之薪燎)析薪匪斧不克(詩析薪如之何匪斧不克)鬼薪(漢法罪人徒者使伐鬼薪)
(以供宗廟)後来居上(陛下用人如積薪後来者居其上汲黯謂武帝云)負薪(朱買臣見夫婦)
(離門)不流束薪曳柴遠揚(詩取彼斧戕以伐遠揚)薪之(詩云芃芃棫樸)
(薪之槱之)烘燎(詩樵彼桑薪卭烘于甚卭我也)錯薪(詩曰翹翹錯薪言刈其椘)委人(以法供祭)
(祀之薪蒸木材賓客供其薪芻喪紀供薪蒸木材軍旅供委積之薪芻凡疎材共野委野委謂廬宿止薪芻也)
(又九式七曰芻秣之式)桂玉(戰國策蘇秦之椘三日乃見王曰椘國食貴於桂薪貴於玉)負薪
(其父析薪其子不克負薪)勞薪(破車脚)枯梧(列子曰枯梧樹者鄰父曰枯梧不祥伐之鄰母因請)
(為薪鄰父乃不悦)尺燼納薪炙筆硯(顔裴字文林為京兆守課人置薪两束當輸租)
(時納備寒用炙筆硯)薪是穫尚可載(哀我憚人亦可息大車詩刺人勞也)有洌氿泉
無浸穫薪(見毛詩)桐薪(巨斧擊桐薪不待利時良日然後破之淮南子)綢繆束薪
曲突徙薪棄薪(汝南先賢傳曰蔡順以至孝稱順少孤飬母嘗出求薪有客卒至母)
(望順不還即心動棄薪馳歸問其故母曰有急客来吾噬指以悟汝也)如束濕薪(史寗成為漢中)
(尉嚴酷時人語曰謹上操下如束濕薪)孔伐街苑樹(劉義節從平京師時傾府庫為軍賞帑財)
(太乏義節曰若伐街苑樹為薪以易布帛歲數十萬可致)落葉添薪仰古槐(元稹詩)玉
饌燃薪桂(同上)負薪(杜甫至秦州負薪采橡栗自給)燎薪屬道(楊行密傳朱瑾徙屯)
(安豐汴將牛全節苦鬪會大雪士多凍死穎州刺史王敬蕘燎薪屬道汴軍免者數千人)出城樵拾
(徐文遠洛陽飢文遠自出城樵拾為李密所得)或燻若柴槱(韓愈南山詩)黃金買尺
薪(李白送魯郡劉長史)積薪就陽(劉禹錫管城縣驛記)稍柴薪之(柳宗元霹靂琴贊桐)
(生石上一夕暴震倒卧道上震旁之民稍柴薪之)樸樕皆薪材(文粹陸龜蒙送小雞山樵人序)
(土山無大材木率生小櫟樸樕皆薪材歌曰長其船兮利其斧輸其薪兮勿予侮)壠坂長(李白北上)
(行採薪壠坂長)枯薪(夫溝中之木與犧象同體追琢不至坐成枯薪劉禹錫上宰相啟)明燃林
中薪(杜甫)携粮負薪(李白詩来日一身携粮負薪道長食盡苦口焦唇)帝負薪馬
上助役(高䴡傳帝至渤錯水阻淖八十里車騎不通長孫無忌楊師道等率萬人斬樵築道聯車為梁)
(帝負薪馬上助役十月兵畢度)負填道之薪(則精感天地)鬻薪自給(唐史韓思復以)
(親喪鬻薪自給)虞部凡五嶽及名山能藴靈産異興雲致雨有
利於人者禁其樵採(唐六典)
芻草(二十四)
白秩芻(月令季冬命有司合秩芻以飬犧牲注芻草税也)草刈則墨未發秋政
則人不敢草也(草刈是刈取草也秋則草木成可刈)澤農之貢草貢(周官)秸
服(禹貢)納秸(芻蕘)芻秣之式(周禮九式七曰芻秣之式)峙乃芻茭(書)編菅
秉秆(傳椘爇郤氏或取一編菅焉或取一秉秆焉投之遂不爇注秉杷也)既乖草稅(無縦莠言)
(宜正竹刑)孔水草甘薦(裴延齡妄言長安咸陽間得阪艿數百頃願以為内廐牧地水草甘薦與)
(閑廐等)芻藁(李晟言今河中米斗五百芻藁且竭)中宫所賣(莊宗皇后劉氏好聚歛分遣人)
(為商賈至於市肆之間薪芻皆稱中宫所賣)卧一束芻(五代馮道居軍中不設床席卧一束芻)
求芻(子固異於牛馬兮寕止乎飲水而求芻韓愈復志賦)茭芻填&KR0782;(瀕海棄地茭芻填&KR0782;一夫)
(之勤百畆可獲權德輿文岐公碑)峙芻就燥(劉禹錫管城驛記)以食牛羊(文椊劉蛻)
(梓州文塜銘腐為墟壌生芻藁以食牛羊)
菜(二十五)
白季秋務蓄菜(月令)旨蓄(詩曰我有旨蓄可以禦冬)野人獻芹屈到
嗜芰踐葵(魯漆室女曰昔有客繫馬園中馬逸踐予葵使予終歲不飽葵)祭韮秋
韮冬菁葑菲(詩云采葑采菲無以下體注葑菲蔓菁與葍之類也)其蔌維何
(維筍及蒲蔌菜也)烹葵及菽(七月)其甘如薺釋菜合舞(釋菜禮先師菜)
(蘋蘩之屬)葱渫處末(渫蒸也處醯醬之末)鴽釀之蓼(釀謂雜切)蔬食(語)茹葷
(莊子云顔回不茹葷三月)切葱若薤(禮)有畦(殖貨志云菜茹有畦)百本薤(龔遂為渤)
(海太守教人種百本薤五十本葱一畦韮)冬生菜(見上注)噉薤留白(庾亮噉薤留白云可)
(以種陶侃歎曰非唯風流兼有為政之實)綠葵含露白薤負霜堇荼如
飴(詩)䓗必寸斷(後漢陸續字智伯初下獄知母自餉食曰母所作羹其䓗必寸斷)韮曰
豐本(祭宗廟之禮)擇䓗薤(禮為君子擇䓗薤必絶其本末注為有萎乾也)灌園(嵇康與呂)
(安灌園扵山陽)碧海之琅菜(漢武内傳西王母曰仙之上藥有碧海之琅菜)孔鬻蔬(蘇良嗣尚)
(方監裴匪躬案諸苑建言鬻果蔬儲利佐公上良嗣曰公儀休一諸侯相拔葵去織未聞天子賣果蔬與人争)
(利遂止)渾提葱(西域泥婆羅貞觀二十一年遣使入獻波稜酢菜渾提葱)佛土菜(西域傳貞)
(觀二十一年有健逹王獻佛土菜莖五葉赤華紫湏)末禄(蔬有果䓗葛藍軍達茇薤)掇蔬本以
供御(渾瑊帝狩奉天朱泚兵薄城人心危惴或夜縋出掇蔬本以供御)數杯(唐盧懷慎日晏設食)
(菜數杯)諸葛菜(劉公嘉話云諸葛所止令兵士獨種蔓菁菜取其纔出甲可生啖葉軟可煮食比諸)
(菜属其利不亦博乎三蜀江陵之人今呼蔓菁為諸葛菜是也)山谷多薺(高力士逐扵巫山山谷多)
(薺而人不之食因為詩寄意两京作斤賣五溪無人採夷夏雖有殊氣味終不改出明皇雜錄)頗陵(菜之)
(菠薐者本西國中有僧自彼將其子来國名頗陵語訛為菠薐出嘉話錄)澗蔬煑蒿芹(韓愈陪杜)
(御史遊詩)柔蔬傲霜而秀折(劉禹錫椘望賦)曲江拾菜(二月二日曲江拾菜土民)
(遊極盛出李綽秦中歲時記)半堂食(吴初朝中大臣多蔬食月為十齋齋之明日太官具晚膳始復)
(常珍謂之半堂食至是果盡割淮南之地去唐土封疆之半九國志)今一啖肉後何以繼
(裴休有饋鹿者諸生共薦之休不食曰蔬食猶不足今一啖肉後何以繼)苦苣刺如針馬齒
葉亦繁(杜甫園官送菜苦苣刺如針馬齒葉亦繁青青嘉蔬色埋沒在中園)畦肥剪韮薤
(韓文)日一蔬食(李輔國矯制遷明皇於西宫帝戚戚不樂日一蔬食)野蔬拾新柔(韓文)
(聮句孟郊)孟娘菜(江淮有孟娘菜並益肉食酉陽雜俎)携兒挑菜(叩頭錄曰郭元神空貧無)
(食春月携兒挑菜野蔬一日有餘三日不出)暮苣有蒲(採江之菜兮暮苣有蒲笠澤叢書)清
晨蒙菜把常荷地主恩(杜甫園官送菜詩)葵昏(又如馬齒盛氣擁葵荏昏同上)
(詩)野蔬(蓬莠獨不樵野蔬暗泉石蒼耳况療風童兒且時摘杜甫驅豎子摘蒼耳詩)登床半
生熟下箸還小益(放筐亭午際洗剥相蒙羃登床半生熟下箸還小益加點瓜薤間依俙橘)
(奴跡同上詩)園蔬抱金甲無以供採掇(同上)鴨脚葵(白居易園蔬鴨脚葵)
野茹(紫花菁赴忠州詩同上)䞉蔬雲矗以委圃(歐陽詹德勝頌文粹)
炭(二十六)
白伐薪為炭(月令季秋)豫讓吞炭掌炭(林衡掌炭之徵令以時入之權量受)
(之供國用)陰陽為炭隧炭(椘獲吴舟使隨人守之環而塹之及泉盈其隧炭陳以待命)
廢於鑪炭(邾莊公𥚹急執夷射姑不得怒自投於床廢於鑪炭廢墜也)蜃炭(華元樂舉葬文)
(公用蜃炭注以禦濕也)熾炭于位(寺人柳有寵太子佐惡之太子居喪柳熾炭于位太子將至則)
(去之欲其温煖又有寵)炭輕重(淮南子曰水勝故夏至濕火勝則冬至燥燥則輕濕則重故先冬至)
(夏至懸土炭于衡各一端令適停冬至陽氣至則炭仰而鐡低夏至則炭低而鐡仰也)禁(王莽欲防人盗)
(鑄禁人不挟銅炭)獸炭(晉羊琇屑炭和作獸形)掘得(交州記曰竈頭山越王炊㸑之處掘淂炭)
難合(淮南子曰譬如冰炭紐繩也何時而合注曰冰寒炭熱無時得合)天帝裝炭(越王勾踐)
(有寳劒五薛燭曰當造之時雨師洒掃雷公擊橐蛟龍捧爐天帝装炭)啟(庾肩吾云識慙曼倩似見昆明)
(之炭清愧伯鸞不復因人之熱劉孝威謝東宫賚炭啟曰洛城雪深不見海神之跡呼沱冰合無待王覇之覘)
(聚而為岳大北黑山稱之以船將重牙獸鑪生烽熖室滿紅光雉裘入而識奢鼠布焚而無汚)孔掌供
薪炭(百官志鈎盾署令二人丞四人監事十人掌供薪炭)三斗(楊德幹歷澤齊汴相四州刺史有威)
(嚴時語曰寧食三斗炭不逢楊德幹)以木炭歸司農(杜佑兼鹽鐵使以木炭歸司農)韛炭
(五代王彦章晉取鄆州末帝乃召彦章為招討使馳兩日至滑州陰遣人具舟於楊村命甲士六百人皆持巨)
(斧載冶者具韛炭乘流而下趋德勝舟舉鏁燒斷之)立獸炭(德宗帝紀大歷十四年十月戊午罷)
(九成宮貢立獸炭)瑞炭(唐開元遺事西涼國進炭百條各長尺餘其炭五色堅如鐵石名曰瑞炭燒於)
(爐中無熖而有光)雙鳳(唐開元遺事楊國忠家以炭屑同蜜相和塑成雙鳳至冬月則爇爐中)三
城絶品炭(三賢典語曰李華燒三城絶品炭以龍腦褁芋魁煨之)炭精(張燕公有石綠鏡臺)
(得自胡川道士玄宗聞其異取以炭精十車燒之不變乃已出品物類聚)鍊炭(洛下有豪子飲食鮮華有)
(李使君為具召之曾不下箸至飯李曰此以炭炊豪子勉食一匙曰凡以炭炊先鍊炭謂之鍊炭方始無煙氣)
(此亦非也劇譚錄)飛雪斷道冰成梁(矦王燒炭彫玉房蟠龍吐耀虎喙張熊蹲豹躑争低)
(昂攅巒叢崿射末光丹霞翠霧飄竒香柳宗元行路難)
厨(二十七)
白大庖不盈(詩)君子(遠庖厨也)厨車(載食車)良庖庖丁(解牛)厨食
(漢詔吏或飾厨傳稱過客言盛庖厨稱過客之意)刀匕(是供膳夫)充君之庖(田獵一為乾豆)
(二為賓客三為充君之庖)㸑當㸑無清之人(言厨饌之薄也莊子)蠟燭炊(石季)
(倫以蠟燭炊出世說)㸑鼎(莊子云有人冬㸑鼎夏造冰)同㸑緦(禮曰同㸑緦)厨傳(李倄)
(飾厨傳)覆銀瓦㸑香火(南蠻婆賄伽盧國厨覆銀瓦㸑香火)武臣私厨(郄士美充)
(昭義節度使昭義自李抱真以来皆武臣私厨月費米二千石羊千首酒數十斛潞人困甚士美至悉去之出)
(廩錢市物自給)同㸑(崔郸崔氏四世緦麻同㸑)無它㸑(崔玄暉貧寓郊墅羣從皆自遠會食無它)
(㸑)郇公厨(長安後記曰韋陟厨中飲食之香錯雜㦯人入於中多飽飫而歸俗語曰人欲不飯筋骨)
(舒夤緣湏入郇公厨)長安四月已後自堂至百司厨謂之櫻笋厨
(咸鎬故事)可十人具(常衮故事日出内厨食可十人具衮奏罷之)牓厨(内厨楊輝僖皇末權)
(樞密事饌甚精四季皆牓厨)符江淮大賈使主堂厨(李德裕始二省府符江淮大賈)
(使主堂厨食利因是挾貲行天下所至州鎮為右客富人倚以自高德裕一切罷之)勑厨倍常羞
(杜甫鄭典設歸詩勑厨倍常羞杯盤頗狼藉)中書堂食不可食(五代蘇逢吉已貴益豪侈)
(謂中書堂食不可食乃命家厨進羞)水陸曾不下箸(韋陟每食視厨所棄其直猶不减萬錢宴)
(公矦家雖極水陸曾不下箸)冨家厨内臭(杜甫摘蒼耳詩)竹裏行厨洗玉盤
(嚴公携酒饌詩)
白孔六帖卷十六
