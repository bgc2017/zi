白孔六帖卷九唐白居易原本
宋孔傳續撰
西京(一)東京(二)
城(三)關(四)
道路(五)封疆六
郊(七)野(八)
閭里(九)舘驛(十)
橋(十一)
西京(一)
白作我上都(漢之西遷作我上都)上腴(九州之上腴)奥區(天地之奥區)三成
帝畿(周秦漢)周以龍興(秦以虎視)四塞(秦地被山帶河四塞之固)沃野千里
天府名都邦畿千里(城闕九重)秦據而彊(漢都而盛)寔惟地之
神臯天邑鑒秦制(誇周法)京邑翼翼(四方取順)神州之略
(赤縣之畿)京師(王室)皇州(皇都帝里)百二之都(言險固要害)水陸(所湊)秦之
興也(天錫鶉首之分)漢之王也(星符東井之精)險(左據函谷崤陵之阻右界襃斜隴首之險)
在鎬(王在在鎬)帝王之宅(崤函作帝王之宅)金城(漢張良曰關中左崤函右隴蜀南有)
(巴蜀之饒北有胡苑之利東制諸侯所謂金城千里天府之國)建瓴(漢書奏中形勝之國加兵於諸侯猶)
(高屋上建瓴水)建邦設都(書)封畿甸服千里法日(白虎通京師者)
(千里之邑法日月之徑千里)帝畿(王畿)申畫(書曰申畫郊坼申畫規畫)經野(周禮體國經野)
(注云經謂為之里數也)制其畿疆(周禮)制其畿方千里而封樹之
(注樹木溝上所以表助險固也)正封(周禮正畿疆之封)制畿(周禮制其畿封以正邦國)王城
帝宅表裏山河周原(詩周原膴膴堇荼如飴)域民(是以聖主域民)
(漢書)郊野之富(號為近蜀)鄭白之沃坤靈正位孔神州化首
(魏元忠封事神州化首)國家大本在京師(裴耀卿答帝問)四方之本(陸贄曰王)
(畿者四方之本也其勢當令京邑如身王畿如臂四方如指此天子大權也)畿内數州京師
之本(高季輔列上五事以謂畿内數州京師之本土狹人庶儲蓄少而科役多宜蒙優貸令得休息強本)
(弱枝之義也)闢殿軋宫以朝諸侯(唐文粹李庾西都賦唐開禪壇新都之門闢殿軋宫)
(以朝諸侯)龍道雙廻(鳳闕五門同上西京賦)以唐東都為西都(五代朱梁紀)
歌吹喧萬井車馬塞康莊(韋應物詩)王業根本(陸䞇論關中事宜状且今)
(之關中即古者邦畿千里之地也王業根本於是在焉秦嘗用之以傾諸侯漢嘗因之以定四海蓋由憑山河)
(之形勝宅田里之上腴弱則内保一方當天下之半可養力候時也強則外制東夏據域中之大可以蓄威昭)
(德也)所貴乎京師(韓文所貴乎京師得不以明天子在上賢公卿在下布衣韋帶之士談道義者)
(多乎)洛陽梁為西都後唐為洛京(五代職方考洛陽梁唐晉漢周常以為都唐故)
(以為東都梁為西都後唐為洛京晉謂西京漢周因之)池象漢兮昭回城依斗兮
闌干(劉禹錫望賦登灞岸兮見長安紛擾擾兮紅塵漫鬱葱葱兮佳氣盤池象漢兮昭回城依斗兮闌干)
東京(二)
白建都河洛即土之中東京翼翼(四方之極)增周法(修漢)
(制)萬方輻湊處於中土帶河(泝&KR0982;)宅中(以圖大)左伊右瀍
封畿(千里)定鼎之都建圭之地(大司徒以土圭之法測土深正日景以求)
(地中)經營(書成王在豐欲宅洛邑使召公先相宅既卜宅則經營召公既相宅周公往營成周使来告卜)
(曰澗水東瀍水西惟洛食食吉兆也)無外稱尊(宅中圖大)先王之經邑也(度天地之)
(所合四時之所交風雨之所會隂陽之所和然則百物阜安乃建王國焉所謂建土圭以測影得天地之中)
郟鄏(成王定鼎于郟鄏)王者之里(河洛為王者之里)後漢中興(光武都洛京)
卜而作邑(聞宗周之經營)居以為都(見炎漢之遺制)卜洛(遷周)險(史記初大臣勸)
(高祖都洛陽曰東有成臯西有崤澠背河洛其固足恃也以為鎮三川九阪三塗九谷)建國(周禮惟王)
(建國注營作洛邑於中土)新邑(于東國洛書)召公所相(周公所營)域民(見西京門注)
東周延祚(平王東遷而延祚)衡臯(梓澤)金谷(銅街)河洛大都(成周故地)孔
千里蕭條亭舍不煙(郭子儀程元振說帝都洛陽帝可其計子儀奏曰洛陽自大盗以来)
(焚劫略盡百曹榛荒寰服不滿千戸井邑如墟豺狼羣煙嘷東薄鄭汴南界徐北綿懷衛及相千里蕭條亭舍不)
(何以奉萬乘牲餼供百官次舍哉)鬭場(又曰且地狹隘才數百里險不足防適為鬪場)形勢不
及關内(張玄素貞觀四年詔發卒治洛陽宫乾陽殿且東封玄素上書漢祖將都洛陽婁敬一言即日)
(西駕非不知地土中道里所均但形勝不及關内弗敢康也伏惟陛下化凋敝之俗為日尚淺詎可東廵以搖)
(動人心)洛陽朝貢天地中(玄素又言過甚於煬帝帝顧房玄齡曰洛陽朝貢天地中朕營)
(之意欲便四方百姓今玄素言之如此後必往雖露居庸何苦)汴州唐故曰宣武軍(梁以)
(汴州為開封府建為東都後唐滅梁復為宣武軍晉天福三年升為東京漢周因之五代職方考)作唐
東宅(唐文粹李庾東都賦始乎周卜今日隋革進十八里作唐東宅)與京比儔(我甸我郊二聖)
(之靈壇在焉赤縣神州與京比儔)籠故地之銅駝抱舊里之玉雞(同上)神
都(則天天宅元年九月改東都為神都)帝宅(李光弼傳判官韋損曰東都乃帝宅公當守之)國之
都府半在東周(白居易制)唐高宗建東都詔(朕聞踐華固得百二稱乎建瓴)
(卜洛歸仁七日崇乎定鼎是以控膏腴於天府啓黃圖於渭濱襟沃壤於王城摛綠字於河渚初學記)升
汴州為開封府建為東都(五代朱梁紀)雄都定鼎地勢據萬
國尊(河岳出雲雨土圭酌乾坤韋應物望洛詩)帝宅夾清洛丹霞捧朝暾(葱蘢)
(瑶臺榭窈窕雙闕門)以河南府為東都(肅宗本紀寳應元年建夘月辛亥以河南府為東都)
(鳳翔府為西都)
城(三)(計料順時勞役具土功附)
白高城(深池)崇墉(浚洫)城郭(溝池以為固)金湯(傳金城湯池)美城(傳美城之)
(大名)無戎而城(讎必保焉)廣袤(高卑)繕其城隍秦築(長城延袤千里以拒)
(胡也)城郢(楚嚢瓦城郢沈尹戌曰苟不能衛城無益也)亟城(梁伯好土功亟城而不處民罷而不)
(堪則曰某寇將至乃溝公宫)漆(秦二世欲漆其城)崩(杞梁死其妻哭之城為之崩)四墉
是資善守(何患来攻)啓塞從時(門戸道橋謂之啓城郭墻壍謂之塞開閉之急不可一日)
(而闕隨壊時而理之不可限以土功之時)坏城郭(月令孟冬)城以巨防(門之重閉)懷德
惟寧(雖闘士蒍)不供是懼(終執仲幾)宗子(維城)山為(楚國方城以為城漢水以為池)
(又秦踐華山為城因河為池㩀萬丈之城臨不測之川)要害(當要害之衝控形勝之國)用逸制
勞(以寡勝衆)城門禁(後漢郅惲君章為上東門候帝常獵遇夜方駕還惲拒關不開帝乃廻從中東)
(門入賜惲布貶中東門候)所過治城(馬援所過輒為郡縣治城郭)保民(穀梁曰城以保民為)
(之也民衆城小則益城益城無極凡城之志皆譏也注夫保民以德不以城如民衆輒益城是無限極也)扼
地咽喉(為國藩屏)扃鐍土宇(緘縢地維)沙城(魏祖征馬超每渡渭為超騎所突營不得)
(立又多沙不可築城婁子伯說公曰今天寒可起沙為城以水灌之從之一夜而成)城民(見上)衆心
(國語衆心成城言以衆心為城)走集(傳險其走集)踐華為城(賈誼過秦論)解帶(為城)
(墨子)干城(詩赳赳武夫公侯干城)却月(荆州圖說有却月城)長雲(鮑昭蕪城賦屹若斷岸矗)
(似長雲)城麏(楚王使由于城麏復命子西問高厚大小不知子西責之對不能王遇盗雲中余受戈其)
(所在袒示之此余能也脾洩之事余不能麏城在脾洩)城惡(渠邱城惡衆潰奔莒曰城已惡矣其孰與)
(我為虞)雖宗子是固(則可徵辭)而大夫不供(亦宜加罪)百雉俟我
乎城隅孔築却月城(李靖輔公祏據丹陽召靖入朝受方略公祏遣惠亮屯當塗築却月)
(城延袤十餘里為掎角靖曰若出不意挑攻其城必破之惠亮拔公祏禽矣)跨水聯堞(崔神基拜)
(并州長史初州隔汾為東西二城神慶跨水聯堞合而一之省防禦兵歲數千)建樓堞厮多樂
水自環(王方翼遷肅州刺史州無隄壍寇易以攻方翼乃發卒建樓堞厮多樂水自環烽邏精明)碎
葉(裴行儉討遮匍奏王方翼為副築碎葉城面三門迂還多取以詭出入五旬畢西城胡縱觀莫測其方略)
築三受降城(張仁愿默啜悉兵西擊突騎張仁愿請乘虛取漢南北於河北築三受降城絶虜南)
(寇路唐休璟以為築城虜腹中終為所有仁愿固請中宗從之)池隍(敬暉為衛州刺史是時河北經突厥)
(所騷方秋而城暉曰金湯非粟不守豈有棄農畝而事池隍哉縱民歸歛&KR0146;郡頼安)和戎(郭震為涼州都)
(督初州境輪廣四百里虜來必傅城下元振始於南硤口置和戎城北磧置百亭軍制東要路遂拓境千五百)
(里自是州無虜憂矣)豐安定遠(先天元年為朔方道大緫管築豐安定遠城兵得保頓上)完故
城(張守珪為瓜州刺史墨離軍使督餘衆完故城版築方立虜奄至)築郛浚隍(關播傳李元平)
(兼泌州别駕知州事元平始至募工築郛浚隍)城無完堞非可應卒(李絳上言北虜方強)
(其憂有五城無完堞非可應卒二也)陽託霖雨增陴浚隍(顔真卿為平原太守安禄山逆)
(状牙萌真卿度必反陽託霖雨增陴浚隍)金城(清河太守使郡人李萼来乞師萼曰聞公首奮羣唱大順)
(河朔恃公為金城固)繕陴隍(張建封進濠壽廬觀察使是時四方尚多故繕陴隍)築城堡(李齊)
(運拜京兆尹時李晟壁渭橋齊運發民築城堡督芻粟以餉晟)詔城臨涇(郝玭貞元中為涇鎮將嘗)
(從數百騎出野還說節度使馬璘曰臨涇扼洛口其川饒衍利畜牧其西走戎道曠數百里皆流沙無水草願)
(城之為休養便地詔城或謂璘曰玭言信然雖然公所以蒙恩大幸以邊防未固也上心日夜念此故厚於公)
(今若用玭言則邊以安尚何事為璘遂不聽及代段佑為節度玭又說曰天寳時天下以兵為防獨西域耳西)
(塞至京師且萬里自禄山反西陲盡亡寰内為邊郡每虜入寇驅井閭父子與馬牛焚積聚殘室廬邊人耗盡)
(今若築臨涇以折虜勢便甚佑唯許請于朝卒詔城臨涇為行原州以玭為刺史戍之自是虜不敢過臨涇)
浚隍陴堞(曺華宋州瑩邱人吳少誠叛留守王栩署華襄城戍將華浚隍陴堞日與賊摶數禽馘)
陶甓(牛僧孺帝欲於鄂州置武昌節度使鄂城土惡亟壞比歲增築賦版築於民吏倚為擾僧孺陶甓以)
(城五年軍人無復歲費)樓雉相望(韓滉遷浙江東西觀察使聞京都未平築石頭五城自京口抵)
(玉山毁上元道佛祠四十區修為壁建業抵京峴樓雉相望)城非要地應援艱阻(帝詔)
(承璀李絳雖去位因上言今之營築不詢衆謀遠規塞外城非要地虜一入寇應援艱阻三也)請城方
渠(楊朝晟會張獻甫卒有詔代為邠寧節度使朝晟請城方渠合道木波以遏吐蕃路問須兵幾何答曰部)
(兵可辦帝問前日城五原興師七萬今何易邪對曰監州之役寇先知之今薄戎而城寇料王師不十萬勢難)
(輕入若發部兵十日至塞下未三旬城畢積芻聚糧留卒守之寇至不可拔莱野剪夷寇且走此萬全計也若)
(大發兵閱月乃至寇亦來来必戰戰則不暇城矣帝納其策)城馬嶺(已城吐蕃悉衆至度不能拔乃)
(引去復城馬嶺而歸上)固險示(馬燧至太原時天下方騷北邊數有警燧念晉陽王業所基宜固險)
(以示敵乃引晉水架汾而屬之城灌為東隍省守陴萬人又釃汾環城樹以周隄)築城郭(羅立言宜)
(州人改武陽令以治劇遷河隂立言始築城郭地所當者皆富豪大賈所占下令使自築其處吏籍其闊狹號)
(於衆曰有不如約為我更完民憚其嚴數旬畢民無田者不知有役)仗義禦侮柔遠(李德裕出)
(為滑州節度使徙劒南西川築仗義城以制大度清溪關之阻作禦侮城控榮經掎角勢作柔遠城以扼西山)
(吐蕃)大玄(高駢徙劍南西川節度成都城歲壞駢易以塼甓陴堞完新負城邱陵悉墾平之以便農桑訖)
(功筮之得大畜駢曰畜者養也濟以剛健篤實輝光日新吉孰大焉文宜去下存上因名大玄城)榛墟
(安禄山傳當此之時洛陽諸郡城邑榛墟)廣京師新城(王朴世宗征淮朴留京師廣京師通道路)
(壯博宏闊今京師之制多其所規為五代史)開元二十年築夾城入芙蓉園
(唐地里志)陴壘相望(陴壘相望朝駕暮戰杜牧罪言)堅壘(名城堅壘堅壘相貫杜牧戰論)羅
娑城(北方秃髮譯語謂吐蕃其王為贊普其國都羅娑城重兵死惡病終以累世戰沒者為甲門臨陣奔)
(北者懸狐尾於首以表其性似狐之性唐會要)相奪也為之城郭甲兵以守之
(韓文)雉堞粉似雲(杜甫晚登瀼上堂)城欹連粉堞(峡口詩)城峻隨天
碧(上白帝城)孤城隱霧深(野望)風起春城暮高樓鼓角悲(絶句)遼
鶴記城闉(元禎代曲江老人)城衢州工畢以圖獻(王使陳章城衢州工畢以)
(圖獻王視西門樟樹密謂左右曰此樹不入城章終非我畜其後章果叛備史)六蜚南幸芙蓉
苑十里香飄入夾城(杜牧長安雜題)繚粉堞於綺城(望故園賦)賢長
城遠矣(李勣治并州十六年以威肅聞帝嘗曰煬帝不擇人守邊勞中國築長城以備虜今我用勣守)
(并突厥不敢南賢長城遠矣)
關(四)
白察出禦入(月令章句關在境所以察出禦入關市之征見賦稅門)以察偽游(漢書)
(置關都尉以察偽游)禁異服(禮記關以禁異服)反拒(文選曰關門反拒漢得久長)負阻
(秦負阻於二關卒開項而受沛)無外(識函谷之可關不知王者之無外)善閉(無關鍵)司關
(周禮司關掌國貨之節以聯門市凡貨不出於關者舉其貨罰其人國凶札無關門之征)關吏控
其襟帶(束為咽喉)緘縢甸服(扃鐍王畿)何莫由斯(不可踰也)雖聖朝無
外(何假於關防)而帝里宅中(宜察其出入)巨防(重閉)限其内外(不可踰也)
察其出入(何莫由斯)謹關梁(孟冬)執禁(禮曰關執禁以譏譏呵察也)抱關之
吏(用傳之人)崇其巨防(察以偽游)謁關用傳(傳今之過所也漢興置關都尉以察偽游)
(用傳出入漢文除關無用傳漢景復用傳)棄繻(漢書終軍初從濟南當詣博士步入關關吏與軍繻問以)
(此何為吏曰為復還當以合符軍曰大丈夫西還終不復傳却棄繻而去軍為謁者行郡國建節東出關關吏)
(識之曰此使者乃前棄繻生)買符(東觀漢記郭丹初之長安過宛從陳兆買入關符以入函谷關既入)
(封符語人曰不乘使車不出關丹自入關後十二年不歸後出關竟如本志)徙(漢武時楊㒒征南越有功)
(耻為關外人帝為徙函谷關於新安)廢(臧文仲廢六關孔子曰不仁也)封(東觀漢記隗囂將王元謂囂曰)
(請一丸泥為大王東封函谷此萬世一時也)白馬(桓譚新論曰公孫龍常争論曰白馬非白人不能屈)
(後乘白馬無符傳欲出關關吏不聽此虛言難以奪實也)青牛(列仙傳關令尹喜周大夫也善内學老子)
(西游先見其氣當遇聖人老子果乘青牛薄板車過授喜五千言俱之流沙)雞鳴(史記秦昭王囚孟嘗)
(君乃改姓易名夜半至函谷關關法雞鳴出客恐追至客居下坐者能為雞鳴衆雞皆鳴遂得出關又燕太子)
(丹質於秦秦王不禮丹怒而亡歸夜至關關門未開丹為雞鳴衆雞皆鳴遂得逃去)生入(漢書班超在絶)
(域年老思歸乃上書曰不敢望到酒泉但願生入玉門關)斬關(傳曰臧紇犯門斬關以出)徑踰(越度)
閉關(先王以至日閉關)養孤(門關以養孤)符節(門關用符節)易關市來商
旅(易關市輕稅商旅也月令孟冬)無索(月令孟夏關市無索順陽敷教不難物也)不租(禮年不順)
(成關梁不租)譏而不征無驗(商君亡至關不得舍曰商君令舍人無驗者坐之曰為法)
(自敝)詐刻傳(寗成為中尉抵罪髠鉗乃解脫因詐刻傳出關亡歸)復關(君子所近)叩關(四方)
(賓客叩關即告至)偪介之關(暴征其稅)食門征(宋公以門賞耏班使食其征)開(關延)
(敵)閉(關備他盗)苛留(成帝詔勿苛留)馬弩關(漢詔罷馬弩關舊征馬高五尺六寸齒未平弩)
(十石已上皆不得出關今不禁故曰罷)籍内(漢詔流人欲入關者籍内之注為籍内之也)粟無
用傳(宣詔人以車載粟入關得無用傳)謁關(以從者數對周禮)重門(擊柝以待暴客盖取)
(諸豫)門關(關防)仰關孔關通末游(崔融時有司徙關市融上䟽曰關通末游)險道
(天下之關必險道同上)禦暴(關者禦暴之所上)閉(韓滉為浙東西觀察使聞京都未平乃閉關梁)
奔突(封常清安禄山度河常清奔陜語高仙芝曰賊銳甚難與争鋒潼關無兵一夫奔突則京師危不如)
(急守潼關仙芝從之)阸狹(孔緯既及行在緯策玫必反建言關邑阸狹不足駐六師請幸梁州即日去陳)
(倉而玫兵至)息于河之隂(自潼關出息于河之隂韓愈感二鳥賦)過潼關而坐
息(同上)抱關之阨陋兮有肆志之陽陽(復志賦上)天關悠悠不
可援(和皇甫湜上同)吴關倚北固(天險自兹設李白)備胡(借問潼關吏修關還備胡)
(杜甫潼關吏)連雲列戰格飛鳥不能踰(同上)千古用一夫(同上艱難)
(奮長戟千古用一夫)一夫怒臨關百萬未可防(劍門)窺黃流之奔猛
(韓愈)觀天地興衰隨時制事(朱朴襄陽人議遷都曰古王者不常厥居宜觀天地興衰)
(隨時制事關中我實因之凡三百歲廣明巨盗陷覆宫闕比幸石門華隂十二之中又亡八九高祖太宗之制)
(蕩然矣夫㐮鄧之西夷漫數百里其東漢與鳳林為之關南菊潭環屈而流屬於漢西有上洛重山之險北有)
(白崖乃形勝之地沃衍之墟若廣浚漕渠運天下之材可使大集自古中興之君去已衰之衰就未王而王今)
(南陽漢光武雖起而未王也臣視山河壮麗多處故都已盛而衰難可興也)謁歸壺關(苖晉卿潞)
(州壺關人充河北採訪使嘗入計謁歸壺關望縣門趣步吏諫止晉卿以公門當下况父母之邦乎)萬古
為要樞往来何時息(韋應物詩)天下關二十六(有上中下之差度者本司)
(給過所出塞踰月者給行牒獵手所過給長籍三月一易蕃客往来閱其装重入一關者餘關不議百官志)
惟天有設險劍門天下壯(杜甫劍門詩)視函谷關若虎豹之
窟(柳宗元與楊誨之書視函谷關若虎豹之窟羅之徒實使然也)近静潼關掃蜂蟻(杜甫)
(青絲詩)大城鐵不如小城萬丈餘(士卒何草草築城潼關道大城鐵不如小城萬)
(丈餘杜甫潼關吏)時清關失險(峡口詩)延州城北戶(關防猶可倚杜甫)高
談先馬渡偽曉預雞鳴(唐太宗入潼關詩)霜峰直臨道冰河曲
遶城(同上)襟帶(壯兩京同上)
道路(五)(泥塗附)
白開通(月令三月開通道路無有障塞)平易(傳曰司空以時平易道路)三條(西京賦披三條)
(之廣路)九軌(昔黃帝之為天子國中九經九緯經途九軌野途九軌)九途(文選詩九途平若水)
如砥(周道如砥)劇驂(爾雅七達謂之劇驂言車馬多也八達謂之崇期九達謂之逵言交會多也)
方軌(蜀都賦畫方軌之途)康莊(五達六達也並見爾雅)大道(青樓臨大道文選)多岐
(楊朱曰大道多岐亡羊也)甚夷(大道甚夷而人好徑老)列樹(國語周制有之列樹以表道)鑿
山(東觀漢記衛颯為桂陽太守鑿山通道列亭置驛)羊腸(羊腸路詰曲車輪為之摧)由左(禮道)
(路男子由右女子由左車從中央)由徑(行不由徑)哭(阮籍常率意獨駕不由徑車轍所窮輒慟哭而)
(反)泣(楊朱泣岐路謂其可以南可以北)讓路(家語曰西伯化行而耕者讓畔行者讓路)不拾
遺(子産相鄭路不拾遺)銅駝(洛陽大道有銅駝因名之)石牛(秦惠王欲伐蜀乃刻石牛置黃金於)
(後曰此天牛能糞金蜀王以為然即遣五丁力士拕成道入蜀使張儀隨其路以伐蜀)中衢(上路)銅
街輦轂轍跡通衢道路無壅(傳)修道(周禮)修除
(治道周禮)達其道路(周禮司險以周知其山林川澤之阻而逹其道路注逹者謂山林之阻則開鑿)
(之川澤之阻則橋梁之通道路也)五塗(又曰設國之五塗而樹之林以為阻固注五塗道路也)藩
塞(又曰國有故藩塞阻路而止行者謂閉要路以備姦寇)道禁(道路所禁者周禮)端徑術
(月令孟春端正也徑步道也術車道也)遵彼微行(微行牆下行徑也)野廬(周禮野廬氏掌)
(達國道路至于四畿時祭祀則率其屬修除)徑踰(禁野之横行徑踰者)合方氏(掌達天下之道)
(路不得津梁陷絶)銜枚氏(禁嘂呼歎鳴於國中者行歌哭於國中之道者)雨畢(而除道國語)
回中道(武帝通回中道)子午道(王莽通子午道)罷子午道(後漢詔罷子午道通斜谷)
隨山刊道(馬援拜伏波將軍緣海隨山刊道千里)天衢(易)道周(周曲也)有蕩
(魯道有蕩)阻長(詩道阻且長)宿息井樹舟車轚互者叙而行之
(謂廹隘處使有次序)有爵者為之辟(辟行人)楬懸任器(蜡氏掌若有死於道路者)
(則令埋而置楬焉書其日月焉縣其衣服任器于有地之官以待其人蜡音七預反)除骴(謂死人骨及禽)
(獸骨)骴禁(禁謂孟春掩骼埋胔之屬)修閭氏(禁以兵革趨行者與馳騁於國中者)塞蹊徑
(十月)保路(安道路人楚子西)閉塗(不通内外使左傳)道無列樹列樹表(周禮)
視塗(司空)道笰(定王使單襄公聘宋假道於陳道茀不可行謂草穢塞路)羊腸若砥(馬跡)
(如流)開通平易不踐邪徑(焦光孝然行不踐邪徑必循阡陌)所過糞除(第五)
(倫事具灑掃門)隘巷(詩誕寘之隘巷)道而不徑(禮言孝子慎身)行不由徑(澹臺滅明)
(字子羽)阡陌(風俗通南北為阡東西為陌)相鄭(吕氏春秋子産相鄭桃李垂於街衢)束馬
(懸車任豫益州記江卣左擔道鄧艾束馬之處)道塗不爭險易之利(禮)坦途
泥塗(見道路門)送葬不避塗潦(庶人)還濘(傳曰晉戎馬還濘而止謂遇泥濘盤旋不)
(進)辱在泥塗胡為泥中導從避泥(魏先賢行状曰鍾皓季明為司)
(徒掾公出道路泥濘導從惡其相灑去公車絶遠公推軾言司徒今日乃獨行耳還府向閣鈴下疾令揖掾屬)
(公奮手不顧時舉府掾屬皆投劾出皓曉之乃亡)出淖(晉侯與楚戰公陷於淖欒書欲載晉侯走鍼乃)
(掀公出淖)入泥(吕錡夢射月中之退入於泥)中逵(吴都賦流汗霢霂而中逵泥濘)雨雪載
塗(塗凍釋)與馬(廉范叔度奔國喪時廬江郡掾嚴麟亦奉章弔國俱會于路麟乘小車塗深馬小不)
(得進范愍之命從吏下馬牽與之不告姓名去麟後訪主將歸之人言恐是范果然)致遠恐泥(泥難)
(不通)蹶泥(則沒足滅跗莊)需于泥(易)如塗塗附(詩)淈其泥(楚詞)妾若
濁水泥(古詩)禹泥行乘橇(板置泥上通行)涇水一石其泥數斗(白公)
(渠)孔棧道(杜讓能朱玫兵逼乘輿帝進狩梁是時棧道為山南石君涉所據天子間關險澁讓能未)
(嘗暫去側)險澁(齊映奔奉天授御史中丞從幸梁道險澁常為帝御)狩山南(陸䞇帝之狩山南也)
(道險澁與從官相失夜召䞇不得帝驚且泣)九折(柳文懲咎賦御長轅之無撓兮行九折之峩峩)治
斜谷道(封敖大中中歷平盧興元節度使鄭涯開新路水壊其棧敖更治斜谷道行者告便)千里
蕭條亭舍不煙(郭子儀奏洛陽東薄鄭汴南界徐北綿懷衛及相千里蕭條亭舍不煙)天
威(高駢鎮安南使者歲至乃鑿道五所置兵護送其徑有青石或傳馬援所不能治既攻有震碎其石乃得)
(通因名道曰天威云)板築所成(韋安石后嘗幸興泰宫議趨疾道安石曰此道板築所成非自然之)
(固千金子且誡垂堂況萬乘可輕乘危哉后為回輦)鄣梗(顧彦卿王建攻成都彦卿挾故憾與并方道路)
(鄣梗敬瑄告難于朝)廻山取塗(地里志貞元七年刺史李西華自藍田至内鄉開新道七百餘里廻)
(山取塗人不病涉謂之偏路)蜀道難(韋臯始天寳時李白為蜀道難篇以斥嚴武陸暢更為蜀道易)
(以美臯焉)龍尾道(安禄山逆謀日熾每過朝堂龍尾道南北睥睨久乃去)縈山繞川(唐文)
(粹李華言醫道路綿綿縈山繞川)驛遽之途(欹危隘束其醜尚存使如周道在公頥指耳劉禹錫)
(驛路記)棧閣盤虛(下臨咸呀層崖峭絶袒木亘鐵因而廣之限以鉛欄狹徑深陘䘖尾相接從而)
(拓之方駕從容急宣之騎宵夜不惑上)郄曲稜層(一朝坦夷駃行者忘其勞吉行者徐其駈拏行)
(者家以安貨行者肩不病徒行者足不蠒乘行者蹄不刑同上)不繇其道(北轅適楚南轅適晉是不)
(可到不繇其道故也劉軻上崔相書)裙腰路(白樂天杭州春望云誰開湖寺西南路草綠裙腰一徑斜)
(注孤山寺路在湖州中草綠時望如裙腰)念西路之差永(韓愈)詰曲七轉(含元殿側)
(龍尾道自平階至地凢詰曲七轉由丹鳳門北望宛如龍尾下垂於地兩垠欄檻悉以青石為之至今五柱猶)
(有存者南郡新書)天網恢恢去將何適(朱泚敗走昏迷不辨南北因問路於田父父曰)
(豈非朱太尉耶源休止之曰漢皇帝父曰天地不長惡蛇鼠不為龍天網恢恢去將何適遂亡所在南部新書)
風伯清塵(狄仁傑帝幸汾陽宫為知頃使并州長史李冲元以道出妬女祠俗言盛服過者致風雷)
(之變更發卒數萬改馳道仁傑曰天子之行風伯清塵雨師灑道何妬女避耶止其役帝壮之曰真丈夫哉)
回復(柳宗元夢歸賦若有怵余以往路兮馭儗儗以回復)披榛得微路(杜甫詩)豈無
平肩輿莫辨望鄉路(杜甫雨詩)緣江路熟俯青郊(堂成詩)道路
時通塞(歸夢)關塞蕭條行路難(宿府)去旁干戈覓来看道路
通(送弟赴齊州)路危行木杪(山舘詩)野水平橋路(遣興)失路武陵
源(同上)畏途巉巗不可攀(李白蜀道難)卜築應同蒋詡徑(杜甫詩)
千嵓萬轉路不定(李白詩)行路難何有招尋興己專(杜甫詠懷)
欲渡黃河冰塞川欲登太行雪暗天(李白行路難)越鳥從南
来(胡鴈亦北度我欲彎弓向天射惜其中道失歸路同上)歷九折而直奔兮(固摧轅而)
(失途柳宗元佩韋賦)
封疆(六)
白申畫郊圻(書)八則(周禮八則治都鄙注都之所居曰鄙公卿大夫采地王子弟所居邑)
封人中士四人(掌設王之社壝為畿封而樹之凡封國設其社稷之壝封其四疆注封國建諸)
(侯立其國之封)遂人主六遂(若司六鄉自遠郊逹于畿中)遂士掌四郊(主四郊之)
(獄)方士掌都家(注四百里至五百里公所食也都王子弟及公卿采地大夫采地)潁谷
封人(潁考叔也封人典封疆者)畿疆(大司徒制其畿疆而溝封之)形方氏(制方國地域而)
(正其封疆)經略撫封(傳曰天子經略諸侯撫封)封畛(彭仲爽為楚令尹封畛於汝開封畛北至)
(于汝水)疆埸之事(慎守其一備其不虞)隙地(宋鄭之間有隙地宋鄭為盟曰勿有是注各勿)
(有之)甌脫(史東夷與匈奴間中有弃地千餘里各居其邊為甌脫東夷請於冒頓吾欲有之冒頓怒曰地)
(國之本也遂襲滅東胡注甌脫界上屯守處)女争桑(楚邊邑卑梁氏之處女與吴邊邑妾争桑二家)
(怒相滅邊邑怒而攻吳楚之釁始於邊女)割地相與(燕莊王送齊桓公入齊境公曰非天子命諸侯)
(相送不出境吾不可以無禮於燕於是分溝割燕君所至地與之)拓土畫疆疆場有氏
疆埸之邑(一彼一此何常無之)引其封疆(引正也)封疆之削(何國蔑有)
(主齊盟者誰能辯焉注辯治也)疆事(封疆之事自疆埸之邑至此晉趙孟請楚不戮叔孫豹之辭見左傳)
(昭元年)子産云(田有溝洫注云封疆溝洫)疆埸綺分(選)諸侯正封(封疆有定)
(分也)疆埸無主(則啓戎心)候不在疆(送迎賓客單襄聘楚假道於陳知國必亡)孔拓
地開疆(房玄齡上䟽曰陛下拓地開疆亦可止矣)斥地(王忠嗣徙河東節度使自朔方至雲中袤)
(廣數千里據要險築城堡斥地甚遠)議棄豐保靈夏(唐璿永淳中突厥圍封豐州都督崔智辨)
(死朝廷議棄豐保靈夏休璟以為不可上䟽)定疆畛(蘇烈縳賀魯以還定疆畛)封畛比聯
(裴度李師道怙強勸帝誅之田弘正請自黎陽濟合諸節度曰魏博軍度黎陽即叩賊境封畛比聯易生顧望)
不出城隍未遊宫室(楊炯少姨廟碑東漸西被南馳北走盧敖之窮觀六合不出於城隍)
(陶侃之飛入八門未遊於宫室)發兵戍䟽勒(狄仁傑諫曰天生四夷皆在先王封域之外東距滄)
(海西隔流沙北横大漢南阻五嶺天所以限中外也自典籍所紀聲教所暨三代不能至者國家既已兼之詩)
(人矜薄伐於太原化行於江漢前代之遐裔而我之域中過夏商遠矣)圖海内華夷(賈躭尤悉)
(地里圖海内華夷廣三丈從三丈三尺以寸為百里并譔古今郡國縣道四夷述其中國本之禹貢外夷本班)
(固漢書古郡國題墨今州縣以朱刊落䟽舛多所釐正帝善之)學長於地里(山川險易方隅物産)
(兵戍衆寡無不詳鄭虔)
郊(七)
白申畫郊圻遂士掌四郊(注主四郊之獄周禮)郊勞(聘客至郊使人郊勞)
太學在郊邑外謂之郊(爾雅)郊迓(郊迎)近郊(遠郊)多壘(禮曰四郊)
(多壘卿大夫之辱)不雨(易曰密雲不雨自我西郊)適彼樂郊(詩)孔郊謁(李光弼乾)
(元元年入朝詔朝官四品已上郊謁)郊迎(裴度田宏正獻魏博六州于朝憲宗遣度宣諭宏正知度為帝)
(高選故郊迎趨跽受命)迎氣(玄宗開元二十六年正月迎氣于東郊)屏處(温輔國屏處郊野)
貧寓郊墅(崔元暐)澄境(清露澄境遠韋應物)郊原(草樹滋同上)跨馬出郊
時極目(不堪人事日蕭條見杜甫野望詩)凢京兆河南二都其近為四
郊(唐六典水部凢京兆河南二都其近為四郊三百里皆不得弋獵採捕)
野(八)
白牧外謂之野(爾雅)大野既瀦(東原砥平)我行其野(蔽芾其樗婚姻之故)
(言就爾居詩)適野(太叔適野)祭於野(傳辛有遇伊川見被髮而祭於野者曰不及百年此其戎)
(乎其禮先亡矣)乞食於野人(又晉文公過衛出於五鹿乞食于野人野人與之塊公子欲鞭之子)
(犯曰天賜也稽首受而載之)謀於野(又禆諶能謀謀於野則獲謀於國則否鄭國有難子産載以如)
(野謀四國之事)哭(孔子惡野哭者哭所識者則於野)又(韓詩外傳曰孔子出游少原之野)郊野
之富有死鹿(死麏)所知吾哭諸野在野(曰廬)野無青草
莽蒼食野之苹(之芩之蒿)失禮(求之野)割鮮野食經野(體國)
(經野)獲麟(西狩大野獲之)君子在野野無遺賢孔耕宜城野(甄濟)
(子逢及長耕宜城野)丐食野中(孝友傳支叔才隋末荒饉夜丐食野中還進母)别墅(李林甫薛)
(王别墅勝麗甲京師以賜林甫)茫蕩之野(王績之仕以醉失職鄉人靳之託無心子以見趣曰無心)
(子以穢行聞越王黜之無愠色退而適茫蕩之野)㕓野(史德義居虎邱山騎牛帶瓢出入廛野)草
野(隱逸序古之隱上焉者身藏而德不晦故自放草野而名姓從之)寬閒之野(耕於寬閒之野)
(韓文)霧野(韋應物寄楊邈詩霧野騰曉騎)綠野堂(裴度午橋别墅作綠野堂)疆畛相望
(元載膏腴别墅疆畛相望)平泉莊(劇談錄李德裕東都平泉莊去樂城三十里卉木臺榭若造仙府有)
(虛檻對引泉水縈回䟽鑿像巫峽洞庭十二峰九𣲖迄于海門江山景物之状以間行徑有平石以手磨之皆)
(隠隱見雲霞龍鳳草樹之形初德裕營平泉遠方之人多以異物奉之有題平泉詩曰隴右諸侯供語鳥日南)
(太守送名梳)地卑荒野大(杜甫遣興)曠野懷咫尺(白水崔少府詩)出野馮
高(李義府居母喪朔望給告即羸服與元紀出野馮高窺覘災𤯝衆疑其有異謀)别墅在輞川
地竒勝(王維别墅在輞川地竒勝有華子岡欹湖竹里舘柳浪茱萸堆辛夷塢與裴廸游其中賦詩相)
(酬對為樂)
閭里(九)(敬桑梓附)
白五家為比使之相保(保任也)五比為閭使之相受(四閭為族)
(使之相葬五族為黨使之相賙五州為鄉使之相賓鄉師稽其鄉器比供吉凶二服閭供祭器族供喪器黨供)
(射器州供賓器鄉供吉凶禮樂之器若國有大故則鄉大夫各守其閭以待政令)族師(各掌其族之戒)
(令政事以邦比之法五家為比十家為聯五人為伍十人為聯四閭為族八閭為聯使之相保相受刑罰慶賞)
(及相告以受邦賦以役國事以相葬埋)比長(各長其比之治五家相受相和)遂人(掌邦之野以土)
(地之圖經田野造縣鄙形體之法五家為鄰五鄰為里四里為鄼五鄼為鄙五鄙為縣五縣為遂皆有地域溝)
(樹之使各掌其政令刑禁)同里(漢盧綰與高祖同里)入里門(内史石慶醉歸入里門不下車萬石)
(君聞之對桉不食)高陽(後漢荀氏舊里名西豪穎隂令康以高陽氏有才子八人荀氏亦八子故改其)
(里為高陽里)里仁為美賊不入閭(袁閎事見義感門)無閉(月令孟夏門閭)
(無閉)龐公(閭里龐公鑿井得銅)必步(門閭溝渠必步)閭左(秦發)式(武王式商容之閭)廻
車(曾參廻車勝母之里)式干木閭(魏文侯式段干木閭)聽閭里以版圖(太宰以官)
(府之八成經邦治三曰聽閭里以版圖)敬桑梓(見閭里門)必式(禮入里必式)父母
之國(後漢張湛子孝罷馮翊告歸平陵望里門而下步主簿曰明府位尊不宜自輕湛曰禮下公門式路)
(馬孔子於鄉黨恂恂如也父母之國所宜盡禮何謂輕哉)惟桑與梓(必恭敬止詩)與鄉人
處(由由然不忍去柳下惠)孔子於鄉黨(恂恂如也語)里旅(齊景公欲更晏子宅辭云)
(敢煩里旅注旅衆也)孔鄉壤(李勣韋城翟讓為盗勣往從之說曰公鄉壤不宜自剽殘)鳴珂里
(張嘉祐嘉貞弟嘉貞為相時任右金吾衛將軍昆弟每上朝軒蓋騶導盈閭巷時號所居坊曰鳴珂里)居
巢(劉子元封居巢縣子鄉人以其兄弟六人俱有名號其鄉曰高陽里曰居巢)同里(韋貫之或薦之)
(京兆尹李實舉笏示所記曰此其姓名也與同里素聞其賢願識之而進於上或者喜以告曰子今日詣實而)
(明日賀者至矣貫之唯唯不往官亦不遷)望縣門輙步(苗晉卿潞州壺關人充河北採訪使嘗入)
(計謁歸壺關望縣門輒步吏諫止晉卿以公門當下况父母邦乎郡大守迎犒使所屬令行酒酒至必立飲白)
(釂侍老有獻降西階拜而飲時美其恭)恭先世(王師範以青州父母所籍每縣令至具威儀入謁令)
(固辭師範遣吏挾坐拜廷中乃出或諫不可答曰吾恭先世且示子孫不忘本也)高陽里(賀德仁兄)
(弟八人時比漢□氏太守鄱陽王伯山改所居甘澇里為高陽云)閭井無煙(安禄山傅英魚朝恩)
(等不能戢軍與回紇縱掠延及鄭汝閭井至無烟)安邑李丞相(李吉甫居安邑里時號安邑李)
(丞相)與閭里耆老相樂(司空圖每歲時祠禱鼓舞圖與閭里耆老相樂)衣白襴謁
縣令(五代馬全節初徙黃晉過元城衣白襴謁其縣令州里以為榮)相賀(君侯至之初閭里自相賀)
(韓合江亭)依然(此来江南近里閭故依然同上示爽詩)閭里懷離别之思(論淮西上)
虎穴連里閭隄防舊風俗(杜甫課伐木)邑里邱墟(陸宣公德宗奉天改)
(元赦離去鄉閭邑里邱墟人烟斷絶)松楸浸遠(一品集謝賜贊皇縣公桑梓雖存久隔兵戈之地松)
(楸浸遠已絶霜露之思)落妃池(注亦如王昭君生於峽州有昭君村綠珠生于白州有綠珠江出楊)
(妃外傳)經過歎里閭(杜甫贈李秘書)阮郎迷里巷(元稹代曲江老人)城郭
巋然(桑梓如舊張說起義堂頌)不遊里巷(五代崔稅遭世亂寓居于滑臺不遊里巷十餘年人)
(罕識其面梁貞明三年舉甲科)號所居為樂城鄉三柱里(劉仁軌進爵為公子及兄)
(子受上柱國者三人州黨榮之號所居為樂城鄉三柱里)
舘驛(十)(驛馬附)
白國野(周禮凡國野之道十里有廬廬有飲食三十里有宿宿有路室路室有委五十里有市市有候)
(館候館有積)置驛(漢鄭莊置驛以延賓客)公館私館候舘舘穀
行李往来(供其乏困)公食(使車)傳舍(行人)適子之舘館給詐傳
(魏相字弱翁為茂陵令御史大夫桑宏羊客詐乘御傳傳縣相疑有姦案致其罪)壞館垣(子産相鄭)
(伯如晉以魯喪未見子産使壞其舘垣以納車馬士文伯讓之子産曰諸侯舍於隸人門不容車而不可踰越)
(賓見無時命不可知請執事將何所命若獲薦幣修垣而行君之惠也趙簡子曰信我實不德而以隸人之垣)
(以羸諸侯是吾罪也使士文伯謝不敏晉侯見鄭伯而有加禮厚其宴好而歸之乃築諸侯之館)子姑
就館改館晉侯(具七牢)縣次續食(鄭當時置驛馬四郊迎賓客縣次與績食)
(注云路次也)傳置(驛名)賦傳(傳郵賦給)飾廚傳聚柝(野廬氏掌逹國道路至于)
(四畿比國郊及野之道路宿息井樹若有賓客則令守涂地之人聚柝之有相翔者則誅之)蘧廬(莊子)
(曰仁義先王之蘧廬蘧廬舍一宿而去)司空不授館(不受客單襄公聘楚假道於陳言陳必亡)
(國語)不修(薛宣子惠為彭城令宣過之橋梁郵驛不修知其不能)高其閈閎(厚其牆垣以無)
(憂客使左傳)長亭短亭(十里五里長亭短亭言十里一長亭五里一短亭)息亭傳(劉寵)
(免太尉歸清儉出京師欲息亭舍亭吏止之曰整頓以待劉公寵不言而去時人稱其長)欲止郵亭
(趙孝長平王莽時父為田禾將軍以父任為郎嘗告歸步擔欲止郵亭亭長不納問曰聞田禾將軍子當過何)
(時至孝曰尋將到)請亭地作塜(漢張禹年老自起塜塋好平陽肥牛亭部處地又近延陵奏請)
(求之上以賜禹詔平陵徙亭他所曲陽侯王根聞而争之此地當平陵寝廟衣冠出游道禹為師傅不遵謙讓)
(至求衣冠所游之道又徙壞舊亭非所宜孔子稱賜汝愛其羊我愛其禮宜賜他地上卒以肥牛亭地賜之)
投傳不受(申屠蟠事見義感門)授舘閱人多矣(蓋寬饒許伯第曰如此舍閱人)
(多矣)驛馬(見館驛門)使車避傳(伯宗避重曰避傳)傳置(漢文帝詔太僕見馬遺財)
(足餘皆給傳置注遺留也財與纔同傳置驛也)具私馬(漢王温舒為河内守具私馬五十匹自河内至)
(長安以奏事)迎賓客(鄭莊見上注)駿奔載馳(載驅)遽令(驛馬軍書)乘傳
遄征遄往驛騎乘驛(驛遽傳左氏曰楚子乘驛)星軺(軺車使車)
(也)孔馳驛(温造使幽州還詔馳馹入奏)飛驛以逹警急(馬周飛驛以逹警急皆周)
(建白)三梁十驛(裴耀卿天子東廵耀卿置三梁十驛)創堠(徐申遷韶州刺史徙治故州創驛堠)
復驛堠十一區(李吉甫請起夏州至天德復驛堠十一區以通緩急)驛置多闕(柳公)
(綽長慶元年復為京兆尹時幽鎮用兵補置諸將使馹係道公綽奏曰比舘逓匱乏驛置多闕敕賜衣緋紫者)
(所乘至三四十騎黃緣者不下十數吏不得視劵隨口輙供驛馬盡乃掠奪民馬怨嗟驚擾行李殆絶宜特著)
(定限以息其蔽有詔中書條檢定數得紓吏罪)擅乘驛馬(高元裕以右補闕召道商州會方士趙歸)
(貞擅乘驛馬元裕詆曰天子置驛爾敢疾驅耶命左右奪之還其以聞)邊奏係驛(崔珙起為鳳翔)
(節度使方是時西戎歸故地邊奏係驛議所以援接珙坐不自力避事下除太子少師)驛馬疲耗
(盧鈞拜華州刺史關輔驛馬疲耗鈞為市健馬率三歲一易自是無乏事)舍之外郵(顔杲卿常山太)
(守禄山反李欽湊夜還杲卿辭城門不可夜開舍之外郵使履謙及參軍馮虔郡豪翟萬德等數人飲勞既醉)
(斬之)通隘道作傳舍(韋景駿遷房州刺史通隘道作傳舍)乘傳過家(仲子陵蜀人典)
(黔中選補乘傳過家西人以為榮)豫集(劉憲父思立在高宗時為名御史時河南北大旱詔遣御史中)
(丞崔謐等分道賑贍思立建言賑給須立簿最稽出入往返停滯妨廢且廣若無馹處馬須豫集以一馬勞數)
(家)置驛相望(劉晏諸道廵院皆募駃足置驛相望)同魚鱗(府西三百里候舘同魚鱗韓愈)
(酬裴十六)曲河(晨及曲河驛凄然自傷情羣鳥巢定樹乳鵲飛簷楹韓愈詩)驛樓衰柳側
(縣郭輕烟畔一川何綺麗盡日窮壯觀杜甫詩)告至告去之役不絶于道(華人夷人)
(往復而受館者旁午而至傳吏奉符而閱其數縣吏執牘而書其物告至告去之役不絶於道柳宗元舘驛壁)
(記)寓望迎勞之禮無曠於日(同上)襃城驛號天下第一(至有)
(飼馬於軒宿隼於堂凢所以汚敗室廬糜毁器用日益辟破不與曩類孫樵書襃城驛)勞迎餞别
(劉禹錫管城驛記勞迎展蠲潔之敬餞别起登臨之思)傳舍之尤(走轂奔蹄遄征急宣入而忘勞)
(出必屢顧其傳舍之尤乎上同)陽城驛(元禎詩商有陽城驛名同陽道州陽公没已久感我淚交流又)
(祠曹諱羊祜此驛何不侔我願避公諱名為避賢郵)驛千六百三十九(凡三十里有驛驛有)
(長舉天下四方之所達為驛千六百三十九唐史百官駕部)通驛公舘南有水亭(四甍)
(翬飛巉絶浦嶼蓋為接輶軒祖遠客之佳境也李白姑熟亭序)野舘濃花發(杜甫送司馬詩)使
塵来驛道(遣悶同上)微冥水驛孤(入洞庭詩)停舫臨孤驛(韋應物次旴𣅿)
舘驛之制於千里之内尤重(自萬年至於渭南其驛六自㶚而南至于藍田其驛)
(六自長安至于盩厔其驛十有一自武功而西至于好畤其驛三自渭而北至于華原其驛九自咸陽而西至)
(于奉天其驛六由四海之内總而合之以至于關由關之内束而合之以至于王都柳宗元記)任官人
為舘驛使(裴潾兩河用兵憲宗任宦人為舘驛使檢稽出納有曺進玉者尤恃恩倨甚使者過至加)
(捽辱宰相李吉甫奏罷之會伐蔡復以中人領使潾諫曰凡驛有官專尸之畿内以京兆尹道有觀察使刺史)
(相監臨臺又御史為之使以察過闕猶有不職則宣明科條督責之誰不惕懼若復以宫闈臣領之則内人而)
(及外職分亂矣)驛門十二辰候(開元二十九年命觀風使鄭審檢校兩京驛門即今門置十二)
(辰候自審始也)村舘泊好木(韓愈聯句)臨驛卷緹幕外堂接繡衣(李白)
郵傳劇道(崔衍郵傳劇道屬歲無秋)治亭舘千餘區(五代馮暉徙鎮靈武治倉庫亭)
(舘千餘區)
橋(十一)
白虹橋星橋(華陽記李冰造七星橋上應七星)牽牛(秦始皇并天下都咸陽端門四)
(逹以制紫宫渭水貫都以象天河横橋南渡以法牽牛)濟川黿鼉(紀年曰周穆王三十七年)
(伐荆東至九江比黿鼉為梁而渡文選方架黿鼉以為梁)烏鵲(淮南子烏鵲填河成橋而渡織女)驪
龍(思玄賦曰驪龍之飛梁)梁□(左除道梁溠謂作橋於□水上)造舟為梁(詩)水涸
(成梁)徒杠輿梁(孟子曰子産脫輈濟人是惠而不知為政十一月徒杠成十二月輿梁成人不病涉)
(也徒杠小橋輿梁大橋)溴梁(梁莫大扵溴梁爾雅)石杠不修(見館驛門注)游(張良步游)
(下邳圯上注楚人謂橋為圯)浮(魏志鄧艾伐蜀先作浮橋)陷(鍾會伐蜀先令牙門將許儀治道橋䧟馬)
(足斬儀)黿鼉(見上)魚鼈(論衡曰高麗國王有侍婢自云氣如雞子来下我故有身後生子名曰東)
(明東明善射王恐害其國欲殺東明東明走至淹水以弓擊水魚鼈浮為橋而渡)枕席(趙充國奏治湟)
(陜以西道橋七十所令可至鮮水左右以制西域信威千里如從枕席上過)川不梁(單襄公過陳見)
(川不梁)飛梁(橋也見螭龍注)題柱(司馬相如往京師過蜀郡升僊橋題其柱曰不乘駟馬不復過)
(此)以濟不通(以濟要津)達川澤之阻(司險知川澤之阻而達其道路注謂以橋梁通)
啓塞從時(門戶道橋謂之啓城郭牆壍謂之塞開閉之急不可一日而闕故墮壞而治之不可限以)
(土功)造舟(見上)鞭石(秦始皇作石橋欲過海有神人能驅山石下海石去不速神輒鞭之流血)墮
履(黃石公)舉杯(晉書杜預字元凱請建河橋於建平津衆論以為殷周所都經聖賢而不作必不可)
(作也預曰昔造舟為梁則河橋之謂遂作成上臨會舉杯曰非卿也此橋不立預曰非陛下聖明不成)必
葺(之功)功濟行路川惟設險(橋用濟人)苟或騫崩(則勞揭厲)人無
褰裳(車不濡軌)道路無擁用濟車徒(以利来往)苟騫崩之不葺
(雖揭厲而莫通)當啓塞之急(誠合從時)有懷襄之虞(如何寘力)石鼈(晉成都王)
(潁字章度屯汲南阻清水為壘造浮橋通河北以木函盛石沈之以繫橋名曰石鼈)崔公橋(後魏崔亮)
(渭水為橋利百姓名崔公橋)三柱折(魏略洛水浮橋三柱折三公象也)豫讓橋下
尾生(抱梁柱以待女子)鴈齒(橋有鴈齒)半月(橋似半月)孔止過車者(權萬紀族)
(孫懷恩嘗過汴州時刺史楊德幹與懷恩名相埒汴橋新成立木中涂止過車者懷恩適過人示德幹曰民不)
(可止耶焉用此德幹慙服)築道為橋梁(閻立德從征遼師還至遼澤亘二百里淖不可通立德築)
(道為橋梁無留行)累石代柱(李昭德洛有二橋司農卿韋機徙其一直長夏門民利之其一橋廢)
(省巨萬計然洛水歲淙齧之繕者告勞昭德始累石代柱銳其前厮殺暴濤水不能怒自是無患)徙洛
中橋(韋洪機徙洛中橋於長夏門廢利橋人便之天子乃登洛北絶岸延眺良久嘆其美)揣廣狹
為橋(賈循京兆華原人張守珪北伐次灤河屬凍泮欲濟無梁循揣廣狹為梁以濟)大夫橋(張志)
(和築室越州東郭觀察使陳少游往見為終日留先是門阻流水無梁少游為創之人號大夫橋)争橋
(李密王世充進薄其壘密提敢死士數百邀之世充大潰士争橋溺死者數萬洛水為不流)以韋笮
維大艦為浮梁(李存晉進軍德勝為南北寨每以舟兵来往頗以為勞而河北無竹石存晉乃)
(以葦笮維大艦為浮梁莊宗大喜解衣以賜之五代史)橋壞覆民租車(王周四鎮皆有善政)
(定州橋壞覆民租車周曰橋梁不修刺史過也乃償民粟為治其橋)斷橋(李愬取吴元濟道分輕兵斷橋)
(以絶洄曲道)三脚木為橋(杜重威朔州人契丹寇鎮定轉運使李谷教重威以三脚木為橋募)
(敢死士過河擊賊)梯橋(唐舊史裴度立第於東門集賢里有風亭水榭梯橋架閣)作機橋維
以長絙(康承訓屯海州度賊至作機橋維以長絙賊半度絙絶士溺死度者不得戰殱之)航橋
(郭子儀史思明自魏来王師南潰子儀以朔方軍保河陽斷航橋)兵扼河橋(王建及梁進戰柏鄉)
(相距鄗邑野河上鎮定兵扼河橋梁兵急擊之莊宗登高望見鎮定兵將敗顧建及曰橋為梁奪則吾軍危矣)
(柰何建及選二百人馳擊梁兵梁兵輒解去出五代史唐臣傳)比舟為梁(與波外降柳宗元永州訾)
(家洲亭記)浮黿沒鵲(文粹柳司功石橋銘架海維河浮黿沒鵲)力將岸争勢與空
鬭(文粹張彧石橋銘虹舒電拖虎步雲就力將岸争勢與空鬪月挂虛簷星羅伏獸)長橋臥波
(未雲何龍杜牧阿房賦)飛橋(上架漢韓愈)初月出雲長虹飲澗(趙州石橋望之)
(如初月出雲長虹飲澗天后時默啜欲南過至橋上忽馬不進見青龍卧橋下乃去朝野僉載)文虹橋
(宋之問文虹橋兮彩鷁舟)唐太宗浮橋詩(水搖文鷁動䌫轉錦衣縈出初學記)駈石架
滄津(李白古風秦皇按寳劍赫怒振威神逐日廵海右駈石架滄津徵卒空九㝢作橋傷萬人)伐竹
為橋結創同褰裳不涉往来通(杜甫詩)日落青龍見水中
(天寒白鶴歸華表日落青龍見水中)野橋分仔細(觀山水圖同上)橋維萬里檣(杜甫)
(酬門下相公)舊制横絙百丈連艦千艘(辮修笮以維之繫圍木以距之亦云固矣)
(然每冬冰未合春泫初解流澌峥嶸緶斷航破無歲不有開元十二載授彼有司俾鉄代竹賦晉國之一鼓法)
(周官之六齊結為連鎻鎔為伏牛偶立於兩岸襟帶於中潬鏁以持航牛以縶纜亦將厭水物奠浮梁奔測不)
(突積凌不隘張說蒲冿橋贊)蒲津河橋(天下之要津也唐明皇詔鑄鐵牛八頭柱二十四條連鏁)
(一十二條山架八所牧人八枚於中潬分立亭亭有虹霓之狀實萬代之竒絶也又詔中書令張燕公說製河)
(橋贊樹于中潬之上紀異記)人不履危(柳宗元興州江運記杠梁以成人不履危)南浦清
江萬里橋(野望杜甫)野橋齊馬度(同上)橋斷却尋溪(蜀山行同上)飛
橋上架漢(韓文)擲巾為橋(崔生入山遇仙女為妻久之還客得隱形符潜游宫禁為術士)
(所知追捕甚急逃還山中追者在後隔河見其妻告之妻擲其領巾為五色橋度崔)徹杠彴(高麗帝度)
(遼水徹杠彴)彩虹(乘橋躡彩虹李白送温處士)
白孔六帖卷九
