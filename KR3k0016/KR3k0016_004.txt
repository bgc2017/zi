書叙指南卷四宋任廣撰
心體狀貌上
心曰天君(荀子)又曰心本(郭解)又曰靈臺(莊子)又曰靈府(陶淵明)
又曰心主(淳于意)又曰方寸之地(列子四)心懣煩曰方寸亂
矣(諸葛亮)人心不可測曰沈阻難徵(郭太論)稱人心好曰琬
琰為心(楚辭東方朔)人心貌不同曰情貌相越(後宦者論)人心行
好曰有内美(屈原)身曰無貲之軀(馬融)謙言一身曰片體一
節(列子二)美狀貌曰姿儀端潤(王僧孺序)又曰天骨秀朗(袁宏)又
曰美好無雙(盗跖)美風儀比曰瑤林玉樹(王戎)呼人風貌曰
光貌(後七十二)又曰光儀(禰正平)又曰神儀(淵明)又曰玉貌(魯仲連)
又曰風裁(李膺)又曰清顔(梁元帝與蕭挹書)空好狀貌曰皮相之
士(外傳)又曰可借面吊喪(禰衡荀面)精神急曰神鋒太秀(王衍)瘦
曰形容甚癯(相如)又曰骨立(列子四)人相貴曰應法相(後后紀)
貴人相曰鼎角匿犀(李固)賢人相曰淵角山庭(任彦升)相類
古人曰此某之法也(某古人名)面搃稱曰大宅(枚叔七發)眉目間
曰清揚(選十五)嘲大腹曰可使監厨(禰正平謂趙盪寇)形狀曰物
色(後寒朗)人貌陋曰醜狀駭人(周燮)又曰少不颺(左昭七)短小
曰𦕈小丈夫耳(孟嘗)狀如書生曰被服如儒生(王莽)口高曰
猳喙(左昭)謂長鬚人曰長鬛者(上)極多髭曰面無見膚(荀子)
心體狀貌下
君子小人貌同曰鼻目並列(杜牧)善趨蹌曰趨眄淹華(王僧)
(孺序)莊持不笑曰未嘗換色(沈亞之)曲躬曰磬折(曲禮下)肩
傴曰上僂(左昭)婦人有汙曰姅變(說文姅汙也漢律不得侍祠)汗曰
珠汗(傅玄熱詩)又曰雨汗(史記)目瞳子曰清盧(揚雄)擡眉宇曰揚
衡(蔡邕)舉首曰撟首(甘泉賦)比肩曰併首(田儋)點頭曰頷之(左傳)
頭如久不理曰頭如蓬葆(武五子)洗手曰澤手(曲禮)頤曰顄
(王莽)斫手曰戟手(左襄)窮悴容色曰顔色腫噲(莊子)充肥色曰
芻豢之色(外傳)喉嚨曰亢(李廣利陳餘)拍手曰抵掌(蘇秦)脚脛曰
胻(龜策音衡)大拇指曰巨擘(孟子)又曰拇(莊䟽四音母)又曰敏(毛詩)脚
掌曰&KR0979;(賈生書音迹)腧曰五管(莊子)雙名曰複名(唐張嘉貞)遠注目
看人去曰目逆而送之(桓二)視不端諦曰視流(左成上)方洗
足而起曰遽雪足(朱建)手白晢曰美手腕(鄭玉)申兩脚坐曰
箕踞(張耳言其形如箕)吐忠言舌曰忠舌(劉陶)赤脚行曰徒跣(後循)
(吏序)視聽不定曰視聽陜輸(曺世叔妻)顧視其人曰嘗目禮焉
(江革)急行曰窘步(離騷經)肝曰栖魂之館(沈下賢)毛皴裂曰龜
(莊子)鬲曰肓(成傳上)心下曰膏(上)膽曰中正之官(素問)胞曰膀
光(淮南子)眼昏曰目若濁鏡(陸機百年歌)
衣服冠履上
儒衣冠曰危冠方袂(劉禹錫)巾而不冠曰幘(獨斷)儒服曰縫
衣淺帶(盜跖)又曰褒衣博𢃄(郭太)又曰服方領(儒林)又曰豐衣
博𢃄(樊凖)細好之服曰輕服(左昭)未仕之服曰韋𢃄(周磐)衣之
華曰文章遒麗(劉禹錫)錦綉文采衣曰靡曼之衣(墨子)婦人
麗服曰被文縠之華袿(七啓)又曰紺綾之袿(漢武内傳仙服)婦
人上服曰袿(釋名)總言婦人服曰袿裳(上)著衣曰御(惠連雪賦)
脫衣曰褫(上)富者衣曰綿纊狐貉(列子七)暑服曰服絺綌
之凉(王子淵)又曰紵衣絺服(吳都賦)薄紗紵衣曰便輕若無
(張登)薄縠子曰霧縠(宦者論)秋之服曰御裌衣(潘岳)冬衣曰襲
狐貉之暖(莊)又曰御狐貉之兼衣(宋謝莊)又曰重繭衣裘
(左襄三)得衣而暖曰裾生惠氣(梁簡文啓冬中惠衣)著裘曰衣某
制(左定某狐或狸)葛衣曰纖絺(潘秋興賦)又曰荃葛(後江都王)又曰蕉
葛(左)連襠袴曰窮袴(前上官后)衣襟曰衽(招魂)好皮毛裘曰名
裘(後鮮卑)小兒被曰文葆(趙世家)小兒綳曰襁(前宣帝紀)游戲之
服曰游服(左傳)微服曰羸服(胡征)絲鞋曰絲履(禮)
衣服冠履下
大掖衣曰諸于(前元后)汗衫曰厠牏(石奮)中衣曰中帬(上)近身
衣曰衵衣(左宣上又穪衡)袖口曰袪(儀禮)曉著衣曰鄉晨傳絝韈
(前趙后傅讀作附)著破衣曰穿空(鮑宣)絡縫衣曰采綖縫其裾(虞詡)
寵僕服曰青襟綠幘(獨斷)霑雨炙衣曰熱火燎衣(馮異)細縠
曰阿(列子三)細布曰緆(上衣阿緆)美衣曰荷衣蕙𢃄(楚詞)換衣
曰着故脫新(王敦)吉服曰嘉服(左昭對喪服云)與繫衣曰為結衣
(李巨川)貧服曰裘褐為衣(陶淵明)又曰華冠縰履(莊子華去聲)又
曰緼袍無表(上)着敝衣曰藍縷(左宣)又曰衣敝補衣(周仁)領
會曰襘(左昭)說衣表裏曰中紺而表素(莊子)覆髻曰幘(方言)又
曰承露(上)皮革𢃄曰鉤落𢃄(吳錄即今腰帶)帽破曰居貧帽
敗(王蒙)筭袋曰筭幐(前趙后)囊袋曰排囊(後排蒲拜反)着雨衣曰
衣製(左哀下)侈履曰金華之舄(七啓)着鞋曰納履(莊子)又曰躧
舄(韓詩外傳)着破鞋曰履空(鮑宣)鞾姓名曰革華(韓愈)鞾易名曰
下邳侯(上)鞋𢃄曰緳(莊子)著鞋不上曰屣履(崔駰)又曰跕屣
(貨殖上音帖下山耳反)木履曰屐(莊子)靴鞋好在曰牢韌可服(皇甫鏄)
鞋跟斷曰踵决(莊子)皮鞋曰革鞜(揚雄)草鞋曰菅屨(左襄三)又
曰蹻(莊子音脚)又曰菲履(前刑法)又曰屝屨(左僖上五)
言語辨論上
言曰心聲(楊子)能清談曰談宗(晉阮脩謂王衍)談說妙處曰亹亹
之處(上)謂人談論曰麈譚(王夷甫)又曰綺談(選十六)又曰妍譚
(上)語不斷曰蟬連(晉五)宣言曰聲言(胡証)論事本曰具道本
根(陳餘)多言曰詞語百車(後馮衍)又曰口如布榖(上)争辯曰
競為辯囿(左魏都)議論高曰落落難合(耿弇)正論曰危言覈
論(郭太)評論抑揚曰噓枯吹生(鄭太)前已有論辨曰商之久
矣(後宦者論)詰難語曰難家之辭(列七)詰難屈人曰論難連拄
其人(朱雲拄竹庾反)着意問難曰下意難問(後馬后)辭說多曰援
引紛紜(臧洪)論事體曰大致歸然(後論)語長曰不可談悉(鮑明)
(遠)生徒能專對者曰能言語生(徐)答人落其計中曰應
對入其數(後南匈奴)善言說曰有口無行(史弼)謂其過言曰是
躗言也(左哀下躗過也)文意激切曰文指甚哀(杜牧)為人辨事曰
為君分明之(薛宣)謂人意思曰風指(何武)再三諭之曰鐫諭
(劉崇)略自分䟽曰微自觧說(翟方進)事顯白曰白著(馮奉世)不
實之說曰華說(選十七)失言曰墜言於某(鄒陽)不欲言曰欲
闔口而無言(楚)徐言引喻狀曰緩頰(酈食其)
言語辨論下
妄斷事曰私判臆處(仇士良)語吃不明了曰口吟舌言(梁冀)
戒慎言曰斷舌相戒(孫樵)不敢言曰縳舌膠唇(上)拙直曰
淡面鈍口(上)耳語曰呫囁耳語(灌夫)又曰交頸耳語(書集應休)
(璉)願見而辨事曰願見而有明(楚辭)造怪言曰訞惡言(楊敞)
引證淺陋曰膚引(左)有畏不言曰不敢斑斑顯言(趙壹)人
傳播曰臚言四馳(劉禹錫)奉言教曰前者温教(霍諝)妄議曰
舞筆奮辭(崔寔)不聽下言曰言以賤廢(崔寔)諭人曰告以信
語(沈下賢)緘默之譬曰自同寒蟬(杜密)好滑稽曰為人談笑
多聞(公孫弘)自貴其異端之說曰小家珍說(荀正名)不言曰
金舌蔽口(荀正論)小人繁辭曰誻誻然而沸(正名)猥論曰喜
陳方俗閭巷小事(蔡邕)又曰街談巷議(平子西京)参問廷議曰
博考朝臣(師丹)至誠之談曰情話(陶淵明)緘默曰齰舌緘唇
(北王孝籍)一意答曰同辭而對(昭七)相侮玩言曰慠弄之辭(蜀楊)
(戲)好辨無實曰頗能弄唇吻(江表傳)令傳言使出曰左右
傳出(朱穆)答緩曰某應之遲(郅鄆)謂口吃人曰囁嚅翁(竇)婦
人辨曰慧有口(淮南厲王)言不窮狀曰如未屑(王澄書上嘉言)
賢智明敏
行孝曰躬奉天經(典引)孝且夀曰仁孝多感(歐陽詹)推孝及人
曰求錫純懿(陶潛)德行曰懿德茂行(韓子)力忠孝曰君子之
致為(鄧禹論)仁義忠信曰天爵(孟子)方正有標凖曰方格(傅燮)
賢者取重曰重於九鼎大吕(平原君)不恃才曰持才以愚
(管輅)文與性好曰清文敏識(韓文)稱人德曰貞潔方茂(杜牧)人
倫所属曰檢鏡所歸(任昉)精於决事曰神無滯用(任昉)多智
慮曰長情有思(枹朴子)人微而才曰寒雋(劉禹錫自傳謂叔文)奇士
後進曰特立後起(翟方進)能作官曰善宦(選十五)治煩曰部
劇(左雄)有風力曰能經營劇事(杜詩傳)能作邑曰縣無逋事
(義縱)強敏疾惡曰疾惡如風(陳蕃)遇事便為曰見事風生(尹翁)
(歸)敏于决遣曰無留事(馬融賦)異衆立事曰理外奇舉(孫盛)
(晉陽秋姜維)人粗脩潔曰微自藻潔(上)曉明其事曰曠然覺
悟(申屠剛)鍳之曰程凖前期(歐陽詹)又曰審覈良駑(上)又曰
簸糠颺礫(上)能治劇曰盤根錯節(後虞詡)號多智人曰智
囊(杜預)又曰智如炙輠(史淳于髠)
氣節行義(敦篤)(志願)(性格)(宇量)
至孝曰節貫神明(崔彦曾)自少來曰某自束脩以來(延篤)非
塵埃人曰志違埃霧(陳蕃)有清節曰脫落風塵(任昉)素有名
節曰雅伏名節(袁宏)性一向善曰斷斷守善(謝弼)一向純曰
剸以誠長者處官(張歐)家化之曰宗族染其化(樊宏)稱常人
節行曰似士君子(王真)尚氣無檢曰儻䓪(前四十贊蕩字)昔為婚
親今難絶曰重絶故業(前西域)所志願曰宿昔之願(陳琳)性
情高曰風性高簡(符融)性剛曰性剛&KR0994;疾惡(陳蕃)急性曰卞
急(崔彦曾)又曰褊衷(杜牧)性乖曰性鉗忌(梁冀)自稱所性曰内
曠外疎(沈下賢)有宇量曰方寸海納(袁彦伯)又曰曠宇(吳志十二)
(評)勇而不曉事曰其性悍塞(後烏桓)孝友曰内行脩飭(翟方)
(進)事親孝曰供養甚篤(上)習久成性曰安服若性(谷永)外
善内刻曰内有不仁之性(翟方進)謹束脩潔之行曰束脩
至行(劉繇)自檢束曰軥錄(荀榮辱軥與拘同)高義曰分災共患之
義(吳劉繇)性急好静潔曰卞急而好潔(昭七)氣不屈曰有死
不能(左哀下)有氣節曰有膽氣(姜維)好施用曰隨手消盡(郤正)
(姜維論)稱人决斷曰裂然高斷(陸遜)經艱阻曰志意衰落(光武)
(十五)性急隂害人曰性刻急隐害(上)少尚氣曰少年勵鋒
氣(袁敞)激昂曰明目張膽(王孜)稱人賢曰賢者泥而不滓(隗囂)
一節曰榮悴無二色(鄧禹)奮不顧死曰固某命卒之時也
(傳)知義所在曰知義所(昭四)作事皆是曰率義不爽(上)
老耄衰弱
老人曰黃耇(師丹)又曰齒危髮秃之老(任昉)老人自稱曰朽
人(柳宗元)老而謙曰無耆耇之德(隗囂)老而無道義曰陳人
(莊子注)陳久之人衰老曰末暮(選十二)齒落曰年某齳然而
齒墮矣(外傳某歲數)老而任子曰歸爾以事(鄭玄)漸老曰年力
頽浸(宋書范曄)又曰年邁齒臷(選二十與耋同)又曰荏苒歲月(劉禹錫)
老曰某(日)長矣(戰國宋衛)又曰姿年逝已老(陶潛)老于人曰年
先矣(莊子)人年過七十曰踰七望八(韓愈)七十曰耆(說文)八十
曰耋(上)九十曰耄(上)又曰鮐背(釋名)又曰鯢齒(上)又曰黃
耇(上)又曰眉壽(上)又曰凍梨(上)百年曰期頤(禮記)拔白髮
曰朝生暮拔(左思白髮賦)又曰拔白就黑(上)髮白曰鬒變(選十)
(四)頭白曰顛白成翁(李翺)盡老年曰盡齒(崔駰)白頭曰華顛
(蔡邕)又曰華首之老(樊凖)又曰華髮墮顛(新序)又曰華顛胡老
(蔡雄)老貴官狀曰綬紫鬚白(劉禹錫)老人狀曰龐眉皓髮(劉寵)
又曰鷄皮鶴髮(庾信)歎年老曰年歲有訖(後孟嘗)又曰桑榆
行盡(上)謂百歲人曰千無一焉(列子七)老不遇自言曰賤
與老相守(選十五)老扶策乃行曰挾夾乃行(蔡義)老病辭扶
見曰位未及扶(語林)自言老曰吾嵫崦既暮(徐陵)年老曰日
薄西山(李密表下氣息奄奄)年老有壯容曰面有光澤似未某者
(王貞某歲數)又曰年旦某有壯容(上)老不衰曰趨拜強駛(趙景)
老徤曰矍鑠哉是翁也(馬援)自言老曰犬馬氣衰(後魯恭)又
曰犬馬齒殱(班超殱又作索)年已長曰年亦度矣(李翺)年過若干
曰年殊若干(梁竦)老軰曰丈人行(匈奴)老年曰垂没之年(楊賜)
老將死曰旦夕入地(班超)極老病人曰朝暮人也(楊敞)婦人
老曰容貌改前(杜牧)罵老人曰死老魅(陳蕃)老不足䘏曰何
有於二毛(左僖)老而騃曰猶有童心(左襄)歎髮二色曰余髮
如此種種(左昭)又曰髮有二色(孫權)又曰二毛(潘岳)壽過某人
曰比某為得年矣(李翺)前軰曰宿齒(唐韓滉)老小人曰垂髮
戴白(鄧禹)
幼穉童壯
生數月曰生孩某月(李密某月數)尚小曰始免繦褓(申屠剛)又
曰年在孩乳(漢虞延)又曰始孩(文選潘岳安仁寡婦賦)又曰在孺(後紀)
又曰方小(檀弓)又曰勝𢃄(選十四)稍長曰漸免于孩(陶潛傳)幼
時曰始在髫鬌(周)童幼子曰侲子(後鄧后選西京賦音振)小童曰
結童(后獻紀)小兒住嬭曰絶乳(李甘)士稱尚少子曰未能負
薪(禮)士稱長子曰能耕矣(上)大夫稱子曰能從樂人之
事(上)大夫稱幼子曰未能正于人(上)尚少曰君之齒未
也(左文)年小曰在紈綺之歲(梁張纉)以其人小曰少之(孔融)謂
諸王之幼曰冲齔(上)七歲之戲曰竹馬之戲(王元長)五歲
之戲曰鳩車之樂(上)十二歲曰二六(陶潛傳)十四歲曰二
七(魏文論)冠而字之曰昭告爾字(冠禮)後生曰方富於年(七發)
年長曰居一日長(書集殷伯道)自小曰從綰髮以來(北劉炫)幼
而謹重曰不好戲弄(公沙穆)幼而戱曰從牧兒遨(劉盆子)幼
自謙曰某小醜(黃香)坐在卑位曰末行(列四)上中下壽曰三
命(文選十)行弟曰軰弟(鄭餘慶)
書叙指南卷四
