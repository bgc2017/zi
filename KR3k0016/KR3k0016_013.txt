書叙指南卷十三宋任廣撰
天地日月上(星辰)(風雨)(霜露)
天曰圓靈(宋謝莊)又曰大圓(束晳補亡詩)距天近曰天可倚(河圖)
(挺佐輔)春天曰蒼天(爾雅)夏天曰昊天(上)秋天曰旻天(上)冬
天曰上天(上)中羡從更睟廓咸沈成曰九天(太玄)中央曰
鈞天(吕氏春秋又爾雅)東方曰蒼天東北方曰變天北方
曰玄天西北方曰幽天西方曰成天西南方曰
朱天南方曰炎天東南方曰陽天(上)地曰柔祗(宋謝)
(莊)又曰方輿(上)日曰朱光(平子)又曰朱羲(鄗璞)又曰陽靈(左魏)
(都)又曰朱明(廣雅)又曰陽德之母(春秋内事)又曰日母(枚叔)又曰
大眀(廣雅)又曰東君又曰陽烏又曰曜靈(上)又曰傾
羲(選十一)又曰逓日(朱昇)落日曰頽陽(謝瞻宣遠)日色曰陽景(安仁)
(秋興)日入處曰咸池(淮南子)又曰虞泉之池(上)又曰蒙汜(楚辭)
日初出曰昕日(說文)日在午曰旁午日反光照東在上
曰反景日反景在下曰倒景(上)日中烏曰踆烏(淮南子)
日月星曰三辰(纂要)又曰三光(上)日月五星曰七曜(上)歲
時日月星辰曰六物(前五行)日月之會曰辰(上)日月曰二
紀(班固)五星曰五緯(上)日月又曰兩曜(纂要)天地隂陽五行
人曰十端(春秋繁露)隂陽風雨晦明曰六氣(左昭六)雲之性曰
友風而子雨(荀子)將雨雲曰離畢之雲(七命)舒行之雲曰泄
雲(靈運)又曰流雲(上)薄雲曰鮮雲(選詩)天河曰天漢(纂要)雲色
外赤内青曰矞(西京雜記)虹蜺曰螮蝀(詩)又曰文虹(傅玄易春賦)
又曰紫蜺(太玄)雌虹曰蜺(離騷)又曰挈貳(尸子)月未成明曰朏
月(釋名)月曰望舒(張平子)又曰夜光(騷)又曰頽魄(惠連)明月曰
亮月(選十五)月朔見東方曰朒(尚書大傳朒居竹反)晦見西方曰
朓(上朓它了反)月御曰纖阿(束晳補亡)列星曰恒星(糓梁)絶跡而去
曰飛星(漢書音義)光跡相連曰流星(上)又曰犇星(上)太白星
曰啟眀(詩)帝帑星應曰天積(天文要集)帝車舍星曰天潢(春秋)
(文曜鈞)織女曰織娥(沈下賢)又曰天媛(謝朓)牽牛星曰河鼓(爾雅)
北斗九星曰九魁(劉向九歎)斗第一星曰天樞(春秋運斗樞)斗第
二星曰璇(上)斗第三星曰璣(上)斗第四星曰權(上)斗第
五星曰衡(上)斗第六星曰開陽(上)斗第七星曰搖光(上)
斗第一至第四星曰魁(上)斗第五至第七星曰標上斗
象星合稱曰斗(上)火星曰鶉(左傳)又曰鶉精(晉庾闡賦)尾星曰
龍尾(左僖)傳說星曰天策(上)書歲星曰歲(左襄)歲星行失次
曰滛扵某(上所不當在)又曰歲弃其次(上)
天地日月下
天地四方曰六合(纂要)六合曰六幕(前禮樂)九天之外曰九
閡(前禮樂閡一作垓封禅文)九天之際曰九垠(廣雅)八方曰八埏(封禅)
(文)五行曰五部(史歴書)日月星海曰四望(前郊祀)窮巷揚塵
之風曰雌風(選宋玉賦)帝所清冷之風曰䧺風(上)風曰南箕
之風(七命)又曰箕風(舞寉)又曰大塊噫風(莊子)夏凉風功曰愈
病析酲(宋玉)風師曰屏翳(洛神賦)四方上下曰字(河圖挺佐輔)往
古来今曰宙(上)風師曰箕伯(風俗通箕一名亢動則大風)四氣和為
通正曰景風(爾雅)南風曰凱風(上)東風曰谷風(上)北風曰
凉風(上)西風曰泰風(上)清而不及地二三尺曰君子風
(風俗通)將雨初来微風曰少女風(管公明傳)將雨至急風曰少
男風(上)風伯曰飛廉(風俗通)秋風曰商風(普潘尼賦)仲夏風曰
黃雀風(周處風土記)九月風曰素風(金鑰)三月風曰陽風上雷
師曰豐隆(張平子賦)風雨土曰霾(毛詩)平地尺雪曰大雪(左傳隠)
霜雪盛曰霜雪大摯(月令)經冬無雪曰冬無宿雪(楊震)雪作
曰素雪云飛(選十五)三日雨曰霖(左傳隱)又曰愁霖(選十云)久
雨曰霖瀝(選十五)露曰沆瀣(張平子賦)雨師曰萍翳(楚詞)雪曰花
□(簡文啟上庭流)雨雪雜下曰霰(爾雅)又曰霄雪(上)雨止雲罷曰
霋霩(說文)六月大雨曰濯枝雨(風土記)電曰笑電(歐陽詢類聚或曰出)
(搜神記)霹靂曰霆霓(爾雅)又曰疾雷(上郭璞注)雷聲曰軯如伐鼓
(晉李顒雷賦)又曰轟若走轍(上)
太歲月陽
太歲在寅曰攝提格(前漢天文志)太歲在夘曰單閼(上)太歲
在辰曰執徐(上)太歲在巳曰大荒落(上)太歲在午曰敦
牂(上)太歲在未曰協洽(上)太歲在申曰涒灘(上)太歲在
酉曰作詻(上爾雅詻作噩)太歲在戌曰掩茂(上爾雅作閹)太歲在亥
曰大淵獻(上)太歲在子曰困敦(上)太歲在丑曰赤奮若
(上)太歲在甲曰閼逢(鴻烈觧)太歲在乙曰㫋蒙(上)太歲在
丙曰柔兆(上)太歲在丁曰強圉(上)太歲在戊曰屠雝(上爾)
(雅屠作著)太歲在巳曰屠維(上)太歲在庚曰上章(上)太歲在
辛曰重光(上)太歲在壬曰玄&KR1580;(上)太歲在癸曰昭陽(上)
月陽在甲曰畢(爾雅)月陽在乙曰橘(上)月陽在丙曰修(上)
月陽在丁曰圉(上)月陽在戊曰厲(上)月陽在巳曰則(上)
月陽在庚曰窒(上)月陽在辛曰塞(上)月陽在壬曰終(上)
月陽在癸曰極(上)
律吕月名
正月之律曰太簇(月令)東方之帝曰太皥(上)春之神曰勾
&KR0621;(上)二月之律曰夾鍾(上)三月之律曰姑洗(上)四月之
律曰仲吕(上)南方之帝曰炎帝(上)夏之神曰祝融(上)五
月之律曰蕤賓(上)六月之律曰林鍾(上)七月之律曰夷
則(上)西方之帝曰少皥(上)秋之神曰蓐收(上)八月之律
曰南吕(上)九月之律曰無射(上)十月之律曰應鍾(上)北
方之帝曰顓頊(上)冬之神曰玄冥(上)十一月之律曰黃鍾
(上)十二月之律曰大吕(上)正月陬月(爾雅孟離騷云陬)二月曰
如月(上)三月曰寎月(上)四月曰余月(上)五月曰臯月(上)
六月曰且月(上)七月曰相月(上)八月曰壮月(上)九月曰
玄月(上又郭璞江賦)十月曰陽月(上又馬融)十一月曰辜月(上)十二
月曰除月(上)句&KR0621;曰木正(左昭七)祝融曰火正(上)蓐收曰
金正(上)玄冥曰水正(上)后土曰土正(上)
星歷卜擇
能占算星辰曰善為星(翟方進)暁星歷人曰明中之士(後志)
卜候人曰日者(史傳六十)天文曰星氣之書(太史自序)通圖䜟曰
内學(後方技)司天官曰日官(莊三)龜曰卜(公羊)又曰靈蔡(七命)蓍
曰筮(公羊)抽籖曰探札(劉盆子)占日時吉凶曰視日(陳勝)鑚龜
曰灼龜(史龜策)卜之事曰問歉穰占熊虺(劉禹鍚)卜卦不祥
曰自筮得死卦(嚴延年)信卜曰頗誶其占(後黨錮)占候者曰
候家(唐方士)卜算者曰術家(唐方士)卦舖曰卜肆(史)揀日曰
選日(唐裴寂)卜好日曰簡元辰(張平子)又曰擇良日(賈誼)好日
曰靈辰(揚䧺)吉日曰令日(韋玄成書)卜人言曰史曰(文下九)詰問
卜人曰何祥也吉凶焉在(僖中六)知星曰能為星語(王莽)卜
靈草曰瓊茅(楚辭屈平)結草折竹卜曰篿(上篿音專)卜候自給
曰賣卜自奉(郅鄆扶用反)術家曰其言以隂陽五行為家(襄楷)
乙丁辛癸巳日曰柔日(馬質)甲庚丙壬戊日曰剛日上外
事吉日曰剛日(禮)内事吉日曰柔日上待吉時曰便時
某(前藝)相曰使卜人數者相某(前元后)遭際曰遭某之卦
運(谷永某卦名)䜟書曰不占之書(張衡)謂卜人曰星官歷翁(退之)
傳父祖星學曰暁家術(李南)稱巫曰神巫(列子二)卜者曰筮
氏(張平子)吉善之日曰祥正(上)㨂吉日曰差時擇日(高唐賦)
風雨之候曰鳥翔魚噞(淮南泰族)堯時蓂莢曰歷草(王融)又曰
歷莢(帝王世紀)揀日曰令月吉日(儀禮冠禮)主卜算官曰卜尹(左昭)
(四)龜兆算曰開卜(上)卜筮曰筮短龜長(左僖)至吉曰吉孰
大焉(左成下)玄鳥候曰司分(左昭四)伯勞候曰司至(上)青鳥
候曰司開(上)丹鳥候曰司閉(上)
節令氣候上
正月曰一月(書)又曰端月(玉燭寳典)又曰孟陽(梁元帝纂要)一日
曰正日(崔實四時月令)又曰正元日(書)又曰上日(寳典)年日曰初
歲元祚(曹植)又曰椒花獻頌之年(中宗詔)又曰獻歲發春(宋玉)
元日事曰磔雞放爵(上宋書下裴玄)正月氣候曰天氣澄和(陶潛)
又曰風物閑美(上)又曰熙春寒往(潘閑居賦)上元事曰泛粥
祠膏(上續齊諧下玉燭寳典)正月星望曰鶉火中(古詩)二月曰仲春
令月(張衡)又曰陽氣胎養之時(魯恭)又曰東風月仲之節(歐陽)
(詹)三月曰日躔胃維(顔延年)又曰華節(金鑰)又曰月軌青陸
(顔延年)又曰維暮之春(王融)三月末曰青春受謝(楚辭景差)又曰
青春告謝(潘岳賦)上巳事曰祓灞禊洛(上漢武下戴逵七賢論)又曰
周禊鄭祓(上周禮下韓詩)又曰粤上斯巳(齊王融元長)又曰季春元
巳(魏劉劭趙都賦)清明曰清明冠節(李尤城門銘)春時候曰時和氣
清(平子)春時曰淑節(元帝纂要)春曰光春(張登)又曰草生之春(韓子)
春寒曰寒凉尚結(黃瓊)春暖曰時陽初暖(安仁笙賦)春節候曰
青鳥司開(王融)又曰春吏司職(庾信賦)春月曰嘉月(選十三)春
風曰柔風(選十五)又曰條風(王元長)春將盡曰向春之末(好色)
(賦)到春時曰乃及月春(皇甫湜)四月曰朱明之期(應休璉)又
曰景風扇物(選魏文)又曰朱明之首月(朱公叔)五月節候曰
蕤賓紀序(魏文)又曰降婁中而旦(左襄)端午事曰浴蘭懸艾
(上大戴禮下荆楚記)五日厭禳曰朱索赤符(上續漢書下抱朴子)六月曰季
月煩暑(南史武陵王)暑熱曰溽暑伊鬱(選景福賦)盛暑曰隆暑赫
曦(選十三)又曰時景隆熾(上)又曰燻赫(夏候湛雷賦)又曰盛暑
欝燠(王褒)又曰歊暑(左思魏都)又曰暑之燂爍(皇甫湜)伏日曰三
伏之脩景(梁簡文啟)又曰閉日(漢官舊儀)仲夏以後熱曰積陽(選士)
(衡詩)微熱曰薄暑(上十三)仲夏日長曰羲和弭節(楚辭)夏末曰
暑晏(選十三)又曰闌暑(上)夏中曰夏月暑時(嚴助)病扵暑曰
癉暑(詩)初伏曰初伏啟新節(選十三)伏後熱曰三伏餘炎
(梁簡文)避暑往凉處曰入凌兢(甘泉賦)夏日曰長日猛赤(孫樵)
暑熱曰隆熱歊赩(韓文)又曰炎暺(何平叔景福殿賦暺昌延反)又曰炎
溽(梁劉孝感)又曰燂燥熱暑(七發)將夏曰迎夏之陽(好色賦)納凉
曰逐凉(陳徐陵)又曰追凉(玉臺後)夏末曰朱明夜謝(昭明太子書)
夏秋間曰炎凉方改(陸景書)夏至候曰隂炭既重(簡文啟)夏
之候曰融火(晉庾闡賦)夏寒曰伏隂(公羊)
節令氣候下
七月曰白商素節(七命)九月曰風物凄緊(上十一)又曰凄辰
(金鑰)又曰末秋(上)立秋曰秋節既立(後紀)秋之候曰金素(選十)
(三)秋早曰金風未暮(歐陽詹)秋氣候曰西顥沆碭(前郊祀十九章)
(歌)秋曰商秋(何晏)又曰龍火西頽(七命)初秋凉曰凜秋暑退
(潘岳)又曰飛霜迎節(上)又曰高風送秋(上)又曰夷則鳴秋
(謝朓賦)又曰金凉佇運(任昉書)又曰凉飈奪炎熱(選十四)又曰
清氣蕩暄濁(上十五)又曰暄氣初收(七命)又曰微風清扇(選十)
(五)又曰凉風徹蒸暑(王仲宣)又曰凉風蕭瑟(禰正平)初秋曰
秋未素(選十一)重陽曰暮節(選靈運詩)又曰菊蘂浮觴之日(中宗)
(詔)九日事曰佩蘭餌菊(漢武宫人)又曰佩赤實(金鑰茱萸也)秋晚
曰杪秋(選十三)秋夜曰秋夜方永(文七)秋冬之交曰背秋涉
冬(七發)秋寒曰勁秋(選詩)秋初曰輕寒迎節(簡文與蕭臨川書)又曰
秋節凉和(應璩與韋日將書)秋景物曰月帳風帷(湯惠休詩)又曰霜
階風隙(金鑰)巳秋曰歲云秋矣(左僖)十月曰上冬(金鑰)又曰良
月(白帖)又曰孟節季(謝靈運孝感賦)十月朔曰吉月之陽朔(馬融)十
一月曰暢月(月令)十二月候曰窮隂殺節(選舞寉賦)又曰急&KR1402;
彫年(上)又曰冬索(潘岳)又曰玄律巳窮(惠連雪賦)又曰月窮于
紀(月令)又曰歲季月除(湛方生七歡)冬至曰升辰(春秋考異記)又曰
一陽換節(李商隐)臘日辰曰魏辰晉丑(上魏臺言議下晉起居註)臘日
曰嘉平(王莽)冬至節氣曰陽歸隂謝(上養生要集下王讃詩)冬月曰
時律巳徂(張登)又曰年歲易暮(選雪賦)又曰年運漸徂(上十)冬
日候曰凄厲(渊明)冬寒曰嚴氣歘升(雪賦)又曰風嚴且苛(選十)
(四)太寒曰至寒凄□(王褒)冬深曰盛冬日短(前五行)冬序曰
寒冰凄然(向秀)冬晴暖曰冬日灑暉(唐張登)大寒曰寒烈(馮異)
又曰隆冬烈寒(新序)又曰猛寒(束晢餅賦)冬夜曰冬夜肅清(嵇康)
(琴賦)漸冬深曰嚴寒向隆(陸景詩)冬深曰嚴冰在節(梁張纉啟)冬
温曰愆陽(左傳)朔日曰上日(書)閏月曰歸餘(左九上八餘史作邪亦)
(音餘)夜半曰夜分(後清河王)節會曰四節之會(曹植)季月曰末垂
(潘岳上朱明送)
歲月日時上
經二十五年曰積紀(左思魏都賦)十二年曰一終(左成下)又曰
一紀(尚書大傳)十九年曰一章(前漢)多年曰積年(文選士衡詩)經若
干年曰換星霜(杜牧若干)又曰不覺某載(王敦某若干)又曰秋月
某彀(韓文某若干)滿歲曰旬歲間(翟方進)再歲曰洊歲(選十八)經
一年曰懸景運周(曹子建詩)經二年曰歲辰再遷(李翺)書歲中
曰歲間(羊續)書年曰某直年(孫樵某年辰)日數多曰經彌月日
(傳咸)十箇月曰十朔(嵇含寒食散賦)經月来日曰歴月所日(後東夷)
積久曰累日為月(後歴律)經月曰涉月(夢得)久之曰越月踰
時(禮)又曰積日(後史弼)未及十日曰未成旬(歐陽詹)纔日曰
昧旦永日(左思吳都)歲末曰歲竟(高紀)又曰歲云夕矣(陶淵明)歲
除夜曰歲暮夕(龍魚河圖)後月曰明月(檀弓)改月曰徙月上先
一月曰去月(王敦猶言去年)月晦日曰提月(公羊)又曰提日(粹蘇晉上)
(季春)尚未曉曰昒爽(前郊祀昒音忽)未暁曰角宿未旦(離騷天問)候
天暁曰遲明(高駢)徹暁曰際明(義山)又曰通昔(莊疏五)欲明曉
曰昧爽(書)初曉曰昒昕(班固幽通賦上音昧)又曰明發(選士衡詩)又
曰羲和奏曉(楊烱盂蘭盆賦)平明曰質明(禮)將明曰朏明(淮南子)
又曰邌旦(唐劉崇望)早辰曰陽鼂(揚雄羽獵賦)又曰夙晨(淵明)又曰
蕭辰(左傳四月中亦用)又曰始旦(詩)早辰日色曰朝融(歐陽詹)日
轉中曰日昃(周禮)日晩曰日旰(衛世家)又曰時既昏(惠連雪賦)又
曰景昃(選十一)又曰時既逮昏(平子南都賦)又曰日巳西舍(離騷)
(九)又曰日昳(原陟昳徒結反)又曰曛黑(皇甫湜)又曰晼晚(楚詞宋玉)
又曰日入而夕(禮記)值晚曰會日且入(霍去病)旦至晩曰自
朝至于日中昃(書)又曰窮日盡明(選十六)黃昏曰熏夕(揚䧺)
又曰日曛(選二十六)日落曰曜靈西蔵(平子賦)又曰曜靈匿景
(阮嗣宗)又曰白日傾夕(應休璉)夕陽曰曜靈俄景(成公綏嘯賦)晚
食時曰餔時(太史公)夜来曰疇昔(禮記)頃者曰日者(選江淹書)又
曰屬者(吳漢)又曰乃者(金日磾)
歲月日時下
明旦曰旦日(漢朱建)昨日曰一日(後李允)旬曰浹辰(段熲竇參注云)
(浹十二時辰也)它日曰後日(王莽)已往日曰他日(始皇紀)夜長曰遥
昔(選十五)又曰修夜(恨賦)夜深曰闌夕(選十六)再宿曰信宿(左莊)
(三)兩日曰兼辰(選十八)隻日曰畸日(李遜)十日曰盈旬(任昉詩)
十二日曰浹辰(左成上日辰也)月二日曰旁死魄(書)月三日曰
哉生明(上)十五日夜曰圓景已滿(選十五)十六日曰哉生
魄(書)十六日後曰既生魄(上)晚曰日西方暮(鄭玄)日到西
南曰小遷(淮南子)日巳西曰大遷(上)書明曰某辰旦明(王莽)
(日某辰)冬夜狀曰燈青火白(孫樵經緯集)時暫曰如食頃(孟嘗君)
又曰語頃(左慈)到晚曰至晡(李南)又曰以至于昏(左宣)晚後曰
晡後(通典)日出曰曜靈既興(張登)欲曉曰鄕晨(前選后)又曰畢
昴盈軒(陶潛)臘月十日曰冬月未盡二旬(何武)連日曰貫日
(荀王霸)經夕曰淹宿(吉温)經四宿曰信信(詩)經兩宿曰宿宿
(上)日至午曰亭午(孫綽天台賦)夜半曰夜参半(潘岳)日晷短曰
奔光馳曜之下(下賢)在旦夕曰匪夕則旦(上)夜月景曰静
月澄高(昭明淵明傳)夜深曰夜人定後(後来歙)未晚曰景未反
(摯虞疾瘳賦)冬夜曰玄冬修夜(晉湛方生)俄頃時曰分隂(陶侃)歎歲
月之速曰如建瓴(漢書如高屋之上建瓴水)又曰歲月騖邁(東平王)
又曰白日如馳(歐陽詹)又曰日月于征(淵明)又曰四時逓来
(楚辭)又曰歲月漂忽(張登)又曰氣節易過(陶潛)又曰年歲若墜
(吳質)又曰歲月驚邁(東觀漢記)又曰徂年如流(𫝊毅)又曰時駛不
可稽(陶元亮)又曰時謝節移(魏劉楨魯都賦)又曰今又成昔(獨孤及)
又曰歲月眇徂(靖節)又曰日月逾邁(傳毅)又曰露往霜来(左思)
又曰時逝歲暮(蔡邕)又曰日月擲人去(陶潛)又曰曜靈西征
(選)又曰時律巳徂(張登)
隂晴塵淖
重隂曰沉隂鬱泱(李固)天隂雨曰下潦上霧(馬援)久雨曰連
雨未霽(後紀)又曰霖雨積時(陳蕃)又曰值無己之雨(應璩)又曰
霖潦浩庭除(曺彦遠)小雨不止曰霧雨淫淫(楚辭景差)重霧
曰苦霧(舞鶴賦)隂闇曰隂曀不陽(班叔皮)又曰隂闇連日(後郎)
(顗)雨阻曰平路伊阻(陶潛)開晴曰雲氣四除(嵇康)又曰雲消
霧除(相如)又曰風止雨霽(高唐賦)又曰風去雨還(舞鶴賦)夏間
晴曰夕霽風氣凉(選十二)雲遽散曰霍然四除(王莽)晴景曰
天氣清和(翟方進)又曰景風澄廓(鮑昭)又曰澄霽歛氛(楞嚴經)
又曰清暘升天(上)夜晴曰氛昏夜歇(上)塵埃曰埃霧囂
塞(李密)又曰氛埃(選十五)又曰塵埃張天(外傳)又曰埃壒(班固)又
曰紅塵晝昏(太冲吳都)又曰埃風(楚詞)塵埃中曰塵坌中(劉禹錫)
輕塵着物曰流塵(劉玄休)多泥雨曰淖途水轍(劉夢得)又曰
天雨淖(韋玄成)又曰中逵泥濘(太冲吳都)汙扵泥曰清淖(荀子脩身)
前路有泥曰有淖扵前(左成)
書叙指南卷十三
