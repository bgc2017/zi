書叙指南卷九宋任廣撰
筵宴席會
讌集曰盛集(蕭穎士)夜會曰宵宴(選月賦)合錢為會曰醵(禮記)
賫物往為會曰挾膳提醪(禹錫)上已飲曰脩禊事(王羲之)又
曰祓某(前衛后某地名)又曰祓除(上注孟康云)又曰祓禊(上注上音廢)
(下音系)預筵曰齒筵(文粹西都賦)同宴會曰共駢筵(選十一)又曰
接殷勤之歡(司馬遷)又曰得為密坐(曹植)酒令曰觴政(誤苑)飲
無餘滴曰舉白(選十二)廵盞曰正爵(禮)令人盡酒曰使之
釂(史游俠子妙反)伏中中飲曰以避一時之暑(典略)飲了曰酒
竟後(高紀)飲多曰羽觴無筭(王融)流杯曰浮杯(潘閑居賦)長宴集
曰朝歌暮絃(阿房宫賦)用歌樂曰以娛密坐(選)宴集陪奉曰
酒所巵言(義山)與客飲曰與張飲盡歡(高開道)又曰取酒張
坐飲(曺參)飲席錄事曰司過之吏(吳孫皓)又曰司正(郅鄆)又曰
酒吏(劉章)大會曰高會倡樂(鄭太)宴集恨日短曰情盤景遽
(顔延年)惜會散曰此會難又(韓子)滿會曰帀筵(顔延年)罰人酒
曰舉觥(郅鄆)飲罰酒曰敬奉觥(上)醉飽曰飽鮮醉醲(孫樵)飲
罷曰舍爵而去(文下九)微醉曰有酒所(董賢)大醉曰霑醉(陳遵)
又曰沉頓(阮嗣宗)醉狂曰跳梁頓仆(陳遵)自言只事飲曰略
多自醉(劉孝儀書)常飲盡曰每覆蝦椀(上)醉怒曰䣱(趙充國䣱字)
(&KR1196;同)醉曰中聖人(魏志)即醉曰徑醉(淳于髠)逃席曰醉亡酒(高五)
(王)又曰私出(左定)在坐醉睡曰於坐被酒睡伏(劉寬)醉酒多
言曰舌出(外傳)野飲坐草地曰班草(陳留父老)常宴集曰娛酒
不廢(楚辭宋玉)樂飲曰酎飲盡歡(上)自罰酒曰舉觴自罰(列子)
(四)流杯讌曰引池分席(顔延年)宴宗族曰糾宗綏族(平子南都)
會闌曰合尊促席(太冲蜀都)人樂飲曰里讌巷飲(吳都)徹曉宴
曰窮夜為日(七命)暇日宴遊曰餘日怡蕩(傅毅)宴樂之歡曰
娛神道老(上)又曰永年之術(上)密宴曰華堂曲宴(嵇康琴賦)
會欲散曰酒酣徒擾(潘岳)悔醉曰但恨多謬誤(淵明)便醉曰
忽復已醉(上)就醉曰期在必醉(上)會賓曰促筵命友(簡文)
(筝賦)又曰銜觴置酒(上)上夀曰千金萬年之夀(上)宴杯曰
需觴(李白)讌集之樂曰洗慮延歡(歐陽詹)侍筵宴曰奉笏瓊
筵(謝元暉)飲樂意曰捉杯笑語(梁元帝詩)作賀轉官會曰徵賀
遷之會(潘炎)與人極飲曰與閉戶轟飲(吕才)節折下酒物曰
宴有折爼(左成使可食)令持酒往飲人曰攝飲(上)勸酒語曰
勸勵之辭(孔叢子)會上旋殺物狀曰偃轉杯案間(董卓)
庖厨食饌(滋味)
移厨等往曰以具往(左襄)下酒曰鱠鯉&KR1010;蝦(選十四&KR1010;子兖反又音)
(惟)又曰濡鱉炮羔(宋玉招魂)盛饌曰炊金饌玉(駱賓王)又曰海
陸脩鼎(沈亞之)最珍食曰熊蟠豹胎(後西羌論注下挾以象箸)嘉饌
曰爽口之饌(七命)家之竒食曰家珍(外傳)稱嘉饌曰可以娛
腸(曹植七啟)又曰肴饌之妙(上)肴饌件數曰若干物(孔光)進饌
於客曰以羞嘉客(選十一)稱新魚曰生鮮(左慈)生魚曰鱻(周禮)
乾魚曰薨(上)細鱠曰累如疊轂(七啟)鯫不用鹽而乾曰煏
室乾(貨殖煏蒲北反今荆&KR0008;魚)庖人造黿曰觧黿(左宣上)以蜜和米
作食曰粔籹(宋玉上音舉下音女)又曰蜜餌(上)兩府食曰堂饌
(張文□)肉大臠曰大胾(周勃)脯曰腶脩(公羊穀梁腶作鍛)束脯贄用
曰束脩(語)肉汁曰洎(孝武紀)延人食曰共一飰之饌(杜鄴)鹽
曰食肴之將(食貨)榆英醬曰&KR0008;(白虎通丨音末)食之餘曰餕(玉藻)
食素曰菜食(王莽)老或病人食曰恃粥耳(趙世家)儉食曰食
一肉脫粟之飯(公孫弘)又曰蔬食惡肉(外傳)又曰糲答之食
(前外戚師古音㓨)又曰草蔬(郭泰)羔有菜曰鉶羔(儀禮)治食曰殺
雞為饌(郭泰)書食曰簋飱饌脯(張平子)煮麥飯曰麮(荀富國丨力)
(舉反)久不上食曰酒清肴胇(列子二丨扶費反)飲食不堪曰腥螻
不可饗(上)飲食豐曰肴蔌芬藉(顔延年)下蒸羊曰蕙蒸蘭
藉(屈平九歌)熊白曰山膚(杜牧)又曰素膚(七啟)酒食之豐曰酲濃
肥厚(七發)造食料物曰紫蘭丹椒(七啟)鼎之用曰饘鬻於是
(左口昭力)食品曰陪鼎(上)又曰享之有加籩(上)食罷打疊曰
置虚命徹(上)好食曰殊珍異肴(七命)醋曰苦酒(魏名臣傳)五味
和食曰勺藥(史略勺知反)盛饌曰方丈華錯(上)熊掌曰封獸
之蟠(上蹯音煩即熊掌)雞饌曰翰音之跖(上)鼈饌曰靈淵之鼈
(上)魚饌曰莱黃之鮐(上)禽饌曰丹穴之鶵(上)獸饌曰玄
豹之胎(上)物味播遠曰流味某(太冲賦序某遠地名)美饌曰䴏
髀猩唇(七命)造作飲食曰晨炊夜舂(左哀上)異饌曰火桂炮
鸞(沈亞之)掌饌姬曰鼎娥(上)粽子曰楚粽(上)又曰角黍(風土)
(記)苦酸之用曰梅醢(上)馨辛之用曰椒桂(上)醴醎之用
曰鹽醢(上)調和物曰吳梅狄酪(上)蒸肉曰蕙肴(上)書餳
蜜曰沙餳石蜜(七辨)好供食饌曰飛鳬棲鷩(上)又曰雲鶬
水鵠(徐幹七喻)膾細曰芒散縷觧(潘尼釣賦)又曰纖如髮芒(傳毅七激)
糧食曰椒糧(楚詞)又曰瓊粻(上)稱飲食曰八珍九鼎(陶集昭明)
(序)又曰五肉七菜(揚雄蜀都賦)肴醢曰三臡七葅(七辨)尚飽曰
腹猶果然(莊子一)飯匕曰金留犁(隗囂)食多曰兼二人之饌
(寇恂)燒竈人曰煬者(莊子)治肉曰脫之(禮記)治魚曰作之(上)肉
惡臭曰庮(爾雅)鵝鶩之尾肉曰翠(上食忌)鳥脇側薄肉曰胖
(上)鴇脾肶曰奥(上)鼈竅曰醜(上)好飰曰芳菰精稗(七啟)又
曰玄山之禾(吕氏春秋)又曰炊彫胡之飯(宋五諷賦)食之美曰江
東鮐鮑(揚雄蜀都賦)又曰隴西牛羊(上)飽而巳曰屬厭而已
(左傳昭七年)鄙其飲食微曰虱腦蟣肝(宋王小言)竒羔曰烹露葵
之羔(諷賦)稱餅德曰湯餅為最(吳筠餅即麵也)又曰充虚觧顫
(上)善說食曰惟能說餅(上)美脯曰昆山龍胎之脯(吳筠移文)
美魚曰洞庭紫鬛之魚(上)好麥曰安定噎鳩之麥(吳筠餅說)
好牛肉曰隴西䑛背之犢(仝上)好羊曰抱罕赤髓之羊(上)
調和物曰調以濟北之鹽(上)用雞曰剉以新豐之雞(上)
食饌曰臑鹿䐿羊(蘇源明)又曰燔兔膾魴(上)安排食次曰
置食之間(昭七)乾飯曰糗(哀上)道糓水隠語曰庚癸乎(左哀上)
湯餅所用肉曰羊膀豕脇(吳筠餅說)别味所知曰鹽生薪勞
(皇甫謐玄晏春秋)初食曰食之始至(左昭)食畢曰及饋之畢(上)
瓜果蔬菜
菜茹總名曰䔩(爾雅)蔓菁曰葑(坊記)食辛菜曰食焄(家語焄辛菜)
(名)呼果實曰果采(貨殖)芋頭曰芋魁(翟方進)大芋頭曰蹲鴟
(貨殖一作踆)雞頭曰雞壅(莊八音雍)又曰雁喙(本草)櫻桃曰含桃
(禮記)又曰朱桃(相如)又曰荆挑(爾雅)山櫻桃曰棣(相如)好棗曰周
文弱枝之棗(安仁閑居賦)好李曰房陵朱仲之李(上)好梨曰張
公大谷之梨(上)草實曰蓏(前食貨)木實曰果(上)甘柘曰諸
柘(相如)山梨曰亭(上)餳曰餦餭(選十七)蒲白曰深蒲(馬融今茭笋)
柹曰梁侯烏椑之柹(安仁)甘橘曰木奴(江表傳)蒜曰西戎之
蒜(釣賦)薑曰南夷之薑(上)竒果曰商山之果(七命)藕苹曰茄
(平子賦音加)菜時曰秋韮冬菁(上南都)薑之用曰拂徹羶膻(上)
劈橘子曰披黃苞以授甘(潘岳)石榴曰丹若(雜爼)芡曰䓈(音役)
(燕音)嫩瓠曰牛角瓠(齊民要術二)治棗曰新之(禮)又曰疐之(爾雅)
(抵去)治栗曰撰之(上)治桃曰膽之(上)治柤梨曰攢之(上)
柿曰赤實果(說文)棗大而銳曰壺棗(爾雅)棗乾曰棗脯(史楚莊王)
林檎曰黑檎(廣志)大栗曰巨房之大栗(袁淮觀殊俗)甘子曰胡
甘(風土記)石榴曰若榴(廣志)又曰安石榴(晉潘岳賦)杏曰文杏(西京)
(雜記東方歲星精)㭨曰吳椰(選椰葉無隂)鹿梨曰檖(詩疏)又曰鼠梨(上)
又曰檖羅(爾雅)柚曰條(上)柚之精者曰甘(郭璞)柚出處曰雲
夢之柚(吕氏春秋)果子曰寒梨乾榛(七辨)木瓜曰楙(爾雅)甘棠梨
曰杜梨(上)芋曰土芝(本草)芋大如斗魁曰君子芋(廣志)桃曰
五木之精(典術)李曰趙李(爾雅桃李王衡星精)胡綏曰香綏(鄴中記)
菜曰惟笋及蒲(詩)桂曰招搖之桂(吕氏春秋伊尹云)椒實大者
曰&KR0034;(爾雅玉衡星精)美葅曰玄圃鳳足之葅(梁吳筠移文)好葱曰河
東長若之䓗(吳筠)好䜴曰張掖北門之䜴(上)好橘曰洞庭
負霜之橘(上)好椒曰仇池蓮蔕之椒(上)查橘等味曰蜇
吻裂鼻(柳宗元)諸美菜曰白露之茹(七發)又曰秋黃之蘇(上)
又曰菜以筍蒲(上)
酒醴麴糵
酒曰百藥之長(食貨)又曰歡伯(易林)又曰天之美禄(漢書)又曰
狂藥(後季舒)又曰良醞(吕才)飲曰宴醧(韓詩外傳)好飲人謂清酒
曰聖人(鮮于輔云)好飲人謂濁酒曰賢人(上)飲酒曰食酒(于定)
(國)酌酒曰㪺(思玄賦丨音俱)稱酒曰吳醴楚瀝(楚詞景差)酒食之
害曰腐腸之藥(選十七)父母飲餘杯曰口澤之氣(禮)頌酒
曰酒之為德也久矣(孔融)糟曰酒滓(莊疏王)香藥酒曰蘭英
之酒(七發)美酒名曰荆南烏程(七命)又曰豫北竹葉(上)美酒
曰九醞甘醴(平子南都)又曰十旬兼清(上)酒膏厚曰醪敷徑
寸(上)酒不病人曰醉而不酲(上)酒過量曰生病造熱(宋玉)
稱美酒曰清&KR2894;之美(淮南子)使酒曰酒場恃醉(上)酒漿曰
桂酒椒漿(楚詞)貯酒器曰縹瓷(潘岳縹淺碧色也)好飲曰性樂酒
德(顔延之陶誄)又曰寄酒為跡(陶集昭明序)叙酒曰鐏湛新醪(陶)
好酒曰偶有名酒(上)辭飲酒曰不在接杯酒(上)飲不得
曰不勝桮杓(史記漢高)酒過當曰溺神(歐陽詹)愁悶之飲曰飲
觴若茶(上)歡飲巨觥曰浮以大白(上)蒲蔔酒德曰除煩
觧餲(魏文詔)好酒曰白醴釀&KR3284;(七辨)竒醞法曰米望麴而消
(晉湛方生七歡)勸酒虚語曰勸勵探戲之辭(孔叢子)酒之德曰觧
積憂(方朔)人稱嗜酒人曰酒家之南薰(上謂王績)飲而面赤
曰醇醴發顔(養生論)好酒曰蒼吾之醇(新論)有酒量曰百觚
之量(環氏吳記)貯酒皮囊曰鴟夷(揚雄酒賦)酒一器曰旨酒一盛
(左哀上)巵無底曰玉巵無當(太冲賦序)弃薄物曰漿酒霍肉(鮑宣)
無常飲曰無彛酒(書)槽甕等曰釀具(蜀先主)
歌樂名器
衆音律人曰諸音家(前李夫人)稱謳唱曰吳歈蔡謳(楚辭宋玉)稱
舞吹曰鄭舞趙簫(上)擊鼓杖曰枹(古史丨音桴)小擊鼓曰疊
鼓(選詩)舞曰萬(左僖)舞人盛飾曰隆冠文纓(張登)樂俱作曰競
氣繁聲(顔延年)又曰合變爭節(上)樂節奏曰節族(嚴安)稱琴
曰愔愔之德(選九)又曰冠衆藝(上)樂噐不中曰某皆敗(南匈)
(奴某其名)書笙竽曰竾簧(月令)歌聲善曰繞梁欐(列子五)長引
聲曰曼聲(上)稱舞狀曰態有遺妍(鮑明遠)飲器曰翠樽彫
觴(七啟)歌舞曰楚舞越吟(太冲吳都)又曰東舞南歌(上魏文詩下南都賦)
作笙之竹曰孤篠(選出汶陽)笙底材曰懸匏(上出曲沃)笙觜
曰咮(上味音晝)笙最長管曰脩撾(上下内辟謂内開穴)又曰上筩
(上筩音同)笙撾外餘管曰餘簫(上下外逶)笙竹曰翮(上本象鳳製)
(故)按捻笙管曰&KR2654;纖翮(上&KR2654;音捻)將吹笙調氣曰嗢噦理
氣(上烏没下紆日反)以熟銅為簧曰熟簧(上)又曰幽簧(上)笛吹
處穴曰上孔(馬融)笛末下穴聲曰商聲(上京房加)樂器材幹
曰以危苦為上(嵇康)樂聲曰以悲哀為主(上)稱琴曰琴德
最優(上)撫琴指法曰摟&KR1290;擽捋(上&KR1290;蒲結反)作樂曰以觧嚴
顔(安仁)俟曲而舞曰案次而俟(傅毅舞賦)舞態曰軼態瑰姿(上)
鼓琴曰抽琴命操(蕪城賦)樂並作曰朋鳴軰作(張說五)且謀
喜樂曰亦姑謀樂(左哀上)食而作樂曰既食又奏(左哀下)又
曰以樂侑食(周禮)俚詞曰巴聲夷辭(沈亞之)作樂曰鳴箎吹
竽(楚詞)席曰瑶席(上)擊鼓曰椎鼓若干通(後光武紀)琴曲和樂
而作曰暢(風俗通)琴曲憂愁而作曰操(上)琴之德曰宣和
飬氣(嵇康琴賦)琵琶推手前曰琵(釋名)琵琶引手却曰琶(上)琵
琶狀曰盤圓柄直(傳玄賦)又曰龜腹鳳頸(薛收賦)琴笛曰嶧
桐嶰竹(歐陽詹)書歡樂曰樂只衎而(左思吳都)辭飲燕曰以道
德燕人(孔叢子)書樂曰鵾絃鶴操(劉孝綽詩)舞之狀曰秋葯被
風(淮南子)箏曰仁智之器(傅子)箜篌曰坎侯(風俗通)箜篌之狀
曰龍身鳳形(曹毘賦)箏之狀曰筑身(風俗通)徒歌曰謠(爾雅)吹
聲曰嘯(雜子觧話)稱嘯曰契神之音(桓玄書)又曰清浮之美(上)
樂曰繁弦疎管(蘇源明)滛樂曰流鄭之樂(新論)任意取樂曰
爛漫之樂(列女傳)
樂工倡妓
樂官長曰樂正(禮記)樂人曰諧臣顐官(元結)樂官曰伶人(左成)
又曰俳兒優子(郝處俊)吹樂器人曰吹師(下賢)彈樂器人曰
弦工(上)藝人分廂曰東西朋(郝處俊)說顐話人曰談優(蔡邕)
雜伎曰作角抵優俳之觀(李斯)面具曰假面(韋昭)帶面具人
曰象人(漢書)踏軟索曰履索(西京賦)上竿巧技曰跟挂腹旋
(傳玄正都賦)上竿曰尋橦(西京雜記)稱伎人曰狀若飛仙(夏仲御别傳)
又曰光妓(潘岳笙賦)又曰妙妓(張華輕薄篇)妓樂曰歌兒舞女(元結)
又曰材童妙妓(𫝊玄賦)又曰妙音才舞(魏劉劭趙都賦)又曰中山
名倡(上)又曰襄國妖女(上)弄傀儡子曰弄木偶(崔彦曾)妓
樂盛曰竒倡怪伎(裴鉅)踏索交度曰舞絙(平子東京賦注)女樂之
害曰蠱心喪志(賈曾)俳優曰優狡(左哀)倡婦鞋曰利屣(史記貨殖)
遊觀賞覧(陪從)(田獵)(窺望)(景物)
遊賞曰盤游(楊秉)又曰良遊(十六)又曰嘉賓(上)又曰出盤于
遊(張華詩)又曰敖戲(霍光)又曰敖盪(丙吉)又曰盤虞(馬融)又曰出
敖(廣川惠王)周流觀覧曰流覧(馬融)恣遊樂曰康娛滛遊(楚辭)又
曰永日行游戲(魏劉公幹)好飛放曰志在逐(夢得)自門探曰於
内開扇出半面(應奉)願陪從曰願從後塵(七命)樂山水曰悅
山樂水(李膺)觀者多曰看者圍面若干餘人(下賢)又曰觀者
重疊(翟方進)看駕曰望屬車之塵(顔延年)引鈎竿曰揄文竿
(班固)火政曰狩(列子二)不同出曰遨遊不同行(上四)釣鈎曰綱
鉅(潘岳)綱曰黏徽(上)叩木驚魚曰鳴桹(上)田獵曰飛蒼走
黃(書集應休璉)遊人華盛曰藻野縟川(顔延年)舟中作樂曰浮
吹以娛(淮南汜論)陪從曰結駟連騎(陶集序)嬉遊曰嘉遊未斁
(陶元亮)嗜獵曰滛于原獸(襄一傳四箴以滛為冒)又曰思其麀牡(上)
謂人遊賞曰賞末興餘(吳陸景書)釣食曰挂餌(關子下金鈎)揀遊
讌處曰擇地(王維)景物美觀曰時花美女(杜牧)射獵所冠曰
皮冠(左襄二)獵曰田遊之嬉(曺植表)釣之用曰纖繳華竿(後崔)
(琦七蠲)負暄曰偃曝(桓譚)元夕景曰兔月羊燈(庾信賦)大網曰
罛(詩施罛)積柴水中取魚曰涔(爾雅)取蝦器曰箅(廣雅)取蠏器
曰&KR0034;(何承天纂文)取黿鼉器曰鋸(上)賞美色曰動魂(江淹序)攬
芳草曰悅魄(上)
樓臺池園(亭榭)(觀閣)
高樓曰陽榭(王文考)臺有室曰榭(前五行)臺榭曰層臺累榭
(楚詩宋玉)臺館曰崇臺閣館(班固雄以崇為珍)稱樓閣曰菌閣蕙樓
(楚詞王褒)華表柱曰桓(尹賞)樓閣寺曰重樓䟽堂(荀子賦篇)又曰歌
堂儛閣(鮑照)又曰崇臺複閣(何晏)又曰高樓飛觀(王延夀嵇康樓作)
(軒)又曰華閣飛陛(曹植七啟)又曰翠觀雕閣(張景陽七命)又曰延
樓棧道(淮南本經)高榭曰嶢榭(七命)有臺池曰次有臺榭陂池
(左哀上次舍)樓閣曰周閣峻樓(李左賦)樓閣之製曰懸棟飛閣
(漢武故事)樓之用曰俯窺仰眺(鮑昭銘)登高而插衣曰扱袵(運命)
(論)臺曰閣(爾雅)堂樓間邊小屋曰簃(上)游池曰帛舫水嬉
(許景先)池籞曰陂籞(蔡邕)亭子曰子亭(李白崔彦曾柳公權)室無四
壁曰皇(朝建)園子曰園夫(仲舒)分𣲖出水曰枝流(列七)園宇曰
邃宇層檻(宋玉招魂)池中景曰丹藕綠芰(左思魏都)園館中路曰
蘭路(宋謝莊)園館中塵曰芳塵(上)廢園池曰枯木涸流(文賦)
園中路曰桂道蘭術(劉義恭詩)
竹木花卉
木槿别名曰日及(廣志)又曰王蒸(爾雅)竹曰此君(王徽之)又曰
比封君(杜甫)斑竹曰淚竹(張登)數竹竿曰若干个(貨殖)萍大者
曰蘋(爾雅)㯶曰并閭(相如)冬青曰女貞(相如)莎草曰戾莎(上)楮
樹曰糓樹(前郊祀)蒿曰奄閭(相如)蕕草曰軒于(上)蔣曰菰(上)
將死花木曰枯條悴葉(陸士衡)竒草木曰芳草甘木(班兩都賦)
又曰蘭林蕙草(上)又曰嘉木芳草(何晏)竒竹木曰美木佳
竹(桓玄)巴焦曰巴且(相如)又曰甘蕉(廣志)竒林木曰珍林嘉樹
(馬融)又曰玄林包竹(馬融玄密包叢也)又曰竒樹珍果(平子東京)鼓箏
花曰結縷(相如□生著地處皆生細根)帝苑草木曰靈草神木(班固)又
曰豐草茂樹(班固)蒼耳莖曰枲莖(列子七)桂曰朱桂(王文考)莓
苔曰澤葵(鮑照)秀菊曰亭菊(晉陽秋袁宏)芳草曰麗草(七啟)箭竹
曰篠(選平子賦)大竹曰簜(上)叢竹曰篁(上)冬生花草曰寒卉
(左思蜀都)除草曰芟(詩)花竹曰姹花嫋竹(沈下賢)巴焦竹曰蕉
旗竹篲(上)書竹曰箒風篩月之餌(上書)香草曰沅茞澧蘭
(楚詞)椒曰芳椒(上)又曰申椒(上)以蕙束物曰蕙綢(上)柏曰
剛柏(董賢)松曰霜下傑(陶元亮)竹銜位曰淇園貞幹臣(沈約文)
九日送菊數曰若干束(魏文與鍾繇)遺菊語曰以助彭祖之
術(上菊延年故)忘憂草名曰萱艸臯蘇(應瑒書)斑竹曰斑皮竹
(博物志)卭竹曰扶老竹(竹譜可為杖故)荷曰芙蕖(爾雅)荷莖曰茄(上)
荷葉曰荷(上)荷本曰蔤(上音密)荷花曰菡蓞(上)荷實曰蓮
(上)荷根曰藕(上)荷子曰的(上)荷心曰薏(上)芙蕖曰澤芝
(古今注)早採者曰茶(爾雅)晩採者曰茗(上)物性曰菊甘薏苦
(抱樸子)書竹曰修竹檀欒(枚乘兔園賦)叢竹曰宗生族攢(子雲蜀都)
(賦)萍曰水華(本艸萬畢術曰老血變為萍)
碁射博戱(投壺)
碁子曰枯碁(選二十六)棋盤曰木枰(上)棋局線道曰枰(上)棋
局線間方目曰方罫(上丨古買反)造棋子曰斷木為棋(楊子)射
帖曰的(禮射義)家傳射曰世世受射(李廣)竹射垜曰圬為一
堋(楊元卿)妙射曰矢道同的(晁錯)笋樁曰臬(上臬牛列反)稱善射
曰號猿貫虱(皇甫湜)擲骰子曰投瓊(蔡澤)投瓊曰博(莊子)不投
瓊曰塞(上反光代)安排賭錢具曰設張博具(前五行)攤賭曰
意錢之戱(梁冀)又曰攤戲(南史昭明太子)賭錢曰博簺(韓文)又曰呼
五白(招魂)又曰六博(李白)又曰以游博持掩為事(王符)能賭錢
曰善格五(吾丘夀王)博且飲曰蒱酒(裴寂)好飲博曰嗜酒喜蒱
博(劉黑闥)屢欠賭錢曰數負進(陳遵)造氣毬曰刓革為鞠(楊子)
毬場曰鞠場(李忠臣)投壺浪箭曰枉矢(禮)矢本入壺曰順
投(上)投壺過箭曰侍投而擁矢(上)筭勝曰某賢於某若
干(上某皆人名)齒五白曰明瓊(列子)於樓上賭博曰擊博樓上
(上)善射法曰支左屈右(戰國西周)精於射曰神於弧矢(張說)棋
子狀曰馬目雁行(馬融棋賦)棋子曰白瑶玄石(梁武棋賦)棋盤狀
曰素質玄色(曹攄圍棋賦)又曰方眼直道(梁武)奕碁時曰當無
為之暇日(曹攄)塞之功曰驚眠救寐(邊韶塞賦)博不已曰蒱博
通晝夜(裴寂)樗蒱子曰五木(劉毅)擲樗蒱得貴色曰成盧(上)
譏樗蒱曰牧猪奴戲(陶侃)彈碁曰粧奩之戱(魏志)排棋争路
數曰争道(王導)射用金鼔曰金錞節鼓(庾信賦)投壺意曰請
以樂賓(禮記)賞投壺勝筭者曰請慶多馬(上)飲不勝者酒
曰賜灌(上)嗜博曰以戲廢事(陶侃)碁之用曰以忘憂(祖納)
書叙指南卷九
