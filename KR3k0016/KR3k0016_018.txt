書叙指南卷十八宋任廣撰
賄賂關節(援助)
干託不遂曰數從請託不諧(杜篤)吏弄法作過曰因緣為
市(前刑法)依挾用情曰因公行私(陳寵)使錢曰行錢(楊欹)白乞
錢曰引手直求(劉禹錫)乞索曰丐賕(唐崔從)行貨賄曰買曲
成直(孫樵)在有營求處曰身處脂膏(孔奮)鄉司求覓曰鄉部
私求(貢禹)取錢多曰受取狼籍(陳球)又曰多受賕賂(張讓)行用
曰祕行金貨(後官者論)與人結私曰與某交私(張湯)又曰與錢
通(上)受賂曰受謝(谷永)多請求曰巧繁拜請(荀富國)大受賂
曰開門受賂(李固)又曰頗受禮遣(後鄭均)又曰賄賂並行(左昭)
又曰政以賄成(左㐮二)又曰開請託之門(伯喈)又曰苞苴流
行(後隗囂)行用曰薦賄(左宣二)又曰賂以買直(左昭四)治獄受
貨曰鬻獄(上)又曰亂獄滋豐(左昭)行用免罪曰以貨免(上)
不在賄曰非無賄之患(左襄)貢外私獻曰導行費(吕強希道引)
違悞爽失(責讓)
誤夲心曰孤負某心區區之意(李陵)爽信曰食言(左傳)又曰
棄言(左十一)又曰食話言(左成)責數其過曰數責(楚元王數去聲)
又曰譙何(衛綰)又曰譏呵(吕強)責小過曰以小文責之(陳遵)重
責曰在大譴大何之域(賈誼)爽信曰騫然諾之信(後西域)責
人曰自取不優之議(范滂)自念省曰三自訟省(書集庾翼)事錯
曰事容脫誤(劉寬)因酒食失曰醉飽過差(後馮衍)責人妄怒
曰何宜久辱盛怒(後臧洪)稽留之曰留其日(戰國宋衛)熒惑之
曰疑誤視聽(後蘇竟)責不推孝及人曰無乃非德類也乎
(左成)責人怯曰婦人也(左哀)責人不丈夫曰非夫也(左宣)謂其
事誤曰不亦左乎(左昭)譏食言人曰能無肥乎(左傳上食言多矣)
責人懦曰某老婢耳(王敦)不以為過曰不女疵瑕(左僖)
欺詐冒偽(凶惡)(過犯)
欺罔曰滿讕(谷永讕來亶反)又曰詭讕(李逢吉)又曰紿(紿音台)又
曰讕辭(張亮)欺誕曰侈言誕計(開潘)多妄曰說事頗過其實
(選陳琳)心詐曰内不情(張亮)面欺曰面謾(季布)詐偽曰内非真
正(許劭)詐謙下曰繆為恭敬(司馬相如)偽服從曰好為謾辭謝
罪(前南越)非真降曰文降(皇甫規)謂誑惑人曰譸張為幻(書)
又曰熒惑(劉向)女人衣男子服曰詭服(唐李畬母)因言得罪曰
語言薄罪(蕭望之)大罪曰莫大之釁(選十九)又曰罪惡如山
(吉頊)偽長厚曰舒緩養名(朱博)凶小人曰少年惡子(尹賞)又曰
惡少年(張騫)小人曰街童市子(武平)又曰商販庸兒(董卓)又曰
斗筲之人(周章又出論語)又曰輕猾之徒(後馬武論)多撓法曰豪宗
惡少(崔融)景跡人曰名編凶頑之條(豪士賦序)謂人強梗曰輈
張(後后紀)鬭鷄用倖曰芥羽金距(燕世家)僥倖邪險曰據微
乘邪(班固)為人誣陷曰為人覆没(張奐)其惡肆曰膽勢益殖
(後西域殖生也)改節為惡曰奄然迷沉(袁譚)又曰墮賢哲之操
(上)輕薄子曰儇子(荀非相儇火玄切)小人作過心曰不肖之心
(莊德充符)有所戕害曰加不肖於某(杜牧某人事物名)不孝曰孝聲
不聞(何武)游從匪人曰與惡人遊(習之)又曰聚剽輕不逞之
徒(後史弼)罪大曰某之罪上通於天(蘇武某其名)妄料事曰棄
衡石而意量(後馮衍)必行不顧理曰好復言(左哀下)謂小人
曰不仁人(左昭七)小人竊禄曰鳥鈔求飽(後劉陶)着婦人衣
而乘曰蒙衣而乘(左哀下)多欺罔曰偽内華外(杜牧)又曰以
奸欺誣之辠(谷永)又曰苟言之罪(後郎顗上當受)謂詐人曰有
貎無實(易稽覧啚)偽語人曰繆曰云云(蔡澤)惡偽言曰厭浮語
虚辭(隗囂)行逆天曰行違皇乾(吕安髑髅賦)聽衆妄曰承羣偽
之言(左宣下)罪惡曰深瑕潜釁(曹植)又曰某元釁大責(宋傳亮表)
大奸所為曰即聾從昩(左僖)又曰與頑用嚚(上)犯義曰奸
義(左定)性乖惡曰性鉗忌(梁冀)狂易曰失惑無常之性(後清河王)
性急隂害人曰性刻急隂害(光武十王)忍人性曰内有不仁
之性(翟方進)勇不通曰其性悍塞(後烏桓)
䜛間譏罵(游亂)(擠陷)
䜛毁曰媒孽(司馬遷)又曰竒詆(唐叚文昌)又曰蜚語(灌夫)又曰點
灼(楚辭東方朔)譛言曰唼倿(揚雄丨音妾)口舌之士曰說夫(張衡)呼
䜛人曰青蠅之人(寇榮王敦以青為蒼)又曰膏脣之伍(武平一)造
䜛曰膏吻拭舌(吕強)又曰造作蜚條(上丨飛書也)被謗曰獲讟
(張衡)又曰坐貽謗缺(選江淹)又曰青蠅點素(楊震)又曰蔽障於
䜛(楚詞四)又曰受媸於拙目(文賦)聽䜛逐人曰快䜛(陳湯傳)漸
於䜛間曰左右弄口積使云云(梁平王)䜛不足畏曰青蠅
不能穢垂棘(官者論)說使人合從曰從人(蘇秦)說人使離
異曰衡人(張儀)罵人畜生曰畜産(劉寬)詈人曰行若狗
彘(賈誼)罵人賤惡曰猪狗不食其餘(前元后)罵人晚年繆曰
晚繆(魏元忠)罵庸吏曰括嚢守禄(崔寔)罵人失言曰人頭畜
鳴(始皇太史公)罵人曰非愚則䛕(賈誼)又曰特二足無毛(荀非相)
又曰未必無獸心(列子二)又曰以状見親(上)罵人如樁柱
曰如偶人形(後馬援)見罵不巳曰申申詈余(椘辭屈原)初著力
罪人曰咎某甫力(寇榮某人名)聽䜛曰每信受焉(劉表)罵人心
不堪曰敝腸狗態(董卓)因事人謗之曰歸惡言云云(方進)謂
人如土偶曰若欺魄(列四)衆已笑之曰巳呌呼之矣(後紀)被
䜛曰隔以浮言(習之)責後進曰喜謗前軰(孔子書)被大謗曰
譏議横世(後馮衍)造言與事曰造作端末(上)罵人狂曰癲
鬼所著(北房陵王勇)䜛言曰貝錦成章(北魏收)又曰青蠅變色
(上)譏附炎進官曰熱官(北齊王璚)家事被謗曰被門庭之謗
(陸遜注)又曰被闇昧之謗(會稽典錄謝淵)䜛毁曰誣言飛入清聽
(沈下賢)又曰飛流短長(上)屢被謗曰數見謗逮(伯喈傳)嫉其
事曰幸其不然(光武十王)多謗曰流俗好評(王敦)辨說誣枉曰
盛言某枉状(後彭寵名某䜛人)書䜛人曰某某之䜛子弟也(襄元)
(傳四下某其祖父名)勿聽䜛曰勿用傍人解構之言(後隗囂)罵婦人
心惡曰蘭形棘心(魏程曉女典萹)罵人不自量曰效嚬學步(梁任)
(孝恭賦)䜛間曰不仁人間之(左襄三)聽䜛曰愛䜛(昭七)譏罵上
位曰肉食者鄙(左莊)
愚暗眇鄙
不曉事曰蒙蒙如未視之狗(說苑)愚暗曰眊然如酲(皇甫湜)
鄙人所見小曰某人井底蛙耳(馬援)依人勢曰社鼠(韓詩外傳)
又曰稷蜂(上)又曰依阻城社(伯喈)謂人懦弱曰某人孱王
也(張耳傳孱音士連反)謂人狂妄曰頗有狂病(梁平王)縦逸得名曰
被輕媠之名(張敞)小人而黠曰庸中佼佼(劉盆子)𤨏小之稱
曰么䯢(䯢一作麽選二十六)鄙人曰不肖薄於行(于定國)太急暴曰
少藴藉(史義縦)鄙人備員曰具官(漢儒林)又曰具臣(語)又曰
取充位而巳(張湯)小人曰宵人(選十六)鄙之曰庸徒鬻賣之
道(前刑法)倚勢相陵曰用相陵駕(選二十五)不足惜曰棄某如
孤雛腐鼠耳(竇憲)又曰棄之如壇土(外傳)秀才拖白曰曳白(苗晉)
(卿)眇鄙之曰某如卵耳(伍子胥某人名)又曰視某猶雛鷇也
(列子五)又曰凡軰(李固)又曰凡子(退之)又曰腐生(上)又曰視某
人猶糞土也(杜喬論)又曰鼠子(江表傳)又曰小豎子耳(平原)不
深其事僅曉之曰皮傳(張衡)僅曉文墨曰裁能書計(梁冀)鄙
人無德行曰所務口馬財刹(魏元忠)鄙人私語曰猶兒妾
屏語(崔瑗)倚挟亡祖先曰恃枯骨(南朱异)猥随人怒之比曰
吠夜之犬(張登)鄙之曰險情贅行(後后論)鄙罵之曰非族異
類(袁譚)不仁愛曰亡纖介愛利之風(翟方進)鄙阿諂者曰無
志之徒(第五倫)柔怯曰選懦(西羌懦而椽反)傲忽曰尊巳陵物
(袁術)謂人昏愚曰某之寐久矣(列子)謂幼小之人曰幼生(江表)
(傳)又曰繭栗犢(後趙嘉)旁若無人曰易為雄伯(吳書張紘)所見
小曰管穴(後陳忠)又曰管闚筐舉(蜀郤正)眇之曰某如卵翼
而長之(左哀下)謂人皆能曰皆家戶所有耳(蜀孟光)謂人小
智曰臧獲牧䜿之智(習鑿齒)挟勢用事曰乘寵預權(機雲列傳)
失勢曰失倚離權(石顯)薄年幼人曰某斷乳来幾日(王敦某)
(其名)眇鄙之曰淺中弱植之徒(晉閻纉)鄙人所處曰蝸國(莊子)
又曰蠅舘(宋玉小言賦蠅鬢舘)鄙人所為微小曰蠅翔(司空圖)愚
暗曰蓬心蒿目(權文公)鄙所言曰其言糞土也(左㐮一)因自
伐喪名曰由争善也(上)謂人不慧曰白癡(左成六注)失倚挟
曰毛將安附(左傳上皮之不存)鄙人之子曰是豚犬耳(吳歴)謂小
智曰挈瓶之知(左昭)不足惜曰人亦於女何有(上)鄙人山
野曰形如驚麞(昋道元牋昋音桂)謂人愚暗曰但毦耳(魏略辛毗)
怨怒乖暌
怨望曰觖望(盧綰)又曰永恨于心(岑彭)與人怒曰嘗與某人
不快(何進)有怨讐曰睚眥(孔明)朋友不能終曰隙末(王丹)又曰
凶終(楊子)怨耦曰仇(左)因酒相失曰杯酒責望(灌夫)從来相
怨曰積不相能(吳漢)不相合曰不相中(周勃)相乖暌曰函矢
相攻(夢得)多疑曰多隙(魯世家)怒曰螫(趙世家指人)久怒不解曰
滯怒(寇榮)又曰淹恚(上)大怒曰興雷電之怒(上)又曰震電
馮怒(左昭馮盛也)畜怒曰含怒(朱建)怒人曰發雷霆於某(彭脩)怒
之状曰色勃眥溢(選二十六)争眼怒曰以目皮相恐(朱建)大喝
曰長呵之(費長房)持其短曰把其宿負(張敞)忿嫉某人曰齗
齗不可某人(劉向)妄指人穢行曰汙衊(梁平王衊音滅)請息怒
曰請霽威(令狐椘)又曰霽嚴(劉禹錫)棄妻曰簡斥(後七十一)婦為
夫遣歸曰来歸(榖梁)畜怨曰沉冥之怨(王元長)勇怒之状曰
瞋目張膽(陳餘)強率於民曰吁嗟之物(李嶠)大怨恨曰沒齒
之恨(後清河王)怨人曰皆望某(沈下賢)以小文持人曰以不急
事操人(前許后)懷恨曰以往事為纖芥(前元后)怒曰奭(詩下某人)
又曰盛氣(趙世家)死亦恨曰結恨三泉(袁紹)力相怨曰今為
血讐(上)衆怨之曰皆側目思報(蔡邕)秘恨曰䁥嫌(列子五)相
怨小事曰細故芥蔕(鵩賦)極相怨曰深相非望(書集應休璉)成
大怨曰成千鈞之讐(後趙與)自貽患曰養癰長疽(馮衍)咬牙
作怒聲曰噤齗良久(北彭樂)夜晚人作過曰日入慝作(左昭)
(七)私惡廢鄕契曰以所惡廢鄕(左哀上)結讐曰堕黨而崇
讐(上)方結怨曰隙端開矣(殷基通語)數事掇怨曰某怨成府
(後盖勲某數)怨望非理曰觖望非異(臧洪)反目失好曰移恩改
愛(吴張淵)久怒曰含怒日久(戰國秦一)親友乖怨曰馬毛犬
尾(萬畢術下親友自絶)不如意事曰事乖志負(李華)不過忍饑曰
有餒而已(左㐮三)必報怨曰所不此報無能云云(左宣下)互
報怨曰謀人人亦謀巳(左宣)把持人曰貪必謀人(上)論讐
曰私讐不及公(左哀)殘毒人曰為蠆尾(左昭)避結怨曰吾不
為怨府(上)死讐曰死必訟女於天(左㐮)嫉妬曰疽嫉(王戎)復
讐曰殺殺某者
姦穢賍墨
所與姦通曰私夫(王商)所與旁通婦人曰外婦(高五王)婢所
私通曰婢婿(王商)以嫂為妻曰盗嫂(史記)滛季父之室曰報
(漢律)帷幄事曰秘戲(周仁)為婦人玷曰淄蠧(後后紀序)家室不整
曰帷簿不脩上玷士大夫曰羞汙印韍(陳遵)以贓敗官曰
墨敗(楊虞卿)又曰以墨没敗官(鄭裔)贓廢之人曰贓銅棄世
之徒(楊震)曾犯贓人曰垢身(楊倫)無入巳曰贓不入身(嚴延年)
賣買人私貼錢曰私所附益(蕭望之)老奸曰宿猾(皇甫規)辱
敗家世曰點世塵家(選沈休文)又曰蔑祖辱親(選二十)又曰堕
宗緒(劉伯升)又曰頽其家聲(司馬遷)逃亡家曰逋家(柳仲郢)穴
墻走曰鑿坏以遁(揚雄)其事有玷曰有損事望(第五倫)名贓
吏曰沓墨無頋藉(王仁俊)姦贓過滿曰姦贓不貲(王旭)惟貪
置田曰地癖(李登)人有穢行曰汙行無節(典引)少賍曰尺布
斗粟之賍(北庫怨下)私與人通曰與滛婦密遊(北叚孝言)易妻曰
通室(左昭七)入已賍罪曰入身難忍之過(陸遜)因而娶之曰
遂室之(沈下賢)倡穢甚曰善滛(椘辭)汙穢曰渨涹(劉向九歎)又曰
冒禮為諐(陶元亮)奸雄所為曰歌頌祻殃(隗囂)貪以敗官曰
墨(左昭四)滛曰有桑中之喜(左成上)上滛曰烝(左桓)父通婦曰
滛而不父(左㐮)通滛者同来曰雙雙而俱至(公羊)
辭訟辨治
公卿聽訟曰棘木之聽(張敞)極盡酷法曰無復餘方(戴就)命
下俟公文到曰記到(後姜撫)事如詞状曰應記(薛宣)接詞状
曰受記(趙廣漢)状頭曰渠率(史田叔)又曰首名(孔融)繋書姓名
曰隸名(上)下獄曰就吏(蕭何)縳送所司曰束而詣吏(外傳)下
司理院曰詣曹(蕭育)指麾治獄官曰命理(月令)專刑治曰以
柱後惠文彈治之(張敞獄法吏冠)用法平曰持平例(杜欽)尋往
例曰求比(陳湯)斷獄曰治請讞(于定國)干連送人多曰株送
(貨食)使令具對所劾曰對狀(漢)見證曰時在旁知狀(陳遵)又
曰左驗(楊敞)要作證曰請為之證(崔瑗)獄有冤曰強伏其辜
(沈下賢)罪巳眀曰有姦眀審(吕強)治獄連及曰跡絓某人(吐突)
(承璀)干連得罪曰坐染其事(後后紀)訟辭干連曰辭所連染
(梁商)於獄事不干連曰獨不染於辭(白居易)坐家長曰家事
任長(孔融)成案曰具獄(于定國)結案了曰結竟其罪(後孟嘗)又
曰結某(楊倫某其所坐罪名)又曰竟案(鄧通)治人罪平實曰質硧
其過(寇恂硧音同又音勇磨石也)昭𬋩罪人曰瞻傷察創(月令)罪當减
曰寬降(應劭)匿名書曰飛書(後后紀)匿名寫謗言曰有何人
書某云云(曺節某所書在處)巧構人罪曰文致其罪(王莽)又曰傳
致其罪(後清河王傳作事)鍛煉人罪曰傳左端倪(楊虞卿)不案而
自誣曰猥自發舒(梁平王)隠諱不服曰抵讕致詞(上)飾說
隠諱曰飾匿(种暠)無證據辭曰單詞(朱浮)無證據罪曰無驗
之罪(寇榮)犯禁私出物曰奸蘭(前匈奴)刑罰失輕重曰刑罰
失衷(梁統)先斷罪後奏曰先行後聞(後酷吏)酷用法曰惨文
誚詆(楊國忠)酷考掠曰篣椘兼并(袁紹)又曰五毒俱至(上)三
免之始刑曰先加三原(劉焉)𨼆却告人使亡對證曰趣以
飲章(蔡邕)問人服否曰某犕未乎(皇甫嵩犕古服字)人被勾對與
免之曰為某觧對(朱雋)治獄窮盡曰不為末摋(吉温)治獄未
見實曰累日情不得(上)勑如斷曰上可論之(張湯)訟曰訟
䦧(書集庾翼)怒非辜曰除文致之請(後陳寵)無證眀曰他人無
知状者(杜牧)刑書曰鞭笞責削之文(上)斷或放獄案曰竟
觧之奏(吳陸凱)不赦曰不得以赦令除(伯喈)拷殺人曰絶命
於箠椘之下(朱穆)用刑酷曰觀者鼻酸(後思王荆)勘成曰驗問
頗有遂(鄧通)多酷吏曰殘吏未勝(上)治獄出無罪人曰理
出(竇玄)峻法曰嚴文(寇榮)並奏不自斷曰避請讞之煩(㐮楷)不
能斷而奏曰以獄上(左傳)
獄具囚徒
獄官曰士官(獨斷)獄空曰圉空(王褒)獄曰圄犴(後后紀序)又曰
囹圄(上周獄名)又曰均臺(獨斷夏㫋)又曰獄犴(前刑法犴音岸)獄牢曰
狴(家語)又曰圜土(周禮)又曰幽圉(周禮)又曰圜墻(馬遷)又曰圓扉
(王元長)鄉亭之獄曰犴(後后紀序犴五旦反)窟室曰鞠域(前外戚)地
牢酷處曰虎穴(尹賞)囚繫曰縲匿(選二十六)獄中曰嚴棘之下
(寇恂)夜點牢曰獄上呼囚(王章)累移獄曰轉換若干獄(繆肜)酷
死囚於獄曰不生出獄(樊曄)又曰無出獄者(周紆)獄死曰填
牢戶(耿恭)械夾其頸及脛者曰桁楊(莊䟽四)木在足曰桎(范滂)
木在手曰梏(上)頭手足被枷鎻曰三木(上)脚鎻曰䥫鎻
琅(王莽)囚戴長鎻曰錮之鋃鐺䥫鎻(崔實)考掠人曰搒笞(陳餘)
(音搒彭)又曰榜掠(李斯)箠擊人曰扑抶(左文下)拷掠極曰五毒
參至(戴就)拷人曰加篣若干(虞延)枷拷曰關木被箠(司馬遷)鞠
獄刻曰澡垢索疵(崔元綜)散禁人曰頌繫之(前刑法頌讀曰容)獄
子装束曰鮮衣匈服(尹賞)車載囚曰檻車膠致(陳餘)轝罪人
輿曰箯輿(上)刑徒人曰胥靡(莊八)鉗徒曰鉗子(前五行)呼罪
人曰赭衣(賈山)緣坐曰隨坐(趙奢)枷等曰枷楔(唐酷吏序)追赴獄
曰傳逮某(翟方進某其人名)械囚曰括髮關械(何武)决罪人曰祼
躬就笞(上)囚冤曰䘖恨蒙枉(孔僖)大獄曰大校重牢(李紳)囚
室曰深室(僖下七)死於獄曰埋骨牢檻(度尚)制院曰詔獄(敬羽)
獄常空曰囹圄寂寥(左思魏都)鞫獄枝蔓曰考一連十(寒朗)雪
死囚曰得生濟(後朱暉)囚事曰抱鉗杻(伯喈)流竄之曰徙幽
裔(上)獄已成曰獄巳報(袁敞)善錄囚徒曰多所明舉(張禹)以
鉄著足曰&KR0898;(朱穆)流役人曰黥首繫趾上以交托下獄曰
以通關被繫(樂恢)冤濫曰獄多冤結(後光武)不治之曰一切
勿案(上)禁小過曰收繫纖介(後郎顗)露頭曰魁頭露紒(後列)
(女紒音計)威使服罪曰強榜服之(衡山王)其罪無所犯曰今
罪無所(左宣)囚衣糧曰橐饘(左僖橐衣嚢饘糜也)貴人獄星曰貫
索(韓陽天文要集)獄空星應曰杓虛(漢書)治獄官曰大士(左傳)
盗賊搜捕
搜曰大索(韓長孺)部分搜索曰部索(前許后紀)捕盗未足曰捕
弗滿品(史楊僕)活捉得曰生得(秦紀)根尋人將見曰迹且至
某家(季布)擊鼓捕盗曰鳴桴(王元長)避亡投人曰亡抵於某
不遇(孔融)粘蹤曰迹盗(蕭銑)就人藏曰從某匿(張良)殺一家三
人曰不道賊(翟方進)大盗曰劇賊(朱博)舊賊曰夙賊(郭伋)賊魁
曰偷長(張敞)又曰渠率(咸宣状頭通用)發冢曰椎埋為奸(王温舒)窩
藏賊曰為之嚢橐(張敞)又曰保納舍藏(孔融)又曰臧亡匿死
(董宣)窝藏法曰沈命法(楊僕)縳人反兩手於背曰反接(陳平)盗
乘事作曰寇劇緣間(後官者)山谷大盗可曰山豪(後西羌論)盗
所用兵曰揭木為兵(上)又曰負柴為械上無盗曰狗生
氂(岑彭)盗多曰盗賊羣軰(翟方進)賊久不觧曰盤牙連歲(滕撫)
劫墓曰抇墓抉口(荀正論)匈盗曰脯巨人而炙嬰兒(上)盗
藏避曰穿竄草石(後西羌)又曰山棲草藏(吴周魴)又曰用掘
穴為家(桓譚新論)招出賊曰以穢名汙明時(續漢書張綱傳)無指名
捉曰莫適討捕(何敞適音的)性好盗曰有竊疾(戰國宋衛)逃避曰
觧形某(後王昌某地名)抄劄家業曰簿錄其家(劉晏)奔亡赴人曰
以急抵(范雅)窩藏曰保姦(左㐮二)叙放火曰人火之也(左宣下)
縱囚逃曰緩之逸(上)當治賊曰子盍詰盗(左㐮三)集羣惡
曰聚羣不逞之徒(上)過短墻曰踰𨼆(上)匿亡命曰頌共
禁不與(吴王濞頌讀曰容)
書叙指南卷十八
