書叙指南卷七宋任廣撰
看謁往復
門狀曰謁(漢宋建)又曰刺(禰衡)作門狀曰脩刺候(申屠蟠)有門
狀曰齎刺(仇覧)又曰奉謁造某(趙壹)某所謁人(上)謁人曰詣
造(嚴光)又曰造請(張湯)又曰聞名于將命者(禮)又曰造我友
廬(文選)又曰往候之(朱祐)又曰望精光侍謁于前(扁鵲)徑謁人
曰不待介者(高彪)相謁相失曰蹉跌不面(趙壹)謁人曰敢勤
僕人(左哀下)無隙可見曰逢執事之不閒(左㐮)介人往見曰
相因到某門(陳遵某其主名)主通名者曰内謁(翟方進)又曰典
謁(禮子之稱)小史之職曰受書謁(萬石君)門子不覆曰門者不
時通(孔融)又曰連求謁不得通(耿純)追請去客曰更啟乃知
已去(趙壹)通覆曰謁者入通(盗跖)人訪及曰屈顧(朱據)又曰頓
駕(榖梁序)又曰光臨(上啟)又曰過存(馬援)又曰臨存(嚴助)又曰弭
蓋(文選月賦)行訪及曰步玉趾辱見某(左昭某其處名)又曰時步
玉趾(應休璉)人訪及曰枉車騎而交某(聶政)又曰來况(相如)又
曰幸見光臨(七啟)屢蒙過訪曰親數存之(朱亥)富貴人訪及
曰顯者來(孟子)急迎客曰躧履起迎(雋不疑)又曰倒屣(皇甫湜)
又曰屣履迎門(崔駰)私接見曰私面(左昭)謝相過曰特蒙傾
蓋(臧洪)辱同垂訪曰俱辱鳳翼(書集朱穆)貧家客至曰杖藜應
門(莊子)期見人過曰旦日早臨(灌夫)不及見謁人曰不得先
詣(耿純)不及請謁見曰無緣咨覯(蜀杜徽)未暇往謁理曰恐
勤館人(韓愈)無人在門曰無人門焉者(公羊)無期候見曰未
知見時(左㐮)不謁權貴曰未嘗捉刺權門(王僧孺徐君集叙)在某
處曰舉玉趾在某(左哀)不見而退曰望屋而退(書集朱穆)願見
人曰願望履幕下(莊子)稍不見曰斯須不展(退之)又曰時月
之間不見某(黃憲某其名)意不肯見某曰某難見某(楊政上某主)
(下某客名)鄰居不往還曰比門不與交通(夏馥)有佳客曰有長
者客(趙孝)不往還曰不相謁請(列子四)再往見曰更謁子論
(上)初到官參州曰謁州(員半千)不肯訪及曰不肯幸臨(灌夫)
暑不往還曰暑熱且自便(竇融)又曰正熱不堪相見(南史王裕)
(之)接陪人曰侍君子之光儀(禰正平)不見賢客曰事在誖
惑(趙壹)託病不見客曰飬痾傲士(高彪)通門狀曰奏刺(夏侯湛)
門狀舊曰刺字漫滅(禰正平)
禮儀去就
相見揖拜了曰禮文旣集(文選)拜而首至手曰拜手(前郊祀)
拱手曰交手(武五子)去就雅曰淺拱舒拜(夢得)呼人拜曰雅
拜(何武)儒行曰習矩步(後儒林)上襟領曰捉衿(莊子)又曰祗襟
(外傳)熟事曰長于人事(後清河王)堅乞去曰以死自乞(劉平)端拱
而拜曰端拜(荀不苟)待人曰應束帶見之(昭明陶令傳)再拜曰
重拜(禮注上賜酒不重拜)三拜曰重拜(左㐮傳四一重去聲)書拜曰敬再
拜(莊子)又謹再拜(司馬遷)避席曰某去所(左㐮三某其人)拜而頭
至地曰稽首(公羊)陳賀人曰再拜顙慶某(上某所拜人)不敢正
坐曰危坐(慕容寳)行堂上禮曰接武(禮)行堂下禮曰布武
(上)
賓客交友(朋黨)
父之賓友曰父客(張耳)子之賓友曰子客(上官后)與祖儕輩
曰大父行(鄭莊)朋友德曰亮直三益之節(晉閻纘)陪賢士曰
與君子游(大戴)多賢友曰多長者之游(許劭)又曰游大人以
成名(楚辭)呼益友曰爭友(孝經)朋友曰清交素友(選祭文)又曰
素交(選二十八)能相終始曰耐久朋(魏玄同)又曰石交(蘇秦)逢道
友曰値息心侣(選十一)長者相友曰降德忘年(陳師知沈君集序)
謝長者曰齒義懸絶(上)同門曰朋(公羊)同志曰友(上)愼交
游曰門無雜賓(吳書劉墓)又曰遠怨稀咎之機(張酺)深相知曰
竒情雙亮(淵明謂鮑管)深交曰莫逆(唐陽城)又曰忘形友(韓愈)又
曰交照(朱穆)責望友人曰有望於斷金(張酺)朋友曰碩友良
知(李義山)又曰密友近賓(嵇康琴賦)又曰暱交密友(陸機歎逝賦)朋
軰曰等軰(賈復)又曰朋徒(黨錮序)又曰曹軰(臧洪)傾蓋相知曰
定交一面(袁彦伯)相見如故曰一見如雅識(唐宗室)結識術
曰好士交結之方(苐五倫)好客曰奉禄盡於賓饗(華嶠書崔瑗)
極待士曰苦身待士(苐五倫)待賓客曰禮新叙舊(左昭四)結
友曰與英俊並游(枝乘)同姓友曰宗黨(選十六)賓客多曰賓
客奔凑(馬防)又曰門常接轂(萬章)又曰充堂衍宇(陸機)又曰賓
客填集(後郎顗)貴與賤客車曰輜軿紫轂(袁紹)評品賓友曰
賓友目(江表傳)友之曰接以友道(後朱暉)斥無益客曰罷遣
常客(桓譚)私往還無益人曰私客(前五行)賓之黨曰賓黨(禮)
親黨曰徒附(仲長統)朋黨曰鉤黨(後靈帝紀)又曰浮華交會之
徒(孔融)勉與之交曰陽浮道與之(張湯)立朋黨曰造部黨(范滂)
損友曰酒徒戲客(皇甫規)客棄去曰賓客益落(鄭莊)俠士曰
輕客(光武紀)因勢相友曰進由勢合(上張酺)非密友曰疎客
(潘岳笙賦)私昵之友曰狎徒(劉向列女傳)
故舊契分
故舊曰有積素累舊之歡(文選二十六)舊朋軰曰皆故等夷
(張良)分契曰與某少而歡焉(寡婦賦)又曰分著丹青(漢晉春秋袁紹)
(書)又曰契若金蘭(竹林七賢傳)又曰有總角之好(江表傳孫策)又
曰末契(懷舊賦)叙事契曰某與子故也(戰國秦二)又曰某竊伏
自惟幸託(竇融)曾同學曰同席研書(鄧通)皆故舊曰靡非先
舊(李固)舊熟曰久挹風猷(羊侃)兄事人曰長事某人(季布)以弟
待某人曰弟畜某人(工)至相親曰情如同生(從十三)同姓
相繫認曰與通譜系(張九齡)與其弟熟曰得幸於季(莊子)懷
舊曰髣髴平素(寡婦賦)貧賤時友曰舊賤之知(書集馮敦)舊略
識曰一揖之舊(皇甫湜)又曰疇昔一面(陳師知序)敦篤曰戀戀
有故人之意(范睢)又曰惠顧前好(左宣)存故舊曰問蓬室之
舊(應㻛與龐惠恭書)不害分義曰何損于好(左宣)忘故舊曰忽忘
雅素(張禹)薄故舊曰慰藉輕於繒縞(應㻛書)舊不熟曰分非
素結(荀彧)又曰宿與疎闊(蜀張嶷)初相見曰傾蓋(家語)契分深
曰其交益親(工)
鄉鄰里巷
遷戶籍曰徙名數於某(孔先某地名)叙鄉土曰生處京師(鄭太)
又曰楚産也(孟子)鄰郡曰與某州里比郡(孔融)居至近曰相
去步武(臧洪)同里曰居止接近(向秀思舊賦)又曰里門相邇(劉夢)
(得)並里門曰比落(姜詩妻)旅居之鄰曰鄰房牖(仇香)鄰居之
幸曰冀宵燭之末光(劉孝標絶交論)並屋居曰比宇(仇香)又曰比
門(夏馥)擇鄰曰惟鄰是卜(左昭)又曰先定鄰(物理論)得賢鄰曰
里上仁之所廬(班固)鄰居曰連墻(列子四)又曰接簷鄰舍(顔延)
(之)又曰接屋連家(揚雄逐貧文)鄰家存問曰善鄰相勞(劉孝儀使)
(還書)不欲煩里中衆人曰敢煩里旅(晏子)
書簡誨語
呼人書簡曰折札(儒林論)又曰汗簡(吳祐)又曰折簡(李義山)又
曰榮示(上)又曰手示(韓退之)又曰手命(文選吳質)又曰良訊(陸機)
(詩)又曰嘉訊(陶弘景書)又曰得所貽書(北史許靖)又曰竿牘(莊子)惠
書曰損書(選十三)又曰損辱嘉命(選楊脩)自稱書簡曰濡削
(選二十)寄與人書曰寓書(殷侑)具䟽率衆曰削牘為䟽(原陟)書
不詳曰臨書軋軋不具(劉禹錫)久不得書曰寂無音驛(馬援)
謝人簡曰拜命之辱(左莊三)書曰咫尺之書(會稽典錄孔融書)又
曰馳函寓書(上)又曰裁緘寫抱(上)收藏人書曰永為篋
笥之光(上)又得書簡曰再奉示問(韓退之)辱書曰辱牋教
(上)作書簡愧曰臨啟慙恧(任昉)又曰恨然(趙景真)累奉書曰
近屢奉牋(繁欽)得書之喜曰曠若復面(子建)書說彼未及曰
謹書起予(應休璉)書往來曰書䟽往反(魏文)作書曰裁書叙
心(上)又曰白書(曹丕)開書讀曰發函伸紙(吳質)作書曰聊布
往懷(丘希範)喜接誨教曰真觧矇矣(程曾)無用書簡曰廢牋
記(先賢行狀)遺書曰遺札(相如)視人書曰曠若發矇(竇融)謂人見
荅曰還示(李翺)又曰報書(上)又曰手荅(陶侃)來諭曰來陳(上)
望報荅曰幸望慰示(書集應休璉)責其無書曰不蒙一字之
况(上)謂報荅曰咳唾之音(上)荅人書曰財書拜况(書集韓愈)
得書慰懷曰收目西風(書集朱娥)婦與夫書式曰離席再拜
(上)忙中作書曰占授不次(書集應休璉)再得逓中書曰復獲
郵書(張奐)别幅載事曰列於别紙(吳周魴)頻得示諭曰比辱
雅况(後臧洪)得書曰執省來告(王敦)書式曰君執事無恙云
云(後蘇竟)又曰足下消息平安幸甚(許靖)少為書曰聲問不
數(隗囂)書叙事盡曰手書暢意(來歙)書式曰再拜言(司馬遷)又
曰某拜稽首(劉禹錫某巳名)書不盡意曰不足自宣(繁欽)又曰
不能宣偹(楊循)又曰言不自宣(任昉)又曰因表不悉(會稽典錄孔融)
(書)又曰意不宣展(應休璉)近不收書曰不得新命(吳陸景與几書)
收藏其書曰寳錄(上)簡札曰畢(爾雅)覧其書曰清言溢目
(陸景)書不盡意曰投筆亡宣(上)將再帖子曰别當相簡(梁元)
(帝書)頻作書曰比致音息(任昉書)又曰時傳尺素(周弘讓)得書
問曰執誨欣然(皇甫士安書)欲寫曰搦管操觚(周弘讓)又曰墨
筆操牘(趙世家)附書便曰蒼㕍頳鯉(周弘讓)久不得書曰玉
音不嗣(上)又曰嗣音阻闊(簡文書)備禮示書曰過意賜書
(應㻛書)攬人書不捨曰紙弊墨渝(張奐)蒙誨語曰用袪塵惑
(梁王僧孺書)謂相難書曰來難(晉書)能書尺曰八行之工(李商隐)
又曰賢于從事(劉弘曉下之書)作書曰遣書通心(孔融與韋林甫書)
又曰心存尺書(劉)又曰致以牋素(歐陽詹)書比相見曰筆
䟽可以當面(蔡邕書)久不作書曰闕于所仰(李膺)
懷思悵恨
懷人曰心如綴斿(前五行)又曰寄長思於某(洛神某其人)又曰
志往神留(文賦)又曰遠思長想(王子淵)又曰長懷無賜(上)又
曰若綴旒然(潘勖文章志)又曰心如縣旍(文選)又曰如縣旌然
(上)又曰我心如結(詩)又曰中心如結(後后紀)又曰夢結遐
想(張登)又曰精誠發於宵寤(班固)又曰精爽飛越(劉越石)又曰
如饑如渴(曹植)又曰望之如渴(東平王)又曰邑邑何巳(竇融)又
曰思何可攴(曹丕)又曰惟日為歲(李膺)又曰欝陶思君(孟子)又
曰情有無量(應休璉)又曰相思之苦懷(劉禹錫)又曰膠結贅
聚(上)又曰胸臆結約(張敞書)又曰鄙吝成疾(李商隠)又曰思子
為勞(文選曹子建)所懷之切曰良不可任(魏文)又曰如痿人不
忘起(韓王信)懷人至不食曰忘食事(宋玉九辨)舊懷曰宿懷(文選)
又曰積思(楚辭方朔)艱苦之懷曰苦懷(選二十一)悵恨曰欝悒難
聊(平子)獨寂曰寂蔑(選十五)眷懷曰恨恨無己(陳蕃)神不寧曰
越裂(楚)失志悵然曰侘傺(九章上丑加反下丑例反)低佪曰儃佪
(楚辭)心不忍曰情懷忍忍(崔琦)心不足曰心焉憤邑(應劭)又曰
邑然不樂(欒巴)得書後懷曰猶不盡其勞積也(子建)未慰快
曰饑渴未副(曹丕)渴見人曰鄙吝復萌(黃憲)誠望之心曰喁
喁之心(竇武)懷思不舒暢曰幽情滯思(陸機歎逝賦)乍别之懷
曰思心徘徊(江淹别賦)懷思之切曰神一夕而九升(安仁寡婦賦)
又曰不可窮之於筆(木華)又曰非筆墨所能陳寫(許靖)又曰
精魂回移(平子)又曰寤想增懷(書集朱穆)又曰馳遥思於千里
(宋謝惠連)又曰精神越渫(上)遠念曰遥想(孫綽)又曰緬然長思
(家語五儀觧)不忘曰銘鏤肝鬲(杜牧)念想曰思賢若渴(孔明)又曰
勞心&KR0885;&KR0885;(楚辭)又曰相思發於寤寐(臧洪)又曰宵則發夢(吳書)
(張淵表)恨不能往曰何由假翼自致(許靖)叙懷曰叙宿昔夢
想之思(上)傾向曰勞望情深(梁元帝書)又曰思心成結(後秦嘉妻)
(書)懷人曰心路咫尺(任昉代人書地遠心近)又曰瞻言增慨(上)悵
然曰潜悵久之(上)又曰悵矣心飛(梁王僧孺)懷人曰渴于言
侍(趙壹)
請問起居
請問曰朝夕問訊(後清河王)又曰德宇泰定(莊八)又曰萬福降
輯(前郊祀)請問人曰頃何以自娛(曹丕)請問文人曰講道餘
隙(高鳳論)又曰講習之暇(陶潜)又曰講肄餘暇(魏應㻛賦)請問守
令曰撫字(陽城)請問法官曰平反(雋不疑)請問曰動静多豫
(周王褒與周弘讓書)又曰動寢(列子)起居人曰請問(後江都王)問疾曰上
謁問疾(陳萬年)春問太守曰行春之暇(漢)謂人不樂曰起
居不歡(馬后)晨起曰早作(檀弓)問動止曰今日安否何如(文王)
(世子)問候曰克綽永福(前郊祀)又曰起居何如(江革)日候問曰
旦旦請問(班叔皮)請問曰君執事無恙(蘇章)問動止曰體與
神康(歐陽詹)又曰襟履無爽(任昉書)又曰想攝飬得宜(昭明太子)
(書)又曰攝衛惟宜(周王褒書)又曰起居不恙(孔融與韋林甫書)又曰
與時休適(昭明太子書)
稱呼名謂
呼知州曰明牧(文選)又曰良牧(吳陸凱評)又曰州將(後張奐)又曰
明使君(臺佟又江表傳)又曰明府(後王暢)又曰府君(上)又曰邦伯
(韓愈)知縣曰明大夫(史七十子)又曰良大夫(左宣上)又曰明廷(張儉)
呼同姓人曰宗家(耿純)又曰宗英(孔融)又曰宗懿(歐陽詹)泛呼
人曰高明(孔融)又曰仁君(趙壹)呼兄行曰俊兄(韋玄成)又曰哲
兄(陸機)呼大儒曰通人(選二十八)呼竒士曰英人(文子崔駰)呼才人
曰時哲(選謝靈運)呼知縣曰明府君(益部記閻憲)僕呼主曰長君
(李善)又曰主君(扁鵲)呼在孝人曰純孝(左氏)呼人妻曰邑君(董卓)
呼人父曰太公(袁譚)又曰尊公(晉陽秋簡文云又書集庾亮)呼人心意曰尊
心(上)呼隠士曰仁生(晉郭瑀)稱人大孝曰某巨孝(江革某其姓)
並呼二人曰雙材(班固)又曰二雋(機雲别傳)呼同里巷人曰里
仁(論語)呼賢帥曰明將軍(蜀張嶷)泛呼人曰秀彦(杜牧)又曰茂
彦(任昉)又曰邦彦(退之)又曰豪彦(辨論)善鄉友曰鄉故人(歐陽)
(詹)呼所舍主人曰家公(寓言)呼卿曰清卿(比哀聿脩)呼郎官曰
清郎(上)稱公主家曰主家(史任安)
謙稱引咎
自稱某人子曰某牛馬走某(司馬遷上某父官下已姓名)自稱曰下
走(選二十)又曰身(南史彭城王)又曰走(班固荅賓戲)自謙曰無似(禮哀)
(公問)又曰經學行能無可算錄(黃香)又曰嘗耳剽老成人之
言(劉禹錫)又曰才韻枯梗(孫樵)又曰野澤愚儒(李雲)又曰某得
以空虛之質(第五倫)又曰孤微之人(張奐)又曰浮賤(選十六)孤
而自謙曰孤蒙(班固幽通賦)又曰窮孤(選十三)又曰單人(選十六)
東人自稱曰東鄙幽介(選月賦)於守令自稱曰編戶民(漢高)
為官謙曰居官亡以瘉人(汲黯)自謂曰智力淺短(選十九)自
謙家世曰陋宗(選十二)改服謝罪曰毁服深罪(竇憲)謝過曰
感悔叩頭謝負(郭太)但自咎曰欲安歸誰乎(萬石)孀婦自稱
曰未亡人(左傳)孀婦人曰[婺-矛+牙]婦(家語)自謙在下曰某伏從山
艸(李固)又曰偃伏泥滓(皇甫湜)又曰奔走在泥土(李習之)婦人
自稱曰婢子(左僖上)大夫稱妻曰孺人(曲禮下)自謙無功曰
無尺寸功(耿弇)自謙無足採曰無分可採(鄧)自謙不逹曰
才朽命剥(白居易)自謙孤寒曰寒門悴族(宋江斆)自謙孤寒
晩生曰單門後進(任昉)叙往昔曰曩從末路(宦者論)自謙資
質曰芻蕘之資(後張皓)謙無功曰終無絲髮之效(後南匃奴)自
謙人見問曰繆延逮及(劉陶)謙言曰無以自高異(前匈奴)謙
稱所見曰細度狹見(沈下賢)自謙曰本無志用(臧洪)引咎曰
請以不及為罪(董卓)咎悔曰後咎餘責(趙充國)謙抑曰少加
屈下(後南匈奴)諫官自謙曰厠之爭臣之末(谷永)朝官自謙曰
從朝者之後(上)子婦引咎曰新婦過也(周都)自謙不才曰
庸衆駑散(荀脩身)自謙少禮曰庸衆而野(上)謙屈曰繜絀
(荀不苟)又曰雖無竒卓(李固)仰累曰不足以塵明德(陳實)自謙
非宜曰内懼不稱(習之)婦人自稱曰妾人(長門賦)小官自謙
曰名綴下士(潘岳)婦人自謙曰四行不偹(書集)謝過曰謝咎
(書集王姬)朝官自謙曰猥厠朝列(安仁)謙承家曰有不任堂構
之鄙(山陽公載記)令自謙曰斷斷小宰(後卓茂)自謙曰一介貧
人(北王孝籍)自謙無功曰功既闕如(北魏收)被髮謝罪曰下髮
謝(周魴)謙家世曰門衰祚薄(李密)自謙曰糞杓之賤(杜牧)謙無
材曰樗鉛之材(沈亞之)自謙曰愚不知量(後郎顗)
書叙指南卷七
