書叙指南卷二十宋任廣撰
疾病安否上
以疾不出曰稱病家庭(後鄭均)疾曰寢疾病(檀弓)病在床曰
臥蓐(趙岐)久病曰積疴不得遂瘳(竇融)又曰常滯病某(蔡邕某)
(年數)又曰淹病滯疾(七發)病甚曰疾在沈滯(後七十四)又曰今病
力(汲黯)病劇曰彌留(選二十八)又曰病日惡(韓子)又曰日臻(書)自
恐病必死曰恐不能自還(史册)病將死曰晷漏之不保(朱敬)
(則)又曰命在呼吸(後清河王)又曰濱死(秦瓊)又曰喘息須臾間
耳(張皓)危病重曰在死法中(淳于意)傷寒曰痟首之疾(周禮)失
心曰喪心(前五行)病未退曰寢病不衰(史册)又曰日進不衰
(前匈奴)倒曰僵仆(趙廣漢)風眩曰某嘗有顛眴病(揚䧺)醫不肯
治曰某人弗有(外傳某醫名字)病不可出曰不可見寒(淳于意)
又曰有寒疾不可以風(孟子)小疾曰眇小煩懣(枚叔七發)下痢
曰苦寒泄(趙充國)病艱拜曰拜起舒遲(朱博)病愈須保攝曰
禁内(前外戚)民病疫曰㾐(公羊)酒之病曰痿肺滛支(皇甫湜)病
且恣意曰多病志逸(吴王濞)夏病曰毆泄霍亂之病(嚴助)手
足凍裂瘡曰皸瘃(趙充國上音軍下竹足反)有隠病曰身有内疾
(吴王濞)疽潰曰疽食浸滛(虞詡)傷暑曰暍(字林)一眼盲曰偏盲
(杜欽)耳聾曰重聽(黃覇)小便曰溲(淳于意溲䟽鳩反)多病曰被病(王莽)
纔飲食下輒後之曰迵風(淳于意)又輒出不留亦曰迵風
(上)病得汗曰涊然汗出(選七發丨乃典反)治療禳除曰治禳(扁鵲)
病愈欲起曰有起色矣(七發)醫肯下藥曰某人幸有之(外傳)
(某醫名)病而能食曰安榖(淳于意)又曰嗜粥以實中藏(上)稍
安曰小愈(孟子)病而安曰平復反常(韋玄成)久疾無害曰雖
有患状云云(後馬后)病未篤曰口目尚能言視(上)問疾曰
伏聞玉體不安亦少間乎(七發)病而謁人曰載病詣門(李業)
問人得病因曰問逢疾状(後祭彤)侍疾曰進膳藥(後清河王)小
瘡疾曰胷背之瘭疽(上)避瘧子曰逃瘧某(高力士某所在名)憂
死曰恐卒然不可諱(司馬遷)
疾病安否下
久不安曰體久不平(何武)病寒鼻窒曰鼽嚏(月令音求帝)恐死
曰如有不可言(前元后)自言死曰埋髮齒(上)又曰恐一旦
先犬馬填溝壑(楊子雲)溺曰滫(荀勸學思酒反)心恙曰迷罔之疾
(列子三)自致其病曰非天非鬼(列四)病甚曰某之病病矣(上)
久病安曰舊疴有瘳(潘岳)患眼曰苦眼不佳(書集應休璉)將死
曰斯須游魂(吴錄孫策書)安平曰五臓無蔚氣(淮南子蔚病也)治蛇
蝮螫曰傅以和堇(上許慎云和堇野葛毒藥)苦昏眩曰眩瞀滯病
(後韋彪)失便溺曰遺失溲便(張諶)患瘧子曰痁作而伏(左哀上)
步蹇曰郄克之步(杜牧)内障曰杜顗之病(上)疫疾曰大陵
之氣(大陵星名)自言病極曰殆不自濟(蜀先生)報安愈曰以差
問告(世語)病甚曰困篤綿綿(王敦)問安愈曰寧小差否(後逸民)
謂其明年死曰不食新矣(左成)病因曰得之飲酒且内(淳于)
(意)躄人曰有罷癃之病(平原君)安樂曰告平(摯虞賦)病困曰
極成委弊(簡文書)&KR0008;虫曰恙(風俗通食人心古穴處故有此)盡醫巫術
曰窮萬道(嵇含)尸蹷色曰破隂絶陽之色(扁鵲)疾在腠理曰
湯熨所及(上)疾在血脉曰鍼石所及(上)疾在腸胃曰酒
醴所及(上)病在骨髓曰司命無柰之何(上)尸厥不知人
曰形静如死状(上)婦人血滯曰月事不下(太倉公)詐病曰
偽廢疾(左昭四)瘦甚曰瘠則甚矣(㐮三)惡瘡曰癉疽生瘍於
某(上某其處)濕地病曰沉溺重膇之疾(左成)病狂曰哀樂而
樂哀(左傳昭公六)又曰皆喪心也(上)魂魄曰心之精爽(上)病
劇曰河魚腹疾柰何(左宣)堕火中曰廢於鑪炭(左定)必吐曰
將㱿之(左哀)病添曰有加而無瘳(左昭)寒疾曰隂滛(上)熱疾
曰陽滛(上)四肢疾曰末疾(上)四肢有緩急曰風滛(上)腹
洩致疾曰雨滛(上)宴寢過度疾曰晦滛(上)心煩勞成疾
曰明滛(上)滛疾曰内熱惑蠱之疾(上)言滛疾曰是謂近
女室(上)幾死曰脱死若毛釐耳(鄒陽)疾安曰脱然愈(公羊)久
病曰宿嬰重恙(釋奠表)病中喜慰曰伏枕欣慨(上)安愈曰
體氣和平(叔夜飬生論)
醫工藥物(方狀)
呼善醫人曰高醫(甄權)又曰神醫(劉七)又曰良醫(上)又曰賢
醫(外)又曰國工(淳于意)賢人隠於醫曰上醫(史傳六十)胗御脉
曰侍醫(倉公)産科醫曰乳醫(霍光)又曰帶下醫(扁鵲)醫官魁曰
醫工長(武五子)行醫婦人曰女醫(後外戚)外醫曰瘍醫(周禮)醫
自稱曰經脉藥石之藝(夏侯湛)好醫曰好諸方事(淳于意)切
脉曰布指於位(劉禹錫)行針曰刺治(前外戚)妙醫曰守數精明
(自字)醫誤曰失理(前藝文)不曉脉曰第知息至(劉禹錫)行禁術
曰行禁架(冷壽光)又曰符架(唐薛頥)禁呪曰越方(冷壽光)轉下
之曰竄以藥旋下病已(淳于意)行符書曰符水呪說以療
病(皇甫嵩)能辨藥曰能詔藥石(詔辨也姜應)病不退曰醫家告
術窮(甄權)切脉曰按脉(何武)剉藥曰㕮咀(孫思邈)治擇擣羅藥
曰治下篩(上)貧乏藥資曰無藥石之儲(列七)謂凡醫曰衆
醫(上)不使醫人曰謝醫不問(杜牧)不可鍼曰逹之不及(左成)
(傳)治病曰使醫某為之(上)能醫曰藥論甚精(上)又曰方
伎所長(上)醫為人怨曰病家多怨之(上)上在太隂曰脉
口(上)欲男子不得脉曰肝脉弦出左右(上)醫曰方伎(上)
二十歲脉曰脉氣當趍(上)金石藥性曰包炎産毒(裴憐)金
石藥曰悍藥(淳于意)又曰剛藥(上)竒藥曰萬金良藥(灌夫)竒
膏藥曰神膏(挐佗)烏頭曰童(魏志)芎曰山鞠窮(左宣下)虎魄曰
丹珀(選二十五)賓郎曰仁頻(相如)白石英曰白坿(上)郁李曰薁
(上)檀曰欃檀(相如)以桑皮縫腸曰褫桑紩之(安金藏)昌蒲根
曰昌本(馬融)土出藥曰出珍藥(後延篤)澤蘭曰蘭紅(選江賦)秦
皮曰梣木(鴻烈解)蝉殼曰蜩甲(寓言)固濟藥曰盖封四際(韓文)
湯曰柔湯(淳于意)檳榔曰檳門(李當之藥錄)藥曰紫丸赤藥(列仙)
(傳)黃連曰上草(江淹頌)黃連之效曰禦孽辟妖(上)桂曰百
藥之長(說文)亭歴曰苦草(師曠占)水藻曰惡草(上)蒺䔧曰旱
草(上)艾曰病草(上)黃精曰太陽之草(博物志)鈎吻曰太隂
之草(上)治煎藥曰窮淋漉之劑(梁庾肩吾术煎賦)宜男草曰鹿
蔥(風土記)微草藥曰一草之本(墨子)术曰山薊(本草經)又曰山
薑(吴氏本草)治疫藥曰黃散(列仙傳)治諸病藥曰紫丸(上)支子
曰木丹(本草經)治中熱藥曰隂石柔劑(太倉公)治中寒藥曰
陽石剛劑(上)醫之用曰湯液醴灑(扁鵲)又曰鑱石橋引(上)
又曰湔浣潄滌(上)服食曰餌藥扶壽(李華)竒方曰精方(淳于)
(意)又曰妙方(上)又曰禁方(扁鵲傳)单方曰一物足了病(劉禹)
(錫)能用方曰善為巧發竒中(孝武)進獻醫藥曰陳進醫方
(上)自視藥曰親省方藥(左宣下)得脉經曰傳某脉書(上其某)
(人)藥方曰正方(嵇含寒食散賦對衆術言)
喪亡服制上
亡父曰慈考(書集朱娥)又曰嚴考(孫綽表)自稱考曰先大夫(後論)
婦稱亡姑曰先姑氏(韓子)死曰先朝露(選舞鶴賦)又曰捐舘舍
(范睢)憂死曰病悸寢劇死(王莽)諸侯死曰薨(公羊)大夫死曰卒
(上)士死曰不禄(上)早亡曰天年不遂(後紀)又曰夭折早歿
(後紀)又曰早夭即世(左昭七)人多死亡曰相枕籍死(尹賞)刑餓
死人曰腐人(選二十六)轉死溝壑曰轉屍(前功臣表)將死曰遊魂
假息(謝夷吾)其人已死曰己不幸(李廣)死遺言曰遺勅(樊宏)九
泉一曰三泉(賈山)路中亡曰道物故(仇覧)聞人死曰承諱(選二)
(十八)以死告曰訃(左僖)入殮曰就木(上)又曰戢於一木(劉禹錫)
棺材曰禪傍(莊人間世)好棺材曰美檟(左㐮)棺曰聚僂(莊子)又曰
祕器(後單超)又曰櫬(左㐮)又曰梓器(戴憑)銘旌曰素旗(選二十八)又
曰旒旗(上)以棺自隨曰載木自隨(耿純)含曰口實(公羊)贈喪
以貝玉曰含(榖梁)贈喪以衣衾曰祱(鮑宣式祱音)又曰禭(公羊)贈
喪以貨財曰賻(上賻音富)贈喪以車馬曰賵(上)賻贈曰賻送
(原涉)卒於官曰卒官(鄧愈)又曰喪官(程文矩)赴喪急行曰星
行(杜喬)遇禍曰遘愍(班固幽通賦)丁憂曰私艱(選懷舊賦)又曰嬰丁
天罰(晉劉頌)又曰執喪(萬石)請持服曰以某憂乞身(曹世叔妻某)
(其親)重服曰苴絰(楊瑒)又曰哀麤(獨孤懷恩)居喪曰大憂(後后紀)居
喪觸地無容曰稽顙(檀弓下)喪服中曰端憂多暇(宋謝莊)有
緦麻服曰緦惨(南史三)少孤曰髫齔夙孤(邊譲)廬墓曰行服墓
次(李充)才相遇而死曰方遇而忽然(趙壹)小祥曰既練(杜牧)脱
服近曰變除有期(上)脱服曰禮竟(袁紹)又曰没喪(禮記)又曰
服竟(廉范)人來弔曰某人來修弔(郭太)孝皂衫曰墨衰絰(僖下)
(七)執喪甚曰焦毁過禮(後惠王壽)人亡之嘆曰修夜之不陽
(前李夫人)大服曰縗杖(後張皓)預造下棺曰壽器(後梁后)求木作
棺曰某請木(左㐮人某其匠)王禮棺旁飾曰翰(左成上)王禮棺
上飾曰檜(上)重服曰某麄縗斬(上某其人名)三升布曰麤(上注)
服在胸曰縗(上)服不緝曰斬(上)卒而目開口噤曰視不
可含(左㐮三)死而慰足曰乃瞑受含(上)
喪亡服制下
唁人父亡曰太公殂殞(袁譚)人亡曰魂神歸岱山(後桓)孝
陳設曰柱檻皆衣素(翟方進)死而無名曰同死於犬馬(苐五)
(種)不伸且死曰有持忠入地之悵(上)自疑將死曰豈吾
齒之盡乎(周磐)持喪所食曰餰鬻菽藿(荀禮論)居喪曰席薪
枕塊(上)卒之禮曰鬠體飯琀(上琀胡紺切)亡者持物曰象生
執(上)冤死者曰枉魄憤胔(韋表)微亡而焚之曰衣薪(列子七)
知死時曰飾巾待終(陳寔)遽亡曰朝露溘至(江淹恨賦)持喪堊
室曰倚廬(解嘲)脱服曰除凶即吉(吴歴)持服曰被衰戴絰(淮南)
(汜論)抱恨死曰齎志入冥(後馮衍)恐死曰一旦無禄命先犬
馬(上)死曰溘死朝露(北史劉炫)臨死語曰易簀之言(周王褒)自
縊死曰投繯而死(後吴祐反丨胡犬)亡已久曰墓檟可材也(左哀)
(上)棺槨重數曰屬辟(上)歎脱服速曰隙駒終喪(武夷四)柏
木黃心棺曰朱壽器(後梁商)不知名人亡曰冥漠君(謝惠連)
捋死年曰龍蛇之年(鄭康成)孝服曰練冠麻衣(昭七)堕塹死
曰塹而死(上)持喪不食曰勺飲不入口某日(上某日數)少
遭親喪曰夙遭閔凶(李密險上某以釁)父亡曰慈父見背(上)郡
守死於官曰卒郡(袁閎)父亡自罪曰某以不天(左)亡曰永
已(陶潛)歎亡曰物久人脆(上)服漸滿曰日月䆮疎(上)中壽
而亡曰年在中身(顔延之陶誄)居喪曰斬然在疚(晉傅咸)居喪
哀毁曰以善毁(外傳)問殮未曰收乎(扁鵲)貧遭喪曰假貸服
具(陸賈)壽終曰以天年下世(聶政)厄以死曰限之以大故(屈原)
喪亡曰歾身(白翦丨音没)暴亡曰卒然捐舘舍(范睢)古弔服曰
素冠錫衰(漢錫麻䟽也)後世弔服曰白祫深衣(上深衣单衰也)六
十五曰其壽四百甲子(權得輿)厚夜曰窀穸(左㐮二)惡死之
辭曰死惡物也(左昭六物事也)棺中笭牀曰楄柑(上下所以籍幹)始發
喪服曰絻(左哀上未成服)揀棺槨曰擇美檟(左成上)守遺言曰用
先人之治命(左宣)葬不以壽終人曰葬鮮(左昭)不病而死曰
強死(上)言有死兆曰兆於死所矣(左襄)持喪不哀曰哀有
嘉容(上)妻家有喪曰有婣喪(上)孝服曰墨縗冒絰(上)以
心恙卒曰以心疾死(左昭)亡父墨迹曰手澤(禮記)
哭泣追傷
涕洟曰洿沬(前李夫人上烏下呼内反)泣下曰瀾然而涕下(韓詩外傳)
又曰攬涕如屑(謝朓)又曰涕泣覆面(臧洪)又曰能不濡睫(孫樵)
又曰流涕長澘(扁鵲)傷他人事曰私用䟽涕(後孟嘗)欲下淚
曰滛滛承睫(王僧孺書)又曰忽忽承䀹(扁鵲)呌哭曰噭然而哭
(公羊)感泣曰慨然失涕(漢晉春秋袁紹)泣甚曰泣之目盡腫(左成下)
竊泣曰枕席有涕泣處(後馮異)又曰不敢顯悲戚(上)既發
哀曰成踊(公羊)叩胸曰搏膺而踊(左成七)言哭曰乾啼濕哭(北尉)
(景)臨書悲泣曰涕筆俱下(吳周魴)哭無淚曰哭而泣不下
(前高后記)死而人懷之曰没有餘泣(袁宏)追懷曰尋平生於響
像(陸機嘆逝賦)居喪追悼曰几筵之慕(選)大痛曰痛徹蒼天
(馮衍)又曰肝心若裂(諸葛亮)又曰痛心傷臆(李固)又曰百酸攪
腸(習之)又曰不勝哀惋之至(書集庾亮)又曰悲痛斷心(后紀)又曰
百哀攻中(劉禹錫)又曰痛毒之懷(韓愈)又曰竊為辛楚(後劉瑜)
又曰言之可為酸鼻(竇融)又曰悲來横集(任昉)又曰何痛斯
甚(上)又曰何痛如之(左昭)又曰痛心入骨(袁譚)又曰傷懷永
哀(選)又曰悄焉疚懷(選月賦)傷之曰使人心悴(高唐賦)勸人
勿悲傷曰寬譬哀情(後馮異)哭禮曰哭踊之節(漢書)
葬送墳墓
自亡及葬曰比至下(前思王)改葬曰更葬(晉世家)護葬曰典
喪(武五子)合葬曰附(檀弓)權攢曰藁葬(馬后)將葬曰祖載有時
(選十四)送葬孝子舍曰服舍(漢)引棺車索曰紼(前郊祀)挽歌
曰薤露之歌(後周舉)了得喪事曰蕆喪(崔衍)墓道曰埏隧(陳蕃)
穴曰墓(劉向)墓上積土曰墳(上)壙中曰穿中(前外戚)陵中曰
方中(後后紀)墓曰玄廬(選十四)又曰黃壚(曹植詩)又曰冡藏(陳蕃)
又曰壌厦(沈下玄)冡曰宰(公羊宰木)墓門曰潜闥(子建)墳頭曰
墓所(馬援)壽堂曰壽冡(侯覧)又曰壽藏(趙岐)祖塋曰桑梓(詩)又
曰祖先壌樹(夢得)墳曰復真堂(唐姚勖)墓中牀曰化臺(上)束
茅為明器曰芻靈(檀弓)明器曰偶車馬(韓延壽)又曰下里偽
物(上)兆曰寂居穴(唐姚勖生時自作壽藏置名如此)儉葬曰濯衣幅巾
(周盤)墓不作埏道曰懸封(上)廬墓曰屬茨倚廬(荀禮諭)陳明
器曰薦器(上)無以葬曰無瘞埋之資(列子七)葬了曰入於
兆(左哀上)魌頭曰靈舫(南史沈麟)焼蛤為炭曰蜃炭(左成以瘞壙)不
及送葬曰不得助執紼(左哀)葬下棺入曰塴(左昭)喪車之飾
曰翣(左㐮公)已治墳地曰松區已翦(宋謝莊)貶葬殺禮曰素
車樸馬(左哀上)
祭享儀物
祭所用豕曰剛鬛(禮)所用羊曰柔毛(上)所用豚曰腯肥
(上)所用鷄曰翰音(上)所用犬曰羹獻(上)所用雉曰䟽趾
(上)祭用兔曰明視(上)祭用脯曰尹祭(上)祭用牛曰一元
大武(上)祭用槀魚曰商祭(上)祭用鮮魚曰脡祭(上)祭用
水曰清滌(上)祭用酒曰清酌(上)祭用黍曰薌合(上)祭用
梁曰薌萁(上)祭用稲曰嘉䟽(上)祭用塩曰鹹鹺(上)祭用玉
曰嘉玉(上)祭用幣曰量幣(上)祭用韭曰豐本(上)體完曰
牷(選十七)色純曰犧(上)黍稷曰粢(公羊)粢在器曰盛(上)主祭
之贊詞者曰祝(前郊祀)前一日晚點祭牲曰夕牲日(丙吉)奠
亡人曰漬酒(上)澆奠曰以酒酹地(張奐)送胙肉與人曰致
福於某人(糓梁)旱祭曰大雩(黃覇)郊社曰外祭(祭統)祭亡夫稱
曰皇辟(禮)靈帳曰繐帳(選二十八)祭申薄禮曰設鷄酒薄祭
(徐穉)招魂祭曰設虛祭飲泣淚(後南匈奴)食先祭曰每食輒絃
歌而薦之(王渙)給祭費曰給祠具(何武)將南郊曰將郊上玄
(楊䧺)齋肅曰澄心清魂(上)祭宗廟物曰縮鬯蕭艾(潘岳)閭巷
祭物曰剥狗焼彘(淮南詮言)祭享像物曰芻靈土龍(淮南子)齋
素曰潔齋蔬菲(樂天)供飬素食曰麫牲(梁武帝)祭曰侻而酹
之(陶潜)貧家祭曰供魚菽之祭(顔延之陶誄)祭羞曰水土之羞
(上)所擇祭天牛曰郊牛(左成上)又曰天牲(公羊)祭天地宗廟
物曰三牲(昭六)宫室始成祭之曰落(左昭)祭玄冥曰享司寒
(上)祭宗廟器曰宗器(左㐮)祭以陽求隂曰虞(公羊)期年祭曰
練祭(上)温祭物曰燅爼儀(禮燅徐廉反温也與燖同)
雜備稱用
充滿曰充牣(選赭白馬賦)又曰充斥(左㐮)交横曰旁午(霍光)上屋
高處曰登屋危(說苑)宫婢舊夫曰民夫(丙吉)大剛鉄曰鉅鉄
(史禮書)編列於後曰編於左方(三王世家)又曰表左(蔡邕)後列其
事曰具如状對(郅鄆)籠落曰笯(楚辭)彫青曰捏(唐劉仁恭)直没納
曰乾没(韋陟)賸物曰長物(丨音仗左傳)衰世曰叔末(黨錮序)又曰
標季(谷永)又曰叔葉(後西域論)以葦為火把曰束苣(皇甫嵩苣音巨)
蟄穴曰壧處(前郊祀)鑿墻而棲曰塒(詩鷄栖于塒音時)相連不斷
曰繦屬(張嘉貞)始曰權輿(爾雅)傳聞曰流聞(延篤曹植)自邊徙
居内地曰内移(張奐)以水通翰曰漕(後二十五)相蹂踏曰相跆
藉(前郊祀跆音臺)稱婦人曰自為童女(後安成侯)報仇不顧家曰
抛財産(上)消遣曰排遣(杜牧)銕籠貯火曰篝火(張廵)條陳其
事曰條刺(前外戚許后)夜懸物於井曰夜宿諸井(考工記)失據
而倒曰逷墬(前儒林)急改有半望曰尚得十半(枚乘)根舊之
人曰魁宿(尹賞)得家便曰便家之願(夢得)更聞事曰又耳某
事(孝景王后)匹夫曰獨夫(劉向)人言各别曰人人言殊(蕭何)擇人
曰欲得快某誰可作者(盖勲某官名)習儀曰行事肄宗廟(楊惲)
書果能曰審能(矯慎)刻文人不識曰文鏤無窽識(孝文紀)今
後曰自今以來(王莽)事滋彰曰根盤蔓滋(孫樵)穴曰竇(唐崔郾)
鉄曰楚鉄(劉禹錫)其詳在右曰書於右端(上)告語同舍人
曰謝其舍曰云云(陳餘)其事了曰吾責塞矣(上)相距遠曰
一何遼落(任昉)贊其言曰其言常是(趙充國)
雜備稱用下
稍稍甚曰彌滋甚(楊震)見嘲不已曰嬲之不置(嵇康)說久
遠曰年千世百(皇甫湜)頻頻曰比比(文三王)覆被藏曰以被
韜面(姜肱)從今以後曰終今以來(前匈奴)善往曰以好往(上)
惡往曰以武往(上)書皇親曰某官宗臣某(唐沈下賢上某銜位下)
(某其人之名)正遇其時曰端遇(前許后)依次序行曰以貫序(谷永)
貪生曰每其生(孔融)不冠而出曰秃巾微行(上)異聞曰殊
聞(後循吏序)不可加曰不可上矣(谷永)當意者曰直意者(上)所
失物不多曰所亡少(度尚)補救之曰藥傷補敗(荀富國)常
怪之曰經怪此事(蔡邕)壽名位貨曰四事(列七)事無濟曰空
爾為(書集諸葛亮)又曰空復爾為(臧洪)不顧籍曰於某實忽
然耳(書集馮敦某其事)多之言曰積億(賈誼)舉重不廢力曰不知
於色(劉安修務)益甚曰日甚歲劇(後馮衍)冄作曰又之(左昭七)其
事果然曰某實然(左哀上)失火顧家財曰顧府(上)濡氊拒
火曰蒙葺公室(上)火氣曰鬱攸(上)遠不及古曰與古相
萬(杜牧)豈不為某曰何必不為某乎(後虞詡)不須此曰亡是
可也(陶集序)圖状尋之曰以物色訪之(嚴光)無盡曰環復不
窮(韓文)不敢斥尊者曰敢告僕夫(左㐮傳)止在見到處曰留
某在所某(王莽上某人名下某地名)指言只在此曰正在阿堵
中(世說顧愷)云假名人曰張甲李乙(顔延之庭誥)頻得之曰俄來
倏至(王僧孺)物性順曰弊箄匡鹹(蕭定)群下言曰牛童馬走
之口(元稹)卷物小之曰縳一如瑱(左昭六卷急如充耳)集而復分
散曰布路而罷(左㐮)且歸曰不如姑歸(上)成而敗之曰堕
成(上)所習曰蒸性染身(叔夜飬生論)非義曰義之所不敢出
也(新序)因其事曰職此之由(選十二)又曰職由此也(辛替否)因
汝曰職女之由(左㐮二)向因出入曰中因行役(臧洪)復往搔
人曰報搔(新序)意要其物曰色欲之(上)兩無疑曰耦
俱無猜(左僖上)可再騐曰可覆視也(左傳)不知有異志而見
曰我好見之(左昭)人多品曰人有十等(上)超越曰距躍(左僖)
跳踊曰曲踊(上)超階走曰躇階而走(公羊)兩人立門内外
語曰踦閭而語(上)火把曰束藴(蒯通)隐約記事曰髣髴若
夢(文選)偽其人曰似士而非士(新序)
書叙指南卷二十
