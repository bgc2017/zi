書叙指南卷八宋任廣撰
招邀迎待(治具)
請人過叙曰請某臨親脩具(前劉澤某所請人名)召人曰願因
日暮自屈語言(嚴光)延士德曰捉髮之德(應璩牋)延客曰起
迎之門引入坐(高紀)又曰肅入(禮記)又曰禮際(孟子)又曰賓禮
(前游俠)又曰降禮賓接(封德彛)又曰接以溫色(鄧訓)又曰眄睞
(任昉)相遇益厚曰遇某加於平日(汲黯)待貴客曰警戒衣冠
(董賢)不赴召曰謝病不能臨(長卿)厚迎待之曰夕館而晝饌
(沈亞之)蒙厚顧曰奉優睠(楊虞卿)延客謙辭曰今日無用娛
賓(禰正平)置馬延客曰郊馬(鄭當時)掃除曰糞除(左昭一)又曰
除館(左哀)掃且灑曰彗汜(王褒)除地之帚曰弊帚(典論)到打併
了處曰造于除(左昭四)客後來曰末至(惠連雪賦)當其厚意曰
敢不拜嘉(襄四傳)事人恭曰擁彗(燕昭)冬間就位設火曰熾
炭于位(日帖)治具曰脩具(史荆世家)又曰脩薄具(長門賦)大作次
第曰盛共具(寇恂)飲具甚精曰選具(莊疏十)簡略治具曰草
次(隠傳注)又曰菜具(華嶠書崔瑗)不令坐曰未嘗賜席(鄧訓)
迎勞合并
迎人於郊曰郊次(僖下七)出門接曰郊勞(公羊)接人曰迎路
謁候(趙咨)喜其至曰聞其至歡迎之(王龜)以軍禮迎人曰屬
鞬負弩(柳公綽)又曰帕首袴鞾(韓文)迎勞人曰冒涉寒露(光武)
(十五)又曰蒙犯霜雪(後光武紀)勞問曰勞苦如平生歡(陳餘)偹來
客曰為除舍設儲偫(孫寳)送迎曰勞迎贈餞(夢得)迎送亭館
曰饗亭别邸(劉禹錫)送迎曰送往迎來(中論)偶相遇曰塗覯
卒遇(選二十六)會遇曰當握手如平生歡(上)特往相見曰輕
行相會(范冉)相聚曰合并(選十五)又曰良遇(靈運賦)接奉曰奉
清塵(靈運詩)不雜散曰繾綣從公(左昭七)
期約邂逅
期之曰不朝則夕(竇武)相約曰如欲面會(耿純)相約小宴曰
雞黍之約(選)即拜見曰聊以當覲(阮嗣宗)即得拜見曰旋
侍光塵(選二十)期拜見曰詰朝請見(左成上)問約曰何時復
交會(後七十四)期往彼曰某日明某往(張良上某日數下某名)更後幾
日曰郤後幾日(盛道妻)早赴期會曰迎期先到(樊宏)不失期
約曰皆如符要(竇融)萬一及忽然曰邂逅(後后紀)會見之期
曰擕手之期(趙景真)無相見時曰詎相見期(江淹别賦)信約曰
丹青之信(班固功臣)即今當至曰其何日之有(左哀)無相見時
曰漫漫之期(書集朱娥)又曰不日不月(上)約日中曰以日中
為期(左哀下)期秋至曰秋為到期(歐陽詹)來遲曰不時還(姜詩)
(妻上值風雨)
圖畫屏障
畫之狀曰日赤月白(孝武紀)又曰丹粉多狀(李庾東都賦)盛治
具曰盛帷帳共具(史荆燕世家)設帷席曰張坐卧(王莽)陳設曰
帷帳具置(前五行)隔夜排設了曰宿置(王元長)帳設徧曰裛
以藻繡(班東都賦裛於葉反)又曰絡以編連(上裛據絡繞也)床榻曰文
椸晥榻(夢得)承塵曰朱塵(選十七)衆物曰簾鑪茵奕(夢得)垂簾
曰縣薄(莊子)燈曰朱火(傅毅張茂先詩)綵作臺闕曰繒臺縵闕(李蔚)
旋作幸處宫殿曰帷宫帳殿(庾信)行幕曰步障(石崇)官就供
帳等曰百官並共(何武)列帳帷相連曰延帳接枒(顔延年)旋
綾亭幄曰離榭修幕(宋玉招魂)又曰翡帷翠幬(上)燈油曰蘭
膏(張茂先詩)帷曰薜帷(楚詞)侈陳設曰柱檻衣以綈錦(董賢)無足
曰燈(呂静韻集足謂擎盤)有足曰錠(上)華燈曰金羊燈(後李尤銘金羊載)
(耀)最華帳曰甲帳(漢武故事居神)次帳曰乙帳(上自居)枕曰角
枕(詩)竒枕材曰瓌材(後張祐賦)竒枕曰長生之枕(梁元帝啟)盛供
具曰華蓐黼幬(七喻)大燭曰賁燭(周禮)供具曰具幄幕器用
(左昭)
犒設給散
犒設之曰命大會勞饗(後烏桓)又曰設饗會(李章)犒軍曰椎
牛釃酒(李師道)又曰糗醪以犒之(禹錫)又曰饗士作倡樂(上)
犒他人僕從曰敢犒從者(左僖下)又曰請以饗乎從者(公羊)
又曰敢致糗于從者(上)又曰敢膳諸從者(左宣上)犒設盛
曰牛酒豐甘(王叔文)大饗客曰以牛酒禮某(吳志孫堅某客名)芻
養之牛曰犓牛(七發反楚俱)
饋遺酬贈(獻送)(辭受)
送路曰贐(孟子)送食物與人曰益晝餔之膳(莊子)送客少食
其器曰算器(上)餽人曰乃饋盤飱(僖中六)餽過客物曰脯
資餼牽(左僖下)饋一竹器餅曰餽餌一笥(樊曄)就飼之曰就
飱飯之(任延)贈貧士人錢曰為冠幘費(袁紹)謝送物來曰承
嘉惠(賈誼)拜受曰稽首拜受(竇憲)又曰拜受秪悚(陸機)又曰祗
承怵惕(十)受之曰敢不欽承(選曹丕)却獻送曰不欲費人
(項羽紀)辭來命曰賜寢嚴命(任昉)續更獻物曰當駱驛復致
(吕布)不受且不報曰無所報受(江革)辭人遺食曰某以口腹
累某邪(後五十三某人名字)絶饋遺曰無苞苴之嫌(第五種)厚贈
曰重貺(列四)見贈曰贍遺(後吳祐)微贈曰果桃菜茹之饋(後杜)
(林)受物曰義當順承(蘇武書)餽遺多曰所貺重遺(上)謝人
貺食曰口腹知恩(周庾信)野饋曰&KR0008;(左成上&KR0008;諸某)厚貺曰其何
貺如之(左襄二)特惠曰專賜(上)土地所有曰土實(左襄三)又
曰土毛(馬融)辭人遺寳曰不若人有其寳(襄二)謂惠錢曰珍
錫(劉孝威啟)謝惠物曰猥蒙霑逮(梁元帝啟)非為物來曰不敢求
貺(左昭)知未有食曰聞餕饔未就(公羊)親餽之曰再拜奉酒
脯(費長房)
欵密留連
欵密曰讌語從容(馬武)狎熟曰串昵(裴寂)幼而狎曰有旦暮
偃伏之愛(杜欽)布子細曰陳羅縷(選十六)開襟論誠曰敷袵
論心(選二十五)約少留曰到某宿息(范冉某地名)欵曲曰得展嬿
婉(曹植詩婦人語)且宿留曰且復須留(後清河王)話久别曰以叙分
隔(范冉)相厚曰意愛甚密(董卓)欵集曰共食偕行(李翺)語詳悉
曰覼縷(左思覼魯和反)幼而狎曰少相狎(左傳)敦篤曰情義欵
篤(皇甫謐)久留之曰(云云)是以久子(左昭六)
笑謔嘲玩
笑曰觧頥(張衡)又曰一觧顔而笑(列子二)又曰笑嘕(選)又曰
掩口盧胡而笑(應舉)又曰軒渠笑悦(薊子訓)又曰嫣然一笑
(好色賦)微笑曰未嘗見齒(禮)又曰微反唇(前食貨)自慰且冷
笑曰私唁且笑(劉禹錫)好笑曰有笑疾(陸雲)笑戲曰調笑嬉
䙝(陸長源)不謹重曰多少年之戲(史游俠)滑稽曰訞笑類俳
倡(枚臯)以指玩人曰舉手揶揄之(王覇說文作歋&KR2023;)玩人曰敖弄
(東方朔)戱無節曰敖戱無度(吳書陶謙傳)譏人無鬚曰潞涿君
(蜀志)怪笑其事曰呷然笑之(獨孤及)嘲老婦狀曰嬭母(何承天)
發笑事曰鬭猴落雉(劉孝儀啟)嘲人髯多曰徒勞繞喙(鮑泉)戲
父子曰相與瓜葛親(王導)
洗澣補縫
洗澤衣曰漱浣(公羊)練及粉了取出曰盝而揮之(考工記)練
帛入粉曰淫之以蜃(上)練衣灰水曰涗水(上)水之用曰
湯沐涑澣(夢得)縫補浣洗曰&KR0008;鍼治繲(莊子衣繲浣)衣絶而縫
之曰紉䘺(唐李巨川)補縫衣曰補䘺(崔實䘺直莧反)針線曰箴縷(李巨)
(川)會作針線曰能縫者(虞詡)洗衣曰澣(詩薄澣濯之而已)煩撋其
衣曰汙(上薄汙用功深也)縫曰緎(羔羊注)下洗衣灰曰和灰(禮)請
衣洗曰請漱(上)洗衣曰漱澣(上)又曰漱裳(上)掌縫澣官
曰縫人(周禮)管裁造曰掌縫事(上)
嚴飾結褁
洗面曰頮面(書頮音悔)洗頭曰洮髮(正洮音逃)梳洗頭曰批
木(後漢濟北惠王)米泔洗頭曰潘沐(左哀)沐浴曰浴蘭沐芳(楚詞)安
排浴曰具浴(帖沐亦然)侍奉曰進涫漱巾櫛(列子二涫音管漱音瘦)
過潄水器曰奉匜沃盥(左僖)頭髮曰髢(左哀下)潄口裹頭曰
盥櫛(虞世南)持潔甚曰光可以鑑(左昭七)薰香洗濯曰薰濯
(高駢)薰香曰薰燧(淮南子楚語)婦人事持曰薰澤(列女三)婦人梳
褁曰御粉澤(唐列女)又曰施芳澤(列三)又曰脂油粉黛(陳蕃)塗
粉曰胡粉飾皃(李固)書眉物曰南都石黛(徐陵新詠序)婦人梳
装物曰鏡奩中物(後隂后)婦人装具曰脂盝粧具(李德裕)婦
人嚴飾之曰豐容靚飾光明某(後某所在)婦人盛飾曰戴
金翠(洛神賦)女服鮮曰巾韝鮮明(平子南都)婦人華服曰繡衣
袿裳(神女賦)又曰輕袿修袖(上)自矜持曰搔頭弄姿(李固)又
曰顧影自媚(梁張率綉賦)又曰顧景裴回(後)盛飾其鬢曰盛
鬋(捛䰟)釵冠之屬曰首飾(洛神賦)婦人珠吊子曰步搖(後烏桓)
釵曰金搖(七啓)婦人結褁曰鉛膏采絺(李母)盛飾曰襐飾(前外)
(戚襐音丈)盛服曰袨服(鄒陽)耳珠曰明璫(洛神賦潘正叔以明為金)不装梳曰
鉛華不御(上)婦人辭不見人曰不敢以燕媠見某(前李夫人)
五色羽飾物曰流蘇(左思吴都)自矜持曰事邊幅(馬援)又曰修
飾邊幅(上)梳頭曰櫛(莊九)梳理鬢髮曰勁刷理鬢(養生論)
書叙指南卷八
