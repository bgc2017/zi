書叙指南卷十九宋任廣撰
邊垂疆境
西北邊曰二垂(杜詩)辨疆境曰分疆畫界(漢)邊郡曰障徼
(王莽)虜窺犯曰覷邊(張說)習邊利曰狃(闕)邊利(後西羌)軍前多
急奏曰羽書日聞(西羌論)備邊曰嚴塞明候(南匈奴)不憂北
虜曰長無北念(上)久任邊郡曰典邊日久(上)邊安曰無
匹馬之蹤(上)邊境不寧曰疆埸日駭(左昭七)近有北事曰
日者北邊有釁(卜式)戎狄侵邊曰疽食浸滛(西羌論)邊之事
曰塞候桴革(上)極邊曰被邊(韓王信)帥乏人曰無良邊陲
士(外傳)治邊之職曰增陴繕械(唐崔安潜)邊境壘壁曰走集(左昭)
(六上險其)斥候曰伍候(上明其)外界人曰徼人(後十贊)叩邊曰
欵塞(江搃辭行李賦)事兩國人曰兩屬(漢樓蘭)與邊人交易曰互
市(吴周俊)
將領軍伍(節制)(營幕)(訓練)
大將曰督帥(後郭躬)國戚統軍曰貴將(耿秉)所寵將曰愛將
(高唐開道)專任之將曰禆將(李光弼)又曰偏禆(上)别主兵出曰
專軍别將(後郭躬)披𢃄曰擐甲介馬(何進擐音宦)將自同士卒
曰絶甘分少(馬遷孝經援神契作絶少分甘)將之子曰將種(史文世家)軍
行以車為門曰轅門(項紀)又曰虎門(袁宏)禁兵營曰禁營(潘閑)
(居賦)兵之長帥曰兵長(朱浮)兵衆曰武旅(劉禹錫)稱武勇人曰
軍鋒之冠(前匈奴)取薪養衆卒曰厮養卒(陳餘厮音斯)軍行宿
屋曰菴廬(皇甫規)能開硬弓曰引強(周勃)挽弓斗力曰彎弓
幾百斤(盖延)刀箭傷曰金夷(班超)馬軍弓手曰彀騎(選赭白馬賦)
帶甲而騎曰甲騎(匈奴)兵出曰祠兵(公羊)軍行乾酪曰&KR0008;蠡
(揚䧺上覓下黎)軍行拖後者曰厮留(前西域)兵入曰振旅(公羊)缺
軍食曰軍無見粮(項羽)敗亡之卒曰皆鋒刅之餘(竇融)兵書
曰軍志(僖下七)軍行所止曰軍行頓止(皇甫嵩)軍行撫治曰
湏營幔修立(上)知兵曰深曉兵要(後南匈奴)用兵盛曰戎旗
星屬(上)兵不中覆曰不復内御(馮緄)又曰中御(淮南子)重帥
曰爪牙肩臂之帥(書集庾翼)中軍曰中堅(光武)知兵曰曉暢軍
事(諸葛武侯)犯軍令曰奸旗鼓(左定下)軍行肅曰銜枚(詩八)千人
軍曰千甲(上)兵馬曰徤兵倅馬(杜牧)將官曰死官(上)整齊
之曰稱娖(光武十王娖楚角反)軍將行曰考鉦有期(沈下賢)軍退
曰反旗退師(臧洪)廵人曰迾卒(張平子賦)習射人曰積射士(後鄧)
(晨本注非)兵遁聲曰有班馬之聲(左㐮三)又曰鳥烏之聲樂(上)
軍却退曰遷延之役(左襄二)不能守曰無武守(上)軍之體
曰中權後勁(左宣上)軍和曰卒乘輯睦(上)望敵人曰候人
(左宣)指令曰惟某馬首是瞻(㐮二)軍中禮曰左執鞭弭(左僖)又
曰右屬&KR1060;鞬(上)將帥所至曰麾盖所臨(梁任孝恭書)帳幕前
曰幕庭(左㐮)從軍曰載筆從師(徐幹)不成營屯曰某師不能
軍(左宣)兩主相見禮曰軍衛不徹警(上)後軍曰大殿(左㐮)稱
將曰龍驤麟振(晉叚灼)在軍所曰在行(左哀公)所𨼆漏兵曰
脱卒(漢)整軍曰正營部(程不識)
軍兵器用
藏弓曰鞬(左)造弓弩及時曰時力(伍子胥)弩牙曰機(莊䟽四)
又曰金機(七命)弓不走曰張不流(考工下)角之妙曰青白而
曲末(上)弓角竒者曰騂牛之角(外傳)弓筋竒者曰荆糜之
筋(上)弓膠竒者曰烏號之柘(上)弓材皆竒者曰鍊材(上)
筋皮曰剽筋壽革(劉禹錫)矢箙曰笮(左傳)又曰步义(漢制度)藏
箭曰韥(左傳)響箭曰鳴鏑(七命)矢曰金僕姑(莊三)飛箭曰流矢
(上)箭幹之妙曰赤黑而陽聲(考工下)稱好箭曰鴻殺相稱
(上)搦箭曰撓之(上)矢之善者曰騶(晁錯)兵器曰鬭器(趙充國)
鉄甲曰玄甲(竇武)以䋲纏劍把曰蒯緱(田文)數甲楯曰若干
被(周勃被音披)邊城雷石曰藺石(晁錯)邊城鉄蒺梨曰渠荅(上)
乾飰曰糒(王莽)藥箭曰以毒藥傅矢(耿恭)鑼鼓曰征鼙(選二十七)
衣底着甲曰衷甲(董卓)正弓弩器曰棑㯳(荀性惡)竒弓曰燕
角之弧(列五)竒箭曰朔蓬之簳(上)弩發箭處曰絭(潘岳絭音卷)
以石擊物曰礟石(上普貎反)載弩車曰&KR1352;(平子西都&KR1352;音伏)射雉
弩名曰黃間(潘岳)射雉弩矢曰剛罫(上)楯脊曰楯瓦(左昭)矢
鏃曰匕(上)劍鼻曰璏(字林璏音衛)又曰瑑(上)弓刀曰吳戈秦
弓(楚詞)甲曰犀甲(上)装成劍曰具劍(馮異)漆甲成組文曰組
甲(左㐮公傳三年)着練袍曰被練(上皆戰備)玉装劍曰玉具寶劍
(王莽)士車曰轏(左成)白旗子類曰前茅慮無(左宣)箭舍曰房(左傳)弓
衣曰弢(左哀)劍口曰鐔(吕静顔集)赤弓曰彤弓(左僖)黑弓曰玈弓
(上並賜諸侯)劍鞘曰室(方言)劍兩刅曰臘(周官臘音獵)劍握曰莖(上)
劍事曰鉄英金穎(上越絶書下吴越春秋)又曰齊金楚鉄(上國語下管子)
兜鍪曰首鎧(說文)弓末曰簫(釋名)弓中央把曰弣(上弣孚主反)弓
閃面曰淵(上)盛弩矢器曰䪍(吕忱字林)屬弩矢於弦曰注(左㐮)
兵車曰廣車上以猳血釁鐘曰落(左昭注)慶鐘成曰饗某
以落之(左昭)兵憩曰釋甲絆馬(左㐮)斧柄曰鏚祕(左昭)
戰争勝負(論功)
戰争曰當百死之陳(後西羌論)又曰控弦抗戈(南匈奴)又曰臨
場决敵(劉表)戰勢曰金鼓以聲氣(左僖)戰不巳曰鼓音不衰
(哀上)軍盡力死戰曰致死(趙充國)戰被傷多曰身如刻漆(江表)
(傳周奉)兵氣盛曰兵氣霆震(袁紹書)必勝曰前無生寇(吴錄孫策)
(表)圍合曰兵陳四周(孫堅)請興兵曰請師期(竇融)將舉兵曰
勅某嚴兵馬(劉表某所部)治兵曰令繕將進(左哀下)逐北之勢
曰束馬懸鋒(叚熲)戰勝歸曰凱旋(唐吐蕃)又曰凱入(陸士衡)争
競曰西缶東琴(選盧諶詩藺事)彀弩俟之曰機毒矢以待(退之)
敗曰兵破士北(馮唐)又曰北(左文下)又曰折衂(叚熲)圍不宜急
曰宜少寬挺緩(臧宫)又曰寬挺(傅燮)勝夷狄曰繫領䫙而釁
北闕(後西域)軍刑曰遁北之刑(淮南兵略)自言功高曰今日我
上也(左哀上)囚虜自稱曰纍臣(左成上)擒獲者曰纍囚(上)兵
將潰曰無守心(左宣)被擒縳曰皆衿甲面縳(㐮三)責兵不勇
曰盡客氣也(左定)奮兵曰提劍揮鼓(袁紹)又曰援旍擐甲(上)
獻捷音曰吉語(漢陳湯)
誅戮鬭擊
側手毆人曰臂摋某(公羊人某其)密伺擊人曰狙擊(張良)以鞭
打人曰贈之以策(左文下九)貸死曰賖死(狄仁傑)其罪大曰罪
至十族(外傳)囚絞斬曰棄市(後靈紀)刹僇之曰剚(思玄賦)飲鴆
藥曰乳藥(陳蕃)决殺人曰死杖下(陽球)被責自殺曰就外草
自屏(吕強)决死刑與食曰刑官屬具饌送之(董宣)誅殺虜多
曰朝鼎夕砧(蘇瓌)凌特人曰剥面𠢐朏(唐宦者卒窟𠢐音釐朏音)又
曰支革判觧(後西羌論)受誅之状曰敷躬布體(袁譚)誅殺曰斬
斷葅醢(後東夷)争飲食曰狗彘之勇(荀榮辱)賜劍死曰賜之
屬鏤以死(左哀上)絞死曰絞縊以戮(上)鬭之状曰麄聲奮
態(沈亞之)就戮曰伏毆刀(後虞詡)被傷曰身有金夷(張酺)戮人
血流曰流血丹地(王敦)斬刑曰殊死(後光武)被刺未死曰未
殊(後來歙)打人曰鞭撲交下(後列女)請誅曰席藁請罪(范睢)血
汚色曰朱殷(左成下)以血塗鼓曰釁(上)積尸封土曰京觀
(左宣下)將受誅之備曰棺絮在後(漢張俊書)誅之曰汚繡斧(陳琳)
(檄)誅虜曰以釁軍鼓(左昭)折人骨殺之曰搚幹而殺之(公羊)
&KR2062;擊殺曰摮而殺之(上)戮而榜之曰加木(左昭)俟時戮之
曰大刑將至(上)戮誅皆盡曰無噍類(唐武十一)
夷狄蠻貊(使者)(異國)(方貢)
使異國曰信使(相如)又曰建節銜命(寇恂)使北虜事曰對氊
裘拜(東觀漢記鄭衆)譯語人曰舌人(國語)又曰譯官(柳公綽)掌四夷
樂官曰鞮鞻氏(周禮)四夷曰外臣(匈奴)夷蠻戎狄曰四海(爾雅)
東夷之樂曰昧(禮記)南蠻之樂曰任(上)搃言夷樂曰禁昧
兜離(班固東都)又曰韎任昧禁之曲(左思魏都)又曰狄鞮之倡(相如)
西戎之樂名曰狄鞮(郭璞上林注)扶婁國所在曰南垂之南
(王子年拾遺)向化來朝曰歸日出主(後遠夷慕德歌詩)極西蠻所在
曰日入之部(上)荒服外所食曰不見塩榖(上)歸化曰長
願臣僕(上)言譯語曰吏譯(上)東方曰夷(公羊)南方曰蠻(上)
西方曰戎(上)北方曰狄(上)異國入貢所乘曰毛車(十洲記)
外國占宜入貢候曰東風入律(後漢)遠國朝貢所經曰灾
風溺水(梁元帝職貢圖序)又曰身熱頭痛(上山坂名)又曰濟弱水
(上)揀物入貢曰搜竒藴(上)匈奴曰降奴(王莽)匈奴宗族曰
宗種(匈奴)西戎食曰湩酪皮毳之食(杜牧)夷蠻謝罪儀曰脱帽
避帳(南匈奴)蠻夷向化曰改襟輸寳(後南蠻)夷狄曰殊方偏
國(列七)蠻夷首曰穹居之君(顔延之)又曰卉服之酋(上)僻遠
異國曰偏譯(後東夷)蠻陬人曰鳥獸之氓(太冲魏都)蠻夷大族
曰貴落(下賢)蠻夷贖罪貨曰賧(何承天纂文賧徒濫切)北狄曰氊鄊
(劉孝儀書)南方蠻語曰言語嘍麗(喬道元與天公牋)異國非久留處
曰毳幕難淹(劉孝儀使還書)又曰酪漿易厭(上)異國入朝曰月
窟向風(江搃行李賦)夷狄衣曰荷㫋被毳(王褒)又曰以毛毳為
衣(漢烏桓)土貢曰南金北毳(選二十五)又曰飛苞驛篚(夢得)譯語
人曰象胥(周禮)夷狄之法曰戎索(傳)
盟誓要約
結好曰要結好命(左傳)又曰申明載好(蜀陳震)結盟主曰盟
首(左㐮)誓言曰隂有宰物者(裴延翰)指誓曰某在此不敢食
言(岑彭某所指物)誓不廢命曰有死無霣(左宣)相盟約曰結言
(自序)不可信曰不可以盟羈也(左昭七)重盟曰騂旄之盟(赤牛)
(也左㐮公)有畏竊盟曰匱盟(左成)立契約曰要領(史大宛)又曰要
束(漢高)劵契曰質要(左文公)所不遣子曰留子(竇融已有質子入故)
誓不北行曰無北行一寸(孔僖)約信曰誓涖牲曰盟(上)各
入質曰交質(趙充國)設盟而用犬豕鷄曰三物(詩)
鬼神祠廟(家祠)(祈禳)(賽謝)
重作廟曰原廟(前五行)求子之神曰禖(武五子)祖禰廟曰祠
房(崔光遠)龜與蛇交曰玄武(思玄賦)祈求應曰忠信可感靈
(上)謝祠具曰塞具(後曹節塞音賽)專禳祈曰禱神佞佛(夢得)厭禳
曰禳禬(唐李泌)厭祟之物曰桃湯赭鞭(王莽)儺曰逐疫之儺
(漢官儀)男巫曰神士(周禮五)又曰覡(上覡下狄反)師巫求雨曰暴
巫(檀弓下)祈雨求晴太祝曰瑞祝(獨斷)儺曰逐疫之儺(盧植禮記)
(注)私室滛祀曰房祀(欒巴)旱神曰女魃(張衡)害馬之神曰馬
步(通典注冬祭之)滛祀曰妭禜(寒朗禜于命反)祈雨處曰雩場(鍾離意)
祝人致信言曰祝史正辭(潘岳)禳之曰禜之(左哀上禱晴)禱禳
曰禜禱羣神(後臧洪)誕幻之怪曰牛鬼蛇神(杜牧)誓言曰明
神殛之(左㐮三)禱神曰惟爾有神裁之(㐮十二)水神曰玄冥
(左昭五)火神曰回禄(上)杵祟名曰細腰(王隐晉書)滛祠神曰滛
昏之鬼(左僖中)禳厭之物曰桃弧棘矢(左昭)又曰桃茢(左㐮茢)
(黍禳)廟門曰枋(上)始封者廟曰世室(公羊不毁)桃符曰仙木(玉燭)
(寳典)隂祻曰鬼責(莊子)
譬諭正類
速之譬曰如矢别弦(劉禹錫)又曰如白駒過隙(魏豹)又曰隙
駟不留(劉孝標)又曰療饑不鼎食(朱敬則)又曰忽如景靡(王褒)
易之譬曰發蒙振落(吴漢)又曰逡廵放屣(蔡邕)又曰捧小雪
投沸湯(張宗)又曰築河堤以障屋霤(韓子)又曰烈風掃枯葉
(鄭太)又曰利刅齒腐朽(范滂)又曰摩蕭斧而伐朝菌(說苑)又曰
若順流耳(書集庾亮)安之譬曰覆盂(選二十三)消鑠之譬曰如薄
冰之見晝日(外傳)薄之譬曰蠅翼(尹敏)易之譬曰舉炎火
以焚飛蓬(袁紹)又曰覆滄海而注熛炭(上)便之譬曰順傾
轉圓(蔡邕)遲望之譬曰薰歇燼滅(鮑昭)又曰光沉響絶(上)多
之譬曰車載斗量(吴書趙咨)疾之譬曰箭馳風疾(平子南都)又曰
順驚風而飛鴻毛(馮刊)又曰雷速(周魴)如描畫之譬曰粉畫
線織(裴延幹)又曰粉布墨畫(杜牧)齊截之譬曰繩裁刀觧(裴延)
又曰尺量刀解(杜牧)美之譬曰時花美女(上)不可尋逐之
比曰驟雨絶弦(上)速之譬曰兔興鳬逝(戰國東周)安之譬曰
倚南山而坐平原(朱穆)快之譬曰若洩尾閭(陶集序)分定之
譬曰良醫不能救亡命(後蘇竟)相染之譬曰附朱者丹(王績)
雄傑之譬曰鱗羽之虬鸞(獨孤及)事滋華之譬曰路鼗出
於土鼓(上)又曰篆籀生於鳥跡(上)
譬諭反類
難之譬曰以一掌欲湮江河(張德)又曰畫脂鏤冰(塩鉄論)又
曰泣而益河之少(淮南詮言)又曰以鞿而御駻突(前刑法)又曰
係風捕影(前郊祀)又曰鑄木鏤冰(杜牧)又曰以蠡測海(東方朔)
(蠡力和反)又曰以筳撞鐘(上)又曰如摶景(主父偃)誤之譬曰抆
頸而引其足(荀子)非切害之譬曰厪如黑子之着面(賈誼)重
之譬曰蚊蚋負山(劉禹錫)跧倦之譬曰如促鱗之游汀澤
(七命)不自見之譬曰家有敝帚享之千金(典論)危之譬曰若
魚游釡中(後張皓)又曰踐薄冰以待白日(漢)差之譬曰養
魚沸鼎之中(劉陶)弗濟之譬曰渡江河忘維楫(賈誼)又曰機
蓬矢以射革(楚詞)又曰畜彘之禦窮狼(沈亞之)又曰孤豚之
咋虎(東方朔咋音宅)不自量之譬曰以鴟梟笑鳳凰(楊雄)又曰執
蝘蜓而嘲龜龍(上蝘鳥典反蜓徒與反)又曰運螳螂之斧(袁紹)又曰
魚黿媟應龍(荅賓戲)窮廹之譬曰鳥戹歸人(董卓)又曰滀水
陵高(上)難之譬曰逆坂走丸(皇甫嵩)又曰迎風縱棹(上)勢
極之譬曰窮鳥困獸(後南匈奴)愈熾之譬曰以湯止沸(仲舒)又
曰抱薪救火(上)比方之譬曰碔砆之於美玉(上)反之譬
曰欲壽而歾頸(荀強國歾與刎同)又曰伏而告天(上)力不敵之
譬曰猶烏獲與焦僥搏也(上)招禍之譬曰種枳棘於良
田(叚熲)又曰養虺蛇於室内(上)不可之譬曰猶拾瀋(左哀上)
(瀋昌枕反汁也)以不見弗信之譬曰蝉不知雪(桓寬)退縮之譬曰
魚潛鼠遁(杜牧)又曰蚓縮魚藏(上)美惡之譬曰神芝腐&KR0818;
(沈下賢)又曰嘉蕙棼芻(上)弗當之譬曰珍蕭艾於重笥(平子)
任不當之譬曰以鼎柱車(韓子)又曰使馬守閭(上)
書叙指南卷十九
