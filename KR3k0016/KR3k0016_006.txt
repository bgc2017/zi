書叙指南卷六宋任廣撰
倉場庫務
倉曰倉廥(史平凖)又曰敖廥(李晟)又曰京(淳于意)又曰倉庤(羅藝)
倉所有曰敖庾之蔵(李密)内庫曰御府(謝承後書)又曰内帑(皇甫)
(鏄)宫掖私庫曰私府(前許后)出自内帑曰禁財(陸倕表)掌庫
司曰帑司(張嘉貞)寳物庫曰珍蔵(宦者論)倉廪實曰京庾流
衍(左思魏都)倉空乏曰倉無見糓(王莽)粟錢乏曰倉府空(卜式)府
庫虛曰官無見財(朱穆)酒鹽鐡錢山澤曰六館(隗囂王莽)事
錦院曰織舘(沈下賢)内中巧作之局曰尚方(王吉)又曰尚方
工技之作(蔡邕)蔵冰室曰凌室(前五行)度府庫物數曰審某
庫之量(周禮某庫名數)司農太府寺曰國泉(史游)糓蔵曰倉(蔡邕月令)
(章句)米蔵曰廪(上)
簿書文案(牒檄)
覧簿曰披簿(尹翁歸)圖簿曰圖簿(王莽)簿書繁多曰沈迷簿
領書(劉公幹)又曰簿領殷凑(梁簡文書)又曰堆案盈机(嵇康)又曰
文案曰環(任昉)又曰簿領如山(夢得)又曰簿領紛積(王播)簿書
曰碎務(㐮陽記楊顒)簿書期會曰仕子之常務(沈約)俗吏之業
曰販務簿書(夢得)簿書精曰簿最詳緻(韓涀)公牒曰牒書(薛宣)
民戶帖曰戶符(夢得)文移多曰文符如雨(王逸少書)但簽書而
巳曰隸名而巳(孔融)不肯簽曰郤不署(晉傅咸)又曰不肯平
署(李膺)曉示曰移書告示之(竇融)文案整齊無失曰文致不
得反(嚴延年)案牘曰辭案(後周章)
忙冗奔廹
公冗曰職事填委(選十五)又曰吏事倥偬(馬總)又曰王事鞅
掌(毛詩嵇康書以為官事)又曰吏道之迫(選十)又曰有職競焉(左哀公競)
(遽也)又曰公務繁猥(蜀費禕)又曰官寺務繁(簡文書)極冗曰不
給於務(蔡邕)冗迫欲去曰心不遑留(束晢補亡詩)冗迫曰沐垢
不終湯(沈亞之)又曰凌遽(司馬相如)又曰鮮茲暇日(傅毅)公私冗
曰外纏内迫(韓文)急食于寢蓐中曰蓐食(廉范)忙不得安寢
曰未嘗一日蓐寢(叚熲)忙著鞋不及曰不及屨(淮南)奔忙曰
饑不及餐(王龔)奔走忙曰走轂奔蹄(禹錫)又曰蓬塗塵走(沈亞)
(之)事多可厭曰饜事(陳軫)夜治事曰御鐙火至明(王莾)法峻
事多曰罔密事叢(尹賞)俗事曰塵務(選十六)閧閙處曰囂塵
臭處(叔夜)勞於事曰櫛風沐雨(史)
閑寂安静(假告)
寂静曰岑寂(選舞寉賦)又曰寂蔑(靈運詩)又曰愺恅(選九)逍遥曰
常羊(前禮樂)又曰方洋(吳王濞方音房又音旁)心無事曰方寸為清
(劉禹錫)又曰内無寸事(蔡邕)閑暇所為曰以篇詠佐琴壺(劉禹)
(錫)官之閑曰末宦之暇(荀子序)優游之狀曰攝須理事(蔡邕)
又曰舒紳緩帶(蔡邕)優便事曰饒樂之事(荀修身)門前静曰
門無蹄轍跡(孫樵)暇日閑曰休沐里舍(陽球)請假百日曰長
休百日(蔡邕)給長假曰予長休告(丙吉)請假曰取告(嚴延年)又
曰謁歸(劉隆)請假曰告休(黃香)急請假曰取急(潘岳)又曰謁急
(狄仁傑)乞歸休曰願歸之謁(簡文)得暇曰得休(漢)得假歸曰
休歸(宋玉風賦)累在假曰某移病所(傅咸某數日)冬夏至放假曰
日至休吏(薛宣)假日曰洗沐(萬石君)參假曰休還(宋王諷賦)
趨事恩地(進取)
事將帥曰願事鞭靮(封常清)事人曰操拔篲以侍門庭(莊子)
又曰從役於某人(竇融)願盡力曰願先死備錄(任延)卑事人
曰執僕御之禮(列子五)委質北面曰委面(袁宏謂事君)謙稱于
主人曰幸得充下館(崔駟)又曰序後陳(上陳&KR0844;也)令於守禮曰
負弩矢先驅(相如)循凃而進曰隨牒平進(後周劉璫)早被進用
曰進官早成(孔光)請治劇曰願庶幾于一割(苐五種)求進無
恥曰冒訽干進(崔駰訽辱也許候反)急進取曰嗜進(唐安世緒)庭
趨之狀曰首下凥高(韓子)厚恩曰思紀(孔融)又曰舊恩宿德
(左雄)又曰恩渥(上)又曰渥德(徐幹賦)又曰惠渥(寡婦賦)又曰荷
殊絶之恩(翟酺)又曰數蒙渥惠(封禪文)荷恩曰加隆崇之恩
(後郎顗)望少恩曰垂淺末之恩(書集王姬)又曰須臾之恩(苐五種)
又曰下流之恩(孫登)謂誤恩曰妄施之名(莊子)又曰繆恩(阮嗣)
(宗)禄利事曰寵榮之事(潘岳)改事人曰移事某(漢某所事人)忘
恩曰虧喪舊恩(馬武論)
和協禆贊(阿順)(諂諛)
和協曰朋心合力(杜喬)和協比曰和通塤篪(選詩)初識相知
曰託心如舊(益州耆舊傳張嶷)禆佐人曰佐下風(賈誼)禆益人曰
彌縫其闕(左傳)又曰補察其政(襄二)持質其事曰是攝是贊
(左昭七)佐人曰毗贊(杜牧)又曰贊務(郎顗)贊人曰想尊明所見
之餘(吳錄孫策與袁術書)愧無補曰無以奉贊盛略(吳歴孫策)禆贊之
美曰吐竒舉善(周魴)庶禆益曰以畢某螻蟻小志(劉隨州)中
意曰順府意(曹褒)會觧其意曰迎情觧意(杜牧)進成熟軟言
曰進熟(張騫)不建白事曰無所請事(曹參)阿順曰突梯滑稽
(楚詞卜居)又曰員园委曲(孔融)又曰俛眉承睫(陽球)又曰阿旨曲
求(宦者)又曰阿色倡和(李輔國)又曰如脂如韋(楚辭)諂隨其私
諭曰承諷旨(後清河王)又曰望風承旨(竇憲)柔怯苟容曰容頭
過身(後西羌)惟隨下言曰某主畫諾(黨錮宗資其姓名)書諾人曰
敬諾(荆軻)諂事人曰急諂諛之敬(晉𫝊咸)阿䛕所為曰擊短
扶長(杜牧)率爾和順之曰儳和之(孔僖儳士鍳反)阿隨曰容容無
違而已(陳球)阿隨之譬曰如河中木(陳蕃)又曰如驂之靳(左定)
(下靳車中馬也)爭而復和曰講觧(項羽)又曰追攝舊儀(袁譚)又曰弃
捐百痾(上)又曰釋憾除慊(漢晉春秋袁紹書)為人講和曰今日
某分之(寇恂)苟合之比曰哺粕啜醴(孫樵)諂取曰䑛痔結駟
(莊子)諂附人曰諧附貴勢(劉巨)又曰以闚看為精神(王充論衝)阿
隨之曰讚之如流(運命論)竦體強笑曰脅肩諂笑(孟子)閹然
媚世曰鄉原(上)
督促結絶
急速曰急於星火(李密上州司臨門)課而督之曰程督(主父偃)决
而催曰笞督(尹翁歸)促令作事曰笞督作劇(陳萬年)遣人督
促曰吏使相望於道(任延)催人速來曰傳呼促步(左雄)疾來
曰速装(李業)疾馳曰跳驅(前燕王劉澤)催酒課曰督酒利(王莽)火
急曰誠太迫切(前許后)勑成某事曰以蕆某事(文下九)早了
絶曰宜蚤訖竟(梁商)督促曰訶督(李德裕)限迫曰會日迫促
(范滂)州中促之曰州期切促(後張奐)分遣人督之曰縷行以
督之(杜牧)催促奏起曰某趣上(後光武某司名趣音促)督之曰急步
疾呼(韓文)又曰當關呼之不置(叔夜)執杖督役曰親執扑(左)
督役之杖曰扑(上)杖役人曰抶其不勉者(上)監督曰董
振(左昭)
宿寓番直
宿百姓家曰宿白社中(董京)辱同寢曰參與被席(高五王)更
卒交贊曰踐更(史游俠)分直五更曰五分夜(前西域)宿寓之
乏曰無被枕杫(鍾離意杫初寺反祖几也)被衣曰寢衣(論語)安枕静處
曰奠枕(楊子)分番曰迭為若干番(列四)又曰逓宿迭居(選平子賦)
寓直出入路曰直事所由(左思三都)禁中當直日曰直事在
署(吳孫和)番直曰第番上下(杜牧)又曰番休逓上(選十九)尋艸
席卧曰追蓐(左宣)分直曰晝夜更直(漢蔡質典職)
防偹廵徼
多設廵防曰候徼支繚(荀子)主廵盗曰游徼(前循吏)廵察曰
遉邏(李商隠)又曰徼廵(前表)廵察之司曰邏司(武元衡)兩木相
擊曰柝(穀梁)刁斗曰金柝(選安仁表即銅點)廵防人曰司虣(周禮)廵
點其功曰廵功(左宣)廵防徧匝曰周徼(顔延年)防送行客曰
偹一夕之衛(左僖下)重圍以棘曰薦樹之棘(翟方進)又曰栫
之以棘(左哀上)以棘周繞之曰周棘其處(前外戚)夜廵官局
曰行夜之司(班固)以釘錮物曰牢以釘密(叚熲)廵警曰警夜
廵晝(選平子賦)又曰司昏守夜(楊秉)打更木曰&KR0008;(上音伐)又曰叢
木(樂天)夜偹曰植鍛懸&KR0008;(上)廵道曰徼道(班西都)廵徼仗曰
執楯(後逸民)夜更鼓聲曰紞如(晉鄧攸)
黜逐舉劾(廢免)
謫官曰左轉某(郅鄆某官名)自謙曰斥曰宜見藏擯(後方術)又
曰罪合斥遣(李充)又曰罪當萬坐(劉根)排斥曰批抵(後桓譚抵音)
(止)黜補外曰棄居郡(汲黯)忠義被黜曰義黜(後十七贊)被義黜
曰緣此受責芬香多矣(宗景)言語得罪曰晻昧語言見廢
(楊惲)以䜛流逐曰被䜛為民某(韓子某地名)被遣人曰遷客(劉禹)
(錫)被謫曰坐罷軟不勝任(賈誼)失官曰墮官(選十)勢不可留
曰某人勢排迫(竇融)拒逐之曰根郤之(崔咸)在黜不怨曰若
以資遷(皇甫湜)當手劾士曰手劾之(王莽)死而劾其事曰追
案(孔融)輕移易人曰以單辭轉易(後循吏)所劾太多曰所劾
猥多(范滂)受文引案事曰受記考事(張敞)被勘督曰簿責(灌夫)
案治無罪曰案空劾(寇榮)案之曰案倉庫簿領(戴就)被抑黜
曰為所裁黜(蔡邕)亦被誣曰在見誣中(何武)援無罪例曰不
坐之比(方進)監司按劾曰有所舉以屬郡(何武)公罪曰公負
(苐五種)州案邑中事曰府下記考案之(鍾離意)劾其事曰發
揚隂私(何武)被劾罪曰以事見法(何秀)被廢曰除名為民(潘岳)
劾其事曰彰其釁狀(書集王姬)在謫籍曰朝之斥臣(後史弼)又
曰廢在里巷(後皇甫規)得罪於人曰得過某(後張奐某其人)自寬黜
曰流宕以來(蜀許靖)謫在邊遠曰銜罪裔土(上)左遷曰左授
(李嶠)不能終任曰不善了(山濤)被罪曰煩刑書(昭十)不辭罪曰
敢逃刑書(上)失官貧死曰失職則死及之(上)被人按言
曰嘖至煩言(上)無罪被責曰失宦非罪(杜牧)又曰無罪猥
被斥廢(後思王荆)被黜落曰遭不錄(沈亞之)自去曰自免去職
(陶潜)上司徒印綬曰褫龍章(鄧禹)被責曰名頽位仆(韓子)謫所
居曰山林之牢(上)被斥逐曰賜玦(荀子)謫遠守令曰尹鼯
猱(韓文)終廢謫曰一斥不復(韓子)劾公正人曰逮治正吏(漢)
俟斥逐曰待放(公羊)逐出之曰逐東某(左㐮三某其人東東方)郎被
汰曰襆被而歸(晉十一)落第曰曝腮之困(歐陽詹)又曰為簸
揚之弁(上)
書叙指南卷六
