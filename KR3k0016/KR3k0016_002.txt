書叙指南卷二宋任廣撰
官職名事上
三公曰司衮(思玄賦)又曰三事(鄭玄)又曰元老(東觀記趙熹)三公
位曰槐位(周禮)又曰中鉉(王元長)又曰台室(月賦)宰相曰相室
(前五行)首相曰元宰(元長)在台司曰居上司(楊震)拜宰相曰爰
立(書)三公閤曰黃閤(沈約宋書黃其閤)太尉司徒司空曰三司
(蔡邕)二僕射六尚書曰八座(續漢書)尚書令司隸中丞曰三
獨坐(應劭漢官義)樞密之職曰本兵柄(袁盎)使相曰槐岳之位
(後百官)左右丞曰左右階(北齊)諸侯(曰)侯氏(儀禮)為東方諸侯
曰裂授東夏(韓子)又曰以君東夏(魏武九錫文)司徒職曰廹於
典司(後逸民)留守曰留事(魏志)左相曰百僚長首(韓子)内翰曰
内相(陸䞇)又曰天子私人(李肇翰林志)呼拾遺曰遺公(李渤)東宫
官曰宫(臣選十六)又曰儲寀(宋除袁粲制)侍講職曰勸講帷幄
(楊秉)侍講自稱曰充在講勸(上)尚書曰文昌貴臣(文粹潘炎序)
吏選謙曰無顯才之功(裴頠讓表)令事曰鳳池鷄樹(上卞伯玉)
(下郭頒魏晉世語)侍中職曰掌壼負璽(上孔業下環濟要略)中書侍郎曰
入室賓(王蒙)中丞職曰簪白筆(魏略中辛毗)丞曰南司(江淹)侍御
史職曰白簡深劾(顔延之)裏行曰合口椒(御史臺記唐賈忠言撰御史)
(本草云)監察曰開口椒(上)殿中曰蘿蔔(上)侍御史曰脆梨
(上)由御史遷員外曰甘子(上)御史曰冷峭(唐)伺察官曰
白鷺(後魏道武)作史官曰直太史筆(裴延翰)掌御寳官曰儲吏
(左思魏都賦)孤卿大夫曰左九棘(獨斷)公侯伯子男曰右九棘
(上)太僕職曰奉轡待警(上夏侯嬰下栢梁詩)京尹職曰整頓檢御(李郃)
在文字職曰為文章官(持正)主司文籍曰司籍(班固)秘書監
事曰芸閤蓬觀(金鑰)又曰蘭臺麟閤(上魚豢魏略下三輔黃圖)秘書丞
曰第一官(齊劉孝綽)四中書舍人曰四戶(齊王儉)祭酒職曰鎮
軌頽競(王洵啓)都水官職曰充釐水政(荀綽百官表)宗正職曰
司宗掌族(上揚雄箴下漢官儀)又曰司戚(崔琦)又曰司王化(漢書)初改
令曰小冠(漢儀)初為令歲滿更制曰大冠(上)都曹曰首掾
(劉禹錫)又曰州主簿(金鑰)賢都曹曰一府之望(世說)司理曰决
曹(蕭育)又曰後曹(上)法司曰墨曹(通典)賢而為簿曰鳳栖枳
棘(仇香)主簿之司曰紀綱(宋傳亮)又曰管轄之司(王荀)簿尉曰
縣椽(歐陽詹)尉職曰一命寸禄(金鑰)廵尉職曰將盗是務去
(左襄)又曰職典賊曹(何敞)久在州縣曰數忝徒勞之職(北史劉炫)
州縣官曰鄉官部吏(左雄)酒官曰酒士(王莽)又曰酒正(周禮)酒
官之長曰大酋(上)酒官職曰賣酒醪(翟方進)監酒税曰職
㩁筦之任(劉禹錫)廵馬遞舖曰督郵(戴封)主鑄錢官曰鍾官
(王莽)管官錢曰圜府之職(選十八)掌百工曰工正(莊子)又曰工
尹(左文公)監門曰為某門監者(魏元忠)掌漏官曰壺郎(陸倕賦下)
(趨奏)武人曰以鞍馬騎射為官(公孫瓚)虞人職曰獸臣司原
(左襄元)作小官曰取一班一級(常表微)又曰人爵未升(王僧孺序)
作官人數曰列在官牒者某人(李固某若干)財利官曰汲利
之官(下賢)甘肥官曰甘丞(後漢)主御酒食官曰湯官丞(上)主
御果菜曰果丞(上)選曹事曰銓管人士(晉起居注)
官職名事中
藩守之命曰苴茅分符(後宦者)又曰分國虎符(陳林)又曰受
任一邦(上)稱太守曰千里之師(劉般)又曰一州之表(上)又
曰尊臨千里(第五倫)作守曰懸太守之章(杜牧)又曰典城臨
民(張酺)太守之土曰一圻(左昭千里)屢作守曰屢紆邦紱(謝玄暉)
藩郡守曰仗鉞作藩(李紳)又曰名都之主(選二十六)刺史清德
曰挂床留犢(上魏裴丈行下晉郤詵廣基)通判曰倅(李商隐)又曰半刺
(庾亮)又曰監州(梁侯景)又曰為州治中(韓愈)倅之職曰關掌郡
事(張步)學官曰校官(任延)試策官曰第策官(上)太子中舍曰
太舍(韓偓内制集)州從事曰百石之吏(朱浮)又曰幕吏(杜牧)幕官
位曰賓位(韓愈)作職官曰參畫幕(金鑰)縣令土曰土不過一
同(左昭百里)縣令自謙曰小縣之宰(選二十六)縣令曰某縣長(范丹)
(縣某名)令之職曰宣給(漢酷吏)又曰猶懼不給(左)善治民曰
長于撫民(崔彦曾)謹辨其職曰肅給(左哀上)好治劇曰安繁
戀劇(隋高熲)治劇優游曰燕享筆硯之間(杜牧)漕運入奏曰
上計(趙壹)官吏所職曰刀筆筐篋(賈誼)又曰文墨論議(蕭何)又
曰刀筆(後王充)又曰以刀筆之文(李斯)又曰文毋害(蕭何)委其
一面行曰某一之(丈三王某所委人)急政曰以鷹擊毛摯為治
(義縱)又曰執事刻急(後郎顗)治民酷曰遇人如虜(朱穆)御下太
急曰如束濕(寗成)官不清曰冗職(曹參)馬政曰差擇養乘之
數(通典注)案獄長厚曰上德通理之吏(文三王)補外曰孤於
外官(終軍)又曰抱屈在外(李翺)求内州曰冀一休足於内郡
(杜詩)不肯從事曰從事何為(周磐)官於近曰職肘腋下(沈下賢)
又曰豫在視聽之末(班固)人謂其疎曰見謂不習事(兒寬)繆
政曰為下吏所欺謬(後西羌)前政繆曰舊政多粃(習之)不職
曰號遲頓不及事(翟方進)權官曰攝承空乏(左成)又曰攝官
承乏(潘岳賦)權兼曰守兼(王莽)共兩職曰若又共二(左)小官
曰末班(潘岳)又曰末官(任昉)又曰在末位(丈選)又曰末秩(周䕫到難)
冗賤官曰厮役之吏(鄭玄)又曰冗官(後虞詡)主芻牧官曰牛
吏(劉盆子)掌樂官曰樂正(禮記)進納作官曰以貲為某(相如某)
(官名)又曰入財為官(前書)
官職名事下
内貴曰宫卿(後漢論)王府内貴曰中傅(清河王)内貴職曰司
宫(左昭五)又曰給事殿省(後漢論)又曰給事省闥(楊秉)公卿大
夫曰人爵(孟子)百官曰羣司(周舉)左右掖垣曰要重之司(權德)
(輿)官禁近曰禁筦(蘇頲)又曰官近(左文公)貴逹官曰兼官重
紱(翟酺)又曰重金兼紫(吕強)又曰要官華使(劉晏)又曰重侯累
將(崔駰)又曰華要(劉崇龜)又曰清塗華轍(王僧孺)又曰雄職(蓋勲)
在館閤曰執事秘閤(蔡邕)久為侍從曰綢繆軒陛某(上某年)
(數)侍從事曰持橐簪筆(張安世)士大夫曰薦紳(司馬遷)作邊
任曰受戎任(傅燮)省曹緊處曰顯曹(韓子)左右司職曰會府
藂委之任(杜牧)鹽鐵職曰牢籠地財(金鑰)又曰𣙜筦之務(上)
侍中謙語曰久汚玉堂之署(李尋)秘書丞職任曰近日月
(王肅表)使者多曰使馹係道(柳公權)諸衛將軍曰掌環列之
尹(傳)偹員位曰充員位(袁紹)
冠綬車服(印璽)(符節)(佩𢃄)
文武官冠曰貂鶡之冠(蘇秦)又曰温貂勁鶡(應劭漢官儀)侍中
冠制曰左蟬右貂(上)常侍冠制曰貂羽金蟬(杜牧)御史冠
制曰鐵為冠柱(漢官儀)武官冠曰繁冠(獨斷)又曰戴鶡尾(崔寔)
又曰戴鶡(平子東京賦)又曰冠鶡(輿服志)總言衣冠曰戴纚垂
纓(揚雄纚音史)印與服曰龜綬(後西域)印曰章(衞宏漢舊儀)印曰方
寸之印(蘇秦)印把曰鈕(隂興)二千石印曰犀印(司馬彪漢書)笏曰
板(范滂)三公綬曰綠綟(晉官品令音戾)宰相節曰瑞節(李商隐)節
度使事曰牙璋玉節(夢得)諸侯服曰玄冕朱紱(曹植)尚書令
所乘曰黑軺(除廣車服儀制)尚書令所服曰絳服(齊職儀)僕射珮
曰蒼玉(晉百官表注●)僕射服曰皂襜(鮑永)御史大夫事曰青綬
蒼珮(漢官儀)卿事曰藻衣花綬(上)農職曰司金掌帛(上上下續)
(漢書)大卿曰冡卿(左)次卿曰介卿(上)少卿曰亞卿(韓子)又曰
少某(上某卿名)郎官位曰哀烏位(漢天文志星名)尚書郎事曰
懷香握蘭(應劭)員外郎曰副郎(韓愈)由郎官出曰出郎官之
帳(杜牧)左右司郎曰都公(唐)祠部曰冰廳(唐)度支事曰金
糓𣙜運之務(杜牧)又曰較運(杜預)當漕計職曰當食者(始皇紀)
又曰漕轉(史記漢山東粟)又曰綰牢籠漕輓之職(杜牧)大理長貳
曰廷理(說苑下)漕事曰流馬木牛(蜀後主)奉使曰一使之任
(嚴助)使臣曰星使(蜀)副使曰偹使(左哀)單使曰使一个(公羊)能
奉使曰使表(馮奉世)採方言使曰輶軒之使(風俗通)使事曰
執圭持斧(上禮記下暴勝之)使星曰天節(天文要集欲小而明)奉使行曰
登車攬轡(范滂)使者所志曰澄清天下之志(上)使自謙曰
得充下使(蜀陳震)使及竟禮曰張&KR0950;誓謁關人(儀禮謁告也)使
事曰移關謁候(上儀禮下陳震)牧官之長曰牧正(上)掌膳饈官
曰庖正(上)尚食衣藥乘輦曰六尚(具員故事)主御又曰緹扇
朱轓(續漢書)太子少師事曰腰銀佩玉(周遷輿服志)太子少師
所乘曰轖車(桓榮)帥臣事曰玉節獸符(劉禹錫)侍御史馬曰
絳騶(宋顔延之下清路)御史衣曰繡衣(伏湛)乘驛持節曰傳瑞(選詩)
東方刺史符曰青龍符(餘方准之)中土刺史符曰銀莬符(上)
太守事曰珪符(王融)又曰魚書(文選)著朝服曰服銀艾(張奐銀)
(印綠綬)著朝服曰擁笏垂魚(夢得)又曰端委(左昭)書組印曰丈
組寸印(杜牧)朝服曰拖綏鳴玉(潘岳)又曰玉重組長(庾肩吾)金
𢃄曰黃金横𢃄(戰國策)組曰丈尺之組(蘇秦)金紫曰龜紫(隂興)
借紫曰假紫(景龍)著緋曰朱衣魚章(退之)令所授曰銅墨(王融)
丞尉服曰黃綬(朱博)選人曰綠組初秩(沈亞之)刺史儀物曰
朱旗曲蓋(叚顒)通判車儀曰泥軾(漢)秘書乘車曰鹿車(王肅)
(表)卿服曰冕服(左襄)綬𢃄曰纂組(招魂)國郡夫人帔服曰命
服(退之)武官服曰服虎文(漢百官志)冠曰元服(後紀)大𢃄曰紳(漢郊)
(祀志)插笏於𢃄曰縉(上)法官冠曰惠文(張敞弟武)
俸禄租給(公使)
禄俸曰奉稍(奚陟奉去聲)又曰秩奉(後漢西羌傳)又曰禄稍(崔衍)食
禄曰分人之禄(揚雄)守微俸曰守儋石之禄(韓信)掾俸曰酸
寒之俸(韓子)厚禄者曰肉食者(莊子)公使錢曰公入(夢得)貧士
苟禄曰三徑之資(昭明陶令傳)圭田曰公田之利(陶潜集)三公
俸曰累鍾之俸(後郎顗)謝支付曰寵給(晉傳咸傳)事少俸多曰
職閒廪重(晉閻纉)佐使之秩曰斗食(史記秦始皇)俸微曰一金
之俸(任昉)又曰禄俸殊為蕭瑟(粹吕才)俸厚曰禄秩優潤(梁王)
(筠表)厚禄曰食肉之禄(左昭)卿大夫食數曰日雙鷄(左襄)官小
俸薄曰職斯禄薄(左雄注斯賤也)待官祠官曰優然曠養之
(始皇紀)素飡曰空受爵禄(河間孝王)
注擬除授(初任)(初上)(代還)(移徙)
常調授補任曰随牒(後漢竇憲)又曰從班随牒(王僧孺)先别差
注曰優調(劉簣)正授之曰正除(景龍七)又曰授以正司(荀彧)初
出官曰脱巾筮仕(夢得)又曰一行作吏(嵇康)入仕曰諾仕(杜牧)
初授曰受任之初(後臧㓋)到官久之曰莅政有頃(戰國秦)謂
官新到曰從政者新(左)奏得差遣曰奏承空闕(粹許籌)避
親移徙條曰互法(蔡邕)任滿曰吏職歲滿(左雄)得替曰秩謝
當歸(沈亞之)得替歸曰終更亟遷(叚會宗)到任曰到職(后劉陶)
移鎮曰徙節(張延賞)又曰換節臨某(韓文某地名)太守初上曰
班錄(王喬)知州初授曰拜州之日(朱穆)受命北征曰得北征
告(王敦)蔭得官曰蔭子(賀知章)又曰以門庇(韓愈)又曰以宗蔭
(上)又曰世及之私(馬武)又曰承家禄(趙咨)只取貴家曰門調
戶選(王戎)又曰以地取(杜牧)不專選注曰雜調他士(范曄論)仕
官無定處曰逐食推遷(沈約)令再任曰今又原之(張平子)
比擬鈎考(資任)(脚色)
上功曰最(選文賦)下功曰殿(上)考衆課殿最曰都試(翟方進)
課最曰為某州高第(後鄧晨某所統州名)又曰以高第(卓茂)又曰
奏課為最(任昉)考課第一曰事第一(蕭何)又曰第一人(齊劉孝綽)
大卿曰課經綸國職(王旭九卿考課)守令課曰以惠利為績(蔡邕)
邊守課第一曰常為邊最(崔實)考校曰鈎校(陳寵)比校曰考
功校德(申屠剛)比其人曰時人以前軰比某人(後循吏)人才
相埓曰伯仲之間耳(與論)考資格曰考之薄世(晉習鑿齒晉陽秋)
功勞經歷狀曰閥閱(朱博)閥閱曰官簿(翟方進)碍格曰拘官
簿(後紀)守令最課曰撫字心勞(唐陽城)
官守術業(權兼)
官業曰政務之績(通典注)仕途曰禄利之路(前儒林)又曰名
利之場(靈運名山序)盡心王事曰補公事之闕(朱暉)盡力從事
曰展四體以率職(左定)謂其有成功曰以為成勞(左宣)能作
官曰吏畏寮慕(韓子)又曰巧宦(潘岳)能吏曰抱功脩職之吏
(谷永)上官所宜曰洒濯其心(襄三下一以待下)治事曰典幹(何敞)在
官兢慎曰持官守身(韓子)又曰抱責守微官(選)祗畏王事
曰以順簡書(漢晉春秋袁紹書)所莅絶私曰財勢絶路(皇甫湜)能
察吏姦曰揵柅姦冒(唐王彦威)自謙曰奉職救過不暇(定下徼)
(大罪也)又曰兼二事(左哀)到權所曰攝承即事以來(吳書張淵表)權
攝不定曰假攝去來(沈約彈孔槖)善為政曰緣飾以儒雅(張敞)
吏業疎懈曰莽鹵(莊子)
同官交承
舊同官曰僚舊(鄭興)好同官曰多君子僚(韓文)僚属&KR1230;曰羣
僚拘攣(梁冀)初到任曰承前(選二十)承前曰躡大君子之躅
(夢得)承前自謙曰視已成事(賈誼)繼其後曰踵前武(相如)忽於
属官曰官屬易之(兒寬)僚友喜之曰為僚類所歸(劉祐)同官
曰同服官僚(韓子)又曰僚朋(荀或贊)又曰官侣(選十五)同官曰
聫事(周禮)既交承曰既承籍(世說)
公府區宇(廳事)(齋閣)
三公府曰公府(後靈紀)三公閤曰鴟閤(陳書)兩府門曰四出
(後二十四蔡質漢官儀)散騎常侍府曰三清府(陳書)大將軍府曰莫
府(李廣所至治事故曰莫府)禁中直舍曰廬(嚴助)省曰華省(安仁閑居賦)省
又曰省闥(谷永)官府曰府寺(樊曄)官局曰寺舍(馬援)廨宇曰區
署(唐房琯)公局大曰府寺寬敞(劉般)小廳曰便署(沈亞之)便廳
曰几硯之廬(上)長葺廨宇曰去之如始至(左昭六)公廳不
堪曰公齋陋冗(下賢)御史臺曰霜臺(杜牧)秘書府曰芸閣(上)
太常寺曰禮寺(下賢)大理寺曰棘序(白帖)司天監曰星臺(沈亞)
(之)官闕員曰官寺空曠(左雄)教坊曰樂局(沈亞之)又曰樂府
(前禮樂志)御史臺曰烏臺(宋子元)又曰烏府(上)又曰栢臺(白居易)
書叙指南卷二
