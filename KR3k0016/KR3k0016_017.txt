書敘指南卷十七
明任廣撰
技術雜藝(百工肄習)
作巧成器曰工(前食貨)技藝之妙曰國工(食貨)又曰世工(夢得)
作幻術人曰眩人(後陳禪)相撲曰角抵(李斯)鍼工曰縫人(周禮)
作瓦匠曰摶埴之工(考工記)治車匠曰攻木之工(上)治玉
匠曰刮摩之工(上)稱酒匠曰酒人(白帖)稱造箭人曰箭某
(萬章某其姓名)鑄作曰鼓鑄(後百官)會水人曰沒人(莊子)又曰水工
(張騫)築毬曰躢鞠(霍去病躢一作蹵)畫匠曰畫人(白帖)機關曰秘機
(王莽)又曰施關設機(張平子)大教曰都試騎士(李通)鐫刻曰鍥
(荀勸學丨苦結反)又曰鏤金石(上)能幻術人曰化人(列子三)會水
曰能騖沒(列三)造食人曰饔人(潘岳)不曾習曰不素肄(曹植詩)
畫木匠曰彩工梓匠(杜牧)歌巧人曰善聲巧手之徒(上)造
玉人曰追師(歐陽詹)弄蛇曰水人(文選張平子賦)又曰狸人(上)隠
於磨鏡人曰負局先生(列仙傳)木匠事曰執斵(左成)主逐獸
人曰迹人(左哀)治象牙曰鵠(爾雅)治角曰□(上)治犀曰剒(上)
治木曰剫(上)治玉曰雕(上皆治周璞之名)
營生諸業(牙儈興販)
四民各别曰四人異業(崔融)趍利人曰怵迫之徒(鵬賦)牙引
人曰駔儈(貨殖子郎反)又曰市儈(淮南子)大牙人曰大駔(上)放
債家曰子錢家(貨殖)放債曰子貸金錢(上)取一償二曰倍
稱之息(前食貨)視時興販曰與時逐(貨殖)又曰發貯鬻財(子貢)
販斛㪷曰糴賤賣貴(楊惲)慱戲為生曰惡業(貨殖)賣漿為生
曰小業(上)磨治刀劍曰酒削(上)販海客曰舶商(唐路嗣恭)賣
漿者曰漿人(列子二)賣餅人曰餅師(上)燒窰家曰陶家(枚乘)
鑄鐵器家曰冶(後劉祐)作冶曰鏟鑄(劉禹錫)小民業曰以漁
采為業(王莽)屠家精者曰巧屠(上)貧人所營曰旦暮之業
(莊八)斗子曰以槩量業於市(僕固懷恩)伐山竹木為業曰山伐
(前地里)煎鹽而富曰用盬鹽起(倚頓)屠家之豪者曰屠伯(嚴延)
(年)夜作工夫曰㸐脂火夜作(陳湯)采茶曰搴擷(夢得)漁者曰
魰者(家語)泥作為生曰手鏝衣食(韓子)旋營生曰無兼辰之
業(王融)治作曰鼔槖吹埵(淮南本經)種牧為業曰樹米架羊(上秦)
(族)放債曰多放錢貨(桓譚)與本使營生曰以本業之(馮衍)營
生曰以活家命(杜牧)養生所用曰生生所資(陶潛)牙儈事曰
駔儈之術(班固擬連珠)盡術作活曰百道營生(石崇)
揆策謀度
問人曰熟計之何(張騫)揆所當然曰計宜者(李孝純)計策曰
以某譸之(虞詡)又曰吾惟之(上)揆度曰審畫(李斯)又曰指畫
商訂(李德祐)稱巳所慮曰繆慮(張登)與人謀事曰為畫善計
(楊惲)爭論未定曰未能得堅決(張良)以策千人曰以畫奸某
(前劉澤)密計曰秘策(封德彝)又曰升樓去梯之謀(劉表惡於父母欲)
(亡之謀)最上計曰太上計(蘇秦)長策曰計有餘矣(孔融)又曰金
石之策(馮衍)謂善計曰計無便此者(張儀)事不便曰於策不
便(賈誼)事未便曰未見其便(吕強)建白曰有所關說(丈三王)某
人議不行曰某人議格(梁孝王格音閣)被捃無柰何曰計乃無
聊(吳王濞)參計策曰與慱覽者參之(谷永)謂其事非曰不應
經義(第五倫)都堂聚議曰都坐議政(晉明詔)所念慮不高曰
下流之念(吳孫登)計大小事曰巨謀纖計(杜牧)所思慮曰此
某宿昔常計(光武十王)慮事曰陶心研慮(下賢)謀不當曰某之
非計(後虞詡某取舍)自念慮曰伏自惟省(魏言郭等表)決定曰不失
銖分(大興經興帝王篇)計議曰前計後策(隗囂)深思計之曰想慮
破頭(傳咸)議事謬曰講事不令(左襄元傳)善其謀曰善哉子之
言是(左昭四)又曰吾不見是(石顯)共計事曰召室老宗人(昭三)
買賣交易
通財鬻貨曰商(前食貨)行買曰商(上)坐販曰賈(上)商人業
曰販賤賣貴(吕不韋)又曰廢舉與時轉貨貲(子貢)價例曰價
數(薛宣)物大貴曰物踊騰貴(前食貨)強令小估物曰摧直(王翃)顧
人錢曰僕賃之費(夢得)賃錢曰僦費(前食貨)顧人不與錢曰取
庸苦之不與錢(周勃)納房食錢曰歸屋食之當(韓文)賣酒不得
曰酒酸而不售(外傳)巳賣悔價小曰悔不小靳可至某(崔寔丨)
(若干)貨易視時曰射時(下賢)獨占賣買曰辜𣙜(後靈帝紀以𣙜為較)買
酒曰懷錢挈壺(孔融)強小價買物曰強折賤賈(張讓)十分酬一
分曰十分顧一(上)商量價定曰諧價(上)馬毛色價例曰物
價(通典注)損所閱賣物價曰折閱(荀修身)善販弄曰良賈(上)販
貨曰子貢之殖(列七)優顧人曰厚與錢傭(李習之)商相謂曰與
子商游(上)顧人伐山木曰顧山(光武)微損曰角尖之耗(杜牧)要
添價曰求益(後逸民)巨商曰大賈人(吕不韋)物價貴曰食貴於
玉(戰國策楚)柴價貴曰柴貴於桂(上)與外國交易曰外市(主父偃)
傭顧曰與傭保雜作(相如)買賣劵書曰行傭(江革下供親)米價頓
長曰穀糴驚踊(應璩)係行戶曰有市籍(唐舉選令白帖)
市井街衢
市井曰萬商之川(左太沖)賣物舖曰賈區(胡建)市井道曰隧
(班固賦)鬧處曰大道人衆中(薛宣)酒肆所嗅曰糟漿之氣(列子)
(七)屠之市曰腥臭之肆(外傳)又曰刀俎之肆(上)賣乾魚處
曰枯魚之肆(莊子)魚市曰鮑肆(楚詞過丨而失香)市肆密曰連棟
接屋(晉成伯陽賦)又曰萬室駢延如櫛(張登)市邑繁盛曰閭閻
且千(班固都賦)市人技曰談智於尺寸之間(城伯陽)移市曰徙
㕓(宋傳亮喜雨賦)市中物貨多曰山積星繁(左太沖)市中所圖曰
分毫之利(成伯陽)市人精點曰目語額瞬(上)專利市曰擁
護貿易之利(王彪整市教)舊市井地曰舊鄽(庾信荅移市教)交易人
曰交貨之黨(庾信)市井繁曰列隧百重(蜀都賦)鋪席多曰羅
肆巨千(左思蜀都)鋪席彩飾曰華肆(庾闡賦)都下市曰都街(馮緄)
又曰都市(列仙專)又曰京市(王肅賦)夜市曰夕市(周禮)市井曰
䥫市銅街(徐陵衆食碑)市中空地曰㕓(鄭玄周禮注)市中樓曰旗
亭(平子賦)市巷曰闤(顔延之纂要)市門曰闠(上新闠)道四達曰衢
(釋名)道五達曰康(上)道六達曰莊(上)說市曰朝滿夕虛(橝裕)
(子)
田畝種藝(郊野作税賦織蠶)
田間道南北曰阡(前食貨)田間道東西曰伯(上丨音陌)山田
曰石田(伍子胥)郭外曰郊(潘岳閒居賦)鹹地曰潟鹵(潟音昔)麻田
曰疇(前郊祀)野生曰旅生(史天官光武野穀丨丨)農夫鹵莽曰淺闢
庸種(皇甫湜)織物不堪曰纇絇疎織(上)租賃所輸曰假税
(後紀)燒山林種水田曰火耕流種(杜篤)展賦税限曰闊其租
賦(王莽)攤逃税曰攤逃人之賦(李渤)織具曰紡織績紝綀緼
之具(崔寔)税賦曰山税海租(張登)田不治曰稼穡荒蔬(吕強)出
禾稈曰藁税(禹貢)作水田曰激河浚渠(西羌)水碓曰水舂(上)
屢欠租入曰數負其課(何武)織婦曰紅女(仲舒丨讀曰工)治田曰
均田畫疇(左思魏都)種曰稼(光武)斂曰穡(上)巴人謂税賦曰賨
税(在松切)畦界隔曰塍(班固西都賦丨音乘)牛繩曰縻(安仁籍田賦)蠶
曰女兒(搜神記)又曰龍精(離騷)又曰齊女(董仲舒荅問)再收蠶曰
螈蠶(淮南秦族)分田曰剖分而食之(襄二)田畔溝曰洫(左襄二注)親
按行田曰履畝(公羊)地埆不生五糓曰不毛(上)又曰淳鹵
(左襄)下濕地曰偃豬(上)平美地曰衍沃(上)小村店曰三家
之墅(皇甫湜)憫農曰田家作苦(楊惲書)田器曰鏄器(周禮)
農民丁口(徭役等第)(保伍徐復)
闢土殖糓曰農(前食貨)會耕田人曰善田者(王翦)勤力本業
曰力子(楚曄)農人勤曰晝田夜紡(房玄齡)保丁曰白徒之衆
(鄒陽)村人曰丁夫(玉符)保伍曰比伍(戶翁歸)村保田曰郊保之
民(前五行)附名籍中曰占著(漢紀)附託冐匿戶名曰附蔭(後魏)
徭役曰任衆(大宗伯)科算丁口曰口率之科(丁鴻)畏差役曰
患役之民(鄭太)定等第曰案比(後紀江革)又曰比要(小司徒)非理
科徵曰特選横調(左雄)徵發多曰徵發如雨(王嘉)剩賦曰冶
賦(王雄)免其科役曰復(孝武)邊遠之民曰裔民(夢得)謹民曰愿
民(前食貨)人丁實曰無所影頼(楊於陵)民窮曰剔屋賣田(狄仁)
(傑)又曰賣舍帖田(李嶠)丁口不實曰廋蔽(蘇瓌)漏落戶名曰
游戶(張說)人流亡曰彫攰(蘇瓌)流人歸業曰流宂盡復(蘇幹)民
墮本事曰逋畝下機(劉陶)農民曰牧兒蕘豎(儒林)擡估物力
曰增貲就賦(劉平)農所衣曰襏襫(管子謂豎之禮)農笠子曰
戴苧蒲(上)親保曰保伍姻近(毛若虚)稻田分水曰定水令
(兒寬)農民曰芸夫豎牧(後陳紀)又曰邑老田父(潘安仁藉田賦)漕等
部民曰屬城思詠之民(周魴)民逃之盡曰家為空戶(陸)民
流曰棄其業西流(沈下賢)小民曰單産孱民(上)農忙時曰
盛春東作(何敞)民貧曰瘠於擾費(下賢)又曰財空戶散(朱穆)小
於鄉曰聚(漢光武注)主農之官曰田畯(詩)卹單身民曰抆介
特(左昭四)開收民版曰登下(周禮九)責漏下口曰𨼆口之罰
(漢法)民數曰生齒之徒(周官男八月女七月)
豐凶斂散
歲大豐曰上歲(史天官)又曰上熟(前食貨)又曰大有年(公羊)連
歲熟曰屢豐年(詩)歲粗熟曰僅有年(公羊)豐年帶約凶年
租曰補敗(穀梁)連年不登曰累凶年(上)凶年事多曰歲札
事叢(劉禹錫)凶年民流曰民物流遷(陳蕃)灾傷水旱曰無年
(唐李絳)計人口算斂曰頭會箕斂(陳餘)用内藏物散人曰斥
内帑(皇甫湜)一穀不升曰歉(韓詩外傳穀)二穀不升曰饑(上)三
穀不升曰饉(上)四穀不升曰荒(上)五穀不升曰大侵(上)
必當豐曰年歲宜應(杜延年)捕蝗術曰逐蝗之道(應璩書)穀
不熟曰饑(爾雅)蔬不熟曰饉(上)果不熟曰荒(上)仍饑曰荐
(上)凶年不輸税曰歲惡不入(前食貨)書旱曰春種未下(後光)
(武)又曰久旱傷麥(上)大旱曰野無生稼(春秋考異記)
𨼆卹振貸(假借催索)(歸還救援)
卹之曰憫然為之改容(范滂)憂卹曰𨼆憫(選十四)竭囊濟人
曰殫禇(崔弘)𨼆卹曰賑婣舊之乏(盧邁)散財不留曰無所遺
餘(郭伋)好施曰揮金僚朋(荀彧贊)又曰以周窮急(後漢任延)振救
人曰紓人於倉卒(後荀彧論)救溺者曰鈎求(廉范)濟貧曰為經
理饘粥(後魯襃)振人盡術曰誠父母之計也(樊準)與人物曰
乞(朱買臣乞音氣)施及老鰥曰逮鰥(朱買臣)存問曰過存(馬援)又曰
修書記致醫藥(任延)助其婚嫁曰助濟其妻娶(劉翊)思養人
厚曰與同優劇(劉寵)慈戀不決曰選懦之恩(後清河王懦仁兖反)遣
使賑給曰舉實流宂(後紀)棄逋責曰巳責(左成上)放所欠不
索曰折劵棄責(左成上)賖酒曰貰(古吳潘酉章)欠所賖酒錢曰
負貰酒(高紀)還賭錢錢曰償慱進(陳遵)償之曰庚之(檀弓)不還
債曰抵負(孟嘗君)索債不止曰詭索無已(陳重詭責也)賑濟不
實曰賦卹有虚(董卓)取債曰起責(谷永)憐顧曰矜遇(書集馮敦)孤
寡可憫人曰煢婺(七命)又曰孀老(上)荷憐撫曰動哀矜之
色(北王孝籍)還利債曰酬償息錢(杜牧)照𬋩之曰與周旋饋餉
之(吳潘)救援曰紓倒懸之會(臧洪)債主曰債家(束晳貧家賦)那
容還債曰取東而償西(上)不相贍曰其肯字我乎(左成)
事物名數
矛丈八曰矟(通俗文)城三板曰雉(七命)又城三丈曰雉(張衡賦)
百人曰卒二十五人曰兩(上)五百曰旅(公羊)二千五百人
曰師(周禮)一萬五千五百人曰軍(司馬法)兵車十五乘曰大
偏(上)又曰(上即舊偏法)三屋曰井(上)十井曰通(上)十通曰成
(上)田方十里曰一成(左哀)五畝曰㕓(班固)田六尺曰步(司馬法)
田百步曰畝(上)百畝曰夫(上)錦二丈曰一端(左昭六)錦二
端曰一兩(上)墻五板曰堵(平子西都)城築方丈曰堵(左𨼆)城三
堵曰雉(上)五升曰豆(左昭)五豆曰區(上)五區曰釜(上)船二
伯斛曰舠(說文)船三百石曰艇(上)八十斤曰六鈞(左定下)三
萬斤曰千鈞(李善注孟堅文)一羽曰箴(爾雅)十羽曰縳(上)二十五
家曰社(左昭六)十六井曰丘(左哀)田一歲曰菑(爾雅)二歲曰新
田(上)三歲曰畬(爾雅)金二十兩曰一鎰(孟注)八尺曰尋(左)倍
尋曰常(上)六斗四升曰鬴(周)鬴十曰鍾(上)十鍾曰環(周禮)
一斤四兩曰三□(上音刷量名)粟十曰分(劉向說苑)分十曰寸(上)
寸十曰尺(上)尺十曰丈(上)千二百粟曰籥(上)籥十曰合(上)
合十曰升(上)升十曰斗(上)斗十曰斛(上)物重十粟曰圭(上)
重十圭曰銖(上)重二十四銖曰兩(上)重十六兩曰斤(上)重三
十斤曰鈞曰石(上)馬四疋曰駟(孟注)人三曰羣(說文)獸三曰羣
(詩)獸二曰友(上)五貝曰朋(上)女三曰粲(上)四馬曰乘馬
(上)數萬至萬曰億(上)數億至億曰秭(上)百里曰一同(左昭)
(六)千里曰一圻(上)田野九夫曰井(周禮)四井曰邑(上)四邑
曰丘(山)四丘曰甸(上)四甸曰縣(上)四縣曰都(上)百羽曰
緷(爾雅在前十羽曰縳下)
書敘指南卷十七
