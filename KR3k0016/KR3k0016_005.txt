書叙指南卷五宋任廣撰
廟堂學校
即廟堂釋奠曰于國之雍(傳咸頌)釋奠禮曰奠師貴齒(上潘)
(尼下袁曜詩)釋奠曰祭菜(禮記芹藻之屬)孔顔事曰夢周希虞(摯虞頌)
學舍曰精廬(姜詩)又曰學宫(郭太)又曰校舍(儒林)又曰學廬(邊讓)
又曰精舍(李充包咸)又曰横舍(宣)太學國學曰兩學(潘岳)太學
曰成均(五帝名)又曰槐市(准南子)國子學曰虎闈(王元長)命學
官曰乃命學臣(潘尼)國子曰胄子(傅咸)又曰國胄(王儉)學舍長
曰都講(楊震)詣學曰就黌學(仇賢)學以居位曰士(食貨)興學曰
修治學宫(尹翁歸)居學事談話曰游談其中(仇賢)書堂治飲
食曰都養(延篤)詣學曰即就學宫見諸生(何武)為學校光曰
寔華庠璧(後漢杜篤賦)總叙學宇曰階序牖闥(李尤辟雍賦)學校
事禮曰春射秋饗(上)
師徒傳授
呼師席曰絳帳(馬融)又曰董帷(仲舒)同師學曰同門(儒林)聚徒
曰開門受徒(儒林論)門徒名籍曰錄牒(李膺)又曰編牒(儒林論)
師徒少曰朋徒怠散(上)又曰生徒衰少(劉禹錫)不講書曰
倚席不講(儒林)自小為學曰結髮事師(上)久授業曰久次
(董仲舒)終其所學曰卒業(楚元王)學生請假曰學徒取告(狄仁)
(傑)出就學曰行學不在(姜詩妻)學課曰束脩之饋(第五倫)學
徒多曰著錄至某人(後魏應某若干)往請教曰攝齊受教(家語)又
曰冀承清誨(趙壹)又曰攝齊函丈(王僧孺徐君集序)又曰貽我高
矩(張華勵志詩)集講時曰大都授時(翟方進)功課不逮曰不滿
呈限(劉祐注)求教謙辭曰闇於自見(選二十六)相師傳曰遞相
師祖(靈運)教子曰教勒子孫(馬廖)尚家學曰以家法教授(後儒)
(林)俟教曰敬滌耳以聽玉音(七啓)又曰敬聽嘉話(七命)學書
束脩曰謝章(北冀雋)能講服制曰善說禮服(夏侯勝)問義狀
曰横經捧手(謝承書董春)舊學廢曰宿素衰落(鄭玄)稱學師曰
儒宗學府(後主授江總冊文)
儒習科第
勤學曰手眩於運管(劉禹錫)又曰寄身於翰墨(典論)又曰閉
門精誦(樂恢)勤誦書曰脣腐齒落(方朔)又曰編離字滅(沈約)讀
書聲曰諷讀之音(後吳祐)嗜書曰游思竹素(選十五)又曰耽
美書(郤正)為學曰以典籍為業(崔駰)治經好曰為某甚精(楚元)
(王某經名)讀書處曰曉忩夜燭(孫樵)儒道曰於道最為高(前藝文志)
勤學自忍曰寒膚嗛腹(劉禹錫)道義曰典學之根(李習之)嗜
學未仕曰未遑仕進之事(崔駰)儒士曰吟典籍襲衣裳(姜肱)
嗜學曰畋漁于書林(劉禹錫)讀書事曰憑几據梧(梁元帝)學
稍進曰差增於往(後逸民)不學而知曰耳剽已久(朱博)非儒
學曰異家者流(前藝文)謂儒者曰某逄衣徒也(列子二)不通
學曰面墻術學(後鄧后)學且營生曰家貧無常行(蔡義)倦學
歎曰安能久事筆耕(華嶠後書)世能文曰世禪雕龍(崔駰贊)又
曰以學行禪其家(李南)赴試曰提筆入貢士籍(孫樵)得觧曰
賓薦(韓子)又曰受遣(歐陽詹上幸因)又曰在貢籍中(張登)自言得觧
曰汚賢能書(劉禹錫)
經史載籍(編校)
易禮樂春秋書詩曰六藝(後儒林論)古謂史記曰春秋(公羊注)
史記曰太史公記(楊敞)前代史曰先史(後漢官者論)經史外書
曰外家之語(骨稽傳)又曰外家傳語(上)儒謂雜家流曰盪
者(前漢藝文志)諸書曰百家衆氏(後漢延篤)通經諸家曰衆家(後儒)
(林)專經曰為某家(上某經名)易曰道籥(易乾鑿度)河圖曰河籍
(謝朓)史書曰墨兵(孫樵)賊臣謂史曰謗書(蔡邕)古史類曰往牒
(赭白馬賦)杜甫詩曰詩史(唐史)紀異書曰奇紀(孫綽)古書曰冡壁
遺逸(梁元帝)收書曰多墳籍(後七十四)楚辭曰楚篇(辯騷)異書曰
神經怪牒(王僧孺徐君集序)相寉經曰幽經(鮑明遠)能校書曰磨
研編削之才(後漢蘇竟)略校書曰粗點定(陶潛序)又曰故加搜
校(上)編集曰寫集聞見(謝靈運)自編纂曰手自排纉(元稹)編
撰成曰殺青已就(劉之遴與劉孝標借類苑書)古人寫書曰編某簡
(周磐某二尺四寸)錄上所校書曰供繕寫上(後盧植上家乏無力)掌帝書
曰外史(周禮)司文籍曰職典經圖(劉孝綽啓)
文房衆物
薄小紙曰赫蹏(前趙后)紙曰會稽楮先生(韓子)筆紙曰毫素
(選十)筆曰中山毛穎(韓子)又曰中書君(上)又曰管城子(上)筆
曰三寸弱翰(子雲荅劉歆書)筆副曰秋兔之翰(傅子)墨曰絳人陳
玄(韓子)奇墨曰芳松之淳烟(傳玄)硯曰弘農陶泓(延之)盛書曰
盛以(篋)衍(莊子天運)又曰巾笥(莊子秋水)承書夾曰書槴(後杜篤賦)又
曰書帙(靈運銘)盛書囊曰方底(前趙后)貯書物曰綠笥丹筒
(上)又曰金版玉箱(上)又曰錦文緹帙(上)淺黃色書衣曰
緗帙(上)盛書青白袋曰縹囊(文選序)故不完書冊曰脫簡
(劉向)故編秩曰朽編落簡(任昉啓)背書曰帛其□(孫樵)幖青而
朱寫目曰青首朱目(襄楷)青裝絹朱介之曰縹白朱介(太平)
(經)勾抹書曰青下而丹目(上)打整文字曰理閱篋帙(杜牧)
呼人几按曰棐几(王羲之)
詞章詩闋上
作文之意曰㠯宣寄情志(平子)又曰寓目寫心(梁簡文帝)業文
曰㠯翰墨為勲績(曺子建)文不襲蹈曰自鑄偉辭(劉勰辯騷)作
古文曰變醨養瘠(裴延翰)文辭之妙曰轢古切今(辨騷)又曰
瓊敷玉藻(文賦)又曰滌濯滓窳(裴延翰)又曰筆酣句徤(上)比
頌人文曰縟綉繁絃(文賦音辱)稱人文意曰無一字空設
(范蔚宗)稱人詞章曰雕章綉采(任昉)又曰絺句繪章(唐藝文志)深
於詞章曰味腴搴芳(劉禹錫)詠美事物曰綷以藻詠(左思魏都)
諸著述曰塗藁醉墨(裴延翰)文思深妙曰心精辭綺(伯喈贊)
文奇有叙曰爛然有第(平子)窮而作文曰汗窮愁之簡(北史)
(王孝籍)能為誥命曰&KR0570;于辭令(屈原)敏于文曰筆端風生(獨孤)
(及)傳家學曰紹雕龍之慶(權得輿)稱雄文曰掀雷抉電(司空)
(圖)詩之體曰舒布(文選序)頌之體曰總成(上)論之體曰析
理精微(上)銘之體曰序事清潤(上)所□妙曰孤技(張平子謂)
(文章)作文字曰述造(魏文)差定人文曰品藻(揚雄)大有文曰大
手筆(蘇頲)大手筆曰鴻筆之臣(論衡)文章吏曰懷鉛之臣(含元)
(賦)能速為文曰能軍中書(下賢)止為文曰辭句之學(李翺)書
生曰章句之徒(揚雄)文屈曲詳偹曰骫骳(枚臯上古委下音被)文士
曰綴文之士(劉向)偶同古文曰闇合曩篇(文賦)書事直曰不
曲筆(臧洪)極思為文曰涸思乾慮(文粹張說)述作事曰汗簡懷
鉛(李翰)讀人文曰吟諷廻環(沈約)謝人示文字曰吟諷知厚
(謝兆)文字曰染筆作詠(惠連贊)為文法曰以氣為主(魏文帝典論)
又曰詞條文律(文賦)稱其文賦曰五經之鼓吹(世說孫興公)文
膚淺曰無根核之深(論衡)得文體曰握靈蛇之珠(曹植書上人人)
(自謂)思慮作文曰沈吟短翰(梁簡文)評文不通曰好丹則素
非(江淹)文師曰棟梁文囿(周庾信)作文自謙曰某也筆已老
矣(李白)為文師授曰得之真訣(孫樵)
詞章詩闋下
詩賦曰篇賦之文(蔡邕)詞曲曰側辭豔曲(温庭筠)對偶曰使
枝對葉(獨孤及)又曰取青嫓白(柳宗元)給筆札令作文曰授
簡某(惠連雪賦某其人)久欲作文曰久欲搖筆(陳江總表)未及答和
曰答賦不暇(班固)不敢下筆曰拱手而韜翰(蔡邕篆書體)狀其
事曰誄(檀弓)述碑銘曰公鼎侯碑(劉夢得)又曰志隧表阡(上)
自謙文曰可供醬蒙藥楮(上)又曰可覆醬瓿(揚雄瓿音部)作
誄傷悼曰攬涕操觚(江總表)文思易竭曰挈瓶屢空(文賦)律
詩曰律句(白居易)作詩賦曰轄字束句(孫樵)又曰磨韻調聲
(上)作詩曰搜章摘句(叚秀寔)呼唱首曰強韻(李義山)自謂歌
詩曰末曲(惠連)又曰短韻(文賦)自謙詩曰蕪音累氣(選二十五)稱
奇詩文曰穿天心(皇甫湜)又曰出月脇(上)稱人詩曰新聲
秀句(上)又曰清詞妙句(陳琳)又曰逸韻佳對(顔真卿)辱人和
詩曰報章(顔延年)謂人詩曰嘉藻(宣遠詩)又曰妍唱(惠連雪賦)又
曰風什(任彦升)又曰真作(杜甫)又曰盛藻(選靈運)又曰高言(選二)
(十五)又曰妙句(上)和人詩曰承光誦之末(選)又曰繼聲(劉夢)
(得)和人詩曰嗣響(靈運)稱唱和曰聯珠唱玉(粹吕温)叙酒多
曰篇篇有酒(陶集序)呼人先作之詩曰前藻(上)作文用心
曰鎪心倒魄(孫樵)作文或書曰搦管捉紙(孫樵)無暇作文
曰不遑削藁(上)初學文曰模擬竊取(柳宗元)口授曰占(袁敞)
口道令人寫曰口占書吏(上)便撰上之曰今立藁草并
上(南匈奴)事不足述曰豈以汚簡札哉(范滂)可紀曰宜傳而
著之(趙壹)穿鑿曰穿文鑿句(幽明錄)又曰穿求崖穴(儒林論)非
登科人文曰非類之文(張登)著述各别曰意製相詭(選)
字畫筆翰
書曰心畫(揚子)通六體書曰長小學(谷永)習學書曰肄書(鄭虔)
善書曰有鍾王之則(北史趙文深)又曰應手從心(傅玄)謹書曰
繕書(後七十四)草書曰草聖(王愔文字志)又曰赴急之書(書斷)半真
草書曰藁書(文字志)印中填篆曰繆篆(蔡邕)篆書曰鳥篆(陽球)
執筆曰操觚(文賦)形聲相益曰字(說文)著于竹帛曰書(上)古
寫字曰出刀筆書某(劉盆子某所書物)施于符傳書體曰符刻
(說文)施于印璽書體曰摹印(上)施行于公府書體曰隸(上即)
(今真字)書之用曰以教學童(王莽)書畫星主曰奎(孝經援神契)掌
六書曰官保章氏(周禮)垂露狀曰阿那(文字志)尚書臺召人
書體曰虎爪(上以防矯詐)尚書臺告下書體曰偃波(上)飛白
書勢曰霜素凝鮮(鮑照)隸書曰佐隸(鍾氏隸書勢)草書意曰勦
其墨翰(崔瑗草書勢)草書之功曰周於卒廹(上)又曰兼功并
用(上)字意曰字指(蔡邕上思下之傾仰)又曰必由意曉(晉成公綏)
聲名等級(首冠)
稱人名望曰華問(陸機詩)又曰芳聲(鸚鵡賦)又曰瓌望(榖梁序)
又曰嘉聞(昭七)名聲曰休令之嘉音(朱浮書)馳聲譽曰揚芳
飛文(蔡邕)又曰架學飛才(陶弘景答趙英才書)少有名曰早有名字
(劉禹錫)又曰少有英稱(崔湜)皆有名曰俱著名字(陳遵)人有聲
曰雋聲清劭(前元后)又曰駿聲升騰(荀彧贊)又曰令聞休揚
(杜密)聲名榮耀曰聲榮(宦者論)著大名曰身傳圖象(臧洪)名垂
史中曰竹素之事(王敦)名最高曰常為稱首(相如)令名聞于
世曰有嘉聞(歐陽詹)鄙其人曰何侔名于我(戰國中山)不若某
曰名譽出某下(翟方進)在上曰處右上(漢雜事)人驍勇曰某
有梟名(劉馬)聞其名曰承其名(皇甫規)好慕古人曰慕竹帛
(後后紀)儒謂名家流曰譥者(前藝文)吟詠在人口曰吟口(荀不)
(苟)少年有行曰為後進冠(陳遵)比數曰等比(前元后)首冠曰
裒然為舉首(董仲舒)第一人曰首選(前儒林)第一名曰首名
(孔融)無雙曰寡二(吾丘夀王)齊名曰與某人名相甲乙(席豫)好名
曰坐作身價(袁紹)身亡名在曰身沈名飛(曹植武帝誄)沽名曰
釣采華名(後逸民)有虛聲曰純盗虛名(後方術論)無名而止曰
灰燼而冺(李翺)
揄揚庇覆(先容)
謝名揄揚曰厚見周稱(子建)相稱曰相標榜(後黨錮)又曰題
拂(上)揄揚之曰以就其聲價(後方術上論)互相譽曰迭為唇
齒(范滂)又曰結為奔走之友(何顒)先容曰豫席(賈誼)包容曰回
容(馬武)又曰重垂含覆(魏略三公奏)虛見舉曰過差之譚(吳書張紘)
掩其過曰彌覆之(魏書郭后表)庇覆之故曰庇瑕未露(隗囂)庇
覆曰所盖多矣(左成)又曰慈恩覆護(光武十王)又曰容護(後后紀)
又曰擁護(後劉玄)所因仗人曰紹介(選二十六)
書叙指南卷五
