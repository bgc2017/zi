欽定四庫全書
御定星歷考原卷六
用事宜忌
選擇總論
吉凶之說昉於易衍於疇所以順性命之理盡變化之
道而教人卜筮以為趨避之宜者也然隂陽既分剛柔
定位五行順布則生尅無端干支相推則衝合互見以
及納音納甲𣲖衍而枝分八卦九宫同條而共貫皆推
原於易理根柢於圖書論日以繁術日以巧是不可謂
理之所必無而亦勢之所必至者也三代而後隂陽家
者流各出其說以鳴於世亦已紛矣况一日之間有吉
神又有凶神且有一神而異名者異其名矣又有一為
吉一為凶者夫神煞之名不過即五行之生旺休囚干
支之刑衝合會以為斷耳術數之徒乃甚言其吉凶以
駭衆而震俗偶有所驗羣焉信之而古之立說茫乎莫
知其所由來矣今吉凶神煞既為註釋而又即用事註
其宜忌以為選擇之例亦皆仍歷書之舊云
上冊受封
歷例曰凡登壇受冊追封諡號等事宜月德合忌四廢
牢日獄日徒隸死别伏罪不舉罪刑建破平收閉日
曹震圭曰正月宜辛未辛夘辛酉二月宜己丑己
亥己未三月宜丁亥丁酉丁巳四月宜乙丑乙酉乙
卯五月宜辛未辛丑辛亥六月宜巳巳巳卯己亥七
月宜丁卯丁丑丁酉八月宜乙丑乙未乙巳九月宜
辛巳辛卯辛亥十月宜己卯己酉己未十一月宜丁
丑丁未丁巳十二月宜乙亥乙酉乙巳
肆赦
歷例曰凡赦過宥罪釋獄緩刑蠲除賦役起拔幽錮撫
納流亡復還遷黜等事宜天赦天德合曹震圭曰
正月宜六壬日戊寅日二月宜戊寅日三月宜六丁
日戊寅日四月宜六丙日甲午日五月宜甲午日六
月宜六巳日甲午日七月宜六戊日八月宜戊申日
九月宜六辛日戊申日十月宜六庚日甲子日十一
月宜甲子日十二月宜六乙日甲子日
覃恩
歷例曰凡晉遷官秩恤孤惸施恩惠宜隂德天恩天赦
天德合曹震圭曰正七月酉日二八月未日三九
月巳日四十月卯日五十一月亥日
布政事
歷例曰凡頒布制令敷揚風化等事宜天恩天馬忌四
殺曹震圭曰正七月午日二八月申日四十月子
日五十一月寅日
行賞
歷例曰凡給賜親戚賞賚勲德錫命藩屏等事宜天恩
忌四殺若遇時德者止注賞賀宴樂若遇滿日注施
恩行賞幷忌閉日
招賢舉正直
歷例曰凡擇選寮宷委用謀猷舉隠逸賢能宜天馬天
喜忌破平收日曹震圭曰正月午日二月申日三
月午日四月子日丑日五月丑日寅日六月無七月
辰日午日八月辰日申日九月戌日十月子日未日
十一月寅日未日十二月無
出師
歷例曰凡選將訓兵出師征討等事宜天德合月德合
吉期兵吉兵福兵寶寶日義日制日天馬要安止
宜安撫邊境忌月虛大時大敗大殺劫殺死氣死神
天獄天火兵禁五墓往亡四廢四離四絶四窮四耗
四擊八專九醜月刑月害伐日專日及四殺日曹
震圭曰正月宜辛未癸酉庚辰丁酉甲辰丙辰二月
宜乙丑丙寅丁丑辛丑壬寅辛亥庚寅己亥申日安
撫邊境三月宜甲子庚寅丙寅壬寅己亥庚子辛亥
卯日安撫邊境四月宜甲子甲戌庚子庚戌酉日安
撫邊境五月宜己巳辛未壬申庚辰癸巳乙未丙申
甲辰乙巳戊申丙辰辰日安撫邊境六月宜丙寅巳
己庚寅癸己壬寅乙巳七月宜乙丑丁卯甲戌丁丑
丙戌癸卯庚戌八月宜己巳辛未壬申癸巳乙未丙
申乙巳戊申亥日安撫邊境九月宜己巳壬申癸巳
甲午丙申戊申乙巳午日安撫邊境十月宜庚辰甲
午甲辰丙辰子日安撫邊境十一月宜乙丑丙寅乙
亥丁丑庚寅己亥辛丑壬寅辛亥未日安撫邊境十
二月宜甲子壬申乙亥丙申己亥庚子戊申辛亥
納表上章
歷例曰凡進納封章披陳利害伸理詞訟等事宜福德
月空聖心解神忌反支天獄官符天吏臨日癸日建
破平收滿閉日曹震圭曰正月宜壬戌日忌子午
日壬午日酉日忌詞訟二月宜申日庚戌庚辰不宜
未酉二日午亥二日忌詞訟三月宜子日丙寅日不
宜申日卯日忌詞訟四月宜寅午戌三日不宜卯日
己酉丑三日忌詞訟五月宜丑日壬寅壬辰日不宜
戌日酉日忌詞訟六月宜子日庚寅庚申日不宜亥
酉二日午日忌詞訟七月宜丙辰日不宜子午日卯
日忌詞訟八月宜寅日甲辰甲戌日不宜卯丑日子日
忌詞訟九月宜卯日壬午壬申日不宜寅日酉日忌
詞訟十月宜辰日庚子日不宜卯日午未日忌詞訟
十一月宜丙申丙戌日卯日忌詞訟十二月宜午日
甲寅甲申日不宜卯巳二日子日忌詞訟
祭祀
歷例曰凡時享禘祫告成郊丘封禪嶽鎮禮享祈禱等
事天寶歷曰宜神在日忌天狗遊禍寅日時祭不
拘
祭竈
禮曰孟夏祭竈又五祀之一曰竈歷例曰凡炊爨烹
餁鼓鑄陶冶祈祀等事宜孟夏月癸日黎庶但以六
癸日祀之忌天狗遊禍寅日建破平收日如遇神在
不忌
祈福
歷例曰凡建立道場開設齋醮禳除災咎請求福願等
事宜天德合福生福德天巫忌天狗寅日建破平收
日曹震圭曰正月宜酉日壬午壬戌壬子三月宜
丁卯丁亥丁酉丁巳四月宜辰日丙午丙子丙戌五
月宜亥日六月宜巳日己卯己亥七月宜子日戊辰
戊午九月宜辛己辛卯辛亥辛酉十月宜未日庚午
庚辰庚子庚戌十二月宜申日乙亥乙酉乙巳二八
十一月無
修宫室
易曰上古穴居而野處後世聖人易之以宫室上棟下
宇以待風雨蓋取諸大壯白虎通曰黃帝作宫室
以避寒溫月令云孟秋之月可以修宫室當於七
月擇上吉日而用之如有增修但於吉月皆可擇用
修造動土豎柱上梁
歷書曰凡營建宫室修飾垣牆坡池臺榭園囿橋梁戸
牖欄櫪等事宜天德枝德月德天德合月德合四相
生氣三合月恩玉宇金堂益後天寶天對天玉青龍
天府執儲成日定日忌四廢五墓天刑朱雀白虎元
武勾陳天牢建破平收日修造動土並忌土符土府
地囊土王用事後豎柱上梁並忌天火大殺曹震
圭曰正月子辰未戌丙午上吉乙未不宜丑日中吉
丁卯辛卯次吉二月己亥丁亥戊寅未日上吉乙未
不宜寅亥中吉丙戌丙申己巳丁己巳丑丁丑次吉
三月子寅巳申酉亥上吉庚申辛酉不宜甲子戊子
中吉丙午庚午壬午次吉四月丑未戌日上吉丙戌
不宜辰午中吉甲午上吉己卯乙卯辛卯乙酉辛酉
己酉次吉五月丑申戊寅上吉寅日中吉戊辰戊戌
己巳辛巳辛亥次吉六月卯己申亥寅上吉癸亥不
宜甲子戊子己酉中吉辛酉丙子甲午次吉七月子
丑辰未戌壬午上吉辛丑癸亥不宜午日丁卯癸酉
次吉八月寅未日上吉甲寅不宜丑巳日次吉癸丑
癸巳亦上吉乙丑乙巳中吉九月寅申亥日上吉甲
寅不宜酉巳庚午壬午丙午中吉丙子庚子壬子辛
卯癸卯次吉十月丑辰未戌乙卯上吉午日中吉丙
午不宜乙酉亦上吉甲子己酉己卯次吉十一月申
上吉丑乙巳中吉甲戌甲辰甲寅己巳辛巳癸巳次
吉十二月寅卯亥巳甲申庚辰庚申上吉丁巳不宜
申日中吉乙酉亦中吉庚午甲午辛酉次吉
修倉廩
總要歷曰宜用天倉日忌大耗九空曹震圭曰月令
云仲秋之月命有司穿竇窖修囷倉謹蓋藏務出納
故宜於仲秋之月擇天恩日與營修上中吉日併者
用之或餘月内選用吉日亦可如增修則不必天倉
二月丁丑己丑日三月子日四孟月無五月戊戌六
月己酉八月乙丑丙寅辛巳辛亥癸丑九月庚午壬
午丙午十一月甲辰十二月卯日
繕城郭
管子曰内為城外為郭白虎通曰天子崇城言崇高
也諸侯干城言不敢自專禦於天子也歷例曰凡
始建宫闕築壘城郭并省臺寺監倉庫公府凡興土
工宜天德枝德生氣三合益後四相要安天寶天對
天符雷公執儲成日忌土府土符地囊五墓天火四
殺蚩尤飛流天棒土勃隂私天獄及土王用事後
曹震圭曰宜用正月子戌未丙辰上吉乙未不宜
辰日中吉丁卯丁酉丙午次吉二月未日丙寅丙申
丁亥上吉寅日中吉申亥丁丑次吉三月寅申丁亥
丁巳上吉甲寅不宜亥巳中吉丁卯丙子壬子次吉
四月丑未戌戊午上吉丙戌己丑不宜午中吉戊辰
己卯辛卯己酉辛酉次吉五月寅申中吉辰日戊戌
己亥己丑次吉戊辰凶六月卯巳申亥上吉癸巳不
宜甲寅中吉甲子戊子次吉七月子丑辰癸未壬戌
上吉辛丑不宜壬午未戌中吉癸酉次吉八月寅日
癸巳上吉巳日中吉癸丑癸亥次吉九月寅午壬申
丙申癸酉癸巳上吉己申酉壬午丙午中吉甲午戊
午庚午癸卯次吉十月未戌乙丑甲午上吉丑午中
吉甲子乙酉次吉十一月乙丑上吉丑日乙巳中吉
甲戌甲辰次吉十二月亥巳甲寅庚寅甲申庚申乙
卯上吉寅卯申中吉甲午庚午乙酉次吉忌用正月
丑寅日庚子庚午日二月卯巳日癸未癸丑日三月
辰酉日甲寅甲子日四月寅巳日己卯己丑日五月
午日戊辰日六月戌未日癸巳日七月卯申日丙寅
日八月未酉日丁卯丁巳日九月戌亥日戊辰戊子
日十月辰亥日庚戌庚子日十一月申子日辛未辛
酉日十二月子丑日乙未乙酉日
爐冶
歷例曰凡置爐治與修造動土同若鎔鑄器物忌九焦
開渠
歷例曰凡穿浚溝渠池沼泉源等事宜生氣開日開渠
忌壬日并忌土符土府地囊閉日建破平收日土王
用事後曹震圭曰通溝于三月中氣後擇上吉日
用
穿井
歷例曰宜用生氣日開日忌土符土府地囊閉日建破
平收日及土王用事後并忌卯日
修碓磑
天寶歷曰春不修磑謂陽初也夏不修磑謂陽衰而隂
微也各月擇吉日用之宜定日成日開日忌土符土
府地囊五墓建破平收日土王用事後
拜官
歷例曰凡襲封官爵等事同宜時德天喜驛馬王日官
日相日民日守日建日忌官符徒隸死别伏罪不舉
罪刑四廢牢日獄日破日平日收日滿日閉日曹
震圭曰宜正月卯酉寅日二月卯日三月寅酉巳日
四月子巳午日五月午日六月己申子日七月申酉
卯日八月酉日九月申亥卯日十月子午亥日十一
月子日十二月亥寅午日忌正月子丑辰未戌亥日
二月子丑辰未申戌亥日三月子丑未申戌亥日四
月寅卯辰未戌日五月卯辰未戌亥日六月寅卯辰
戌亥日七月丑巳午未戌日八月丑寅己午未戌日
九月丑寅己午未戌日十月丑辰酉申戌日十一月
丑辰己申酉戌日十二月辰己申酉戌日又凡速用
不能待吉日者於忌日之外選而用之
上官赴任
歷例曰凡奉承恩命臨赴治任等事同宜驛馬月德月
恩王日官日相日民日守日忌天獄天吏往亡四絶
四離建破平收滿閉日曹震圭曰宜正月卯午日
丙戌丙午日二月甲戌丁丑甲申丁亥甲辰丁未三
月寅酉日庚子壬子日四月庚午己卯己丑庚戌五
月丙寅戊辰戊寅丙戌戊戌六月子申日辛亥甲寅
日七月子日壬午壬辰日八月庚辰癸未庚寅庚戌
癸丑九月申亥卯日丙寅庚午庚寅丙申丙午庚申
日十月子日乙酉甲辰十一月壬申甲申壬辰甲辰
十二月寅午亥日庚申日忌正月子日三月申日四
月亥日六月卯日七月午日九月辰日子酉日十月
未日十一月戌日十二月丑酉日二五八月無
臨政親民
歷例曰凡禮上參賀頒布條令受覽圖籍聽決獄訟等
事宜王日官日相日民日守日臨官視事宜六儀忌
蚩尤飛流天棒隂私土勃天獄天吏臨日官符建破
平收滿閉日牢日獄日徒隷死别伏罪不舉罪刑
破屋壊垣
歷例曰凡毁拆屋舍平覆垣墉等事宜破日忌成日
平治道塗
凡平理地勢道路途徑等事宜平日
補垣塞穴
凡填覆坑穽補葺垣墉基址宜滿閉日忌九坎開日
伐木
歷例曰凡採取材木等事宜立冬後立春前午日申日
危日忌建破平收日曹震圭曰月令云孟夏之月
毋伐樹木草木零落然後斤斧入山故立冬後立春
前擇午申日用之
按午火也申金也金能尅木木受其傷木能生火木
洩其氣故以用之
移徙
歷例曰凡移徙居處等事宜驛馬月恩四相忌歸忌九
醜建破平收日月厭日
掃舍宇
凡掃除宫室宅舍等事宜季月除日忌日遊神所在之
方
安牀(安置產室附)
歷例曰凡安置產室豎立幈帳張懸帷幄等事宜危日
忌申日及日遊神所在之方安置產室宜益後月
德忌死氣遊神
經絡
歷例曰凡經緯紡績絲麻織造布帛等事宜滿日忌庚
日
裁衣
歷例曰凡製造冠帶衣裳等事宜滿日成定開日王日
幷重復日忌長星短星建破平收日曹震圭曰宜
正月甲子庚午甲戌庚辰甲午庚子甲辰庚戌二月
乙丑己巳辛未乙亥辛巳丁亥癸巳乙未己亥辛丑
乙巳辛亥丁巳癸亥三月戊寅戊子戊申戊午四月
丙午丙戌丙辰王日也本無吉日以王日代之五月
丁丑丁亥丁巳丁未本無吉日以王日代之六月己
巳乙亥己卯辛巳丁亥癸巳己亥乙巳己酉辛亥丁
己癸亥七月甲子庚午甲戌庚辰甲午庚子甲辰庚
戌八月乙丑己巳辛未乙亥辛巳丁亥癸巳乙未己
亥辛丑乙巳辛亥丁巳癸亥九月戊寅戊子戊申戊
午十月壬午壬辰壬子壬戌本無吉日以王日代之
十一月癸未癸巳癸丑本無吉日以王日代之十二
月己巳乙亥辛巳丁亥癸巳己亥乙巳己酉辛亥
又大明歷四月十月全無裁衣吉日今以重復王日
代之
冠帶
歷例曰凡冠帶加服等事宜孟仲月定日忌丑日曹
震圭曰内則云男子二十而冠女子十五而筓冠帶
之事成人之禮也今歷書用定日取安定之意無以
妄動也以成開為上吉日謂成者萬物有所成就也
開者生氣之辰無不通達也故為上吉日
入學
歷例曰凡尊師𫝊經等事宜孟仲月成開日
納采問名
歷例曰凡婚姻之禮納采問名納吉納徵請期等事宜
天喜成日定日忌八龍七鳥九虎六蛇建破平收日
結婚姻
歷例曰几結會親姻燕集賓友婚禮等事宜吉期陽德
敬安天願時陽三合五合六合六儀續世不將執儲
玉宇天寶天對天府天玉忌五離八龍七鳥九虎六
蛇四耗大時小時上朔月害月刑劫殺建破平收滿
閉日曹震圭曰正月宜子午未戌日不宜甲子壬
子日二月宜丑未亥日不宜戌日乙亥日三月宜亥
寅子日不宜乙亥甲子日四月宜丑卯戌日甲子戊
子日不宜乙卯日五月宜寅未戌日不宜辰日六月
宜寅亥卯巳日不宜丁亥乙卯日七月宜子丑午辰
卯日不宜戊午庚子日八月宜丑辰未巳日九月宜
寅己午日不宜戊午日十月宜卯辰午未日十一月
宜丑戌辰三日十二月宜亥巳日不宜癸亥日
張設宴樂
紀歲歷曰凡張設宴樂集會賓朋不在結親一例或有
不值結親亦可用者宜金堂時陽忌與結親同曹
震圭曰正月宜辰子日不宜甲子日二月宜丑日三
月宜寅日四月宜卯亥日五月宜辰日六月宜巳日
七月宜午日八月宜丑未日九月宜申日十月宜寅
日十一月宜戌日十二月宜亥卯日右若遇結親
吉日者亦可用不忌四殺滿閉日
嫁娶
歷例曰凡出嫁迎娶等事宜不將日周堂值第堂廚竈
日如遇翁姑而無翁姑者亦可用之忌亥日月厭厭
對無翹歸忌往亡氣往亡八龍七鳥九虎六蛇周堂
值夫婦日幷忌日月蝕日
求嗣
歷例曰凡祈禱子息等事宜續世幷神在忌天狗日建
破平收日
出行(遠回乘船登高附)
歷例曰凡巡狩省方遠遊謀運經營轉輸宜四相天馬
驛馬建日開日忌往亡四絶四離月厭天賊巳日破
日平日收日凡遠回忌歸忌月厭乘船渡水忌九坎
招搖咸池八風觸水龍登高履險忌危日曹震圭
曰正月宜午子日二月卯丑申日三月辰寅日四月
子卯日五月寅午辰申日六月未日七月午日八月
酉未申亥日九月戌申日十月亥酉子日十一月子
寅日十二月亥日往亡四離四絶須憑本年歷日
所定
遠行
紀歲歷云凡遠旅求謀出入興販等事宜月恩日取索
宜收日忌大耗小耗天賊四擊日出入興販忌劫殺
宜出行上吉日
漁獵(捕捉附)
歷例曰凡狩獵取魚擒捕盗賊等事同宜收日執日雨
水後立夏前收日執日危日註捕捉取魚霜降後立
春前註捕捉畋獵遇天恩天赦日不可漁獵止宜捕
捉曹震圭曰獺祭魚然後虞人入澤梁豺祭獸然
後畋獵故雨水後立夏前註捕魚霜降後立春前註
畋獵也
牧養(納畜附)
歷例曰凡孳育禽魚豢養獸類等事宜六儀母倉天倉
生氣四相忌月害月殺月刑建破平收日納畜宜定
日忌與前同又戌日忌納犬
種蒔栽植
歷例曰凡種植百穀及栽接花果等事宜母倉四相生
氣忌九焦地火月殺建破日栽植又宜六儀又忌死
神死氣乙日
開市
歷例曰凡開張店坊等事宜五富陽德滿日成日開日
忌長星短星四窮四廢九空小耗建破平收閉日
交易
歷例曰凡立契券交貿易等事宜陽德三合五合六合
定日忌長星短星小耗五離建破平收日凡立券忌
巳日受田忌戊日
醞釀
歷例曰凡釀酒醴和醯醢等事宜成日定日忌辛日破
日
納財
歷例曰凡受田宅納貨財等事宜月恩天倉天願成日
滿日收斂貨財宜收日忌九空大殺四廢四窮長星
短星建日破日平日凡出貨財忌大耗小耗四耗五
虛月虚除日
進人口
宜收日滿日黃道日執儲天寶天對天玉青龍天府忌
月害五離四窮四離建日除日破日平日
開倉庫
凡開倉庫出貨財宜陽德天恩天赦五富滿日四時天
德忌大耗小耗五虚月虚四耗四窮九空小時甲日
解除
歷例曰凡解安宅舍祓除災眚等事宜解神除神除日
晦日幷宜申酉日忌建破平收日若建日與要安倂
者可解安宅舍
療病
歷例曰凡針灸服藥求醫等事宜天醫天后天巫普護
除日破日開日忌死神死氣致死遊禍月害建日平
日收日滿日及晦朔弦望日滅日沒日針灸忌血支
血忌及人神所在療目忌閉日服藥忌未日問卜忌
子日曹震圭曰死神忌求醫療病死氣忌避病求
醫遊禍致死忌服藥往亡忌求醫未日忌服湯藥血
支血忌止不宜針刺
沐浴
歷例曰凡沐浴宜申酉亥子日忌伏社建破平收日凡
洗頭每月宜用初三日初四日初八日初十日十一
日十三日十四日十五日二十二日二十三日二十
六日二十七日
剃頭
天寶歷曰剃頭宜正二月亥日四五月酉日七八月巳
日十月十一月卯日四季月午日用之忌丁日建日
每月十五日人神在頭日
整手足甲
歷例曰除手足甲宜丑日寅日六月六日晦日每月初六
日十六日忌建破平收日
破土
歷例曰凡破地開穴發故啓攢權厝殯殮等事宜鳴吠
對日忌密日重日復日土符地囊建破平收日幷太
歲同支干日土王用事後
安葬
歷例曰安葬建塋權厝遷葬破土斬草等事宜鳴吠日
忌密日重日復日建破平收日開日
御定星歷考原卷六
