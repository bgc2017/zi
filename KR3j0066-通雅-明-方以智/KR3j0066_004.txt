通雅卷四明方以智撰
釋詁(古雋)
鑿空猶弄空也鑿行謂生事也鑿隷作&KR0146;泝古作凿
前漢書張騫傳云然騫鑿空注顔師古以為空讀如孔
謂鑿孔以通山路此則迂謬極矣後人遂以遠征用鑿
空字唐詩胡無人行曰十月繁霜下征人遠鑿空雲搖
錦車節海照角端弓升菴以為征人向空中行如鑿空
然不察其沿誤而又賞之且引唐地記□山洞置珍州
鑿空文言之開洞質言之如此足噴飯者何晦伯元瑞
遂讓此老邪智按騫鑿空者史斷語也謂武帝好大騫
善為遠大奇瑰之言以動至尊猶今人所謂弄空走空
耳又按公羊傳曰公鑿行也猶㪅造之意公本欲會晉
伐秦途過京師復生事修朝禮故曰鑿行此可相證亦
將以鑿孔解之乎鑿集韻作鑿&KR0008;鑿又作&KR2382;巵言曰漢
司隷楊厥碑&KR2382;通石門洪适不識為何字蓋即鑿字如
匝作迊匹作&KR0146;匣作□陋作□謂之隷變干祿字書可
考唐人書葉法師碑宋人書杜詩禹鑿寒江之句皆作
&KR2382;智按&KR2382;亦訛乃隷作□陳大科曰介甫父子穿□是
也然今隷韻楊厥碑作鑿而六一題跋載楊厥碑文巛
靈定位川澤攸用余谷之川其澤南隆凡此四道垓鬲
允艱至於永平其有四秊詔書開余鑿通石門中遭元
二四荒虚殘橋梁斷□子午復循於是楊厥字孟文奏
請度經至建和二秊漢中太守王升字稚紀勒石頌□
辭大略如此以巛為坤以余為斜獨建定帝位以漢詆
焉未詳建和桓帝秊號此永叔時已釋鑿字何言洪适
不識邪智在鞏鴻圖處見有飜刻搨者亦不作&KR2382;或飜
者改之乎永叔且記巛為坤余為斜詆未詳倘是&KR2382;字
豈不指出或巵言亦抄他人語邪張公神作鑿□閣頌
作鑿禮殿記作鑿六書統作&KR0008;總考說文糳從□象舂
形而無凿蓋□即古&KR0008;字象形而小篆分加糳鑿耳&KR0146;
乃&KR2382;之省文變體也
六峜六計也管子輕重戊篇曰虙戲作造六峜以迎
隂陽作九九之數以合天道而天下化之周人之王循
六峜行陰陽舊以峜字未詳一切字書皆不收入智按
委宛編以六計解之升菴之說也則當為計音以企本
是跋音也又辛子文號計研漢碑作峜研王若谷曰六
峜其如周髀算法乎又按宋景祐中得一鐘有銘在其
腹曰峜作朕皇祖文考寶□鐘峜其萬秊子子孫孫永
寶用享與王朴夷則清聲合而其形側垂王伯厚載之
今釋作走矣篆從大屈其一畫向上非從山也鄺湛若
言峜為司計之官名智以為人名董逌跋此鐘曰託於
下□自漢如此周人未嘗有此夫以作宗器薦之祖廟
宜刻名以自列况於子孫其可以名廢邪禮官曰銘稱
皇祖文考謂祖文王也世數雖遠蓋推本原不然昔衛
莊公曰皇祖文王列祖康叔文祖襄公古人稱文祖文
考不必舉諡如襄公曰文祖則可以考矣豈必文王之
子而謂文考以其皇祖稱考又不可不附其說古器刻
銘若賡作文考尊師艅作文考彝戠作文考敦豈皆以
文王享乎今考鐘銘篆作峜古法走從夭此非走明矣
當是作鐘之人名或即峜字未可知也
亭毒存養也列子曰亭之毒之注亭以品其形毒以
成其質此毒音餘六切古毒與育同周易以此毒天下
歸藏易大畜小畜作大毒小毒蓋毒亦畜也今人每用
亭毒而呼為荼䓯誤久矣其言荼䓯者說文䓯厚也害
人之草往往而生從草從毒徒沃切孫陸復收䓯字後
人省草借義久而正義本音反忘之矣毒有歹音從土
當有讀音此必有所因而今流失為從士耳荼䓯之䓯
從草育□之□上從生下從母今尚有毓字從母從&KR0034;
&KR0034;音突子初生也余斷以為毒害之毒從艸毒聲孫愐
未詳㪅加&KR0034;字梅氏亦未分明又有□音買當是音歹
若欲楷别當從䓯元滿曰□生厚也音篤說文訛從艸
毐混毒按篤竺畜育古通音則音篤可通而從毐之原
不可廢
欸乃搖船聲也欸此字用欸乃音襖靄久矣黃公紹案
項氏家說曰劉蛻集有湖中靄廼歌劉言史瀟湘詩有
聞歌靄乃深峽裏元次山有湖南欸乃歌後人因桺子
厚有注云一本作襖靄遂欲音欸為襖音乃為靄不知
彼注甚明非竟音也黃山谷不加深考遂從而實之智
又按昭武嚴次山有欸乃集陳氏曰欸音靄乃如字蓋
靄廼襖靄不妨並行戴合溪豈未見直翁貴與之書乎
其云&KR0833;者欸之誤欸有靄音也閱冷齋夜話載洪駒父
曰桺子厚詩&KR0034;靄一聲山水綠&KR0034;音奧而世俗乃分&KR0034;
為兩字誤矣其第五卷又重載一條曰&KR0034;靄三老相呼
聲此必詳考矣豈所傳之本異乎姚寬言今人誤合二
字為一王元美並不引諸說但曰子雲之款乃湘中人
泣舜之餘聲也此說殊支趙凡夫作丂款專附襖靄之
聲
相於猶阿與也杜詩良友幸相於曹子建樂府曰廣
情故心相於向以為相於二字如此智閱孔北海集與
韋甫休書曰閒僻疾動不得與足下岸幘廣坐舉杯相
於以為邑邑則漢末常語也字書說爾汝之汝作女女
者相於之辭後人借汝水以别之方言□䛳與也荆秦
曰䛳與猶秦晉言阿與阿與阿䛳皆口聲朴言之曰阿
與文言之曰相於即如今人稱交好為相與於字之轉
也
於于舒緩也莊子於于以蓋眾注以為夸毗非也此
蓋謂其揖讓舒緩之貌易則易于則于于于然亦謂此
也於為發聲于為氣出連用之正狀其聲容耳
株橜言高橛不動也退之送文暢師胷&KR0146;豁劚株橜
此用莊列也列子曰吾處也若橜株駒李熙曰橜豎也
株駒樹木也崔譔曰斷樹也莊子作橛株枸說苑曰吳
王曰今日吾譏晏子也猶倮而訾高橛者古人皆以好
高拘執為橛株之目猶今云一橛頭禪荀子言周公身
如斷菑菑立木亦謂如橛也
昆干猶昆吾也說文㱎昆干不可知也古渾切箋云
未詳余久疑之一日見六書索隠載㱎昆干不可知也
禹父名今作鯀&KR1360;&KR0008;並非音混古渾乃孫氏之音渾亦
可上聲也王昭明同文備考亦引說文昆干不可知也
□為古文混張氏曰□乃□字今草魚曰鯶魚㱎正從
□小篆作□加&KR1813;筆改爲眔也按說文□昆吾圜器也
始知昆吾昆侖者古皆以爲圓渾之通稱故山象之而
名崑崙奴言其狀混侖猶言混沌也昆吾是圓椎之象
如漢執金吾程大昌考爲金釦之仗執金吾爲駕前侍
衛也智見茶經撾若今河隴軍人木吾可知當時呼圓
椎之類爲吾師古謂金吾爲鳥名誤豈待言哉吾之聲
多通爲于古稱我爲吾亦爲予瓠子歌吾山即魚山騶
虞一作騶吾吾丘夀王文選作虞丘可證也如淳于之
形敦敦然圓渾故呼之其匾者曰盂亦謂其圓也說文
訓㱎蓋言爲圓椎混侖之狀不可知耳屈原言鯀倖直
或狀其厚貌渾淪而名之證昆干爲昆于確然無疑錞
于音淳似有淳于縣也古淳與敦同自當讀錞于爲敦
于又按吾于之聲嘬唇點舌則爲都盧唐人以觜尖爲
都盧國語曰侏儒扶盧韋氏謂扶緣也上高竿者漢曰
都盧師古曰都盧國人善緣陳後山以唐人名都盧緣
謂矛戟之秘也按考工記之廬讀作盧洪景盧奇之凡
圓者謂之盧古語因吾于而轉也戈戟之柄圓故謂之
盧不必引攢竹爲秘也瓠曰瓠盧後以其可盛曰壺盧
頭圓故名頭盧後人加骨加頁别之可證
久之猶拄之也說文久從後灸之象兩脛後有距也
引周禮久諸牆以觀其撓今考工盧人灸諸牆以視其
撓之均也注灸拄也橫拄之兩牆閒以審其盧柄本京
強弱均否許氏所云從後灸之亦謂從後拄之也士喪
禮夏祝鬻餘飯用二鬲於西牆下冪用疏布久之康成
注久謂若灸以蓋塞口也公彦曰灸塞義既夕曰苞二
筲三甕三甒二皆木桁久之合溪疑所久者在木桁此
不必矣注桁所以□也古久注音通正猶斗之音主丘
之與區揄之為尢也考工疏灸音救故康成别之猶今
言拄有去聲
詩負之詩懷之猶言持之也内則世子生卜士負之
言者齋宿朝服寢門外詩負之注詩承也少秊饋食禮
詩懷之挂於季指注詩猶承也京山曰詩志也志在負
之愚以爲詩持聲通注疏亦言維持扶抱而不指通聲
之原曰詩負之慎重其事負之而又持之詩懷之謂懷
之勿露而又持之恐失故挂於季指挂猶掛一之掛言
夾也
古俗好吹竽故有盜竽濫竽之喻言老子曰服文采
帶利劔厭飲食資貨有餘是謂盜竽今本作盜夸弱侯
依韓非子解作盜竽竽五聲之長竽先則鐘瑟皆隨言
大姦唱則小盜和也然陸□聲蘇子由吕吉甫李息齋
皆主盜夸之說升菴載文子亦有盜竽之語今人曰濫
竽則因齊宣王吹竽必三百人劉實崇讓論亦引之庾
易傳有懷鼠知慚濫竽自恥之語
竿摩猶干劘也竿牘竹簡也列禦寇篇小夫之人不
離苞苴竿牘注相問遺也雁門太守行財用錢三十買
繩禮竿升菴曰即莊子所謂竿牘也京山曰古呼㵎爲
干呼簡爲竿則竿牘即簡牘猶鳱之爲雁个之爲介也
智按考槃在㵎韓詩作干可證董卓傳時人號爲竿摩
車竿摩猶干劘也今俗以事干人亦謂相竿摩今人合
而解之曰竿牘干瀆也因事借說可耳升菴轉注古音
亦不知干之爲㵎不之爲丕負之爲背
柸治與誒詒&KR2549;佁互通□誒即癡誒道應訓曰玄鬢
齤然盧敖上駕柸治悖若有喪也注柸音坯楚人謂恨
不得為柸治猶今之癡也癡轉爲獃猶咍之有嗤音也
柸乃發語聲說文詒相欺詒也音盈之切莊子達生篇
誒詒數日注&KR2549;佁失魄魂貌李軌音台今代韻音怠此
二字可讀噫蚩可讀愛泰史記紿注音治江南呼欺曰
詒通作紿三國志裴松之曰毛嘉蚩騃語輒自謂侯身
蚩騃即癡騃方言曰殘罵謂之鉗又謂之㽹癡騃也景
純音吾駭反此晉時語昌邑王清狂不惠注蘇林曰清
狂如今白癡林字彦友魏秘書監則魏時先有白癡之
語
雉噫之聲猶兮噫之聲也兮與侯通侯與唯通升菴
引楊子與衝波傳孔子雉噫之歌彼婦歌是也雉噫歌
歎聲智按子雲甘泉賦列辛雉于林薄即辛夷則子雲
讀雉平聲也且以足其歎聲之意文心雕龍所引噅噅
雉雉亦聲也雉雉蓋咍哆之轉淮南啳&KR2214;哆噅正言開
口出聲之醜而高誘音權葵夸麾說文音哆爲丁可切
皆非也毛詩音扯口微張貌得之矣如咍今音台不知
本音□也三侯三兮也史樂書高祖過沛詩三侯之章
索隱曰侯兮皆語詞沛大風詩有三兮按古兮侯通用
侯又與唯通唯多作維或用詩末或用發語唯從口隹
聲轉而爲應聲耳本&KR2327;固與噅通唐歌于蔿于蔿亦噅
聲也以六書本指論之出口爲亏啓齒爲兮嘬口□送
爲□滿口爲唯後因唯爲應聲故或用維或用噅耳呼
與胡近胡與喉通謠歌鼔嚨胡即鼔嚨喉可以推矣開
口或作伊或作繄或作於或作爰於爲歎詞而輕則為
于又轉爲爰于時爰處是也兮亦作猗亦作忌秦誓斷
斷猗大學作兮大宗師我猶爲人猗詩叔善射忌皆語
詞或以論語雌雉三嗅為三噫乃彼婦出走四句之後
一章
丘蓋區蓋也申公傳疑者丘蓋不言如淳曰齊人以
不知為丘師古曰非也引蓋有不知而作我無是也用
孔子之名直翁曰丘與區通區蓋不言也智按說文□
表徯有所藏匿也區踦區藏匿也從□音徯胡禮切是
凡言區者有所藏也荀子曰言之信者在乎區蓋之閒
若依顔說引孔子之名而下連蓋字則比六朝人之盇
合㪅不通矣丘之與區古人通用楚元王傳謂空爲丘
王武傳訓丘爲區刊謬正俗言丘區宇禹余前論引詳
悉可以互證
逗畱止也光武紀逗畱注李賢曰逗古住字今有豆
音以古之斗有主音斗與逗通也唐韻收入宥韻作逗
&KR0146;俗乃作逗露用
朅來忽來猶何來也今語詞用朅來猶聿來也楚辭
車即駕兮朅而歸舊注朅去也又吕覽膠鬲見武王於
□水曰西伯朅去無欺我也武王曰不子欺將伐殷也
膠鬲曰朅至武王曰將以甲子日至升菴曰朅猶盇也
以盇而來為㪅勝鄺氏曰朅忽也忽與朅同韻不惟其
&KR2327;通其音亦近矣朅而歸與膠鬲之言朅去皆以忽訓
爲順文選注劉向七言曰朅來歸耕永自疎顔延秊秋
胡詩曰朅來空後辭亦作忽來解佳按朅從何來何轉
入聲是矣得其原又奚爭盇與忽
幾將猶言幾欲也荀子曰時幾將矣注將去也此解
非也蓋言幾將是矣歇後語也列子注佹成者幾欲之
貌漢郊祀歌九荒賓將將從也北史將牢太過猶言持
牢耳此各有聲意不可執一
危得猶言殆也漢書宣元六王傳我危得之注危殆
也我殆得為天子猶今之言險不得之也唐李抱真傳
餌孫季長二萬丸而病季長謂太玄曰危得仙後人曰
殆字直如幾將之意南史顔師伯摴蒱曰幾得
□求即營求讂充言營營而動也管子曰讂充言心
也心欲忠末衡言耳目也耳目欲端讂音楦按從夐音
呼正切近兄去聲營求也又音絢說文引尚書□求諸
野則□即營字矣典引曰上哉□乎則言其㢠遠也吕
覽□明古樂府于嗟□兮上林賦鯈□遠去□與㢠同
亦與泂通遠也蓋因營而轉為上聲耳今作□者誤讂
充當是營充言心之營求充動也
讎夷之言因於鴟夷謂踞而熟視也淮南子讎夷熟
視貌按夷者踞也鴟夷爲壺名亦謂踞地之狀故芋魁
庳遝亦號蹲鴟水經注曰漢水之山開山圖謂之仇夷
其頂平有田百頃煮土成鹽因頂平曰夷夷踞謂與地
等夷也王觀國學林新編論鴟夷子引范蠡及酒箴升
菴辨西施之死以伍子胥曾盛鴟夷投之江猶未及墨
子鴟夷一事墨子曰孔子怒景公不封已乃樹鴟夷子
皮於田常之門孔&KR1244;子作詰墨言孔子無此事陳水南
辨鴟夷子皮告闞氏之難非范蠡
每生憑生也賈誼賦品庶每生孟康注每生貪生也
班固敘傳每生有旤又後漢孔融贊曰豈有圓刓委曲
可以每其生哉史記作品庶馮生馮猶憑河之憑一往
憑恃之意也方言憑&KR0008;苛怒也楚曰憑天問曰康回憑
怒蓋憑恃即有怒意淮南帽憑而為義言冒昧憑恃而
爲之則每生有冒生昧生之意古尚書昧昧與梅梅媒
媒每每通聲古人以聲狀&KR2327;多半如此
墨杘借籰器之滑而狀人之詐也杘本□李士龍音
你絡絲器借為多詐貌列子墨杘單至眠娗憋懯婩斫
㺒㤉皆言詐狀孫愐寘韻收杘尸利切杘嚜多詐方言
央亡墨杘姡獪也戴侗引墨杘音眉癡何子元餘冬序
錄曰列子墨杘單至眠娗音眉癡戰咥緬淟皮日休反
招魂上暖妹而下墨杘方子謙止收紙韻之柅本作杘
而屎字下復云寘韻墨屎欺也别見列子本乎此大誤
矣顧遯園詮俗笑曰嚜尿音迷兮亦是因訛而造屎自
有□音民今方殿屎是也說文引詩民之方唸叨郭璞
讀方言脈蜴如覓析㦒&KR0008;如麗醯謂輕易蚩弄也則與
顧音嚜尿之意同
温蠖言塵滓深曲之狀也楚辭漁父篇安能以皓皓
之白而受世俗之塵埃乎史記作温蠖朱子曰白音薄
與蠖叶韻然或漢時楚人改之必當時解温蠖為塵埃
也智謂北人讀白爲幫該切則正與埃叶不必以此正
史記之是也甘泉賦天子璇題玉英淵蜎蠖濩之中注
屋中深廣也黃公紹曰刻鏤貌此言温蠖者温去聲言
塵滓深曲之狀也郝氏謂温蠖之合音為汚
歉款言&KR0008;式也秦權銘有曰不壹歉款者皆壹明之
彥遠書開皇二秊長安得秦權㫄有塗金䥴字家訓所
傳&KR0767;從鼎而此從貝壹從壺吉聲專也顔之推嘗被詔
為讀謂史記隗林當從權作狀久遠書訛也李元吉又
得一秦權銘曰平陽斤其文同京兆田氏亦得銅鍰有
篆即秦權銘說文作□省作歀今所見權篆作款則款
反有自來矣歉款言天下不一而歉于款者猶&KR0008;式也
說文違背宜作&KR0008;智按此說是一作壹者取其文茂美
耳嶧碑已用之矣必以專壹解之者彥遠之拘也
鉤䤨分析也裁木為器曰䤨裂帛為衣曰槻漢藝文
志曰譥者為之則苟鉤䤨析亂而已譥(音呌)訐也䤨(普狄切)
破也智按錫韻不收當是劈之緟文蜀都賦曰䤨槻兼
呈注裁木為器曰䤨裂帛為衣曰槻䤨從辰見方言今
作䤨此二字他無合用者太沖取其為梁益方言耳升
菴作&KR0008;□爪是韓道昭所收從&KR1000;者聲從爪者意
俷德猶偝德也偝與背倍北悖皆通史記三王世家
母俷德注俷敗也其寔與背字通楚望引之智又按班
幽通賦滔滔而不萉兮卒捐身乎世旤注萉避也一本
作腓此亦悖字之&KR2327;履按漢書作母棐德薄也與菲同
監寐假寐也或作鑒寐後漢劉陶傳屏營傍徨不能
監寐南齊武帝詔永思民瘼弗忘鑒寐梁武帝詔興言
夕惕無忘鑒寐並與假寐同監視也寐而未瞑故借監
鑒作字&KR2327;
譙詬言譙讓垢辱也譙讓一作誚讓吕覽曰雞狗牛
馬不可譙詬遇之賈生奊詬亡節伍員剛戾忍訽訽詬
皆與垢同石奮傳不譙讓一作誚讓說文譙嬈譊也讀
若嚼才肖切誚古文譙書曰未敢誚公讓相責讓今讀
上聲
康回言安思回邪也圖㢠廻言回環□思也久湫文康
回無&KR0146;&KR0146;即道釋者欲改康為庸非矣猶左傳言州吁
阻兵而安忍也荀子圖㢠廻天下于掌上㢠廻即回墨子㢠廻
車歐陽曰古無廻字蓋回即雷水回為回後人加别為
㢠廻天問康回憑怒即共工
滿讕猶□讕也言&KR1138;謾而嚂口也元命包醜臸臸(音臻)
言讕讕(音闌)到也毛晃曰詆讕也丁度亦作譋讕前書谷
永傳滿讕誣天唐郎餘令傳兄餘慶為交州都督有司
馬裴敬敷與餘慶雅故以事笞餘慶婢父婢方嬖譖敬
敷死又裒貨無藝民詣闕訟之使者按餘慶滿讕則滿
讕即□讕也□古作謾(謨官切)漢表有面謾急就有謾&KR1138;
(音夷)九章曰或&KR1138;謾而不疑楚辭用慢&KR1138;龜筴傳誕謾注
誕一作&KR1138;
午□交午午割皆謂中分四□也□午一作蠭午禮
記外傳注主四向孔穴午□相通内則翦髮為鬌男角
女羈注夾囟曰角午□曰羈疏云儀禮注曰一縱一横
曰午言在頂正中角則兩角相對羈者隻也㫄蠭通音
亦謂直衝曰午橫旋曰蠭漢有交午木亦指交午之象
特牲饋食禮肵俎心舌去本末午割之注午割縱橫割
之勿沒勿絶也謂四破如副瓜亦交午也魏書張淵傳
或取證於逄公或推變於衝午謂午之對衝為虚㝛裨
竈占知周王楚子死
愅詭猶弔詭也荀子愅詭注變異感動之容直翁引
說文愅音革今按說文無愅有諽飾也㪅也讀若戒北
人讀革為戒耳革有極音故亦稱極詭莊子弔詭舊說
如弔由靈之弔至也愚謂弔詭猶釣詭今之釣譽非詭
而何
熏轑言熏灼轑轢也前書杜鄴奏方進熏轑天下又
曰熏胥又曰刻轢宗室熏轑即熏轢也音歴轑為車弓
椽輪亦有轑輪而踐轢聲義皆通漢書得之重櫟或言
重橑可證也後漢馬廖傳聲熏天地隋書李德林傳崔
諶减騎餘五曰不得令李生怪人燻灼唐書熏為太平
宋表煄匋煄薰熏同
通侻猶輕脫也王粲傳劉表以粲體弱通侻隋書陸
爽傳侯白性通侻蜀志李譔體輕脫
渾脫猶言活脫也唐郭山惲傳宗晉卿舞渾脫張洽
舞黃麞王省曰長孫無忌以烏竿毛為渾脫氊帽人效
之號趙公渾脫如意初里歌曰黃麞黃麞艸裏藏彎弓
射爾傷杜有公孫大娘渾脫舞詩渾脫者亦卞戲拍張
之遺也哀紀時覽卞射武戲甘延夀傳試弁注弁手摶
也弁卞同吳興有卞山形如弁緯略作抃戲文按鞳□
以殺小牛羊為渾脫曰渾脫舞者亦蕃語也中國渾脫
蓋活脫之轉艸名活兌音活脫即通脫木言其靈通活
脫也則當時人有此語可知三國志子建見邯鄲淳科
頭拍袒正拍張渾脫也
論倫辨而有序也樂書論倫無患論雅頌之詞倫律
吕之音郝氏曰論辨也猶皦如也倫序也猶繹如也此
解是鄭氏易屯象以經綸陸德明曰一本作經倫
磨蝎忌犯也梁書太清元□行大捨曰羯磨東坡志
林曰退之詩云我生之辰月㝛直斗乃知退之磨蝎爲
身宫而僕乃以磨蝎爲命平生多得謗譽殆同病也術
家之磨蝎本於羯磨梵云蝎磨此云作白作白猶布薩
也受戒三番每月自白其所犯作白令其白也
歍欽猶歍&KR2627;也伯牙水仙操曰歍欽傷宫仙不還伯
姬引亦用歍欽何辜說文歍&KR2627;&KR2627;才六切歍即嗚說文
又有歑則烏乎於戲嗚嘑歍歑一也漢樊敏碑歍嘑懷
氏可證
听然即囅然也咍嗤也吕安謂嵇康我輩稍有菜色
反為肉食輩所哂通作听上林賦無是公所然而笑注
作斷齒本也又通作吲晉書王猛辭司徒疏田千秋一
言致相匈奴吲之又通作矧曲禮笑不至矧注齒本也
大笑則見宋書王弘傳孫叔未進優孟見弞又通作囅
(音賑)莊子桓公囅然而笑一本作囅左思東吳王孫囅然
而咍並與哂通此字當從說文之弞為正笑不壞面也
通作矧别作哂吲听囅囅通作矧楚人謂相笑為咍楚
辭曰眾咷所咍舊音胎余按即是嗤字古台音怡觀今
治怡之音則可想矣
嗢噱大笑也魏志注裴松之曰鍾繇得書嗢噱陸法
言曰嗢噱大笑也班伯談笑大噱或作㖸通作谷&KR0008;亦
通作䐘廣韻曰䐘䐘大笑也校獵賦注口中之上下曰
噱則是嘉肴脾臄之臄也余嘗不解笑字之&KR2327;以為竹
得風而笑未敢安也長箋曰笑竹筍放二葉也漢書多
作咲薛宣傳壹关相樂注关古笑字則當以咲為正宋
温革隱窟雜志塗抹鞋底之事傳為嗢噱嗢乙骨切張
彥遠載庾元威論書曰許慎門徒居然嗢噱
盧胡笑在喉閒聲也後漢應劭傳宋愚夫寶燕石緹
䌌十重觀之者掩口盧胡而笑孔叢子曰盧胡大笑按
胡喉也漢書捽胡捽其喉也盧胡正狀其掩口之聲或
曰狼跋其胡亦跋其喉閒肉也喉閒肉垂故云又曰掩
口則笑不出聲非哄然大笑矣
軒然軒渠也後漢方技薊子訓傳軒渠笑自若天祿
閣外史曰韓王軒然仰笑即軒渠也軒本前昂故借為
軒軒與軒仰也東坡書山谷艸書後云他日黔安見之
當捧腹軒渠正用此字捧腹出日者傳黃朝英曰軒渠
字&KR2327;舉體就之也
與謣邪許舉重唱呼也舉大木者前邪後許邪在中
原韻為享遮反許音虎古詩紀有邪許歌又有噓&KR2317;歌
注與邪許同劉晝曰牽石拕舟必歌嘘&KR2317;昔有謂聲重
為邪許聲輕為嘘&KR2317;者由今論之嘘&KR2317;亦不讀作許與
矣凡將篇曰淮南鄭蔡舞嗙喩樂苑載螃喩於遮皆曲
名是皆指其聲也南史曹景宗傳宅中邪呼可以知亨
遮之音矣樂府有企喻歌當亦嗙喻之遺吕覽淫辭篇
舉大木者前呼與謣後亦應之淮南子作邪許方子謙
曰今人上梁之中稱兒郎偉即邪虎類也此何孟春說
也
亄費猶出納之吝也太沖吳都賦簡其華質則亄費
錦繢吕延濟曰亄費依稀也按方言貪而不施曰亄或
謂之嗇亄音意漢書不足以壹費訛為亄方言臆造而
左思采獲之耳
震攇猶搴挐也蜀志許慈胡潛時尋楚□以相震攇
攇虛晚反孫愐曰以手約物曰攇說文有㨜字因掀重
其聲即㨜也巨言切漢書矯虔吏即撟㨜也趙氏曰吳
言以肩負重曰㨜借相訐告曰㨜孫愐不收㨜字增攇
字或曰攇乃攐字之轉耳攐但當作搴
敭歷言明揚閱歷也汪太函李本寧阮邵武下筆嘗
用敭歴中外後人襲之訛為敡歴又訛讀為踢歴殊可
笑也按温公鑑牛仙客加尚書九齡曰惟舊相及□歴
中外者爲之按說文□古文揚與章切敡侮也以䜴切
今人讀踢歴者固非即讀試歴者亦非若以書序有歴
試諸艱之文則當用歴試何必敡歴豈張曲江誤邪敡
歴則是□歷矣温子昇舜廟碑感夢長眉明□□陋可
證
介倪猶那倪也莊子曰馬知介倪音&KR2327;云介倪猶那
倪也崔云介出俾倪也介音戛愚謂讀如戛囓韻會隉
作[危臬]集韻又作掜可證
拱押猶拱挹也荀子議兵篇湯武之誅桀紂拱挹指
揮仲長統傳拱押天人矣注拱執也押檻也此不知古
音也邑有壓音拱押即拱挹之轉也挹本與揖通晏子
曰下車挹之即揖也或曰拱押即檢押揚子蠢&KR0146;檢押
注櫽括也
坴梁即陸梁也陸溺猶陸沉也史記南越陸梁言屈
強也說文坴訓下一曰坴梁此自是古人口語也東方
朔歌陸沈于俗桓温言神州陸沈言陸地沈陷也鶡冠
子用陸溺亦是此意
直祿尸祿猶持祿也漢書馬宫傳贊醖藉可也然皆
持祿保位鮑宣傳默拱尸祿朱靈傳亡以益民皆尸位
素餐許后傳曠職尸官師古皆曰尸主也智謂惡之之
辭蓋謂行尸持祿耳韋賢傳曰豈不牽位亦云主位乎
管子曰上惽則隟不計而司聲直祿謂言者素飱也郊
祀志&KR1122;鼎銘張敞迹古文曰王命尸臣官此栒邑師古
曰尸臣主事之臣也此則主訓為是
拊&KR0008;猶拮隔也荀子尚附之&KR0008;司馬貞曰拊&KR0008;謂懸
鐘格長楊賦拮隔嗚球師古曰拮隔擊考公紹音拮為
戛
睢剌旤亂也南都賦天地之睢剌大史公書私心剌
謬劉向傳朝臣舛午膠戾乖剌此數剌字皆讀如諡法
之剌從束從力音即□切與刺字不同刺繡刺面刺船
皆七迹切謁人名刺則音次以刺剌别之
些之助辭猶斯也楚辭注音蘇个切韻會又入麻哿
霽韻存中曰䕫峽湖湘人凡禁咒語末皆云娑婆訶三
合而為些也巖下放言非之博物志有止些山杜詩和
親邏些城則因羅娑川而借用也其實些字之音本于
斯字張氏曰詩恩斯勤斯彼何人斯之類並與些同方
子謙曰斯字亦在先韻音&KR3132;詩有兔斯首箋云斯白也
今俗語&KR3132;白之字作&KR3132;齊魯之閒聲近斯孔穎達曰鮮
而變為斯者齊魯之閒其語&KR3132;斯聲相近歌韻叶音梭
孔子臨河歌狄之水兮風揚波舟楫顛倒㪅相加歸來
歸來斯爲斯斯合韻音莎如楚辭之些此知些梭斯&KR3132;
為一音也俗今以少為些漢左雄傳鄉官吏部職斯祿
薄言官小也斯與些同凡時少曰斯須物少曰些須其
義本同一聲之轉耳晉後則專用入車遮韻升菴引唐
人□□爲些字智則以&KR0034;為古些字見石經&KR0034;&KR0034;有屋
恫疑猶洞疑也陰喝猶虚喝也遷後小序惠之早霣
諸吕不台大臣洞疑遂及宗禍此得力大臣之疑也國
策蘇秦說齊宣王曰恫疑虚喝高躍而不敢進注喝一
作偈恫痛也言疑之甚也智謂恫正是史記之洞言秦
以虚聲喝齊故作險譎深洞之謀使人疑也竇憲𫝊陰
喝不得對喝又作猲王子侯表平城侯禮河閒憲獻王
子也坐恐猲取雞免葛魁侯寬坐縳家吏恐猲受賕棄
市升菴引此表恐猲作㤟猲
供張供具張設也疏廣傳供張東都門外黥布傳供
張如王者居龔遂傳王生為水衡丞典上林禁苑共張
宫館張去聲左傳張吾三軍又曰羸師以張之班超傳
雄張南道張絃亦曰張侯□錄載晏叔厚詩主張繁華
得幾時亦用去聲左傳君謂許不供供亦去聲漢文帝
詔共養於高廟共養長信宫華嚴法供東坡怪石供皆
去聲
梯几凭几也山海經西王母梯几而戴勝注梯几凭
几也說文凭依几也皮冰切周書凭玉几今文作馮馮
馬行疾也俗又加作憑而不用正凭似以凭為俗何也
梯言斜倚也古從梯從夷相通如稊一作䄺是也古謂
階如梯階梯亦斜倚之意
汙邪猶甌臾也滑稽傳甌窶汙邪甌窶音樓高地狹
小之區汙邪下地也智謂汙邪當音汙臾古家麻韻歸
魚模韻歷書歸邪於終邪音餘此明證也流丸止於甌
臾正謂平阜而中圩為能止丸也淮南曰屬臾之貌注
恭也或曰猶甌臾以其為平阜故以比龐厚之貌耳
支閡猶叀礙也陳遵傳一旦叀礙叀音絹隗囂多設
支閡支與叀皆言其有枝角易罣碍也虞詡謂太守乞
不拘閡即礙也後方術傳序雖云大道其硋或同隋設
無㝵大會於太極殿注㝵與礙同法言曰無所繫輆智
亦曰礙也俗作碍測術有曰叀術者言罣於空中而算
得之
砥屬平服也史記五帝紀莫不砥屬注砥平也四□
皆平而來屬服砥音止一作底說文柔石也與底别底
在薺韻其在紙韻作底者底柱也音諸市切敬甫言古
不分底底而後人分之史記抵掌而談抵音止今多讀
底或分抵扺本自通聲
剬義以&KR2327;斷制也顓頊紀依鬼神以剬&KR2327;索隱注剬
古制字淮南主術篇曰人君揄策廟堂剬有司高誘注
剬音端此以聲言也六書故但有制為古文以剬爲朱
遄旨兗二切說文剬斷齊也□剸&KR0914;也如此則剬竟是
剸字兩注皆失之法言因魯仲連易而不剬注曰古制
字余亦作剸字讀蓋古者專耑不分猶丘區魁渠之聲
如湍與漙甎與㼷之類可推若以為古制字則形近而
訛或連&KR2327;而借也因剸制而即以剸為制猶飄渺而即
以翲爲抄然此例斷不可用
表薄在野也莫敖子華曰葉公諸梁身獲於表薄而
財於柱國柱表野外薄林也言其初起側陋也周勃傳
織薄曲薄葦薄也韋昭曰北方謂薄爲曲其稱林薄者
木為林艸為薄也
厮乩當是乩筆談曰西戎用羊卜謂之跋焦卜師謂
之厮乩智按說文引書七卟疑集韻或作乩通作稽今
稗海注乩音必定反非也緯略宋祁言蘇頲頌曰有乩
虞氏不識乩字後得楊備古文尚書釋文乃知為稽字
此開元以楷易古文之失也
□靡如梯之靡也埤雅曰列子因以爲□靡□讀如
稊詩言葇荑稊荑也月令靡草故知與頽靡義通智按
莊子應帝王因以爲□靡注□作頽一本□作龜蓋篆
弔從□□又從之此乃古文之近者以□頽稊音近相
借耳
揃搣欲其姸瀞也謂鬄拔眉髮也小顔曰去其不齊
整者使其姸瀞也瀞才性反即靜字石鼔詩瀞字即瀞
也莊子外物篇皆搣可以休老眥一作揃三蒼曰揃猶
翦也字林曰批也千米反公紹引莊子皆搣曰&KR2663;滅也
伯厚解急就自序揃搣之所出取於莊子者此也智以
揃即剪字前從刀複乃俗字也左傳翦滅此而朝食公
紹曰當作揃搣史記成王病周公自揃其蚤投之河李
愬曰吾先人曾以揃大盜
主臣皇恐也陳平謝曰主臣注主擊也臣服也言擊
服惶恐也此說甚曲智謂發語敬謝之辭猶主在上臣
在下自然敬恐也凡夫曰當是草書皇恐二字訛為主
臣
匄貸猶假貸也朱建母死匄貸服具貣師古曰音土
得反史記作貸蕭何傳客又說自汚貰貣皆謂借貸也
樓護傳使郡國獲假貸注謂官以物貸貧人也韓王信
傳旦暮乞貣蠻夷主父偃排擯匃貸一用匃貣陳湯傳
匃貣無節朱買臣上計吏㪅乞匃之春秋傳弃疾在鄧
不強匃廣川王越傳盡以善繪匃諸宫人注匃與也竇
武匃施貧民亦與也漢高武負貰酒相如就陽昌貰酒
石氏賖貸郡國貰即賖也古人用去聲若揚終坐事貰
出之晉周敏劾阮裕謝安上貰之此借作赦字用也舊
說乞音氣與也音乞求也按乞如字求也其與人之乞
即給字晏子曰免粟之食飽士之一乞也炙三弋士之
二乞也五卯士之三乞也嬰無倍人之行而有三士之
食注乞與給同謝安曰以野乞汝杜詩願有蘇司業時
時乞酒錢皆給也夘是□
都養扈養也公□傳厮式支切又去聲役扈養韋昭
曰析薪為厮炊烹為養張耳傳曰厮養卒亦賤卒通稱
耳倪寬為弟子都養亦謂炊食淮南子儲與扈冶扈冶
褒大意也跋扈之扈亦是大意
□磬□訐也見周禮介婦注雖有勤勞不敢□磬庾
氏云齊人謂之□訐崔氏曰北海人謂相激之事為□
磬𨼆義曰相絞訐爲□磬即賈生反唇相稽之意也今
人訐辨謂之□舌或謂之刁肯刁即□之轉肯去聲亦
磬之轉也
赾張斜立而撥弩也漢令曰赾張百人車者切距也
韻會音恥格切在陌韻跬步也毛晃曰半步也一曰距
也梅氏音且去聲以手發弩曰擘張以足發弩曰蹶張
空手拳舞曰拍張
通雅卷四
