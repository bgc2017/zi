通雅卷六明方以智撰
釋詁(謰語)
(謰語者雙聲相轉而語謰謱也新書有連語依許氏加言焉如崔嵬澎湃凡以聲爲形容各隨)
(所讀亦無不可升菴曾彙二字楚望亦列雙聲弱侯略記駢字晉江蘇氏韻輯駢複俱宗楊本)
(江右張氏問竒特編而定其音讀穀城從而廣之朱氏指南艮齋字學皆揭此例然多鈔升菴)
(守以字學鉤鈲之說惟郝公主通然未免強合故因摲其支離補其遺漏前後見者偶從部居)
(此舉成例列于左方以便學者之因聲知義知義而得聲也)
彷彿一作仿佛方佛放弗髣髴㑂佛放&KR1820;通作放物方
物蓋因恍惚而輕唇出之也恍惚一作洸忽慌惚怳惚
荒忽通作怳&KR1476;廣韻作放弗又作方弗甘泉賦仿佛
其若夢典引仿佛注猶□槩也遠遊篇作髣髴衛恒𫝊
盜發魏襄王冡得髣髴古書漢練時日章相放&KR1820;震澹
心師古注作方弗㑂亦古仿字易林曰㑂如旦飢楊氏
引陸雲用㑂佛郝氏引漢郊祀志民神雜擾不可放物
與放弗同按放物即方物也然古讀物與弗近如没作
物蠠没轉爲密勿别條詳論古實相通毋謂郝公好竒
如舊說不可方物爲不可比方其物又何嘗非臆決乎
舊注仿佛爲梗槩亦未切當智謂虚呼其聲爲恍惚以
輕唇出之爲仿佛實一聲也祭義以其慌惚以與神明
交史記大人賦西望崑崙之軋沕洸忽兮漢書作荒忽
又孝明八王傳下邳惠王衍病荒忽老子惚兮恍兮莊
子心神恍惚凡夫引九歌怳忽兮遠望韓退之和山南
鄭相公詩指畫變怳&KR1476;&KR1476;或為歘字亦忽之輕音也焦
氏刊誤言曶怳出法言作惚恍非智按曶即忽字而不
許人用惚恍拘矣
逶迤一作委蛇蜲蛇逶蛇委佗遺蛇委它倭遲倭夷威
夷威遲郁夷褘□&KR0146;迆褘隋褘它倭他委移歸邪&KR0008;陭
委陀&KR0146;&KR1795;委維委壝靡匜&KR0146;迆委□蟡□蝛□踒跎逶
迱委迆各異其連呼聲義則一也左傳引詩委蛇蘇
秦嫂委蛇蒲伏索隠曰面掩地而進若蛇形此緣國策
作蛇行蒲伏蛇音移言逶迤也蜲蛇澤鬼紫衣朱冠齊
桓所見古人原以逶迤之狀名之猶莊子山有䕫野有
方皇亦以徬徨名鬼也後因加䖝作蜲蛇豈可反本此
說以解逶迤邪漢書禮志旗逶蛇西京賦聲清暢而蜲
蛇莊子作逶蛇韓詩作逶迤任光邳彤贊委佗還旅方
朔傳遺蛇其迹郝氏謂即逶迤智亦以遺讀移則與下
複古時遺從䝿必有饋聲今用遺蛇為逶迤猶揚雄用
遲&KR0146;爲栖遲也後漢儒林傳方領矩步者委它其中注
曰它音迤詩周道倭遲與逶迤同釋文作周道倭夷文
選注周道威夷薛君曰威夷險也又作威遲爾雅威夷
長脊而泥注威夷長而弱也漢地里志扶風有郁夷縣
注師古曰周道倭遲韓詩作郁夷言使臣乘馬於此道
王伯厚詩攷載韓詩外傳褘□即委迤又衡方碑褘□
在公即詩委蛇在公也考隷釋有之費鳳碑陰逢盛碑
皆作&KR0146;迆方子謙引石經作&KR0146;迆又作褘隋爾雅音義
引褘它李鉉字辨作倭彵離騷經載雲旗之委蛇一本
作逶迤一本作委移注雲旗委移長也劉向九歎遵江
曲之委移韓愈詩委陀結斜漢即逶迤字鄺氏字說曰
天官書歸邪讀如委蛇言其狀逶迤也說文䧦鄭地坂
許為切陭上黨坂于離切則二坂亦以地形逶迤而名
趙撝謙卒於嶺南有遺文在東莞張氏内用&KR0146;&KR1795;豈以
婁壽嚴發碑皆有&KR1795;字邪智謂何必據漢碑按漢書&KR3022;
&KR1795;衡門古從□者亦以彳又山海經赤水東蒼梧之野
舜與叔均所葬也爰有文貝離俞鴟久鷹賈委維郭璞
曰委維即委蛇也又周禮爲壇壝宫棘門三行平地築
壇又委壝土起眉埒徐廣音壝為羊誰反則委壝音義
與委迤通又玉藻曰疾趨則欲發而手足母移注移之
言靡匜也疏言謂靡匜搖動也言疾趨則不必翔步逶
迤紆徐矣古靡如微微字中原讀如褘則靡匜亦逶迤
之聲也依戴合溪作□迆依魏子才作委□依說文長
箋則作蟡□蝛□又按易林大壯之鼎曰長尾蜲跎其
師之咸長尾蜲蛇一首與之同文以蜲蛇証□□則讀
逶迤以狀長尾可知其繇下叶思字中叶河字蓋古蟻
蛾通多有怡音則何讀奚明矣洪景盧言逶迤有十二
變升菴轉注古音委蛇字下云韻會未盡故廣之止有
八變方子謙所列有十七變楚望止收十變智今舉所
知凡三十二變學究亦不須此如合溪子才輩改篆作
楷勢所難從子謙所引石經褘隋恐訛未考吾嘗笑升
菴弱侯秭歸作秭□襁褓列襁䙗□乃歸訛䙗乃&KR2103;訛
而顧效尢與偶因二字之變據古今而别之見當以聲
通義如此豈欲學者用之哉
徬徨一作傍偟㥬惶房皇方皇彷徨急則為張皇一作
□徨慞惶通爲倉皇蒼皇禮書房皇周浹即徬徨一
作傍偟荀子方皇周浹乎天下注方音旁猶徘徊也莊
子芒然傍偟乎塵垢之外吳語王親獨行屏營彷徨于
上林之中荆軻傳傍偟不能去集韻有㥬惶即徬徨有
□徨即張皇韻會彷徨猶征營也陶弘景周氏冥通記
整心建意勿慞惶也書張皇六師不寧之狀杜甫送鄭
虔倉皇已就長途往北山移文蒼黃翻覆韓祭女挐文
蒼皇分散舊唐書僖宗廣明二年王處之衆蒼黃潰亂
李端叔曰楊元發蒼黃失據郝氏直以張皇爲倉黃智
謂徘徊為徬徨舒徐爲徜徉急遽則舌齒激聲為張皇
又穿齒憤聲為倉黃則更迫矣
徜徉一作倘佯尚羊常羊相羊相徉忀徉儴佯襄羊倡
佯常翔相翔通為彷徉仿佯方佯郊祀歌周流常羊
思所并即徜徉楚辭聊逍遥以相羊又用忀徉文選上
林賦招搖乎儴佯史漢及李善本作襄羊郭璞曰襄羊
猶彷徉也西京賦儴佯乎五柞馮衍賦乘翠雲而相佯
淮南俶真訓尚羊物之終始韓盤谷序終吾生以徜徉
柳子厚用倡佯老子指歸作常翔周禮有相翔史記吳
王濞傳彷徉天下漢書作方佯後漢東平王傳消搖仿
佯楚辭用仿佯
敞罔一作惝恍敞惘轉爲愴怳凔况倉兄敞&KR2651;難蜀
文敞罔靡徙注失志貌韻略加心大人賦聽惝怳而無
從思玄賦䰟敞惘而無疇轉爲愴怳九辨愴怳懭悢兮
詩倉兄填兮即愴怳或作凔况齒兩之音轉則爲惆悵
他朗之音轉則爲懭悢丁度集韻作敞&KR2651;蔡邕石經尚
書殘碑母兄曰今日則兄曰敬德兄即遑字蓋古兄荒
皇况通音九經考異誤刻兄作凡
洸洋一作潢洋瀇瀁潢漾通為曠漾罔養史記言莊
子洸洋自恣以適己戰國策狐祥不可食新序引此語
作潢洋可証太玄井潢洋終不得食淮南子瀇瀁極望
馬融頌瀇瀁沆漭上林賦灝溔潢漾皆一也鮑照賦曠
漾敞罔後漢書馬嚴傳㪅共罔養以崇虚名皆潢瀁之
聲所轉也履按罔養猶之罔象是亦一義
徘徊一作㣣徊俳回裵回思玄賦馬倚輈而俳回史
相如傳裵回關尹子分用見重言宋子京作唐書陸季
疵擊木裵回應合鼎臣意鼎臣言徘徊衣寬貌字當用
裵回按徘徊行佇傍偟之貌高后紀徘徊往來息夫躬
鸞徘徊兮注徘徊不得其所也庾信文有㣣徊唐松陵
集有遲徊皆徬徨不進貌茂陵書屋皆徘徊重屬屋兩
翼亦名兩徘徊蓋以行佇起意耳焦氏刻誤曰裵回作
徘徊並非泥徐氏也
寂寞一作&KR1254;莫&KR1821;漠&KR0008;嗼&KR1254;漠&KR0008;漠□漠說文本作
&KR0008;嗼即寂寞也一作&KR1254;莫鄺氏字說作□漠楚辭作&KR1821;
漠又作&KR1254;漠集韻&KR1254;一作諔又作&KR0008;按□漠字恐因碧
落碑上文
泬寥一作泬漻泬廖□廫猶寂寥也寂寥一作寂廖寂
&KR2665;寂漻&KR1254;&KR2191;&KR1254;□通作寂聊淑湫九辨用泬寥一作
泬漻集韻寥本作廫亦作&KR2665;九辨七章老&KR2665;廓而無處
王逸本泬寥作&KR1254;&KR2191;相如賦寂漻無聲莊子漻乎其清
通作廖退之華山女坐下廖落如明星安仁賦幽谷豁
以&KR0034;寥&KR0034;音哮高氣也大宗師聞之參寥參高也寥曠
也此字兼冷曠之意從山從宀象其遠寂也凡夫以泬
廖當作䆷廫四子講德論作寂聊管子曰耳之所聽非
特雷鼔之聲也察於淑湫即&KR1254;□智按翏本寥畱二音
鍬乃音操湫本音剿尗有叔&KR1254;二音猶軸笛之有逐廸
音也倜儻即俶儻故增韻寂寥讀作寂歴唐詩空山寂
歴道心生用之古時四聲通轉此異代所難解者莊子
刀刀之翏翏翏亦音畱則刀亦音去丢轉入爲笛笛與
逐近故古笛作篴可證又以笛管借車軸之管兼指事
而名之曰軸推原論之寂寥本有啾翏焦尞&KR1254;歴三轉
旁通則有寥落寥歴嘹戾藰涖嘹亮勞利諸轉聲
拉沓一作翋&KR2211;□䳴&KR0008;&KR0008;邋遢&KR0008;□猶拉襍也拉襍一
作拉颯轉為㯓臘漢鐃歌云梟母五梟子六拉沓高
飛暮安宿博雅遂有翋&KR2211;飛也廣韻作&KR0008;䳴又作&KR0008;&KR0008;
拉又作搚㩉焦氏收邋遏不謹也&KR0008;□馬拉沓不行也
拉盧合切晉孝武太元末京口謠黃雄雞莫作雌衣被
拉颯栖猶拉襍也有所思篇拉襍摧燒之東坡曰學者
作拉襍變便自謂長卿世說殷融曰㯓臘亦放何必其
鎗鈴邪
旑旎本作猗難阿那阿儺因作橠㰙□橠妸娜婑媠亦
作旑施倚移猗萎猗柅椅柂楚辭旑旎乎都房注王
逸引詩旑旎其華今詩作猗儺長卿子雲子淵旑旎皆
從詩楚辭來當讀阿那亦可轉音古旎讀儺猶蟻蛾儀
俄也升菴載古作□橠其枝又作橠㰙此乃分别家所
作附古文耳洞簫賦阿那腲腇注舒遲貌即猗儺戴氏
曰古單作猗難與那同或作袲自子虛作猗柅遂為女
矢切矣孫愐有猗狔從風貌上林賦則用倚移從風一
本作旑施高唐賦用猗狔江賦猗萎即猗移正其字作
椅柂而阿那又作妸娜韓愈元和聖德詩天兵四羅旗
常妸娜又作婑媠列子楊朱篇公孫穆好色擇稚齒婑
媠者
重俯伏之音為匍匐一作匍&KR0146;扶服扶伏蒲服蒲伏匍
百俯伏輕唇匍匐重唇故古人之字通轉檀弓引詩
扶服救之左傳宋公子城射張匄折股扶服而擊之漢
書傳扶伏稱臣霍去病傳扶伏叩頭范雎傳蒲服韓信
蒲伏胯下七發蒲伏連延即匍匐也丁度又作匍&KR0146;鄺
氏曰秦和鐘銘高引有慶匍百四方言四方匍匐歸命
也
逍遥古作消搖稍搖消搖又爲須臾詩河上乎逍遥
檀弓負手曳杖消搖于門東平王蒼傳消搖仿佯漢書
消搖即逍遥又讀爲須臾蓋古音搖臾抌揄兩借如詩
或舂或揄揄亦爲尤是也毗曇云一晝夜共三十須臾
臾之本義說文曰束縳□抴爲臾從申從乙後漢方術
傳序有武王須臾一卷言立成之法也徐曰逍遥字林
所加泥說文耳鬱儀曰古趙即逍京山引太玄翕首雖
欲捎搖天不之兹注作逍遥智按考工捎溝注捎讀如
桑螵蛸之蛸可証消搖者輕轉其音也飄然悠揚則轉
爲飄搖之聲招指動搖則轉爲招搖之聲招搖一作招
□招繇見天文下
飄搖一作飄□漂搖彯搖飄姚髟鼬嫖姚剽姚票姚票
鷂詩風雨所漂搖鮑照詩飄颻無所定則以漂搖近
於剝落故專作飄颻從風馬融廣成頌羽毛紛其髟鼬
章懷注飛揚貌音必由羊救切此拘沈韻耳實即飄颻
古尤蕭固通音也飛揚則以飄搖為得聲狀其音去聲
者注者之方言也伏虔音票姚為平聲王融曲水序彯
搖武猛則指票姚校尉之類升菴主荀悅去聲以票鷂
取名爲武猛不知古人不拘如因杅貳師樓船隨意取
名豈如後世稱龍虎鷹揚始猛邪或言彯搖遠舉或纓
羽之容票鷂之名亦以能票鷂高飛也以平聲為悠揚
李夫人傳武帝賦縹飄姚乎愈莊即飄搖也又郊祀詩
雅聲遠姚姚以搖聲通用決無去聲之理故子美恐是
霍嫖姚直用平聲升菴博極援引有功然惜膠於好異
見音釋不同者必遷就從之不暇問前人之訛誤矣故
驚漢晉之燕石為元珠火齊者猶之奉沈孫之門戸為
金科玉律也但古人音讀常存之以證古今自然之轉
變勿為所縳乃能會通
譸張一作侜張輈張倜倡通作周章舟章徟□周慞侏
張書曰無或譸張一作侜張一作侏張漢書燕蓋譸
張晉張華傳輈張跋扈南齊語曰莫輈張付桓康劉琨
詩自傾輈張即周張也太元去首物咸倜倡詩曰誰侜
子美注侜張予之所美陳忠傳周章道路蓋侜張倜倡
譸張侏張實一字苻堅報慕容垂書侏章幽顯布毒存
亡魏書恩倖傳侏張不已桓氏傳玄侏張北齊源彪傳
吳賊侏張古周有侏音泰伯後慕歌梧桐萋萋生于道
周宫榭徘徊臺閣既除李興表武侯閭以周叶餘可證
其用倜為俶儻之俶者則又一轉矣周章微分亦可通
用困學紀聞云大傳引樂曰舟張辟雍鶬鶬相從樂樂
經也舟張周張也文選箋曰日周張于省覽字書有徟
□蓋詞賦所用增加彳旁耳觀佛三昧經言伽樓羅王
八千歲飢逼周慞求食此與貞白用慞惶同
猶與一作猶豫冘與由與與去聲本作豫楊敞猶與
無決代王猶豫未定陳湯傳椎破印將卒猶與謂疑也
猶獸名聞有聲則豫上樹猶又作冘後漢書來翕伏隆
傳皆用冘豫未決冘亦音淫高誘注吕覽作由與老氏
用猶兮與兮淮南猶猶與與俱以二字分用河東賦三
軍窮冘閼與亦分冘與二字間用之注冘行也閼止也
音於庶反冘又音遥智謂其分冘與字則冘仍音猶矣
至容與之與上聲長卿用翺翔容與閒適也九歌容與
叶渚淮南子儲與扈冶則平聲一作諸與子雲賦儲與
乎大浦聊浪乎宇内服虔曰相羊也引淮南子陰陽諸
與聊浪放浪也與音餘履按高后紀猶與未決鄒誕生
音以獸反
轗軻一作坎坷埳坷軻平聲轗軻則上聲音同坎坷
蹭蹬意毛晃曰&KR0008;□車不行&KR0008;即轗□音盧敢切廣韻
□坷從□省作舀者誤
紛紜一作紛云紛員汾沄□&KR0008;赤雀詩六紛員即紛
紜也韻會本作&KR0008;智按從員又從云重複無義也亦通
作沄揚雄傳汾沄沸渭唐扶頌碑亦用汾沄張衡賦沄
沄涌濤則沄之正義矣紛紜又作紛云郊祀志紛云六
幕浮大海六幕六合也相如傳戚武紛云趙凡夫據說
文作□&KR0008;
坱軋本爲坱圠賈誼賦槃物坱軋即坱圠也槃漢書
作播方言曰坱圠不測也招隠士曰坱兮圠山曲&KR1293;吳
都賦地勢坱圠甘泉賦坱圠無垠賈生借用軋耳軋之
本義車輾也漢書傳有罪小者軋
傝䢇一作闒茸㲩茸㲩&KR0146;公紹收傝䢇字與闒茸通
賈誼傳闒茸尊顯師古曰下材不肖之人或作㲩&KR0146;䢇
從宂宂從宀人宫中宂食也俗作冗
次且一作□□□□□□□跙恣雎易其行次且俱
平聲字書作□□集韻作&KR0146;□又作&KR0008;跙若□則太贅
矣易經考異或作&KR3027;跙古文作恣雎王鄭馬皆作□□
子厚答問趑趄批捩
怗懘一作惉滯㤐慸處廉尺制切見樂記鄭氏曰敝
敗不和貌史記引作惉滯又作㤐慸怗又多忝切靜也
托恊切服也
靉靆一作曖曃靄&KR0034;&KR0008;&KR2649;挨&KR2549;雲狀也玉篇暧曃不
明貌又作靄&KR0034;&KR0008;&KR2649;張有復古編作挨&KR2549;俗改靉靆以
說文有&KR2549;也
晻&KR0008;一作晻靄晻薆暗藹奄藹煙藹菴藹郊祀歌露
夜零晝晻&KR0008;即掩藹之轉也或作晻靄諸家詩作奄藹
煙藹甘泉賦儐暗藹兮降清壇相如賦晻薆咇茀則言
草卉之芳蔚滃鬱也晉左貴嬪作楊后誄本支菴藹香
譜作馣&KR0008;
奄忽一作&KR0008;䬍&KR0034;□&KR0008;&KR0008;鳳亭編本載&KR0034;□&KR0008;&KR0008;以
辛泉作&KR0034;□省作&KR0008;也李登聲類曰僾俙之作靉霼猶
奄忽之作&KR0008;䬍也僾俙不明莫如雲奄忽迅速莫如風
因論奄靄附舉于此
嘈襍一作嘈&KR0008;嘈&KR0008;見博雅此乃當時方言字也丁
度韻作嘈囋囋亦音襍墨莊漫錄曰讀緯書見引張平
子天象賦云河鼔集軍以嘈雜囋囋與讚同丁黃誤引
耳
鏜鞳一作鐺䶀闛閤闛[莫-大+羽]鐘鼔聲也相如賦鏗鏘闛
鞳史記作鏗鏘鐺䶀潘尼釋奠頌鏗鏘闛閤閤音沓集
韻又作□闒晉摯虞思遊賦闛[莫-大+羽]兮識故居集韻又作
&KR0008;則神人暢曰鼚乎鼔之亦當音堂矣丁度互引閶闛
二字揚雄賦西馳闛闔即閶闔蓋古人讀昌與堂近
蕭索通作蕭瑟本作蕭&KR2526;依說文當作蕭&KR2526;轉而爲
蕭颯謝靈運騷屑出宂風東京賦飛流蘇之騷殺莊子
知北遊謂衰颯皆此聲之變也郝氏以酸削幷合之非
矣
夸毗一作䠸&KR0008;䠸&KR0008;韻會曰䠸&KR0008;體柔也唐人所别
製者集韻作䠸&KR0008;
戚施一作&KR0008;䙾&KR3296;&KR3476;䠞駞&KR1434;&KR2100;&KR0034;蠒集韻&KR3476;或作&KR4462;
&KR0008;韓道昭作&KR3296;&KR3476;詩戚施注讀爲䠞駝叶鴻則離古離
讀羅施讀駝楊氏引詩疏作&KR3296;&KR3476;說文引詩得此&KR1434;&KR2100;
即戚施故薛君章句以戚施為蟾蜍而升菴遂以鼁&KR1434;
為戚施誤矣蘇弘家韻輯載&KR0034;蠒注音去秋出說文此
沿升菴鼁&KR1434;之誤而又收字書訛省之字也
依違一作猗違伊違依韋師丹傳猗違者連歲師古
曰猶依違也又依又違言兩可也郊祀歌五音六律依
韋響昭注不相乖離貌漢書作伊違蓋古□□象二體
行步相違也韋即違背之意後人以此為韋革字借義
奪正義故加辵作違
栖遲一作棲遲西遲遟&KR0146;&KR3022;&KR0008;說文屖遟也從尸辛
聲徐曰不進也揚雄賦靈遟&KR0146;兮遟音栖&KR0146;音遲嚴發
碑西遲即栖遲蘇氏作&KR3022;&KR0008;
蹣跚一作媻散□&KR0008;通作媥姺蹁躚平原君傳有躄
者槃散行汲注與蹣跚同韻會引相如賦媻姍勃屑與
武帝姍姍來遲此音同跚而義則美好恐非一類姍又
有音先者則姍姍竟是纖纖矣仍當音跚龍龕韻有□
&KR0008;即蹣跚也莊子跰&KR1271;而鑒於井正蹣跚字而人讀作
輕聲如駢先之音故韻會又以姍音先或作姺又引相
如賦便姍嫳屑則六臣本也史記作媥姺徶㣯郝氏謂
與盤桓為一則何異升菴之以翠微爲崔巍邪盤桓者
媻姍之重聲激齶也□當是古文□字隷筆取之
盤桓一作磐桓畔桓洀桓般桓伴奐半漢管子洀桓
即盤桓漢張表碑有畔桓利貞之語隸釋引衡方碑作
畔桓智以詩伴奐爾游亦盤桓之聲也依說文義當作
般桓張平子東京賦平樂都場示遠之觀龍雀蟠帵天
馬半漢半漢當讀盤桓九經考異失載漢碑云劉向傳
兄弟據重宗族磐互谷永傳百官盤互知磐盤通
陵遲本作夌徲通作陵夷說文徐說引史記夌徲子
謙引作夌徲史記泰山跛羊牧其上夌徲故也馮夷一
作馮遲可證
咇茀一作苾勃馝馞相如上林賦晻薆咇茀漢書作
苾勃博雅馝馞香也揚雄傳香芬茀以窮隆
旁薄一作旁礴盤礴旁魄莊子旁礴太玄中首昆侖
天之氣旁礴地之形又賦旁薄羣生相如封禪書旁魄
四塞又畫史解衣盤礴
肸蠁一作肹響翕響肸薌說文肸響布也從十從䏌
䏌者振䏌也引甘泉賦肸響豐融又子虚賦肸響布寫
注盛作也漢書本作肸蠁太冲蜀都賦景福肸蠁之興
作則有鬼神仿佛之意注如蟲羣起而多又郊祀罔不
肸飾師古曰肸振也玉篇作肹響說文曰蠁知聲蟲也
蠁子入土爲蠅毛氏曰古響即向羊舌肸字叔向是也
肸孫愐羲乙切六臣注引司馬彪曰肹過也吕延濟曰
肹蠁中天遊氣也論衡曰曉俗以鴻文猶振聾以肸蠁
也甘泉賦薌呹肸以棍根兮注薌與響同笛賦紛綸翕
響
蕭條一作蕭蓧□蓧霄雿張平子碑作蕭蓧淮南作
霄雿漢隸作□蓧吕君碑作蕭蓧
蕭森一作蕭蔘揱參箾蔘櫹槮史記上林紛容蕭蔘
六臣本作紛溶箾蔘紛溶猶丰茸也張衡用櫹槮此聲
乃蕭疎之轉也考工注鄭司農曰揱讀為紛容揱參之
揱即蕭森
參差一作□差參縒篸□柴池差池又轉為蹉跎崔隤
之聲相如賦柴池茈虒柴池即參差作差池說文有
槮□參□篸□之别實一字累加也差池轉為蹉跎古
池佗互從可證也左傳子産曰何敢差池注一音蹉跎
又作蹉跌趙壹曰蹉跌不面蓋失與池轉也又轉為崔
隤一作摧頽漢廣川王傳日崔隤時不再注崔隤猶言
蹉跎
茈虒一作偨傂柴傂跐豸音此齒相如賦柴池茈虒
又作偨傂總言不齊貌茈傂之聲正因柴池但上二字
平聲下二字上聲故多互用揚雄賦柴傂參差張衡賦
增嬋娟以跐豸京山曰後漢志術氏冠差池邐迤四重
即偨傂
踟蹰一作歭䠧遲佇踟&KR0008;跢跦轉為躊躇躑躅本作彳
亍一作躑䠱蹢躅&KR2354;&KR2355;擲䠱說文䠧歭䠧不進也劉
宋書樂志引五馬立歭躇長箋引詩搔首歭䠧升菴引
跢跦冨嘉麗色賦用遲佇茅山碑用遲蹰陸士衡詩用
躑躅五臣本作彳亍又作躑䠱又有擲蠋亦謂其行貌
也易釋文古本蹢躅作&KR2354;&KR2355;一本作擲䠱
酩酊一作茗艼茗仃晉山簡傳作酩酊世說作茗艼
升菴引簡文帝曰劉尹茗仃有實理今本一作茗柯誤
此楊有見而陳氏辨之非
龍鍾一作隴種躘蹱儱偅轉爲籠東瀧涷荀子曰隴
種而退注遺失貌余以爲即龍鍾字埤蒼作躘踵或作
㣫然古多通用杜弼爲侯景檄梁曰龍鍾稚子王裒與
周弘正書龍鍾横集裴度曰見我龍鍾元載别妻詩誰
不厭龍鍾退之詩白首誇龍鍾或言老或言淚或訓小
人行總皆狀其潦倒笨累耳指南作儱偅北史宇文泰
戰敗敵兵追及李穆以鞭擊泰罵曰籠東軍士爾主安
在籠東猶隴種說文瀧涷沾漬也兵敗披靡而退如冒
雨衣濕之狀俗謂水濕爲瀧涷又三國吳志周魴誘曹
休書卒奉大略伀矇狼狽伀音鍾伀矇猶龍鍾也郝京
山以淮南蘢蓯遼巢為一則非矣林氏曰方言瀧涿謂
之霑□音籠冡此與說文相證可存姚文燮曰竹曰龍
鍾生羅浮地亦謂其大而笨累也
顚覆一作&KR0008;覆通作蹎仆顚踣顚匐蹎䟺貢禹一旦
蹎仆蔡邕釋誨榮顯未副從而顚踣柳宗元詩連蹇困
顚踣魏書裴叔業兄子裴絢傳比因大水蹎䟺不免梁
書王僧孺辭府箋傾蹷必然顚匐可俟唐李石傳曰晉
君臣夷曠以致&KR0008;覆即顚字蓋因揚雄幷州牧箴太上
耀德其次耀兵德兵俱&KR0008;靡不悴荒公羊爲已傎矣亦
是顚字晉志用傎倒仆覆之通猶負否也仆踣之通猶
負之於背背之於北也
夷猶一作夷由楚辭君不行兮夷猶廣成頌作夷由
爾雅夷由爲鼯鼠名
優游一作優猶優嗂優繇荀子優猶知足荅賓戲陸
子優□楚相碑優游字作優嗂柳佩韋賦吉優繇而布
和
怫鬱一作弗鬱茀鬱沸鬱魏樂府曰中心何怫鬱漢
書瓠子歌魚弗鬱兮柏冬日景十三王贊内茀鬱史記
河渠書作沸鬱
綽約一作繛約淖約因爲婥約□□說文本作繛相
如傳便嬛繛約漢書作綽約揚雄傳競淖約兮荀子淖
約以察說文又有□□□也箋曰本作□□
愺恅一作&KR0008;嘐吳曾引陸機文賦曰愺恅欄慢裨蒼
曰&KR0008;嘐寂靜也文士以作事迫促謂之老草智按王子
淵洞簫賦有愺恅瀾漫吳引誤也&KR0008;嘐即愺恅今人作
潦草
屏當一作併當摒擋摒檔阮孚傳言祖約屏當不盡
去聲劉平水作摒擋吳虎臣言世說為曹夫人併當筐
篋即屏當也冥通記竟夕栟檔字攷收偋當以荀子偋
即屛也
齟齬因有鉏鋙鉏䥏岨峿䶥齬鉏牙牀吕魚吕切本
齒相差著也敔有三十六齟齬因作鉏鋙專為不相當
之意文賦或岨峿而不安則又因山立義說文本作鉏
䥏考工玉人大琮十有二寸射四寸注射其外鉏牙疏
言其外八角鋒也鉏牙即齟齬古吾與牙聲通都俞古
文字考作鉏&KR0008;
剡栘扊扅同音琰夷門關也百里奚妻琴歌炊扊扅
顔之推曰一作剡栘又曰扂與扊通□與扅通
蓬勃因有□𡋯烽㶿&KR0008;㶿韻略曰□𡋯煙塵襍起也
俱見集韻廣韻詞賦家用之總言勃鬱蓬起之狀因義
增加蓬勃之聲又轉為旁勃見爾雅疏
轇轕㶀㵧本于膠葛㶀㵧水廣也孫愐曰轇轕戟形
又馳驅貌見子雲賦通用膠葛總言多而廣相紛糾之
狀也指南乃作&KR0008;轕不知何據當是膠之誤耳
混沌一作渾敦坤屯困敦倱伅莊子七日而混沌死
元氣未判貌通鑑盤古氏一曰混敦氏左傳渾敦注即
驩兜張衡靈憲注坤屯不分爾雅子曰困敦韻會作倱
伅
皓旰一作皓涆澔汗浩瀚史河渠書瓠子歌皓皓旰
旰兮閭殫爲河上林賦采色澔汗梁張纘南征賦觀百
川之浩涆或作浩汗浩瀚
風裁一作風采風彩丰采後漢李膺傳天下仰其風
裁霍光傳天下想聞其風采南齊王儉謂庾杲之蟬冕
所映更生風采吳志諸葛瑾傳未嘗切愕微見風彩或
作丰采謂丰容華采也升菴嘗言風裁之裁當上聲
憔悴一作蕉萃癄瘁噍殺焦瘁顦顇□悴孟子民之
憔悴於虐政吳語人民離落日以憔悴又逸詩無棄蕉
萃索隱引此詩作顦悴後漢應卲傳引作憔悴漢禮樂
志纖微癄瘁之音作而民憂思樂記作噍殺班固答賓
戲朝爲榮華夕而焦瘁唐人詩為報故人顦顇盡並通
說文專主顦顇履按廣雅作□悴
汍瀾一作萑蘭汍濫丸蘭後漢書馮衍賦淚汍瀾而
雨集陸機弔魏武文涕垂睫而汍瀾言流淚縱横也又
漢息夫躬絶命辭涕泣流兮萑蘭又班固答賓戲汍濫
而測深乎重淵又揚子太玄密首陽氣親天萬物丸蘭
注盛貌
堙鬱一作抑鬱抑惌壹鬱泱鬱湮鬱伊鬱史賈誼傳
獨堙鬱兮其誰語氣不通也漢書作壹鬱文帝紀注奏
請受禪疏大禹必鬱悒于會稽之山何晏景福殿賦感
溽暑之伊鬱岣嶁碑曰禋鬱昏徙左傳湮鬱不育息夫
躬詩元靈泱鬱皆此堙鬱音義也升菴引有抑惌
忼慨一作慷慨忼愾感慨感槩史袁盎傳引大體忼
慨項羽本紀悲歌忼慨高帝紀慷慨傷懷後漢齊武王
演傳剛毅慷慨魏武帝樂府慨當以慷晉陸機議論忼
愾史季布傳贊婢妾賤人感慨而自殺漢書游俠郭解
傳少時陰賊感槩後漢范滂傳論奮迅感槩
豈弟今用愷悌其用闓圛者别一義也豈本豈歌之
鼔借為豈悌後豈歌作凱而豈字爲虚助矣齊子豈弟
箋豈弟作闓圛古文尚書以弟爲圛圛明也疏曰古文
尚書即今鄭注者也無以弟爲圛之字惟洪範稽疑論
卜兆有五曰圛注云圛者色澤光明蓋古文作悌今文
作圛賈逵以今文校之定以爲圛故鄭依賈氏所奏智
按今尚書洪範七稽疑曰驛言絡驛不續其兆爲金鄭
箋所云闓圛亦云與齊子發夕同意言絡繹也今將以
闓圛爲豈弟之奇文乎按凱風和樂也凱澤亦和意或
作闓澤史司馬相如傳昆蟲凱澤漢書作闓澤晉紀曕
傳六合闓拓則是開拓音相轉借也
凌轢一作陵轢轔轢躪轢凌獵通爲陵厲輘藉史灌
夫傳凌轢宗室謂虐害也漢書又有謂陵轢邊吏後漢
朱浮傳陵轢同列上林賦車徒之所轔轢漢書作躪轢
爾雅獵虐也注凌獵暴虐即凌轢李白詩獨鶴思凌厲
後漢廉范傳曰自相輘藉
從容一作縱臾將養慫慂傱勇從諛禮從容中道史
衡山王傳日夜從容王密謀反事漢書作縱臾又衡山
王有逆計日夜從容勸之漢書作日夜將養勸之注奬
勸也方言南楚凡已不欲喜怒而旁人說者謂之慫慂
漢書郊祀歌般從從旌容容注如人相傱勇作惡之傱
勇漢酷吏傳贊杜周從諛並與從容同矣
嘔喁本于吁俞之聲一作姁媮呴愉煦嫗呴喻轉為愉
呴噢休噢咻韓退之連理木頌奮坢姁媮注與吁俞
同京山謂即吁俞郭璞曰怤愉猶呴愉也晉書夏侯湛
傳逐巧點妍嘔喁辯佞嘔喁即姁媮子美賦小人呴喻
記曰煦嫗覆育戴氏謂與漢書愉愉呴呴同又借用休
左傳或噢休之因作噢咻今問奇讀嫗許謂噢休非蓋
不知本吁俞之聲而因有出氣嘘育之義故轉音爲嫗
許亦可轉音育休亦可
閃揄一作陜輸東漢趙壹疾邪賦榮納由於閃揄注
揄音抒曹大家女箴動靜輕脫視聽陜輸與閃揄同皆
輕脫意猶閃爍吳志丁厷掞張掞與閃同亦謂其閃灼
張設也
專一一作摶壹竱一摶揖孟子志壹則動氣注志之
所向專一則氣為之動左傳如琴瑟之摶壹史秦始皇
琅邪臺頌普天之下摶心揖志與專一同注以爲輯志
輯揖自通然此是專一按管子内業篇一意摶心耳目
不淫雖遠若近韓愈鄆州堂記竱心一力以借國家之
職此可爲連稱分用之證
排笮即排迮轉作迫唶迫筰迫&KR0008;迫迮迫蹙偪側逼窄
滵瀄迮迮起也南史江革傳迮輕艚壓也唐李商隠
詭薄共排笮之與排迮同考工注司農云柞讀為迫唶
之唶康成前注云迫筰則迫唶迫莋皆迫迮也後漢竇
融傳囂勢排迮不得進退注迫慼也王莽傳迫措青徐
盜賊注措讀窄唐李逢吉傳裴度為逢吉排迮唐元結
舂陵行袛有迫蹙期韓愈秋雨聯句蛬宂何迫迮杜詩
偪側何偪側注引賦滵瀄即偪側
隱賑一作隱展殷陳殷軫淮南子士卒殷軫南都賦
邑居隱賑注冨盛貌西京賦商旅聯槅隱隱展展注重
載聲與吕覽&KR1715;□合詳見重言京山又引李斯逐客書
民以殷盛與此為一
侵尋一作浸尋寖尋浸淫浸潭浸潯武帝紀天子始
巡郡縣侵尋于泰山封禪書作浸尋郊祀志作寖尋上
林賦浸淫促節漢書齊王肥傳浸淫聞于上又作浸潭
與潯同劇秦美新景曜浸潭之瑞潛史難蜀文浸潯衍
溢
辜較一作酤榷辜𣙜估較辜㰌轉為𣙜酤史鄭莊𫝊
為大司農僦人多逋負注僦人辜較也索隠辜較作酤
榷榷獨也酤賣也又後漢宦者單超傳姻親為州郡辜
較百姓與盜賊無異董皇后紀辜較在所珍寶貨賂悉
入西省又陳萬年傳浸入辜榷財物注辜罪也榷專也
翟方進傳貴戚子弟多辜榷爲姦利者注已自專利他
人取者輙有辜罪也此隨字作訓耳後漢靈帝光和四
年豪右辜榷馬一匹注辜障也榷專也障餘人買賣而
自利也又作估較晉書南蠻傳徼外諸國齎寶物自海
路貿貨日南太守估較大半又作辜榷王莽傳滑吏姦
民辜而㰌之㰌與榷同按漢武帝始爲榷酤之法榷較
通算也官自酤酒計較專利也私酤者有罪故後轉為
辜較凡官稅民間一例科斂者皆謂辜較一切之名孝
經蓋天子之孝蓋諸侯之孝注蓋猶略也疏云辜較之
辭猶梗槩云爾
料簡一作聊揀料撿張湛列子序且將料簡世所希
有魏志趙儼傳料簡諸姦結叛者八百餘人裴潛傳奏
正分職料簡名實韓愈和侯喜詠笋詩婦懦咨料揀晉
書周顗傳王導料撿中書故事蓋古讀料字平聲
臲卼一作臬兀𣙗刖跀危&KR1160;屼捏杌棿杌倪㐳轉作杌
&KR1150;𣙗&KR1896;嵽嵲墆霓硉矹易困于臲卼言高而危也杜
甫太清宫賦神器臬兀而小人呴喻文選長笛賦巔根
跱之𣙗刖即臬兀韓非子外儲說子臯仕衛逃出門跀
危引之逃于門下室中注跀者行步危也又李白梁甫
吟大人&KR1160;屼當安之或作捏扤又作杌&KR1150;太元䦯首圜
分杌棿京山曰又作嵽嵲杜甫御榻在嵽嵲韓退之豐
陵行嵽嵲遂走元宫閭注山小而不進貌又作墆霓文
選直墆霓以高居墆音迭說文𣙗&KR1896;不安也引易曰&KR3379;
&KR1896;又杜詩瘦馬行骨骼硉兀如堵牆注引郭璞江賦巨
石硉兀以前却皆危意蓋臬兀之聲也智按易劓刖古
作&KR0008;齀一作倪㐳晁作棿杌王荀陸作臲&KR1142;鄭作倪㐳
則棿杌倪㐳確是臬兀
累垸一作累丸列子痀僂者纍垸五而不墜猶掇之
也與累丸同淮南時則訓圓而不垸即丸也考工重三
垸亦以其丸之重為權也
功苦一作攻苦功沽國語辨其功苦功與攻同堅也
詩我車既攻精專曰攻粗惡曰苦周禮注有攻有沽又
史舜陶于河濱器不苦窳亦作楛通作沽儀禮喪服傳
冠者沽功也注猶麤也論語沽酒惡酒也古讀假為沽
如純嘏與土字叶家之為姑皆其聲也今京師言行濫
物曰假沽猶以二字連稱
毰毸一作毰毢陪緦文選敷藻翰之陪緦注奮怒貌
公紹作毰毸丁度作毰毢羽張也又有毰&KR0146;鳳舞也音
義同
幼眇一作要妙杳眇杳杪漢元帝贊分刌節度窮極
幼眇中山靖王傳每聞幼眇之聲不知涕泣之橫集注
作要妙老子是爲要妙北史魏世祖紀大延二年詔方
寸玉印有三字鳥文要妙奇巧上林賦俛杳眇而無見
晉衞恒四體書勢序杳杪邪趣不方不圓智按說文無
妙字而有紗絲急也後人遂作玅字而妙見於易凡夫
欲借杪爲妙想取之衞恒爾
落魄一作落泊洛度落度樂託拓落託落史酈食其
傳家貧落魄陳書杜稜少落泊不為當世所知晉佛圖
澄傳鈴聲云胡子洛度又大安童謠元超兄弟大落度
上桑打椹為苟作注東海王超字元超苟謂苟晞蜀志
楊儀傳往者丞相亡吾舉兵就魏氏寧當落度如此邪
世說王耆之樂託出自門風又揚雄傳何為官之拓落
又晉慕容暐傳孤危託落
䀒瞑一作阡眠阡綿南都賦青冥阡瞑注幽昧貌陸
機賦精麗芊眠又作阡綿
條暢一作條鬯條昶漢志條鬯該成長笛賦清和條
昶即條暢也魏王昶字文舒可知取舒暢之意也
離婁轉爲麗廔說文廔屋麗廔也廣韻作廲廔皆平
聲離婁言其透明也郝氏曰古之至明者因以為名轉
爲歴錄余以歴錄尚遠若麗廔則實因離婁也說文瞴
莫浮切瞴婁微視也讀若眸婁以此益證離婁為至明
古有此語或稱離朱山海經作離俞音近相借如春秋
邾婁為鄒可推
劻勷一作俇攘&KR0616;躟狂勷楚辭逢此世之劻勷一作
俇攘一作&KR0616;躟注狂遽貌韻會劻勷急遽貌故子謙合
之韓詩渾奔肆狂勷
搶攘一作傖囊&KR0008;&KR1817;&KR0008;囊□□莊子在宥篇卷臠傖
囊注猶搶攘也賈誼傳國制搶攘唐武則天贊&KR0008;&KR1817;神
器韻會引為皴&KR0008;字彙引為&KR0008;瓤子謙引作□&KR1817;皆誤
&KR0008;&KR1817;即搶攘不知何所出豈宋公自爲邪師古讀搶攘
爲傖儜升菴引說文□□宜從之又崔本莊子作戕囊
六書故别作勷躟纕
諒陰一作諒闇&KR2963;韽&KR2963;瘖高宗諒闇語作諒陰鄭氏
讀如䳺長箋于瘖字訓下引書作&KR2963;韽又引作諒瘖
旁羅一作旁蠡歴離史記旁羅日月星辰考靈曜作
旁蠡升菴曰羅猶地羅也晦伯引大戴禮作歴離
倍遊即陪遊易林都邑倍遊即陪字爾雅注陪位爲
朝魯語士有陪乘故後人用爲趨陪常語
通雅卷六
