通雅卷五十明方以智撰
切韻聲原
人先平心靜氣自調脣舌腭齒喉為羽徵角商宫之槩
又調臍輪鼻輪之折攝為大宫商之槩勿泥鄉音少所
習熟然後可以知古今萬國之時宜矣音有定字無定
隨人填入耳各土各時有宜貴知其故依然從之故以
洪武正韻之稱謂為槩
古人平仄互通其韻但麤叶耳沈約始定平上去入四
聲韻鑑入始明横有脣舌腭齒喉半喉舌之七聲其為
初發聲送氣聲忍收聲之三迭也喉用臍鼻貫四聲之
獨尊也五音六律七十二旋音之止是宫倡商和也究
之數十年矣而乃知其自然如此約則止明開合開合
止是一隂一陽
隂陽清濁輕重留為通稱故權以啌喉之隂平聲嘡喉
之陽平聲例曰啌嘡不以溷開合之隂陽清濁之隂陽
也其輕重則曰粗聲細聲其清濁則曰初發聲送氣聲
不以混上聲濁去聲清平聲清仄聲濁啌聲清嘡聲濁
之通論也
自鄭漁仲温公朱子吳幼清陳晉翁熊與可章道常劉
鑑廣宣智騫吕獨抱吳敬甫張洪陽李如真趙凡夫皆
有辯說聚訟久矣今以配位通幾言之以易律歷徵之
學者省力不亦便乎請從此入如曰幫滂合口非合口
也乃鬭脣耳如曰侵監閉口乃聲盡而閉耳如曰穿牙
齊齒之類只是口不閉耳論切之稱與論韻之稱不同
今故先定十二種開合之例以便學者舉論
後人因攷辯而積悟之自詳于前前人偶見一端而况
有傳訛強争者乎今定此例乃便於窮古今之法非膠
執此例也若用舊法舊法現枉人當細心知其所以然
耳
不律謂筆於菟謂虎終葵為椎俠累為傀軒轅為韓奈
何為那何莫為&KR0034;合音古矣然切叶之道今日明備聖
人禮樂甚精而叶切用渾時也後人詳之時也詳而訛
謬不得不更詳定之時也有開必先聖人留象數律歷
呼吸翕闢為徵亦已明矣書鏤棗紙搊扇絮木棉飲岕
露詩至長律書至行草皆闊闊緬志之源江河金魚火
鳥之補天漢也何必定以古人掩後人乎
且如一行之說邵子之說有知其故者乎且如律吕新
書之定史漢通典與李文利瞿九思之說有折中者乎
聲音為微至之門切韻乃字頭之端幾耳且如王宗道
以見溪為宫喉温公以幫滂非微為宫喉以影曉為羽
脣章黼半取之熊朋來兩疑之將何法乎玉鑰云知㷖
影喻相通是何故乎且悉曇金剛文殊問五十字母華
嚴大般若用四十二舍利用三十珙温用三十六以後
或取二十四或取二十一今酌二十此中自有不定而
一定之妙可&KR0008;頇乎
管子謂五音出於五行此初配位圖也王宗道以牙為
宫温公以四時序配横圖以喉為羽韻會依之章道常
又改其半按漢書羽聚也為水為智樂書曰聲出於脣
而齒開吻聚此為確證徽傳朱子法以河圖生序脣古
腭齒喉為羽徵角商宫律生之後黃鍾上旋南吕回旋
自然符合即鄭漁仲所明七音韻鑑也(宫如翁齒如抵羽如補古讀底)
(底提匙通用可證)究竟五音之用全不拘此等切字頭端幾係
焉初譯之時取中土字填之孫炎反切與婆羅門書十
四横貫適相符通吕介孺曰舍利定三十字珙温加六
真空玉鑰見前人反切不合增立門法豈知各時之方
言異乎洪武正韻改沈約矣而各字切響尚襲舊註因
作例明之
端幫精三列皆兩層而見曉二列止
一層故置兩頭又從開竅而至含口
如華嚴始佒悉曇始迦邪蘇始丫也
了義初排人未明其故耳首腭終喉
列一層舌脣齒列二層者舌齒相通
腭脣喉相通也疑泥明心皆喉其猶
土旺四季乎天一生水三生木五生
土三陽同類故腭脣喉相通地二生
火四生金二隂同類故舌齒相通此
槩也聲無非喉而脣為總門腭為中
堂故宜其近齒為中門舌為轉鍵獨
能出入靈動與齒相切來日二變實
符蕤應來乃泥之餘日乃禪孃之餘
此徵商之究宫也徵商會于知而宫
角羽會于疑影微脣司開閉舌為心
苗冲氣輸于丹田而上竅于鼻常用
之氣畜于肺管宫徵羽為三綂出角
比羽而清終夾鐘以折攝之二用五
以三綂之參用兩實以一用六也
舊云來字半舌齒日字半齒舌獻可
以來字半喉舌日字半舌喉智以律
吕徵之符矣實是商徵合宫之二半
聲也
發送收三聲啌嘡上去入五聲
定論也中土用二十母足矣外
域知七音而不知啌嘡上去入
金尼亦言入中上乃知之即古
韻亦平仄互通者也
細别知以舌卷䑛中腭而㷖乃
伸舌就上齒内而微縮焉愚謂
若氊專之類也孃則嘗穰之間
耳疑喩之分謂疑用力蔪腭聲
横牙間而喻影但虛引喉與腭
無涉也儀禮疑立即凝立故儗
嶷从之如真是以存影然疑凝
則同泥矣其以角收轉為宫發
乎愚攷孫陸于安恩咢昂等俱
用五字烏字作切響而今半作
腭聲果古未精但趋近似邪
吳音呼㷖如皂呼牀如藏則同精從矣度譜曰知字真
吹切之字舌不抵齒枝字舌抵齒而顫聲既有此别音
即當存此音狀徹穿對較當是折徹攝與專穿拴之别
□為喉根而非微乃外脣之最微者非夫二字皆送氣
聲以非字最輕標外脣之起耳微字之用最少惟萬物
無文問味等字中原人多讀深喉影母吳人或切焚扶
又混夫矣智按萬物至微故取此聲無與靡沒莫蔑相
轉漢書規橅即模从無諧聲可證也
縫脣無初發聲深淺喉無忍收聲惟商用啌收而嘡發
不用此一理也今表□字為折攝中輪非字為外脣風
始故存二十六切實二十四若通知㷖則二十一也直
法二十母以影喩合疑而以曉居夫微之初此如琴徽
取其響者紀法也琴徽空度有不得聲者詎廢度乎平
上去三十六韻而入止得十八韻然歸入皆可重呼今
欲分知㷖者亦可重呼也
凡議增母者為迮狀粗細不同也今分注其下因&KR1177;曰
真嗔神諄春純張昌商莊窗霜則知母之粗細狀耳商
徵之間是一中聲也剛康昂光匡王角有二狀何不二别
乎它韻更迮如東之中專改知狀蕭之超徹改穿狀也
吳幼清陳晉翁熊與可趙凡夫皆欲加母以迮狀不明
也吕獨抱吳敬甫皆廢門法張洪陽定二十字李如真
存影母括二十一字謂平有清濁仄唱不用故以清兼
濁此即指啌隂嘡陽也但未明前人何以訛耳蕭尺木
取張說也
新譜(珙温直列平上去入而横列崩烹朋蒙皆四也今直列啌嘡上去入五聲而横列發送收)
(三聲竒綂偶也)
洪陽早梅詩二十字約矣濁聲法如真辯其為平聲隂
陽而仄聲可省矣而幫滂明見溪疑曉夫微端透泥精
清心知徹審來日不期而符或曰四音皆合發送收宫
不合者何也曰凡收皆喉□大收也縫脣合宫一生水
五生土之終始也土旺四時無非中宫之用也中間細
分各以韻析一定中不定不定中一定無往不然或曰
五音而曰宫倡商和何也曰兩間至理一在二中凡可
說者皆兩端也平上去入止是平仄兩端仄無餘聲平
有餘聲故仄綂于平而平中之隂陽亦兩端也宫商角
徵羽止是宫商兩端猶五行止是隂陽也外辯者唇舌
牙齒而内出者喉亦兩端也脣腭激喉枉中為一類舌
齒引喉穿外為一類七風六用五音二變槩也約為宫
倡商和而已凡音枉脣腭中皆謂之宫音穿齒外皆謂
之商無非鼻竅也而羽角合宫用鼻為多無不自臍也
而徵商交用自臍穿出嘗翫河圖三陽二隂分類互根
其始幾乎列則以生序輪序言之今譜則天唱地和分
類辯之特合真文庚青一韻而指其各母之異狀焉大
略皆有粗細二狀而見溪疑曉則有四狀舌齒之合約
為徹穿來隨泥後日隨禪後皆自然不可強之序也
(調倡者若以腭喉四狀分為四種復分開口合口則每韻八聲矣聲為韻迮多無其字并不得聲逼紐太窘從)
(而併之取所用者表之即前用之理也學者先調啌嘡上去入次明發送收次明粗細迮狀次明翁闢穿撮皆)
(有清濁輕重焉思過半矣)
論古皆音和說
切響期同母(切上一字)行韻期叶而已(切下一字)今母必麤細審
其狀焉(粗奔細兵粗登細丁狀則公于于見烏思于影也)韻審啌嘡合撮開閉
焉(合如翁烏撮如春全開如哇當閉如侵監又有侷阿如鐘光舌抵如支珠之類舊以德紅切東則紅嘡矣)
(宜德翁切端翁當公皆可)指南於切母一定者反通其所不必通于
行韻可通者反限定于一格且自矛盾不畫一也詳攷
經傳史漢注疏說文沈孫以至藏釋皆屬音和但於粗
細不審而舌齒常借脣縫常溷耳此各填其方言或各
代之口吻然也(吳越子紙專氊不分南康匡腔反用麻城以荒為方建昌勸&KR0008;為一江北都兜)
(不分齊秦率帥不分山西分風反稱廣中頭桃留樓元完不分閩中尤鴃然古已有之如砥柱音止孟子作周)
(道如底字家分底底鑿說也提音題而好人提提與朱提縣音時方旁無模之相轉則以諧聲譯語知之灌夫)
(傳首鼠兩端西羌傳鄧訓傳皆用首施兩端注猶首鼠也則今之吳語也詩混夷兌矣即昆夷而又作串夷如)
(此之類甚多)存舊法攷古今可也豈守其混與借以立法哉
日月燈與字彙四法仍為前惑者也二十門纏繞無論
且以類隔門言之謂以端母切知知母切端(如都江切樁字丁恭)
(切中字濁甘切譚字陟經切丁字)此不過因孫愐樁字一切也然四切
已違其三矣(唐韻樁都江切而中則陟弓切譚則徒甘切丁則當經切)都江切樁非
古讀都如諸則訛耳(者古音渚故諸翥等諧聲如休屠音除蓋中國以所習字譯之譯時)
(不作休除而作屠以當時讀屠如除也曹子建有都蔗詩六帖云張協有都蔗賦林下偶譚曰甘蔗亦謂諸蔗)
(相如賦諸柘巴且則證知古都有諸音又旁推之詩酌以大斗鄭玄音主古文易日中見主凡字从詹从單从)
(亶皆有舌頭舌上一種之聲)攷說文樁啄江切韻會樁株江切非確
證乎(樁从舂聲說文舂書容切韻會初江切以狗軌旁舂之蠻音窗也古江如工降如烘後漢謠江夏黃)
(童天下無雙則此韻亦後轉也)至于陟經切丁則尤可噴飯詩伐木丁
丁陸德明釋文丁陟耕切蓋讀如錚也指南乃以丙丁
之丁附此門法冤哉
孫叔然以來即有經堅丁顛等轉法指南鄙之豈知其
理乎聲為韻迮其狀即異惟真温庚青一韻聲多于翕
闢嘻縫撮侷忍送之狀字字皆備其次惟先天之韻然
已不如温亨之盡矣旋韻真青正當春秋二分之候故
其聲和平自然相應以此調唱其竅自諧春秋之用豈
人力可思議者哉先天本從真轉古通一韻今中和立
南北之極而旋元適以先天合和亦用三餘一之符乎
(何謂真天通曰國策陳軫史作田軫陳敬仲世家作田敬仲荀子田仲史輶即陳仲子詩應田縣鼓宋書引作)
(應陳縣鼔左傳渾良夫乘衷甸兩牡陸德明音甸之證反說文顛蹎闐以真為聲煙㖶以甄為聲馴紃以川為)
(聲詵駪以先為聲孫堅謂甄井同名後乃呼甎華嚴字母第八列因年天田竝列可知西音亦然又如沈韻元)
(與魂痕為一漢志同竝縣竝音伴智按古有讀半為笨者吳元滿滿音猛□音門亦足證矣)
何謂迮狀曰呼見母于東韻則為京翁合而無其字故
成公呼見於寒韻為干呼見于魚韻為居呼喩于逶韻
為伊呼喩于汪韻為昂呼風于侵韻則無聲矣惟唱真
青諸狀不迮平仄以平為名身心性情之靈形於聲音
以韻為輪可不知所以平乎
問濁聲法廢乎曰清濁通稱也將以用力輕為清用力
重為濁乎將以初發聲為清送氣聲為濁乎將以啌喉
之隂聲為清嘡喉之陽聲為濁乎李如真言之詳矣平
有清濁即啌隂嘡陽也(通隂同陽抨隂平陽之類)仄唱不用故以清
兼濁而羣定竝從牀等可幷也譜列董動借填配位耳
一行曰上聲去聲自為隂陽猶平聲之自為隂陽也今
必曰上聲亦有清濁將謂上聲有啌喉嘡喉乎若曰用
力輕重則何以處夫啌平聲之用力輕重嘡平聲之用
力輕重乎支分太細則另俟之此論綱紀也如沈約知
平上去入四聲寧知啌嘡上去入之五聲横之七音亦
韻鑑入而傳者也今之發送收確證自然如此更復何
疑配位圓用先通其理如五行可四可六可約四為兩
端而參之豈有礙耶
字韻論
古音之亡於沈韻猶古文之亡於秦篆也然沈約之功
亦猶秦篆之功何也羅泌謂古有蒼帝而頡乃黃帝之
史前此已有書矣六書既出各時增改古文籀大小篆
波磔之筆至周列國緣飾俱備如六書綂所載一字至
一二百秦一天下始禁列國之書專從秦篆故漢之說
文僅存但知小篆者也自秦篆行而古文亡矣然使無
李斯畫一則晉漢而下各以意造書其紛亂可勝道哉
古音隨自然之氣至有七音韻鑑而叔然之反切始明
東晉謝安乃屬徐廣兄弟作音釋因取江左之方言而
沈約增定之陸法言陸德明孫愐因之宋廣韻因之故
自沈韻行而古音亡矣然使無沈韻畫一則唐至今皆
如漢晉之以方言讀其紛亂又可勝道哉音託於字故
轉假用多同類應聲則叶之為韻後人不能淹貫經史
旁攷曲證止便習熟而成編之易為功也遂守斯篆以
論古聖制字之意遵沈約以斥中原自然之聲則使人
益痛李與沈之過矣顔之推即歎小學依小篆是正為
不通古今何况今日耶吾故曰音有定而字無定切等
既立隨人填入耳漢以來有通用者(金石碑刻参錯)有分别者
(註疏詷同及說文玉篇所列)魏王吳朱因漁仲合溪而隨手剙造長
箋守徐郭主漢篆則泥而不通何怪郝京山之一掃而
通之乎然有古可借今不必借者自衛包改古文之後
史漢尚存舊文石經時可徵引惟當明其原委乃不為
辯攷者之所惑耳音韻之變與籀楷同天地推移而人
隨之今日之變沈即沈之變上古也上古之音見於古
歌三百(如家麻歸魚模皆來歸齊微真先侵覃之合是也)漢晉之音見于鄭應
服許之論註(傳註歌謠同事援引訛誤可證)至宋漸轉(温公讀本戴氏讀注)元周
德清始起而暢之洪武正韻依德清而增入聲者也必
如才老取宋人之叶必如升菴徇漢讀之異亦何貴乎
凡此數者皆當通知然後愚者之所折衷可得而論矣
韻攷(古韻作勻又作均成均所以教也均為旋瓦器又一絃均鍾亦謂之均後作韻取其圓也圓元)
(之聲古亦讀勻)
古韻(或分為九為十二)
中通(中與旁通亦與正通)天人(天古叶人真先通韻青蒸侵併此)亨陽(庚陽通)
知來(齊知皆來通知亦與多通)无多(麻車歌魚互通知亦與諸通)道咎(蕭尤通尤)
(亦與疑通)
寒還(寒山監咸通山吳棫陳策皆以易詩定古韻韓退之蘇東坡黃谷知古所通而一韻隨通皆此故)
(也)
華嚴字母(即隋志所載以十四字貫一切音)
阿佒鞥翁烏熝哀醫因安音諳謳阿(十三表閏兩阿藏因天在因中山在)
(安中四閉為二)
神珙譜
通止愚果宕曾流深(内轉入攝)江蟹臻山效假梗咸(外轉入攝廣宣)
(智騫重編演之)
邵子衍
多良千刁妻宫心開丁安牛牙魚男(外轉)(天聲十餘三故四十)
(韻餘十二地音)
禾光元毛衰龍尋回君灣侯瓜烏罨(内轉)(則指切母也張氏所)
(訂)
沈韻
三十平分上下上去二十九入十七(侵下四韻閉口謝安命徐廣定音采)
(江南語約編之)
唐韻
東冬(鐘)江支(脂之)微魚虞(模)齊佳(皆)灰(咍)真
(諄臻)文(殷)元(魂痕)寒(桓)刪(山)先(仙)蕭(宵)肴豪歌(戈)麻
陽(庚)庚(清耕)青蒸(登)尤(侯幽)侵覃(談)鹽(添)咸(御嚴凡)平(五十)
(七)上(五十五)去(六十)入(三十)
(孫愐天寶十載編于沈所分不敢合而不安者又細分之然麻不分則當時方言也自孟蜀丁度司馬光)
(黃公紹毛晃等皆依之宋名廣韻惟吳棫明古而卟今)
徽州傳朱子譜(依鄭樵七音韻鑑以唇舌腭齒喉為序故就鬭唇之聲分列)
綳(閉唱收東冲開輕收冬收正齒中亦歸本韻)逋(合重收模除開輕收魚正齒朱同收魚)
陂(開重收齊貲重收舌上知遲正齒支癡轉差皆收輕收微)
牌(開重收灰亦閉輕收皆正齒齊釵亦收重得杯陪可錯收愚所謂字無定也)
賓崩(賓平日唱收青閉舌上真嗔正齒征稱收真收奔字開重收盆輕分焚收丈開重崩烹庚)
(尾閉琴心收侵)
波(獨韻閉重或以何分)巴(獨韻開重收角輕加伽齒得查槎喉得蝦遐同此韻古混今明正韻)
(分之是也)
邦(開唱收陽閉輕收方忘角閉光匡商莊窗同收陽)包(開重收豪枉開輕收宵則肴内矣)
豪(開重收侯彪正齒周抽同開輕丘收尤)鞭(開重唱收仙收閉輕收元尾閉廉纖)
班(開重收寒讀寒叶桓)(開輕收&KR0708;按此尾閉收監咸)
(撝謙門人柴廣進云朱子定本此黎美周所藏者後見下菴許邃所抄即此譜也中征讀不卻舌故分正)
(齒中原則合徵)
中原音韻
東逢支詞凄微迂模皆來真文歡桓
山寒先元蕭豪歌摩車蛇家麻江陽
庚廷幽侯侵尋尖廉監咸(周德清譜王伯良分隂陽者愚)
(所名啌嘡也以江歸陽當敘下部)
洪武正韻
東董凍篤支紙寘(質)齊薺嚌魚語御(屋)模母暮(屋曷)
灰賄誨(屋)皆解戒(屑)真軫震(質)寒旱翰曷山汕散殺
先詵霰屑蕭篠嘯(屑藥)高杲誥(藥)歌果箇(藥)瓜寡卦(殺)
嗟姐借(屑)陽養漾藥庚梗更格尤有宥(質)侵寢沁緝
覃&KR0941;&KR0008;沓鹽琰豔葉(二十二韻洪武初宋濓王僎趙壎孫&KR0034;等奉詔撰後孫吾)
(與編賜名韻會)
郝京山譜(十二韻)
同遲危虞孩真田調摩邪強求
金尼閣
金尼閣字父十五字母五十(愚按父切也母韻也金剛頂與文殊問字亦五十蓋)
(十六韻三十四切也悉曇三十六切)
陳䃤菴皇極縱横圖横列三十切母縱約為三十六韻
十二開合說
聲陽韻隂聲為律韻為吕以合口開口撮脣齊齒尾閉
論一韻之聲亦標槩耳與切母法别(切曰牙腭曰舌頭曰舌上與正齒通)
(曰齊齒曰鬭脣曰縱脣曰深喉曰淺喉曰半喉舌以發送收唱于各韻中)韻有大開合聲為
韻迮故出字有舒逼古人舒者用之逼者倂之故止有
十二槩耳前人細分而不善說是以著之
總餘之合(切略近恩翁而唇舌牙齒不動然有鼻與臍)餘聲之合(烏阿)含口之
合(翁公東中是也綳鬭亦合)阿口之合(阿字正阿也何字唇開于阿曰阿開)滿呼之合
(烏字鼔腮思也唯烏阿餘聲不變本字)縫口之合(風敷之放一縫出聲者也非分則微嘻出矣飜)
(方浮則縫合而竟開者也凡則縫合一開仍閉者也紐入皆歡元阿邪夭皆有迫音而無其字至侵韻則幷紐)
(不出矣)鬭脣之合(邦滂崩朋今亦謂之開)尾閉之合(侵鹽覃凡皆聲將盡而閉如今)
(紹興江右為甚即咳嗽之聲皆閉口也徽州譜謂東為閉以含合也故有始終皆合之合口有合即開之合口)
(此尾閉與寒山先相應歡元有逼紐此則逼甚)張侷之合(如陽呀大開也而光哇為開中侷)撮
口之合(侷甚者腮凹而咮若堆焉如吞孫是也春恩則平撮也都盧如蘇皆撮吳人多溷之珠專氊以)
(舌不知伏也)升鼻之合(尾閉韻是也庚青蒸升鼻而不合口細論之凡聲未有不用鼻者翁烏蕭)
(尤皆升鼻之合)窘紐之合(元灣為剜原紐為云呀為邪邪中之侷口為靴瘸則窘矣閉韻之南紐&KR0008;)
(欒則逼矣人以為窘而江北中原實有是聲)大開之開(央呀)通平之開(通為温亨熝歐)
(之類)嘻脣之開(齊齒必嘻脣而平出言其脣如常張不斂也重濁穿齒舌上激出亦名穿嘻)升
鼻之開(庚青蒸)咬縫之開(飜方)侷口之開(以居余對都蘇模夫言之則為侷開)
(然音清細安開對謾灣亦為侷開然音穰大)逼紐之開(琴監)窘紐之開(邪韻邪許之邪)
(為亨遮切)穿混之開(穿嘻重奘兼用撮放者也)獨韻之開(支)獨字之開(兒)
旋韻圖說
邵子曰韻法闢翕律天清濁吕地先閉後開者春也純
開者夏也先開後閉者秋也冬則閉矣銜凡冬聲也隱
老曰言翕闢之音而清濁之聲在其中晁公□曰一行
撰五音新書以人姓五音驗八山也卦影用之心幾之
徵乎智曰元會呼吸律歷聲音無非一在二中之交輪
幾也聲音之幾至微因聲起義聲以節應節即有數故
古者以韻解字占者以聲知卦無定中有定理故適值
則一切可配縷析而有經緯故旋元則一切可輪因此
表之原非思議所及
前人依違愚以洪武酌凖若欲攷古可徵貫也旋為大
翕闢析徵小翕闢全隂全陽本乎自然向未提出若破
天荒耳冬夏兩翕闢也亥至巳一翕闢闢翕也午至戍
一翕闢闢翕也四節皆有土鬱又一闢翕也起冬至含
呼為東逢韻而旁轉迂模至淒支而略開矣皆來正開
矣至真文而與升鼻之庚廷相對為春秋平分矣春開
復平交夏入黴猶調發徐平而後縱之乃收也歡桓而
山寒而先天則三元之音正圓矣此如調中之换頭也
歌和則以和應中為中和南北之衝矣東烏之韻阿口
而含先歌之韻則阿口而放也家車則極放也江陽則
放蕩而復轉庚廷之鼻音矣再轉蕭豪而幽侯收侵尋
廉咸則閉口矣此十六攝之槩也
東烏槩黃鍾宫支皆槩太簇商真温槩姑洗角灣先槩
蕤賓變徵歌阿槩林鍾徵陽庚槩南吕羽尤閉槩應鍾
變宫閉則轉逼上鼻加清復起何謂不可以古今人聲
論十五等之七調乎
古皆來與淒支相通寒山先天相通歌麻相通陽庚相
通蕭尤相通侵覃相通鹽咸相通為其連也歌麻又綂
通于烏者南北癸丁對衝也東當天汀風分朋肱相通
者四正之轉也女丑有以相通者收轉丑寅之生人方
也支為獨韻雖開而逼狹也麻車正開而細分靴瘸不
為不逼狹也侵咸尾閉固逼狹矣而歡山轉元亦逼狹
也古之所混者皆四隅也此四季之鬱也寅艮為發用
之門戶坤申為成養之家鄉故逼狹比亥巳為廣矣巳
為㢲風熏木火之關山比之乾金巉巖之坎窞其逼狹
又為寬矣然侵至咸實寒元青之尾閉而韻則已複蓋
歸餘于終之閏道也六十節後之孚過二濟也(古韻徽法則略)
(之矣藏尾閉于其同類而率升鼻之庚青使齊嘻之真文綂之其以春綂秋乎其京邵之藏四乎)以中
原洪武韻更韻頭而已喉音唱領則翁烏逶隈温剜灣
元阿哇汪亨爊謳音諳也脣音唱領則綳餔卑排奔般
斑編波巴梆兵標彪琴凡以閉韻無鬭脣之聲故借宫
角也音初閉幷無點舌之聲至覃而有擔之舌頭音矣
至咸而有凡之脣縫音矣可信非微一列居中為宫角
羽之會而動轉則羽呼徵以流商者也(惟風夫非分飜方浮七處有此)
(全狀餘則窘矣猶琴之七泛也)專商則脣全不用矣專喉則全藏商角
徵而脣為之阿放矣明道嘗言中聲(二聲之間)全賜所云黃
帝五鍾宫角徵顯仁而羽商藏用羽縵于角徵流于商
此亦一證也此禮義顯仁而智信藏用之大證也
細分十六攝之小翕闢為三十六先半先翕後闢後半
先闢後翕此隂陽陽隂之理也收中原韻而併廉纖監
咸于西北併家麻車遮于西南者北之亥丑輔子南之
己未輔午孔子曰乾祖微而據始坤臣道正終也此二
處韻皆大開大閉而開處之字與閉處之字皆少細分
其音皆逼非至理乎細論雖分小闢翕然字少音逼所
謂併之以便用者也支為獨韻五音俱不相配故附透
而立韻又有兒為獨字韻亦當附此寅支之地矣兒即
日母人然讓柔饒如矣此商聲全出會舌報喉之故也
恩為聲根而混故渾侖為字聲之根君臣之後立一韻
也幢混附光矣蒸混附庚矣閉之二攝共為四韻亦字
少音窘故併之以音闢諳翕淹闢咸翕應用此酌之䃤
菴而主正韻者也(加六附則成四十二韻猶踦贏成閏也再以尖闊細分為七十二為八十)
(四矣聲數之妙叶詳見别論)
中土常用二十母唱洪武韻足矣若略外内中聲開閉
阿支之狀而渾叶之曰翁從曰于吾曰逶支曰隈開曰
温清曰阿摩曰哇邪曰汪陽曰爊蕭曰謳侯曰烟元曰
歡灣十二韻耳閉口韻本與元灣相應而天亦讀汀故
始閉之侵亦應之(侵韻湛沈僭簮婪灊鐔橝黔䤃參□隂僉古通可證)此所以移
灣元作亥方之輪也姑以最多狀全之温清一韻言之
齊齒收真侷脣收君升鼻收庚青蒸而重撮收吞閉則
收侵是以韻自全叶而呼時析之前人為其聲廣韻乎
故以此示外聲中聲内聲也因人性情聲音平心者也
郝京山亦分十二而都尤則鄉言也然鄉言亦古言也
愚謂古今之字入韻聽人旁紐而音則一定豈可強乎
萬國之聲喉同而用脣舌者異獨中土為中聲善用其
全末全本猶萬類以人為受天地之中也(近以素問周髀始徵圓物)
(定分帶臍六觚證知中國當胸最確)
約綂于六餘聲(缺恩翁切喉中折攝也自心音唵遏轉吽為噁阿之總)□□□□
□(皆綂于缺而缺亦與五者分用)皆折攝臍鼻之音也烏阿之餘聲即
本聲支開之餘聲為□邪哇之餘聲為□□爊謳之餘
聲為□其餘則皆(缺)矣餘者尾也出字則頭也總之呼
三吸一去而復來升鼻之(缺)本于臍(缺)約為小翕闢大
翕闢藏于全翕全闢之用而巳日用不知是故硏幾為
難
潛老夫曰乾之元亨利貞自東右旋坤之西南東北自
西左旋太極以中通旁即四時之旁為千歲之中即聲
數之旁為貫有無之中明矣張大慧曰三在兩中四在
一中春為聚聲夏為放聲秋為收聲冬為侷聲適叶所
值之輪位可悟一切本天然矣聲之觸幾蓋其微哉
聲義相因聲數應節則適值之位翕闢之理無非表法
無非心幾何不可引觸乎亥至巳陽也而貫隂中午至
戍隂也而貫陽中聲與無聲之交輪一聲之開收交輪
盡如是也巳上之剜灣圓與尾閉相應而侵為閉首即
為收終乃春秋用中和之聲音平分其名成此三輪使
禁聲而尋音也故曰三元應三閉而外中内三聲分三
韻以交收其音此一輪論倫之表也東西為春秋平分
之門庭南北為中和圓通之公用旋而論之引觸頗微
夢英衍注干支隂陽五行倫常形體數目皆有其說
愚者曰禮言春蠢也夏假也秋愁也冬中也韻義有由
來矣可知始因聲生名而義起義又諧聲聲義互用□
訛義晦而况聲先表聲乎形容之疊語平仄抑揚無非
就聲配字後乃典故耳古司商恊名姓吹律聽聲卦影
配爻聞響占斷豈非得幾之一端哉心聲轉變猶絃管
也論倫諧永何往而非是乎抂翕闢中多即是一
聲氣不壞風力自轉五音皆宫五行皆土臍鼻折攝為
(缺)而疑泥明心皆喉是其端矣五方言異啼笑自同中
五為吾而轉我即阿阿門也古麻來與支虞韻通以喉
多而斂口也吾吾阿阿即哇哇也萬國萬世兒生下地
同此一聲自中發焉中者綂宫也一二即咿唲也兒惟
吾我咿唲長則知用舌齒外國喉音獨多中土舌齒詳
正華嚴悉曇回回秦西可以互推
一即深喉二即日也兒在支韻獨字無和二轉成人其
聲乃舒董子曰仁人也義我也(古義我蟻蛾通用猶吾為余余為台也仁即二)
(人義還一聲)二五為爻天與人交心與物交聲與音交而二
即一矣易一聲也陽隂亦一聲也(古平仄通)
商徵會于知故支韻不叶衆音即徵商舌齒脣皆知母
一層字也惟舌脣齒為三動物故徵為宫角羽之會而
來日為宫商徵之會用在脣舌齒聲在喉腭鼻無非臍
也七風而六用也
平聲以啌嘡為隂陽上去亦一隂陽也入聲有起有伏
亦一隂陽也是應六爻脣齒腭舌喉鼻亦應六爻(如云符府)
(付復之類是也以四字唱則云夫府付伏符府付復)
一極參兩而律歷符之呼吸之身不必以數而後用然
天地生人適此秩序易豈窮天下之物以合數而後作
哉自然理數吻合而至大至微無違者人與天地萬物
同根而心聲為神明之幾不可言數而數與應節即可
度其數而即物則物矣以旋韻周期為臆乎亦天地之
臆也天地成壞一輪一年一輪一日一輪一時一輪則
一呼吸元其元矣何訝開承轉縱合不應天地之輪哉
知其說者原始反終始之一圓也
知聲數同原則易律歷不相離也明矣干支之會于六
十猶參兩之初會于六爻也恒法密率何非自然之節
乎姑以二十母乘三十六韻為七百二十(八之為五千七百六十合)
(期甲具爻之會半策)五聲乘為三千六百矣二十四母乘三十六
韻為八百六十四以五聲乘為四千三百二十以五聲
輕重乘為八千六百四十則與貞悔爻具爻通期甲子
會矣四之即三其具策也二十一母則三八損三也四
之則八十四調也九六會至百二十六而三七者會矣
(六其廿一而七其十八)倍為二百五十二(七其三十六而六其四十二也邵子曰坤以六)
(之一與半奉乾是侵數也)倍為五百有四(七其七十二而六其八十四調)倍為千有
八而四之則通期辰法也三百七十八則半調之九周
差於通期者十八耳(三其百廿六也即十八其廿一而九其四十二也)八乘為
六千四十八則八十四調乘七十二韻之會也萬一千
三百四十縮半期而會矣(七九之數六十三乃全易虛乾姑洗析分之端也六之即)
(贏通期十八者也廿其三百七十八而廿一其通期則七百五十六也廿之而廿一其七百二十則萬五千百)
(二十贏易策十通期焉通三千七百廿則廿一者百八十故比策縮半期也是為三十六者三百十五少策者)
(五周三十六也)四百三十五萬四千五百六十則大會矣(通期乘六)
(千四十八之韻調為二百一十七萬七千二十八而倍之即三百七十八其易具策也)以之積分
消閏不過盈虛無不可者
律參黃鍾參法也(亥一十七萬七千一百四十七為黃鍾賓參之為疇極之數)律兩
者兩法也(亥分六萬五千五百三十六此極爻二十六萬二千一百四十四之四分一也中吕之實)
(即律兩之倍也析忽生中吕又三分益一為黃鍾之變亦通符極爻之數)五百八十九萬八
千二百四十具策與律兩之會也(九十其律兩而午分其具策也午分五百)
(一十六)午為用數而亥當更轉範極五十三萬一千四百
四十一者十三轉黃鍾之參尊一不用猶十二也十八
變爻亦尊一不用者也(範極即黃鍾之忽也七百二十九午數也八十其午數而八十)
(一其策小觚則五萬八千三百二十縮戍數一午數耳黃鍾分三分即戍數象正倍爻極追範極立納虛法)
通雅卷五十
