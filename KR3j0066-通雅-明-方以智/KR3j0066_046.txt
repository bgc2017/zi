通雅卷四十六明方以智撰
動物(獸)
麒麐通作麒麟殆天鹿乎公羊傳曰有麕而角者孔
子曰孰為來哉京房曰狼額馬蹄五彩陸璣曰麕身牛
尾馬足黃色圓蹄一角角耑有肉皆相傳說耳拂林僧
言天鹿即麟湧幢小品曰麟之青曰聳狐赤曰炎駒白
曰素冥黑曰角端黃曰麒麟雄鳴曰遊聖䳄鳴曰歸昌
皆附會也演繁露言唐以麒麟名廐因改騏麟騏馬色
也馬出冀州多良故作驥世用騏麟閣者多矣智按榖
梁傳已作驎說文麒麐仁獸也麟大牝鹿也石經通作
麟而經傳别無以麟為大牝鹿者爾雅有□麐為緟文
漢武帝獲麟實鹿之異者相如賦曰射麋腳麟此麟并
州界有之大小如鹿羅願指此為麟皆本說文集韵鄜
□訛郭璞曰麒似麟而無角元美譏陶九成是也霧霛
曰㹀感龍生麟篆家分□音其□為鹿
象牙為白暗犀角為黑暗言斑犀者謂正透倒透腰鼓
插也漢平帝時黃支貢犀有夜明犀或山海經之白
犀也開元遺事交趾貢辟寒犀如金六帖唐文宗有辟
暑犀嶺表錄異有辟塵犀杜揚編有蠲忿犀與所云分
水犀見形犀皆難得之寶澠水燕談曰犀生邕管交趾
者角紋如麻生大食者文如茱萸異者曰通天如宋之
蠻子牽獅帶乃犀玩物形于角者有正插倒插有腰鼓
插犀亦歲退角堷土如象西域謂犀為竭伽角為毗沙
拏言一角也東璧曰凡三種山犀水犀有鼻額二角兕
犀止有一角抂頂洪武中九真貢獨角犀牯角文大牸
角文細郭璞三角訛傳也智按所謂鼻角曰食角即鼻
骨也通天者純白而中有一線黑也水犀角中一線光
明是真駭雞犀也今之粟鬉全黃者多矣豈有竒乎墨
客揮犀曰波斯以象牙為白暗犀角為黑暗故杜詩曰
黑暗通蠻貨陸務觀曰靖康括金羣臣金帶以犀易之
執政則正透從官則倒透建炎草創猶用此制唐會要
章服太和六秊一品二品服犀玉及斑犀斑謂黑黃相
間也演繁露曰黑質中或黃或白曰正透外暈皆黃而
中涵黑曰倒透智以犀貴白而久則黃白透為正黑中
透白為倒花中花曰重透暹羅為上鬉紋粟而有高骨
其紋細無高骨曰大角舶來毛角難辨故稱黑暗元史
浩兩鈔摘腴曰今骨掘犀乃蛇角也蓋名蠱毒犀凡犀
牸曰沙犀羅願以兕即牸亦臆蓋三種犀各有牯牸也
爾雅所云兕似牛犀似豕者近是古人通言兕今人通
言犀耳吕覽隨兕注小牛也則牛亦稱兕矣犀亦从牛
湛若曰說文無獅有□余謂兕□(即獅)□(即象)皆象形皆聲
轉也象大者六牙柯古曰象管環王國一牡象管牝三
十國以代樵今雲南亦取之緬甸諸處其牙有交互鬉
紋以血牙為上微帶紅色壺涿氏以橭貫象齒制水怪
陶貞白言夏月合藥須置象牙于傍合四竈以象牙夾
竈得雷聲能發光象膽隨時而孟竒言象房象死膽在
腹中或曰四時之首易地而後皆在腹
乳虎最猛小虎曰彪因虎文而名也豹因彪聲山海之
犳即豹古文作□又作□象形今說文□虎文也□
□古文虒(音斯)委虎虎有角者也&KR0849;變从虎非從中几俱
象尾耳□即彪(从彡音必幽切)因虎文而名小虎斐旻射彪是
也左傳於菟漢書作烏檡今作&KR0008;䖘贅矣或曰狸兒轉
為李耳彭乘曰虎食一人耳成一缺汀州得一虎兩耳
如鋸豈此名乎李父伯都見方言淮南曰鳥雄鷙獸牝
猛故羆為熊之牝狼為獾之牝虎牝曰乳虎於菟者乳
頭之轉音也南詔謂虎為波羅蠻人呼虎為羅羅張耒
言存中聞關中人曰此中有程遂以為莊子程生馬之
程不知秦聲謂蟲為程謂虎為大蟲也劉貢父亦言關
中呼蟲為塵而舊說以程是豹說文豹勺聲狼貪豹廉
程度取食故從勺則更鑿矣豹亦虎所生當是彪聲轉
豹而立豹字从□以諧□包也爾雅虎有甝虪貓而豹
止有貘白豹即白毛而黑文者也黑多曰玄豹近蒼曰
赤豹其無文者曰土豹陶谷子妻曰南山玄豹霧雨七
日欲澤其衣毛即洞冥記所云青豹也即貘也詩名義
疏謂貘齒可假佛牙佛骨以鐵椎之鐵皆碎落武夷志
言魏王頭顱骨大如斗嘉定州凌雲寺有佛牙皆貘齒
也蘇頌曰唐畫貘為屏白樂天有詩贊之郭璞曰貘食
銅鐵糞可為兵王會屠州黑豹補注曰屠各山有白豹
黑文今出建寧郡毛黑白臆似熊而小䑛鐵頓進數十
斤此殆成式所云伽毘葉獻之天鐵熊乎天鐵謂吮鐵
也彼指騶吾白虎黑文令升曰虎五指者皆是貙山海
經犳尾郭注犳之樂反智按即豹尾又□陽山多犀兕
虎犳㸲豺又豺亦作犲證知犳即豹
蔡苴機兩頭鹿也屎主蛇毒蔡苴機兩頭麋也出永
昌郡博協志蔡余義獸似鹿兩頭其胎中屎四時取之
蔡余義即蔡苴機也范曄後漢書云雲陽縣有神鹿兩
頭能食毒草即蔡余義月令廣義引博物志云雲南郡
出茶首是兩頭鹿胎可治蛇虺毒以四月取之茶首音
蔡茂按即蔡苴機余與茶苴與首茂與義相沿而訛王
會曰區陽以鼈封前後有首盛弘之記荆州武陵郡陽
山有獸如鹿前後有頭元瑞曰即山海經之并封在巫
咸東又大荒山名鏖鏊鉅有獸左右有首曰屏蓬郭注
曰即并封升菴元美皆載茶首皆不知蔡苴之訛李時
珍曰當作苜機晉常璩南中志曰雲南郡蜀建興三秊
置有熊倉山神鹿一身兩頭食毒草段柯古曰邪希兩
頭鹿也夷謂鹿為邪矢為希
熊羆魋一類也黑者熊大而黃白者羆黃赤者魋爾
雅熊虎醜貔白狐璣曰似熊遼謂白羆爾雅翼曰有猪
熊馬熊人熊按馬熊即羆或作&KR0034;人熊即魋蜀有獸如
熊曰猛氏子虛賦鏇猛氏蓋魋也天問鬿堆或作鬿魋
其以為山海經之鬿萑非也鬿萑北號山白首鼠足之
鳥也祖冲之述異記曰東土呼熊為子路古以熊配虎
為旗又執罼者冠熊謂之旄頭乘輿之出則前旄頭而
後豹尾以熊出而不迷豹往而能返也關西呼貑羆羆
善撲臕
能即熊又為三足鼈之名史正義鯀之羽山化為黃
熊入羽淵熊乃來切下三點為三足也束晢發蒙記鼈
三足曰熊韻會曰熊即左傳黃能入寢之能不知張守
節何據有三點之說也按說文□本獸名山海經從山
多三足鼈大苦山多三足龜陽羨君山池有三足鼈爾
雅鼈三足曰能音乃來切束晢牽附耳釋文曰獸非入
水物故是鼈一曰神獸入水東海人祭禹廟不用熊白
及鼈豈鯀化為二物乎智謂祭禹者因所聞而然豈足
據耶張叔皮論曰賓爵下革田鼠上騰牛哀虎變鯀化
為熊久血為燐積灰生蠅則熊皆以能叶韵然左傳葬
敬嬴榖梁作傾熊古熊亦在庚韻如天官三能即三台
楚詞以能叶佩大約古人方音隨讀而借也因羽山言
羽淵總為地名如雞澤孟津之類何必以入水為疑邪
贊寧引山經&KR0008;或作&KR0008;即能任昉述異記云江淮中有
獸名能音耐蛇精化也冬為雉春復為蛇
酋耳騶吾瑞應圖云酋耳似虎絶大不食生物見虎
豹即殺之太平則至景純曰即騶虞也白虎黑文尾長
于身山海經林氏國騶吾日行千里注六韜云閎夭之
徒得此獻紂乃釋文王大傳言散宜于陵氏取怪獸間
尾名曰虞注間大也淮南言散宜得騶吾雞斯之乘吾
即虞曼倩識騶牙吾與牙通鼠璞考詩之騶虞為官名
此亦一說不妨自有騶虞獸也陳無功曰王會史林以
尊耳元美亦作尊耳今考王會作史林以酋耳無作尊
者王道俊曰騶虞又謂之素毳顏延秊曲水序頳莖素
毳竝柯共穗之瑞注素毳白虎也白虎黑文曰騶虞漢
書相如傳股股之獸史作般般言其文薛道衡曰麐也
智謂指騶虞曲水序頳莖素毳則白疊草也升菴引山
海經□吾乃省筆之說
&KR0034;唐已黃腰蜀志有黃腰鼬身貍首長則食母能食
虎牛孫愐以為豰似豹而小腰以上黃函史曰&KR0034;食母
猴獨食猿者也&KR0034;即豰也一曰鼬亦食母酉陽雜俎黃
腰一名唐已按&KR0034;乃□之訛
猩猩或作狌狌狒狒或作費費&KR0859;&KR0859;一曰贑嘄陽梟羊
山都吐嘍上螻吳都賦猩猩啼而就擒&KR0859;&KR0859;笑而就
格山海經汜林狌狌荀子水經注皆同說文成王時州
麋獻□北人謂上螻或謂狒狒周書作費費北人謂之
吐嘍海内經謂之贑俗名山都南康以此名水即今贑
州智按山海經載梟陽而别載上螻或隨地異名也漢
書注作梟陽張衡作梟羊王文考夢賦批□毅音費蓋
指狒今異名疏分山都與&KR0859;作二條豈未考邪梅氏曰
本作&KR0034;亦舛
一角曰天禄二角曰辟邪漢書西域𫝊烏弋有桃拔
孟康曰一名符拔似鹿長尾一角為天鹿兩角為辟邪
似虎正黃有髯耏尾端茸毛大如斗章帝時月氏獻之
和帝時安息獻之存中曰至和中交趾獻麟如牛一角
而考之不合麟余以為天祿後漢中平鑄天祿蝦蟆注
云天祿獸名今鄧州南陽縣宗資碑旁兩獸鐫其膊一
曰天祿一曰辟邪元豐中余過鄧聞此石獸尚在使人
墨之其獸有角鬛鱗如手掌與交趾所獻相類升菴以
天祿為蝦蟆未見筆談邪沈約宋書天鹿即天祿拂菻
僧言天鹿一角端有肉即麟大者為白色角端有似鹿
似牛之别智按南齊書芮芮傳獻師子皮時有賈胡在
蜀曰此非師子皮乃扶拔也即符拔星槎勝略作武撥
朴握言樸朔也漢呼兔為□鼻說楛云兔名朴握見
古文苑一作朴朔東坡詩寒窗煖足來朴握古樂府木
蘭篇雄兔腳樸朔䳄兔眼迷離大傳麕為辟雞兔為宛
脾皆聶而切之古云兔吐子望月而孕前輩曰不驗韋
絢云巴州兔作貍斑乾鑿度注□鼻兔也郝氏曰□鼻
□與闕通豈以闕脣而遂曰闕鼻乎
狨猱也沐猴獼猴母猴也漢西域注沐猴即獼猴也
轉注略音沐為獼智按獼猴即母猴也母音轉為馬又
轉為彌方言呼母曰㜷此其證也獸以雌強今獼猴亦
謂大者猶凡物之大者曰馬藍馬薊之類猱(奴刀切)即□
也一名狨(音戎)其毛茸而長金色異采世以為韉褥謂之
金線狨今香山隩有來貿者其毛柔長可藉制字從柔
以此
蟨鼠即跳兔王會獨鹿卭卭距虚注謂卭負虚爾雅
注謂卭卭岠虚負蹷吕說言卭卭岠虚鼠後兔前故須
蟨食以甘草小顏曰今雁門有相負之兔曰蟨鼠沈括
使遼見跳兔前足寸許一躍蹶地此即蟨也緯略曰狼
狽是二物狽前足絶短每行常駕兩狼失狼則不能動
張揖曰岠虛似驘而小豈狽邪
狖蜼果然一物也狖羊就切楚辭常用猨狖顧野王
曰黑猿也倉頡篇曰似貍顏師古曰似猴仰鼻長尾據
籀說即所謂猶也崔浩曰猶仰鼻長尾性多疑一曰似
麑居山中聞人聲豫登木無人乃下世謂不決曰猶豫
此也段柯古曰狐性好疑鼬性好豫以鼬通猶耳智考
此即蜼(誄柚二音)矣鄧潛谷曰狖也黃黑色羅願曰蜼一名
果然人捕其一則羣啼相赴以其來之可必也大者為
禺小者為狖猶與蜼爾雅兩載之或更有同名者與
獬豸一作獬廌&KR0008;&KR0008;觟䚦太玄作觟䚦廣雅作角狒
神羊也何古曰開元二十一年富平縣產一角神羊肉
角當頂白毛議者以為獬豸
香髦文貍即類也本草有靈貓自為牝牡其隂如麝
異物志亦云云段成式言香貍有四外腎大理香貓如
貍文如豹即楚辭文貍王逸注為神貍者也南山經皆
言亶爰之山有獸曰類自為牝牡莊列取之東璧合為
一物是也升菴言雲南蒙化府有此獸曰香髦今之野
猫即貍則此可知矣瑤星言兩類曰&KR0034;類曰奇類即羅
願所載者也智按&KR0034;即&KR0008;字十八宿真形圖心房二宿
皆具兩體天下何事不有而誕者附會腐儒不信俱可
一笑
蒙頌活耨地捕鼠者也蒙頌又蜼之小者紫黑色能
捕鼠或作蒙賁蒙貴廣志曰獴&KR0008;有黑白黃者暹羅最
良捕鼠百捷于家貓貓一名銜蟬見拾遺記韻府猫一
名烏員唐書波斯伊嗣侯遣使獻活耨地形類鼠青色
長八九寸能入鼠穴取鼠物類志曰耨地温公之義貓
曰虪或温公名之也
社君鼠也白者曰仲能黃者曰沙鼠曰貔貍抱朴子
鼠百歲則色白曰仲能善憑人而卜雲仙雜志山中謂
社君嗣宗曰又有票鼠其毫可製筆沙鼠今之黃鼠也
陳無功引詩語刀約使契丹詩密賜一貔貍如鼠而大
北敵以為珍又曰令邦東璧謂即黃鼠甚確陳水南亦
以為黃鼠而澠水言肥腯今訛為豚故人以為疑耳岑
南獠人食蜜唧即嫩鼠也東坡詩曰朝盤見蜜唧夜枕
聞鵂鶹方言宛野謂鼠為&KR0008;(音錐)宛南陽也(音夗)
鼯鼺為飛生鼫鼠為拱鼠非一物也說文誤以為鼫
鼠五技而窮故張揖廣雅崔豹古今注遂曰螻蛄一名
碩鼠邢昺亦謂蔡邕合之而後人遂以鼯鼫為一物智
按爾雅鼫鼠為鼠屬於鳥篇又曰鼯鼠夷由則非一物
明矣陸璣于相鼠疏曰河東大鼠能人立交前兩足于
頸或曰即雀鼠或曰貔貍即今黃鼠稱珍味者時珍又
分碩鼠為&KR0008;鼠蜀人所呼鼯肉翅蝙蝠翅尾頂脅毛紫
赤色背上蒼艾色腹下黃喙頷雜白腳短長尾三尺許
飛且乳亦曰飛生鼠聲如人呼食火烟此其蝙蝠之大
者乎飛生鼠一名鼺所謂能飛不能過屋能緣不能窮
木能游不能渡谷能穴不能掩身能走不能先人五技
而窮者一曰夷由謂其能以高赴下不能從下上高故
夷由也今人以徘徊未決為夷猶馮嗣宗亦誤以五技
鼠為鼫
鼶鼬鼠郎也大平御覽有鼠郎邢昺以鼷為鼠郎凡
夫曰夏小正有鼶鼬即鼠郎也今曰狼猫江北曰黃鼠
狼按玉篇鼫鼠頭似兔尾有毛黃黑色此狀即狼猫也
朱子注鼫鼠但以大訓之蜀圖經所云虎鼠即&KR0008;鼠則
刺猬也猬一作彙一名蝟鼠談藪言虎居草者畏木上
有&KR0146;鼠也&KR0146;䶂一聲&KR0008;省為䶂音豹道昭音灼非此爾
雅之豹文鼮也
婁比肩之類異物志南方有飛頭蠻夜以耳為翼飛
去食物將曉而還搜神記吳將軍朱桓一婢頭能夜飛
韓詩外傳婁更食而更視不相得不能飽其爾雅之比
肩民乎山海經云三首國一身三首在崑崙東周致中
異物志載三身國在鑿齒國東一臂國在西海之北半
體比肩又有一目國在北海外天中記引外國圖言男
女同頸異頭共身四足曰蒙雙民乾坤怪未了也太西
言無海錄襍事曰嶺南有一足反踵者雄曰山丈雌曰
山姑夜扣人門此自一獸
又有似人者曰前兒曰在子前兒似猴聲似小兒在
子鼈身人首灸之以藿則鳴曰在子鬱林博白山中有
似鼈而首有毛能殺人或即此物乎聞之寗孝廉之客
白奥即白澤獸見石鼔詩用修受學于李文正公者
言奥為澤軒轅記帝登桓山于海濱得白澤神獸能言
因問天下鬼神之事令寫為圖作祝邪之文以祝之元
世祖遇角&KR1511;楚材云是白澤能言者人語而彼應之似
解言者因以為䜟軒轅記溢言耳集韵澤或作臭乃奥
字之譌郭璞云角&KR1511;似豬角在鼻上李陵以角端弓十
遺蘇武唐詩海照角端弓是也
獱即猵或曰&KR0008;䍧獱(音駢)獺類也又作猵淮南子曰畜
池魚者必去猵獺莊子曰猨猵狚以為雌言非類為牝
牡也猵狚獱獺之譌也猵狚一物鄧潛谷曰一種曰獱
獺大頭如馬身如蝙蝠升菴言&KR0008;䍧以猿為雌即猵狚
也范成大虞衡志有山獺一名插翹性淫聞牝不得則
刺木石而入
紅瑪瑙茸鹿茸之上者也鹿陽麋隂分男女用之泥矣
獸骨之速長而堅無如鹿麋不過兩月重二十斤如茄
子茸長數寸有力破之肌如朽木茸端如馬瑙紅玉者
佳存中曰北方有麋麖麈駞麈極大而色蒼麂黃而無
斑茸俱可用時珍從東坡鹿補陽麋補隂之說王勉夫
楙以麋茸補陽利男子鹿茸補隂利婦人蓋月令仲夏
鹿角解仲冬麋角解鹿肉煖麋肉寒以陽為體者以隂
為末末者角也元美弱侯主此說智按所謂補陽補隂
非必分男女也男子自有隂陽大約麋鹿皆補血麋角
取其滋陽耳熱則俱熱用鹿角者同類相益也相體禀
用之有飲鹿血鼻出血者
髠屯犐㹋醜牛狀也水牛亦名州留淮南子髠屯犐
㹋音坤豚科&KR0949;言其狀醜也州留老牛名古人駕牛皆
有名號如王濟賭八百里駮苟晞千里牛西豐駱樂山
烏之類州竅也爾雅馬白州驠州留者色如騮也鬱林
異物志州留水牛而角若擔茅與虎為仇柯古言句漏
潛牛即州留也廣志言州留項上肉大如斗金樓子西
符有牛曰白及伯樂相馬亦言白州升菴言山海經侖
山之熊其川在尾上郭注川竅也然則州當是川字
&KR0008;求子牛也廣雅作&KR0008;求子牛集韵作&KR0008;一曰騰䝏
也月令累牛騰馬累與&KR0008;通今注乃云纍係之牛騰躍
之馬使遊牝于牧則未見&KR0008;字也
犙㸬特犗本草喜犍牛肉急就章犙㸬特犗犙三歲
牛也一曰長脊牛犙音蘇含反㸬音貝犗音界特舜典
用特一牛也說文犅特牛也世說云千斤犗特犗㓺牛
也以刀去牛勢亦作犍莊子曰任公子五十犗以為餌
郭音卦徐音界說文云騬牛也&KR0008;音貝字應從&KR0008;相牛
經曰璧堂欲闊蘭株欲大陽鹽欲得廣陽鹽夾尾前兩
臁上也璧堂腳股間也羅願列名甚多如雜毛曰&KR0008;㹁
之類小者每牛吕覽隨兕也
毛犀即氂牛爾雅言犘牛山海經之㸲牛也西人呼
為竹牛氂或作犛(音厘)升菴曰毛犀即彖也古人謂之貓
猪交廣謂之猪神或曰旄牛小而犛牛大一種也尾毛
可為餙顔師古曰旄牛即犏(音偏)葉盛水東日記云毛牛
與封牛合則生犏牛
&KR2400;封駝也大月氏有封駝背上有肉峯呼為犎牛相
如傳言&KR2400;□&KR2400;即犎牛也駱駞本有肉鞍或其類更有
高者爾雅謂之&KR0008;牛穆天子傳謂之物牛南史滑國有
兩腳駝蓋有怪駝時而人立耳
八駿之名各異驊或作□□□□義或作□&KR2059;蟻□□
驥或作□蘎□玉海引穆天子傳癸酉命駕八駿之
乘右服□騮而左騄耳右驂赤□而左白儀造父為御
□□為右次車之乘右服渠黃而左踰輪右驂盜驪而
左山子參伯為御奔戎為右筆叢引驊作□驥作竈白
義作白□列子曰右服&KR2194;騮而左綠耳右驂赤驥而左
白&KR2059;造父為御□□為右次車右渠黃而左踰輪左驂
盜驪而右山子柏夭主車參百為右博物志載八駿為
赤驥飛黃白蟻驊騮騄耳騧騟渠黃盜驪王子年八駿
曰絶地翻羽奔霄超影踰輝飛光騰霧挾翼趙與□引
八駿與博物志同惟騧騟作踰輪何其參差也&KR2059;古義
字升菴曰古犧字□□王伯厚音秦丙當是泰丙誕生
生音齊合屠赤水作□□范攄雲溪友議載□□□□
無功曰列子本傳赤驥作蘎&KR2059;作□□今字彙作&KR2194;本
升菴也蓋即古驊字韵會引列子作□應是訛耳山子
一作屾子升菴云今之叱撥玉抱肚也張睿甫曰&KR2194;字
下似缺騮字升菴遂以服&KR2194;為驊騮誤字劉氏音義曰
盜驪竊驪也一作温驪荀子作纖離竊淺青色驪純黑
色爾雅疏謂竊即古淺字竊脂竊玄竊黃之類皆指色
也纖亦借淺音竊脂别有說
今之戴星馬即古所云白顛的顙㔬上也覲禮曰奉
束帛匹馬㔬上九馬隨之一曰的盧蜀志昭烈乘的盧
渡檀溪相馬經白額入口者榆雁曰的盧準上有旋毛
曰的吻皆不宜乘潛谷以莊子月題即的盧智按莊子
齊之以月題而後知介倪闉阨似是轡當面之餙潛谷
誤矣清波雜志曰碧雲騢廐馬旋毛也碧如霞如雲然
貴而不掩旋毛之醜魏泰駕言梅聖俞借此名書
馬名各異追風白兔耶影追電飛翮銅爵晨鳬始皇
七馬也浮雲赤電絶羣逸驃紫燕騮綠螭騘龍子驎駒
絶塵漢文九馬也(見西京雜記)齧膝乘旦(見王褒頌)綠蛇(見顔延之赭白)
(馬賦)牝靡(趙津女娟對簡子曰右驂牝靡)駁龍紫鹿文的&KR2025;魚(見陳琳武庫賦)
啓服(左傳衛侯夾轅馬)肅爽(唐成公如楚有兩肅爽)蒲梢(漢武大宛天馬)決波騟
(酉陽雜俎骨利幹國馬)皎雲&KR0865;飛霞標翔麟紫奔虹(唐太宗駿也)拳毛
&KR0008;什代赤白蹄烏特特勡驃颯路紫青騅(殷仲容贊太宗七馬)玉
花驄照夜白(杜甫詩)九花虬翠雲虬(唐代宗後以九花虬賜郭子儀)黃芝
(李白馬名見採蘭雜記)叱撥(天寶中大宛進二匹)一丈烏(梁太祖愛馬賜温彦卿)玉逍
遙(宋仁宗御馬名見卲氏聞見錄)荏鐵(馬經驄之别名)鐵獺(梅聖俞之馬名)飛越峯(滇史)
(洪武四年貴州夷翠靄進水西之乘)瑞穎(正統四年撒馬兒罕進名馬賜名)玉麟飛白玉
馴碧玉橋照夜璧銀河練瑤池駿飛雲白(嘉靖十二年召張孚敬等)
(演馬因紀其名)名在人取不可勝紀
嚨哅閭渠狀馬子也晉惠時謠城東馬子莫嚨哅比
至來年纏汝鬉永元童謠野猪雖嗃嗃馬子空閭渠
馬懷孕曰重馬劉屈氂傳重馬傷耗師古曰重謂馬
懷孕者也
駮兹白王會曰義渠以兹白白馬鋸牙食虎豹即山
海經之駮齊桓乘駿馬管仲言及是已
飛黃訾黃翠黃乘黃吉量古皇吉光吉黃一物白民
乘黃犬戎吉皇似騏有兩角漢郊祀歌有訾黃注一名
乘黃黃帝乘之而仙封禪書翠黃孟康曰翠黃乘黃也
又名紫黃淮南子曰飛黃服皂注乘飛黃壽三千歲吉
量者山海經犬戎文馬目若黃金曰吉量乘之壽千歲
注六韜以此為雞斯之乘大𫝊作吉光一作古皇
&KR1042;馱驢之子也似驢之竒獸曰閭曰福祿曰鼰伯厚
曰䭾(唐佐反)能䭾負也古今注曰驢牝馬牡則生驘霍去
病傳單于乘六驘漢書西域傳龜兹王學漢儀制湖人
曰驢非驢馬非馬龜兹王所謂驘也南史言王子敬書
如騎驛駸駸欲度驊騮明皇乘騾入蜀見坡詩注䭾本
作佗趙充國傳一馬自佗子元引釋常談稱驢為衛子
崔豹曰驢牡馬牝則生&KR0034;韓道昭收䮰䮮騾屬䮮即&KR0034;
東璧曰牡馬交驢生駃騠牡驢交牛生&KR0008;&KR2466;音叱陌牡
牛交驢生䮰蒙牡牛交馬生駏驉牡驢交馬生騾漢昏
禮有受福禄獸具體心慈其形未聞一統志忽魯謨斯
國產福禄似驢而花文可愛儀禮鄉射于郊則閭中注
獸如驢一角又曰皮樹似驢王會北唐以閭閭似踰冠
山海經縣雍之山其獸多閭注閭即羭也似驢而岐蹄
角如霝羊爾雅鼰秦人謂之小驢注曰似鼠而馬蹄一
歲千斤
蘭子豚也彖豚也何承天纂文云梁州曰䝕(音攝)齊徐
以小豬為䝒(音鋤)東璧曰青兖徐淮者耳大燕冀者皮厚
梁雍者足短遼東者頭白嶺南者花白多生江南者耳
小曰江猪孟詵曰白豬花豬黃臚者不可食湧幢小品
曰彖張腹而臧畢露者也升菴謂為貓猪說文帚音異
修毫獸丁度作□曰河内豕也崔豹古今注謂豕為參
軍雲仙襍志曰黑面郎列子曰牢有欄子張湛注曰凡
物不知生之主謂之蘭以肉言則豚為全體爻為分體
智按古遯作&KR0735;彖即豚也詳見疑始合溪以豕即亥升
菴以豕音希豕豨彘□一聲彖豚一聲見襍說中
麢羊九尾羊也說文麙山羊也山海經作羬角以細
蹙節挂痕為真真白言一角而藏器非之山羊山驢羚
羊相似寰宇志實載有一角者為真羚羊二角不蹙節
者皆山羊所謂羱羊莧(音桓)羊之類說文曰細角者山驢
則王會儀禮之所謂閭也廣西多山羊血治跌傷能起
死回生
羊名羶根羖䍽黑夏羊也仇池筆記曰王中令賦蒸
豚詩若把羶根來比竝羶根自合喫藤條羶根羊也亦
名卷婁見莊子陳無功取之智按莊故寓言然詳上文
卷婁非羊名蓋盛羊肉之器猶聚僂也若舊解拘攣則
俚語耳爾雅夏羊牡羭(音余)牝羖(音古)注牡羭黑羝也今以
牂羖為白黑羊名疏云白牝牂黑牝羖焦光歌本為殺
牂羊更殺羖䍽言無白黑今東璧以羖為牡豈爾雅誤
乎古今異稱乎葉盛水東日記莊浪衛近雪山有饕羊
土人歲取其脂不久復滿郭義恭廣志云西域驢羊今
洮羊重百斤是也此羊羊皮蹄可以割黍又有地生羊
姚桐壽樂郊私語言楚石禪師詩自言羊可種不信繭
成絲嘗以為疑後見吳立夫有西域種羊皮書褥歌劉
有出使西域記言以羊臍種聞雷生臍驚以木聲臍乃
斷至秋可食臍内復有種名瓏種羊叚公路北戶錄言
大秦國地生羊臍與地連走馬擊鼓以驚絶之吳策淵
穎集言以脛骨種可信物理猶今以火灰伏鴨卵飯合
稈暴日掩土而種蟲飼雞也大尾羊即靈羊細毛薄皮
西藩以為紙杭州以作燈
達名䍻子刊繆正俗曰吕忱字林䍻未晬羊也今言
小羊為旋子者訛當言䍻子也達亦小羊詩先生如達
狗一名重工一名嚳重工見穆天子傳說苑客謂孟
嘗君曰周氏之嚳天下之疾狗也石藥爾雅白狗膽一
名瓠汁耳上血曰白龍柒蓋以槃瓠為狗名故稱瓠汁
耳殷虞晉獒楚黃韓盧宋㹱狼狐㹥獖竝犬屬見廣雅
吕覽曰楚文王殺茹黃之狗凡夫但引渚宫故事之茹
黃而不知其早載吕覽也卞彬禽獸決錄載狗名黑龍
即搜神後記張然之犬郎瑛所云烏龐也又張平狗名
飛燕若驢南史張彪犬名倉黃猶士衡之黃耳華隆之
的尾以色為名不足異也劉貢父以黃耳為僕名干寶
言懷瑤張懋聞地下之犬即尸子所云地狼夏鼎志所
云賈也又云猳國獸竊女生子送還家皆姓楊水經注
孤獨母有犬曰鵠倉即徐偃王則與盤瓠同駭矣以劉
宋元嘉孟慧度婢蠻之事及明帝時交三日不離者則
盤瓠與高昌之牝狼何怪焉
賨犬即贙又有狡犬有鼩犬異獸似犬者生生禍斗兩
貴通典大秦國有賨出西海有養者似狗智按爾雅
贙注西海大秦犬有養者則賨即贙之訛也音鉉杜八
哀詩贈蘇源明不惡懸黃金胡為投乳贙注音犬出大
秦國今從舶來西洋犬多皆曰獒有極獷者贙類也王
會北漠狡犬渠叟鼩犬都郭生生欺羽生生如黃狗鼩
犬即山海經馬成山之露犬如白犬而黑頭者能逐虎
王融曲水序用紈牛露犬是也太平廣記禍斗如犬食
火糞亦為火能燒人屋白澤圖臺屋之精曰兩貴狀如
赤犬見而以其名呼之使人目明
兀兒鼠本周兒雀即同穴之鳥鼠也甘肅志涼州地
有兀兒鼠者似鼠尾若贅疣有鳥曰本周兒者似雀色
灰白常與兀兒鼠同穴而處郭璞注爾雅鼵如人家鼠
而短尾鵌似鵽而小黃黑色突入地三四尺鼠内鳥外
在隴西首陽縣孔傳云共為雌雄張氏地理記云不為
牝牡漁仲曰首陽在今熙州渭源貴與曰在渭州曰青
雀山今渭源縣屬臨洮府有鳥鼠山
物之白者時有其種不必異也顧遯園曰癸丑見京
口徐氏白兔雪毛赤眼云得之天台洞中有猿鸜鵒穿
山甲蜈蚣皆白石埭金都閫家有白猿似習禪定者余
家淮水飲虹橋河房有白鼠白物不必長年不必瑞自
有此種顧公知之何又信天台洞之五白物邪崇禎初
白兔自外舶來直百金後漸多甚賤姚有僕南海署中
畜白兔每月生子亦非吐出時為黃貍攫去墨客揮犀
言雀出殼時以蜜和飯飼之即白後漢方儲以孝致白
兔金哀宗時邠州進白兔何古以為瑞而今日忽多邪
牝畜為草何燕泉曰俗以牝畜為草如草狗之類其
言有自晉郭欽謂魏杜畿課民畜㹀牛草馬宋絲曰李
君有國土之分家有騧草馬生白額駒此其時也
鳥獸之身多名各以意稱之或方言也鳥觜曰咮曰
喙爪曰距尾曰翠一作臎一名尾罌内則舒雁翠膍脛
曰奧禮不食鴇奧隴為亢為員官粻為嗉翅為翮翎春
秋傳害鳥帑注鳥尾曰帑疑是鳥雛鳥腳短者多伏腳
長者多立腳近翠者好步腳近臆者好躑翼右掩左者
雄左掩右者雌又糞尖者雄圓者雌山禽咮短而銳水
禽咮短而圓山禽尾多修水禽尾多促陸鳥曰栖水鳥
曰宿獨鳥曰止衆鳥曰集朝鳴曰嘲夜鳴曰㖡鷄白蠧
肥脂雌鷄之生腸也雄鷄矢乃有白按神農本經作白
臺謂鷄子白之凝者一名父公臺藏器以為槖時珍以
為蠧鴨有肫衣雁頸曰殊禮樂志赤雁集六分員殊翁
襍五采文孟康曰殊雁頸也此解未必當或當時有此
語蝙蝠矢曰夜明砂神農本經曰鼠法鷂子兩翅各有
複翎左名撩風右名掠草凡走獸及牛馬諸畜肝膽之
間有肉囊累累多至升許大者如鷄子曰鮓荅陶九成
輟耕錄言之京房易占曰兵強主武則牛腹生石生于
癩犬腹中則為狗寳熊太古冀越集曰馬有墨在腎牛
有黃在膽狗有寳鹿有玉鵲亦有玉丑寳牛黃也牛項
乘曰胡蹄肉曰&KR0034;百葉曰膍又曰析見周禮角胎曰腮
玉篇曰牛牶(音卷)曰㮲腹草未化曰聖虀矢曰洞說文胘
牛百葉也服虔曰有角曰胘無角曰肚一曰胄之厚肉
俗曰肚胘音弦凡畜之外腎曰石子豕兩腎間似脂非
脂曰&KR1004;(音夷)豕卵曰顛畜之草積曰胲馬矢曰通猪矢曰
零吕覽曰肉之美者旄象之約蓋約通小便處也述蕩
之掔高誘曰掔蹈也當是&KR0034;唐本草有底野迦西郵以
猪膽作之為丸赤黑色熊膽曰白掌曰蹯虎有乙骨目
光入土如白石曰虎魄狼脂曰臅蟲之䘒曰螸言垂腴
狀之也凡類曰醜鼈竅亦曰醜海狗之腎曰腽肭臍今
南方有鹿鞭鹿外腎也凡魚腦骨曰&KR3739;音枕曰丁尾曰
魩音抺曰鯝曰乙骨曰鯁曰刺脬曰鰾白又曰細飄見
成式翅曰鰭曰鬛子曰鮇曰䲑臞仙肘後經曰騸馬宦
牛羯羊閹猪鐓鷄善狗淨貓
通雅卷四十六
