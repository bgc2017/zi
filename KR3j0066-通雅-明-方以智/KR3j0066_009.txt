通雅卷九明方以智撰
釋詁(重言)
(升菴駢字其孫鳳亭較刻之蘇石水韻輯與方穀城問奇廣取其同聲而鈔之未有所發明是)
(正也古人多通而疊聲形容尤通此其重言之原原乎觀其流轉一通古今莫易簡乎此矣擿)
(古貪奇未免蹖駁漢以來即有誤者姑聽之矣後人可復誤乎如孫愐穲穲伯厚䅻䅻或屬别)
(本而陳氏又作&KR0034;&KR0034;直翁以秩秩為秋秋韓氏集韻以騃騃為駿駿太平御覽之簡簡隂復春)
(之怇怇皆列子之滴滴即滂滂考異之庾庾即瘐瘐也升菴以夌夌□□為□□以欪欪為嘻)
(嘻猶非誤引燊燊豑豑之比矣弱侯引爾雅之彿彿徨徨子謙引注疏之赫赫葉葉或因刊誤)
(而好奇者專采輯之故書之以俟後之攷者)
憴憴譝譝繩繩承承相通升菴字說載憴憴戒也說
文引逸詩今按說文無此字而爾雅有競競憴憴戒也
邢昺曰抑篇子孫繩繩小心戒慎也繩繩音義同智以
惟繩能直繩其祖武正言戒慎而繩法之關尹子曰譝
譝兮如將孩言其直朴也管子宙合篇繩繩乎慎其所
先孫愐曰譝稱舉也憴同則憴譝繩相通明矣詩考引
外𫝊抑篇子孫繩作承承
詵詵駪駪騂騂甡甡莘莘侁侁觲觲&KR2226;&KR2226;觪觪&KR0008;&KR0008;&KR0008;
&KR0008;&KR0008;&KR0008;兟兟升菴引詩詵詵駪駪甡甡引宋玉賦縱
縱莘莘引楚辭章句往來侁侁註詩侁侁征夫國語亦
引侁侁引說文觲觲角弓燊燊征夫智按說文焱部燊
字訓盛皃讀若詩曰莘莘征夫但證其同音耳升公竟
以換莘字誤矣(劉後村有跋樂平吳燊書說以盛為名敬甫讀燊如升)莘莘可改
用燊燊則亦可用䯂䯂矣(說文木部有䯂訓衆盛也所臻切聲義俱同)考異
詵詵兮引說文作&KR2226;&KR2226;騂騂角弓引說文作弲弲人或
議之此見注疏釋文按說文弲角弓也洛陽名弩曰弲
烏玄切(今公紹先韻遺收此字)而觲字下實引觲觲角弓韻會作
觪湛若曰王柏言&KR2226;&KR2226;&KR0008;&KR0008;之訛此因集韻或作&KR0008;&KR0008;
也孫愐又收&KR0008;&KR0008;兟此等皆漢人用詩之駪駪而造者
或分篆倣複篆而為之許氏收入耳以人衆盛用侁侁
草木用莘莘馬用騂騂角用觪觪字學家之分别也今
韻書駪在真韻觪在庚韻依說文俱从□有何分音乎
朱子注騂騂角弓亦息營反因德明德明因炎愐也漢
玄儒婁先生碑有朋自遠冕紳莘莘則正謂往來侁侁
衆多之意此以知注疏所引弲弲&KR2226;&KR2226;必當時有别本
說文子厚晉問師師兟兟則取孫愐韻
昧昧通用&KR2843;&KR2843;□□梅梅媒媒每每可上可去平聲則
腜腜即&KR0034;&KR0034;也古文尚書&KR2843;&KR2843;我思之今作昧昧楚
辭日昧昧其將暮淮南曰昧昧晽晽左傳何没没也音
昧玉藻視容梅梅音昧莊子媒媒晦晦音昧唐韻收每
于昧後曰數也今人稱&KR0034;&KR0034;數數也莊子胠篋篇天下
每每大亂此亦數數也今作上聲唐人作去聲說文每
以屮作&KR0034;則本音當先平聲原田&KR0034;&KR0034;是也智按原田
□□舍其舊而新是圖以□叶圖當音模詩周原膴膴
亦作周原□□肥美也左思魏都賦腜腜坰野即□□
也注引周原腜腜古人讀無與模音近譯曩模為南無
則以膴膴證之非其驗乎鄺氏曰每即畝字每每猶畝
畝也智按史記異母同穎注母即畝字又作畮則每為
畝可推矣狀腴田之禾為每每猶樂府狀蓮葉何田田
也又按没没如字亦自有義猶淹淹泯泯也戴氏作□
□楚望曰昧昧我思之猶耿耿也說文夰部臩引周書
伯臩臦古文囧徐鉉不詳古囧而但依孫氏居况切戴
氏作燛从火者近是辛泉曰□古囧字囱牖開明也□
即臦象窗櫺兩扇之形故臩从之子長伯臩即伯囧杜
佑疏云伯景為大僕是囧臩古與景通可知也然則&KR2843;
&KR2843;乃臦臦之訛慎之專以臦為誑字因孫氏之居况切
須知居况亦囧之轉聲或古人曾一借用耳唐書毋煚
董衝音俱永切則煚為燛訛&KR2843;為臦訛明矣魯炅因煚
省作炅而素問炅字無音按當讀熱燮云楚已有呼日
如熱者矣
扃扃猶囧囧也冏即烱又與耿通耿與景熲憬古一
字也左傳周道挺挺我心扃扃叶上聲注明察也退之
詩月吐窗囧囧即烱烱烱烱即耿耿小明也漢碑作□
□
悠悠通作遙遙攸攸繇繇&KR0034;&KR0034;浟浟恣&KR0034;&KR0008;&KR0008;通作就
就說苑引雄雉之詩曰遙遙我思則古人繇猶兩通
也前敘𫝊攸攸外㝢韋賢𫝊犬馬繇繇黃肅翁曰與悠
悠同其指水者引淇水滺滺集韻或作浟浟大招弱水
浟浟秦刻作汥漢書引易其欲浟浟則音滌矣子夏易
𫝊作攸攸荀爽作悠悠劉瓛作跾跾蓋古讀由如丢轉
入為笛也此字通作悠說文攸行水也爾雅注引詩攸
攸我思漢碑作滺滺則滺滺為重文後人所加耳升菴
又引&KR0008;&KR0008;為悠悠出石鼓文旂旆&KR0008;&KR0008;智以為是優優
又以管子浩浩白水鯈鯈之魚為悠悠智按儵是倏而
莊子鯈魚或音稠其因此乎或从攸从魚有此音乎說
文有㥑故楚詞之懮懮當用㥑㥑而加夂之憂則訓和
行優與&KR0008;蓋郭忠恕之所分也呂下賢篇曰就就乎其
不肯自是注就讀如由與之由今本或作由與之由就
以尤轉平為近若與則遠矣
洍洍怊怊召召炱炱□敦銘曰□其洍洍猶怊怊也
或曰即熙字□即願字吳越春秋采葛婦歌葛不連蔓
棻棻召召音怡石鼓文&KR0008;&KR0008;炱炱釋作顯顯怡怡董逌
作□□
仍仍猶耎耎也意膬也淮南精神訓窮鄙之社叩盆
拊瓴擊建鼓撞巨鐘乃始仍仍然羞也子謙又收仍于
支魚二韻而陾亦音仍故詩借陾陾以狀築聲耎乃軟
字按說文㒄意膬也蓋以㒄為軟而通用仍長箋作仍
□□厭厭也揭揭偈偈也愔愔有懕懕抑抑之聲義
淮南兵略訓曰因其怠亂凍暍推其□□擠其揭揭此
謂因勢□音諳欲臥也揭揭欲拔也□字諸韻書不收
蓋旌旗偃臥之意當是㫃字加音耳㫃音偃揭揭一作
偈偈莊子曰偈偈乎揭仁義毛萇曰偈偈疾驅也漢書
王吉解此詩曰揭揭者是非古之車也韓詩引詩愔愔
夜飲列女𫝊引詩愔愔良人則愔有懕音而升菴乃以
□為愔讀作祈招愔愔之音智按意音抑愔亦音抑轉
為平聲入詩歌之調耳以古人簪鐔淦黔之音考之愔
可讀懕可讀諳可讀音可讀抑無碍也世說謝車騎見
王文度雖瀟灑相遇共復愔愔竟夕此是悶坐淹抑之
意唐昭宗謂杜讓能曰朕不甘心為孱懦之主愔愔度
日此二愔愔豈當讀如祈招之愔愔乎
錄錄&KR0008;&KR0008;&KR0008;&KR0008;鹿鹿陸陸蹗蹗琭琭睩睩鼀鼀圥圥坴
坴彔彔逯逯毛遂曰公等錄錄廣韻引作公等娽娽
灌夫𫝊帝在即錄錄注猶碌碌蕭曹贊注師古曰猶鹿
鹿也言在凡鹿中馬援𫝊陸陸音義並同淮南作蹗蹗
老子曰琭琭如玉馮衍用作碌碌如玉又詩訓歷錄言
歷歷錄錄也王逸九思曰衰世兮睩睩言視貌碌碌也
升菴引說文圥詹諸也又博雅逯逯衆也智按說文作
圥鼀詹諸也其鳴詹諸其皮鼀鼀其行圥圥又坴字訓
土塊坴坴也一曰坴梁彔字訓刻木彔彔也逯字訓行
謹逯逯也升菴何止曰逯逯出博雅而不言說文又不
載說文之坴坴彔彔邪此類借聲不必論字然與其用
顓頊之妻&KR0008;老子之琭玉與鹿豕之鹿固不若取說文
之坴坴彔彔為字聲之本庸庸碌碌古亦用容容左雄
𫝊白璧不可為容容多後福猶庸庸也寓諸庸則容于
世矣若楚辭雲容容兮而在下郊祀歌旌容容騎沓沓
則與融融近狀其紛沓耳師古注外戚𫝊傛傛猶言奕
奕也
□□翛翛颼颼蕭蕭䬒䬒翏翏飂飂俱可蕭修二韻叶
之□□翛翛也音颼颼詩話補遺載甄后塘上行樹
木何□□晉書樂志作□□古本楚辭風颯颯兮木□
□今本作蕭蕭而亦叶音颼一作㮴㮴此詩亦作蕭蕭
或作翛翛颼字丁度作颾博雅䬒䬒風也亦用䬒飂亦
用飂飂莊子翏翏李本作飂飂飂亦作飀廣韻又有䬟
風行聲即飀也九歎曰秋風瀏瀏以蕭蕭乃不用翏翏
飀飀而借瀏其清矣之瀏重之以狀風此豈足以後人
之繩墨責之乎
詑詑詍詍施施&KR1138;&KR1138;蛇蛇□□遺遺&KR2100;&KR2100;暆暆延延
詑詑自得貌猶瞡瞡也孟子作詍詍又作施施集韻作
&KR1138;禮韻續降作&KR1138;施又蛇蛇巧言沈約讀委委蛇蛇皆
音&KR1138;石鼓詩□□音宜旗動也即施字之古篆文趙策
曰出遺遺之門注此門義取胡者古今所遺正義曰無
據而繆智按方朔𫝊遺蛇其迹蛇音移謂委蛇也管子
曰遺遺乎若有從治此遺遺之門亦謂其路委蛇耳釋
文引詩其魚遺遺說文言其行&KR2100;&KR2100;也式支切引詩得
此&KR1434;&KR2100;說文又云日行暆暆吳越春秋漁父歌日昭昭
乎浸以暆今作施延延猶迆迆也桓帝末童謠云白蓋
小車何延延河間來合諧延延行貌智按延當音夷乃
與諧叶諧字漢以前亦多讀奚更始時南陽謠曰諧不
諧在赤眉周澤語居世不諧為太常妻則延之為夷曉
然矣
沈沈耽耽沊沊通作潭潭轉作啿啿湛湛碪碪陳涉
世家夥頤涉之為王沈沈者注沈音長含切言宫室之
深廣也初不解此音蓋古沈與湛通湛有耽音故也注
者亦以鄉音注耳宋避暑錄話竟引此作耽耽又沊沊
音淡水聲即沈字也丁度通作㽎亦通作潭韓詩外傳
逢天之暑思心潭潭又退之詩潭潭府中居鄒子樂青
陽詩羣生啿啿惟春之祺啿音徒感反漢志注即湛湛
亦徒感反相如𫝊紛湛湛其差錯兮湛湛音髧實為水
名荆州之浸潁湛是也束晳補亡詩黮黮重雲亦徒感
反亦作䨢&KR1949;蓋霮䨴之雲狀也毛晃曰啿啿豐厚貌莊
子太甘而嘾亦徒感反含深也亦與啿通又碪碪厚貌
亹亹本作斖斖亦作娓娓斖斖勉也易詩作亹亹鄭
注没没也禮記君子達亹亹焉楚辭時亹亹而過中漢
書王莽𫝊斖斖翼翼郤正釋譏粲乎斖斖通作娓娓毛
晃曰不倦也徐鉉曰字書所無不知所从當作娓崔靈
恩集注作娓娓文王六書索隠曰□古文眉三代鼎彝
眉壽字多作此形後轉為亹亹字易繫辭𫝊詩大雅皆
有之說文偶遺此字而徐鉉輩遂以娓代亹誤矣升菴
獨未見漢書與蜀志之斖斖乎从文以别之說文補亦
載斖字蓋改古文从今文之後惟史漢尚存古字最可
信也
惓惓通作卷卷拳拳捲捲卷卷猶拳拳也讓王篇曰
捲捲乎后之為人葆士之力也捲音權今通用惓惓宋
邦乂刻呂覽作棬棬
䙟䙟䙡䙡或即洄洄潰潰又作聵聵憒憒說文引爾
雅䙟䙟䙡䙡徐云爾雅今無此文說文無䙡字世俗自
唐有圈䙡語猶言文貌籠絡中也說文又有洄㴑洄也
又有潿濁也又有潰漏也湛若言用洄洄潰潰正當用
䙟䙟䙡䙡則以為洄潰之重文說文聵耳不聰潰潰也
别作□班固詩百男何憒憒三國志楊敏毁蔣琬憒憒
南史蕭恪𫝊曰主人憒憒不如客王導曰後人當思我
憒憒
蕄蕄即萌萌通作瞢瞢夢夢儚儚貿貿孫愐引爾雅
存存蕄蕄則所見異本或古文也詩視天夢夢音蒙蒙
正當作瞢瞢檀弓貿貿然來高誘注呂覽引作瞢瞢然
來爾雅又有儚儚亦平聲古萌亦通東韻非如今在蒸
韻也瞢轉為貿猶無轉為没没轉為毛也故蒙蒙毣毣
皆通見後
茂茂當是□□通作紼紼岪岪凡夫曰班婕妤𢷬素
賦□□移妍誤作笑笑則升菴所引古文苑誤矣九辨
曰左朱雀之□□兮注與紼紼同狀其綏綏茸茸也古
詩紀載筆銘曰毫毛茂茂□水可脱□文不活茂音房
月反當是□□按見太平御覽其戉加艸作茂或借茂轉
音末邪管子曰美哉岪岪則與紼紼同言興起貌至墨子
弗弗字則不墨子曰君必有弗弗之臣上必有詻詻之
下言匡拂之臣獻可替否古動言唯唯否否弗弗正否
否之意若詩飄風弗弗則狀風聲今作&KR0146;&KR0146;颰颰别之
儃儃墠墠坦坦莊子儃儃然不趨荀子墠墠非變也
與易坦坦同
首首猶言頯頯也鬻子曰其道首首然言首在上昂
昂示人猶頯為馗骨常在面上頯頯然也公紹曰說文
引莊子其顙頯頯智按說文無此語想是唐本蜀本今
老子謂成䋭曰而容崖然而顙頯然
怇怇乃恇恇之譌也梁鴻𫝊嗟怇怇兮誰畱注恐也
臼許切又慢也古樂苑古詩紀皆作恇恇隂復春引作
怇怇唐韻竟無怇字隂氏無恇字說文□怯也即恇記
衆不匡懼讀匡為荒
列子滴滴乃滂滂之譌也荀子作汸汸荀子汸汸如
河海與滂通升菴引列子美哉國乎鬱乎芊芊若何滴
滴去此國而死乎音步郎切智按此非奇字滂訛為滴
耳
橋橋佼佼翹翹蹻蹻皆矯矯喬起之聲意也高允矯
矯風節文子橋橋然即矯矯俱喬起之聲意劉盆子𫝊
光武曰鐵中錚錚庸中佼佼鄺引翹翹蹻蹻皆言矯矯
出羣廣韻佼又與姣通好也趙世家齊之事王宜為上
佼而今乃&KR1328;罪佼猶行也蘇茂相引後漢書鐵中鏳鏳
&KR0034;&KR0034;憃憃之轉也憧憧一作&KR1720;&KR1720;說文引左傳王室
日憃憃焉原本作蠢蠢與憧憧同音陟降切京房作&KR1720;
&KR1720;陸德明音丈冡反說文又有&KR0008;丑龍切凡夫直引禮
記䚎䚎其何之荀子卯無相何䚎䚎丑尨之音蓋與憃
憃同聲易林胷舂即是憃意
殷殷陳陳猶隠隠展展也孫愐引呂覽&KR1715;&KR1715;敐敐莫
不載悦今文作殷殷陳陳升菴曰陳音軫呂覽曰舜為
天子陳陳殷殷莫不被澤按今本作丈夫女子振振殷
殷史蘇秦說魏王輷輷殷殷殷音隠郊祀歌靈殷殷是
也文選隠隠展展展與軫通故又用隠賑之家而文選
又用振振䡘䡘讀為闐闐孔雀篇隠隠復甸甸智按此
音&KR1985;當作䡘䡘䡘即填填字故韻書亦音呂覽之&KR1715;&KR1715;
為䡘䡘其實古陳田通音而䡘訛為&KR1715;猶䡘訛為&KR1985;也
敐即振字無疑易林□□慎慎一作□□墳墳蓋即隠
隠填填也存證
瑟瑟通為槭槭飋飋因為槭槭通作索索橚橚瑟瑟
本碧珠也借為風貌亦用飋飋樂天琵琶行楓葉荻花
秋瑟瑟正言其蕭索也公紹引此句作槭槭音色責切
丹鉛四錄曰梁武帝詩瑟居超七淨瑟與索同蕭索字
亦作蕭瑟則索居亦得作瑟居矣蓋瑟索借用字正作
槭古詩淚如霜後葉槭槭下庭柯韋詩古刀寒鋒青槭
槭少年結交平陵客劉禹錫詩松風自蕭槭依戴氏則
作摵摵从手紀事曰鄭愚大潙銘雨槭槭風凄凄陶弘
景記比者情志何甚索索元結詩令橚橚以梴梴皆借
聲狀之揚都賦橚檆即楸杉因山海經之橚以肅之平
聲為蕭蕭尢通聲也韻輯嘯簫蕭皆息六切引蕭牆施
於門内故肅敬之處也陸德明條其歗矣作嘯可知其
聲矣韻寶曰淮南子至隂飂飂與肅肅同可與□□條
互觀
悤悤譌為忩忩怱怱匆匆因有勿勿之說勿勿猶忽忽
也說文作悤本□即窗也或作囱借為囱霝囱遽晉
王彪之𫝊無故悤悤魏志華佗𫝊李成見佗被收怱怱
不忍從求吳志孫和𫝊無事忩忩呂覽曰怱怱乎其心
之堅固也注明貌則與聰明同此古用怱怱之始非囱
遽之義也顏之推曰說文勿勿州里所建之旗也所以
趣民事故怱遽稱為勿勿智按此乃附會穿鑿艸書常
有匆匆乃悤字訛為怱而行艸省作匆耳何必強定勿
勿乎勿勿蓋忽忽之殘缺記曰忽忽乎其欲饗之也注
猶勉勉也按義亦非勉蓋恍惚也關喜一宇篇曰勿勿
乎似而非也此明證矣朱鬱儀曰檀弓喪事欲其總總
爾當是勿勿爾訛為總姚秦時有天水太守王松怱不
知取名何義
傱傱從從也稯稯總總也因悤悤而轉也華&KR0974;&KR0974;章
曰般傱傱音才公反言騎從沓沓也揚雄賦風傱傱注
又音竦陸孫收入腫韻走貌又用總總撙撙皆衆貌禮
記喪事欲其總總爾注讀作悤楚辭用紛總總正謂其
茸亂也九辨後輜乘之從從即傱傱也皆以悤遽之義
即生茸亂之意其平聲上聲則各隨方言轉耳莊子孔
子之楚舍于蟻丘之漿其鄰有夫妻臣妾登極者子路
曰是稯稯何為者邪注極屋棟也稯稯猶總總言其髮
蓬蓬也左傳余髮如此種種正是稯稯之意升菴引汲
冡周書殷政總總若風艸又作緦兩存之若言其亂當
是總總
僔僔譐譐噂噂蹲蹲撙撙墫墫尊尊皆樽樽之聲也
南都賦森尊尊而刺天言其蔚多也子雲賦總總撙撙
亦言衆多皆上聲音義正同博雅僔僔衆也亦作譐譐
易林噂噂懾懾說文引墫墫舞我俱是衆沓之意說文
墫从士乃許氏特造之說自監本爾雅以及王氏詩攷
陳氏九經攷異皆作墫墫从土唐宋人有用墫墫者細
推墫亦撙之訛从土無謂况从士乎
踁踁䃘䃘誙誙脛脛硻硻䂩䂩礥礥猶硜硜也晉范
弘之𫝊雖有踁踁之稱公紹以為即踁字韓退之曰焉
能守䃘䃘李頤曰誙誙趣死貌增韻引莊子誙誙如也
漢書楊惲𫝊脛脛者未必全亦言硜硜之狀若曰脛去
聲則踁亦在徑韻皆為足骭此借其聲故知通也趙岐
孟子注引悻悻然小人哉則聲訛耳王昭明作硻硻元
次山文怪石臨淵䂩䂩自顛蓋硜硜也集韻誤以䂩為
硯字升菴引作綺競切讀為瑩字此與怪石自顛不合
唐代文人多以意造字䂩䂩為硜硜亦猶蟲聲之薨薨
改為&KR1415;&KR1415;翃翃以石聲則為□□鼓之咽咽則為鼘鼘
一類也履按太玄礥礥即硜硜
耾耾猶薨薨輷輷也法言問道篇非雷非霆隠隠耾
耾乃大聲也隠隠即殷殷喻雷也今字書乃云耾聾也
拘于耳字傍矣實皆與薨薨輷輷皆以聲取字□□&KR1503;
&KR1503;&KR2369;&KR2369;皆轟轟也淵明後記陳斐伯裘跳踉訇訇作聲
磕磕即&KR1024;&KR1024;相如賦浪浪磕磕王褒九懷東注兮&KR1024;
&KR1024;
沸沸湯湯猶涫涫也涫涫猶滚滚也滚滚即混混渾渾
也西山經峚山丹水注于稷澤其源沸沸湯湯蓋言
滚沸之聲狀也今詩書注湯湯皆音商故唐韻韻會以
湯湯為尸羊切其實當讀他郎切又曰渾渾泡泡莊子
涫涫紛紛孰知其形龜筴𫝊腸如涫湯音沽灌切沸也
此聲因滚字來通用衮孟子原泉混混音衮世說裴僕
射談名理混混有雅致揚子虞夏之書渾渾噩噩荀子
財貨渾渾史記上林賦汨乎渾流漢書作混流子美不
盡長江滾滾來即混混也韻書平聲收渾不收混蓋不
知原是一字郭璞詩巨海混混與昆叶&KR1594;即沸字峚音
密
漎漎猶淙淙也子美太清宮賦中漎漎以迴復此字
前無人用當因淙而重之以狀水聲盧鴻終南有雲錦
淙陳秋濤園在石淙
粼粼一作磷磷潾潾白石粼粼陸德明作磷磷說文
水生石間粼粼也韓氏韻作潾潾又金潾交趾地名見
張籍詩
淈淈猶汨汨也上林賦潏潏淈淈音骨淮南子混混
汨汨亦音骨其義亦同蓋汨羅之汨从日音密汨亂之
汩从曰說文有㳷有□皆重文也魏子才取□下之□
為海字
涆涆猶汗汗也上林賦澔澔涆涆左思賦彪彪涆涆
江賦汗汗沺沺駢字說引作海賦汗汗洄洄誤矣汗汗
為涆涆猶彪彪作滮滮也
沺沺本于田田廣韻沺沺水廣貌郭璞江賦用之古
樂苑江南可采蓮蓮葉何田田正狀蓮葉耳柯古與夢
復聮句暾暾田田
簇簇一作族族□□笶笶叢叢說文束之族族也石
鼓文䠶之□□又彤矢笶笶注釋作簇六書故以众為
族而族專為箭鏃之鏃以閦才六切从众得聲也尚書
大𫝊八風循道卿雲叢叢注叢一作族蓋叢之入聲即
族轉注略南史掞叢雲之奥詞叢雲即族雲
唐唐臧臧猶堂堂藏藏也嚴君平文始經曰胡然唐
唐爾胡然臧臧爾楊氏又引論唐唐含冥冥今人語或
云昂昂藏藏
澫澫縵縵漫漫曼曼大𫝊冬伯之樂舞齊落歌曰縵
縵卿雲歌糺縵縵兮石鼓詩魯之澫澫鄭音漫即漫漫
也縵莫半切本無文之繒借為雙聲雜樂為縵樂則音
平聲楚辭長夜之曼曼亦漫漫也今孫愐寒韻皆遺此
音糺即糾人或誤呼為札
豚豚沌沌也與噋噋屯屯焞焞敦敦推推皆相通轉
管宙合篇曰豚豚乎莫得其門玉藻圈豚行不舉足注
豚之言循謂徐趨之法曳轉循地而行也遯从豚古亦
借用詩寧俾我遯與聞叶是也圈豚之豚注亦上聲圈
亦作圂鄧析子曰獵熊虎者不入外圂
噋噋猶屯屯之聲也廣韻引大車噋噋說文作□□
焞焞嘽嘽則音堆以聲則當从口蓋敦本有堆音也莊
子啍啍已亂矣注啍與諄同故廣韻以噋噋别之解曰
重遲也他昆切智謂言其聲非重遲也呂覽注䵍如車
𥫱之𥫱𥫱即與噋噋同聲
敦敦推而不移之貌也推推猶堆堆也敦音堆詩敦
彼獨宿朱氏曰獨宿不移貌諺云敦敦不動又王事敦
我注投擲也說文敦怒也詆也一曰誰何也以都來之
音想之今人亦有此口語素問推推亦讀都來切劉歆
廟議引嘽嘽推推可知其音
&KR0034;&KR0034;蓊蓊本作翁翁滃勃而起也黃憲外史曰晉儒
之名翁翁焉周禮注成而翁翁然濃貌集韻&KR0034;&KR0034;雲起
貌方子謙載翁翁蔥白也上聲章黼曰可平
廱廱雝雝也詩雝雝鳴雁楚辭雁廱廱而南遊郭璞
引詩作肅雍和鳴晉書闔門邕穆古作&KR3283;壅水也轉為
平聲和也通為和鳴之聲爾雅前云廱廱優優和也後
又云噰噰喈喈民協服也則和鳴从噰雝為鳥名廱為
辟廱古人本分之而仍通用
穇穇參參森森嵾嵾南史王子年歌三禾穇穇林茂
滋即森森也義熙謠蘆橙橙此兩疊字極古升菴皆未
引入止以穼穼為森森按穼當是深而李士龍張位皆
音森者本抄松江音耳李鼎祚周易集解晉有穼衷音
森思玄賦長余佩之參參水經注遠望嵾嵾若攢圖之
屹霄
飄飄通作漂漂縹縹剽剽賈誼賦鳳漂漂其高□揚
雄河東賦作縹縹陵雲古人通用後乃分羽飛為翲翲
長組為彯彯風為飄飄三都賦清塵彯彯五臣作剽剽
嗸嗸通用謷謷敖敖熬熬囂囂食貨志天下謷謷荀
子天下敖敖然若燒若焦詩攷版篇一作敖敖陳湯𫝊
熬熬苦之董仲舒𫝊囂囂若不足注與嗸同郭忠恕曰
嚻牛刀切喧也囂虚嬌切聲也此乃字家強分請問喧
非聲乎通志專作囂囂本从頁气從頭出今作囂从貢
非同文分㗊即呶音嘵囂音澆
覢覢睒睒剡剡閃閃楚辭皇剡剡謂光在上也蒼頡
篇覢覢視貌亦作睒韓詩殘月暉暉太白睒睒注閃同
王卲曰忽雷矆睒今謂電也吳志丁厷掞張亦當音閃
杜詩閃閃浪花翻郝公既以睒睒為閃字又謂睒睒為
燄字得毋遷就乎然古亦有兩借者
比比猶即即也毛晃曰比比猶總總比音怭次也房
中歌磑磑即即師象山則注即即充實也郝氏以磑即
為堆積字智謂比比猶櫛比之比即即與䆅䆅秩秩翼
翼儗儗同意退之用陛陛亦猶比比言衆多而層次也
其用籍籍狼籍也莊子脊脊大亂注猶籍籍也
乙乙思欲出而屈鬱也通作軋軋士衡文賦思乙乙
其若抽注乙音軋李善本竟作軋軋元結補樂章敘曰
乙乙冥冥有純古之聲乙億姞切燕乙作乙其形舉首
下曲厄戛切隸文既通為乙而音亦同矣軋乙黠切律
書乙者軋軋也蓋古皆轉假後因分之甲乙魚腸乙玄
鳥乙子才分三形臆也子美南郊賦頓層城之軋軋軼
萬戶之熒熒伯思曰軋軋難句紀事載齊已詩金梭劄
劄文離離即用札札弄機杼札札聲義亦從軋軋來
㞕㞕切切也契契猶㞕㞕也切切又與漆漆竊竊通
崔駰達旨曰吾亦病子㞕㞕而不已也說文㞕動作切
切也今作屑智别有論方言屑屑不安也王良曰何其
往來屑屑不憚也屑屑僁僁則為呻吟之聲祭義濟濟
漆漆鄭氏讀如切切莊子用竊竊
爚爚猶爍爍灼灼也文選西都賦震震爚爚搜神記
異兒眼爚爚集韻或作爍亦作&KR0008;摯虞思遊賦要華電
之煜&KR0008;漢成許后𫝊咎敗灼灼若此古詩亦用灼灼蓋
即熠熠&KR0974;&KR0974;之轉右軍帖嘗用恒灼灼
落落猶硌硌也馮敬通曰硌硌如玉韻略曰硌硌石
堅不相入貌耿弇𫝊落落難合則落落正从硌硌起義
即磊磊落落亦狀石而因以狀人之魁儡也山海經其
清洛洛杜預贊落落乎其有&KR3582;飈者也說文詻詻孔子
容也玉藻言容詻詻墨子上必有詻詻之下五陌切智
謂詻从落加言者也當音落升菴言老子珞珞如玉與
歷歷同言其少也按今本作本欲琭琭如玉落落如石
古本作珞珞如石馮衍引作碌碌如玉無讀歷歷者詻
又與噩通見後
鞅鞅本為怏怏韓信居常鞅鞅亞夫鞅鞅非少主臣
石顯𫝊塞其鞅鞅
曣曣猶晏晏也晏晏猶安安也後漢陳寵傳數詔羣
僚弘崇晏晏注引尚書考靈曜曰堯聰明文塞晏晏即
書之安安也博雅曣曣温温也因爾雅有晏晏温温史
記有曣㬈字揚雄𫝊作晏温故博雅作曣字說文以侒
字為晏而又有妟字引詩以妟父母
逢逢猶蓬蓬也龜筴𫝊夏后開鑄鼎于昆吾使翁難
乙灼白若之龜繇曰逢逢白雲淮南敘錄引淮南謠一
斗粟飽蓬蓬又逢逢鼓聲别見
&KR0008;&KR0008;趌趌气動也□□即惵惵唐揚齊莊自突厥逃
回與□知微同誅气殜殜未死心趌趌然躍不止趌起
逸反今韻會不載此字老子聖人惵惵為天下渾其心
東都賦□□黔首即惵惵也
貌貌亦作邈邈古用藐藐詩藐藐昊天又曰既成藐
藐皆芒角切與邈通蓋邈字為新附古通用藐字藐从
貌貌亦有芒角之音韓文用貌貌楚辭神高馳之邈邈
韻叶樂字
彤彤即融融也張衡思玄賦展洩洩以彤彤廣成頌
豐彤對蔚作肜非肜从肉商祭名推論古作□日光□
□也後因作肜又取茂美作䑣非从舟舟何謂乎字說
強分耳
晢晢非晳晳張衡思玄賦雖司命其不晣小雅庭燎
晣晣音浙又作㫼陳風明星皙皙則音析本从析从白
□□即媛媛相如賦柔撓□□音義與媛媛同文選
或作□□鐘鼎文□即願字加女為□以二目斜視也
偞偞即僷僷升菴引爾雅奕弈偞偞美名也今爾雅
無此文乃方言有之弈僷容也自關以西美容謂之弈
或謂之僷其字作僷而非偞字見韻會引玉藻若祭為
巳偞卑又與涉切偞偞輕薄美好貌後人亦有用弈弈
僷僷者謂出爾雅則誤矣按今禮記亦作□卑必有一
誤郝氏解□為屑鄺氏赫赫葉葉乃因方子謙小補載
爾雅疏引赫赫業業按疏引赫赫業業乃誤書也
㶣㶣炎炎也說文引詩憂心㶣㶣从火干聲詩無此
語焦弱侯謂廉察當作覝覝正从㶣按字林㶣直廉切
小熱也廣韻誤作㶣有&KR0008;赤黃色其音画从㶣說文有
&KR0008;乃正燅字燅即周禮之□爚肉也則㶣為火炎之義
明甚㶣以干火會意干非聲也與栝為進火木之意同
或是炎炎之異文耳憂心炎炎狀如火熏故爾雅云爞
爞炎炎熏也陳氏九經考異憂心如惔韓詩作炎字書
作焱說文作㶣㶣如惔如焚韓詩漢書引作如炎以此
足證
旳旳即的的說文作旳从日从勺徐曰光的然也增
韻實也端也丁度韻作䵠&KR0008;亦丁歷切增韻作菂誤易
曰為的顙射鵠因曰的女當姅變以丹注面的的王粲
賦免先筓施華的(姅變漢律見姅變不得侍祠謂月事也)升菴引玄的丹
的論者謂本于守宮亦泥矣子夜歌我思歡的的淮南
曰的的者獲提提者射提音時柳子厚用熒熒的的轉
注略丹的玄的之的音灼潘岳以的叶爚故集韻作䵠
許氏作旳从日樂府作的从白未嘗不可才調集杜羔
妻趙氏詩良人的的有奇才則的確義也紀事作劉氏
姼姼媞媞褆褆提提徥徥漢書序𫝊姼姼公主乃女
烏孫音時東方七諫曰西施媞媞而不得見嫫母勃屑
而日侍姼媞音義同說文嫢媞也因歸飛提提音翨翨
而然也說文又曰徥徥行貌是支切衣部又有褆褆則
亦因好人提提而作者也俱从是則低時二音皆通禮
吉事折折本謂磬折揖厭之從容而注疏音提蓋讀如
時亦徵漢時折有時音時之入即折也
慱慱摶摶專專顓顓團團九辨乘精气之摶摶兮摶
音度官切即謂團結也石鼓詩&KR0008;&KR0008;□□&KR0008;即洋□即
摶九辨又曰計專專之不可化兮即慱慱也詩有敦瓜
苦𫝊曰猶專專也敦音團疏曰蔓生專專然也則注疏
即以專專為團團賈捐之議棄珠崖郡顓顓獨居一海
之中注圜貌與團團同愚又按之鄺氏作&KR0146;&KR0146;正以豚
彖同聲
歊歊即&KR0008;&KR0008;通熇熇說文□□气出貌高聲西都賦
吐金景歊浮雲漢書言王根歊歊公紹引作&KR0008;&KR0008;子雲
解嘲曰泰山不嶕嶢則不能浡滃雲而散歊蒸歊音澆
气上出也說文又引多將熇熇高聲轉入丁韻作燣毛
云與歊通
禗禗諰諰鰓鰓&KR1253;&KR1253;葸也赤蛟篇曰靈禗禗荀子曰
諰諰然常恐天下之一合而軋已漢書刑法志鰓鰓常
恐唐韻收禗入支韻漢志注上聲魯靈光賦心&KR1253;&KR1253;以
發悸即論語之葸字凡夫曰葸不成字不知何見
眑眑即窅窅通作杳杳說苑將將之臺窅窅其謀韓
退之琴操目窅窅兮唐山詩粥粥音送細齊人情清思
聈聈經緯冥冥聈聈即窈窈則與窅窅通
儡儡即纍纍累累縲縲轠轠淮南子不免于儡身注
身不見用儡儡然也三都賦纍纍辮髮漢書諸侯纍纍
从楚牢石歌印何纍纍綬若若古作□或作□作畾易
林挒潔縲縲締構難解柳子厚用轠轠轔轔
佹佹猶姽姽也列子曰佹佹成者俏成也初非成也
佹佹敗者俏敗也初非敗也故迷生于俏俏與肖同說
文姽閑體行姽姽也過委切此即佹佹與詭本一字詳
佹詩下神女賦既姽嫿于幽靜亦古委切列注佹音危
蓋謂危得之耳
眊眊猶毣毣貿貿也鮑子都上言極竭毣毣退入三
泉注如淳曰謹愿貌師古曰猶蒙蒙也音沐公紹收入
屋韻然亦與眊眊通檀弓貿貿然來亦此聲也韓詩外
𫝊曰先生猶言先醒也冥于得失眊眊乎其猶醉也定
音木者亦一時一方之音也荀子瞀瞀然瞀與目冒通
眊亦與髦旄通又與瞢夢互通其从耳者為眊仍吏切
氅眊羽毛飾也
繹繹一作圛圛通作驛驛弈弈羊益切前五行志星
隕如雨繹繹未至地滅說文引商書曰圛圛升雲半有
半無蓋逸書也鄭氏曰豈弟之弟古文尚書作圛據賈
逵所定也古文實無此字魯頌駉駉篇以車繹繹釋文
崔本作以車驛驛廣釋名曰弈之下子亦謂其連絡弈
弈也世說奕奕在前周禮注引新廟繹繹即弈可證
儵儵或作欻欻歘歘王國寶謂王緒曰汝為此歘歘
曾不慮獄吏之為貴乎歘歘猶言倏忽速變之意元命
包大壯&KR0034;仡仡趯歘歘注欻許勿切說文有所吹起陸
法言曰暴起也二火三火義同甯戚見管仲急稱浩浩
乎儵儵乎即歘俗作倏
裔裔亦通泄泄一作洩洩相如賦淫淫乎裔裔羣行
貌本衣邊也故四裔之義生焉容裔縱肆貌加水為溶
㵝則為水貌郊祀詩神哉沛般裔裔亦謂行旋容容也
說文于泄字下載多人貌詩曰行者泄泄兮與裔皆以
制切則相通矣洩洩舒散貌世本改為曳唐避諱也爾
雅作洩洩
伈伈廩廩懍懍凜凜賈生曰歲惡阽危直為此伈伈
也注危也蓋與懍懍通食貨志晁錯曰為此懍懍本因
寒氣凜凜而有此危懼之義集韻或作沁沁平水曰沁
恐貌韻略曰伈伈俔俔恐也韓文作伈伈睍睍
蔪蔪棧棧殘殘戔戔息夫躬詩叢棘棧棧音仕山反
今諸韻書皆仕限切當與㟞通㟞一作嶘易戔戔子夏
𫝊作殘殘說文引書戔戔巧言此戔戔之本音也尚書
大𫝊曰微子過殷墟見麥秀之蔪蔪兮禾黍之繩繩也
曰此父母之國乃作歌蔪亦平聲升菴引作蠅蠅誤智
按子貢詩說漸漸作嶃嶃杜牧之杜秋詩嶄嶄整冠珮
與蔪蔪及漸漸之石聲義皆通
孳孳孜孜兹兹滋滋言其汲汲生也說文孳汲汲生
也周書孜孜無怠與表記俛焉日有孳孳同孔叢子滋
滋汲汲史記陳杞世家贊曰苗裔兹兹有土者不乏焉
言至今在也解者只引說文有兩字一从□一从□史
記布兹公羊負兹此爾雅蓐謂之兹也此兹兹則是孳
孳之義
彬彬一作份份旼旼邠邠封禪文旼旼穆穆旼即彬
彬也說文份从人文質備也蓋附會文質份份之言古
作彬徐鉉曰俗作斌非彥達用邠邠晉有江虨為虎文
實亦彬也按髟从彡音彪音標音衫文茂彯垂者用之
&KR0008;&KR0008;通作郁郁㦽㦽□□彧彧茂美貌乙六切詩云
黍稷&KR0008;&KR0008;古通作郁别作㦽荀子佹詩郁乎其遇時之
不祥也則與鬱鬱同或曰石鼓文希徼□□即&KR0008;&KR0008;也
芸芸云云抎抎通為沄沄魂魂營營慕容廆見封釋
子悛抽曰此家芸芸千斤犍也說文抎從高而下也揚
子鐘鼓不抎注聲也則上聲矣智謂言其盛猶芸芸也
老子夫物芸芸注葉盛貌莊子萬物云云與芸芸同其
䄠亭亭云云則泰山下小山也云云又與魂魂沄沄通
見身體類晉問用榛榛沄沄同紜紜
硏硏姸姸劉祥言事蒙遜曰汝聞劉裕入關敢硏硏
然也斬之魏書作姸姸言得意貌升菴以為即憲憲此
未必然按易林喭喭諤諤王文考齒崖崖以齴齴喭齴
音義同硏硏蓋喭喭之聲乎
芃芃猶汎汎也汎汎即渢渢也通作檒檒鳳鳳颿颿梵
梵說文引詩芃芃黍苗徐曰汎汎然若風之起又有
芃者狐正義云言芃芃然也漢郊祀歌泛泛滇滇從高
斿當音帆帆田田左傳季札曰美哉渢渢乎師古曰浮
貌玉篇曰水聲渢又在凡韻梵韻徐邈讀則竟以渢即
汎字矣故知鳳諧凡聲泛駕即□古之方音相借不定
余故曰窆即堋不當音皮驗切而改封亦音皮驗切也
六書索隠漢街彈碑檒檒聲也音義與芃同智以此與
牟子之鳳鳳越王夫人之颿颿同蓋梵梵也
谸谸通作芊芊阡阡仟仟說文谸望山谷谸谸青也
芊草盛也箋引陸機賦青麗谸眠今文選作精麗芊眠
而南都賦又有青冥䀒瞑又選詩遠樹曖阡阡李善本
作仟仟列子曰鬱鬱芊芊唐詩古碑無字艸芊芊李白
賦移艸兮芊眠升菴拘說文之解而疑之不知皆借千
加谷加艸可通用也今韻會仍分谸去聲芊平聲
纂纂猶攢攢也古樂府棗下何纂纂古詩紀曰一作
攢攢狀其纂聚耳重其聲則為纂纂升菴引安仁賦朱
實離離而遂以纂纂為棗花泥矣
分分紛紛□□荀子分分兮其有終始也淮南子曰
禍之生也分分同紛紛凡夫作□□或以分分去聲猶
忿忿不平貌
忡忡當作&KR0885;&KR0885;一作蛩蛩通作衝衝□□秦焚之後
漢儒初出各書其所記以聲取義偶作忡忘其與忠字
相混也楚九歌極勞心兮&KR0885;&KR0885;當是此字石水引九歎
志蛩蛩而懷顧兮魂眷眷而獨逝與&KR0885;&KR0885;同忡忡猶衝
衝也古素問作&KR0008;&KR0008;心中怔忪亦是衝意古如怡怠忠
忡移位異義至相懸遠蓋古人偶取一字諧聲隨意通
借耳後始定為典要也
蟲蟲爞爞烔烔藴隆蟲蟲周應賓考異本載韓詩作
烱烱爾雅作爞爞按韓詩作烔烔爾雅爞爞注引此詩
烱&KR0008;之訛恐誤後人故正之古蟲同聲合如童重互用
心之&KR0885;&KR0885;亦謂炎熏上衝亦作衝春秋夫童即夫鍾可
推也轉注略引爾雅爞爞省作烛烛
姚姚猶繇繇也亦與遙遙陶陶通聲說苑指武篇曰
孔子以由為憤憤謂賜僲僲謂回曰美哉德乎姚姚者
乎姚姚謂繇繇然也繇古通搖音禮記猶猶訓如繇繇
說文□繇繇气出貌又引詩悠悠作遙遙則古之通讀
也祭義陶陶遂遂注疏陶音遙遂一作燧墨子曰大水
不潦潦大火不燎燎王德不堯堯言高也問奇姚姚即
堯堯恐未必然堯堯本作垚垚甘泉賦直嶢嶢以造天
即其義也彙函刻說苑作跳跳而侯晉陽評云跳跳太
生此由不知其訛
韕韕㬑㬑猶言廓廓也管子曰韕韕乎莫得其門字
書無之余以為即鞹言其廓廓落落猶無毛之皮也樊
紹述絳守園池碑㬑㬑千幅亦言廓廓也
諤諤咢咢卾卾噩噩詻詻韋賢𫝊咢咢黃髮師古曰
直言也史記趙世家不聞周舍之卾卾與不如一士之
諤諤同揚子曰周書噩噩爾義兼渾渾而聲則通也爾
雅曰作噩漢書曰作詻則墨子所云弗弗詻詻即噩噩
其義則諤諤也
面□□謂之□嶽嶽猶巖巖也一作嚴嚴礥礥荀子
曰嚴嚴兮其能欽已也舊音儼儼按羣經音辨引詩維
石嚴嚴君平老子指歸清風飂烈霜雪嚴嚴漢書五鹿
嶽嶽朱雲折其角以嶽嶽狀人之圭角猶以嚴嚴贊人
之崖岸也說文□五角切面前□□也靈光殿賦神仙
□□于棟間又九懷注嶷嶷嶽嶽海中山名屬交趾太
玄礥礥京山以為即巖巖
薿薿一作儗儗轉為嶷嶷言其凝立也史記高辛紀
其色郁郁其德嶷嶷其服也士詩克岐克嶷嶷音卾力
切孫愐魚力切俗多讀作擬龜筴𫝊譺然音義與嶷同
九嶷山之嶷舊說謂其相疑當音疑而戴氏以為魚力
切謂其山形凝立也總皆疑之四聲說文引詩岐嶷作
㘈儀禮婦疑立于席西詩靡所止疑疑皆入聲前食貨
志引詩作黍稷儗儗
委委通作褘褘逶逶緌緌爾雅音義引詩褘褘它它
晉唐人用逶逶緌緌
浼浼通作浘浘瀰瀰沔沔&KR0008;&KR0008;釋文引詩新臺有漼
河水浘浘一作浼浼詩集補曰其魚唯唯亦是尾尾釋
文瀰瀰又作沔沔亦與浘浘聲通或作&KR0008;&KR0008;
濔濔爾爾耳耳䋙䋙&KR2935;&KR2935;垂轡濔濔釋文作爾爾毛
曰衆也六轡耳耳宗吾編引載䋙䋙&KR2935;&KR2935;吳謠黃金班
爛耳按詩之耳耳猶濔濔也耳爾古通
交交嘄嘄膠膠嘐嘐咬咬嵇叔夜詩咬咬黃鳥集韻
咬咬通作膠膠然詩注交交好貌則與佼通要自借字
耳太平御覽引凱風簡簡黃鳥則因睍睆睍字之音而
誤記也說文有嘄聲嘄嘄然也凡夫遂引嘄嘄黃鳥
叟叟一作溲溲溞溞浮浮當作烰烰詩注疏作溲溲
烰烰爾雅溞溞疏引釋之叟叟正作&KR1566;&KR1566;
㜲㜲猶盈盈方言曰娥㜲好也秦曰娥宋魏曰㜲郭
璞曰言娥娥㜲㜲也㜲音盈按聲義如此再無他見則
十九首之盈盈樓上女即此㜲㜲矣漢時即分别之造
此㜲字直翁引說文曰楹之言盈盈然對立之狀按嬴
从嬴省加女作㜲已複蓋當時止欲别秦之姓耳
粥粥&KR2964;&KR2964;四明周氏刻攷異本儒行粥粥若無能也
引徐作&KR2964;&KR2964;按注疏釋文無&KR2964;字韻會不收唐韻有&KR2964;
生田也道昭則載&KR2964;&KR2964;卑謙貌智以&KR2964;殆鬻之省文而
訛也說文有鬻鬻或作□
慔慔猶莫莫也通作没没詩君婦莫莫爾雅有慔慔
而說文立慕字去聲立慔字入聲因爾雅也升菴以慔
慔音慕凡夫爭以慔為禁止之莫智按慔慔即莫莫言
靜也借為禁止何碍易林莫莫輯輯夜作晝匿則字同
而義異謂摸摸也釋文曰鄭氏云亹亹没没也王肅曰
勉也蓋古蠠没與黽勉侔莫通聲
佌佌小舞貌□□小貌&KR0034;&KR0034;猶言些些也呰呰訿訿則
詆毁也說文引詩□□彼有屋以囟為小兒囟門言
其小也石經作佌升菴言石經&KR0034;&KR0034;彼有屋荀子引詩
噏噏呰呰皆平聲而孫愐以佌收入上聲訾訾即訿訿
管子訾讆猶訿毁也今詩讀平聲漢書引歙歙訿訿爾
雅作翕翕釋文曰訿訿不善之貌智按升菴于箇韻引
些些少也今轉遮韻詩屢舞傞傞說文引作姕姕蓋古
之此轉為斯如恩斯勤斯之斯為餘聲後轉為些音梭
楚騷轉為去今又轉為平斯有撕音即如梭轉些些之
音石經&KR0034;&KR0034;从徙从幺可證漢之方言謂□&KR0034;即些些
亦有因矣升菴俗言集載唐詩一名閒物要&KR1963;&KR1963;即些
字段成式引荆州些些和尚
渙渙通作洹洹灌灌漢書引詩方灌灌兮後漢書引
方洹洹兮注疏韓詩作洹洹音丸說文作汎汎音父弓
反今本無此語而老夫灌灌又與懽懽款款通
菁菁通作蓁蓁葏葏韓詩引作蓁蓁者莪文選注薛
君曰集韻葏葏者莪王伯厚以葏葏為菁菁
眅眅即反反版版即板板韓詩威儀眅眅釋文同爾
雅版版指上帝板板也板板止當音反
䔩䔩□□皆本速速後漢書引詩速速方轂即䔩䔩
也蕪城賦䔩䔩風威皆以聲取之亦作遫遫石鼓文射
驂□□即駷駷字也言馬之速也成式用䔩䔩為縮縮
動貌
韡韡一作煒煒□□□□藝文類聚引夫栘之華萼
不煒煒說文□部引詩萼不□□而又于車後立華部
彼不知古轉音也慎之作□□俗作□禮韻本出&KR1661;字
罩罩一作&KR0008;&KR0008;□□說文引烝然&KR0008;&KR0008;升菴引烝然
□□又作□□蓋因說文有□字敬甫以為罹凡夫以
為罩
俁俁一作&KR0008;&KR0008;通作扈扈初學記引詩碩人扈扈釋
文引碩人&KR0008;&KR0008;蓋古吾吳衙魚虞娛為一聲麀鹿□□
說文引作噳噳亦此聲也故衙衙亦可作上聲讀俁俁
大也或曰俁俁猶㦛㦛也尢射曰鷄鳴鷗鷗白鶴捂捂
即噳噳也
嘽嘽或作痑痑驒驒通作幝幝或作&KR2389;&KR2389;張張說文
引痑痑駱馬漢書注作驒驒駱馬又引詩嘽嘽推推即
焞焞也釋文引詩檀車張張音幝别有見本不可直讀
張張為幝幝也石經作檀車䡲䡲韓詩作&KR2389;&KR2389;
英英通作泱泱白華詩英英白雲韓詩作泱泱白雲
前漢書禮樂志云帝嚳作五英英英華茂也省作央央
㽦㽦即畇畇周禮疏㽦㽦原隰即禹甸之畇畇文選
原隰畇畇墳衍斥斥
佻佻一作苕苕嬥嬥楚辭章句苕苕公子釋文引嬥
嬥公子即佻佻公子也
通雅卷九
