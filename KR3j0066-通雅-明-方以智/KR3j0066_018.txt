通雅卷十八明方以智撰
身體
鼻祖先生任督消息之自也胚具命門生鼻隧為小
環而漸長成形即為任督二脈之宗隧脤生脾肝肺心
生其勝己者心生小腸大腸膽胃膀胱三焦生其已勝
者謂之鼻祖言氣息也將寐則目不用已而耳不用鼻
息則寤寐一如耳目横而鼻中直鼻從自卑聲篆□即
鼻天卑也以二孔相代錯生息而消息也自心之籥也
膻音亶信也任任其下督督其上
焦泌三焦泌汁于三隧也營衞歸宗而呼吸晝夜為脈
會人身之天地也受天地之中以生中未易言姑以
身而物之頂圓頦(音孩)方天地定位也鼻岳口&KR1570;山澤通
氣也眼外耀而舌下津水火不相射也喉出響而耳收
聲雷風相薄也臟腑應運氣十二經應時半舉之六爻
也骨節三百六十五周天也宗气搏而積於膻中行上
焦呼吸為一隧中焦泌(音必)水榖之精氣注肺應刻數化
血榮四末行經脈中曰榮隧行分肉之間下焦别迴腸
濟泌滲膀曰衛隧太隂肺主内太陽膀主外而平旦會
於寸口子午用卯酉帝出夏時非其徵邪任督叶之晝
夜五十營行八百一十丈為萬三千五百息石齋先生
疑與易策異智嘗窮之蓋洛書之數也六十四日大周
為八十六萬四千息而具策會矣
五倉五藏也六腑納輸而臟本藏也谷永諫成帝化
色五倉之術左道欺罔李竒曰思身中有五色五倉神
則不飢不死今醫言倒倉其遺也子雲夢五藏墮地内
經脾為孤藏萟文志五臧六府後加草肉作臟臟隂通
於氣喉腑陽通於食咽人身惟此二道
魂魄亦稱營魄精神氣化也老子載營魄抱一京山
曰即魂魄焦氏翼訓營為魂太玄告魂魂萬物動而營
冲智按古讀魂為云以韻解義故曰魂營營也孝經說
魂芸也白虎通魂者沄也又按薛君章句聊樂我員作
魂則魂音云明矣鬱儀作魂魄晶神鄺作&KR0008;神&KR0008;由情
生神申于天易曰精氣為物游魂為變祭義曰神者氣
之盛也魄者鬼之盛也子産曰旣生魄陽曰魂書曰徂
魂升落魄降關尹曰精神水火也精無人神無我神動
名意意動名魂凡造化所玅皆吾魂所有皆吾魄醫言
腎藏精為命心藏神為性子瞻曰志勝氣為魂氣勝志
為魄黃勉齋曰精之神曰魄氣之神曰魂愚者曰气古
氣字氣乃餼也因氣化而形化聖人重在理化理與心
来知則能用心之精神是謂聖泯則本泯也心之精必
親已而疎物心之神必用外以為内精神皆氣也精凝
氣而神神則統精氣性命一隂陽也然有轉隂陽傳精
神盡性命者可茫然邪聖人合内外形神虛實而明其
中之理故善用其神化不則且為精神性命隂陽所惑
戴干豐上也面額高滿曰戴干乾鑿度云泰表戴干
鄭氏注云表者人形干盾也隋書王劭言上有龍顔戴
干之表禪師有豐干因貌以為號仲任言顓頊戴午恐
是戴干之訛然子才昭明敬甫皆謂古午作□或取此
邪
大宅面王也内經言面王面部也黃庭經曰靈宅旣
清玉帝遊梁丘子注曰面為靈宅一名大宅大洞經曰
面為尺宅或作赤澤七發曰滿于大宅泰之揣枚乘在
漢已見道書而李善等不詳所出
輔銘言輔頰與&KR0008;也爾雅目上為名猗嗟名兮注曰
為可名也支矣升菴云玉篇引此句作&KR0008;眉目之間也
智按大玄輔銘滅麋言陷及頰&KR0008;以没眉猶易涉滅頂
也西京賦眳藐流眄注眳眉睫之間也不知引爾雅目
上為名郝氏亦未收西京之眳滅麋即滅眉古通也荀
子須麋即須眉孟康曰眉上為衡陳崇奏莽功德曰盱
衡振色續博物志曰楊雄謂揚眉曰揚衡梓師注仲師
曰衡麋衡也即謂眉衡今謂眉&KR0008;面目曰龐
武敏拇文也詩履帝武敏爾雅注拇迹也武與無曼
莫毛通轉而岷汶䂥砇通用故知武為拇敏為文蓋謂
足拇之迹文也禮布武謂步也詔侑武方即無方吕覽
凷桴瓦缶武喿從之謂眊噪也可推古之聲通
腹尺言腹肥也三國志趙稚長有腹尺故正平笑之
後人或稱腹負因東坡腹負將軍語或云是党進
柏耳迫耳也北史許公宇文述素好著竒雲定興曰
入内耳冷乃製挾頭巾令深柏耳人學之名為許公柏
勢按柏與迫通瓠子歌柏冬日漢高曰柏人者迫於人
也
八彩謂八眉其跳踦跳也參漏滲漏也仳脇即駢脇末
僂謂背僂也尚書大傳曰堯八眉舜四瞳子禹其跳
湯扁文王四乳八者如八字也其跳者踦也扁者枯也
淮南言禹耳參漏謂滲漏今之漏耳論衡遂曰三漏荀
子言仲尼蒙倛如蒙魌頭也傅說如植鰭言乾瘦也論
衡言重耳張儀仳脇周公背僂臯陶馬口孔子反羽謂
反脣也莊子曰老莱子之弟遇仲尼曰修上而趨下末
僂而後耳末僂謂背在後為末也史記注言老子耳有
三門謂耳門三曲也管子曰子産日角晏平仲月角尾
生犀角柳下惠史魚反角角者額也日言滿月言闕犀
謂直骨隠起犀角在中也反謂拗骨也方言倚踦竒也體
不具謂之踦傳曰踦閭而語淮南曰男女切踦皆竒足邪
倚管子必有菅屩&KR1868;踦猶今之言踹也後人用箕踞即
其跳之踦也古作丼即箕字借為語詞舊注其跳之其
為助語者非
差肩猶比肩也肩迫猶駕肩也阮籍莊論曰闚鑑整
飭推年躡踵差肩而坐猶豫相林差肩言駢集層次相
林猶言相視如林此嗣宗字法也田儋傳併肩而事主
師古曰併音步鼎反嚴大子哀時命曰衆比周以肩迫
兮蕪城賦言駕肩狀濟濟也肩迫則猶有競進之意
曾撓猶曾波也招魂曰娭光眇視目曾波些曾重也
摹寫娭笑輕眇回波層折之態已極致矣大招用曾頰
注南修務訓流眄曾撓正謂眇視若笑也
肺腑或作柿附肺胕胏附肺附史記武安傳蚡以肺
附為京師相注如肺肝相附著年表諸侯子弟若肺腑
注作柿附如札柿之附木太玄親首肺附乾餱注肺削
也柿附木如肺附肝中山王靖傳得蒙肺附劉向封事
臣幸託肺胕又後漢盧芳傳以胏胕之故赦臣芳罪按
當以肺附為正諸借音或形近而通用注者不知源流
各為曲說說文□金藏也芳吠切□食所遺也从肉仕
聲易曰噬乾□阻史切揚雄說□作□楷别之作胏故
形近□而亂也腐爛也扶雨切藏府作臟腑則肉在旁
在下何别乎故作胕國策汗明曰尾湛胕潰是也
禿楬謂秃&KR0034;也明堂位注齊人謂無髮為秃楬丁度
作秃&KR0034;亦作&KR0034;博雅廣韻作秃鬝音丘入切梓人顅注
鄭司農云讀如鬝頭之鬝疏曰今以無髮為鬝田蚡曰
共一秃翁
足以大指為將手以中指為將小指為季指漢以食指
為啑鹽指闔廬傷將指注足大指也宣四年注疏五
指巨指食指將指無名指小指定十四年注則明手以
中指為將矣儀禮少牢饋食禮詩懷之掛于季指注詩
猶承也季猶小也服虔曰食指俗所謂啑鹽指也故知
是漢語康成注儀禮飯大擘指本也姚文燮曰唐皇甫
松以蹲鴟釣戟玉柱潛虬竒兵為五指名
欲宍自戀其軀也淮南子原道訓曰欲宍之心亡于
中則饑虎可尾注宍古肉字太玄數五五為土為食為
宍古樂苑載吳越春秋古孝子彈歌曰斷竹續竹飛土
逐宍但從宀從六或古籀之形訛邪諸書不收惟孫愐
收之以為俗作宍顔元孫亦曰宍俗肉字推論寅从灾
當古有肉字訛為宍
䏚中俠季脅兩旁虛耎處也素問曰冬脈不及令人
䏚中清王冰注云䏚在季脇下俠脇兩旁虚軟處腎外
當䏚今唐韻韻會字彙日月燈皆遺䏚字當音渺
撓膕言屈體也荀子曰屈要撓膕古獲切䣛後曲節
中也王冰曰肘䣛後肉如塊謂之䐃後人因謂䐃即膕
非也䐃渠隕切素問曰脫肉破䐃或曰腹中胎也智謂
䐃當音肫謂腹中之積聚成形塊膜也
嫶妍言憔悴而妍也李夫人傳嫶妍注瘦曰嫶冥嫶
音憔言以瘦而美也
顉頤折頞顉即頷也子雲解嘲言蔡澤以噤吟而笑
唐舉注顉頤之貌又曰蔡澤顉頤折頞說文顉低頭也
五感切左傳迎于門者顉之而已頜頷也&KR0008;頤也&KR0008;&KR0008;
也頷面黃也戸感切按頷是班超燕頷楚詞顑頷之頷
而今左傳作頷之何與顉混集韻又作&KR0008;&KR0008;若諸字為
重文何故又互訓邪必後人各附矣孫愐顉又音欽或
作領周燮傳用欽頤蹙頞亦此音直書也則顉與頷訛
邪抑侵覃通邪鄺氏謂噤吟即顉頤之訛初學記蔡澤
歛頤乃欽之訛
耽耳即儋耳淮南曰耽耳在其北方注耳垂肩上漢
南海有儋耳郡注作瞻大耳說文□曼無輪廓曰□老
耼以此名子長疑太史儋即老&KR1451;則儋瞻&KR1451;一字今儋
州即儋耳好戴椶帽如大笠其屠蘇障日覆兩耳之意
乎淮南在北方或訛舉或同名乎互詳方域離耳
匾□蹙齃齃鼻莖也蔡澤曷鼻魋顔蹙齃膝攣即孟
子之蹙頞也齃又作&KR0008;烏曷切法華經鼻不匾□謂蹙
也周燮傳澤斂頤蹙頞注頞鼻莖也
髻鬠本作結括䰀鬌本於婀媠逋髮言蓬首也䰀鬌
上鄔果切下吐火切髻鬟鬆慢貌髻鬟鬠皆後人所加
古但作結括說文有髻士冠禮曰將冠者采衣紒注曰
古文為結鬠音計括括或通作會莊子會撮指天是也
鬆亦作鬆鬌本為髮隋記曰子生三月之末剪髮為鬌
男角女羈否則男左女右鄭氏曰夾囟曰角午達曰羈
李陽冰本曰墮也隋削肉也蓋因夾囟之髮為角偏存
為羈詩髧彼兩髦注象幼時鬌親没不髦古有猗儺阿
那之語因有婀媠䰀鬌列子有擇婑媠者左克明樂府
讀曲歌逋髮不可料逋髮髮散亂也首如飛蓬託怨之
詞也頭如蓬葆則苦狀矣孫夀作墮馬髻後人因為抛
墮宋元嘉時作飛天紒始自東府近世作蓬頭即飛天
之意古讀結如髻李陵椎結注音髻又謂之紐小顔注
急就曰紐謂結之䰎也䰎即鬠字
□跔即徒跔說文跔(音拘)天寒足跔也鄺氏以徒跔音
勾跳也史張儀曰虎賁之士□跔科頭裴駰曰跳躍也
投石超距亦跳越也集韻曰偏□一足曰□跔或作侷
䞤或謂是筋斗智按是拍張嗔拳之飛腳縣蹆也疑耀
據孫吾與韻會以筋斗當作跟頭
眵□目蔑也師古曰眵謂眇□目之蔽垢也□目眥
傷赤也黃氏曰眵目汁凝也眵充支切□音兜□本篾
與昧通宋玉風賦得目為篾廣韻作䁾易緯作病□急
就亦作□古作□
露骨曰骼肉腐曰骴說文禽獸之骨曰骼古覈切鳥
獸殘骨曰骴骴可惡也明堂月令曰掩骼薶骴資四切
或作&KR0008;今文作埋胔非專指禽獸骨也釋文以露骨有
肉分之吕覽作髊周禮庶氏注作㱴集韻作&KR0008;聖母帖
霄骼鮮妍
&KR2606;&KR2153;䶋&KR2435;&KR3150;㗩&KR2863;䙹醜也咍臺即臺&KR0034;之聲也王沈
釋時論鼻&KR2606;&KR2153;而刺天音寥顤戴埴音寥弔王延夀王
孫賦鼻&KR2737;齁以䶋&KR2435;齒崖崖以齴齴&KR2737;音刲齁音吼䶋
音吸&KR2435;音呷又曰脣&KR3150;㗩以&KR2863;䙹眙腕朡而&KR0008;䁑&KR3150;音
麻&KR2863;音披䙹音現閟口貌初學記&KR3150;作&KR0008;腕音椀朡宜
作朡音㚇&KR0008;音覓䁑音陽如此等字他無所見恐文考
亦未免餖飣耳按歙鼻翕氣也欱與䶎通䶋&KR2435;即歙欱
世說許噪於丞相帳咍臺大鼾由相如佁儗不前之語
陸法言&KR0008;&KR0008;㘆&KR0034;之字思之則咍臺固晉人常語也鼠
璞曰衞恒&KR0008;&KR0008;王沈&KR2606;&KR2153;成公綏勞曹今之嘗談古人
已用之可知此類皆當時之方言也
&KR0008;首猶言頭面淨好也說文&KR0008;好貌說引詩&KR0008;首疾
正切箋曰樂工類倡優弄人一曰&KR0008;俗用淨字或疑是
靚字此詩應是逸詩然其意可得而解也或是詩之螓
首漢人别本作此字
負牆負扆負劔皆狀其背也禮負劔辟耳詔之注負
謂置之於背劔謂挾之於傍永叔作瀧岡阡表云回顧
乳者劔汝而立於傍升菴方稱其妙智按負古與背通
如周公負扆子夏負牆而立□□之貌豈謂背上堆牆
乎負劔言負者以手撫童子之肩背若負劔然豈必挾
之如帶劔乎如戟手謂交手也亦將曰帶戟乎
宣髮蒜髮也升菴曰宣轉第三聲為蒜今少年白髮
曰蒜髮徐文長則謂勞心計算則髮易白曰算髮易㢲
寡髮古本作宣髮仲師曰頭髮皓落曰宣宣其半白乎
智疑是寡之訛
募俞胸與背也内經曰治之膽募俞注曰胸腹曰募
背脊曰俞漢書西域傳錢面錢幕幕謂背也倉公傳爪
幕按背穴也
骫骳痿痺也枚臯傳自詆娸骫骳曲隨其事是借骫
骳為委被之意也相如大人賦容以骫麗兮文選崔錯
癹骫類篇曰骳脛曲也小顔曰骫古委字唐韻骳音靡
戴氏部美切說文骨耑骫&KR0034;也說郛載朱昂續骫骳集
作&KR0008;骳誤按晁氏志晦翁從父朱弁作骪骳說&KR0008;從卂
俗作丸六書總要作骫馬援與隗囂將楊廣書萎腇咋
舌即謂骪也
淡隂即痰飲古醫方有淡隂之疾俗作痰飲升菴言
初月帖淡悶干嘔即痰悶乾嘔也南齊書豫章王嶷遺
命干飯檳榔
掣縱曰瘈瘲手足掣縱即筋惕肉㫬也瘈尺世切瘲
音縱賈長沙用&KR0979;□亦謂掣縱反戾也傷寒彊急角弓
反張掣縱為痓痓一作痙(音脛)顚厥掣縱曰癎小兒多有
之漢藝文志有瘈瘲方說文作□□疾从□依正韻可
噤㾕感寒健忍之狀也說文曰寒病也孟郊詩□毛
各噤㾕又作瘮瘮參上聲㾕所禁切
酸痟猶酸削也脛痠骨酸也周官春時有痟(音消)首疾
管子曰其泉白青其人終無痟酲說文曰酸痟頭痛鄭
玄曰酸削也㾓(音沿)亦酸痛素問曰痿厥腨㾓又曰脛痠
即酸列子曰心㾓體煩類篇曰骨酸也合溪引說文曰
疕(音七)酸痟也周禮疕瘍注亦謂秃也故史游曰痂疕
漂疽即瘭疽千金方肉中忽生點豆腫泡逐衇入藏
者死名曰瘭疽南人名曰羽著毒通作漂莊子曰漂疽
㽿癰與瘑(音鍋)同最惡者曰癉疽左傳曰荀偃癉(音殫)疽生
瘍於頭素問曰消癉伏熱也又曰癉成消中王砅曰濕
熱也又癉虐但熱當音單
疻痏傷痕也諸氏榮美切薛宣傳廷尉引傳曰遇人
不以義而見疻者與痏人之罪鈞罪不直也說文曰痏
疻痏也應劭曰以丈與手毆人剥其皮膚青墨而無瘢
痕律謂之疻痏(音指毁)類篇曰疻血腫也吕覽齊王疾痏
趙凡夫曰方書謂之翻痏又謂之翻胃強以胃作痏大
謬
臚脹謂腹鼓脹也左傳晉侯將食張即脹也急就曰
寒氣泄注腹臚脹臚音閭脹去聲鼓脹也下文又言癰
疽瘈瘲痿痺痮顔籀曰痮四體強急難屈申也痮似混
脹按碑本作痿疲疢古庚入陽則疢可讀敞急就下文
病響讓相叶足證說文臚皮也通釋曰今人亦言皮臚
易緯云病臚虺
胝䐢腄厚也重趼即重繭駢躓即腁胝蘇弘家曰胝
一作䟡一作躓禹稷駢躓素問曰多食酸則肉胝䐢(音支)
(縐)胝皮肉生繭不仁也䐢脯也莊子手足腁胝(音駢支)亦
稱重趼重繭腄瘢胝也淮南子包胥曾繭重胝段熲傳
士皆重繭易林曰胝腁為疾又曰胝繭為疾又與此同
則趼繭一聲蓋本用胝繭而後人因作趼音腁又因趼
而通乎轉注略曰趼古人止字漢隸用為足繭字說文
引□脇臣鉉等曰□胝今别作□非泥甚
懣讓懣煩悶也讓大便節藴積而利也此小顔注史
游語節藴即所謂五泄之大&KR1742;泄謂後重也倉公傳不
得後溲正謂頻澀方言腹滿曰偪注言勅偪也又曰毗
顮懣也此是漢人語謂鬱鬱意說文曰心中滿該又曰
髕寅于下徐鍇曰髕斥之意髕顮可通毗發語聲故知
漢人常語晉書阮孚告温嶠内迫即謂偪也
皸瘃涷瘡也龜手拘拆也莊子不龜手注龜音均月
令書引之音斤此附會皸字也趙充國傳將士寒手足
皸瘃从軍音均从豖音築說文曰中寒腫覈文穎曰寒
創也䠅亦訓瘃向秀曰龜坸拆也司馬彪曰文拆如龜
文則不必改音矣今或讀皴
愠&KR0008;狐腋也崔令欽教坊記載范漢女亦是竿木家
開元出内有姿媚而微愠&KR0008;愠&KR0008;謂腋氣今所謂狐臭
也
瘯蠡一作族絫&KR0146;瘰瘯&KR0008;戴合溪引陸德明言左傳
不疾瘯蠡說文作瘰或是唐蜀本凡夫以為當作瘯&KR0008;
智按說文&KR0146;小腫也一曰族絫鉉曰今作瘯蠡非是今
内經曰烝成瘕鬱乃痤即瘯蠡之病也
手毒手心熱者黃帝醫書有官能之篇曰疾毒言語
輕人者可使唾癰咒病爪苦手毒為事善傷者可使按
積抑痺各得其能其名乃彰何子元曰手毒可使試按
龜五十日而龜死手甘者復生蓋人手心有火故能運
脾助煖有極熱者按物易化
悻盧言愁鬱都盧之狀也說苑景公畋梧丘坐睡夢
五丈夫北面悻盧唐人以撮口不快為都盧此言悻悻
而都盧也
目望陽曰望視見春秋傳今曰羊眼人賈山傳戴目
而視言遠望仰視也
飲泣猶吞聲也凡聲之吞轉皆可曰飲賈捐之傳飲
泣巷哭師古曰淚流被面以入于口故曰飲此解迂甚
然則鼠思泣血甚言淚盡繼之以血思之伏匿如鼠耳
豈眞眼中流血邪梁武通聲飲正謂吞喉聲也蔡邕飲
章則匿名章矣
三律者栗髮也荀子禮論不沐則濡櫛三律而止注
律理髮也今秦俗以批髮為栗髮當是瀝髮楚辭晞髮
瀝之而晞也
尸奪即尸厥也橋引案杬言矯摩也說苑扁鵲言太
子尸厥耳中焦焦用八成湯砥取三陽五輸子游矯摩
太子復生韓詩外傳作尸蹶倉公傳言尸奪者形敝又
曰鑱石橋引案杬揲荒爪幕案摩也杬音玩則陽篇言
橋起橋運謂矯然而起也管見即以橋然訓之吕覽橋
言無擇高注橋戾也孟竒曰杜蘭香别傳呼藥為消摩
消摩按摩也智按今搜神記作消魔
小遺小溲也漢書東方朔小遺殿上南史謝幾卿小
遺沾令史謂小解也倉公言大小溲前後溲溲溺也左
傳廷以夷射姑旋焉旋溲也莊子之偃謂偃處便也
小通小使也韓詩外傳言男八歲而齠十六而精化
小通女七歲而齓十四而精化小通水經注曰可以小
使皆言人道也賈誼五餌言偶人無時韓詩言不失時
以偶國語丹朱坋身以儀之儀即偶也夏小正言綏多
士女謂牉合也
䏩肩歙肩猶脇肩絫足猶重足一迹也張衡應閒干
進苟容我不忍以歙肩歙即脇吳王濞傳脇肩絫足猶
懼不見釋注脇與翕同歙也脇肩諂笑韻注云鄭玄箋
作䏩肩漢書汲黯傳言重足而立謂股弁也義縱石顯
傳重足一迹皆絫足之意絫即累
介特言單身也左个即左介介猶閒也因作界字昭
十四年收介特注單身民也一介行李介麋俱與个同
此介之為介也因作箇按方言絓挈&KR0008;介特也物無耦
曰特獸無耦曰介个音又轉為竒古隻字即竒字詳見
算數條今閩中呼个如基字可想古音
曰宣曰磬折曰跗曰趺曰脊曰脣曰肉好曰衝牙曰渠
眉之類皆以身狀之考工半矩曰宣注宣人頭之長
也柯半曰磬折謂人之腰也豆足曰跗碑承曰趺瓦亦
曰趺劔夾曰脊陶旊有脣錢曰肉好佩中衡者曰衝牙
其言面言目言首言耳言口言齒往往而是渠眉玉面
之追欵也典瑞璧羡以起度駔圭璋璧琮琥璜之渠眉
疏璧琮以斂注鄭司農云駔外有捷盧也駔讀為駔疾
之駔疏讀為沙謂圭璋璧琮琥璜皆為開渠為眉琢沙
除以斂尸令汁得流去也玄讀駔為組渠眉玉飾之溝
瑑也疏曰六玉兩頭有孔為溝渠兩畔稍高為眉智按
渠魁□顴頄古通凡言渠魁者猶頭目也魁梧魁岸狀
其偉也此謂玉之瑑欵如人之渠眉然易之丘頤亦謂
渠頤也笑曰軒渠皆狀口腮也又唐時謂人曰渠今呼
如其或坑蛇反如居亦音基區亦通丘之類以此益信
古渠魁丘其□馗之為一聲稱謂之始人身之形與天
地閒之形皆相因呼之溝渠背面無不通合如培塿陪
尾猶人之背負微高也溝洫志商顔山額也陳遵傳井
上曰眉五行志旁著岸脇尾閭如人之後穴尾上有閭
口也閭之因吕猶門之因眉
短罷猶短痺也司樂注少師曰陂讀為短罷之罷此
言短痺也痺轉為牌音故罷轉為擺音方言&KR0008;&KR0008;通語
也其時已有此音矣古罷但音羆借為疲今讀罷為彼
駕反亦後來之轉也方言委痿謂之隑企又曰隑陭也
企與跂同隑本音踦而轉為愷猶矮本从委而今呼為
藹也隑有愷音痺有擺音故痿有矮音後漢書童謠見
一㾨人上天注即矮人足徵古齊微韻而後轉皆来韻
也詳見諺原
金口即噤口荀子金口蔽舌金即噤古噤唫吟隨用
素問呿唫閉口為唫韓非子楊權篇公子旣眾宗室憂
唫太玄唫首皆與噤同史晁錯傳恐天下之士噤口不
敢復言日者傳悵然噤口不能言亦作&KR2313;說文口閉也
退之聯句直辭一以薦巧舌千皆&KR2313;梁冀傳口吟舌言
謂語吃也亦噤意墨子近臣則喑遠臣則唫即吟吕覽
審應篇君呿而不&KR0008;高注呿開&KR0008;閉是唫訛
三盆手曰三淹一作三掩祭義繅三盆手注三盆手
者三淹也九繅每淹大總而手振之以出緒也智按注
疏淹一作掩釋文去聲若以今呼當菴鑑反
苛癢一作苛癢疴痒内則疾痛苛癢古本與陸本皆
苛養一作疴痒荷與苛通故借
扼腕一作搤腕扼&KR0034;㧖掔搤捥搤掔說文&KR0034;从手臤
聲揚雄曰掔握也烏貫切敬甫但作臤今作腕捥左傳
捘衞侯之手及捥士喪禮設□麗于掔自飯持之設握
乃連掔鄭注掔掌後節中也飯大擘指本也□以韋為
之設握綦繫連結之古文麗為連掔作捥六書故引□
握乃連掔以掔為古閑切也智按此切乃孫陸等所附
不足據也古文竒字曰□大篆□&KR0034;古文按从□又从
手複矣智因大篆从月知為夗訛據儀禮左傳當以&KR0034;
為正集韻亦作&KR0034;&KR0034;但無卓識定其原流耳漢書作臣
者亦象捥形非從臣也明有古文&KR0034;何故不從史記封
禪書莫不搤捥自言有禁方張儀傳作搤腕亦書作&KR0034;
漢書扼掔游談郊祀志四方瞋目㧖掔國策偏袒扼腕
隗囂傳王遵與牛邯書吟嘯㧖腕搤又作搹乙革切圈
握也喪服傳曰苴絰大搹康成曰搹㧖也中人之㧖圍
九寸
夾脊曰□凡肉肥耎處曰腴小腹邊肉曰膘䣛耑曰髕
骹骨曰骭腓腸曰&KR0008;水臁曰□踵根曰跟急就曰□
腴胸脇喉咽髃股腳膝臏脛為柱&KR0008;踝跟踵相近聚注
□音身非也□即寅為寅卯加作夤詳見疑始腴指腰
腹耎肉處如腰俞亦腰腴未可拘腹下肥之訓也直翁
引說文髃肩前也徐引詩傳上殺中髃今說文本無此
語必錯本也集韻作腢皆音偶非是按注疏大庖不盈
毛傳自左膘而射之達于右腢為上殺射右髀達于右
&KR1950;為下殺膘頻小反王蒼曰小腹兩邊肉也髀蒲禮反
&KR1950;一本作□于小反水臁也髃音愚智考亦入東韻急
就叶柱聚正愚音轉仄也水臁即腓閒顔曰&KR0008;一作踹
俱時兖反踝戶把反跟音根臏一作髕音牝說文䣛耑
也去聲黃氏曰膝蓋骨為柱者髖髀之下如屋有柱也
爾雅曰骭瘍為微甯戚至骭是已脛骨也脛去聲靈樞
經下至&KR1075;骭長九寸音曷干與骭混凡夫曰髕訓混□
□丘媿切䣛脛閒骨也
兩膊閒曰脾肩甲即肩胛說文髆肩甲也補各切按
肩甲即肩胛劉平水曰背胛與胸脇相會闔後漢張宗
傳中矛貫胛注背上兩膊閒膊即髆戴仲若以瓦官像
面瘦乃胛肥大令桓江州帖胛痛不可堪而比作書則
是臂膊明矣
夜耳言耳垂如掖也猶之耳食耳剽植耳之字法也
轉注略夜音惕列子師曠方夜耳俛首而聽之愚謂夜
當音掖方與俛首相洽漢志東海夜縣今作掖禮樂志
俠嘉夜茝蘭芳注夜如液此但證夜有掖音而嘉夜之
意正不必解也植耳見淮南耳食耳剽見史記
頡&KR0008;當是頡啎吕覽明理篇引子華曰亂世之民長
短頡&KR0008;百疾高誘注曰疾病也長短者無節度也頡&KR0008;
猶大&KR0008;遌也百疾變詐也智按說文啎逆也音忤字考
曰戾也郭璞曰觸遌音晤又音噩莊子作&KR1541;孫愐遂收
顎字以義推之當是頡&KR0008;言□□(音結)愕逆之狀也吕覽
傳抄筆訛如&KR0008;涿乃&KR0034;字之類
一瞚即一瞬吕覽安死篇夫死其死視萬世猶一瞚
也注潁川人謂相視曰瞚一曰瞚者謂人卧死覺也智
按瞬瞚眴瞤眣一字莊子曰豚子食于死母少焉㫬若
棄之而走崔氏曰目動也一本作瞬遠遊篇眴注即瞬
項羽紀項梁眴籍又作旬傷寒有瞤症孫愐眞韻載瞤
眴為一而去聲載瞬眴瞚眣為一公羊傳文七年眣晉
大夫使與公盟注以目通指曰眣音舜一作䀵訛作眣
耳
殗殜握遞病狀也瓊敷言半卧半起為殗(於帖切)殜(音葉)
智按此景純解方言也凡病而不甚曰殗殜今讀奄帖
又管子入國篇注疾者兩手相拱著而不伸曰握遞道
昭作殗□又作&KR0008;&KR0008;病也
月客姅變也說文曰漢律見姅變不得侍祠故以丹
的注面謂月事也神仙服食經曰仙藥有陽丹隂丹隂
丹婦人乳汁也婦人十五已上下為月客有事月客絶
上為乳汁燮曰家山道地以留情嶺名雙乳靈源左乳
下蘆花為右乳下結藥在乳
尸解猶言蟬蛻也問竒集尸解音假方穀城宗之智
按蓋因後漢注尸解者言登仙假託為尸以解化也此
以假解之豈音假乎又前書燕人為方仙道形解銷化
服虔曰尸解也張晏曰如山中龍解骨則以尸解注形
解甚明又按唐張果卒好異者奏以為尸解胡三省注
曰解佳買反仙家所謂尸解譬猶蟬蛻蟬飛而蛻在也
此說此音最是故特表之漢讀時有方言陸德明一切
取之而又誤取誤音學者不考其原而反執異音相駁
邪虛舟子曰蛻形見氣蛻氣知神蛻神歸空蛻空明理
蛻理還物則踐形者神也談引道家曰形神離則死而
老曰死而不亡者夀大乘訶鬼窟神我正須窮盡此心
乃能不惑
步引道引也漢志有黃帝雜子步引十二卷梁肅有
導引圖序曰朱少陽得其術于黃帝外術义加以元禽
化禽之說乃演而圖之隋志有引氣道引圖唐六典有
按摩博士一人華陀六禽之戲此步引之一端也抱朴
子曰黃帝論導養而質玄素二女著體診則受雷岐眞
西山曰養生說出于老子谷神章莊子曰伏戲得之以
襲氣母黃帝得之以登雲天列子天瑞篇引黃帝書曰
谷神不死是謂玄牝則此語有由來而老子引之耳智
按神仙方伎也莊子提養生之主明矣
祝&KR0008;因為祝由祝尤咒尤說文&KR0008;祝&KR0008;也即祝由内
經有祝由徐文長引物原曰禁咒名越方漢武信南越
而禁咒方始智按後漢傳趙炳善越方漢書有禁方古
有祝科至漢通外國而更竒如西域幻人之類南史薛
伯宗徙癰柳樹上洪邁夷堅志漂陽巫犁竈灰而骨鯁
愈亦其類也今太醫院第十三科為祝尤又曰咒尤為
咒而愈病如周禮之祝也
厭代猶厭世也王皥太宗厭代之夕事出曖昧史照
以厭為厭魅胡三省曰謂升遐也井觀瑣言曰厭世字
出莊子千歲厭世去而上仙唐諱世為代猶言即世棄
世捐館之詞三省未引及此或曰順世即厭世之稱
&KR0008;肉烟上之俗猶捐毒之茶毗也異聞錄引列子曰
楚南有炎人國親戚死&KR0008;其肉棄之秦西有儀渠親戚
死焚之燻則煙上謂之登遐然後為孝&KR0008;音寡博物志
亦引此言事見墨子周日用曰佛國之法可知是上古
外國之俗也智按列子作&KR0008;依小篆作□訛為&KR0008;即朽
字山海經有㱙塗之山注與朽同月令其臭朽陸作㱙
可證商氏書音寡誤矣或讀剮字古剮與朽相通如刳
之音枯猶枯與朽相因魁與丘相借也韻略拾遺周禮
之庮即朽字孫愐作㽲
通雅卷十八
