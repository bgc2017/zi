通雅卷十六明方以智撰
地輿(地名異音)
雍州與雍奴雍丘俱去聲今梅氏音平聲雍奴今順
天府武清縣黃直翁音於容切水經曰四方有水曰雍
不流曰奴寇恂封雍奴侯雍丘晉屬陳留古雍國把國
今為開封府之杞縣故城臨汴祖逖為豫州刺史治此
左傳郜雍曹滕杜氏曰雍國在河内山陽縣西今懷州
脩武縣是懷慶府矣或古雍國地寬耶雍通作邕雝籀
作□
祋祤縣名在馮翊者祋都外切師古音丁活反祤音羽
又音戸說文祋從示殳殳也引詩何戈與祋一說城
郭市里高縣羊皮有不當入而入者暫下以驚牛馬名
曰祋祋祤馮翊屬縣前漢郊祀志鳳皇集祋祤毛晃曰
監本从衣誤今西安府之耀州與同官縣及延安府之
宜君縣皆其地也江休復曰趙師民自耀州過同州說
祋祤城有祋祤廟□是一兵械其秦禱兵之祠乎又按
王厚之印譜有祋栩丞印栩作木
鄜州音孚左馮翊縣今屬延安府者說文作□鹿與
麃聲皆不諧不知其故智謂古孚與包通聲麃與包近
故有孚音
□厔音周窒漢縣今屬西安府者山曲曰□水曲曰
厔五柞宫現在□厔縣□本義說文引擊也攴見血也
邰斄土來切一字也漢志稷封斄在右扶風師古曰
斄讀曰邰今武功縣五丈原即在此鳳翔郿縣亦有五
丈原亦有斄亭
郃陽郃音合古莘國今為西安府之同州集韻莘或
作&KR0034;通作㜪史注在陳留又按鳳翔之郿亦古郃地魯又有郿
鶉觚在涇州漢屬北地郡作鶉觚城在平凉府之靈臺
縣靈臺周密須國也蒙恬築長城時觚爵奠祭有鶉
集觚上因名平凉漢安定朝那也慶陽府秦之北地今
一統志以鶉觚屬安定必有疎略矣
郁郅屬北地郡注泥水出北方界中有牧師菀官今
慶陽安化縣漢郁郅也慶陽有環縣環縣有靈武臺肅
宗即位於此環蓋古朔方地也寧夏有靈州城隋置靈
武郡亦云肅宗即位於此寧夏衛屬朔方赫連勃勃都
此
浩亹孟康音合門漢屬金城今臨洮府之金州也靖
鹵衛亦屬金城金城又有令居枹罕二縣因羌名也令
音憐枹音夫今河州衛隋曰枹罕
樂涫音官酒泉郡所屬縣又有天䧇縣䧇音衣酒泉
今之肅州衛也
稒陽音固屬五原郡五原謂龍遊原之地干原青嶺
原可嵐原正原横槽原
九㚇音宗山在馮翊谷口相如賦曰夷㚇築室今醴
原縣屯留縣有三㚇山篆作㚇從㚇非
莫䵣丁葛反五原郡之屬縣今延安府神木縣即漢
五原河西地本秦九原改為五原
褒余即褒斜漢志武功縣斜水出衙嶺山北至郡入
渭武功今郿縣也梁州記曰萬石城泝漢上七里南口
曰褒北口曰斜長四百七十里武侯嘗出武功屯五丈
原即此路也五丈原在郿縣西南二十五里
湟中今西寧也唐鄯州宋改樂州或讀去聲蓋與潢
通積水池也
龜兹漢上郡有龜兹縣音丘慈此因有龜兹國而名
也詳見外國名條
郟縣音夾屬汝州此乃楚公子圉葬郟敖於郟杜氏
曰屬襄城宋為潁昌府郟縣今時之汝州郟縣也郟鄏
說文曰河南縣直城門宫陌地在臨汝即今汝州河南
府之陜州音閃古西虢也篆作□郟篆作□□從二人
夾一人也夾以冉切說文曰盜竊懷物也从亦有所持
或曰字說家所分
不羹楚子城不羹注音郎今南陽府舞陽縣有定陵城
是其地也韻會廣韻陽韻皆未收此字殆漏失耳本
作更古陽庚通更讀如岡又轉為郎耳
羛陽即戲陽戲平聲光武親破五較於羛陽注引杜
預言戲陽左傳荀盈卒於戲陽今彰德府城東有戲陽
城
澠池澠音勉漢屬弘農今屬河南府即永寧縣亦澠
池地淄澠之水澠則音繩在今青州府又漢江夏郡有
鄳縣母杏切又作□冥阨黽塞皆鄳也王伯厚鄳黽冥
皆音萌正與盲音近
閿鄉閿本作□無分切訛為受弘農湖縣有□鄉今
為縣屬河南陜州唐之鼎州也旻火劣切目使也又忽
域切則與&KR0034;通□恤皆一音也郭璞作汝授切非
緱氏緱音溝今河南府偃師縣有緱山轘轅山左傳
欒盈過周王使候出轘轅注曰緱氏縣東南所謂武關
者則在西安府之商州左傳楚司馬起豐析以臨上雒
使謂隂地之命大夫曰將通于少習以聽命杜注少習
商縣武關也貨殖傳南陽西通武關鄖關武關秦之南
關也今人或指緱氏之轘轅為武關則誤矣
大&KR2019;山作大苦山海經大&KR2019;之山多㻯琈之玉其陽
狂水出焉有三足龜食之已腫水經注作陽城大苦口
狂水經綸氏縣南
灈陽縣屬汝南郡應劭曰灈水出吳房東入瀙瀙七
吝切汝南今為汝寧府吳房今遂平縣也汝南有鮦陽
縣孟康曰鮦為紂紅反今新蔡有鮦水方子謙上聲音
紂誤詳見□始
潘鄉即□孫叔敖子孫所封寢丘也漢志作□世祖
更名固始今屬汝寧之光州延熹三年立叔敖饒碑封
于潘鄉即固始
溵疆溵水名一作&KR0008;又作&KR0008;於謹&KR0704;說文曰水出潁川
陽城少室今登封縣東至今陳州商水縣入潁隋之溵州
則又在汝陽縣
涅乃結&KR0704;從曰土作涅非上黨有涅氏縣因涅水名南
陽亦有涅南縣亦因涅水四川亦有涅漢志益州郡銅
瀨縣注有談鹵山迷水所出東至談藁縣入涅
縣壅山一音甕水經注晉水出縣雍山箋曰孫云壅
山海經作雍音甕
蔚州音鬱今屬大同府又西魏蔚州是今慶陽府合
水縣又後魏蔚汾在今岢嵐州之興縣岢嵐音可藍
崞縣崞音郭今屬太原之代州九域志有崞山地理
志名山無崞山而有五臺山道經以為紫府内經以為
清涼山也今代州仍有五臺縣漢之慮虒也與繁峙接
界峙音止本漢縣地理志作畤今仍之
方與音房豫左傳城郎注杜預曰高平方與有郁郎
亭今澤州高平縣戰國之長平漢之泫氏也秦破趙長
平即此顯德元年次澤州及劉旻戰于高原敗之追及
于高平又敗之魏相封高平侯又平涼府固原州漢高
平據漢志方與縣在山陽郡房豫晉灼之音也
陽夏夏音檟馮異封陽夏侯陽夏地名尚德論曰太
康被羿所距營陽夏城居之今拱州太康縣是或讀如字
葰人葰數瓦切梅氏音鎻本音雖即荾字荽也葰人
縣屬上黨郡絳侯世家霍人注音鎖樊噲傳霍人注作
葰人蓋霍本有雖音見文選注
洓水洓息錄切音疎吕相絶秦曰伐我洓川杜曰出
河東聞喜縣今解州聞喜縣是至蒲州入河今光山有
洓水書院洓水司馬温公别號光父池為邑令時生光
于此轉注略洓音疎
沁音侵去聲沁州沁源縣澤州又有沁水縣沁州是
晉銅鞮也
曲逆舊音去遇當如字平城圍解高祖南過曲逆改
陳平戸牖侯為曲逆侯音去遇顔之推譏之據孟康曰
中山蒲隂縣又有曲遇曹參傳破楊熊曲遇攻雍斄曲
音丘羽反遇音顒此殆關中地水經注濡水注博水濡
水出蒲隂縣回湍曲復謂之曲逆水故縣名曲逆哀四
年齊國夏伐晉取曲逆即漢高帝擊韓王信自代過曲
逆之地也章帝章和二年以名不善改曰蒲隂焉今澹
園與朱光家張位李登猶以曲逆當音去遇耶或曰今
保定之完縣乃曲逆侯國
乾侯音干左傳注疏及杜林合注皆不音漢書注顔
師古音干今廣平府成安縣古乾侯地與乾時(春秋地名)同
音謂其水嘗乾也見水經注說文有&KR0008;因此立字耳
襄賁開陽二縣地理志屬東海郡賁音肥廣記襄賁
廢入沂州臨沂縣沂&KR1813;巾&KR1813;衣二切今沂州屬兖州府
後魏北徐州隋臨沂唐琅琊也開陽本鄅國春秋叔孫
州仇城啓陽漢避景帝諱改開陽復廢入臨沂荀卿子
說齊相曰楚人則有襄賁開陽以臨吾左是也今徐青
之水以沂名者三惟出太山者為大酈道元謂一出尼
丘徑魯之雩門一出太山之冠石山一曰沂過臨沂之
東承縣之西下邳縣入泗以智考之與河泗合也泗在
黃河南沂在河之北豈得言入泗乎賁之音肥以墳音
轉也
新郪音妻又十六年盟於郪丘應劭曰秦伐魏取郪
丘漢興為新郪蘇秦說魏曰南有新郪則非漢改是名
也後漢郭竟封新郪侯注屬汝南郡故城在今潁州汝
隂縣西北今汝寧府商城縣漢新郪也潁州宋為順昌
府即漢之汝隂今雖分屬鳳陽然正與汝寧商城連界
又漢廣漢郡有郪縣史記注郪丘又音七系反今之潼
川州射洪縣正漢郪縣地射音食
洹水洹戶干切傳曰濟洹之水杜氏曰水出汲郡林
慮縣本隆慮避殤帝諱音林閭洹水入張甲河至修入
漳項羽與章邯盟洹水南殷虛上林慮今亦屬彰德府
後周分相州臨漳界置洹水縣後省入大名府成安今
魏縣古洹水也山海經神囷之山黃水出焉東流注于
洹隋圖經謂安陽河即聲伯夢涉之所
滍川直几切光武敗莽兵於昆陽大雨滍川盛溢出魯山南
經昆陽城東北至潁陽定陵入汝陽處父與楚子上夾泜而軍
泜即滍字昆陽城在今南陽府之葉縣葉音攝泜則直
尼切水出常山入河斬陳餘泜水是也
閼與韓地閼音焉與去聲胡三省音閼為遏正義秦
韓相攻於閼與而趙奢破秦軍郡縣志閼與山在磁州
武安縣今磁州屬彰德府又郡國志上黨涅縣有閼與
聚括地志曰今名烏蘇城在潞州銅鞮縣銅鞮宋之威
勝軍今為沁州沁州之武鄉縣即漢涅縣地又儀州和
順城亦云韓閼與和順春秋榆城儀州即今遼州如耳
曰魏伐趙斷羊腸拔閼與是也羊腸正義云太行山阪
道名南屬懷北屬澤按秦上黨郡今澤潞遼沁四州之
地兼相州之半韓總有之至七國時趙得遼沁韓猶有
潞州及澤之半半屬趙魏沁州在羊腸之西遼并代三
州在句注山之南今太原晉陽西北通河西上郡關曰
羊腸坂是通典太原陽曲縣有乾燭谷即羊腸坂後漢
鄧訓傳注今嵐州界羊腸坂是也隋煬登太山問崔賾
對曰上黨壺關縣有羊腸坂又皇甫謐地書云太原北
九十里有羊腸坂戰國策說秦曰西攻脩武踰羊腸郡
縣志羊腸在太原交城縣東南五十三里是有數羊腸
坂
句注句音鈎其音章句之句者非也山在代州雁門縣
西北蘇厲曰齊反巠分先俞於趙正義巠音邢分當
作山括地志云句注山一名西陘山俞容朱切爾雅西
隃雁門是也郭注曰西隃即雁門先西聲相近白虎通
曰西方者遷方也
漳滏屬磁吳起曰殷紂之國左孟門而右漳滏注云
水熱若出於釜故名滏今在磁州清漳出沾山大要谷
今太原府平定州樂平縣少山也樂平即漢沾縣濁漳
出潞安長子縣鹿谷山即發鳩山東至彰德府入清漳
九域志冀州衡水縣長蘆河即禹貢衡漳之故瀆也洺
水至廣平永年縣東南二十里洺漳合流二漳本入河
河南東徙漳遂專達於海趙王謂公子成曰吾國東有
河薄洛之水徐廣曰安平經縣西有漳水津名薄洛津
袁紹在薄洛津聞黑山賊信是也按漢信都安帝更名
安平通典貝州經城縣宋省入大名府宗城縣在此時
為廣宗縣屬順德府漳有十見前
番吾即蒲吾蘇秦曰秦甲渡河踰漳據番吾則兵必
戰于邯鄲之下矣括地志蒲吾故城在鎮州房山縣東
今之真定府平山縣即漢蒲吾也番當音蒲史記番君
音婆嶺南番禺音潘
鄄城音絹屬濮州古顓頊之墟曰帝丘夏昆吾氏所
居春秋衛成公都此漢鄄城隋濮州今仍為濮州屬東
昌府魏武之興全賴荀彧為守鄄城吕布攻鄄城不下
西屯濮陽操曰布不能據東平斷亢父泰山之道吾知
無能為也濮陽今屬大名之開滑昆吾之伯想兼有之
亢父屬東平國正義曰故城在兖州任城縣今之濟寧
州也沛公還軍亢父光武征龐萌至亢父
于越即於越作干者非也荀子勸學篇于越夷貊之
子注于越猶言吳越吕氏春秋荆有佽飛得寶劔於于
越高誘曰于吳邑也方子謙收入寒韻作干智按是于
字于粤猶句吳也王會篇曰於越納補注曰春秋定哀
三書於越漢書于越注于發語聲子謙或據前人小說
須知與豸鳩同誤耳
澶市連切衛地杜氏曰在頓丘縣南今名□汚衛地
也汚音紆宋禦遼于澶淵今大名府開州滑縣是古衛
地頓丘一作敦丘亦其地也
平谷音裕問竒集曰裕峪同今屬順天府梅氏峪音
育廣韻韻會諸書皆無峪字智按北人呼谷為裕猶呼
綠為慮也
&KR0008;縣貫縣屬鉅鹿郡師古曰&KR0008;若么反貫式制反王
子侯表貰鄉侯平音式制反當是貰字訛為貫也
督亢音剛燕丹獻督亢圖水經注淶水一名巨馬河
合流督亢溝水耗則伏而顯於逎縣包方城縣為督亢
澤涿志有督亢亭固安縣有督亢陌督亢澤南為白溝
水又鳳陽懷遠縣有督亢城
逎古遒字屬涿郡亦見侯表朔方郡又有呼遒縣
蓚音條河間府景州春秋晉條地漢廣川隋蓚縣高
允封隆之皆蓚人
㶌水音輦即沇水山海經王屋山㶌水注於泰澤水
經注箋引此㶌水智謂即沇見前兖濟條
宛朐音冤劬今曹縣靳歙以中涓從起宛朐歙音翕
徐廣曰煑棗城在宛句大宛國之宛南陽縣之宛縣皆
音鴛
&KR0034;平音之疑切今屬東昌府漢東郡有莊平縣泰山
郡在莊縣今訛為茌音持貨殖傳山不&KR0034;櫱師古曰古
槎字也
單父音善甫吕覽言宓子行其術于亶父猶禪䄠墠
壇之類可知古亶單皆有二音必讀善甫者亦一儒之
音釋也
㡉縣音堅屬東萊郡有鹽官吕忱為㡉令今通考引
用皆省作弦
費縣音秘音蜚後為姓或作鄪㵒趙明誠曰費長房
費禕音蜚琅邪費氏音秘
瓡屬北海郡師古曰即執字北海又有平的縣
濼水盧谷切又郎狄切魯會齊侯于濼杜曰水在歷
城西北入濟說見濟下問竒集音粕兖州府東平州梁
山濼當音泊
負尾即陪尾泗水出兖州府泗水縣陪尾山經曲阜
滋陽濟寧又韻會陪尾山漢地志作倍尾江夏安陸横
尾山水經注洛水過五零陪尾北與澗瀍合今德安府
城東北有陪尾山三輔黃圖萯陽宫萯音倍可知古通
用矣
乘丘千乘皆去聲今濟南府濱州漢千乘地爾雅如
乘者乘丘注形似車乘謂稻田塍埓莊十年公敗宋師
于乘丘屬漢泰山郡集韻堘畻塖即說文之塍
鄆城音運今屬濟寧府乃漢廩丘地隋為鄆城唐為
鄆州東平州則隋之鄆州也青州沂水縣乃春秋鄆邑
古今錯亂大為難記如濟南府齊河禹城縣皆漢祝阿
地而祝阿城乃載於長清長清又載為漢盧縣地武王
封黃帝後於祝在此如鄆城為漢廩丘而廩丘城又在
東昌府之范縣至廩延則是酸棗今為開封延津縣漢
志琅邪郡東莞莞音官故鄆城有術水即沭水也今廣
州又有東莞
吾山在東阿縣吾音&KR1813;漢武瓠子歌云功無巳時兮
吾山平即此瓠子曰宣房在大名開州其下流經此漢
東海郡有郚鄉縣亦音&KR1813;
濕即漯他合切說文曰水出東郡東武陽元為開德
府朝城縣今朝城屬東昌府之濮州本商王畿地也漢
志作漯禹貢浮於濟漯累於他合之音難諧漢平原郡
有漯隂縣佩觹集曰有以水名之濕為下濕者六書故
曰&KR0034;說文曰從日絲微杪也從日中視絲古以為顯字
或曰讀若唫或以為繭繭者絮中往往有小繭也孫氏
五合切疑此即繭而又讀若榻漢碑溼漯多通詳見襍
說
不其如淳音基縣屬瑯琊郡有太乙祠明堂弱侯論
不字如旉
㘰鄩即斟鄩故城在青州北海郡今斟灌城在夀光
縣東地理志作㘰今㘰城是
黃堌賈魯河道自黃陵南達白茅放於黃堌等口即
今賈魯河故道也白茅在曹縣黃堌在單縣萬歷丙申
黃堌河決由賈河故道出符離集等處蓋即元人所挑
矣
濡水音乃官反漢志遼西肥如縣注青水東入濡水
入海陽王莽曰肥而師古曰濡乃官反今字書韻書皆
無此音
[車犬]音大屬江夏漢王霸子符徙封[車犬]侯後漢書作[車犬]
音犬智按說文[車犬]特計切韻會引漢地理有[車犬]縣徒蓋
切而唐韻韻會銑韻無[車犬]字可知[車犬]訛
洣水出荼陵縣地志謂之泥水洋湖所注也上有峨
山酈道元詠曰登武陽觀樂藪峨嶺千蕤洋湖口
樂浪音狼漢置元莵樂浪樂浪有&KR0008;邯縣&KR0008;音男後
漢王景八世祖仲以濟北王興居反欲師仲仲奔樂浪
家於&KR0008;邯又有不而縣而或音倪又有黏蟬縣服虔曰
蟬音提
鍚縣漢屬漢中之縣應劭音陽師古曰即春秋所謂
鍚穴也隋曰鄖鄉唐曰南豐曰淅川此時為鄖陽府今
一統志音釋不詳何怪時人之呼為錫耶弘農郡注有
甲水出秦嶺山東南至鍚入沔即此也譙周子同為鍚
令
佷山縣屬武陵郡音恨出藥草蔡邕傳卓自佷用佷
當與狠同篆當作□王莽兒佷元命包曰愀然佷然注
戶懇切
荼陵屬長沙國小顔音弋奢反益知古人呼荼為塗
而古之荼即茶字也
㵋水出豫章艾縣左傳吳公子慶忌諫夫差不納居
於艾是也水過長沙羅縣積為町湖
&KR1791;䣕水經注音存罵漢縣屬犍(音虔)為在朱提(音時)旁六
書故作孱䣕則王莽時改也犍為屬嘉定之縣古為郡
名如馬湖府及叙州之長寧縣眉州之青神縣即青衣
皆屬漢犍為犍為有牛鞞(音髀)縣劉裕遣臧熹同朱齡石
入蜀譙小苟塞打鼻熹至牛脾進攻即牛鞞也青衣禹
貢蒙也有大渡水至南安入渽(音哉)高守恒詩犍為牛鞞
朱存馬豹領蛾眉青合羊亦巧語也証知存馬加邑旁
耳
冉䮾音龐今四川之松潘地也武帝開冉䮾為汶山
郡唐置松州宋為茂州灌疊皆所屬維州在其外
邪龍屬益州孫愐音邪為牽升菴曰孫愐音邪龍為
顚智按唐韻與汧蚈雃并列疑是邢之訛
收靡縣味縣皆屬益州李竒曰靡音麻升麻所出孟
康曰味音昧
盢町山從&KR1980;山皆屬益州益州律高縣有盢町山出
銀鉛師古曰盢音呼鵙反來唯縣從&KR1980;山出銅&KR1980;音胡
工反益州又有葉榆縣葉如字人或誤讀為攝有葉榆
澤在東貪水首受青蛉水南至邪龍入僕水又有不韋
縣智按常璩南中志漢武置巂唐不韋二縣徙吕嘉子
孫實之因名不韋以彰先人惡行人歌之曰漢德廣開
不賓渡博南越蘭津渡蘭滄為他人
朐䏰屬巴郡其地多此蟲遂以為名問竒集音瞿閏
字彙朐作&KR1219;音潤戴氏亦云朐訛為朐也&KR1219;尺尹切䏰
爾軫切則瞿閏之音誤矣今夔州府雲陽梁山二縣是
弜頭音竒譯名常璩巴志言在朐䏰華陽國志言張
儀城江州司馬錯自巴涪水取楚商於之地為黔中郡
白虎為患有秦精者作白竹弩殺之秦王刻石與盟其
時號白虎復夷即今弜頭虎子也西漢時有扶徐荆州
著石楚訪有弜頭白虎復夷又曰扳揗蠻即今弜頭虎
子弜強貎
䢼亭居容切晉郭璞傳有物大如水牛到宣城下璞
卜曰是䢼亭驢山君鼠也智按南康志有䢼亭湖䢼亭
廟亦作宫亭其廟神能分風景純所言驢山得無即廬
山神乎冷齋夜話載安息王子高安世次䢼亭湖廟廟
神言多嗔至此求為作寺正此地也
剡溪今紹興音閃見梅氏音注智按古皇剡剡即光
睒睒音義與閃同
厹猶今之泗州通典泗州漣水縣漢厹猶縣南齊設
冀州治漣口智按郡縣志沭水俗名漣水今沭陽縣也
漢之厹猶今泗州也春秋仇猶國今之太原府盂縣也
有仇猶城智伯欲伐厹由遺之大鐘即此羅氏路史謂
智伯所伐為漣水大誤矣厹由仇猶字通國策作厹由
史樗里傳作仇猶韓子仇繇高注或作仇首吕覽作厹
由訛為夙由皆一也
新淦音甘去聲屬臨江府又姑南切南越地名漢嚴
助傳處之七淦說文淦水入船中也一曰泥也一作汵
虹縣今呼為絳水經注溝首對獲世謂之洪溝昭八
年蒐于紅杜預曰沛蕭縣有紅亭即地里志之虹縣王
莽所謂貢也漢碑曲紅即曲江貢虹紅洪相通可証以
知北魏時三江猶屬東冬同音矣
鄲音多沛郡之縣功臣表有鄲侯師古音多智以為
此單音之轉
庱亭庱音逞吳地蘇峻亂立大業曲阿庱亭三壘胡
身之作丑升反
龍兊音奪見張位音注史記樊酈傳戰龍脫在易州
趙世家孝成王丹十九年趙與燕易土以龍兊汾門臨
桑與燕龍兊邢子勵趙記所謂龍山四麓各有穴出風
者也以兊或為脫則音脫耳
槖皐漢縣與浚遒屬九江郡孟康音拓姑詳見疑始
羸&KR1454;漢縣與龍緬朱䳒屬交趾音連摟見孟康音注
今唐韻先韻中竟造一□字
□泠即夀泠屬交趾音麋零馬援傳徵側為麊泠縣
雒將之女韻會引縣名作□泠水經注曰盧容水逕區
粟城與夀泠水合朱謀㙔箋曰晉志作麊泠沈約宋書
作夀泠今從宋志
牂牁音近臧戈繫船橛也漢書作牂牁郡地故且蘭
且音苴沅水所出或作䍧牱亦作樁柯常璩作戕牁郭
忠恕作戕&KR0008;引玉篇繫船大杙也今刻佩觿集編作戓
或彧以&KR0008;為戓升菴作戙戨言貴州江難渡兩岸立兩
杙舟人循繩而渡盤江崇安江皆然因悟古人字義按
水經注箋盤江在賁古縣南朱裒之反李恢追至盤江
者也此本是盢町山水盢音呼鵙反訛為盤耳智疑盤
訛為盢有鄨縣不狼山鄨水所出音蔽又音鼈有句町
縣音劬挺談挋縣挋一作指夢得玉澗襍書曰潯陽記
郡西松言陶公牂牁伐此樹淵明搜神後記言新淦封
溪有吳聶友截梓樹板濤牂牁處則此語晉時猶存
同並音伴縣名屬牂牁漢昭紀同並二十四邑又西
南志傳牂牁同並漢書亦借並為傍字此並音笨乃並
之粗脣聲也
越巂漢郡音髓其縣有卭都定莋大莋莋秦灊街蘇
示師古曰示讀如祗&KR0642;江在西北&KR0642;古彛字越巂今為
四川行都司猶有武侯城是五月渡瀘處非汭溪合江
之瀘水也
僰人㸑人即今雲南之黑羅羅白羅羅也又有麽些
禿光些儂人沙人濔河尋丁蠻栗些之類古曰烏蠻白
蠻今偏沅之間曰黑苗赤苖
湞迻漢所云靡莫也元封中以兵臨湞王舉國降
且慮音苴廬又音秋閭屬遼西隆慮以避諱音林閭
在河内夏馥所入山也又無慮在遼東取慮在臨淮昌
慮在東海漢志俱音閭取慮音趨閭
爾稽即尼谿史記孔子世家齊景公欲封孔子以尼
谿之田晏子春秋外篇公悅之欲封之以爾嵇即尼谿
峚山音密山海經峚山淵明詩乃在峚山陽鄭鄤取
以為號今廣韻字彙皆遺
亞駝即嘑沱一作虖池惡池呼沲惡沱虖勺史蘇秦
說燕南有嘑沱漢光武紀至嘑沱河周禮職方幷州川
虖池山海經泰頭之山共水出焉南注於虖池又禮記
晉人將有事于河必先有事于惡池即虖沱秦穆公伐
楚詛楚文曰告盟于不顯亞駝大神即滹沱之神韓非
初見篇中山呼沲以北不戰而畢為燕法言吾子篇浮
滄海而知江河之惡沱注惡沱淺水也音義同博南言
山海經虖勺一作多即滹沱也此水自代郡鹵城今繁
畤也流至參合雲州文安霸州入海光武所渡在定州
今曰危渡口
焦國即譙國焦澹園曰焦國名又姓一作譙國名記
焦譙一也江淹詩焦山作譙山可証
什方即什邡漢書張良傳漢高帝惡雍齒欲殺之用
良計封為什方侯猶言釋放後漢儒林傳楊仁拜什邡
令注益州縣名音十方
離枝即令支史齊世家桓公北伐山戎離枝孤竹地
里志遼西令支縣有孤竹城離令聲近令音零
&KR2847;侲即肅慎後漢東譯傳挹婁古肅慎之國孔融傳
肅慎貢楛矢丁零盜蘇武牛羊文苑傳杜篤論都賦所
稱昆彌&KR2847;侲即肅慎按周禮大司馬大獸公之注獸五
歲曰慎亦作麎禮逐疫與挽歌用侲童侲麎慎互通王
會又作稷慎史記作息慎後為女眞遼興宗名宗眞改
為女直
離&KR1374;即堆前地理志李冰鑿離&KR1374;晉灼曰古堆字晉
胡奮傳作離塠河渠書離碓集韻堆又作&KR0146;&KR0008;&KR0034;升菴
引周憬碑作犂魋同李冰穿二江者王&KR3533;
苟屚即勾漏晉書葛洪傳聞交趾出丹砂求為勾漏
令縣名前漢地理志交趾郡有苟屚縣即勾漏
子同即梓潼王莽自云定命于子同即此地也
&KR1432;山后偶二音升菴言宜興漢封蔣澄為&KR1432;亭侯當
是函字之省陳懋仁音后今桐城有&KR1432;山音偶
西渳一作西洱西二西珥唐鑑玄宗戊寅皮邏閣彊
大注身之曰渳河即西渳河今作西珥漢志作西洱升
菴引隋書作西二
五阮即五原說文阮代郡五阮關也升菴云詩侵阮
徂共即五原之地今作原智按張氏曰阮國名共阮之
地名皆在今涇州今有共池詩地理考注云氏族略阮
商諸侯在涇渭之間漢五原郡邊河西今時延安府神
木縣皆其地本秦九原郡漢改五原而絳州遼州皆有
九原山乃同名也五阮自為五原而侵阮之阮則别一
阮耳升菴想未考也
罷谷音擺山海經洱水出罷谷山罷皮買切王僧孺
姬人怨以罷叶解買余亦謂方言之襬音擺淮南拘罷
亦音擺古蓋有此音
郉即耿史殷紀祖乙遷于郉索隠曰郉音耿今河東
皮氏有耿鄉正義絳州龍門縣耿城是則此郉非邢洺
之郉詩地理考引通典郉州治龍岡縣祖乙遷郉即此
則杜佑與王應麟皆失考邪郉州今北直順德府存考
錞于縣屬北海以其形似錞干而名樂器之圓敦者
名錞釪山海經巍山是錞于西海又竹山錞于江注錞
猶堤錞也敦堆聲近蓋山川之形有似圜堆深筩者如
玉甑峰鈷鉧潭之類
大岯書至于大伾陸作大岯一作大&KR0008;史記作大邳
豐鎬漢書傳復居于豐鎬封禪書灃滈有昭明壺
鮐即狐駘見檀弓左傳郪丘公羊作犀丘穀作師丘
石經作菑丘
金潾交趾地名張籍蠻中詩銅柱南邊毒草春行人
幾日到金潾水經注所謂金潾清渚也今刻本作麟非
范石湖言交趾鶴扇螺笠貴人坐輓車挂幅内曰抵鵶
上已抛毬曰飛駞其論交趾交脛而今不交則迂矣
觻得觻音鹿張掖郡所屬縣今之甘州即張掖也樸
&KR0008;音蒲環武威所屬縣又有蒼柗縣古松字允吾音
鉛牙屬金城今莊浪楈次音苴咨屬武威郡渠搜
朔方之縣禹貢渠叟屬西戎而漢縣之大□古要字
北地郡之縣也當是□字烏氏音焉支索隠曰烏於
然反屬安定郡眴卷音旬箘二縣皆屬安定郡蓮
勺師古音輦酌左馮翊地平輿水經注汝水過平輿
縣朱謀㙔曰輿音豫狋氏音拳精縣屬代州&KR1261;陶
即汪字从㞢从土屬雁門郡即裴音肥漢縣屬魏郡
今大名彰德地皆漢魏郡也&KR2007;題師古曰&KR2007;古莎字
漢屬清河郡雊瞀二字工豆莫豆反屬上谷郡厗
奚厗音題或作蹄屬漁陽郡猇蔡謩音由又音鴞屬
濟南郡高&KR0146;山名壺山浯水所出入淮屬琅琊&KR0146;即
柘字浯音吾盧維職方兖州其浸盧維音雷灉番
汗音盤寒屬遼東郡汨羅音密在湘隂縣屈子沈處
徙縣屬蜀郡師古徙音斯&KR1514;水在蜀郡源縣音夀
母椵與梲同屬益州嵊縣音盛或作&KR0008;在紹興又平
聲亭名在吳&KR0034;里顧野王曰洛陽有&KR0034;里音魂又作
渾升菴音塊殊是
曲紅即曲江見漢周府君碑曾子固言之甚詳盓江
即烏江見玉篇無慮即無閭見九域志引醫無慮山
西虞即西吳管子賁隅即番禺山海經桂林八樹作
賁隅楪榆樸榆皆葉榆國荆荼史記引荆舒作荆
荼戶孫即烏孫國見吕覽博狼即博浪漢書賁
渾即陸渾見山海經乃□之訛餘汗即餘干漢書
烏亘即烏桓晉書作烏丸西零即先零銅瀨即漢
志同勞地在益州見水經注作銅瀨天苴張儀傳天
苴即天巴鄑城即訾城左傳注銅庭即洞庭山海
經&KR0034;罘即之罘見張九齡詩扶掃即扶&KR1171;史記
蕩隂即湯隂九域志終隆即終南淮南子陳宲即
陳寶說文引陳宲赤刀坶野即牧野說文羭次即
榆次山見山海經有鄠即有扈史記剗道即棧道
史記田叔傳四竇即四瀆周禮注終髮即窮髮南
荒地莊子坰澤即滎澤杜預引竹書紀年汃國即
豳國爾雅卭&KR0034;即卭𤏡漢碑三陜即三峽見升菴
引字諟倉吾即蒼梧見汲冡芮&KR2101;&KR2101;與鞠同漢地
志注韓詩皆引芮&KR2101;之即周禮注作納&KR0008;又作㘲九乃
上聲毬轉入為鞠故蹴鞠即擊毬祁黎左傳隠十一
年會時來公作祁黎左文作郲滎陽縣東有釐城歐
蛇桓十二年左傳盟于曲池穀作浀池公作&KR0008;蛇須
昫左作伐邾取須句公作須昫首戴僖五年左會首
止公穀俱作首戴泥母左甯母穀作寧母杜注高平
方與縣東有泥母亭母又音無訾樓僖三十三年伐
邾取訾婁公作叢婁穀作訾樓垂斂左文二年盟垂
隴公穀作垂斂斐林宣元年會蜚林伐鄭公作斐林
注引禮記必將有事于蜚林即配林無婁宣十五年
會無婁公作牟婁袁婁作爰婁貿戎成元年王師敗
于茅戎公穀作貿戎瑣澤成十一年會瑣澤公作沙
澤苕丘公作招丘善道襄五年會吳于善道公穀
作善稻偪陽襄十年滅偪陽穀作傅陽大鹵公穀
作大原屈銀公羊屈銀左作厥憗皐鼬公羊作浩
油蕖蒢定十五齊衛次于蕖蒢公作蘧蒢郕公作
盛祊穀作會于防公亦作邴夫鍾作童奚作郎
禚作郜滑作郎檉作朾酈作犁作麗下陽作
夏陽盂公作霍穀作雩或作宇緡作閔蓼作鄝
辰陵作夷陵鄆作運鄵作橾邿作詩桃作洮
祝柯作祝阿此俱字同音異與音同字異者
通雅卷十六
