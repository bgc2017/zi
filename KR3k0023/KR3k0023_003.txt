錦繡萬花谷前集卷三
春
白鳩首農白鳩之白誰與隣霜衣雪襟誠可珍首農政
鳴陽春(李白詩)
啼鳥饒舌不緣啼鳥春饒舌玉鎻仙郎那得知(白樂天詩)
女夷鼓歌淮南子女夷鼓歌以司天和(女夷春夏長養之神)
武后宣詔花發武后天授二年將遊上苑遣宣詔曰明
朝遊上苑火急報春知花須連夜發莫待曉風吹於是
凌晨名花瑞草布苑而開若有神助(卓異記)
明皇羯鼓開花唐明皇嘗遇二月旦小殿柳杏將吐歎
曰對此景物豈可不與判斷之呼高力士取羯鼓上縱
擊一曲名春光好反顧柳杏皆發笑曰不喚我作天公
可乎(南卓羯鼓錄)
賜柳圈唐高宗春幸梨園並渭水祓除賜羣臣細柳圈
辟癘帝有所感即賦詩(李適𫝊)
幸繭館元后厭居深宫中王莽欲市其歡令太后四時
廵四郊春幸繭館(上林蠶所也莽𫝊)
杏花菖葉文選策秀才文杏花菖葉耕穫不愆(月令香花生種)
(百榖吕氏春秋菖始生乃耕)
柳色梅香茶褐園林新柳色鹿胎田地落梅香(李太白詩)
花匠花匠礙寒應束手酒龍多病為垂頭(陸龜蒙惜春)
伴仙唐宫中寒食立鞦韆為樂帝呼為伴仙戲(開元遺事)
綠楊紅杏灘漱金沙過枕前雨絲斜織麯塵煙綠楊紅
杏宜寒食紫燕黃鸝聒晝眠(僧楚巒)
浮花浪蘂浮花浪蘂鎮長有(韓退之杏花詩)
白打錢内官初賜清明火宰相關分白打錢(韋莊詩)
繭館蠶瑶箱燕繭館蠶初起瑤箱燕未歸(晏元獻詩)
花中管絃醉鄉閒處日月鳥語花中管絃(山谷詩)
踏陽春邢鳳之子夢一婦人歌踏春曲曰踏陽春人間
二月雨和塵陽春踏盡秋風起愁盡人間白髮人(異聞錄)
蒸紅退之桃源詩川源遠近蒸紅霞介甫因作絶句詩
云春風過柳綠如繰晴日蒸紅出小桃(苕溪詩話)
花如梅遙知二月王城外玉仙洪福花如梅(坡詩)
桃雪洗面北齊盧士遜妻春日以桃花和雪與兒洗面
取紅白作光悦(史略)
三眠柳李義山賦曰豈如河畔星牛隔年只聞一過不
及苑中人柳終朝剰得三眠(漢苑中有人形柳一日三起三眠)
麯塵波晴沙金屑色春水麯塵波(白樂天詩)
草屈金鈎簷垂冰筯晴先滴草屈金鈎綠未回(石曼卿詩)
瓜頭綠林花女頰紅春水瓜頭綠(後山)
詩宜春苑中春已歸披香殿裏作春衣新年鳥聲千種
轉二月楊花滿路飛(庾信)春雲漠漠雲欲落東風和冷驚
羅幕漸看遠水綠生漪未放小桃紅入萼卧聞百舌呼
春風起尋花柳村村同城南古寺修竹合小房曲檻欹
深紅病眼不羞雲母亂鬢絲強理茶煙中東郊欲尋
春未見鶯花迹春風在流水鳬鴈先拍拍孤帆信溶漾
弄此半篙碧春風小院却来時憑君說與春風知年年
歲歲無窮已花似去年人老矣明年崔護若重来前度
劉郎去千里(東坡)春風吹綠源頭草草色雨餘晴更好堂
前簾静燕初忙江上麥齊蠶欲老腐儒飽食欣自傳日
長但酣春晝眠戶屨無人足清絶覺来幽響落山泉
東風著物猶未驚忽聽林間鵯鵊鳴漱水生波先泛泛
燒㾗破暖漸青青農家且喜春耕足未曉呼兒飯黃犢
誰家躍馬来探春却笑瀾飜啼布榖(韓子蒼)雪花初著鴛
鴦瓦疊嶂疎林入圖畫春工不作兩樣心盡遣根荄赴
陶冶我昔年少曾買春著盡榆錢不多價春應索價来
覓人客氣今猶不相下待領春風歸去家家山却有療
愁花隣公大段作春計小囿栽花今數世但憎赤脚婢
惱人要逐丫鬟同拾翠(盧驤)春風東来忽相過金樽綠酒
生微波落花紛紛稍覺多美人欲醉朱顔酡聞道春
還未相識走傍寒梅訪消息昨夜東風入武陽陌頭楊
柳黃金色(太白)蒲芽荇帶繞清池錦纜牽船水拍堤好是
寒煙疎雨裏遠峰青處子規啼曲欄干外柳垂垂羅
幕輕風燕子飛獨倚危欄思往事落紅撩亂點春衣
荳蔲梢頭春事休風吹萬點只供愁杜鵑啼破三更月
夢遶雲間百尺樓院落簾垂春日長懶情天氣牡丹
香細看月面天然白不及姚家宫樣黃門前楊柳暗
沙汀雨濕東風未放晴點點落花春事晩青青芳草暮
愁生(謝無逸)東風吹暖氣消散入晴天漸變池塘色欲生
楊柳煙(陳羽)内人暁起怯春寒輕揭朱簾看牡丹一把柳
絲收不得和風搭在玉欄干(徐仲雅)天静鳥飛遠路幽花
自香春風吹草木野水在池塘(楊蟠)粘天芳草綠蒙茸久
客傷心望不窮山色自隨人遠近鶯聲只在水西東
千林欲暗稻秧雨三月尚寒花信風九節老笻應不惜
步隨流水看殘紅(俞師郝)年抛造化甄陶外春在先生杖
屨中楊柳長齊低戶暗櫻桃爛熟滴階紅(題藏春塢)春力著
人春睡重葉底黃鸝鳴自送綠幕朱欄日觀明回廊側
戶風簾動綠暗連村柳紅明委地花畫梁初看燕廢
沼已鳴蛙(後山)侵階草色連朝雨滿地梨花昨夜風蜀魄
不来春寂寞楚魂吟夜月朦朧孤村芳草遠斜日杏
花飛江南春盡離腸斷蘋滿汀洲人未歸(寇莱公)飛廉快
雲開白日頓撼天地萬竅號挼挲桃李清净晝乞與遊
絲百尺高(山谷)盡道春多雨傷摧花易空不知春態度尤
在綠隂中(饒德操)一年春事又成空擁鼻微吟半醉中夹
道桃花三月暮馬蹄無處避殘紅(侯鯖錄載張公舉)殘花不待
惡風吹細雨浮花半出籬籬外行人錯回首黃鸝飛上
綠楊枝(王民瞻)侵凌雪色還萱草漏泄春光有柳條秦
城樓閣煙花裏漢主山河錦繡中(杜甫)雪留寒竹寺舍冷
風撼早梅城郭香(裴詵)紫陌亂嘶紅叱撥綠楊高映畫鞦
韆(韋莊)一路翠煙垂柳驛滿川紅雨落花村(王元之)人閒簾
幕燕相語風暖園林柳半黃(文潜)蒲根水滿鴈初下梅徑
香寒蝶不知花明柳暗一溪水日薄雲濃三月天(洪明)
細雨来時麋角解春風歸去馬蹄香(謝無逸)初陽弄色明
高柳殘雪留寒伴落梅(劉原父)雨暗梨花春自老煙沉芳
草夢猶寒(孔方平)先遣和風報消息續將啼鳥說来由(樂天)
梨花院落溶溶月楊柳池塘淡淡風(晏殊)池面白魚吹落
絮葉間青杏退枯花(山谷)悄聞決決流冰水盡放青青入
燒㾗(東坡)江邊石下誰知處綠戰紅酣别是春(太白)彎環淺
水碧依舊自在好花紅斬新(石懋)一聲啼鳥禁門静滿院
落花春日長(文惠)樓臺側畔楊花過簾幕中間燕子飛
柳絲遮綠浪花片落青苔(司空曙)興闌啼鳥換坐久落花
多(王維)水生挑菜渚煙濕落梅村(東坡)梨花千樹雪楊柳萬
條煙(岑參)晴梅朱粉色嫩水碧羅光(杜牧)草平天一色風暖
燕雙高(宋庠)野棠開未落山櫻發欲然日華川上動風
光草際浮花深不辨蝶柳暗欲迷橋(韓持國)柳塘春水
漫花塢夕陽遲(王維)遲日江山麗春風花草香(杜詩)暖漾魚
遺子晴遊鹿引麑(吴子華)風暖鳥聲碎日高花影重(杜荀鶴)
白玉一杯酒綠楊三月天(李白)水堤煙報柳山寺雪驚梅
(蕭遇)雨吟春破碎貧飲客彫零(太白)犬眠花影地牛牧雨聲
坡海月隨帆落溪花遶驛流(李堪)爐煙添柳重宫漏出
花遲(楊巨源)柳徑雨沾綿竹齋風隕籜(山谷)紅稠屋角花碧
秀墻頭草麥壠多秋色楊園流好音(文選)綠攪寒蕪出
紅争暖樹歸(介甫)綠垂風折笋紅綻雨肥梅感時花濺
淚恨别鳥驚心花濃春寺静竹細野池幽草敵虛
嵐翠花禁冷葉紅(杜詩)春江圍草市夜漲浮竹屋(東坡)紫椹
知蠶老黃雲見麥秋(山谷)水色傲溟渤川光秀菰蒲(李白)曉
楚山雲滿春吴小樹低山秀白雲膩溪光紅粉鮮(杜牧)
故國寒濤闊春城夜夢長(希畫)看雲野思亂遇雨春衫薄
(山谷)江動月移石溪虚雲傍花(杜甫)桑斧科春色漁歌唱夕
陽(王文惠)夜月琉璃水春風柳色天(鬼仙)一家千里外百舌
五更頭(顧况)日脚金波碎峯頭細點繁(樂天)幾點社翁雨一
番花信風(山谷)繭收松上雪麥刈隴頭雲(洪龜父)
夏
維夏梁元帝纂要孟夏亦曰維夏(初學記)
百榖權輿曾恭曰今始夏百榖權輿陽氣始養之時
槐夏麥秋晨氣潤槐夏午隂凉(趙氏師民詩)
麥秋禮記孟夏麥秋至月令章句曰百榖各以其所生
為春熟為秋故麥以夏為秋
白龍皮李德裕為相方盛暑燕賓以金盤貯水浸白龍
皮置於坐末凄然都無暑氣白龍皮新羅所獻本得於
海中(劇談錄)
冷蛇明皇以申王畏暑賜之冷蛇白色而不傷人冷如
冰雪玩之不復有煩熱也(酉陽雜爼)
飛雪散王仲都服飛雪散能盛暑使曝坐周以炎火口
不言熱身無汗出體自清凉(紀麗)
玄冰丸夏日服六壬六癸符或玄冰丸飛霜散暑不能
侵也(抱朴子)
七輪扇漢長安巧工丁緩作七輪扇連續七輪大皆徑
丈一人運之滿堂寒(西京雜記)
六尺牀輕紗一幅中小簟六尺牀無客盡日静無風終
夜凉(白樂天)
薤葉簟白樂天寄李蘄州詩笛愁春盡梅花裏簟冷秋
生薤葉中(蘄州出笛并薤葉簟)
龍髯拂元載有紫龍髯拂色如爛椹長三尺水晶為柄
清冷夜則蚊蝟不敢進拂之有聲鷄犬無不驚逸
青奴黃魯直以竹夫人憩臂休膝非夫人之職改曰竹
奴又謂冬夏青青之所長又曰青奴(本集)
黃琉璃簟蘄州笛竹天下知鄭君所寳仍瑰竒攜来當
晝不得卧一府𫝊看黃琉璃體堅色净又藏節滿眼凝
滑無瑕疵誰謂故人知我意卷送八尺含風漪呼奴掃
地鋪未了光彩照耀驚童兒青蠅側翅蚤虱避肅肅疑
有清風吹身甘首寢百疾愈却願天日長炎曦(退之集)
碧筩酒魏鄭公徵三伏之際率賓僚避暑于使君林取
大蓮葉盛酒以簮刺葉令與柄通屈莖輪囷如象鼻焉
持翕之名碧筩酒(雞跖集)
赤脚踏層冰七月六日苦炎熟安得赤脚踏層冰(杜甫)
褦襶子程暁伏日詩今世褦襶子觸熱到人家搖扇髀
中疼流汗正滂沲集韻褦襶子不曉事人也
宴葡萄園唐高宗時天子饗會夏宴蒲萄園賜朱櫻宰
相學士從行給翔麟馬帝賦詩學士屬和(李適𫝊)
坐甑法曹貧賤衆所易腰腹空大何能為自從五月困
暑濕如坐深甑遭蒸炊(退之謝簟詩)
書裙羊欣年十二隨父不疑為烏程令吴興太守王獻
之愛之欣嘗夏月著新絹裙晝寢獻之入縣見之書裙
數幅而去(欣𫝊)
黃雀風周處風土記仲夏長風扇暑(此節東南嘗有黃雀風此風俗名曰)
(長風)
老紅漱井消午醉掃花坐晩香衆綠結夏幄老紅駐春
妝(文潜)
探支凉風長江大欲見疵探支八月凉風(坡詩)
童子五銖衣岑文本避暑山亭忽有報上清童子參衣
淺服青衣曰此上清五銖服出門不見文本掘得古錢一
枚自是錢帛日盛位至中書令(博異志)
琴風舜作五絃之琴以歌南風歌曰南風之薰兮解吾
民之愠兮南風之時兮阜吾民之財兮(家語)
詩南州溽暑醉如酒隠几熟眠開北牖日午獨覺無餘
聲山童隔竹敲茶臼(柳子厚)麥隨風裏熟梅逐雨中黃衫
含蕉葉氣扇動竹花凉(庾子山)垂柳隂隂日初永蔗漿酪
粉金盤冷簾幕低垂紫燕忙蜜脾已滿黃蜂静高樓起
睡翠眉顰枕破斜紅未肯勻玉腕半揮雲袖碧樓前知
有斷腸人日長惟有睡相宜半脱紗巾落紈扇芳草
不鉏當砌長珍禽獨下無人見覺来身世都無夢坐見
枕痕猶著面紫李黃瓜村路香烏紗白葛道衣凉(東坡)
竹風煙静午隂凉飯罷呼童啓北窗試拂横牀供晝寢
且容幽夢遶清江(謝無逸)出簾飛小燕映戶落殘花舞衫
飄細轂歌扇掩輕紗蘭房本宜夜不畏日光斜(魏彦琛)急
雨高槐暮微風新竹凉要須攜麈尾来此據胡牀稍稍
雲生砌低低月度墻平生興不淺衰謝意俱忘(僧善權)春
光過眼只須臾榆莢楊花掃地無却憶菩提湖上寺綠
荷擎雨看跳珠(梵崇)閒窗雨過苔花潤小簟風来薤葉凉
(陸龜蒙)四月麥穗如馬尾湯餅在眼粉可喜(徐師川)風簾燕
引五六子露井榴開三四花(黃孝先)枕簟綠隂花謝後軒
窗清景月明時(俞秀老)卷箔未生單簟月凭欄初過一襟
風石枕凉生菌閣虛己應梅潤入圖書(林逋)思霑道濕
黃梅雨敢放宫恩石井冰風含翠篠娟娟静雨裛紅
蕖冉冉香炎威不到軒窗外冷氣常存枕簟中(王觀)凉
雨打低殘菡萏急風吹散小蜻蜓(盧延讓)白水滿時雙鷺
下綠楊深處一蟬鳴桑疇雨過羅紈膩麥壠風来餅
餌香(東坡)荷翻紫盖摇波面蒲蓄青刀插水湄(施肩吾)漠漠
水田飛白鷺隂隂夏木囀黃鸝(李嘉祐)一庭鳥迹天書怪
八尺簟紋人字寒(李若冰)雲容忽變千峯險草色相㳂百
帶長(錢惟演)宫槐弄黃黃蓮葉綠婉婉鳥栖松隕花風
下竹解籜蓮蕩落紅衣泉泓數白日野日草光合
水風荷氣浮梅黃雨撲地水白鶴横天(山谷)竹粉千腰
白桃皮半頰紅水退池中熱風生松下凉(太白)乞為寒
水玉願作冷秋菰竹深留客處荷净納凉時圓荷
浮小葉細麥落輕花開軒野堂豁繫馬林花動(杜詩)綠
樹連村暗黃花入麥稀(司空圖)虹收千嶂雨湖展半江天
(僧詩)罷扇風生竹移牀月過庭虹收青嶂雨鳥沒夕陽
天(義山)魚傾荷葉露鳥散竹林花(盧綸)新篁未沒鶴老葉初
翳蟬(東坡)魚戲新荷動鳥散餘花落(謝玄暉)槐花滿院氣松
子落階聲(白樂天)柳老抛綿後梅酸著骨時(李炳)
秋
梧桐自語古樂府神弦歌云中庭有樹自語梧桐推枝
布葉後山詩云庭梧自黃殞風過成自語衝風窗自
語涴壁蟲成字(詩注)
秋蘭梁元帝纂要云七月曰蘭秋楚詞紉秋蘭以為
佩
青女淮南子曰秋三月青女乃出降霜雪(高誘注青女乃天神青腰)
(玉女主降霜雪)
鵲起畫簷盧絳遇白衣女子歌曰玉京人去秋蕭索畫
簷鵲起梧桐落
登慈恩浮圖唐高宗時凡天子遊幸秋登慈恩浮圖獻
菊花酒稱夀(李適傳)
集黃山宫王莽欲娱樂元后令四時廵四郊秋歷東館
望昆明集黃山宫(莽傳)
竹宫揖月天子春朝日秋夕月朝日以朝夕月以夕瓉
曰郊泰畤平旦出竹宫揖日其夕西南向揖月
候折膠出軍匈奴欲立威始於折膠(秋氣至膠可折弓弩可用匈奴常以)
(為候而出軍晁錯傳)
開古鏡退之詩長安雨洗新秋出極目古鏡開塵函山
谷用其語云風雲開古鏡淮海熨冰紈
秋曦薄雲蔽秋曦清雨不成泥(退之)
詩新愁舊恨眉生綠粉汗餘香在蘄竹象牙素手熨寒
衣爍爍風燈動華屋夜香燒罷掩重扄香霧空濛月滿
庭抱琴轉軸無人見門外空聞裂帛聲(東坡)殘暑已束裝
好風方来歸未能疎團扇且復製秋衣高蟬遽如許長
吟送落暉相戒趣女功莎蟲能表微打荷看急雨吞
月住行雲夜半蚊雷起西風為解紛茗椀夢中覺荷
花鏡裏香凉生只當處暑退亦無妨茅堂索索秋風
發行遶空庭紫苔滑蛙號池上晩来雨鵲轉南枝夜深
月(山谷)鴈聲不到歌臺上秋色偏欺客路中宿寺夢回荷
葉雨渡江衣冷荻花風(王竒)碧空溶溶月華静月裏客愁
弔孤影花開殘菊倚疎籬葉下衰桐落寒井塞鴻飛急
覺秋盡隣雞鳴時知夜永凝疎不語空所思風吹白露
衣裳冷塞月沉沉洞房静真珠簾外梧桐影秋霜欲下
手先知燈底裁縫刀剪冷雲歛青天月漏光中庭立
久却歸房水窗席冷未能卧挑盡殘燈秋夜長遠壁
秋聲蟲絡絲入簷新影月低眉牀帷半故簾旌斷仍是
初寒欲夜時(樂天)墻角風欺竹影斜數聲啼盡欲栖鴉重
門已閉斷還往獨捲疎簾看月華(僧道潜)岸紅初破木芙
蓉送别遙聞野寺鍾江抱月流青烱烱山隨天去碧重
重(盧襄)殘星幾點鴈横塞長笛一聲人倚樓紫艷半開籬
菊静紅衣落盡渚蓮愁(趙嘏)屬玉雙飛水滿塘菰蒲深處
浴鴛鴦白蘋滿棹歸来晩愁看蘆花幾岸黃(蘇庠)平波渺
渺煙滄滄菰蒲纔熟楊柳黃扁舟繫岸不忍去秋風斜
日鱸魚鄉(陳堯佐)白藕作花風已秋不堪殘睡更回頭晩
雲帶雨歸飛急去作西窗一夜愁(趙德麟)秋風淅淅搖密
竹乍覺凉生洗炎溽豆田雨過麥毛肥蘋渚風輕浪痕
蹙田家社日試新篘相過一飯百無憂却笑儒生真自
苦髮如衰草不勝秋(韓子蒼)異鄉寒覺早故國信来稀秋
風江上望一鴈正南飛梧桐葉落覆東墻院落風清
枕簟凉夢覺疎鍾鳴遠寺一池明月芰荷香(謝無逸)梧桐
上階影蟋蟀近牀聲暁旁窗間至秋從簟上生(樂天)霜風
侵梧桐衆葉著樹乾空階一葉下琤若摧琅玕(退之)去國
客何遠還山秋夢長梧桐落金井一半在銀牀朔鴈
别海裔越燕辭江樓黃雲結暮色白水蕩寒流(太白)萬葉
風聲厲一山秋氣寒暁霜浮碧瓦薄月度朱欄(權常侍)秋
近草蟲亂夜遙霜月寒扇聲猶泛暑井氣忽生秋(王元之)
微陽下江樹秋葉泛殘紅鴈背寒塘雨帆争晩渡風(夏竦)
急雨收殘暑西風吹暮蟬煙浮水空闊露洗月華圓(張芸)
(叟)井梧紛墜砌塞鴈遠横空雨久莓苔紫霜濃薜荔紅
(徐鍇)荆溪出白石天寒紅葉稀山路元無雨空翠濕人衣
(王維)銀河漾漾月輝輝樓礙天邊織女機横玉叫雲清似
水滿空霜逐一聲飛(崔魯華清宫詩)宿雲護朝霜秋陽佐殘暑
庭梧自黃隕風過成自語小雨斷復續回斜落晴風
寒心生蟋蟀秋色旁梧桐草與遙水碧花欺晩照紅口
須談世事目已失飛鴻(後山)夜久金莖添沆&KR1197;空虛璧月
映琉璃寒風籬脚飄金鈿新月天邊掛玉篦(山谷)纖塵
不動天如水一色無垠月共霜(舒亶)秋色入林紅黯淡日
光穿竹翠玲瓏(蘇子美)濯殘暑氣朝来雨助作秋聲夜半
風(曾鞏)風荷老葉蕭條綠水蓼殘花寂寞紅鶴盤兩翅
投孤嶼蟬曳殘聲過别枝(方干)眼看菊蘂重陽淚手把梨
花寒食心(樂天)波漂菰米沉雲黑露冷蓮房墜粉紅無
邊落葉蕭蕭下不盡長江衮衮来(杜甫)歲晩蒼官纔自保
日高青女尚横陳(王介甫)江風徹暁不成睡二十五聲秋
點長(李郢)已覺遠天秋色動不堪寒夜雨聲頻(劉鄴)一聲江
笛巴雲暝半夜山風楚樹秋霜葉聲乾飄夕照露荷
香冷泣秋風(寇凖)惜别擬憑風外燕傷秋因感雨中蟬(陳堯)
(佐)汀葦亂飄寒夜雨沙鷗閒弄夕陽天(張泳)山含紅樹隨
時老天帶黃昏一例愁(太白)煙横落木寒初静水帶微陽
晩未沉秋移瘦出無多寺古翠濃連一半雲橋横
水木已秋色寺倚雲風更晩晴白鳥背人秋自老蒼
煙和樹晩来濃(林逋)開盡菊花秋色好落遲桐葉雨聲寒
(楊徽之)自種黃花添野景旋移高竹聽秋聲(謝景山)冥冥沙
水鴈初下獵獵菰蒲秋向深曉猿啼破千巖翠古木
隂成一徑幽倦鵲遶枝飜凍影飛鴻摩月堕孤音(韓子)
(蒼)蕭蕭白露催黃落剪剪凉飈瘦碧鮮(謝無逸)霜後木奴
香噀手秋来雲子滑流匙(汪藻)深秋簾幕千家雨落日樓
臺一笛風一聲明月採蓮女四面朱樓卷畫簾(杜牧)一
聲何處送書鴈百丈誰家上水船(杜甫)水雲杳杳愁生晩
風雨冥冥秋到遲山中露冷草木瘦江上月寒蒲柳
秋殘雨入簾收薄暑破窗殘月漏微明(吕居仁)雲埋山
麓藏秋雨葉脱林梢帶晩風江月轉空為白晝嶺雲
分暝與黃昏(陳知默)萬頃白波迷宿鷺一林黃葉送殘蟬
卧聽秦樹秋鍾斷吟想荆江夕鳥還幽檻静来漁
唱遠暝天寒極鴈行高(鄭谷)半身落日離秦樹一路平蕪
入楚煙(沈彬)四時催老秋偏感萬事縈心夜更長(魏舒)人間
萬事老無味天下四時秋最愁(朱希真)繁黃露泣荒籬菊
獨翠煙凝遠澗松(羅鄴)日回禽影穿疎木風逓猿聲入小
樓(辛寅遜)風𫝊鼓角霜侵戟雲卷笙歌月上樓(李羣玉)斜陽
古岸歸鴉晩紅蓼低沙宿鴈愁霜彫曲徑寒蕪白鴈
下遙村落照黃(杜光庭)驚起暮天沙上鴈海門斜去兩三
行(齊已)一千里色中秋月十萬軍聲半夜潮(趙嘏)日落汀㾗
千里色月當樓午一聲歌(杜牧)一笛西風吹落日滿帆行
客背孤城(韓持國)一鳥帶煙飛别浦數帆和雨下歸舟(王介)
(甫)翡翠閒居眠藕葉鷺鷥别業在蘆花(余秀老)江鷗斜日
浪清淺巖桂小窗香有無井花汲水銀瓶冷鴈字吹
高玉露寒恍疑水底長流月冷覺天圍不剰秋(盧襄)雲
氣與山為態度月華借水作精神(王性之)真籟起聲風過
竹虛廊收影月移杉(僧文寳)風約亂雲歸隴首角催明月
出波心(僧道潛)寺接江聲秋月上樓依野色夕禽還(僧無本)
孤猿呌落中巖月野客吟殘半夜燈鴈飛南浦鍾初
斷月滿西樓酒半醒(夏寳松)葉隨流水歸何處牛戴寒鴉
過别村(蘇邁)草接寺橋牛笛近日銜村竹鳥行分(廖圖)風来
玉宇鳥先覺露下金莖鶴未知(劉子儀)雲生柱礎降龍地
露洗村巒放鶴天(崔橧)貪看好鳥横秋浦不覺青林沒暮
潮(東坡)葉落獨歸臨海寺風生幾上看潮樓(唐矩)楊柳影疎
秋霽雨梧桐葉墜夕陽天(裴愈)燕辭楓樹日鴈度麥秋霜
天近星明屋山空月照門竹密風敲玉簾疎月鏤
金紫收岷嶺薯白種陸池蓮泥留虎鬭迹月照客
愁村高鳥黃雲暮寒蟬碧樹秋塞門風落木客舍
雨連山水淨樓隂直山昏塞日斜青惜峯巒過黃
知橘柚来遠水静林色微雲生夕陽野曠沙堤静
天高秋月明隂壑生虛籟月林散清影羣木水光
下萬象雲氣中冷碧新秋水殘紅半破蓮蟬聲集
古寺鳥影渡寒塘月生初學扇雲細不成衣山虚
風落石樓静月侵門水煙通徑草秋露接園寒村
舂雨外急鄰火夜深明(杜甫)猿嘯千溪静松風五月寒
(李白)紅裙明月夜碧簟早秋時暝色投煙鳥秋聲帶雨
荷露菊花萎日風梧葉落時吟餘潮入浦坐久燒
移山(樂天)水寒夕波急木落秋山空蓐收肅金氣西陸
弦海月地遠虞飜老秋深宋玉悲水宿五溪月霜
啼三峽猿(太白)壁横殘月曉門掩候蟲秋(柳子厚)遠鴈入空
碧孤舟浮淺清蛩聲千里暮鴈影一天秋(李若水)李衡
千樹橘張翰一漁舟木落千山瘦天高一鴈横鳥
聲催暮急山氣欲晴寒(並吴正仲)露滴秋樹高蟲吊寒夜永
(退之)萬木殘秋裏孤舟半夜猿(翁宏)西風隨鴈急寒柳向人
疎(僧尚能)扇聲猶泛暑井氣忽生秋(王元之)寒禽棲古柳破
月入微雲鎻城山月上吹角海鷗驚露垂金掌重
天壓玉繩低秋近草蟲亂夜遥霜月低(惠崇)石莎無雨
瘦秋竹共蟬清秋聲動羣木莫色起千山破林霜
後月孤寺水邊山夕寒山翠重秋静鳥行高村路
飄黃葉人家濕翠微峯暁雲衣破溪寒石色深(林逋)浮
雲悲晩翠落日泣秋聲(趙嘏)大熱去酷吏清風来故人
微雨池塘見好風襟袖知笛吹孤戍月犬吠隔花村
(杜牧)溪聲連竹韻野色混秋光遠嶠收殘雨寒林帶夕
陽(寇凖)西風酒旗市細雨菊花天曉煙茅店月初日棗
林霜罷亞霜前橘鈎輈竹上禽(歐公)水暗菰蒲老山清
橘柚黃夜船千棹月寒酒一籠燈(夏竦)樹藏秋色老禽
帶夕陽歸(余靖)水光先見月露氣早知秋(李宏)霜洲楓落盡
月館竹生寒(僧尚能)黃雲詩思盡乞與四山愁(韓子蒼)風雨
江城莫波濤海寺秋(王元之)暮鳥歸林急寒牛下隴遲
一雨洗殘暑萬家生晩凉(陳甫)疎鐘天竺暁一鴈海門秋
(姚鈜)漸寒沙上鴈欲暝水邊村(廖求)湖落漁人散鍾遲秋寺
深(方平)山暁月初上江鳴潮欲来(張軫)樓潤星河露川寒鼓
角風(希畫)澄霄半牀月淡暁數峯雲(范仲淹)雨汀翹睡鷺風
樹咽鳴蟬(韓持國)粉蝶風煙外黃雲草樹秋(田元邈)微雨鷺
翹艇夕陽人倚樓(孔方平)潮来無别浦木落見他山(鄭谷)雲
隂含雨重江樹帶蟬疎(石曼卿)數點分秋霽不知何處峯
(秋煥)山寒石髮瘦水落溪毛彫(謝無逸)雞聲茅店月人跡板
橋霜(温飛卿)西風一横笛金氣與高明(山谷)歸鴉度晩景落
鴈帶邊聲金斗熨宿水紺繒展秋空玉繩天闕近
金柝海城秋(希畫)千山動鱗甲萬籟含笙鏞(坡詩)江聲秋入
寺雨氣夜侵樓(雍陶)露摶沙鶴起人卧釣船流(任夀)雨壁長
秋菌風林落病蟬(卞震)風清江上寺雨洗月中砧(貫休)鵲飛
山月晩蟬噪野風秋(上官儀)隔溪猿不呌當檻月初生(僧景)
(淳)宦情隨日薄詩思入秋多(杜荀鶴)秋聲萬壑滿月色一
窗虛(梵崇)新霜染楓葉皎月借蘆花(楊徽之)孤館明秋月清
砧韻霜風(夏竦)
冬
竒寒魏使崔劼曰今歲竒寒江淮亦冰(酉陽雜爼)
月養魄冬至後月養魄於廣寒宫(幽怪錄)
越王抱冰越王欲復吴苦思勞心夜以繼日冬則抱冰
夏則握火懸膽於戶出入嘗之(吴越春秋)
折綿勁氣方凝海清威正折綿(庾肩吾)
上驪山浴湯池唐高宗時凡天子享會冬幸新豐歷白
鹿觀上驪山賜浴湯池給香粉蘭澤帝賦詩學士皆屬
和(李商𫝊)
飲飛羽獵上蘭王莽欲娱樂元后令四時廵四郊春幸
繭館祓霸水夏遊篽宿秋歷東館泛昆明冬享飲飛羽
校獵上蘭登長平館而臨涇水(飛羽殿名上蘭觀名)
冰鏡梁帝寒夕詩曰雪花無有蒂冰鏡不安臺後侯景
之亂人以為䜟謂無蒂是無帝不安臺臺城不安也(景傳)
詩霜葉蕭蕭鳴屋角黃昏陡覺羅衾薄夜聞搖動鎮帷
犀酒醒夢回聞雪落起来呵手畫雙鴉醉臉輕勻襯眼
霞真態生香誰畫得玉奴纖手嗅梅花(東坡)新陽氣候未
全佳尚縦寒威壓歲華賴有椒觴供卯酒不妨和雪看
梅花(韓子蒼)肌膚生鱗甲衣被如刀鎌氣寒鼻莫嗅血凍
指不粘圍爐不覺煖熾炭屢已添(退之)倚天松骨冷背日
海雲高淮上人垂槖閣中客贈袍(胡藏之)岸容待臘將舒
柳山意衝寒欲放梅玄猿口噤不能嘯白鶴翅垂眼
流血(杜詩)北風飄飄天作惡枯林已無葉可落(山谷)夜久雪
猿啼岳嶺夢回清月上梅花(惠洪)雨被北風吹作雪水愁
東海凍成冰(錢昭度)長洲暮雪藏漁舍野市寒風颺酒旗
(陳充)高吟瘦馬衝殘雪遠看孤鴻入斷雲(潘閬)浩瀚霜風刮
天地温泉火井無生意(參寥)凍雲欲雪鴈聲過臘酒正香
梅信来(李昭玘)風力欲冰酒霜威能折綿苦寒無處避
唯欲酒中藏雪屋煑茶藥晴簷張畫圖綠水去清
夜黃蘆搖白煙(山谷)雪裏江船渡風前徑竹斜(杜甫)雪竹低
寒翠風梅落晩香(林逋)飢腸不貯酒凍粟自生春(韓子蒼)水
光連野白雪意共雲低(邵堯夫)雪聲偏旁竹寒夢不離家
(戎昱)濤卷海門石雪横天際山(李白)鳥歸山墮雪僧去石沉
雲(惠崇)風葉亂辭木雪猿清叫山(孟郊)凍鶴連巖雪愁人半
夜砧(昭符)江樓千里月雪屋一籠燈(寇凖)雪殘僧掃石風動
鶴歸松(惠崇)
錦繡萬花谷前集卷三
