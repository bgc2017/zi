提要
山堂肆考類書類
提要
(臣)等謹案山堂肆考二百二十八卷補遺十
二卷明彭大翼撰大翼字雲舉又字一鶴揚
州人是書萬歷乙未廖自伸序稱其冠軍諸
生者廿有餘年竟不得一登賢書其弟大翺
序則稱其宦游百粤凌儒序亦稱其浩然解
組杜門海上則又嘗隷仕籍其嘗為何官則
不可得詳矣據卷端凡例是書成於萬歷乙
未浸淫散佚越二十餘年至萬歷己未其孫
壻張幼學乃尋繹舊聞踵事增定遂成完帙
則幼學又有所附益不盡大翼之舊本也(按焦)
(竑序作於乙未已稱幼學增定與凡例不符疑坊本翻刻訛已為乙)凡分宫商
角徵羽五集如趙璘因話錄例然璘書於五
音之義各有所取大翼此書則臣職一門割
隷宫商二集親屬一門割隷商角二集無所
分别特以紀其部帙如甲稿乙稿之類而已
中分四十五門門又各分子目大致與他類
書相等惟卉原訓草而以草卉標題似乎字
複然考沈約詩有勿言草卉賤幸宅天地中
語則自有出典未可議也又道教神仙分為
二部與他類書亦稍别考漢志道家神仙家
原自分别則亦古義矣所收雖多掇拾羣籍
不盡採自本書而網羅繁富存之亦足備考
焉乾隆四十六年十月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
序[凌儒]
山堂肆考序
粤自載籍充汗漁獵難窮矜能者食于耳廣采者窘於
餘徵事者屈於寡而宏博之用益迫矣故左史倚相重
楚公孫僑重鄭季子札重吳非重多聞乎哉然汲冢魯
壁僅存煨燼兩漢糅以穅秕唐宋之代苑積絲棼至不
可勝紀子墨客卿往往起田舍不得窺金匱石室之藏
藉令優於力而豫於時即惠子之五車能在在以充後
乘否也由兹以譚而類述者不可少矣顧徐堅述初學
記弗詳於唐祝穆纂事文類聚多溺于宋白氏六帖記
代無次而海錄野乘蒐輯未徧均不足稱全書邇者海
門彭大夫好古士也幼負穎質博覽自憙幽討冥搜不
遺餘力上窺結繩下窮掌故直將探蝌蚪譯侏&KR0867;凡柱
下所未藏象㒺所未獲微言竒事輒手書赫蹏而貯之
總總林林若肴烝在庖狩獵在較大官上林舉納行秘
書腹笥中良工苦心歴三十餘禩北走燕冀南越蒼梧
食以為飴怠以為枕未嘗一日廢卷即浩然解組杜門
海上凡耳之所聞目之所見口之所誦心之所惟無不
類分而臚列之集而成編總之二百四十卷名曰山堂
肆考余讀之未卒業而歎者再夫三垣列宿足以經天
五岳四溟足以紀地假如舉一廢百其如管窺蠡測何
故必鏡兩儀囊萬有羲和御而神禹周章亥步而離朱
測然後能窮其歷而盡其凡今是書自十三經二十一
史三墳二酉四部九流以及百家悉囊括刃解蓋覩日
月而蔑衆星陟昆侖而俯瀛海舊籍之陋足可一洗當
與之分路揚鑣等上駟而並駕矣余舊識大夫叔子取
第兹來索言欣得託驥尾以騰於千里故不辭而為之
序云萬歷乙未孟冬望日海陵凌儒譔
原序[焦竑]
原序
一鶴先生擢瑯琊之魁壘標淮海之菁英學富青箱
名高珠斗其所著山堂肆考譬之以珊瑚間木難以琳
琅列玉盤流光六虚上揖百代海内才人藉以果枵腹
而吐竒葩如中郎之祕王充威明之珍節信者盖數十
年於兹莫能尚矣苐歲月漸深魯魚幾溷刪訛正舛實
待其人乃先生之孫壻張儀伯太學與余善見余寳愛
是書而重惜其殘缺乃復加校讐疏觧奥義蒐集散軼
粲然大備於是先生之精神肖貌復躍然於世矣然而
家鮮異書宦無優日苦乏中郎論衡之祕每抱紫陽參
同之憾廼雲舉卑棲蓬海汎涉藻林礪爾鈇目無孤矯
之幹繳爾絲中必疉雙之獲縱使業謝多識恒因此而
得彼質匪如愚亦聞一以知二誠藝圃之名厨文苑之
捷徑若夫大雅不羣離津而上取材有所匪夷所思擬
議日新是惟智者余舊篹類林十卷傳之海内敝帚久
陳燕石徒襲鏐礫靡論衆寡未讐固遜卿家信古之好
亦附先尼竊比之義耳時萬歷乙未一陽月賜進士及
第翰林院修撰秣陵焦竑弱侯父譔
序[廖自伸]
山堂肆考序
昔南唐馮贄博物嗜君子也顧數竒阨于科名三十
年不得第已乃謝去故業築書室悉取先世所藏書撮
其膏髓彙為集貽厥來世庶承學有所考鏡君子
不得志于今則欲信之後今既捓揄之矣後謂我何則
又欲徵之古其用心良勤且苦矣故虞卿非窮愁不能
著書以自見于後世大抵著述皆賢豪發憤之所為作
也先生少習舉子業為諸生最著顧冠軍諸生
者廿有餘年竟不獲一登賢書用是意有所鬱結而不
得通其道也故敝帚一切博士家言肆力雅道披汲冢
之竒文搜石室之祕典繹抽墳史漁獵稗官開卷有得
輒手裂赫蹏錄之猶之摘翠于鷸羽而取白于狐腋也
攟摭十年尚未脱槀後貯之奚囊宦游西粤又廿年許
而聞見益博於是考訂舊輯附益新聞乃得成帙而顛
毛已種種矣先生于書無所不讀提要鈎玄至老不倦
倘亦馮贄之雅意乎帙既成凡若干卷題曰山堂肆考
將付剞劂氏持以示余屬余序余謝不敏固屬之余乃
受而披帙展覽嘆曰博矣哉櫽括百家磅礴萬品上自
象緯下迄蟲魚紛紛總總綱提臚列蒐故實于往牒漱
芳潤于羣書彙成大觀遂兼衆妙此書一出真可懸國門信
千古又何必俟知己於寥寥而望希音于異世哉書成
太學君取第校讐精覈鬱為鉅觀是又見先生之有子
而識奇字者世不乏也余瓊海行矣即仲深可作當欣
異寳獨念以先生之固讓微不佞屢請世將無從窺帷
中之秘而數千百年之貫珠合璧且終隠而不耀雖然
是必有造物主之余亦安得為贅編也美言可以市其
傳必矣或曰丈夫不能雲蒸龍變而思表文采于後世
當舒其憤懣自成一家言精光焯爍便足千載矣奚蠧
魚陳編而掇拾之為余應之曰唯唯否否夫言非必其
自已出也化工造物何臭腐之非神奇矧審于一技察
于一辭可以曲說而未可廣應也故成一家之言易垂
訓功曷茂焉語云受光于隙照一隅受光于牖照北璧
受光于戶照室中無遺物況受光于宇宙乎先生所受
者大故所照者博其儲材也富宜其取精也多彼學一
先生之言則暖暖姝姝而私自說也者是蜩與鷽鳩同
于同也鳥足以語於大方萬歷乙未季秋之吉文林郎
知海門縣事黃岡廖自伸伯常父譔
序[大翺]
山堂肆考序
昔王通氏曰儲書萬卷不如著書一編嗟夫書豈易著
哉學不博則其說也不詳心不虛則其受也不廣見不
定則其擇也不精惠子五車鄴侯萬軸謂其充棟汗牛
則可耳即謂其有裨實用能乎哉余伯兄一鶴翁結髮
專經長躭竹素賓薦之後厭薄經生術業棄去弗事盡
發家塾所藏子史百家諸書尋繹舊聞爬搜新得作為
山堂肆考凡如干卷朝宵披誦以自適其適宦遊百粤
嘗命侍子納之行李雅為方内名家所鑑賞幾欲付之
雕坊未暇也頃者轉官霑益拂袖言歸齒髮已秋而嗜
學無倦腹笥愈盈而收采日富間嘗示余命為之序且
命無督言焉余手兄是集上自天文節序下迨地志山
經巨之而人才政治禮樂文章纖之而方技九流飛走
草木遠之而羲昊黃唐近之而宋元遼金其間微言碎
事一班寸臠與夫滑稽俳調之語述異志怪之書㒺不
昈列門分靡有遺逸究其旨歸無非所以闡發幽秘解
山堂肆考序
昔王通氏曰儲書萬卷不如著書一編嗟夫書豈易著
哉學不博則其說也不詳心不虛則其受也不廣見不
定則其擇也不精惠子五車鄴侯萬軸謂其充棟汗牛
則可耳即謂其有裨實用能乎哉余伯兄一鶴翁結髮
專經長躭竹素賓薦之後厭薄經生術業棄去弗事盡
發家塾所藏子史百家諸書尋繹舊聞爬搜新得作為
山堂肆考凡如干卷朝宵披誦以自適其適宦遊百粤
嘗命侍子納之行李雅為方内名家所鑑賞幾欲付之
雕坊未暇也頃者轉官霑益拂袖言歸齒髮已秋而嗜
學無倦腹笥愈盈而收采日富間嘗示余命為之序且
命無督言焉余手兄是集上自天文節序下迨地志山
經巨之而人才政治禮樂文章纖之而方技九流飛走
草木遠之而羲昊黃唐近之而宋元遼金其間微言碎
事一班寸臠與夫滑稽俳調之語述異志怪之書㒺不
昈列門分靡有遺逸究其旨歸無非所以闡發幽秘解
小記
太嶽先生少嗜博綜壯多制作即驅車遊宦解綬歸
田或出或處皆諷頌之林以風以雨成搜羅之候以故
緒至繁而成統物無一而不該累歲窮年始竣斯集然
編纂雖勤校讐未力夢楹既遠觿佩逾疎每手斯篇不
勝喟嘆乃句先生雅好其書每曰希世之珍
非一隅之玩鸞龍之采豈奥窔之觀先生研精畢世
極力斯編而藏不出緘縢施不越里閈是必如三十世
初行左傳五百歲始知子雲乃慊於瞶瞶者哉古人云
或藏之名山或傳之通邑大都皆後死者之責也子與
其三薰而十襲之曷如就金陵訂正修全令不徑走四
裔而若楊子幼之為太史公闡繹者乎且子既亟亟為
茂秦表先生托在戚懿死而有知其屬望於子
又當何如邪予有感於重夫先生之言又實於先生有
肺腑之義於是力荷補修務期完善遂邀伯馨伯韶諸
内兄拮据數月始睹成事於以見彭氏子之多賢而併
先生贊成之力不淺也如曰懷古之情有生同
抱憐才之感賢豪特深則高山景行俟諸同好而小子
不敏何足以當之時萬歷己未上元日孫壻張幼學頓
首手記於因篤樓
凡例
山堂肆考
凡例
一是書成於萬歷乙未冬一鶴彭太嶽以著述聞蓋二
十年於兹矣厥後浸淫散佚越在己未學迺尋繹舊
聞踵事增定遂成完帙一君子爭傳覽焉亦
是書中興之會也
一參較姓氏先輩名人為多近復歷訪當代名公巨卿
再經訂定刪訛正舛殊不可易故書地書氏書名備
陳於左實欲藉是以不朽云
一分宫商角徵羽五集因舊制也上而天時地理之全
下及羽毛鱗甲之屬合二百四十卷舊分八十冊每
套以金石絲竹匏土革木編記卷帙頗繁未便翻閱
今除之凡以六十冊為率
一邇來書賈射利窺書業有成價私將卷末裁割十存
八九散亂溷雜比年為甚更有無藉之徒改頭換面
併序目亦半存者學甚痛之兹後并書林嚴懲此弊
重加增定一篇不遺一篇不混識者鑒之
參定姓氏
秣陵焦弱侯竑温陵杜可大業
清漳黃元祗曰謹海陵凌海樓儒
君一以誠麻城王元禎兆雲
温陵潘士鼎洙黃岡廖伯常自伸
古揚王聖俞納諫古揚成憲
蒼梧陳惟志懋功豫章熊憲祥瑞
靳江伍以大可受
重訂姓氏
四明馮重夫任古揚范異羽鳳翼
城固謝午雲宸蜀郡周了十長應
古揚張完樸元芳中州侯晉明安國
棠邑潘平之世竒四明馮弓閭起綸
崇川顧珠岩國寳勾章馮留仙元颺
西吳嚴琢庵爾珪古越陳昭華祖訓
勾章馮鄴仙元飈豫章鍾履旋必顯
四明馮豹韋即登崇川潘仲和允諧
秣陵劉石鍾旋崇川姜觀若玉菓
四明馮子房佶四明馮仲完象堅
勾章劉瑞將應宿
孫壻成石生友謙成于昂東暘
甥朱克生名世
弟大翺大同大化
男取友取士取英取志取第
侄取采取象
孫兆熊兆蘭兆鳳兆行兆辰
兆斗兆箕兆俊兆卜兆秋
兆振兆錄兆旂兆康兆典
孫壻張儀伯幼學
外曾孫張映漢映薇映奎
映泗映飈映歲
總目
山堂肆考總目
宫集
天文六卷時令八卷
地理十七卷君道六卷
帝屬四卷臣職七卷
商集
臣職三十一卷仕進三卷
科第三卷學校一卷
政事四卷親屬六卷
角集
親屬四卷人品十二卷
形貌二卷性行六卷
文學十二卷字學一卷
諡法二卷人事六卷
誕育二卷民業一卷
徵集
釋教三卷道教一卷
神祇一卷僊教一卷
鬼怪一卷曲禮七卷
音樂五卷技藝六卷
宫室五卷器用九卷
珍寳三卷幣帛一卷
衣服三卷飲食二卷
羽集
飲食二卷百榖一卷
蔬菜一卷花品五卷
草卉二卷果品五卷
樹木二卷羽蟲六卷
毛蟲六卷鱗蟲二卷
甲蟲一卷昆蟲三卷
補遺十二卷
天文
天天河日(附日蝕)
月(附月蝕)星風
雨(附旱)霜雪
露霧雲
雷電霞
虹蜺雹
時令
歲附月日(附時)朔晦
弦望閏五行
隂陽立春春
正月元日人日
元宵二月春分
社日三月寒食
上巳清明立夏
夏四月五月
端午夏至六月
伏日立秋秋
七月七夕中元
八月秋分(附社日)中秋
九月重陽立冬
冬十月下元
十一月冬至十二月
臘日(附蜡)除夕
地理
地山(上中下)泰山
華嵩高山衡山
常山石海
江河淮
濟漢洛
渭涇湖
水泉潮
冰火池
洲溪井
洞谷村
莊苑附圖園(附圖)
市橋梁鄉里
比隣墻壁
城郭邊塞關隘
墳墓碑
君道
帝都帝符登極
改元聖誕聖夀
聖德聖孝聖製
聖翰聖學聖治
敬天法祖求賢
仁民節用勤政
納諫詔令赦宥
耕藉巡狩馭夷
官制輿衞賞賜
帝屬
太上皇皇太后皇后
妃皇太子太子妃
公主親王宫嬪
宗室外戚駙馬
臣職
三公三孤丞相
參知政事中書令中書舍人
樞密院總尚書(附令僕)總侍郎
總郎中員外郎吏部尚書
吏部侍郎吏部郎中(附員外)司封郎中(附員外)
司勲郎中考功郎中(附員外)戶部尚書
戶部侍郎(附員外)度支郎中(附員外)金部郎中
倉部郎中
