御製歷象考成後編卷四
日躔步法
推日躔用數
推日躔法
月離步法
推月離用數
推月離法
用表推月離法
推日躔用數
雍正元年癸卯天正冬至為元
周天三百六十度(入算化作一百二十九萬六千秒)
周日一萬分
周歲三百六十五日二四二三三四四二
紀法六十
宿法二十八
太陽每日平行三千五百四十八秒小餘三二九八
九七(太陽每日平行五十九分零八秒一十九微四十四纖四十三忽二十二芒以秒法通之即得)
最卑每歲平行六十二秒小餘九九七五(最卑每歲平行一分二秒)
(五十九微五十一纖零八忽以秒法通之即得)
最卑每日平行十分秒之一又七二四八(最卑每日平行十微二十)
(纖五十六忽以秒法通之即得)
太陽本天大半徑一千萬小半徑九百九十九萬八千
五百七十一小餘八五
兩心差十六萬九千
氣應三十二日一二二五四(氣應者癸卯年天正平冬至距甲子日子正初刻之)
(日分乃丙申日丑正三刻十一分有奇也按下編康熙二十三年甲子氣應為七日六五六三七四九)
(二六依法以求癸卯年天正冬至則得三十二日一一六八七四今所定氣應遲百分日之二又八)
(五二六於時差二刻於經度差一分十四秒而緯度則無差也蓋算家推測惟憑春秋分而推測之法則)
(以所測之視高度減蒙氣差加地半徑差而得太陽之實高度然後以距緯求其經度而得節氣時刻焉)
(上編謂春秋分太陽高五十度無蒙氣差而加地半徑差一分五十六秒今法謂地半徑差甚微可以不)
(計而減蒙氣差五十秒故所測視高度雖同而所推實高度恒低二分四十六秒則經度必差六分五十)
(八秒春分日道自南而北時刻必差而遲秋分日道自北而南時刻必差而早故春分均數少加六分五)
(十八秒秋分均數少減六分五十八秒則所推與所測合矣然今所測之視高度春分又比前低二十七)
(秒秋分又比前高二十七秒則經度又差一分十四秒時刻皆差而遲故定氣應遲二刻則經度即减一)
(分十四秒緯度即差二十七秒而春秋分之視高乃與實測脗合也)
宿應二十七日一二二五四(宿應者癸卯年天正平冬至距角宿値日子正初刻)
(之日分乃軫宿値日丑正三刻十一分有奇也)
最卑應八度七分三十二秒二十二微(最卑應者癸卯年天正平冬至)
(次日子正初刻最卑過冬至之度分也按下編甲子年最卑應為七度一十分一十一秒一十微依法)
(以求癸卯年最卑應則得七度四十九分五十六秒四十微今所定最卑應多十七分三十五秒四十二)
(微蓋旣改定均數則春分以加少而遲秋分以減少而早與實測合矣然逐節氣測之春分前之所遲秋)
(分前之所早者較多春分後之所遲秋分後之所早者較少故定最卑應多十七分有奇則引數即少十)
(七分有奇春分前加均以漸而多引數少則加者少故遲者遂多春分後加均以漸而少引數少則加者)
(多故遲者遂少秋分前減均以漸而多引數少則減者少故早者遂多秋分後減均以漸而少引數少則)
(減者多故早者遂少而春秋分之前後乃皆與實測脗合也)
推日躔法
求積年
自雍正元年癸卯距所求之年共若干年減一年得積
年
求中積分
以積年與歲實三百六十五日二四二三三四四二相
乘得中積分
求通積分
置中積分加氣應三十二日一二二五四得通積分上
考往古則置中積分減氣應得通積分
求天正冬至
置通積分其日滿紀法六十去之餘為天正冬至日分
上考往古則以所餘轉與紀法六十相減餘為天正冬
至日分自初日甲子起算得天正冬至干支以一千四
百四十分通其小餘得天正冬至時分秒
求年根
以周日一萬分為一率太陽每日平行三千五百四十
八秒三二九八九七為二率以天正冬至分(不用日)與
周日一萬分相減餘為三率求得四率為秒以分收之
得年根
求紀日
以天正冬至干支加一日得紀日
求値宿
置中積分加宿應二十七日一二二五四為通積宿其
日滿宿法二十八去之外加一日為値宿日分上考往
古則置中積分減宿應為通積宿其日滿宿法二十八
去之餘數轉與宿法二十八相減外加一日為値宿日
分自初日角宿起算得値宿
求日數
自天正冬至次日距所求本日共若干日與太陽每日
平行三千五百四十八秒三二九八九七相乘得數
為秒以宫度分收之得日數
求平行
以年根與日數相加得平行
求最卑平行
以積年與最卑每歲平行六十二秒九九七五相乘得
積年之行又以日數與最卑每日平行十分秒之一又
七二四八相乘得日數之行兩數相併與最卑應八度
七分三十二秒二十二微相加得最卑平行上考往古
則置最卑應減積年之行加日數之行得最卑平行
求引數
置平行減最卑平行得引數
求均數
以二千萬為一邊倍兩心差三三八為一邊引
數為所夾之角(六宫内引數即為所夾之角六宫外引數與全周相減餘為所夾之角)用
切線分外角法求得對倍兩心差之角倍之為撱圓界
角又以撱圓小半徑九九九八五七一(小餘八五)為一率大
半徑一千萬為二率引數(即前所夾之角)之正切為三率求得
四率為撱圓之正切檢表得度分秒與引數相減餘為
撱圓差角最卑前後各三宫與撱圓界角相加最高前
後各三宫與撱圓界角相減(一二宫為最卑後九十十一宫為最卑前三四五)
(宫為最高前六七八宫為最高後)得均數引數初宫至五宫為加六宫
至十一宫為減
求實行
置平行加減均數得實行
求宿度
以積年與歲差五十一秒相乘得數與癸卯年黃道宿
鈐相加得本年宿鈐察實行足減某宿度分則減之餘
為某宿度分
右法除均數外餘俱與下編同但用數小異耳至用
表推算之法則全與下編同故不復載
推月離用數
雍正元年癸卯天正冬至為元
周天三百六十度(入算化作一百二十九萬六千秒)
周日一萬分
周歲三百六十五日二四二三三四四二
紀法六十
太陰每日平行四萬七千四百三十五秒小餘二三
四八六
最高每日平行四百零一秒小餘七二二六
正交每日平行一百九十秒小餘六三八六三
太陽最大均數一度五十六分一十三秒(入算化作六千九百七十)
(三秒)
太陰最大一平均一十一分五十秒(入算化作七百一十秒)
最高最大平均一十九分五十六秒(入算化作一千一百九十六秒)
正交最大平均九分三十秒(入算化作五百七十秒)
太陽最高立方積一五一五六二
太陽高卑立方較一一四一
太陽在最高太陰最大二平均三分三十四秒(入算化作二百)
(一十四秒)
太陽在最卑太陰最大二平均三分五十六秒(入算化作二百)
(三十六秒)
太陰最大三平均四十七秒
太隂本天撱圓大半徑一千萬
最大兩心差六六七八二
最小兩心差四三三一九
最高本輪半徑五五五五(即中數兩心差)
最高均輪半徑一一七三一五
太陽在最高太陰最大二均三十三分一十四秒(入算化作)
(一千九百九十四秒)
太陽在最卑太陰最大二均三十七分一十一秒(入算化作)
(二千二百三十一秒)
太陰最大三均二分二十五秒(入算化作一百四十五秒)
兩最高相距一十度兩弦最大末均六十一秒
相距二十度兩弦最大末均六十七秒
相距三十度兩弦最大末均七十六秒
相距四十度兩弦最大末均八十八秒
相距五十度兩弦最大末均一百零三秒
相距六十度兩弦最大末均一百二十秒
相距七十度兩弦最大末均一百三十九秒
相距八十度兩弦最大末均一百五十九秒
相距九十度兩弦最大末均一百八十秒
正交本輪半徑五十七分半
正交均輪半徑一分半
最大黃白大距五度一十七分二十秒
最小黃白大距四度五十九分三十五秒
黃白大距中數五度八分二十七秒三十微(人算化作五萬八千)
(五百零七秒半)
黃白大距半較八分五十二秒三十微(入算化作五百三十二秒半)
最大交角加分二十七分四十五秒(入算化作一千零六十五秒)
最大距日加分二分四十三秒(入算化作一百六十三秒)
氣應三十二日一二二五四
太陰平行應五宫二十六度二十七分四十八秒五十
三微
最高應八宫一度一十五分四十五秒三十八微
正交應五宫二十二度五十七分三十七秒三十三微
推月離法
求積年
自雍正元年癸卯距所求之年共若干年減一年得積
年
求中積分
以積年與歲實三百六十五日二四二三三四四二相
乘得中積分
求通積分
置中積分加氣應三十二日一二二五四得通積分上
考往古則置中積分減氣應得通積分
求天正冬至
置通積分其日滿紀法六十去之餘為天正冬至日分
上考往古則以所餘轉與紀法六十相減餘為天正冬
至日分自初日甲子起算得天正冬至干支以一千四
百四十分通其小餘得天正冬至時分秒
求積日
置中積分加氣應分一二二五四(不用日)減本年天正冬
至分(亦不用日)得積日上考往古則置中積分減氣應分加
本年天正冬至分得積日
求太陰年根
以積日與太陰每日平行四萬七千四百三十五秒
二三四八六相乘得數滿周天一百二十九萬六千
秒去之餘以宫度分收之為積日太陰平行加太陰平
行應五宫二十六度二十七分四十八秒五十三微得
太陰年根上考往古則置太陰平行應減積日太陰平
行得太陰年根
求最高年根
以積日與最高每日平行四百零一秒七二二六
相乘得數滿周天一百二十九萬六千秒去之餘以宫
度分收之為積日最高平行加最高應八宫一度一十
五分四十五秒三十八微得最高年根上考往古則置
最高應減最高積日平行得最高年根
求正交年根
以積日與正交每日平行一百九十秒六三八六三相
乘得數滿周天一百二十九萬六千秒去之餘以宫度
分收之為積日正交平行於正交應五宫二十二度五
十七分三十七秒三十三微内減之(正交應不足減者加十二宫減之)
得正交年根上考往古則置正交應加積日正交平行
得正交年根(加滿十二宫去之)
求太陰日數
以所設日數與太陰每日平行四萬七千四百三十五
秒二三四八六相乘得數為秒以宫度分收之得
太陰日數
求最高日數
以所設日數與最高每日平行四百零一秒七二
二六相乘得數為秒以宫度分收之得最高日數
求正交日數
以所設日數與正交每日平行一百九十秒六三八六
三相乘得數為秒以度分收之得正交日數
求太陰平行
以太陰年根與太陰日數相加(滿十二宫去之)得太陰平行
求最高平行
以最高年根與最高日數相加(滿十二宫去之)得最高平行
求正交平行
置正交年根減正交日數(不足減者加十二宫減之)得正交平行
求一平均
以太陽最大均數一度五十六分一十三秒化作六千
九百七十三秒為一率太陰最大一平均一十一分五
十秒化作七百一十秒為二率本日太陽均數化秒為
三率求得四率為秒以分收之為太隂一平均太陽均
數加者為減減者為加又以太陽最大均數六千九百
一十三秒為一率最高最大平均一十九分五十六秒
化作一千一百九十六秒為二率本日太陽均數化秒
為三率求得四率為秒以分收之為最高平均太陽均
數加者亦為加減者亦為減又以太陽最大均數六千
九百一十三秒為一率正交最大平均九分三十秒化
作五百七十秒為二率本日太陽均數化秒為三率求
得四率為秒以分收之為正交平均太陽均數加者為
減減者為加
求二平行
置太陰平行加減一平均得二平行(二平行者即子正初刻用時之太隂)
(平行度也不曰用平行而曰二平行者以尚有二三平均之加減而後曰用平行也不加減時差行者以一平)
(均内已有均數時差而又止就黃道算故不用升度時差也凡推算條目與下編同者已見下編與下編不同)
(者已見本編歷理今不盡釋也)
求用最高
置最高平行加減最高平均得用最高
求用正交
置正交平行加減正交平均得用正交
求日距月最高
置太陽實行減用最高得日距月最高(不及減者加十二宫減之)
求日距正交
置太陽實行減用正交得日距正交(不及減者加十二宫減之)
求日距地心數
以半徑一千萬為一率太陽實引(太陽平引加減太陽均數為太陽實引)
之餘弦為二率(凡用度數查八線度數過一象限者與半周相減過半周者減半周過三象限)
(者與全周相減後倣此)倍兩心差三三八為三率求得四
率為分股又以半徑一千萬為一率太陽實引之正弦
為二率倍兩心差三三八為三率求得四率為
勾以分股與全徑二千萬相加減(實引初一二九十十一宫加三四五六七)
(八宫減)得勾弦和為首率勾為中率求得末率為勾弦較
與勾弦和相加折半為弦以弦與全徑二千萬相減得
日距地心數(法見日躔撱圓角度與面積相求篇)
求立方較
以太陽距地心數自乘再乘得立方積與太陽最高距
地心數一一六九自乘再乘之立方積一
五一五六二相減餘為立方較(立方較表只用四位今以自乘再乘之位數為)
(定則最大立方積用七位足矣)
求二平均
以半徑一千萬為一率太陽在最高時之最大二平均
三分三十四秒化作二百一十四秒為二率日距月最
高倍度之正弦為三率求得四率為秒以分收之為太
陽在最高時日距月最高之二平均又以半徑一千萬
為一率太陽在最卑時之最大二平均三分五十六秒
化作二百三十六秒為二率日距月最高倍度之正弦
為三率求得四率為秒以分收之為太陽在最卑時日
距月最高之二平均乃以太陽高卑距地之立方大較
一一四一為一率本時之立方較為二率所得高
卑兩二平均相減餘化秒為三率求得四率為秒以分
收之與前所得太陽在最高時日距月最高之二平均
相加為本時之二平均日距月最高倍度不及半周為
減過半周為加
求三平均
以半徑一千萬為一率最大三平均四十七秒為二率
日距正交倍度之正弦為三率求得四率為三平均日
距正交倍度不及半周為減過半周為加
求用平行
置二平行加減二平均再加減三平均得用平行
求最高實均
以最高本輪半徑五五五五為一邊最高均輪半
徑一一七三一五為一邊日距月最高之倍度與半周
相減餘為所夾之角(日距月最高倍度不及半周者與半周相減過半周者減半周)用
切線分外角法求得小角為最高實均日距月最高倍
度不及半周為加過半周為減
求本天心距地數
以最高實均之正弦為一率最高均輪半徑一一七三
一五為二率日距月最高倍度之正弦為三率求得四
率為本天心距地數(即本時兩心差)
求最高實行
置用最高加減最高實均得最高實行
求太陰引數
置用平行減最高實行得太陰引數(不及減者加十二宫減之)
求初均
以半徑一千萬為一邊本時兩心差為一邊(即本天心距地數)
太陰引數與半周相減餘為所夾之角(引數不及半周者與半周相減)
(過半周者則減半周)用切線分外角法求得對兩心差之小角與
前所夾之角相加復為所夾之角仍以前二邊用切線
分外角法求得對半徑之大角為平圓引數乃以半徑
一千萬(即撱圓大半徑)為一率本天心距地之餘弦(以本天心距地數為)
(正弦對其餘弦即撱圓小半徑)為二率平圓引數之正切線為三率求
得四率查正切線得實引與太陰引數相減得初均數
引數初宫至五宫為減六宫至十一宫為加
求初實行
置用平行加減初均得初實行
求月距日
置初實行減本日太陽實行得月距日(不及減者加十二宫減之)
求二均數
以半徑一千萬為一率太陽在最高時之最大二均數
三十三分一十四秒化作一千九百九十四秒為二率
月距日倍度之正弦為三率求得四率為秒以分收之
為太陽在最高時月距日之二均數又以半徑一千萬
為一率太陽在最卑時之最大二均數三十七分一十
一秒化作二千二百三十一秒為二率月距日倍度之
正弦為三率求得四率為秒以分收之為太陽在最卑
時月距日之二均數乃以太陽高卑立方大較一一
四一為一率本時之立方較為二率前所得高卑兩
二均數相減餘化秒為三率求得四率為秒以分收之
與前所得太陽在最高時月距日之二均數相加得本
時之二均數月距日倍度不及半周為加過半周為減
求二實行
置初實行加減二均得二實行
求實月距日
置月距日加減二均得實月距日
求太陽最高
置太陽最卑平行加減六宫得太陽最高
求日月最高相距
置太陰最高實行減太陽最高得日月最高相距(不及減者)
(加十二宫減之)
求相距總數
以實月距日與日月最高相距相加得相距總數(加滿十二)
(宫去之)
求三均數
以半徑一千萬為一率最大三均二分二十五秒化作
一百四十五秒為二率相距總數之正弦為三率求得
四率為秒以分收之為三均數總數初宫至五宫為加
六宫至十一宫為減
求三實行
置二實行加減三均得三實行
求末均數
以半徑一千萬為一率兩弦最大末均日月最高相距
一十度為六十一秒二十度為六十七秒三十度為七
十六秒四十度為八十八秒五十度為一百零三秒六
十度為一百二十秒七十度為一百三十九秒八十度
為一百五十九秒九十度為一百八十秒用日月最高
相距度比例得兩弦最大末均為二率(兩弦最大末均以十度為率日)
(月最高相距有零度者用中比例法求之如十度為六十一秒二十度為六十七秒十五度則為六十四秒是)
(也)實月距日之正弦為三率求得四率為秒以分收之
為末均數實月距日初宫至五宫為減六宫至十一宫
為加
求白道實行
置三實行加減末均得白道實行
求正交實均
以正交本輪半徑五十七分半為一邊正交均輪半徑
一分半為一邊日距正交之倍度為所夾之外角(日距正交)
(倍度過半周者與半周相減用其餘)用切線分外角法以邊總五十九為
一率邊較五十六為二率日距正交之正切線為三率
(即半外角切線日距正交過一象限者與半周相減過半周者減半周過三象限者與全周相減)求得
四率為正切線檢表得數與日距正交相減餘為正交
實均日距正交倍度不及半周為加過半周為減
求正交實行
置用正交加減正交實均得正交實行
求月距正交
置白道實行減正交實行得月距正交(不及減者加十二宫減之)
求交角減分
以半徑一千萬為一率日距正交倍度之正矢為二率
(凡日距正交倍度過半周者則與全周相減餘為距交倍度凡距交倍度不及九十度則用正矢以餘弦與半)
(徑相減過九十度則用大矢以餘弦與半徑相加)黃白大距半較八分五十二
秒半化作五百三十二秒半為三率求得四率為秒以
分收之得交角減分
求距限
置最大距限五度一十七分二十秒減交角減分得距
限
求距交加差
以半徑一千萬為一率日距正交倍度之正矢為二率
(同前)最大兩弦加分二分四十三秒折半得八十一秒半
為三率求得四率為秒以分收之得距交加差
求距日加分
以半徑一千萬為一率實月距日倍度之正矢為二率
(同前)距交加差折半化秒為三率求得四率為秒以分收
之得距日加分
求黃白大距
置距限加距日加分得黃白大距
求黃道緯度
以半徑一千萬為一率黃白大距之正弦為二率月距
正交之正弦為三率(月距正交過一象限者與半周相減過半周者減半周過三象限者)
(與全周相減)求得四率為距緯之正弦檢表得黃道緯度月
距正交初宫至五宫為北六宫至十一宫為南
求升度差
以半徑一千萬為一率黃白大距之餘弦為二率月距
正交(白道度也)之正切線為三率求得四率為黃道度之正
切線檢表得月距正交之黃道度與月距正交相減餘
為升度差月距正交初一二六七八宫為交後為減三
四五九十十一宫為交前為加
求黃道實行
置白道實行加減升度差得黃道實行
求黃道宿度
依日躔求宿度法求得本年黃道宿鈐察黃道實行足
減宿鈐内某宿度分則減之餘為某宿度分
求月孛宿度
察最高實行足減本年黃道宿鈐内某宿度分則減之
餘為月孛宿度
求羅㬋宿度
置正交實行加減六宫足減本年黃道宿鈐内某宿度
分則減之餘為羅㬋宿度
求計都宿度
察正交實行足減本年黃道宿鈐内某宿度分則減之
餘為計都宿度
用表推月離法
求諸年根
用月離太陰年根表察本年距冬至宫度分秒(三十微進一秒)
(下倣此)得太陰年根察本年最高宫度分秒得最高年根
察本年正交宫度分秒得正交年根
求諸日數
用月離太陰周歲平行表察本日平行宫度分秒得太
陰日數察本日最高宫度分秒得最高日數察本日正
交度分秒得正交日數
求太陰平行
以太陰年根與太陰日數相加(滿十二宫去之)得太陰平行
求最高平行
以最高年根與最高日數相加(滿十二宫去之)得最高平行
求正交平行
置正交年根減正交日數(不及減者加十二宫減之)得正交平行
求一平均
用月離一平均表以太陽引數宫度分察其所對之一
平均分秒得太陰一平均又察其所對之最高分秒得
最高平均又察其所對之正交分秒得正交平均俱記
加減號
求立方較
用日距地立方較表以太陽引數宫度察其所對之立
方較數得立方較
求二平行
置太陰平行加減太陰一平均得二平行
求用最高
置最高平行加減最高平均得用最高
求用正交
置正交平行加減正交平均得用正交
求日距月最高
置太陽實行減用最高得日距月最高(不及減者加十二宫減之)
求日距正交
置太陽實行減用正交得日距正交(不及減者加十二宫減之)
求二平均
用月離二平均表以日距月最高宫度分察其所對之
二平均分秒並較秒記之乃以高卑立方大較一一
四為一率前所得之立方較為二率所記之較秒為三
率求得四率與所記之二平均相加得二平均并記加
減號
求三平均
用月離三平均表以日距正交宫度分察其所對之三
平均秒得三平均并記加減號
求併均
二三平均同為加者則相加為併均仍為加二三平均
同為減者亦相加為併均仍為減若二三平均一為加
一為減者則相減為併均加數大為加減數大為減
求用平行
置二平行加減併均得用平行
求最高實均及本天心距地
用月離太陰最高均及本天心距地表以日距月最高
宫度分察其所對之最高均數度分秒得最高實均并
記加減號又察其所對之本天心距地數得本天心距
地隨將本天心距地數與中數兩心差或最小兩心差
相減餘為距地較為求初均之用(如本天心距地數大於中數兩心差者則)
(與中數兩心差五五五五相減如本天心距地數小於中數兩心差者則與最小兩心差四三三一九)
(相減)
求最高實行
置用最高加減實均得最高實行
求月引數
置用平行減最高實行得月引數
求初均數
用月離太陰初均表以月引數宫度分及本天心距地
數察其所對之度分秒得初均數表列大均中均小均
三段查前所得本天心距地數大於中數兩心差五五
五五者則以月引數宫度分察其所對之中均數
為初均本位察其所對之大均數為初均次位如本天
心距地數小於中數兩心差五五五五者則以月
引數宫度分察其所對之小均數為初均本位察其所
對之中均數為初均次位本位與次位相減餘為初均
較乃以距地半較一一七三一五為一率(即最小兩心差與中數兩)
(心差相減之數亦即中數兩心差與最大兩心差相減之數也)前所得之距地較為二
率初均較為三率求得四率與初均本位相加為所求
之初均數并記加減號
求初實行
置用平行加減初均得初實行
求月距日
置初實行減夲日太陽實行得月距日(不及減者加十二宫減之)
求二均
用月離太陰二均表以月距日宫度分察其所對之二
均分秒並較數記之乃以高卑立方大較一一四為
一率前所得之立方較為二率所記較數為三率求得
四率與所記之二均相加得二均并記加減號
求二實行
置初實行加減二均得二實行
求實月距日
置月距日加減二均得實月距日
求太陽最高
置太陽最卑平行加減六宫得太陽最高
求日月最高相距
置太陰最高實行減太陽最高得日月最高相距
求相距總數
以實月距日與日月最高相距相加得相距總數
求三均
用月離太陰三均表以相距總數宫度分察其所對之
三均分秒得三均并記加減號
求三實行
置二實行加減三均得三實行
求末均
用月離太陰末均表以日月最高相距宫度及實月距
日宫度察其縱橫相遇之分秒得末均并記加減號
求白道實行
置三實行加減末均得白道實行
求正交實均
用月離太陰正交均數表以日距正交宫度分察其所
對之度分秒得正交實均并記加減號
求正交實行
置用正交加減正交實均得正交實行
求月距正交
置白道實行減正交實行得月距正交
求距交加分
用月離交角加分表以日距正交宫度分察其所對之
距交加分之分秒得之交加分
求距交加差距日加差
用月離交角加分表以日距正交宫度分察其所對之
加差為距交加差以實月距日宫度分察其所對之加
差為距日加差
求距日加分
以最大兩弦加分二分四十三秒化作一百六十三秒
為一率距交加差為二率距日加差為三率求得四率
為距日加分
求交角加分
以距日加分與距交加分相加得交角加分
求黃白大距
置最小距限四度五十九分三十五秒與交角加分相
加得黃白大距
求升度差
用月離黃白升度差表以月距正交宫度分察其所對
之升度差分秒並較秒記之乃以距限大較一十七分
四十五秒化作一千零六十五秒為一率所記之較秒
為二率交角加分化秒為三率求得四率與所記之升
度差相加得升度差并記加減號
求黃道實行
置白道實行加減升度差得黃道實行
求黃道緯度
用月離黃白距緯表以月距正交宫度分察其所對之
距緯度分秒並較分記之乃以距限大較一十七分四
十五秒化作一千零六十五秒為一率所記之較分化
秒為二率交角加分化秒為三率求得四率與所記之
距緯度分秒相加得黃道緯度并記南北號
求黃道宿度
依日躔求宿度法求得本年黃道宿鈐察黃道實行足
減夲年黃道宿鈐内某宿度分則減之餘為黃道宿度
求月孛宿度
察最高實行足減本年黃道宿鈐内某宿度分則減之
餘為月孛宿度
求羅㬋宿度
置正交實行加減六宫足減本年黃道宿鈐内某宿度
分則減之餘為羅㬋宿度
求計都宿度
察正交實行足減本年黃道宿鈐内某宿度分則減之
餘為計都宿度
御製歷象考成後編卷四
