御製歷象考成後編卷八
月離表上
太隂年根表
太隂周歲平行表
太隂周日平行表
太隂一平均表
日距地立方較表
太隂二平均表
太隂三平均表
太隂最高均及本天心距地表
太隂年根表
太隂年根表以距冬至及最高行(即月孛行)正交行逐年列
之前用紀年者乃雍正元年後逐年之干支也表名距
冬至者乃逐年天正冬至次日子正太隂平行距丑宫
初度之宫度也(求逐年距冬至法雍正元年癸夘太隂平行應五宫二十六度二十七分四十)
(八秒五十三微即癸卯年天正冬至次日子正太隂平行距冬至之數此後用加法如本年為平年則加三百)
(六十五日之太隂平行十三周天外又四宫零九度二十三分零三秒三十二微三十八纖五十五忽五十六)
(芒滿全周去之餘為次年距冬至之數如本年為閏年則加三百六十六日之太隂平行十三周天外又四宫)
(二十二度三十三分三十八秒三十四微零三纖一十二忽一十二芒滿全周去之餘為次年距冬至之數滿)
(三十纖以上者進作一微不足三十纖者去之後倣此)最高行者乃逐年天正冬
至次日子正最高過冬至之宫度也(求逐年最高行法雍正元年癸卯最)
(高應八宫零一度一十五分四十五秒三十八微即癸夘年天正冬至次日子正最高過冬至之數此後用加)
(法如本年為平年則加三百六十五日之最高行一宫一十度三十九分五十秒三十七微五十六纖四十七)
(忽四十八芒即得次年最高過冬至之數如本年為閏年則加三百六十六日之最高行一宫一十度四十六)
(分三十一秒四十二微零九纖三十六忽三十五芒又四分芒之一即得次年最高過冬至之數)正交
行者乃逐年天正冬至次日子正正交過冬至之宫度
也(求逐年正交行法雍正元年癸卯正交應五宫二十二度五十七分三十七秒三十三微即癸卯年天正)
(冬至次日子正正交過冬至之數此後用減法如本年為平年則減三百六十五日之正交行一十九度一十)
(九分四十三秒零六微零一纖一十三忽五十五芒半即得次年正交過冬至之數如本年為閏年則減三百)
(六十六日之正交行一十九度二十二分五十三秒四十四微二十纖一十八忽一十三芒半即得次年正交)
(過冬至之數)
用表之法如求乾隆壬戌年之年根則察本表紀年雍
正元年癸卯後第一壬戌為所求之年乃視壬戌所對
各數錄之其距冬至為五宫一十七度二十八分一十
六秒一十九微其最高行為九宫二十四度一十九分
三十一秒五十六微其正交行為五宫一十五度三十
分一十六秒零五微也
太隂周歲平行表
太隂周歲平行表以太隂平行及最高行正交行逐日
列之其前用日數者自一日至三百六十六日之日數
也表名平行者乃太隂自一日至三百六十六日之平
行數也(太隂每日平行一十三度一十分三十五秒零一微二十四纖一十六忽一十六芒累加之即)
(得逐日平行之數)最高行者乃太隂自一日至三百六十六日
之最高行數也(最高每日行六分四十一秒零四微一十二纖四十八忽四十七芒累加之即)
(得逐日最高行之數)正交行者乃自一日至三百六十六日之正
交行數也(正交每日退行三分一十秒三十八微一十九纖零四忽一十八芒累加之即得逐日正)
(交行之數)
用表之法如求冬至後四十五日之太隂平行及最高
行正交行則察本表日數四十五日所對各數錄之其
平行為七宫二十二度五十六分一十六秒零三微即
四十五日太隂平行之共數其最高行為五度零四十
八秒一十微即四十五日最高行之共數其正交行為
二度二十二分五十八秒四十四微即四十五日正交
行之共數也
太隂周日平行表
太隂周日平行表以一日内之時分秒遞降列之蓋時
刻之分秒與度數之分秒皆以六十遞析(一日二十四時每時六十)
(分每分六十秒)故太隂一時之平行與一分或一秒之平行皆
同數不過遞降一位耳如太隂一時行三十二分有餘
一分行三十二秒有餘一秒行三十二微有餘其平行
之數同為三十二而為分為秒為微則遞降也表分兩
段第一段自一至三十者一時至三十時一分至三十
分一秒至三十秒第二段三十一至六十者三十一時
至六十時三十一分至六十分三十一秒至六十秒其
所對之數則太隂逐時逐分逐秒之各平行數也(太隂每日)
(之平行用二十四時除之得三十二分五十六秒二十七微三十三纖三十忽四十芒是為一時之平行累加)
(之為逐時之平行逐分逐秒之平行皆同數而遞降一位時之平行為度分秒微分之平行為分秒微纖秒之)
(平行為秒微纖忽最高行與正交行皆倣此)
用表之法如求五時三十六分四十八秒之太隂平行
及最高行正交行則察本表太隂平行五時所對之數
為二度四十四分四十二秒一十八微三十六分所對
之數為一十九分四十五秒五十二微三十二纖四十
八秒所對之數為二十六秒二十一微一十纖零三忽
合計三數得三度零四分五十四秒三十一微四十二
纖零三忽即所求之太隂平行也最高行五時所對之
數為一分二十三秒三十三微三十六分所對之數為
一十秒零一微三十七纖四十八秒所對之數為一十
三微二十七纖零九忽合計三數得一分三十三秒四
十七微五十九纖零九忽即所求之最高行也正交行
五時所對之數為三十九秒四十三微三十六分所對
之數為四秒四十五微五十八纖四十八秒所對之數
為六微二十一纖一十七忽合計三數得四十四秒三
十五微一十九纖一十七忽即所求之正交行也
太隂一平均表
太隂一平均表按太陽引數宫度前後順逆列之初宫
至五宫為最卑後順列於前六宫至十一宫為最高後
逆列於後中列逐宫逐度之各平均大隂平均順度為
減逆度為加最高平均順度為加逆度為減正交平均
順度為減逆度為加
用表之法以太陽引數之宫度對各平均之數即所求
之各平均也表以十分為率若太陽引數有零分者按
中比例法求之設太陽引數為一宫六度一十分(引數有三)
(十秒以上者進一分不及三十秒者去之後倣此)求各均數則察一宫六度一
十分所對太隂平均之數七分零六秒為所求之太隂
平均其號為減即為減均也又察一宫六度一十分所
對最高平均之數一十一分五十八秒為所求之最高
平均其號為加即為加均也又察一宫六度一十分所
對正交平均之數五分四十二秒為所求之正交平均
其號為減即為減均也
日距地立方較表
日距地立方較表按太陽引數宫度分順逆列之初一
二三四五宫列於上六七八九十十一宫列於下前後
列太陽引數度中列逐宫逐度之日距地立方較乃本
時太陽距地數之立方與太陽在最高距地數之立方
相減之較也宫在上者用順度宫在下者用逆度
用表之法以太陽引數之宫對太陽引數之度其縱横
相遇即所求之立方較也設太陽引數為一宫零六度
(引數有三十分以上者進一度不及三十分者去之)求立方較則察一宫六度縱
横相對之日距地立方較為九二三即所求之立方較
也
太隂二平均表
太隂二平均表按日距月最高宫度分順逆列之初一
二六七八宫列於上三四五九十十一宫列於下前後
列日距月最高度分中列太陽在最高時距月最高逐
宫逐度之二平均傍列較數者乃太陽在最卑時距月
最高逐宫逐度之二平均與太陽在最高時距月最高
逐宫逐度之二平均相減之較也宫在上者用順度其
號為減宫在下者用逆度其號為加用表之法以日距
月最高之宫對日距月最高之度縱横察得二平均及
較數記之復以高卑立方大較一一四為一率前所
求得本時之立方較為二率所記之較數為三率求得
四率與所記之二平均相加即所求之二平均也表以
十分為率若日距月最高有零分者按中比例法求之
設日距月最高為三宫一十六度一十五分立方較為
九二三求二平均則以三宫一十六度一十分所對二
平均之數一分五十四秒與上層三宫一十六度二十
分所對二平均之數一分五十六秒相減餘二秒為十
分之較乃以十分為一率二秒為二率設數五分為三
率求得四率一秒與三宫一十六度一十分所對之平
均一分五十四秒相加(因二十分之二平均大於一十分之二平均故相加反是則相)
(減也)得一分五十五秒記定又察三宫一十六度一十分
所對之較數與三宫一十六度二十分所對之較數俱
係一十二秒無庸比例即將一十二秒記定復以立方
大較數一一四為一率所記較數一十二秒為二率
所設立方較九二三為三率求得四率一十秒小餘九
收作一十一秒與所記之二平均一分五十五秒相加
得二分零六秒為所求之二平均其號為加即為加均
也
太隂三平均表
太隂三平均表按日距正交宫度分順逆列之初一二
六七八宫列於上三四五九十十一宫列於下前後列
日距正交度分中列日距正交逐宫逐度之三平均宫
在上者用順度其號為減宫在下者用逆度其號為加
用表之法以日距正交之宫對日距正交之度其縱横
相遇即所求之三平均也表以逐度為率若日距正交
有零分者按中比例法求之設日距正交為八宫二度
四十六分求三平均則以八宫二度所對三平均之數
三十九秒與下層八宫三度所對三平均之數三十八
秒相減餘一秒為六十分之較乃以六十分為一率較
數一秒為二率設數四十六分為三率求得四率十分
秒之七六收作一秒與八宫二度三平均之數三十九
秒相減(因三度之平均小於二度之平均故相減反是則相加也)得三十八秒即所
求之三平均其號為減即為減均也
太隂最高均及本天心距地表
太隂最高均及本天心距地表按日距月最高宫度分
順逆列之初一二六七八宫列於上三四五九十十一
宫列於下前後列日距月最高度分中列逐宫逐度之
最高均及本天心距地數並各列較數於其傍宫在上
者用順度均數之號為加宫在下者用逆度均數之號
為減
用表之法以日距月最高之宫對日距月最高之度其
縱横相遇即所求之最高均及本天心距地數也表以
十分為率若日距月最高有零分者按中比例法求之
設日距月最高為三宫一十六度一十五分求最高均
及本天心距地數則以十分為一率三宫一十六度一
十分與二十分之間所對之較分三分五十五秒化作
二百三十五秒為二率設數五分為三率求得四率一
百一十七秒小餘五收作一分五十八秒與三宫一十
六度一十分所對之最高均數七度五十四分五十秒
相加(因二十分之最高均大於一十分之最高均故相加反是則相減也)得七度五十六
分四十分秒為所求之最高均數其號為減即為減均
也又以十分為一率三宫一十六度一十一十分與二
十分之間所對之距地較數四四二為二率設數五分
為三率求得四率二二一與三宫一十六度一十分所
對之本天心距地數四五五七二相加(因二十分之本天心距地)
(數大於一十分之本天心距地數故相加反是則相減也)得四五五九四一即所求
之本天心距地數也
御製歷象考成後編卷八
