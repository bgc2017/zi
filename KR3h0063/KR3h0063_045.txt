石渠寶笈卷二十一
貯
重華宫二
列朝人
書冊上等
宋四家集冊一冊(上等天一)
素箋本凡十幅第一幅第二幅蘇軾書第三幅
第四幅黃庭堅書第五幅至第七幅米芾書第
八幅至第十幅蔡襄書第一幅行楷書跋語一
則欵識云元豐四年十一月二十二日眉陽蘇軾
書幅前有蘇氏之印一印又項元汴印一印後
有九如清玩也園珍賞天籟閣項子京家珍藏
項墨林鑑賞章彭城陳氏子子孫孫永寶諸印
幅高八寸六分廣一尺八寸九分第二幅行書
尺牘後署軾頓首再拜幅前有天籟閣青嵒鑑
藏惟心淨土田疇耕耦項元汴印項墨林鑑賞
章潤州笪重光鑑定印笪在辛笪重光印諸印
後有兆睿青嵒江上外史子孫世昌山甫圖籍
江上笪氏圖書印直指繡衣御史章重光陳定
書印陳定平生真賞諸印幅高八寸廣九寸五
分第三幅山預帖無欵幅前有雙螭一璽下有
江上笪氏圖書印張應甲印希逸氏清鑒堂圖
書印諸印又重光司印半印二後有笪在辛笪
重光印二印幅高九寸五分廣八寸三分第四
幅行草書尺牘後署庭堅頓首幅前後俱有緝
熙殿寶一璽幅前又神品子京所藏平生真賞
項墨林鑑賞章張孝思友古軒西江直指笪在
辛潤州笪重光鑑定印黃琳美之項墨林父秘
笈之印笪重光諸印又天籟閣李字墨林秘玩
半印三又半印二不可識又幅後有江上笪氏
圖書印張孝思項元汴印項子京家珍藏神品
江上外史田疇耕耦張則之墨林山人平生真
賞退密墨林子張孝思賞鑑印項叔子子孫世
昌諸印又子孫宫保重光長字半印四幅高八
寸八分廣一尺三寸二分第五幅值雨帖後署
芾皇恐頓首幅前有友古軒一印後有鄒式鑑
印陸友之印二印又内府東字大雅半印三幅
高八寸廣一尺二寸第六幅清和帖後署芾頓
首幅前有神品項元汴印墨林秘玩張孝思張
孝思賞鑑印田疇耕耦笪重光印諸印又江上
子京永保半印三後有平生真賞江上笪氏圖
書印張孝思退密虚朗齋項子京家珍藏項墨
林父秘笈之印張則之干禄譙福慶吉祥諸印
又神品香巖居士半印二又半印不可識幅高
八寸九分廣一尺二寸第七幅行草書尺牘前
署芾頓首幅後有友古軒王承鼎印趙良佐氏
柱國武靖侯印秋壑諸印又一印漫漶不可識
幅高一尺廣七寸九分第八幅行書尺牘後署
襄上幅前有江上外史一印後有江上笪氏圖
書印笪重光印兆睿青嵒復徵王孚張璂諸印
又渤海半印幅高八寸九分廣八寸八分第九
幅行書尺牘後署襄頓首幅前有颻字小號又
神品重光張孝思賞鑑印墨林子子敏干禄譙
福慶吉祥張孝思桃里項元汴印項墨林鑑賞
章諸印又退密寳玩印子章亭長半印四後有
笪重光印寄傲子京所藏子孫永保張則之笪
在辛江上外史神品張孝思天雞圓印會心處
項子京氏墨林秘玩平生真賞諸印又友古江
上笪氏句曲半印三又半印二不可識幅高九
寸七分廣一尺三寸第十幅行書尺牘後署襄
再拜後有植庭清玩樂菴趙曦三印幅高八寸
二分廣一尺一寸第二幅第三幅第六幅俱有
體元一璽第七幅又體元半璽
聖祖仁皇帝璽也
宋元寳翰一冊(上等地一)
凡二十二幅第一幅素絹本餘俱素箋本第一
幅宋高宗行楷書七言律詩一首後署賜億年
三字上鈐御書之寶一璽幅前又親字小號又
御書半璽又神品天籟閣桃里項元汴印子京
珍秘項墨林鑑賞章吳廷私印諸印又半印四
存裏人家寳玩印父印亭長諸字可辨後有若
水軒虚朗齋項墨林父秘笈之印神品項子京
家珍藏宫保世家長安諸印又退密檇李項氏
半印二後邊幅董其昌跋云思陵書杜少陵詩
趙吳興補圖乃稱二絶趙畫學王摩詰筆法秀
古使在宋時應詔當壓駒驌輩為宗室白眉矣
甲辰六月觀于西湖畫舫董其昌題有項墨林
父秘笈之印宫保世家二印幅高八寸四分廣
一尺五寸一分第二幅楷書尺牘後署汴頓首
後有植庭清玩東平二印幅高九寸三分廣八
寸九分第三幅行書尺牘後署舜民頓首幅前
有張篤行印孫承澤印二印後有也園珍賞緯
字印二印幅高八寸三分廣一尺三寸四分第
四幅行草書尺牘後署孝祥再行上問幅前有
張篤行印珍繪堂記二印後有友古軒珍藏東
平二印幅高一尺一寸二分廣一尺三寸八分
第五幅草書尺牘後署成大頓首幅前有孫承
澤印一印後有張篤行印也園索氏收藏書畫
二印幅高九寸六分廣一尺三寸五分第六幅
草書尺牘後署成大頓首成字缺幅前有友古
軒張篤行印孫承澤印三印後有友古軒珍藏
阿爾喜普之印二印幅高一尺廣一尺二寸二
分第七幅行書尺牘後署熹再拜上問上鈐熹
字一印幅前有儒林世家克勤二印後有巘字
退密項子京家珍藏三印幅高八尺五分廣一尺
七寸一分第八幅第九幅行書尺牘後署樓鑰
劄子第八幅前有九如清玩一印幅高一尺七
分廣一尺二寸六分第九幅廣一尺一寸三分
高同第十幅行草書尺牘欵署秀頓首再拜上
呈幅前有李珂雪珍藏檇李李氏鶴夢軒珍藏
記二印後有九如清玩一印後邊幅吳寬跋云
周卿諱德文吾鄉王氏之先也仕宋雖不甚顯
然其學實出于其曾伯祖信伯先生帖中所謂先
著作是也故西山真先生特與之游他如魏參
政了翁游丞相似杜丞相範王待制遂亦嘗舉
薦陵陽李侍郎心傳因謂其所交皆天下正人
然則此帖豈非其一左證也哉惟顒其善藏之
吳寬謹題下有阿爾喜普之印東平二印幅高
八寸八分廣一尺四分第十一幅草書尺牘後
署孟堅頓首上幅前有友古軒張篤行印二印
幅高七寸九分廣一尺三分第十二幅楷書小
詞一首欵識云仲殊恭賦西江月詞攀送樞密
太尉鎮錢塘伏惟采覽幸甚仲殊上幅前有御
賜忠孝堂張篤行印珍繪堂記三印後有孫承
澤印一印幅高一尺二分廣一尺五寸六分第
十三幅草書四言詩欵署玉蟾下有白玉蟾印
一印幅前有子京所藏一印後有退密其烜寶
玩青桐院印諸印幅高七寸六分廣一尺六寸
二分第十四幅草書七言律詩四首欵識云墨
法四首錄上南谷師一笑吳志淳下有曹南生
一印幅後有吳志淳一印幅前又耿嘉祚一印
幅高九寸一分廣一尺八寸一分第十五幅行
楷書七言律詩一首欵識云借謹齋高韻為浩
齋得子之賀春塘漫叟錢舜選拜手幅前有九
如清玩一印後有友古軒樂菴二印幅高九寸
三分廣一尺五寸一分第十六幅行書五言古
詩一首欵署白珽下有白珽廷玉一印又耿嘉
祚一印幅高七寸七分廣一尺第十七幅行書
尺牘後署十二月(空)日契生朝奉大夫直徽猷
閣知吉州節制軍馬兼江西提舉李河劄子三
十字幅前有壬午西碧山房二印又琴式印一
漫漶不可識後有友古軒李珂雪珍藏檇李李
氏鶴夢軒珍藏記三印幅高九寸七分廣一尺
八寸第十八幅行草書尺牘後署康又上三字
幅前有東平孫承澤印珍繪堂記三印後有張
篤行印御賜忠孝堂長白山索氏珍藏二印幅
高九寸三分廣一尺三寸第十九幅行書尺牘
後署六月(空一字)日表末周虎劄子九字幅前有也
園珍賞一印幅高一尺六分廣一尺四寸四分
第二十幅行書尺牘後署修頓首幅前有雙桂
方氏一印又心字半印後有也園索氏收藏書
畫大千二印幅高八寸七分廣九寸八分第二
十一幅行書七言律詩一首欵識云清遠尊師
相送至昇山别後賦唐律一章兼寄懶菴用貞
二上人聊寫越上相從之好吳中相會之情耳
教正幸幸時至正甲辰良月十九日也契生陳
修頓首再拜幅後有豐人季氏山水中人耿嘉
祚三印幅高九寸八分廣一尺四寸第二十二
幅行書十六應真跋語一則欵云西岡無碍居
士沈復書于陳氏竹所幅前有存存半印後有
乾坤清氣字會侯嘉祚印耿嘉祚三印幅高八
寸廣一尺五寸六分第七幅有
聖祖仁皇帝朱書太平押字下有體元一璽第十三幅
有精一一璽
按第一幅宋思陵書杜甫暮春一詩董其昌跋
有趙吳興補圖云云蓋當日尚有孟頫畫幅今
逸去也
元人法書一冊(上等元一)
素箋本凡十一幅第一幅草書唐人水簾洞詩
欵云鮮于樞書下有鮮于一印幅高一尺二寸
廣八寸六分第二幅楷書凡五則第一則前署
為張來儀賦匡山讀書處第二則前署賦潘公
鳴皋軒俱五言古詩第三則前署馬國瑞東皋
軒第四則前署次韻通書記同過鄭先生舊宅
皆七言律詩第五則五言律詩前署贈郭本齋
欵云瓚錄呈大臨徵君併似德和郎官仲博廣
文求教益幅前有項篤壽一印後有耿嘉祚一
印幅高七寸一分廣一尺七寸二分第三幅行
書七言古詩一首前署晚節堂詩為竹洲仙母
賦欵識云至正辛丑春三月十有二日鐵笛道
人在清真之竹洲館試奎章賜墨書後有楊維
禎廉夫鐵笛道人諸印又檇李項氏世家寶玩
寄傲項叔子錫圭私印諸印幅前有九山白雲
居一印又天籟閣項叔子周錫圭印清白傳家
子孫永保項墨林父秘笈之印耿嘉祚項子京
家珍藏諸印中幅有項元汴印項墨林鑑賞章
二印幅高八寸四分廣一尺七寸七分第四幅
行書題畫七言絶句凡二則前則欵云前集賢
待制馮子振奉皇姊大長公主命題下有海粟
一印後則欵署趙巖下有魯瞻一印幅高八寸
七分廣一尺五寸三分第五幅行楷書題畫諸
詩跋凡四則第一則跋語欵云奎章閣鑑書博
士文林郎臣柯九思鑑定恭跋下有臣九思一
印第二則七言古詩一首欵云侍書學士臣虞
集奉勅題下有臣集一印第三則五言古詩一
首欵云承制學士臣李泂奉勅題第四則七言
律詩一首欵云奎章閣授經郎從仕郎臣揭徯
斯奉勅題幅高一尺三寸二分廣一尺七寸第
六幅草書七言律詩一首欵云題同耕所張奎
下有文石生一印幅高八寸五分廣五寸六分
第七幅行書七言絶句一首前署句曲外史賦
聽泉亭絶句後署雨字上鈐句曲外史一印下
有耿嘉祚一印幅高九寸五分廣四寸六分第
八幅行書七言絶句凡二則前則欵云方外張
雨奉題下有張雨私印句曲外史二印前有退
密翁澎元龍諸印又秘笈之印徹字世家半印
三後有寄傲平生真賞項墨林鑑賞章諸印後
則署臨川饒介下有五公世家一印前有袁忠
徹印墨林山人二印後有半印二存子孫二字
幅高七寸九分廣一尺三寸三分第九幅行書
七言律詩三首前序云虞山人勝伯陳山人唯
寅皆為鄉里邂逅共飲問及仙遊事欲所賦詩
未果寫既去僕已醉矣酒醒遂和以答二賢初
意此凡四也十八日介錄幅後有耿嘉祚一印
幅高七寸六分廣一尺五寸三分第十幅行書
七言律詩一首前識云近體詩一首奉呈白雲
堂上大和尚兼簡南峯天起禪友所有懷思之
意具在乎辭流虹良琦九拜後識云至正庚子
立秋後四日秋林仲立還山謹書以附行李下
有良琦印龍門墅雪道者諸印前有復徵王孚
二印幅前有游戲三昧耿嘉祚新安吳廷釣雪
灘上人諸印又秘笈之印半印幅高八寸三分
廣一尺六寸六分第十一幅行書七言律詩二
首第一首前署至日遣興第二首前署即事欵
云伯温奉元懿貢元一笑幅前有耿嘉祚子長
項篤壽印諸印幅高八寸六分廣一尺九寸一
分第一幅有康熙半璽
元趙孟頫集冊一冊(上等黃一)
凡十二幅第五幅碧箋本餘俱素箋本第一幅
楷書畫跋一則欵識云大德八年春二月十四
日吳興趙孟頫子昂後有趙子昂氏一印又後
記語云皇慶元年十二月甲申員嶠真逸河東
李倜獲觀又張紳觀于玉山草堂記語八字幅
高八寸七分廣一尺三分第二幅行書尺牘後
署孟頫頓首上鈐趙孟頫印一印後有許志古
許氏二印幅前半印不可識幅高六寸三分廣
九寸四分第三幅行書李白峴山詩欵署子昂
下有趙氏子昂一印又王掞字藻儒號顓菴又
號復軒一印幅高七寸八分廣二尺一寸第四
幅至第九幅皆行書尺牘第四幅後署孟頫頓
首上鈐趙氏子昂一印下有顓菴眞賞一印幅
前有洪啓初印一印幅高九寸二分廣一尺八
寸六分第五幅後署十四日孟頫記事頓首幅
前有王掞顓菴西田居士諸印幅高九寸八分
廣五寸四分第六幅後署孟頫頓首再行幅高
九寸二分廣一尺二寸四分第七幅後署孟頫
頓首拜幅高六寸七分廣一尺四分第八幅後
署孟頫頓首上鈐趙孟頫印一印後有許志古
一印又許氏半印幅高六寸廣七寸四分第九
幅後署十月十三日孟頫再拜下有趙孟頫印
一印幅前有神品項元汴印子孫永保項墨林
父秘笈之印諸印又李字山人世昌半印三後
有寄傲項子京家珍藏項墨林鑑賞章檇李項
氏世家寶玩諸印幅高九寸七分廣八寸九分
第十幅行書七言律詩一首後署雪後二字又
識云騎從見過孟頫適往德清歸去又承惠詩
走筆奉和孟頫頓首行下有趙氏子昂一印幅
高六寸六分廣一尺二寸一分第十一幅行書
七言律詩一首前署人日立春欵云孟頫錄寄
上鈐趙氏子昂一印幅高七寸六分廣九寸四
分第十二幅行書尺牘後署十二日孟頫拜覆
幅高七寸四分廣九寸二分第二幅第十幅第
十一幅俱有康熙一璽第六幅有幾暇怡情一
璽第七幅第九幅第十二幅俱有體元一璽又
第八幅有體元半璽皆
聖祖仁皇帝璽也
元趙孟頫書說補標題四冊(上等黃二)
素箋碧絲闌本行書第一冊第二冊德行言語
政事文學方正雅量識鑒賞譽品藻規箴凡十
則第二冊末幅有趙子昂氏一印又賞眞齋藏
書記中憲大夫之章賞眞齋圖書記莊生重閬
閣諸印第一冊首幅前署說補標題四字有嚴
徵聯印凡三又莊生賞眞齋圖書記賞眞齋藏
書記二印共計四十一幅第三冊第四冊規箴
捷悟夙慧豪爽容止自新企羨傷逝棲逸賢媛
術解巧藝寵禮任誕簡傲排調輕詆假譎黜免
儉嗇汰侈忿狷讒險尤悔紕漏惑溺仇隟凡二
十七則第四冊末幅有趙子昂氏一印又賞眞
齋藏書記中憲大夫之章賞真齋圖書記諸印
第三冊首幅前署字與第一冊同又嚴澂之印
賞眞齋藏書記二印又第二幅第六幅俱有賞
眞齋圖書記各一印共計四十六幅後幅頁有
天池居士支離其德之人莊生良二千石諸印
幅高六寸五分廣八寸八分四冊同
元趙孟頫書急就章一冊(上等黃三)
宋箋碧絲闌本欵識云大德癸夘八月十二日
吳興趙孟頫下有趙氏子昂一印首幅前有特
健藥求氏家藏臨池清賞神融筆暢諸印後餘
幅俞和跋云此書不傳久矣非深于書者未易
語也又急就章文字最竒古得栢梁體製尤為
可寳至元辛夘十二月廿八日濟南周&KR2250;公謹
漁陽鮮于樞伯幾同觀于困學齋之東軒前有
俞和私印一印又題云科斗久廢篆隸存章草
一變啓字源鍾張史索法愈尊後百千年世罕
論章語藂夥分部門指陳諸事及虫鯤風氣朴
古理不煩晴窗展玩開蒙昏書法一一手可捫
和今學之自有元要與此書繼後昆庶使學者
知本根慎勿輕視保爾琨又後副頁有跋云宋
淳熙羅願急就篇後序今世有一本相傳是吳
皇象寫比顔解本無焦滅以下六十三字顔本
不分章象所寫三十一章而已國朝至道中太
宗皇帝嘗親書此篇又于顔本外多齊國給獻
以下百二十八字凡為章三十有四此兩章蓋
起于後漢由其言思之魏公生宋元之際大約
習見不外吳寫及至道碑二本但依吳寫少焦
滅三十六字依至道碑又少齊國山陽百二十
八字若謂遠宗顔解本鄙為後漢人所續特刪
後兩章然黃太史趙農部皆宋名家其箋校授
本皆有蓋魏公以故王孫仕元遭逢世祖致位
通顯委贄之分凛然而于語言文字自不敢不
有所擇又若率由舊章沿習有自非出臆為去
取使後人不能一例軒渠之嗚呼其心良苦而
其思亦巧矣余獲此帖喜閱經月不厭倦遂徧
假鈔刻本沈思諦觀穿鑿其意一旦躍然頗自
負微窺古人用心所在豈獨確乎為魏公眞蹟
証據已乎且其中每句間或一字之殊總集諸
本各有同異但從其理順說長而止又有與諸
本皆非者此乃審繹文義出自心得正訛定譌
禆益尤多倘非種學績文如魏公誰能哉誰能
哉至書法雄深雅健篆隸初變猶有杜張遺意
不似近代章草僅僅作異點畫撇捺間可以一
覽而上口成誦也乙亥長至日更生翁跋又跋
云羅願云游當孝元時去斯等已遠獨能取其
篇中正字類而韻之以為此書又云前代能書
者多以草書寫之又云自東漢杜度張芝善藁
法始用以寫此章號曰章草夫曰草曰藁即指
此體言非今日草書亦非潦草粉本之謂游以
此體成急就章而章草之名竝因是立亦非若
後人寫千字文真草隸篆隨興而作然則魏公
此帖猶巋然魯靈光也使遇好古韓蘇咨嗟歌
詠當不在石鼓下矣慨自余生也晚俗師俚童
幼習囂誦之學長而苟且視為固然即白頭老
儒曾未知小學有此小書間有涉覽者如前輩
博學檇李朱竹垞臨溪徐蘋村兩太史亦不過
所假對勘項氏鈔本毛氏刻本而已顧僕以病
廢餘生獲覩古體典刑不遠手澤猶新一日三
摩挲豈非厚幸哉雖然李鉉九歲入學書之月
餘即通李繪六歲亦通此章乃潛玩月餘尚費
畫肚箝口聰明老退二童子之不如也悲夫長
至後十日重跋學誠齋冊計二十二幅幅高七
寸五分廣四寸四分
元鮮于樞行草書一冊(上等宇一)
素箋本書唐人詩十二首末幅欵署樞字下有
鮮于伯幾印章二印首幅前有吳瑋柳氏道傳
二印冊計十五幅幅高九寸六分廣五寸七分
御筆題籖籖上有乾隆宸翰一璽
元俞和急就章釋文一冊(上等宙一)
宋箋烏絲闌本小楷書欵識云右漢史游急就
章釋文至正乙酉歲二月三日後學俞和錄上
鈐俞和私印一印又王掞一印首幅前有紫芝
生一印又前邊幅有御賜寳藏陸氏子淵王顓
菴書畫記三印後餘幅周鼎跋云(缺一字)氏藏急
就章三子昂仲温皆章草俞和小楷舊所裝本
俞及趙每幅相間溷為一今二之矣蓋紫芝患
草難讀故為之釋文剪趙書為數幅而以巳書
間入以便觀者匪欲齊驅前輩涉妄境也分裝
為二使各成一家書勿溷觀此意亦自可佳成
化丙申花朝日後學周鼎時年七十有六後邊
幅有誠府珍賞江東陸氏書畫珍藏二印前副
頁有姚綬隸書俞紫芝錄急就章七字欵署大
雲姚綬隸古前有宋迪震氏梅花三昧二印前
邊幅有遜菴江東陸氏書畫珍藏二印冊計二
十一幅幅高五寸二分有竒廣三寸四分
按每幅上方朱字小號記幅數有偶無竒即周
鼎跋中所謂俞趙兩家分一為二也
明人翰墨一冊(上等洪一)
凡廿一幅第十八幅素絹本餘俱素箋本第一
幅臨天馬賦欵識云永樂十二年春三月上巳
日曾棨書于嘯雲閣下有曾棨之印一印幅高
一尺一寸一分廣八寸八分第二幅行書七言
律詩一首欵云延陵吳寬下有延陵一印前半
印不可識幅高一尺二分廣七寸六分第三幅
雜書舊人雜文凡四則第一則楷書欵云右陶
隠居集朱希周書下有海上釣鼇客一印第二
則行楷書欵云延陵吳寬錄王摩詰與裴迪書
下有吳寬匏菴二印第三則草書欵署枝山允
明下有祝允明印祝枝山氏二印第四則行書
欵署完菴劉珏下有劉廷美氏完菴二印幅高
六寸六分廣九寸九分第四幅草書五言律詩
一首欵云宿友人别業二首之一東海張弼下
有子張一印幅高九寸三分廣七寸三分第五
幅行書跋畫一則欵識云弘治乙丑冬十月十
九日竹莊老人沈周後有竹莊沈啓南氏白石
翁諸印前有靜觀閣一印幅高一尺四寸一分
廣二尺二分第六幅小楷書詩餘凡三則第一
則欵云右追和倪徵君江南春詞徵明下有停
雲一印第二則欵云雅宜山人王寵下有雅宜
山人一印第三則欵署後學彭年後有彭年彭
孔加氏二印幅高五寸二分廣八寸九分第七
幅行書跋畫一則欵識云嘉靖辛丑秋日徵明
下有徵仲一印前有停雲一印幅高一尺廣一
尺二寸四分第八幅行書五言律詩一首欵署
徵明下有文徵明印衡山二印幅高一尺三寸
四分廣九寸二分第九幅行書五言律詩一首
欵云晉昌唐寅題下有唐寅私印唐伯虎二印
幅高九寸廣六寸第十幅草書五言律詩一首
欵云三橋文彭書于停雲館中下有文彭一印
幅高九寸一分廣八寸二分第十一幅行草書
七言律詩一首欵識云雨泉陳鎏書于聽松風
處下有雨泉一印幅高一尺一寸五分廣七寸
四分第十二幅第十三幅行書跋畫一則欵云
其昌又題幅高七寸七分廣九寸(二幅同)第十四
幅行書跋書一則欵云董其昌為信儒兄題下
有董其昌印一印又歙許志古圖書記一印幅
高八寸八分廣七寸第十五幅行書五言古詩
一首前署歲暮東方同叔宋初陽二丈十一字
欵云陸應𤾉稿後有平原村長陸白生氏二印
幅高八寸七分廣九寸四分第十六幅行書七
言律詩一首未署欵後有黃輝之印一印前有
皇明野史一印幅高九寸三分廣一尺三寸六
分第十七幅行書小詞一首欵署陳繼儒下有
麋公一印前有和鳴韶鈞一印幅高一尺二寸
六分廣八寸二分第十八幅楷書七言古詩一
首欵署頥菴下有胡儼若思三樂居士二印前
一印漫漶不可識幅高一尺四分廣八寸九分
第十九幅行草書七言絶句一首後署丙寅冬
即事又摘錄長句一聯後署贈巗艇萍老師欵
署智舷下有釋智舷印葦如二印幅高八寸七
分廣一尺二寸第二十幅行楷書跋畫三則第
一則欵識云萬歷十三年乙酉正月十二日富
順郭衢階題後有郭亨父氏郭衢階印無懷氏
人三印前有江陽一印第二則欵云詹景鳳東
圖父下有詹生東圖父大龍宫客三印第三則
欵云莫雲卿題下有莫長公廷韓氏二印幅高
一尺一寸七分廣二尺二寸三分第二十一幅
行書七言古詩一首欵識云時歲癸酉初冬四
明臧器之為清遠唐公契家敬題于片峰山居
下有四眀竝菴二印前有友蘭軒秘玩半印二
又半印不可識幅高七寸八分廣二尺二寸六
分第一幅有幾暇怡情一璽第二幅有乾健一
璽第九幅有康熙一璽第六幅第十四幅俱有
體元一璽又第七幅有幾暇怡情半璽
明祝允明書劉基詩一冊(上等荒一)
素箋本小楷書七言古詩一首後跋云右劉誠
意兩鬼詩擬昌黎二鳥體所謂二鬼公蓋自謂
及金華太史也其推挹金華如此至于竒博奥
險之辭又覺盧仝馬異在其下矣後欵識云正
德丁夘夏六月納涼古寺書以解熱太原祝久
明下有枝山祝氏允明二印後有協一堂珍玩
書畫圖章一印首幅前有李字半印冊計十七
幅幅高五寸六分廣二寸七分
明文董畫扇集冊一冊(上等日一)
凡十三幅第六幅第七幅素箋本餘俱金箋本
第一幅行書七言律詩一首欵署徵明下有文
徵明印衡山二印後有李昂半印第二幅小楷
書絶句二百一首欵識云右錄唐絶選最二百
闋有竒似(缺)社兄戊寅仲冬徵明下有衡山連
印前有停雲一印第三幅行書七言律詩一首
欵識云春日同方塘遊天平書此奉贈徵明下
有文徵明印徵仲二印又下有李昂半印第四
幅草書七言律詩一首欵署文彭下有文夀承
氏印凡二前有李昂枝一印(微缺)第五幅行草書
七言律詩一首欵云文彭為曙巖書下有文彭
之印文壽承氏二印第六幅行書七言絶句一
首欵云文嘉為中巖書下有文嘉之印一印又
李昂半印第七幅行書七言律詩一首欵署文
嘉下有文嘉休承文休承氏二印又李昂半印
第八幅行書五言律詩一首欵署董其昌下有
董元宰一印第九幅行書五言律詩一首欵云
其昌書下有董其昌一印第十幅行草書五言
律詩一首欵署其昌下有董其昌一印第十一
幅行書七言絶句一首欵云其昌為子羽書下
有董其昌一印又李昂半印第十二幅行書臨
跋語一則欵云董其昌臨為宇陽先生下有董
其昌一印又李昂半印第十三幅行書五言古
詩一首欵署董其昌下有董元宰一印
書冊次等
宋米芾寶章待訪錄一冊(次等天一)
素箋烏絲闌本小楷書欵署襄陽米芾前署寳
章待訪錄五字後副頁有米友仁陸完張奉文
嘉諸跋又揭紘記語一釋存尺牘一冊計十四
頁
歴朝名家集冊一冊(次等地一)
凡八幅第一幅第二幅素絹團扇本餘俱素箋
本第一幅行書七言絶句一首無欵上有飛龍
圓璽一第二幅草書七言絶句一首無欵上有
德夀書寳一璽第三幅草書七言律詩一首欵
署才翁第四幅尺牘行草書欵署芾頓首第五
幅臨顔眞卿鹿脯帖欵署鮮于樞臨第六幅圑
扇式行書七言絶句一首欵署茶山陳端甫第
七幅團扇式行書五言古詩一首欵署七峰滕
育第八幅行楷書凡六則第一則欵署雲室自
悦第二則欵署始豐徐一䕫俱七言絶句各一
首第三則五言律一首欵署全室宗泐第四則
五言絶句一首欵署孟觀守仁第五則七言絶
句一首欵署延陵夷簡第六則五言絶句一首
欵署靈石如圯第二幅有
聖祖仁皇帝朱書太平押字
明王寵書遊包山詩一冊(次等元一)
素箋朱絲闌本楷書欵識云右遊包山諸作廿
五首錄呈尊師蔡夫子斧政庚辰九月重陽日
門生王寵具稿後考證一則未署名冊計十四
幅
明陸一岳諸體篆書一冊(次等黃一)
素箋本凡一百二十幅每幅書七言絶句一首
前隸書署云韋齋朱先生詩後書釋文自懸鍼
篆迄璽書篆凡六十種第四十八幅第七十四
幅俱署古石二字第五十二幅欵云華亭陸一
岳書第九十四幅無欵末幅識云古石㝢維揚
書時正德丁夘仲春之吉也餘幅俱署古石居
士
明董其昌臨褚遂良蘭亭叙一冊(次等宇一)
宣德鏡光箋本欵識云戊午二月廿日臨褚摹
蘭亭眞蹟董其昌又自識云乙亥仲秋觀戊午
歲臨帖其昌後有蔡樅夏允彛顧襄遠王伯咨
張夀孫宋徵輿曹思邈陳子龍諸跋又李待問
跋二冊計八幅末幅
御筆識云乾隆乙丑初夏長春書屋御筆摹臨一過
上鈐乾隆宸翰一璽
明人便面一冊(次等宙一)
凡十八幅第十七幅第十八幅素箋本餘俱金
箋本第一幅行草書五言古詩一首欵署枝山
允明第二幅楷書五言古詩三首欵識云右包
山集詩三首漫書于石湖草堂雅宜山人王寵
第三幅行書五言律詩一首欵識云夫桃李冬
花妖形于木暮春飛雪異見乎時此造化之殊
工愚民所未解也緣物紀事識者賦之庚戌三
月十日書榖祥第四幅草書七言律詩一首欵
識云右立春日作姬水第五幅行書七言律詩
二首欵識云丙申夏雨窗有友過齋頭出扇索
書勉爾應命小巫之技止于此矣王穉登第六
幅行書七言律詩一首欵署王穉登第七幅行
書七言絶句六首欵識云遊武夷六絶戊午秋
仲錄似嗣端世兄便面余年七十有七久謝去
小書矣因嗣端強索僅僅走筆後勿為例也陸
應暘伯生第八幅行楷書陶詩一首欵署莫是
龍第九幅行書七言絶句一首欵云是龍為羨
川親丈書第十幅行草書七言律詩一首欵署
髯仙第十一幅行書宋詞一首欵云右調清平
樂春景墨林項元汴書于攖寧菴之北窗第十
二幅行書五言律詩一首欵署日華第十三幅
草書五言律詩一首欵云出都小作書為心翁
老先生一笑方以智第十四幅楷書几四則第一
則七言律詩一首欵云贈答朱比部康器作莫
是龍書第二則七言絶句一首欵云右賦得舞
蝶尋花寄所思作張之象第三則欵云沛上
覽古作陸應𤾉第四則欵云邯鄲道中過趙王
城有作乙亥季冬望日書于濮上居盛時俱五
言律詩第十五幅行楷書凡四則第一則七言
律詩一首欵云烟雨樓作為世文丈書繼儒第
二則欵云王民書為世文先生第三則欵云乙
未仲秋書為世文丈高金聲俱五言古詩第四
則七言律詩一首欵云秋夜陳仲醇馮鑑之曹
平子潘嘯民周續之過宿同(缺)用孟襄陽八月
湖水平韻書似世文先生正之乙未九月三日
釋智舷第十六幅行書五言律詩一首欵云近
作呈明湖先生清評張鳳翼第十七幅行草書
七言古詩一首欵云右題孫孝廉超然圖智舷
第十八幅行草書七言絶句二首前首識云抱
璞禪師五十法臘賦祝後首識云題周侣青小
像欵云似季仙正智舷
無名氏
書冊上等
明人書治平金鑑一冊(上等天一)
素箋朱絲闌本楷書明成祖訓長孫文分段署
篇目凡十五則第一則知農事之勤勞第二則
知王業之艱難第三則論為政第四則論用人
第五則論無逸第六則論宦寺第七則論奸邪
第八則論知人第九則論睦親第十則論内治
第十一則論外戚第十二則論飲食第十三則
論防衛第十四則論佛第十五則論道首幅書
訓旨總序後餘幅又統論治道凡六段冊計五
十六幅幅高八寸二分廣五寸五分
國朝人
書冊上等
張照書九符一冊(上等天一)
花邊黃絹本行楷書
皇帝青宫時所製九符首幅前署九符有序四字後
每則署篇目第一則合璧連珠第二則黃河清
第三則
景陵靈芝第四則嘉禾第五則瑞繭第六則甘露第七
則醴泉第八則闕里慶雲第九則房山鳳凰後
署
皇四子撰下有寳親王寳長春居士二璽又後款云
刑部尚書張照謹書後有張照私印得天二印
冊計十二幅幅高九寸六分廣一尺五寸一分
張照臨董其昌書一冊(上等天二)
朝鮮箋烏絲闌本楷書謝莊雪賦款云(臣)張照
敬臨下有(臣)張照心正筆正二印冊計八頁頁
高五寸七分廣七寸
書冊次等
沈荃自書雜詩一冊(次等天一)
素箋本行書七言律詩四首五言律詩一首七
言絶句一首款識云康熙庚申仲春月夜醉後
漫書充齋主人荃冊計六幅
沈荃仿古二十則一冊(次等天二)
素箋烏絲闌本雜臨諸名家法書每則自書標
題款識云康熙十二年歲次癸丑三月初十日
翰林院侍讀(臣)沈荃恭進冊計十幅
王圖炳書合錦二冊(次等地一)
五色花箋本行楷各體書上冊錄
聖製詩凡十六首下冊雜錄古人賦詠凡十六則每
幅款署(臣)王圖炳共計三十二幅
勵宗萬書九符一冊(次等元一)
宣德箋烏絲闌本行楷書首幅前署九符有序
四字後每則署篇目末幅署
皇四子撰下有皇四子章樂天二璽後副頁自跋云
國家重熙累洽受
天申命
皇上體上聖之姿纘承鴻業宵旰懋勤是以精誠感
格叠致嘉祥遐稽史牒罕有比倫在
皇上聖不自聖歸美
前猷而臣子生逢盛際目覩休嘉踴躍慶幸頌揚之誼
胡能自己
皇四子粹質性成加以勤學不怠
寢門侍膳之餘恭列連歲諸祥撰成九符一篇凡一
千九百二十言(宗萬)侍直
内廷幸獲觀覽竊見炳炳琅琅援引該博詞采蔚
然上追虞廷復旦之歌周室嘉禾之什漢唐以
下所稱芝房寳鼎白麟赤雁以及鮑昭河清之
頌魏徵醴泉之銘皆不足言也夫雅頌之音宜
被諸金石用垂不朽矧鴻篇出於
帝胄度越恒流尤為盛事斯亦文章之上瑞也夫雍
正十年十有一月鴻臚寺少卿勵宗萬謹跋并
書冊計十頁
石渠寳笈卷二十一
