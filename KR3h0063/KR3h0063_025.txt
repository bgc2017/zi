石渠寶笈卷十一
貯
養心殿二
列朝人
書冊次等
唐孫虔禮書孝經一册(次等天一)
宋箋烏絲闌本草書未署款姓氏見跋中後餘
幅有祝允明董其昌陳繼儒王一翥許纘楊彦
洸鄭如薰諸跋冊計二十七幅
宋蔡蘇黃米四家書一册(次等地一)
宋牋本第一幅第二幅俱蔡襄尺牘第三幅第
四幅第五幅俱蘇軾尺牘第六幅黃庭堅詩帖
無款第七幅米芾尺牘第八幅米芾詩帖俱行
草書
宋黃庭堅書王羲之論書一册(次等元一)
素牋本行楷書款識云元祐元年冬日庭堅書
後副頁有史爾鉉李春芳跋二又王涯記語一
冊計三十一幅
宋黃庭堅書興慶池侍宴詩一冊(次等元二)
素牋本行楷書款識云右唐人李義府興慶池
侍宴應制一首元祐五年過寶繪堂書山谷庭
堅後副頁有鮮于樞吳寬張弼三跋又文嘉記
語一册計十五幅
元趙孟頫書孝經一冊(次等黃一)
磁青牋本泥金行楷書并錄原序款識云孝為
民生之本故吾夫子有此經特以質性不齊習
染有異雖知此經為聖人之作而不知用心者
或多德俊有意于淑後人乃特過余松雪齋求
泥金書之使之知所重省厥心而勵厥行也但
愧余書雖美未可以稱聖經耳至治元年十一
月十六日吳興趙孟頫再拜志册計四十一幅
元趙孟頫書孝經一册(次等黃二)
墨牋金絲闌本泥金行楷書并錄原序款識云
孝為民生之本故吾夫子有此經特以質性不
齊習染有異雖知此經為聖人之作而不知用
心者或多義卿有意於淑後人乃特過余松雪
齋求泥金書之使之知所重省厥心而勵厥行
也但愧余書雖美未可以稱聖經耳至大二年
正月十六日吳興趙孟頫再拜志後副頁有朱
孟淵高巽志記語二文徵明董其昌跋二冊計
四十一幅
按前冊與此款識俱同特名稱年號小異蓋臨
本也
元趙孟頫尺牘詩翰一冊(次等黃三)
素牋本行草書凡十三幅第一幅至第八幅俱
尺牘第九幅第十幅書七言絶句第十一幅至
第十三幅書七言律詩
元趙孟頫書雪賦一册(次等黃四)
素絹烏絲闌本行楷書款識云大德四年七月
晦日子昂書於松雪齋後有張孝思笪重光記
語二冊計十六幅
元趙孟頫書蘇軾稼說一册(次等黃五)
素絹本行書款署子昂册計二十幅
元趙孟頫書鏡智禪師銘一册(次等黃六)
素絹本楷書款識云至元後庚辰歲杪欽心書
于夀丘山龍華會上未署名下有趙氏子昂松
雪齋印二後副頁有趙肅跋一册計二十幅
元趙孟頫尺牘一冊(次等黃七)
素牋本行書款云孟頫頓首册計三幅
明文徵明自書詩帖一冊(次等宇一)
素牋本行草書七言古詩一首款識云嘉靖乙
未九月廿三日前翰林院待詔將仕佐郎兼修
國史長洲文徵明書册計二十四幅
明文彭書千文一冊(次等宙一)
素牋烏絲闌本楷書款識云嘉靖丙寅三月庚
子書病目未明殊不成字覽者幸亮之文彭時
年七十冊計十三幅
明王寵摹東方朔像贊一册(次等洪一)
素牋本楷書款識云嘉靖丁亥二月二十七日
雅宜山人王寵摹册計六幅
明劉麟詩翰一册(次等荒一)
印花箋本凡二則行草書前書七言古體詩一
首款云半溪仙翁伏虎壇下麟頓首後手扎一
則款云眷生劉麟白後副頁有尹鋙跋一册計
六幅
明王問詩帖一册(次等日一)
素牋本草書七言古詩一首款識云嘉靖丁巳
石川翁夀七十余既為圖贈之含真體道竊與
同志賦此書之上方云仲山王問後副頁有文
震亨跋一册計十一頁
明許初竹岡阡表一冊(次等月一)
宣德箋烏絲闌本楷書款識云嘉靖壬子夏六
月廿有四日為董子子元甫書於三讓里之桑
土齋吳郡許初首幅前署篆書竹岡阡表四字
冊計九頁
明丘坦書陳情表一冊(次等盈一)
素絹本行書大字款識云右李密陳情表也萬
歷丙辰之秋日書於九連城鳳凰山中楚麻城
丘坦拜手謹識冊計四十五幅
明董其昌臨爭坐位帖一冊(次等昃一)
粉箋烏絲闌本款識云新都汪孺仲以爭坐位
帖見示神采奕奕字形較陜刻差肥乃知是米
海岳所臨米嘗有臨爭坐帖在浙中此殆其真
蹟入石者耶董其昌臨冊計十七幅
明董其昌臨聖教序一册(次等昃二)
朝鮮牋烏絲闌本款識云庚申修禊前一日其
昌識冊計二十六幅
明董其昌書座右銘一冊(次等昃三)
朝鮮鏡光牋本行書款云崔子玉座右銘董其
昌書册計十四幅
明董其昌書宋詞三首一册(次等昃四)
朝鮮牋本行書款識云學李北海書五十五年
矣初時專習頗為近之自見米老運筆多有詆
呵輒復忘其舊學然時一擬書亦不落吳興後
也其昌冊計八頁
明董其昌書天馬賦一冊(次等昃五)
朝鮮鏡光牋本臨米芾款識云米元章好書天
馬賦賦亦沓拖少韻獨以書傳余所見三本時
復書之即用米法然非以禊帖用筆之意為之
終不得似也生甫好余書余游武林數以此册
囑書米賦蕭寺酬應之煩未有以副歸山居方
復修諾時己巳三月望其昌册計七頁
明董其昌雜書一冊(次等昃六)
宣德牋烏絲闌本凡十七幅第一幅至第七幅
臨顔真卿多寳塔碑款署其昌第八幅至第十
二幅行書小赤壁詩款署其昌第十三幅至第
十七幅楷書前後赤壁詞款識云丁夘子月舟
行錫山道中書其昌
明陳元素牋牘一冊(次等辰一)
凡三十六幅第七幅碧色牋本餘俱素牋本行
楷各體書
明人牋牘一冊(次等宿一)
素牋本尺牘十二則第一則陳鎏第二則顧憲
成第三則名署昌字第五則未署名第六則陸
士仁第七則朱曰藩第九則劉黃裳第十則黃
姬水第十一則石淮第十二則姚希孟第四則
第八則署名不可識冊計二十二幅
明王元懋節書世說新語一冊(次等列一)
素箋烏絲闌本楷書款識云崇禎辛未冬上浣
讀書楞伽山房每日西駕便出步林麓間聽山
樵湖漁互賡競唱皆世外真趣聞餘鼓屐至山
房亦自機息𨼆𨼆樵漁興致復不減因憶吾友
叔文身混城市心則烟霞真可與道世外事亟
錄世說數段奉寄以當少文卧遊可即以當我
兩人對麈亦可大翮山史王元懋并識冊計八
頁
明人便面書四冊(次等張一)
第一册凡二十幅第二幅第三幅第八幅第十
一幅第十四幅素牋本餘俱金箋本第一幅羅
倫行書七言律詩一首第二幅邵寶行書七言
絶句一首第三幅祝允明草書五言律詩一首
第四幅第五幅俱文徵明行書七言律詩各一
首第六幅文彭行書七言律詩一首第七幅凡
五則第一則文彭行書第二則彭年楷書第三
則王榖祥行楷書第四則黃姬水草書第五則
許初楷書俱七言絶句各一首第八幅文嘉行
草書七言律詩一首第九幅凡四則俱草書第
一則文嘉書第二則程大倫書第三則朱希孺
書皆五言律詩各一首第四則文彭草書七言
絶句一首第十幅凡五則俱楷書第一則周天
球第二則文彭第三則居節第四則錢榖俱五
言律詩各一首第五則彭年書五言律詩二首
第十一幅周天球行楷書七言律詩二首第十
二幅周天球行草書七言律詩一首第十三幅
周天球行草書五言律詩二首第十四幅凡二
則俱草書前則王守書後則王寵書俱五言律
詩各一首第十五幅王寵草書五言律詩一首
第十六幅陳淳草書五言絶句一首第十七幅
陳淳草書五言律詩一首第十八幅袁褧行草
書七言律詩一首第十九幅袁尊尼行草書七
言律詩一首第二十幅王問草書七言律詩一
首
第二冊凡二十幅第四幅第七幅第十五幅十
六幅素箋本餘俱金箋本第一幅陳鎏行草書
七言律詩一首第二幅茅坤行草書七言律詩
一首第三幅陳爾見行草書七言律詩一首第
四幅陸師道楷書詞二首第五幅彭年行楷書
七言律詩一首第六幅黃姬水草書五言律詩
一首第七幅王穉登草書五言律詩一首第八
幅王穉登行草書七言律詩一首第九幅凡三
則俱楷書七言律詩各一首第一則王穉登第
二則李維楨第三則歐大任第十幅凡四則俱
七言絕句一首第一則王穉登行書第二則文
震孟楷書第三則薛明孟楷書第四則韓道亨
行書第十一幅第十二幅俱張鳳翼行書七言
律詩各一首第十三幅孫鑛行草書五言古詩
一首第十四幅董汾草書七言律詩一首第十
五幅項德純行楷書五言律詩一首第十六幅
陸士仁楷書五言古詩二首第十七幅俞允文
楷書五言古詩二首第十八幅俞允文行書五
言古詩二首第十九幅凡三則第一則俞允文
行楷書五言古詩一首第二則周天球行楷書
第三則許初楷書俱七言律詩各一首第二十
幅湯煥草書五言律詩一首
第三冊凡二十幅第十三幅素牋本餘俱金牋
本第一幅許光祚草書五言律詩一首第二幅
申時行草書五言律詩一首第三幅王錫爵行
草書五言排律一首第四幅王錫爵行書五言
古詩一首第五幅王世貞行草書七言律詩一
首第六幅王世懋行草書七言律詩一首第七
幅屠隆行草書七言律詩一首第八幅屠隆行
草書五言律詩一首第九幅屠隆草書七言律
詩一首第十幅臧懋循行楷書七言古詩一首
第十一幅董嗣成行草書七言律詩一首第十
二幅董嗣成行草書五言古詩一首第十三幅
董嗣成行楷書五言古詩三首第十四幅董嗣
成行書七言古詩一首第十五幅第十六幅俱
董其昌行草書五言律詩各一首第十七幅王
思任行書五言律詩一首第十八幅范允臨行
楷書七言絕句五首第十九幅黃道周行楷書
七言律詩一首第二十幅沈聖岐行書七言律
詩一首
第四冊凡十八幅第九幅第十一幅第十二幅
素箋本餘俱金箋本第一幅婁堅楷書五言古
詩一首第二幅吳孟暘行草書五言律詩二首
第三幅吳孟暘行草書七言古詩四首第四幅
吳孟暘楷書五言律詩四首第五幅吳孟暘行
書七言古詩一首第六幅曹學佺草書五言律
詩一首第七幅文從簡行楷書七言絕句八首
第八幅鄒逸鱗行草書七言律詩一首第九幅
周祖草書七言律詩一首第十幅周叔宗行草
書五言律詩一首第十一幅顧杲草書五言律
詩一首第十二幅凡四則書宋元詞各一闋第
一則高金聲第二則王淑民俱楷書第三則王
瑋行書第四則戚廷楨行楷書第十三幅沈璟
行草書七言律詩一首第十四幅皇甫百泉行
草書五言律詩一首第十五幅徐愿行草書七
言律詩一首第十六幅行書五言律詩一首款
署如奇第十七幅蔣明鳳草書五言律詩一首
第十八幅周宗予行書五言古詩一首
明人書扇一冊(次等寒一)
凡十五幅第八幅素箋本餘俱金箋本第一幅
董其昌行書五言律一首第二幅董其昌行書
七言絶句一首第三幅董其昌行草書五言律
一首第四幅董其昌行書七言絶句一首第五
幅莫如忠行書五言律一首第六幅文震孟行
書詞一首第七幅王渙楷書前赤壁賦第八幅
王錫爵行書七言律一首第九幅韓敬行楷書
七言律二首第十幅范允臨行楷書七言律一
首五言律一首第十一幅范允臨行書七言律
一首第十二幅郁之章行書五言律一首第十
三幅孫克弘行楷節錄世說新語一則第十四
幅陸錫明楷書五言古詩一首第十五幅倪元
璐行書七言律一首五言律一首
明人扇頭書一冊(次等來一)
凡十幅第四幅素箋本餘俱金牋本第一幅吳
寬行楷書七言律詩一首第二幅祝允明行楷
書岳陽樓記第三幅文徵明行書七言古詩一
首第四幅凡四則俱小楷書江南春詞文嘉彭
年張鳳翼各一首文彭三首第五幅陸應暘草
書五言律詩一首第六幅陸彦章楷書七言古
詩一首第七幅王穉登行書七言絶句六首第
八幅陳繼儒行書五言古詩一首第九幅楊文
驄草書七言律詩一首第十幅小楷書琵琶行
款署𨼆鷗汃三字
無名氏
書册次等
宋人摹褚書一冊(次等天一)
素箋本臨褚遂良樂毅論後副頁有張栻跋一
冊計十六幅
國朝人
書册次等
王鐸書集句一冊(次等天一)
素牋本行草書末幅款識云舊有集唐飲酒截
句四十首值櫟翁出素幅索書因憶錄其八己
丑冬仲王鐸書冊計八幅
陳奕禧書漢唐碑考三冊(次等地一)
素牋本小楷書上册漢碑考二則凡十一幅中
冊漢碑考二則凡十七幅下册唐碑考一則凡
十四幅
張照雜書一冊(次等元一)
畫絹本左方摹諸名家法帖右方書各體詩款
云(臣)張照敬臨冊計二十四幅
戴臨雜書一册(次等黃一)
花卉通草牋本真行各體書款云(臣)戴臨敬書
册計二十四幅
石渠寶笈卷十一
