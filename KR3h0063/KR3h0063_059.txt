石渠寶笈卷二十八
貯
御書房一
列朝人
書冊上等
唐吳彩鸞書唐韻一冊(上等天一)
素箋烏絲闌本楷書並原序二則上朱書署王
仁昫序長孫序七字無欵姓氏見䟦中凡三十
八幅第一幅有宣和紹興乾卦三璽又神品天
籟閣長字賢志堂印子孫永保項墨林父秘笈
之印項元汴印墨林山人諸印又半印二存山
人世昌四字又邊幅有圖史自娛一印第二幅
有墨林父平生真賞墨林三印第三幅有墨林
秘玩項子京家珍藏項墨林父秘笈之印三印
第五幅有項元汴印墨林山人二印第八幅有
項元汴印子京所藏二印第九幅有墨林秘玩
静因菴主子京三印第十幅有墨林秘玩墨林
二印第十一幅有子京項元汴印二印第十二
幅有墨林山人一印第十三幅有項墨林父秘
笈之印墨林山人項元汴印子京諸印第十四
幅有項元汴印凡二又墨林墨林山人神品天
籟閣子孫永保項子京家珍藏檇李項氏世家
寳玩諸印第十五幅有神品寄傲項墨林鑑賞
章墨林秘玩子京子孫永保墨林諸印第十六
幅有墨林秘玩墨林項元汴印三印第十七幅
有子京珍秘墨林項元汴印三印第十八幅有
墨林秘玩項元汴印墨林三印第十九幅有墨
林項元汴印各二印又子京珍秘子京父印二
印第二十幅有項元汴印墨林秘玩墨林山人
墨林子京諸印第二十一幅有墨林一印又墨
林秘玩項元汴印各二印第二十二幅有墨林
一印又項元汴印墨林山人各二印第二十三
幅有墨林墨林山人二印第二十四幅有墨林
二印又墨林山人一印第二十五幅有項元汴
印墨林山人各二印第二十六幅有墨林印二
又項元汴印墨林山人二印第二十七幅有項
元汴印墨林各二印又墨林山人墨林秘玩二
印第二十八幅有墨林山人項元汴印各二印
又墨林秘玩子京珍秘墨林諸印第二十九幅
有項子京家珍藏墨林山人子孫永保墨林秘
玩墨林諸印第三十幅有項元汴印凡四墨林
山人印二墨林秘玩印二又子京子京珍秘子
京所藏項墨林父秘笈之印子孫世昌子孫永
保項子京家珍藏諸印第三十一幅有墨林山
人子京珍秘二印第三十二幅有墨林秘玩墨
林山人子京所藏三印第三十三幅有子京墨
林秘玩子京所藏墨林山人諸印第三十四幅
有子京所藏墨林秘玩二印第三十五幅有墨
林子京項元汴印三印第三十六幅有墨林墨
林秘玩項元汴印三印第三十七幅有子京所
藏項元汴印墨林秘玩子京子京所藏項元汴
印諸印第三十八幅有乾卦御書廣仁殿政和
諸璽又墨林秘玩印二又子京所藏張粦生父
記子孫永保子京所藏退密墨林山人子孫世
昌賢志主人項子京家珍藏項墨林鑑賞章檇
李項氏世家寶玩神品天籟閣項墨林父秘笈
之印項叔子張羽鈞諸印後副頁項元汴䟦云
女仙吳彩鸞自言西山吳真君之女太和中進
士文蕭客寓鍾陵中秋夜見於踏歌場中伺歌
罷躡蹤其後至西山彩鸞見蕭偕往山椒有宅
焉至其處席未暇暖彩鸞據案治事蕭詢之再
四乃曰我仙子也所領水府事言未既忽震雷
晦冥彩鸞執手版伏地作聽罪狀如聞謫辭云
以汝洩機密事罰為民妻一紀彩鸞泣謝謂蕭
曰與汝自有冥契今當往人世矣蕭拙於為生
彩鸞為以小楷書唐韻一部市五千錢為餬口
計然不出一日間能了十數萬字非人力可為
也錢囊羞澁復一日書之且所市不過前日之
數由是彩鸞遂各乘一虎仙去唐韻字畫雖小
而寬綽有餘全不類世人筆當於仙品中别有
一種風度予偶得此本遂述其本末行實使有
所徵云墨林山人項元汴敬題時萬歷壬午仲
冬八日前有内府圖書之章一璽又政和半璽
又半印二存秘笈之印世昌六字後有項元汴
印項子京家珍藏子孫世昌項叔子檇李項氏
世家寶玩天籟閣項墨林鑑賞章梁清標印蕉
林秘玩子京墨林秘玩諸印又記語有唐女仙
吳彩鸞小楷書四聲韻項元汴真賞十七字前
副頁有蕉林收藏一印幅高八寸四分廣一尺
三寸九分
宋吳琚詩帖一冊(上等地一)
素箋本凡十九幅行草書無欵第十四幅第十
八幅俱有默菴一印前幅頁有舊人籖書雲壑
居士真跡六字下注云蕉林藏易農書又蕉林
收藏一印前邊幅有蕉林書屋一印後餘幅有
蒼巖子梁清標玉立氏印章觀其大略二印第
一幅第二幅高八寸二分廣三寸八分第三幅
第四幅高八寸三分廣四寸七分第五幅高七
寸三分廣三寸第六幅高同廣三寸六分第七
幅第八幅高八寸三分廣三寸二分第九幅高
八寸廣四寸六分第十幅高同廣三寸七分第
十一幅高八寸廣三寸第十三幅高七寸八分
廣二寸六分第十三幅高七寸七分廣二寸七
分第十四幅高同廣三寸第十五幅高八寸五
分廣四寸五分第十六幅高七寸八分廣一寸
九分第十七幅高八寸一分廣三寸四分第十
八幅高同廣二寸五分第十九幅高八寸六分
廣一寸七分
御筆題籖籖上有乾隆宸翰一璽
宋元墨寶一冊(上等元一)
素箋本凡九幅第一幅行書宋高宗手勅四十
字(後缺)有半璽二存之寶書誥四字幅高一尺一
寸廣一尺四寸第二幅烏絲闌楷書李白傳欵
識云紹聖丙戌秋八月望前一日金山住寺沙
門佛印書下一印漫漶存超之印三字可辨前
有史昭之印潔躬二印幅高七寸三分廣一尺
四寸一分第三幅草書尺牘後署端彦再行前
有天籟閣項元汴印墨林秘玩項子京家珍藏
諸印後有寄傲子京父印項墨林鑑賞章檇李
項氏世家寶玩子孫世昌琳印休伯墨林山人
諸印幅高八寸三分廣一尺二寸九分第四幅
行書尺牘後署熹再拜幅高一尺廣一尺四寸
五分第五幅行書尺牘後署太保保寧軍節度
使魏國公致仕史浩劄子前有天籟閣墨林秘
玩清森閣書畫印何氏元朗南昌袁氏家藏珍
玩子孫永保諸印後有項元汴印子京父印項
墨林鑑賞章檇李項氏世家寶玩子孫世昌袁
忠澈印諸印幅高一尺廣一尺一寸四分第六
幅行草書七言絶句二首七律一首未署名(按係)
(陸游詩)前有天籟閣巢客墨林秘玩項子京家珍
藏平生真賞諸印後有項叔子檇李項氏世家
寶玩項墨林父秘笈之印寄傲項元汴印子京
父印項墨林鑑賞章諸印幅高一尺二分廣一
尺一寸七分第七幅行書尺牘後署孟頫頓首
上鈐趙氏子昂一印幅高七寸五分廣一尺一
寸第八幅第九幅俱張雨楷書五言律詩凡八
首前署云五言一首奉寄彛齋先生併寄雲林
諸公詩凡七首同錄上賜教幸甚張雨拜啟下
有句曲外史一印第八幅前押縫半印存吳奕
嗣業四字幅高九寸廣一尺六分第九幅後有
張雨私印印一又太樸吉泰和楊士竒半印二
幅高同前廣八寸八分
元趙孟頫詩帖一冊(上等黃一)
素絹本行書各體詩三十九首無欵姓名見䟦
中首幅有張則之笪之玠印元珪三印又半印
不可識末幅有虚白堂天錫賴氏圖書笪重光
印諸印後副頁顔素䟦云此松雪趙先生之筆
也意思婉轉體勢遒麗細玩之令人起敦厚溫
柔之想萬歷辛丑歲三月之望日余遊丹陽獲
觀於笪元珪氏之書室幾欲奪之不忍也其善
寶之無為大力之士負壑而趨皖人漫翁素題
識後有顔素之真玉子笪重光印張孝思賞鑑
印諸印冊計十八幅幅高七寸九分廣六寸八
分前副頁
聖祖仁皇帝御書古人佳處四大字欵署康熙御筆上
鈐廣運之寶一璽
元趙孟頫書福仙禪院碑一冊(上等黃二)
素箋本行楷書欵識云集賢直學士朝列大夫
行浙江等處儒學提舉吳興趙孟頫書首副有
循道人一印第十二幅有張氏半印每幅押縫
諸印俱殘缺漫漶不可識後副頁有張氏君錫
崇古齋二印冊計二十三幅幅高七寸八分廣
三寸三分
御筆題籖籖上有乾隆宸翰一璽
元趙孟頫遺墨一冊(上等黃三)
凡十八幅第五幅碧色箋本餘俱素箋本第一
幅楷書楞嚴經䟦語餘俱行書尺牘第一幅後
署云菩薩戒弟子翰林學士承旨榮禄大夫知
制誥兼修國史趙孟頫記下有趙孟頫印一印
前有長安一印幅高八寸七分廣一尺一寸八
分第二幅前後俱署孟頫頓首再拜後鈐趙氏
子昂一印前有王長安父一印幅高九寸一分
廣二尺二寸二分第三幅前後俱署孟頫頓首
啟事後有王永寧印一印幅高九寸二分廣一
尺七寸第四幅前署孟頫頓首再拜後署十二
月朔孟頫頓首再行前有長安一印幅高八寸
四分廣一尺七寸第五幅前後俱署孟頫頓首
再拜後有長安一印幅高八寸廣一尺七寸二
分第六幅前署孟頫頓首再拜後署十一月十
八日孟頫頓首再行前有長安一印後有有明
文靖世家圖書嚴氏道普二印幅高八寸三分
廣一尺四寸第七幅前署孟頫頓首再拜後署
八月十二日孟頫再拜後有王永寧一印幅高
七寸三分廣一尺四寸三分第八幅後署二月
十五日孟頫下有押字一後有長安少谿主人
二印幅高七寸三分廣一尺三分第九幅後署
卄五日孟頫啟事前有王永寧一印幅高九寸
一分廣一尺六寸第十幅後署十一月五日下
署叔字又押字一後有王永寧一印幅高九寸
三分廣一尺四寸五分第十一幅後幅孟頫白
前有長安一印幅高六寸廣八寸九分第十二
幅後署孟頫白前有邱氏半印後有長安一印
幅高八寸八分廣七寸二分第十三幅後署孟
頫再拜上鈐頓首再拜一印又另行署寓濟南
趙孟頫謹封前有邱氏半印後有王永寧一印
又半印存河南二字幅高九寸二分廣一尺四
寸一分第十四幅後署孟頫再拜前有邱氏半
印後有長安一印幅高六寸廣七寸六分第十
五幅後署四月廿八日孟頫拜覆上鈐頓首再
拜一印前有王永寧一印幅高九寸五分廣一
尺六寸二分第十六幅後署春後一日孟頫再
拜上鈐頓首再拜一印又另行署寓濟南趙孟
頫謹封上鈐趙孟頫一印前有長安一印幅高
九寸九分廣一尺七寸七分第十七幅後署孟
頫再拜上鈐頓首再拜一印又另行署寓濟南
趙孟頫謹封上鈐一印同前有王永寧一印幅
高九寸五分廣一尺七寸七分第十八幅後署
孟頫頓首上鈐頓首再拜一印又十二月廿二
日六字下有問平安一印又長安一印前半印
二存子孫邱氏四字幅高九寸三分廣一尺六
寸四分後副頁饒介䟦云右趙魏公與田師孟
省郎十帖廼其守濟南洎在翰林日所書筆勢
縱逸若稍遠繩墨而法度具於毫末真可謂善
書者矣余友劉孝章出以見示覧之不能釋手
因識于末時至正癸卯仲春上澣魯隂饒介書
又宋克䟦云長司劉君孝章示余松雪數帖雖
其在公匆遽率意揮洒而筆法妍麗辭意周至
觀其書玩其辭其為人慈祥豈弟概可想見宜
其揚聲當時作範百代也孝章其寶之龍集乙
巳七月既望廣平宋克識後有王長安父一印
又記語有蜀郡王彛觀五字又謝徽䟦云松雪
道人書變化萬狀炫燿人目而予輙能辨之此
帖誠可珍也吳郡謝徽記之
元趙孟頫詩帖一冊(上等黃四)
素絹本行草大書七言古詩一首欵署子昂下
有趙氏子昂一印首幅有醒石圖書一印末幅
有李振裕印白石山房書畫記二印每幅押縫
有谷邨一印冊計十八幅幅高九寸九分廣四
寸九分
元趙孟頫書前後赤壁賦一冊(上等黃五)
素箋本行楷書末幅署子昂二字下有趙氏子
昂松雪齋二印首幅有信公珍賞一印第二幅
有都尉書畫之印一印第三幅一印漫漶不可
識第九幅有都尉耿信公書畫之章一印末幅
有都尉耿信公書畫之章琴書堂二印又温字
六號四字上鈐禮部評騐書畫關防一印冊計
十六幅幅高一尺五分廣五寸末帖廣二寸八
分
按首幅書前賦缺三十四字
元趙孟頫書雪賦一冊(上等黃六)
素箋烏絲闌本行楷書欵署子昂下有趙氏子
昂一印幅中缺字俱文徵眀補書首幅有文徵
眀停雲二印又神品項元汴印墨林秘玩項子
京家珍藏程䆳印毛氏珍藏圖書諸印第三幅
有若水軒一印第五幅有子京父印一印第八
幅第九幅第十幅俱有墨林半印第十一幅有
半印存林生二字第十三幅有半印存墨字第
十四幅有半印存林生二字第十五幅第十六
幅俱有子京半印第十九幅有長字一印末幅
有毛九疇一印後餘幅記語有文衡山補其闕
文七字有醒齋真賞白石山房書畫之記繹堂
珍賞程䆳憤樂齋神品寄傲項元汴印墨林山
人項墨林鑑賞章諸印又子京虚朗半印二後
副頁程䆳䟦云余舊藏吳興洛神賦與潘景升
家所寶收三都两京賦皆承旨之聖品同失之
兵中不知落何人之手是年得項氏雪賦文長
洲補全之帖差無憾書學惟二公之于大令如
鏡分影合當世有雲間二沈二莫與邢濟南王
孟津堪與齊驅接軫後世有詆趙文兩家窠臼
傷能則亦所謂恨二王無臣法者矣垢道人程
䆳識冊計二十二幅幅高六寸五分廣三寸四
分
元趙孟頫書詹儀之告身勅諭二道一冊(上等黃七)
素箋本楷書前篇署封起居舍人兼太子侍講
詹儀之誥十四字後篇署奬諭勅書四字後欵
署松雪道人下有趙氏子昂趙孟頫印二印首
幅有趙字一印又鼎元半印又吳興世家一印
第八幅有孫承澤印一印第十二幅勅書字下
有吳興世家一印末幅有乾坤清賞一印又一
印微缺存王氏圖書之印六字後副頁王鐸䟦
云長安覯百史松雪卷書小楷赤壁二賦樂志
論蘭亭記菖蒲歌秀瑩溫雅及覩雍來年翁家
藏松雪書詹儀之誥身諭書老幹孤特又一結
法當是文敏晩年筆也翫之心懌譬之華霍聳
立巍峩培塿之阜莫之頡頏丁亥十月十三弟
王鐸䟦前有雍來圖書李若琳印孫承澤印李
昱諸印冊計十九幅幅高九寸四分廣五寸九
分
元趙孟頫書静中堂銘一冊(上等黃八)
素箋本行楷書欵識云大德九年九月既望題
孟頫書下有趙氏子昂一印首幅前署静中堂
銘並序六字下有坦園圖書一印末幅有李霨
據梧居士李振裕印心遠堂圖書記内翰金壇
蔣超藏書印諸印每幅押縫有谷邨一印冊計
八幅幅高八寸九分廣四寸九分
元俞和臨定武禊帖一冊(上等宇一)
金粟箋烏絲闌夲欵識云至正廿年夏四月十
又八日紫芝生俞和子中臨于清隂行齋後有
俞和紫芝生二印末幅又自題云我夲西湖紫
芝叟不但悠悠放杯酒平生雅好得字髓筆意
翩翩落吾手臨河一序歸玉京後來傳刻成怪
醜辛勤學書(脫一字)册載能遇幾人開笑口知書
鑑畫古所難却笑醯雞鳴甕牖南宫松雪兩夫
子異代合轍名不朽竊將筆硯忝未學時寫數
行(缺)見取吁嗟師法不再遇空向城闉事奔走
眀窗(缺)几誰友于自歎臨池今白首下有墨妙
聯印首幅前署定武禊帖四字又特健藥小號
三字又清隠臨池清賞二印第六幅二印同冊
計七幅幅高七寸九分廣三寸三分後餘幅
御題垂露二大字前有御賞一璽後有幾暇鑑賞之
璽乾隆宸翰二璽
御筆題籖籖上有乾隆宸翰一璽
元人遺墨一冊(上等宙一)
素箋本行草書凡十五幅第九幅第十二幅詩
帖餘俱尺牘第一幅後署京再行前有寄傲項
元汴印項子京家珍藏眀安國記吳興王濟鍳
賞過物子孫寶之諸印後有君實父印檇李李
氏鶴夢軒珍藏記虞孫私印檇李項氏世家寶
玩雲嶠書院王濟鑑過檇李子京父印項墨林
鑑賞章高松堂圖書印舜昇清森閣書畫印何
氏元朗諸印幅高七寸八分廣二尺二分第二
幅後署愿再拜前有墨林項元汴印眀安國記
吳興王濟鑑賞過物諸印後有平生真賞檇李
項氏世家寶玩項墨林鑑賞章君實父印維揚
昭宇勝宰屠氏家藏記諸印又西碧半印幅高
五寸八分廣一尺二寸二分第三幅後署元羲
頓首再行後有睢字半印幅高七寸廣八寸六
分第四幅後署友頓首復啟前有世字一印幅
高八寸三分廣七寸七分第五幅後署文頓首
再拜前有墨林項元汴印眀安國記吳興王濟
賞鑑過物君實父印諸印後有子京父印項墨
林鑑賞章檇李項氏世家寶玩退密項元汴印
墨林山人維揚昭宇勝屠宰氏家藏記王濟鑑
過諸印幅高五寸五分廣七寸三分第六幅後
署項炯頓首再行前有臣舜昇一印後有睢字
半印幅高八寸四分廣八寸八分第七幅後署
宇頓首再拜前有世字半印幅高八寸廣一尺
二寸九分第八幅後署華孫再行幅高七寸廣
八寸三分第九幅後署句曲外史張雨下有句
曲外史一印幅高八寸三分廣八寸第十幅後
署大訮上復前有世字半印後半印存朱澤二
字幅高八寸五分廣九寸九分第十一幅後署
仁榮頓首前半印一不可識後有睢陽半印幅
高九寸九分廣九寸五分第十二幅後署全再
拜幅高八寸五分廣七寸第十三幅後署契家
弟陳桱頓首再行九月卄八日謹宣又另行云
桱再行後有舜昇聯印幅高九寸三分廣一尺
五寸三分第十四幅後署(名不可識)頓首拜覆又十
三日三字後有子敏睢陽世家二印幅高一尺
一分廣一尺八分第十五幅後署成廷珪頓首
再拜上鈐成氏之章一印幅高九寸廣一尺五
寸六分後副頁方豪䟦云右元老遺芳一卷乃
勝國名人簡朱澤民者後為他氏所秘元孫天
存以厚直歸之方豪曰失之者朱氏也得之者
亦朱氏也非失則人弗秘曷以彰澤民之賢非
得則嗣弗守曷以眀澤民之報然則朱氏子孫
皆可謂賢矣明正德七年十月九日崑令方豪
三觀於山前王氏席上又陳璚䟦云嘗讀郡志
見虞邵菴稱澤民文章典雅而理致甚明獨惜
以畫事掩其名後讀存復齋集與其墓誌乃得
澤民之人品與學識畫終不能掩也玉峰許鴻
高氏所蓄諸大老與澤民手札甚富各以類分
為數卷而此特取其折簡專索畫者為一類耳
然則澤民之見重者豈止是哉成化甲辰七夕
後四日晩生陳璚拜題中幅押縫有睢陽世家
一印前副頁有高松堂圖書印一印
按方豪䟦謂此皆元人簡朱澤民者而陳璚謂
此特取其折簡索畫者為一類然第九幅第十
二幅皆詩幅而他幅亦不盡為索畫之札至其
署名怪草多不可辨盖元人喜以名作押字耳
眀王寵書楚騷四篇一冊(上等洪一)
宋箋本草書欵識云丙戌夏五八日雨窗燕坐
元賓出新筆祈父展經紙頗有臨池興趣漫為
書此雅宜子王寵首幅有朱之赤鑑賞可以忘
日卧菴所藏三印末幅半印二惟留耕二字可
辨中幅押縫諸印俱殘缺不可識冊計十幅幅
高九寸九分廣八寸五分末幅廣三寸九分
眀董其昌書千文一冊(上等荒一)
素箋烏絲闌本楷書欵識云文待詔每旦必書
千文一卷余此卷先後七年紙成堆墨成臼無
望矣書道安得進乎庚申禊日其昌首幅半印
不可識冊計十幅幅高八寸四分廣四寸一分
御筆題籖籖上有乾隆宸翰一璽
眀董其昌書孝經一冊(上等荒二)
金粟箋烏絲闌本行楷書欵識云李龍眠畫孝
經像米元章以書副之凡八章在宜興吳光禄
家令人借摹未得以意為此其昌下有宗伯學
士董元宰氏二印冊計十八幅幅高七寸六分
廣四寸九分
眀董其昌書艮卦一冊(上等荒三)
金粟箋本行楷書欵識云李長者華嚴合論皆
引易卦宛轉關生不知庖羲有殊竺典宋人謂
讀一部華嚴不如玩六爻艮卦與長者見處是
同是别必有能辨之者以李北海岳麓寺碑筆
意書此卦日有占省歲在己巳十一月十九日
思翁下有宗伯學士董元宰氏二印册計十六
幅幅高八寸五分廣五寸五分
眀董其昌臨淳化閣帖一卷(上等荒四)
素箋本行草書凡五則欵識云崇禎六年歲在
癸酉四月朔臨淳化帖思翁下有董其昌印董
元宰二印冊計十幅幅高七寸九分廣四寸二
分末幅
御筆識云乾隆乙丑暮春月望日養心殿御筆曾臨
一過上鈐乾隆御筆一璽
眀董其昌仿歐陽詢千文一冊(上等荒五)
金粟箋烏絲闌本草書欵識云右唐率更令歐
陽詢草書千文宋搨本也尚有楷書千文刻於
學宫亦得之金陵其紙墨不及草書之精瑩余
皆臨之戊辰四月晦其昌下有宗伯學士董氏
元宰二印冊計二十四幅幅高六寸九分廣四
寸
眀董其昌仿歐陽詢千文一冊(上等荒六)
朝鮮鏡光箋烏絲闌本楷書末幅自識云信本
二子歐陽通有碑刻傳世此帖有歐陽隠其書
不著乃知佳書不必盡傳不獨書也其昌又䟦
云米元章評歐陽率更書真到内史又論筆以
牙與竹俱不足用歐陽通可人也謂其矜重耳
至歐陽隠則無聞矣歐書寒峭姜白石䟦蘭亭
序曾拈出亦謂行狎如華陽隠居帖及閣帖投
老殘年帖耳正書無敢議者褚河南猶退三舍
也戊辰十月重題下有元宰董氏元宰二印首
幅又自記藏於武林鄒孟陽南浮閣十字下署
己巳元宰下有元宰一印冊計十二幅幅高八
寸三分廣四寸一分
眀董其昌書邵雍無名公傳並傳贊一冊(上等荒七)
朝鮮箋烏絲闌本行書欵識云適菴年館文為
康節先生二十二世孫與余鄉會同榜讀中秘
書每具陳先世家學先是洓水司馬公為之誌
其墓東坡書之世稱雙絶元至正間戎馬生郊
邵氏不戒於火墨寶燼無復存然先生學貫天
人羽翼孔孟直與天壤為不敝應不假碑板傳
也適菴必欲表揚令德不欲使先代家乘汨於
無稽因以先生自著無名公傳及程朱夫子傳
讚屬書於余余後學何能攝齊堂廡直以懿嗣
孝思不敢重負乃以三藏聖教序筆意為竟此
冊真可留之雲礽知理學淵源聖賢為徒雖有
金章紫誥不得出乎其右矣萬歷丁酉暮春既
望董其昌書並識後有董其昌太史氏二印冊
計十九幅幅高八寸廣八寸九分末幅廣七寸
五分
眀董其昌書前後赤壁賦一冊(上等荒八)
朝鮮箋烏絲闌本行書前篇欵識云米元章每
旦必書隂符經一卷自題云米老日書課文徵
仲每旦書千文一卷余書此賦凡三年一卷去
古人遠矣書道安能進乎其昌後篇欵識云子
建函京之作仲宣灞岸之篇子荆零雨之章真
長朔風之句並直舉胸臆非傍詩史自靈均以
來多歷年代雖文體稍精此秘未覩休文之論
惟東坡此賦足以當之董其昌識下有宗伯學
士董氏元宰二印册計十五幅幅高八寸五分
廣五寸八分
眀董其昌書左光斗傳一冊(上等荒九)
灑金箋本行楷書欵識云雲間友弟董其昌撰
並書下有宗伯學士董元宰二印首幅前署贈
太子少保滄嶼左公傳十字下有史鐵崖珍藏
書畫子孫永寶二印前副頁楷書古之遺直四
大字欵云董其昌題冊計四十四幅幅高九寸
一分廣六寸五分
眀董其昌書馮能誥一冊(上等荒十)
朝鮮鏡光箋本行楷書凡二則未署名冊計九
幅幅高九寸四分廣五寸四分
眀董其昌詩詞手稿一冊(上等一荒十)
宣德箋烏絲闌本行楷書凡十九首欵識云己
酉以後詩詞皆以米南宫行楷書之癸亥思翁
冊計十三幅幅高九寸七分廣一尺四寸六分
眀董其昌書七言律詩一冊(上等二荒十)
朝鮮箋本行書凡十四首欵識云辛酉重九後
二日舟中偶書付祖常收之元宰下有董元宰
知制誥日講宫二印計冊十頁頁高八寸六分
廣九寸一分
書冊次等
唐虞世南書孔子廟堂碑一冊(次等天一)
素箋烏絲闌本楷書欵識云太子中舍人行著
作郎虞世南奉勅撰並書首幅前署孔子廟(缺一)
(字)之碑五字後副頁有羅洪先䟦一又孫承澤
記語一冊計十五幅
唐懷素書千文一冊(次等地一)
素絹本草書欵識云有唐大歷二年六月十九
日下有藏真長沙懷素書印二印冊計四十五
幅
宋高宗晉唐書贊一冊(次等元一)
粉箋本行楷書凡十則無欵末幅有御書之寶
一璽冊計五幅
宋黃庭堅書千文一冊(次等黃一)
素箋烏絲闌本楷書欵識云建中靖國元年季
春山谷老人雞毛筆書冊計三十二幅
宋黃庭堅書七言截句一冊(次等黃二)
素絹本行書大字凡四首欵識云甲寅十月庭
堅書
宋朱子書易繫一冊(次等宇一)
素箋本行楷大書欵云朱熹書後副頁有虞集
倪讚二䟦冊計十四幅
宋朱子書七言截句一冊(次等宇二)
素箋本行楷大書一首欵署晦翁冊計十五幅
宋朱子書僧歌一冊(次等宇三)
素箋本行楷書小詞一首欵署晦翁後又署僧
歌二字後副頁有沈周䟦一冊計十五幅
宋曹氏遺譜一冊(次等宙一)
素箋本凡十二幅第一幅楷書勅一道後署開
寶七年五月三日上鈐御書之寶一璽第二幅
楷書勅一道後署天禧四年正月十二日下十
字上鈐一璽同前第三幅楷書譜序欵識云紹
興二十九年三月下浣吉尚書左僕射陳康伯
撰第四幅楷書像贊欵云王素拜贊第五幅著
色畫像上方横書魏公遺像四字(前四字缺)第六幅
行書像贊欵云太末里人趙抃題第七幅楷書
曹彬本傳前署宋檢校太師同平章事贈中書
令濟陽郡王曹武惠公傳廿二字後欵識云皇
祐元年十月下浣之吉胡瑗撰第八幅著色畫
像上方横書濟陽郡王曹武惠公譜像十字第
九幅行書像贊欵云程洵題第十幅著色畫像
上方横書宋贈中書令曹武懿公像十字第十
一幅行書像贊欵云汪大猷拜贊第十二幅著
色畫像上方書宋樞密院使曹武穆公像十字
後餘幅有虞允文真德秀許衡諸䟦前副頁有
胡安國書曹氏遺譜之寶六大字又孫覯題文
章華國翰苑名家八大字又周必大隸書題平
陽侯裔武惠流芳八大字
元趙孟頫節書列子一冊(次等洪一)
素絹本行書欵署子昂冊計十六幅
元趙孟頫書海賦一冊(次等洪二)
素箋烏絲闌本行楷書欵識云大德七年十一
月八日吳興趙孟頫書首幅前署海賦二字後
副頁有都觀䟦一冊計十八幅
元趙孟頫書不自棄文一冊(次等洪三)
素絹本行楷書欵署子昂冊計三十七幅
元人詩帖一冊(次等荒一)
素箋本行楷書和楊維楨草元閣詩俱七言律
凡二十一幅第一幅欵署張經第二幅欵識云
癸卯清眀後五日書巢生張樞再拜第三幅欵
云書巢生張樞再拜上第四幅第五幅俱陸居
仁前二首署右贈鐵厓後二首署右自述欵云
巢松翁陸居仁第六幅欵云曲阜魯淵載拜第
七幅欵云璜溪吕恒載拜第八幅欵云龔顯忠
拜上第九幅欵署沈欽第十幅欵云海上張宰
拜第十一幅欵云諸生林静拜和第十二幅欵
云門生貝闕頓首第十三幅欵云門生陳元善
頓拜第十四幅欵云諸生張程拜和第十五幅
欵署門生陳璧第十六幅欵云擊壤生沈雍再
拜第十七幅欵云諸生張稷再拜謹和第十八
幅欵署容成生陳善第十九幅未署名第二十
幅欵云諸生三山林世濟再拜第二十一幅欵
云學生吕恂拜上
眀宣宗賜僧普應詩一冊(次等日一)
灑金箋本行楷書七言律一首欵識云宣德三
年閏四月四日御端拱門書上鈐欽文之璽一
璽冊計四幅
眀名賢遺墨一冊(次等月一)
行草書凡二十九幅第一幅素箋本書七言律
一首欵署沈度第二幅素箋本尺牘後署應禎
奉白第三幅碧雲箋本後署李東陽再拜第四
幅印花箋本後署東陽頓首第五幅素箋本後
署勞珊頓首第六幅素箋本後署侍生沈周再
拜第七幅印花箋本後署璚再行第八幅素箋
本後署寅再拜第九幅第十幅素箋本後署唐
寅頓首拜稿第十一幅素箋本後署五月既望
友生姚綬頓首第十二幅第十三幅灑金箋本
後署卄二日午時書未署名(按係王守)第十四幅印
花箋本後署寵再拜第十五幅素箋本後署錫
疇再拜又仲春八日四字第十六幅印花箋本
後署璧再拜第十七幅素箋本後署昌識第十
八幅素箋本後署契家生吳寬再拜第十九幅
素箋本後署吳寬頓首(以上俱尺牘)第二十幅灑金
箋夲書七言絶句二首後署侍生林誠拜上第
二十一幅素箋本書七言律一首後署治生黃
暐第二十二幅黃箋本尺牘後署弟楊繼盛頓
首上第二十三幅素箋本後署彭再頓首第二
十四幅印花箋本書五言律二首前署文彭具
草後另行云辛酉正月二十九日第二十五幅
素箋本尺牘後署嘉頓首再行第二十六幅素
箋本後署嘉頓首復又另行云癸酉新秋二日
第二十七幅素箋本後署四月廿又三日嘉頓
首奉復第二十八幅素箋本後署七月卄日嘉
頓首又戊寅二字第二十九幅素箋本後署震
孟頓首(俱尺牘)
眀高榖李春芳吳甡墨蹟一冊(次等盈一)
凡八幅第一幅至第四幅素箋本高穀臨王羲
之草書無欵有育齋東閣大學士二印第五幅
第六幅灑金箋本李春芳草書五言古詩二首
欵識云嘉靖癸丑夏日石鹿李春芳頓首稿第
七幅第八幅素箋本吳甡楷書緯耒詩序欵識
云甲辰歲二月農丈人甡自序
眀姜立綱書東銘一冊(次等昃一)
素箋朱絲闌本大楷書無欵末幅有廷憲一印
後副頁䟦一後署嘉靖乙邜立秋次日記東廬
冊計十五幅
眀吳寬書韓夫人墓誌銘一冊(次等辰一)
素箋烏絲闌本楷書欵識云嘉議大夫吏部右
侍郎前史官里人吳寬撰冊計六幅
眀文徵明節書鶴林玉露並詩帖一冊(次等宿一)
素箋烏絲闌本行書凡二十幅第一幅至第十
二幅書山居篇欵識云右宋羅大經景綸鶴林
玉露所載深得山居幽賞之趣守齋王君以此
軸索書漫錄一過嘉靖二十四年歲在乙巳九
月卄又四日徵眀書於玉磬山房後
御筆識云乾隆乙丑仲春駐蹕盤山漫臨娛暇下有
幾暇鑒賞之璽乾隆御筆二璽第十三幅至卄
幅書七言律詩二首欵識云甲寅秋九月二日
夜坐書舊作徵眀後
御筆識云後八頁似偽作以待識者辨上鈐乾隆御
筆一璽
眀文徵眀書西苑詩一冊(次等宿二)
素箋烏絲闌本行書七言律十首欵識云嘉靖
乙酉春余在翰林同館陳侍講魯南馬修撰仲
房王編修繩書偕余為西苑之遊先是魯南教
内書堂識守苑官是日實導余四人行因得盡
歴諸勝既歸隨所憶為詩得十首竊念神宫秘
府迥出天上非人間所得窺視而吾徒際會清
時列官禁近遂得以其暇日遊衍其中得非幸
歟及今二十餘年諸公俱已物故余老退林下
而繩書亦以病歸追思舊遊不可復得而諸詩
在箧時時展讀恍然如在廣寒太液之間也己
酉十月十日徵眀識冊計三十一幅
眀文徵眀詩帖一冊(次等宿三)
素箋本行書七言律詩二首欵署徵眀稿上四
字冊計七幅
眀文徵眀詩帖一冊(次等宿四)
素箋烏絲闌本小楷書五言古詩八首首幅前
署先友詩三字並序云徵眀生晩且賤弗獲承
事海内先逹然以先君之故竊嘗接識一二比
來相次淪謝追思興慨各賦一詩命曰先友不
敢自托於諸公也冊計七幅
眀文徵眀書四聲詩一冊(次等宿五)
素箋本行楷大書蛙聲雞聲砧聲雁聲各七律
一首欵識云壬子臘月十有二日書徵眀
眀人四體千文一冊(次等列一)
凡六十二幅第一幅至第三十二幅灑金箋烏
絲闌本兩截書上方文璧篆書欵識云右千文
大眀正(缺)十年五月二十一日文璧篆下方文
彭隸書欵識云壬寅四月朔文彭書第三十三
幅至第四十幅金粟箋烏絲闌夲彭年楷書欵
云沛彭年書第四十一幅至第六十二幅素箋
烏絲闌本陳淳草書欵識云庚子秋日寓覺喜
山房漫書道復後副頁有文震孟跋一
眀徐渭詩帖並書評一冊(次等張一)
素箋本行書五言古詩四首又書評九則欵識
云隆慶庚午元日醉後呼管至無他書漫評古
人何足依據徐渭冊計四十幅
眀王穉登書古詩十九首一冊(次等寒一)
素箋朱絲闌本行書欵識云古詩三百之後惟
稱十九或云枚乘作未可考信千古之絶唱也
弼垣先生訪余不值留此冊索書齋頭雨雪寒
甚秉燭擁爐畢此手指瘒瘃研中冰鏗鏗且呵
且凍惡札不工藉此為解耳甲午正月廿又二
日太原王穉登
眀人雜書一冊(次等來一)
灑金箋本行楷書格言凡二十二幅第一幅第
二幅欵云時行書第三幅第四幅欵云翁正春
書第五幅第六幅欵署以誠第七幅至第十幅
欵云黃士俊書第十一幅至第十三幅欵署朱
之蕃第十四幅第十五幅未署名有澹園居士
一印第十六幅第十七幅欵署韓敏第十八幅
第十九幅欵云錢士升書第二十幅至第二十
二幅欵云文震孟書於長安寓廬後副頁有邢
侗䟦一
眀董其昌書千文一冊(次等暑一)
黃箋烏絲闌本楷書欵云董其昌書又自䟦云
余壬申復入春眀得鑒李伯時西園雅集圖有
米南宫蠅頭題後甚似蘭亭筆法又從涿州馮
宫贊借觀千文遂以宫箋臨之稍具優孟衣冠
平生楷法以此為最猶自恨風(缺一字)之年不能
如文待詔每旦(缺一字)習䟦以志吾愧七十八老
人董元宰識冊計二十一幅
眀董其昌書酒德頌一冊(次等暑二)
素綾本行書欵云其昌書首幅前有仲安玩三
字又邊幅有寒中鑑定董書第四種九字後副
頁記語一未署名下有仲安一印冊計九幅
眀董其昌自書詩帖一冊(次等暑三)
朝鮮箋本行書七言律五首欵識云近詩五首
己未臘月書於海上世春堂董其昌冊計十頁
眀董其昌自書詩帖一冊(次等暑四)
朝鮮箋本行書七言律十首七言古一首欵識
云小作錄呈侍御存憶老先生覽正董其昌頓
首草乙卯九月冊計十三頁
眀董其昌書七言截句一冊(次等暑五)
金箋本行書凡十首欵署董其昌後副頁有馬
晉允䟦一冊計十幅
眀董其昌臨米芾方圓菴記一冊(次等暑六)
素絹本行楷書欵識云陸儼山祭酒有題米海
嶽方圓記之前數行磨滅不知何人補之今越
中刻本乃全文也見淮海集董其昌前副頁又
自書方圓菴記四大字冊計四十八幅
眀董其昌書莊子逍遥遊一冊(次等暑七)
金箋本行楷大書欵識云侍御十洲徐公有韜
世之量雖志在澄清而夙秉幽尚所謂衣冠巢
許巖壑䕫龍者也昔李供奉見司馬子微賦大
鵬以表異逍遥第一義非公孰當之應教書此
庶幾傳神寫照耳萬歷甲寅夏日雲間董其昌
識冊計六十四幅
眀董其昌便面書一冊(次等暑八)
凡十幅第一幅第六幅素箋本餘俱金箋本第
一幅行書臨帖一則欵識云仿虞伯施汝南誌
書癸酉仲夏元宰第二幅楷書道德經六則欵
識云乙丑九月為孟博兄書道德經其昌第三
幅行楷書七言律一首欵識云書少陵詩其昌
第四幅行楷書五言律一首欵署其昌第五幅
行草書說部一則欵署董其昌第六幅楷書五
言古一首欵識云杜工部華清宫詩與李嶠汾
隂行同意乙丑九月望扈波塘舟中書其昌第
七幅行書五言律一首欵署其昌第八幅行書
五言古一首欵識云此余為楊少師書所謂勢
險而節短二王之外别有異趣意常注之其昌
第九幅行草書五言律一首欵識云遊善權作
似復陽老親家正董其昌第十幅行草書七言
律一首欵署其昌
眀陳繼儒書田園詩一冊(次等往一)
素箋本行草書欵識云偶仿陶靖節田園詩十
六首燈下以書其四眉道人儒冊計二十九幅
眀人尺牘一冊(次等秋一)
素箋本行草書凡二十二幅第一幅後署弟攀
龍頓首第二幅未署名第三幅後署弟宗建頓
首第四幅後署期又頓首冲第五幅後署八月
十六日寓都下小弟大中頓首第六幅後署小
姪學洢伏枕稽顙又另行云洢再稽顙第七幅
前署云舊屬下年生胡宗憲頓首拜第八幅後
署新正廿五日弟大章頓首第九幅至第十二
幅後署宗周再頓首第十三幅至第十五幅後
署治弟彪佳再稽顙第十六幅第十七幅後署
初五日臨安舟中道周頓首第十八幅第十九
幅前署通家弟范景文頓首拜第二十幅第二
十二幅後署弟璐載頓首第二十二幅後署弟
廷振頓首
眀人尺牘一冊(次等收一)
素箋本行書凡二十二幅第一幅至第三幅陳
子龍無欵名見札中第四幅至第六幅後署&KR0648;
再頓首敬啟第七幅後署弟峒曾再頓首第八
幅後署弟岐曾頓首第九幅後署函輝再頓首
第十幅後署法弟黃端伯再頓首第十一幅第
十二幅後署臘月二十日弟謨再頓首第十三
幅至第十五幅未署名第十六幅後署小弟允
彛頓首第十七幅後署弟懋聽頓首第十八幅
後署菊月廿六日弟金聲頓首第十九幅後署
淳耀頓首第二十幅前署世弟成德頓首拜第
二十一幅後署鳳翔頓首第二十二幅後署式
耜再頓首
豫章名蹟一冊(次等冬一)
凡二十六幅第九幅第十七幅第二十三幅二
十四幅淡紅箋本餘俱素箋本第十四幅第二
十幅雜書餘俱尺牘第一幅後署四月廿八夕
燈下弟溥草第二幅第三幅後署社甥弘緒再
頓首第四幅第五幅後署中元日弟元寬再頓
首第六幅後署弟元寬頓首第七幅後署弟元
寬敬懇第八幅後署統鉟頓首第九幅後署社
統鉟頓首第十幅後署社末文登頓首第十一
幅後署制社弟文登稽首第十二幅後署社末
文登頓首第十三幅後署文舉頓首第十四幅
書史評一則無欵(按係熊文舉筆)第十五幅後署舉字
第十六幅後署弟徽頓首冲第十七幅後署徽
頓首冲第十八幅後署弟曾弘拜手第十九幅
後署通家弟曾弘拜手第二十幅臨破羌帖並
米芾贊後署光春第二十一幅後署小弟制德
翼稽顙第二十二幅後署小弟制德翼稽首第
二十三幅後署弟雲頓首第二十四幅後署小
弟衡頓首第二十五幅後署小弟允衡頓首第
二十六幅後署三月四日八大山人白俱行書
尺牘後副頁有帥我䟦一
眀人便面書一冊(次等藏一)
凡十二幅第二幅素箋本餘俱金箋本第一幅
小楷書神女賦欵識云右江文通水上神女賦
丁巳春日江左周天球書第二幅小楷書凡四
則俱七言律詩第一則欵云書似爾徵詞兄思
邈第二則欵云錢穀為爾徵詞兄第三則欵云
爾徵詞兄屬書周撝第四則欵脱第三幅行書
七言律詩一首欵識云寺中聞鳥語作為少谷
先生書王世懋第四幅行書七言律詩一首欵
識云六月七日第五峰山人蔡羽為桐岡書第
五幅行草書七言律詩一首欵云王寵書第六
幅大草書五言絶句一首欵署枝山第七幅行
書七言律詩一首欵署徵眀第八幅行書七言
律詩二首欵識云右大宗伯學士林壁東先生
宅賞牡丹二首克晦第九幅狂草七言律詩一
首欵署孟河第十幅行書五言古詩一首欵識
云丁巳春日吳人許初書第十一幅行書五言
律詩一首欵識云觀奕題署王思任第十二幅
草書七言律詩一首欵云近作似廷壁社兄正
眀永
國朝人
書冊上等
姜宸英遊石門序並詩一冊(上等天一)
宣德箋本小行楷書欵識云戊寅三月望日葦
間下有姜宸英印西溟葦間姜宸英西溟氏别
號湛園三印首幅前有漫興一印末幅有吉水
李振裕醒齋圖書經筵講官三部尚書二印冊
計九幅幅高五寸四分廣三寸
姜宸英書唐人詩一冊(上等天二)
素箋本行書凡十七幅前八幅書李商隠詩欵
云書為逸峰年長兄宸英下有湛園仿書葦間
書屋二印前有偶然欲書一印後九幅書溫庭
筠詩欵云逸峰年長兄屬書姜宸英下有宸英
十畆之間兮白衣太史公三印前有心摹手追
一印前八幅高九寸六分廣四寸九分後九幅
高九寸三分廣四寸三分
書冊次等
沈荃書大德景福頌一冊(次等天一)
素箋本楷書恭錄
聖祖仁皇帝御製
仁宣太后大德景福頌首幅前署云
聖祖母昭聖慈夀恭簡安懿章慶敦惠溫莊康和仁宣
太皇太后大德景福頌冊計二十二幅
王圖炳書花卉詩並畫四冊(次等地一)
宣德箋烏絲闌本行楷書
御製題詠花卉各體詩每幅欵云(臣)王圖炳恭錄後
幅素絹本著色畫花卉書畫相間分春夏秋冬
四冊每冊書畫各十二幅
陳邦彦各體書二冊(次等元一)
五色畫絹本行楷各體書上下冊各十六幅上
冊第二幅第六幅第十二幅第十四幅下冊第
四幅第八幅第十幅第十二幅第十四幅俱臨
帖欵云(臣)陳邦彦恭臨餘幅雜書詩文欵云(臣)
陳邦彦敬書
陳邦彦百韻詩一冊(次等元二)
金箋烏絲闌本楷書五言排律並序首幅前署
恭紀
聖恩詩有序七字末幅欵識云(臣)陳邦彦叩首恭進
冊計十幅
石渠寶笈卷二十八
