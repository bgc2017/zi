石渠寶笈卷十七
貯
養心殿八
列朝人
書軸上等
明董其昌書劉禹錫謝春衣表一軸(上等天一)
宣德泥金箋本楷書欵署其昌下有宗伯學士
董氏元宰二印右方上有誠府珍玩書畫圖章
一印軸高三尺四寸五分廣一尺一寸七分
書軸次等
元張雨書七言律詩一軸(次等天一)
素箋本行書後署登南峰絶頂五字下有張雨
私印一印
明王守仁書五言古詩一軸(次等地一)
素箋本行草書欵識云正德甲戌十月初三日
陽明居士伯安書於金陵之靜觀亭至長沙見
道巗遂出此致意也
明婁堅書王縉詩一軸(次等元一)
素絹本楷書七言絶句一首未署名後署王常
侍縉四字下有子柔婁堅之印二印
明董其昌仿蘇軾筆意一軸(次等黃一)
素綾本行書欵云倣東坡書董其昌
明董其昌書五言絶句一軸(次等黃二)
朝鮮箋本行書唐人句欵云其昌書
國朝人
書軸次等
沈荃節臨枯樹賦一軸(次等天一)
素綾本行書欵識云己未仲夏望前二日沈荃
張英書七言絶句一軸(次等地一)
素箋本行書唐人句欵署張英
張廷玉書七言律詩一軸(次等元一)
素箋本行楷書欵云唐人應制詩桐山張廷玉
列朝人
畫軸上等
六朝張僧繇雪山紅樹圖一軸(上等天一)
素絹本著色畫欵署僧繇右方上有御府之印
一璽又子孫億世家傳之寶合同二印下有墨
林一印又一印漫漶不可識左方上有米芾畫
禪烟巒如覿明說克傳圖章寶錫一印下有梁
溪華氏家藏霜華山人李氏珍藏書畫之印諸
印又一印存半山二字軸高三尺六寸九分廣
一尺九寸上方
御題詩云青女遺素英少男皴粉白依然五大夫須
髮轉寒碧丹楓未落盡臨風鳴瑟瑟墜黏文石
凹似點夀陽額斷橋驢背人彷彿孤山客乾隆
御題下有乾隆宸翰幾暇臨池二璽
御筆題籖籖上有乾隆宸翰稽古右文之璽二璽
五代黃筌梨花山雀圖一軸(上等地一)
素箋本著色畫未署欵詩塘記語有黃筌梨花
山雀圖董其昌觀十一字右方下有神品天籟
閣二印左方下有子京項元汴印墨林山人諸
印軸高二尺八寸五分廣九寸七分
御筆題籖籖上有乾隆宸翰一璽
宋宣和溪山秋色圖一軸(上等元一)
宋箋本著色畫上方有宋徽宗押字上鈐御書
一璽右方下有蒼巖子梁清標玉立氏印章一
印又司印半印左邊幅有棠村審定焦林二印
軸高三尺廣一尺六寸五分左方上
御題詩云雨郭烟村白水環迷離紅葉間蒼山恍聞
谷口清猨唳艮嶽秋光想像間御題下有幾暇
鑒賞之璽乾隆御筆二璽
御筆題籖籖上有天府珍藏乾隆宸翰二璽
宋黃居寀山鷓棘雀圖一軸(上等黃一)
素絹本著色畫未署欵上方宋徽宗横書署黃
居宷山鷓棘雀圖八字上鈐雙螭一璽又御書
半璽右方上有司印半印下有緝熙殿寶宣和
二璽(俱微缺)左方上有睿思東閣一璽下有政
和一璽(微缺)上方
御題詩云棘雀愛卑栖山鷓喜清廓雀在高棘枝鷓
步低泉壑圖之素絹中短言識其略常聞古人
云君子慎所託御題下有幾暇鑒賞之璽乾隆
御筆二璽下方梁詩正和云斥鷃守藩籬鷦鵬
俯寥廓大小隨所如寧須限丘壑閒尋逍遥義
雀鷓得其略翾飛高下間畫手偶然託(臣)梁詩
正恭和又勵宗萬和云么禽羽毛族所志在遐
廓唶嘖棲棘叢鈎輈啼澗壑瞻彼鸞鳳羣翺翔
逞雄略振翰乘春風上林欣有託(臣)勵宗萬恭
和又張若靄和云鵬鷽同一飛天宇本澄廓潔
露飲朱草明霞餐黛壑期不愧鴛鸞何致哂渠
略高卑慎自處含毫有深託(臣)張若靄恭和軸
高三尺四分廣一尺六寸六分
御筆題籖籖上有乾隆宸翰一璽
宋巨然層巖叢樹圖一軸(上等宇一)
素絹本墨畫未署欵詩塘董其昌署僧巨然真
蹟神品七字又跋云觀此圖始知吳仲圭師承
有出藍之能元四大家之自本自根非易易也
其昌右方上二印漫漶不可識左方上有宣和
殿寶一璽下邊幅王鐸跋云層巖生動竟移葠
泉日華諸峰於此明日别滸墅心猶遊其中王
鐸題為石&KR0034;親契癸未三月夜同觀者吾諸弟
與朱五溪時雨新來未滂吾占騐諸占否否崇
禎皇帝十六年軸高四尺四寸九分廣一尺七
寸二分
御筆題籖籖上有乾隆宸翰一璽
宋郭熙早春圖一軸(上等宙一)
素絹本墨畫欵識云早春壬子年郭熙畫上鈐
郭熙筆一印右方上有明昌御覽一璽道濟書
府真賞二印下有珍秘宜爾子孫阿爾喜普之
印東平仲雅善卿肅齋諸印又司印半印左方
上有丹誠琴書堂都蔚耿信公書畫之章諸印
下有御賜忠孝堂長白山索氏珍藏公字信公
珍賞九如清玩也園珍賞諸印軸高四尺九寸
四分廣三尺三寸八分
御筆題籖籖上有乾隆宸翰内府書畫之寶二璽
宋米芾雲山圖一軸(上等共一)
素箋本著色畫未署欵左邊幅陳繼儒跋云米
南宫布色雲山竒絶竒絶眉公題右方下有楙
禮聯印軸高四尺廣一尺八寸八分
宋楊補之畫梅一軸(上等荒一)
素箋本墨畫右方上錄唐人梅花詩一首欵云
逃禪老人作下有楊補之一印左方下有世德
堂錢秀峰家珍藏二印軸高一尺六寸六分廣
八寸六分
宋李安忠雪岸寒鴉圖一軸(上等日一)
素絹本墨畫未署欵上方宋徽宗横書署李安
忠雪岸寒鴉圖八字右方上有宣和一璽左方
上有紹興一璽軸高二尺五寸三分廣一尺二
寸七分
御筆題籖籖上有乾隆宸翰一璽
宋馬麟靜聽松風圖一軸(上等月一)
素絹本著色畫欵云(臣)馬麟畫右方上有宋寧
宗書靜聽松風四字下有丙午御書二璽上有
席字一印下有商邱宋犖審定真跡天水郡收
藏書畫印記二印左方下有緝熙寶殿一璽軸
高七寸五分廣三尺四寸三分
元趙孟頫白鼻騧圖一軸(上等盈一)
素箋本著色畫無欵右方一印缺其半存子昂
二字詩塘張洪題云花驄初出大宛城只有虬
鬚相伴行食粟天閑曾入仗莫言伯樂不知名
今人相馬只言肥不說森嚴骨相竒千里長途
無險易死生堪託有誰知東吳張洪又陳繼題
云進馭歸來日已西落花芳草滿春泥也知櫪
上無凡馬牽過天閑不肯嘶廬山陳繼又尤安
禮題云天廏昂藏八尺龍奚奴牽牧更從容等
閒不遇方臯識安得承恩近九重霧鬛風鬉白
鼻騧逢時已(缺二字)鹽車圉人牽入天閑裏緩步
康莊日未斜姑蘇尤安禮軸高八寸二分廣一
尺三寸
元管道昇竹溪覽勝圖一軸(上等昃一)
宋箋本墨畫欵識云至大二年魏國夫人趙管
下一印不可識又式古堂書畫一印又上有半
印不可識左方下有卞令之鑒定一印軸高一
尺七寸八分廣九寸二分
元趙雍山鷓棠梨圖一軸(上等辰一)
素箋本墨畫欵云仲穆戲墨下有仲穆魏國世
家二印左方上李至剛題云山鷓殊有情適此
閒中趣不踏桃李枝却向棠梨樹至剛題左方
下有德父聯印軸高三尺五寸二分廣一尺二
寸二分
元錢選花冠秋色圖一軸(上等宿一)
宋箋本著色畫欵云雲谿翁錢選舜舉畫下有
舜舉一印軸高三尺三寸廣一尺八寸二分
元柯九思晩香高節圖一軸(上等列一)
素箋本墨畫欵云五雲閣吏為正臣作下有柯
氏敬仲敬仲畫印二印右方中又柯九思墨印
一印右方上虞集隸書跋云敬仲此幅清楚出
塵真平日合作也奎章閣侍讀學士虞集題右
方下有四益之齋圖書之府不出戶庭尚友千
古一印左方中有藴真齋訓忠之家藴真之齋
圖書之府吾存其中游戲今古松窗棐几萬鍾
為輕聊寓意於物適有涯之生諸印下有永存
珍秘得秀高昌正臣圖書諸印下邊幅有棠村
審定蕉林二印軸高三尺九寸三分廣二尺三
寸四分
御筆題籖籖上有乾隆宸翰一璽
元柯九思畫竹一軸(上等列二)
素箋本墨畫欵云丹邱生寫贈叔方徵士下有
柯氏敬仲一印又訓忠之家一印右方下半印
二存遠孫印章四字左方下有别岫半印軸高
三尺一寸五分廣一尺五寸四分
元黃公望九珠峰翠圖一軸(上等張一)
宣和綾本墨畫未署欵姓名見題識中上方有
王逢題云層巒叠嶂青嵸巃深塢微露儒人宫
晴霏裔裔吹不斷下覆春水光溟濛誰家相對
緣溪住石梯蛇折苔華路何當著我沙棠舟放
歌流下前灘去梧溪王逢為草元道人題大癡
尊師畫又楊維楨題云九珠峰翠接雲間無數
人家住碧灣老子嬉春三日醉夢回疑對鐵崖
山鐵篴右方下有也園珍賞邵氏容春堂書畫
印造元齋造元道人禮用諸印押縫有九如清
玩一印左方上有清如許一印下有冰壺秋月
一印又二印漫漶不可識左邊幅有阿爾喜普
之印東平二印軸高二尺四寸八分廣一尺八
寸一分
元王蒙坐聽松風圖一軸(上等寒一)
素箋本著色畫右方上篆書署坐聽松風四字
左方上欵識云至正二年夏四月廿又二日黃
鶴山樵王蒙畫下有王蒙印王叔明章二印軸
高四尺八寸四分廣九寸四分詩塘
御題詩云偶來松樹林趺坐青松下忘筌弄泉石謖
謖幽籟瀉主人對客言横琴為我寫客謂主無
須聽取真琴者御題下有懋勤殿鑒定章乾隆
御筆二璽前有御賞一璽
御筆題籖籖上有乾隆宸翰一璽
元王蒙石壁飛流圖一軸(上等寒二)
素箋本墨畫右方上署石壁飛流四字欵識云
至正壬寅秋九月為道一處士作王蒙下有王
蒙印叔明二印又下有蔡羽之印上字公綬貞
節堂印諸印左方下有瞿起田耕石齋圖書商
山吳氏圖書半印二軸高三尺四寸五分廣一
尺一寸五分
元王蒙雙松漁隱圖一軸(上等寒三)
宋箋本墨畫左方上篆書署雙松漁隠四字右
方中欵識云至正壬寅夏王蒙避暑小蓬壺有
懷復來鍊師寫此奉寄下有王蒙一印軸高一
尺八寸廣七寸七分
元王蒙秋林萬壑圖一軸(上等寒四)
素箋本著色畫欵云秋林萬壑圖黃鶴山樵王
蒙叔明畫下有王叔明一印右方上有退密一
印下有藁字小號又項元汴印墨林秘玩大明
錫山安國珍藏諸印左方上有檇李子京父印
項墨林鑑賞章諸印下有項子京家珍藏聖謨
徐健菴諸印軸高二尺一寸三分廣一尺四寸
二分
元王蒙秋山讀書圖一軸(上等寒五)
素箋本著色畫右方上篆書署秋山讀書圖五
字欵云叔明為日章畫下有叔明一印又下有
周公縝崑山周氏世藏書畫印二印又玉峰石
秀巖藏一印又山人半印左方下有鶴城居士
軍假司馬元朗鑑定三印軸高二尺九分廣一
尺三寸六分
元倪瓚溪山圖一軸(上等來一)
宋箋本墨畫欵識云歲辛亥懶瓚畫溪山圖上
方王汝玉題云逍遥天地一閒身浪迹江湖七
十春惟有雲林堂上月于今曾照昔年人青城
山人王汝玉為伯永契家題又題句云疎木晴
巒墨尚新清詩佳麗出風塵披圖便覺成今古
詞翰誰能繼(缺一字)人欵存一休字餘缺右方上
有真賞珍秘宜爾子孫諸印下有公字信公珍
賞二印押縫有阿爾喜普之印東平宗家重寶
三印左方上有丹誠友古軒珍賞二印下有琴
書堂都尉耿信公書畫之章勤僖公後人會侯
嘉祚文徵明印石田會侯鑒賞諸印押縫有長
宜子孫一印詩塘有董其昌記語倪元鎮溪山
圖真跡董元宰家藏第二幅十六字又記云沈
啟南云雲林畫江東之家以有無為清俗又記
云雲林畫雖學關仝能自出新意故無重儓之
誚凡翰墨事皆然元宰又題後有千山耿信公
書畫之章信公鑒定珍賞植庭清玩阿爾喜普
之印耿嘉祚印字會侯諸印左邊幅有九如清
玩也園珍賞二印軸高三尺四寸七分廣一尺
六分
御筆題籖籖上有御賞乾隆宸翰二璽
元倪瓚江亭山色圖一軸(上等來二)
宋箋本墨畫欵題并序云煥伯高士嗜古尚義
篤於友道於醫學尤精隠居養親不求知於人
也余過婁江踰月與僕甚相好戲寫江亭山色
并作長歌以畱别二月廿五日瓚婁江之東天
宇寬左瞰青海隂漫漫櫻桃花落雜飛霰桃李
欲動春風寒我去松陵自子月忽驚歸雁鳴江
干風吹歸心如亂絲不能奮飛身羽翰身羽翰
度春水蝴蝶忽然夢千里剥啄剥啄聞叩門推
枕倒裳為君起持杯勸我徑飲之有酒如澠胡
不喜看朱成碧紛醉眼碧草春波映䟽綺醉吐
胸中之磊塊一笑濡毫爛盈紙白鷗明處白雲
生歴歴青山鏡光裏翡翠鵁鶄滿蘭芷下署壬
子右方上有真賞一印下有琴書堂都蔚耿信
公書畫之章勤僖公後人九如清玩也園珍賞
會侯珍藏諸印左方上有丹誠一印下有珍秘
宜爾子孫公字信公珍賞諸印押縫有阿爾喜
普之印東平二印左邊幅有也園索氏收藏書
畫一印軸高二尺九寸五分廣一尺三寸七分
御筆題籖籖上有天府珍藏乾隆宸翰二璽
元倪瓚紫芝山房圖一軸(上等來三)
宋箋本墨畫欵題云山房臨碧海(脱二字)紫芝榮
雲上飛鳬舄月中聞鳳笙术烟生石竈竹雪灑
前楹誰見陳高士希夷善養生八月廿日為叔
平畫紫芝山房圖并賦五言瓚軸高二尺五寸
廣一尺八分
元倪瓚容膝齋圖一軸(上等來四)
宋箋本墨畫欵識云壬子歲七月五日雲林生
寫又題云屋角春風多杏花小齋容膝度年華
金梭躍水池魚戲彩鳳栖林澗竹斜亹亹清談
霏玉屑蕭蕭白髮岸烏紗而今不二韓康價市
上懸壺未足誇甲寅三月四日檗軒翁復擕此
圖來索謬詩贈寄仁仲醫師且錫山予之故鄉
也容膝齋則仁仲燕居之所他日將歸故鄉登
斯齋持巵酒展斯圖為仁仲夀當遂吾志也雲
林子識右方上有長白索氏珍藏圖書一印下
有阿爾喜普之印東平二印左方下有友古軒
珍寶高陽李霨坦園氏圖書二印詩塘邵寶記
云此非容膝齋圖也圖而寄諸容膝齋者也齋
以詩畫重詩畫以人重後之人以前人重失而
戚然得而欣然固其情哉二泉山人邵寶為復
軒翁書於容春堂甲戌十月八日前有友古軒
一印左邊幅有也園索氏收藏書畫御賜忠孝
堂長白山索氏珍藏二印軸高二尺三寸二分
廣一尺一寸
元倪瓚筠石古槎圖一軸(上等來五)
素箋本墨畫欵云雲林子寫筠石古槎下有雲
林子一印右方上有天籟閣一印下一印存清
玩二字可辨左方上有項元汴印墨林秘玩二
印下有平生真賞項子京家珍藏曉亭珍玩宣
氏家藏諸印軸高一尺三寸七分廣一尺一分
元曹知白羣峰雪霽圖一軸(上等暑一)
宋箋本墨畫右方上署羣峯雪霽四字下有素
軒一印右方下自識云窪盈軒為懶雲窩作下
有雲西玩世之餘二印左方上黃公望跋云雲
翁為西瑛作此時年七十有九而目力瞭然筆
意古淡有摩詰之遺韻僕之點染不敢企也至
正庚寅五月十一日大癡學人識右方有真賞
丹誠耿會侯鑒定書畫之章珍秘宜爾子孫長
宜子孫宗家貴重阿爾喜普之印東平諸印左
方有友古軒御賜忠孝堂琴書堂都尉耿信公
書畫之章公字信公珍賞嘉祚雲間刺史耿繼
訓印會侯珍藏諸印軸高四尺四分廣一尺七
寸六分右方上
御題詩云千峰餘積素萬壑鬭新晴忩色明螺菴溪
聲雜玉鳴林疎噤鳥語徑冷絶人行消得陶居
士茶鐺著意烹御題下有乾隆宸翰幾暇臨池
二璽前有御賞一璽
御筆題籖籖上有乾隆宸翰一璽
元陳貞白雲山房圖一軸(上等往一)
素箋本墨畫欵識云至正辛夘秋九月既望陳
貞履元為大空道者寫白雲山房下有陳貞私
印陳履元印二印右方上有長字一印下有柏
成樑鑒定賢者而後樂此二印左方下有鉄山
鑒定一印軸高三尺二寸一分廣一尺一寸
元方方壺神嶽瓊林圖一軸(上等秋一)
宋箋本著色畫欵識云歲在旃蒙大荒落三月
十一日鬼谷山人方方壺為南溟真人作神嶽
瓊林圖下有方壺(二字漫漶)鬼谷山人二印右方上
有琴書堂九如清玩也園珍賞三印下有石才
半印信公珍賞一印左方上有阿爾喜普之印
樂葊二印下有耿會侯鑒定書畫之章一印又
張文半印軸高三尺七寸五分廣一尺七寸五
分左方上
御題詩云嵣&KR0008;嶽麓仙人宅琪樹瓊林參漢碧金堂
十二只茅庵笑指洪崖肩可拍何年換骨遺方
壺偶寫宿遊懸圃跡我今掛壁眄烟霞忽忘高
奔迅過隙乾隆戊午如月之望御題下有乾隆
宸翰幾暇臨池二璽詩塘
御題蒼潤二大字上有乾隆宸翰一璽
御筆題籖籖上有乾隆宸翰内府書畫之寶二璽
元馬文璧山水一軸(上等收一)
宋箋本墨畫欵云馬文璧為士源作下有馬琬
私印一印左方上有韓奕題云横空微雲淡初
卷茫茫蒼烟隔層巘遠壑清風拂樹來烟鬛梢
梢總如剪草亭幽寂傍山岡坐久令人意兩忘
忽驚啼鳥翠微裏催我佳句投奚囊人生樂事
知多少猶有吟情超世表為寫詞源浥畫圖晴
壁高堂楚山曉安陽韓奕下有缶歌館張伯起
桂坡安國鑒賞諸印右方下有張則之休寧朱
之赤珍藏圖書二印軸高二尺二寸九分廣一
尺三寸詩塘
御題詩云吟餘繩榻抛書卷獨展烟雲對穹巘波上
危亭俯碧澂吳淞半江不須剪輞水渾疑華子
岡畫耶真耶兩欲忘胡為千里江山景收入咫
尺青絲囊蕭齋倚咏興不少洒然心共秋雲表
憶在中盤精舍中小忩開處嶤峰曉乾隆戊午
新秋御題即用韓奕原韻下有乾隆宸翰幾暇
臨池二璽
御筆題籖籖上有御賞乾隆宸翰二璽
元馬文璧春江問渡圖一軸(上等收二)
素箋本墨畫欵識云至正庚子春三月八日扶
風馬文璧作下有文璧一印右方下有馬生印
一印左方下有許氏國用一印軸高一尺七分
廣一尺五寸五分
明宣宗畫花下貍奴圖一軸(上等冬一)
宋箋本著色畫欵識云宣德丙午製上鈐御府
圖畫一璽軸高一尺三寸廣一尺二寸二分
明冷謙白岳圖一軸(上等藏一)
素箋本墨畫欵題云挂冠北闕已多年喜放篔
簹構數椽蘆葦老長方織壁茅茨不剪任齊簷
採薇製就為茶供汲瀑調羹勝酒泉縱目大觀
巔頂上歸來滿袖白雲還至正癸未秋與劉伯
温訂朝白岳泛艦遡流由桐江經嚴臺之睦州
路聞水砰砰心懷駭駭轆轤而上於萬山之(缺)
至時已十有七天星月矣歴階而升幾十里始
得睹一天門參謁聖像眺翫山川步壺天五老
峰僊洞珠簾遠峰岌岌而參天穿雲森森而列
前詢及鄉人答以黃山計一日程可至其間於
是乘興悠遊見怪松竒石巍峩峭壁飛瀑温泉
丹臺鼎竈瘦僧異獸猿吟鳥語留我身心遏我
神思援蘿及巔長江一線金陵瞭然南北無幾
四隅八荒悉障目前而劉曰前悞入仙山也咏
吟不已于是強余摸寫余亦勉塗黃冠道人冷
謙作倂題於硃砂菴下有冷謙之印一印前有
竹齋一印左方上劉基題云茅簷無事日長閒
中有山人不記年觀瀑已知秋雨過聽松欲拂
夏雲還餐霞擬似神仙舉種竹情同君子堅莫
問朝來新歷日桃花紅近野橋邊青田劉基題
前有張居正贊云斯畫斯題我亦神馳欽哉敬
哉二大仙師萬歷四年春後學張居正贊左方
下有孫承澤一印軸高二尺六寸三分廣一尺
二寸八分
明徐賁蜀山圖一軸(上等閏一)
宋箋本墨畫欵題云齋房窅窕亂冥空流雲啼
鳥路西東薜蘿烟杳青林入菱荷雨滿碧谿通
穠花芳月時時有花月尊中常泛酒蜀山苕水
近相連南風蕩漾木蘭&KR0657;閒陪釣侣蘆洲外偶
值樵童松障前樵童釣侣行相識吳語蠻歌自
朝夕夢魂不解齊門竽懷抱都隨謝家屐山中
風景獨君知結隣誰肯作幽期淮南桂樹秋搖
落更為重吟招隠詩吕山人自吳來訪余蜀山
中登臨燕賞遂留數日孤琴野艇倏然告歸因
畫一紙以贈并詩以道山居之樂蓋將以邀吾
山人卜隣爾噫余今因畫賦詩君歸而觀此必
旋能因詩而念我山居也棲霞憩月當翹首以
待徐賁下有徐賁一印左方下有徐賁幼文一
印又一印不可識又張羽題云住近百花洲羣
峰蘸碧流山忩能幾尺容得許多秋志學山人
與余别甚久一日訪余上林出示此圖因題其
上張羽又宋克記語云洪武辛亥元夕鶴瓢山
房展觀宋克又記語云甲午懶逸張孝思藏觀
軸高二尺六分廣八寸四分
明王紱草亭烟樹圖一軸(上等餘一)
素箋本墨畫欵題云溪水涵秋鶴影孤草亭雲
冷樹糢糊相看未遂還山約空復年來寫畫圖
毘陵王紱寫并題下有孟端游戲翰墨二印前
有友石生一印上方韓奕題云横空微雲淡初
卷茫茫蒼烟隔層巘遠壑清風拂樹來烟鬛梢
梢總如剪草亭幽寂傍山岡久坐令人意兩忘
忽驚啼鳥翠微裏催我佳句投奚囊人生樂事
知多少猶有吟情超世表為寫詞源浥畫圖晴
壁高堂楚山曉安陽韓奕又俞行之題云雨過
亂泉流風聲滿樹頭山亭如斗大容得許多秋
晴江俞行之題又王達善題云清霜入林楓葉
赤寂寂茅亭枕溪碧千尺孤峰倚絳霄俯仰乾
坤秋一色高懷本與山水同閒蹤得伴漁樵翁
縱談不及世塵事笑指天外南飛鴻披圖景象
看如此雙目頓令清似水欲憑粉墨寫蓬瀛更
拂溪藤尋畫史翰林王達善又王汝玉題云不
到草亭今十年重來風景只依然天恩倘賜懸
車日擬向溪頭泊釣&KR0657;蜀人王汝玉又梁用行
題云鶴鳴風起樹颼颼細草如烟翠欲流最喜
晩來亭上坐一天涼露桂花秋梁用行左方上
有丹誠一印下有琴書堂都尉耿信公書畫之
章二印又下有也園索氏收藏書畫耿會侯鑒
定書畫之章二印右方下有真賞珍秘宜爾子
孫公字信公珍賞諸印押縫有阿爾喜普之印
樂葊二印軸高三尺一寸五分廣一尺一寸
按韓奕題句與馬文璧山水畫軸同俱非贋作
蓋一詩兩書之也
明王紱淇渭圖一軸(上等餘二)
宋箋本墨畫欵云孟端為用之寫下有孟端印
一下有梁潜跋云此無錫山人王孟端作以貺
予片楮中見此短梢而烟雲千畆之勢如在渭
川淇園也予愛其筆力得之偶然舉以奉舅氏
仲亨先生而書以識之未署名下有梁潜用之
二印軸高二尺四寸四分廣一尺七分
明王紱勘書圖一軸(上等餘三)
宋箋本墨畫欵署孟端下有孟端中書舍人之
印二印上方王達題云九龍山下憶陪遊一别
俄驚幾度秋惆悵仙魂乘鶴去披圖令我不勝
愁耐軒居士王達又上有魏驥題云中書畫學
士詩二絶妙奪天下竒上人得之為至寶焚香
相對無厭時我憶二公之丰姿已矣已久長相
思畫兮詩兮天地間聲名嬴得人人知南齋老
人蕭山魏驥題左方下有植庭清玩東平梁氏
居易軒圖集三印右方下有朱之赤圖書記一
印左邊幅有長白索氏珍藏圖書印也園珍賞
二印軸高三尺七寸三分廣一尺二寸五分
明王紱獨樹圖一軸(上等餘四)
素箋本墨畫欵題云偃然如蓋翠生烟錯節盤
根石共堅自信非才難適用不妨風雨自年年
永樂甲申長至前一日九龍山人王孟端寫於
沈翰林之自樂軒下有孟端游戲翰墨二印前
有友石生一印右方上題句云托根蒼崖巔枝
葉恒自茂雖無匠石顧地産亦良厚矧兹霜霰
餘挺若孤松秀相對澹忘言雲生在忩岫欵署
履素生又真賞九如清玩二印下有珍秘宜爾
子孫漢水耿會侯書畫之章諸印左方上有丹
誠一印下有琴書堂都尉耿信公書畫之章二
印又下有公字信公珍賞二印押縫有阿爾喜
普之印東平二印右邊幅有長白索氏珍藏圖
書印也園珍賞二印軸高三尺五寸五分廣一
尺二寸一分
明商喜戲貓圖一軸(上等成一)
素箋本著色畫欵署蓮州上鈐商養性寫一印
軸高一尺五寸廣二尺五分
明戴進聽泉圖一軸(上等歲一)
素箋本墨畫欵署戴進下有錢塘戴氏文進二
印軸高二尺八寸三分廣一尺三寸九分
明陳憲章萬玉圖一軸(上等律一)
素絹本墨畫梅花右方中隸書署萬玉圖三字
欵識云正統二年夏陳憲章寫奉婁東景暉清
玩下三印俱漫漶不可識軸高三尺四寸六分
廣一尺七寸八分
明沈周杏林書館圖一軸(上等吕一)
宋箋本墨畫欵云杏林書館沈周寫下有沈啟
南氏一印上方徐源書賦并序云杏林書館圖
沈石田所作也郡庠葛君行簡以貽醫師公尚
陳先生其曰吾二子在襁褓時多疾幾不免賴
其劑而全矣渠今感德無以已也用此圖畫與
此辭賦所以報焉者亦有既矣賦云我懷想夫
至人兮願日&KR0034;而無由匪關梁之不通兮重道
里之阻修集衆英之羅蒔兮培異種而幽生陽
發坤以房斂兮隂躋乾而花明方晝夜而&KR0034;炊
兮乃瀹烝其柢根看不疑於櫑具兮逢王傅于
殿門辭嘉惠而肥遯兮謂索餐而忸怩以廬山
之屛矗兮終吾生以棲遲同匡谷而厞隠兮與
樂天而偃仰示叔謙以伐木兮授長房以竹杖
仰黔羸而造化兮俯馮夷而上浮啖道華之一
棗兮絶契虚之三仇凌颶風而恣睢兮撫檆雲
而徜徉連竹孫于嶰谷兮翽鳳鶵于高岡駕絳
螭而驂翠虯兮周四極而不息歴泰遠而邠國
兮怳濮鋁而祝栗㪺羽觴而咀瓊羞兮嗜六氣
而可愛飫朝霞于淪隂兮暨正陽而沆瀣豈與
世而溷溷兮超塵埃以傲舒王喬為之掌籥兮
蚩尤為之守廬方春日之暄妍兮漫杏林之鮮
麗氣固驕于松筠兮香更嘉于蘭蕙肇余類以
汋約兮誰敢冀乎遐齡曰十病而九瘳兮聞稚
川之寧馨成化辛丑歲季冬吉旦賜進士第承
德郎兵部武庫司主事瓜涇徐源著軸高二尺
三寸五分廣九寸六分
明沈周放鴿圖一軸(上等吕二)
素箋本著色畫欵題云好似金籠放飛奴舊有
名小園風日裏采色暎花明沈周下有啟南石
田二印軸高四尺三寸五分廣二尺三分
明沈周畫虎一軸(上等吕三)
素箋本著色畫欵題云西山人家傍山住唱歌
採茶上山去下山日落仍唱歌路黑林深無虎
慮今年虎多令人憂繞山搏人茶不收牆東小
女驚涕流村南老人空髑髏官司射虎差弓手
自隠山家索雞酒明朝入城去報官虎畏相公
今避走沈周下有啟南一印軸高一尺七寸五
分廣九寸三分
明吕紀寒雪山雞圖一軸(上等調一)
素箋本墨畫欵署吕紀下有四明吕廷振一印
左方下有見陽圖書一印軸高四尺二寸一分
廣一尺四寸七分
明唐寅燈宵閨話圖一軸(上等陽一)
宋箋本墨畫欵題云宫柳條長影可搓金吾弛
禁不相訶内人爭唱横(缺)調樂府新諧(缺)鄧歌
戲局結團分鬭雀燈輪自轉應鳴鼍遺鈿墮珥
知多少帝里春宵奈爾何上元京城看鼇山燈
六如居士唐寅作併書下有唐伯虎一印左方
上有竹溪珍玩一印下半印不可識右方下有
衣園觀玩教忠堂藏二印軸高四尺二寸二分
廣八寸
明唐寅松溪獨釣圖一軸(上等陽二)
素箋本淡著色畫欵題云烟水孤篷足寄居日
常能辦一餐魚問渠勾當生平事不弄綸竿便
讀書唐寅下有唐伯虎唐寅私印二印前有吳
郡一印右方下有李霖珍賞一印左方下有獨
醒居士鑒定一印軸高三尺二寸五分廣九寸
二分詩塘
御題詩云松下科頭把釣居任呼漁父任呼魚因之
識得魚兒樂不在蒙莊一卷書乾隆乙未小春
用唐寅原韻偶題御筆下有懋勤殿鑒定章乾
隆宸翰二璽前有石渠寶笈一璽
御筆題籖籖上有乾隆宸翰一璽
明仇英碧梧翠竹圖一軸(上等雲一)
素箋本著色畫欵云仇英實父製下有十洲仇
英之印二印右方上王寵題云常侍風流鄴下
遺英英文采曜長離也知彩筆花生夕應是神
遊藝苑時王寵又文徵明題云年來無夢入京
華才盡文通敢漫誇但得池頭頻賦草不須筆
上更生花徵明又彭年和云吳中文藝屬君家
錦繡辭章世共誇兄弟池塘原有草何須更夢
筆生花彭年奉次右方下有萊嵩氏書畫一印
左方下有景虞堂一印軸高四尺六寸一分廣
一尺七寸九分詩塘
御題詩云石泉窈以清梧竹復脩翠誅茒為小楹延
得青山致幽人兀然坐開卷默而識仿彿沂水
風吾與點也意乾隆乙未中伏御題下有懋勤
殿鑒定章乾隆宸翰二璽前有天府珍藏一璽
御筆題籖籖上有御賞稽古右文之璽二璽
明仇英林亭佳趣圖一軸(上等雲二)
宣德箋本著色畫無欵左方下有十洲一印左
方押縫有植庭清玩阿爾喜普之印二印右邊
幅有友古軒也園珍賞二印軸高三尺五寸五
分廣一尺四分
明仇英西園雅集圖一軸(上等雲三)
宣德鏡光箋本白描畫右方上篆書署西園雅
集四字下方欵云仇英實父製下有十洲一印
軸高二尺六寸九分廣九寸三分
明文徵明春山烟樹圖一軸(上等騰一)
宋箋本淡著色畫欵題云千村綠樹一溪分百
疊晴巒鎖白雲貌得江南烟雨意錯教人喚米
敷文徵明下有徵仲一印後王穀祥題云樹色
猶含雨山容未斂雲草堂閒注目春意正氤氲
穀祥又彭年題云雷平春色曉氛氲天外三峰
碧玉文為問華陽洞中客可能持寄隴頭雲彭
年又袁褧題云春水沒漁磯春雲連樹綠落景
在遥山江南雨新足袁褧右方有珍賞都尉耿
信公書畫之章二印下有珍秘宜爾子孫二印
左方下有丹誠一印下有琴書堂一印又下有
公字信公珍賞二印軸高一尺五寸五分廣六
寸四分
明文徵明松聲一榻圖一軸(丄等騰二)
宋箋本墨畫欵題云六月飛泉瀉玉虹仙人虚
閣在山中四簷秀色千峰雨一榻松聲萬壑風
徵明下有徵仲父一印軸高三尺九寸七分廣
八寸五分
明文嘉仿王蒙南村草堂圖一軸(上等致一)
素箋本著色畫欵識云萬歷丙子孟夏臨黃鶴
山人南村草堂圖茂苑文嘉下有文嘉之印文
水道人二印右方下有商邱宋犖審定真跡一
印又一印漫漶不可識左方下有雲間刺史耿
繼訓印一印軸高四尺一寸三分廣一尺四寸
八分左方上
御題詩云面水澄泓背碧山幾楹蝸舍綠楊環箔頭
眠繭開簾晒町畔看秧杖策還太古林泉惟靜
靜長年雞犬自間閒應知塵世無堪比只在桃
源蓮社間乾隆御題下有乾隆宸翰幾暇臨池
二璽
御筆題籖籖上有御賞乾隆宸翰二璽
明文嘉巖瀑松濤圖一軸(上等致二)
素箋本墨畫欵題云千巖飛瀑灑晴空日暮松
聲萬壑風曾是夢中經歴處天台南畔石橋東
文嘉下有文嘉印文休承印二印右方上有師
臣一印左方中有棠村審定蕉林二印軸高三
尺四寸六分廣一尺三寸四分
明文伯仁方壺圖一軸(上等雨一)
素箋本著色畫右方上篆書署方壺圖三字左
方下欵署云嘉靖癸亥春三月望日為汝脩先
生寫五峰山人文伯仁於金陵客次紀下有伯
仁聯印又顧氏芸閣珍藏一印右方下有德承
一印又顧汝脩氏顧明德印方壺山人石氏家
藏畫隠諸印右邊幅有蒼巖子蕉林居士二印
軸高三尺七寸六分廣九寸九分上方
御題詩云瓊室珠宫鏡裏涵石橋斷後渺難探漢皇
却欲尋仙路致使齊人搤掔談乾隆甲子暮春
御題下有乾隆宸翰幾暇臨池二璽
御筆題籖籖上有乾隆宸翰一璽
明文伯仁松岡竹塢圖一軸(上等雨二)
素箋本著色畫欵識云嘉靖甲子春日五峰山
人文伯仁寫下有伯仁德承父二印右方上又
題云放浪溪山已有年每逢形勝便悠然松岡
竹塢藏蘭若却是今生世外緣庚午重陽日偶
見復題五峰文伯仁下有五峰文伯仁二印右
方下有安紹芳印墨顛齋圖書二印左方下有
攝山長一印押縫有阿爾喜普之印東平二印
右邊幅有御賜忠孝堂也園珍賞二印軸高四
尺一寸二分廣九寸六分上方
御題詩云椿槿休論大小年林泉佳處每陶然看予
杖策石橋度笑煞瞿曇論四緣乾隆庚申秋日
御題即用畫間原韻下有乾隆宸翰一璽
御筆題籖籖上有乾隆宸翰一璽
明文伯仁溪山秋霽圖一軸(上等而三)
宣德箋本墨畫欵識云鴈門文伯仁寫溪山秋
霽丁未春三月望下有德承一印右方下有文
伯仁德承父一印右方上俞允文題云何處逃
形與避名靜來知得古人情谷口不聞丹詔辟
山腰惟見白雲横允文左方上有蒼巖棠村審
定二印軸高四尺八寸五分廣一尺一分
明閨秀趙文俶寫生一軸(上等露一)
素箋本著色畫欵識云丙寅季冬天水趙氏文
俶寫下有文俶連印左方下有宋氏稚佳書畫
庫記一印軸高三尺四寸廣一尺六寸
明陳淳江流澄碧圖一軸(上等結一)
素箋本著色畫欵題云江流澄碧細生波入望
雲山奈遠何未得乘風去登覽渡頭空載夕陽
過道復下有復父氏白陽山人二印軸高三尺
一寸四分廣八寸四分
明陳淳重陽風雨圖一軸(上等結二)
素絹本著色畫欵題云滿城風雨近重陽橘熟
橙黃菊吐香瑟瑟涼天無限樂好懷何必論他
鄉嘉靖甲辰重陽日寫浩歌亭道復下有白陽
山人陳道復氏二印右方下有十二硯齋鑒藏
太史氏瑶泉三印右邊幅有士標私印一印左
邊幅有笪重光印江上外史二印軸高三尺七
寸三分廣一尺八寸五分
明陳栝畫海棠一軸(上等為一)
索絹本著色畫欵識云嘉靖丁未秋九月既望
寫奉垚山長兄先生沱江子陳栝志下有子正
氏陳栝之印二印右方上有棠村審定蕉林二
印左方下半印不可識軸高五尺一寸五分廣
二尺九分
明錢穀仿王蒙蕉石一軸(上等霜一)
素箋本著色畫欵識云嘗記太史文翁所藏黃
鶴山樵仲夏園林蕉石筆意瀟灑如風生葉上
對之令人可以逃暑研亭以紙索子寫蕉石遂
仿彿成之回視原本真霄壤也不直一笑時甲
戌秋七月六日是日熱特甚揮汗識此錢穀下
有叔寶懸磬室二印右方下有墨顛齋圖書一
印左方中有棠村審定蕉林二印軸高四尺五
寸三分廣一尺五寸五分
明陸治天池石壁圖一軸(上等金一)
素絹本著色畫欵題云西來叠嶂擁春城出郭
徐看島嶼明極目遐瞻青未了側身高俯綠初
平晴巒雲淨空潭影長谷風疏散鳥聲笑拂當
年題勝處青山留得飲中名繡壁連峰芳草春
全吳一望掌中分千花暖送和香氣天地晴翻
錯錦文野寺松楸新屬主荒臺麋鹿昔成羣扁
舟回首江村路翠鎖重巒總暮雲右二詩往歲
從文太史天池作也庚戌新夏為玉田先生寫
天池石壁因錄一過將以啟藻思於嗣宗博陽
春於下里云爾陸治後有陸叔平氏包山子二
印軸高二尺二寸一分廣九寸四分有竒
明項元汴栢子圖一軸(上等生一)
素箋本墨畫欵云栢子圖項元汴寫於幻浮精
舍下有墨林居士一印右方下有子京一印左
方下有項元汴一印軸高二尺六寸三分廣八
寸二分
明項德新秋江雲樹圖一軸(上等麗一)
素箋本墨畫欵云秋江雲樹草閣寒泉項德新
寫倪迂之筆下有項德新印又新氏二印右邊
幅陳奕禧跋云鑒賞名繪每使人清心忘世由
乎妙手筆墨既精意象并臻夐絶也吾禾項又
新為墨林先生之從子根柢於古人法度最深
復以高簡雅淡之情見諸寄託意不在畫而畫
乃佳試觀此幀之神韻趣致使知前輩風流非
後人能及不覺京華熱地今日疎簾小閣間竟
是深山寒壑矣戊子閏月奕禧為廉讓題軸高
二尺四寸廣七寸一分
明宋旭雲巒秋瀑圖一軸(上等水一)
宋箋本著色畫右方隸書署雲巒秋瀑四字後
欵識云萬歷癸未九月廿日檇李宋旭製後有
初陽石門山人檇李宋旭三印右方下有宋初
陽氏一印左方上馮大受題云玉削羣峰倚太
空秋深擕眺躡長虹瓊漿亂噴青天雨珠瀑横
翻碧海風勝地自應棲化鶴高蹤誰不羨冥鴻
同來詞客俱陶謝賦就明珠落掌中秋日馮大
受題左方下有北垞藏玩一印軸高三尺九寸
二分廣一尺一分
明董其昌烟樹茒堂圖一軸(上等玉一)
宣德鏡光箋本墨畫欵題云烟嵐屈曲樹交加
新作茒堂窄亦佳手種松杉皆老大經年不踏
縣門街辛酉三月寫於西湖蘭若元宰下有董
其昌一印右方下有秋容亭一印軸高三尺三
寸五分廣一尺一寸六分
明董其昌秋林書屋圖一軸(上等玉二)
宣德鏡光箋本墨畫欵云倣雲西老人秋林書
屋思翁下有董其昌元宰二印右方下又戲鴻
堂一印上方朱軒題云橋危藤絡石江迥樹生
秋目斷蒹葭外伊人未可求朱軒題左方下有
秋碧敬仲氏二印右邊幅有蒼巖子蕉林鑒定
二印軸高一尺七寸廣一尺八寸
明董其昌竒峰白雲圖一軸(上等玉三)
宣德鏡光箋本墨畫欵云竒峰白雲元宰寫又
題云悠悠白雲裏獨住青山客林下晝焚香桂
花同寂寂為澈如年兄書其昌下有董其昌一
印軸高二尺五寸廣九寸五分
明項聖謨古木幽篁圖一軸(上等出一)
素箋本墨畫欵題云白石疑雲立綠筠驚鳳翔
毫端飛舞處神色想幾狂背摹趙文敏真迹醉
筆題此項聖謨下有檇李項伯子聊以自娛醉
風人詩畫二印前有項字一印軸高一尺七寸
廣九寸九分
明項聖謨桃花寫生一軸(上等出二)
素箋本墨畫欵題云郊外桃花開了今朝燕子
來說一時難禁游思又被狂蜂饒舌項聖謨寫
并題下有易菴居士孔彰父二印軸高一尺九
寸六分廣一尺六分
畫軸次等
五代關仝秋山晚翠圖一軸(次等天一)
素絹本著色畫未署欵姓名見邊幅王鐸跋語
中
宋徽宗玉鷹紅葉圖一軸(次等地一)
素絹本著色畫欵識云玉鷹紅葉圖宣和御製
後有押字上鈐御書一璽
宋徽宗紅蓼白鵝圖一軸(次等地二)
素絹本著色畫上方有宣和殿寶一璽
宋巨然秋山圖一軸(次等元一)
素絹本墨畫未署欵姓名見詩塘董其昌跋語
中
宋巨然富春山圖一軸(次等元一)
素箋本墨畫無欵姓名見邊幅瞿式耜跋語中
又范梈倪瓚袁忠徹袁泰虞集李道諸題句又
題句五各署云寄寄齋人水村民㢲齋子元子
知非子
宋趙昌四喜圖一軸(次等黃一)
素絹本著色畫未署欵姓名見邊幅董其昌跋
語中
宋江參摹范寬廬山圖一軸(次等宇一)
素絹本著色畫欵識云范華原廬山圖江參摹
宋劉松年溪亭客話圖一軸(次等宙一)
素絹本著色畫欵署劉松年
金王庭筠花隂戲猫圖一軸(次等洪一)
素絹本著色畫欵署王庭筠
元趙孟頫柳隂雙駿圖一軸(次等荒一)
素絹本著色畫未署欵有趙子昂氏一印
元趙孟頫荷花水鳥圖一軸(次等荒二)
素箋本著色畫欵署子昂
元趙孟頫蘭竹一軸(次等荒三)
素箋本墨畫欵署子昂
元趙雍春郊遊騎圖一軸(次等日一)
素絹本著色畫款署仲穆右邊幅有董其昌跋
語一
元趙雍羣峰雪霽圖一軸(次等日二)
素絹本著色畫欵題云快雪真無價豐年定有
期臘前才一白至後已多時玉展琳瑯步花團
蛺蝶枝春風在天上飄入萬年池至正十年冬
十月仲穆
元薩都剌嚴陵釣臺圖一軸(次等月一)
素箋本墨畫詩塘欵題云山川牽惹我心旌迢
遞驅馳萬里程蹻步薜分聲析析瀑流澗滙響
砰砰釣竿臺上無形跡丘壑亭中有隠名富貴
可遺志不易鼎彝猶似羽毛輕予自都門歴南
跋涉驅馳奔走幾半萬里聞嚴臺釣磯山秀寰
拱碧水澄淵余強冷起敬共登既而遊歸啟敬
強余繪圖漫為作此至元己夘八月燕山天錫
薩都剌寫并題于武林
元王淵寒江蘆雁圖一軸(次等盈一)
素絹本著色畫欵識云顧善夫以公事至都將
南還乃為此作寒江雪霽圖以歸之王淵
元倪瓚平林遠岫圖一軸(次等昃一)
素箋本墨畫欵識云至正辛丑十二月廿四日
德常明公自吳城將還嘉定道出甫里捩柁相
就語俯仰十霜恍若隔世為留信宿夜闌更秉
燭相對如夢寐者甚似為僕發也明日微雪作
寒戶無來迹獨與明公逍遥渚際隔江遥望天
平靈巖諸山在荒烟遠靄中濃&KR0008;出沒依約如
畫渚上疎林枮柳似我容髮蕭蕭可憐生不能
滿百其所異于草木猶情好耳明公復命畫江
濱寂寞之意并書相與感慨之情悰德常今為
嘉定同知于民有惠政即昔日良常山人也朱
陽館主蕭閒仙鄉倪瓚言又高啟宋克題句二
又題句一署薦字
元倪瓚江千秋樹圖一軸(次等是二)
素箋本墨畫欵題云寓館風雨秋閒門草苔翳
懷人思奮飛擕書此留滯玉琴和幽吟竹牖聊
靜憩西山日在望白雲淡生媚寂寞棲德園清
虚捐世味石竈有餘烟未收煮茗器懶瓚又柯
九思宋暹宋克袁華諸題句
元吳鎮篔簹清影圖一軸(次等辰一)
宋箋本墨畫欵題云陶泓磨松吐黑汁石角稜
稜山鬼泣風梢呼夢暮雪冷露穎漙空曉雲濕
篔簹一谷老烟霏渭川千頃甘瀟瑟何如置此
(脱一字)窗前長對詩人弄寒碧梅道人戲墨于晩
風清處至正庚寅夏六月
元吳鎮漁父圖一軸(次等辰二)
素絹本墨畫欵題云西風瀟瀟下木葉江上青
山愁萬叠長年悠優樂竿線蓑笠幾番風雨歇
漁童鼓枻忘西東放歌蕩漾蘆花風玉壺聲長
曲未終舉頭明月磨青銅夜深船尾魚潑剌雲
散天空烟水闊至正二年春二月為子敬戲作
漁父意為梅花道人書
元盛懋松鶴圖一軸(次等宿一)
素絹本著色畫隸書欵云武塘盛懋子昭作
明倪端捕魚圖一軸(次等列一)
素絹本著色畫欵云倪端寫上方有張誥題句
一
明林良畫鷹一軸(次等張一)
素絹本墨畫欵署林良
明陶成菊花雙兔圖一軸(次等寒一)
素絹本著色畫欵題云秋事又從今夏到相逢
不道此間常遂於筆札傳清玩莫放輪蹄去夕
陽天上使臣還有節邊方窮(脱一字)豈無觴願言
歸慰多知己苦李元來樹路旁鴻臚戴尚質索
詩畫愚檢得舊物遂走筆益之以言蓋欲攀留
叙情好且兼憶諸舊不無感也此跡不可歸及
他處尚續後會之漸弘治丙辰夏四月望後兩
日雲湖陶成寓遼之古營州環清亭(俱左旋讀)
明吳偉寒山積雪圖一軸(次等來一)
素絹本墨畫欵云小仙筆
明沈周古松圖一軸(次等暑一)
素箋本墨畫欵題云堂下有松樹參雲數百年
種松人未老長作地行仙長洲沈周奉祝
明吕紀荷渚睡鳬圖一軸(次等往一)
素絹本著色畫欵署吕紀
明吕紀桃柳雙鳬圖一軸(次等往二)
素絹本著色畫欵署吕紀
明吕紀雪景翎毛一軸(次等往三)
素絹本著色畫欵署吕紀
明唐寅竹溪高士圖一軸(次等秋一)
素絹本著色畫欵署吳趨唐寅
明仇英春遊晩歸圖一軸(次等收一)
素絹本著色畫未署欵右方下有十洲一印
明仇英琵琶行圖一軸(次等收二)
素絹本著色畫欵識云嘉靖壬子秋日實父仇
英製
明文徵明寒山風雪圖一軸(次等冬一)
素絹本著色畫欵題云十月西風凋木葉夕陽
初見野人家江南絶景真難記山色呈寒水露
沙徵明
明文徵明溪山深雪圖一軸(次等冬二)
素絹本著色畫欵識云正德十二年丁丑徵明
為九逵先生寫溪山深雪圖
明文徵明綠隂清話圖一軸(次等冬三)
素絹本著色畫欵題云碧樹鳴風澗草香綠隂
滿地話偏長長安車馬塵吹面誰識空山五月
涼徵明
明文徵明古洗焦石圖一軸(次等冬四)
素箋本著色畫無欵右方下有停雲館一印上
方文彭錄張雨饒介之倪瓚杜瓊趙宗文周鼎
錢昌吕太常諸詩並徵明和句欵云嘉靖丙辰
秋八月望日三橋居士文彭書于金臺石室中
明姜隠文石甘蕉圖一軸(次等藏一)
素絹本著色畫篆書欵署姜隠詩塘有徐階題
句一
明謝時臣青松白雲圖一軸(次等閏一)
素箋本墨畫欵題云鱗鬛如有聲神蛟對相語
弄筆潑雲烟晴忩走雷雨樗仙謝時臣
明陸治春山溪閣圖一軸(次等餘一)
素絹本著色畫欵題云凭江絶地芙蓉起飛閣
攢空玉蝀斜席上山河虚萬里掌中指點十洲
花包山陸治
明陸治捕魚圖一軸(次等餘二)
素箋本著色畫左方上隸書署捕魚圖三字欵
識云嘉靖辛亥臘月廿日製包山陸治
明徐渭寫生牡丹一軸(次等成一)
素箋本墨畫欵題云五十八年貧賤身何曾妄
念洛陽春不然豈少胭脂在富貴花時墨寫神
青藤
明董其昌仿燕文貴筆意一軸(次等歲一)
宣德箋本著色畫欵識云長安觀郭金吾家藏
燕文貴畫卷因仿其意為此元宰壬戌冬
明董其昌倣米元章瀟湘白雲圖一軸(次等歲二)
素絹本墨畫欵識云倣米海嶽瀟湘白雲圖此
乃余家所藏嘗戲為摹之董元宰
明董其昌虞山雨霽圖一軸(次等歲三)
素絹本著色畫欵識云黃子久居虞山之隂其
畫耑學吾家北苑癸丑秋日余放棹虞山雨後
新涼點染此幀亦有一段秀色可餐而邯鄲之
步終不逮古人遠甚董元宰
明董其昌春湖烟樹圖一軸(次等歲四)
素絹本墨畫欵題云幽人茶竈烟每與宿雲亂
憑軒望所思春湖渺無岸董元宰畫
明趙左寒山石溜圖一軸(次等律一)
素箋本墨畫欵識云寒山石溜曾見營邱粉本
余故擬作此圖非敢如近日有庸史狂言數覩
真本董太史亦為余云無李久矣趙左
明趙左秋山紅樹圖一軸(次等律二)
素絹本著色畫欵識云辛亥秋九月趙左
明劉邁杏林春燕圖一軸(次等吕一)
素絹本著色畫欵識云天啟元年閏二月寫藏
斯馨館劉邁
明郭甸寒鴉宿鴈圖一軸(次等調一)
素絹本墨畫欵識云戊申秋日寫古亳郭甸
明陳洪綬倚杖閒吟圖一軸(次等陽一)
朝鮮箋本白描畫欵題云何必山行便有詩天
生一種住山癡成時也教山童唱難道山童遜
雪兒洪綬為喬瞻社世兄寫率題
明陳洪綬松岡梅塢圖一軸(次等陽二)
素絹本著色畫欵識云洪綬畫癸酉暮冬
明崔子忠桐隂博古圖一軸(次等雲一)
素箋本著色畫欵識云庚辰中秋長安崔子忠
畫
明陳嘉言畫端陽景一軸(次等騰一)
素箋本著色畫百合鸎粟欵識云甲辰端陽前
寫於竹梧小隠陳嘉言
石渠寶笈卷十七
