石渠寶笈卷四
貯
乾清宫四
列朝人
畫冊上等
歷朝名繪一冊(上等天一)
凡十六幅第一幅第二幅第十六幅素箋本餘
俱素絹本第七幅第九幅第十一幅墨畫餘俱
著色畫第一幅山水款署李思訓上有政和連
璽右方下有東村劉子寶玩仕學軒二印左方
下有珍魯印一高八寸一分廣八寸第二幅花
卉翎毛款署趙昌上方有緝熙殿寶半璽右方
下有半印不可識高八寸五分廣同第三幅山
水款署馬遠上有楊娃題云高人無一事獨坐
看雲生興劇忘歸去斜陽隔水明楊妹子題右
方下有胡氏鑒定仕學軒二印左方下有東村
劉子寶玩印一高六寸六分廣八寸四分第四
幅列子御風圖款署馬遠右方下有宋犖審定
許叔次家蔵二印高七寸二分廣七寸七分第
五幅花卉款署臣馬麟右方有真賞公字太監
王詵收蔵書畫記會侯珍蔵諸印左方有信公
珍賞印一乂丹誠信公書畫之章珍字宜爾子
孫諸半印高七寸四分廣七寸七分第六幅雪
梅款署臣馬麟高七寸五分廣八寸第七幅蘭
花款署御前圖畫梁楷右方上有松陵史氏邦
俊家蔵印一左方下有南村珍玩宋犖審定二
印高七寸三分廣七寸九分第八幅山水款字
缺存乙亥圭畫坤寧生辰敬九字高六寸六分
廣七寸三分第九幅山水款署夏圭高七寸三
分廣同第十幅樹石款署李成左方下有虞集
印一高七寸三分廣六寸一分第十一幅山水
款云彦敬為章甫作左方上有神遊心賞子孫
世昌二印右方上有項墨林父秘笈之印項叔
子半印二高七寸八分廣八寸一分第十二幅
山水款署仲穆下有仲穆印一高七寸八分廣
八寸七分第十三幅山水款署子昭下有盛懋
印一高八寸五分廣六寸八分第十四幅山茶
款署臣林化右方有林字半印左方有松風水
月印一高七寸四分廣七寸五分第十五幅萱
花款署林化右方上有真賞印一下有公字印
一左方下有會侯珍蔵信公珍賞二印又丹誠
都尉耿信公書畫之章半印二又半印二不可
識高七寸六分廣六寸二分第十六幅辛夷桃
花款云酉室王穀祥寫下有酉室禄之二印左
方下有膠峯安氏家蔵印一高八寸廣一尺一
寸八分
明謝時臣林壑雲泉各景一冊(上等地一)
素箋本墨畫凡七幅每别幅自書題句末幅款
識云嘉靖丙午冬夜吳門謝時臣試老目戲寫
拙景并賦短咏貽誚大方不直一笑第一幅有
謝思忠氏印一自題云洞庭落日留人影短褐
寒侵橘柚霜管領湖光三萬頃一竿風月付滄
浪謝時臣下有謝思忠氏虎丘山人二印第二
幅有虎丘山人印一自題云松陰落水清如玉
臂上青綾薄似雲手理絲綸渾不礙坐看波影
弄魚羣下有謝思忠氏印一第三幅一印與第
一幅同自題云危峯欲墮還不墮細路不通還
復通澗草巖花足幽趣誘此短笻來一翁下一
印並同第四幅一印同前自題云短策行來石
徑斜東風飄落紫藤花一腔清思無人解付與
孤鴻與短霞下有虎丘山人謝思忠氏二印第
五幅一印同前自題云世事何須較短長笑渠
歌鳳楚人狂坐臨石榻開金笈更改蕉陰散晚
涼第六幅一印同前自題云山靈容得佇征鞍
落落長松午蔭寒漫濯塵纓青玉案更(脫)揮麈
白雲壇下有謝思忠氏姑蘇臺下逸人二印第
七幅有姑蘇臺下逸人印一自題云階前雲木
碧森森聚藻游魚碧沼深俗駕不來風滿屋安
排石榻待鳴琴下有時臣謝思忠氏姑蘇臺下
逸人三印又下方有琴釴印一幅高七寸八分
廣八寸七分
聖祖仁皇帝御筆題籖籖上有康熙宸翰一璽外函籖
同
明王時敏畫杜陵詩意一冊(上等元一)
素牋本凡十二幅墨畫著色相間第一幅書請
看石上藤蘿月已映舟前蘆荻花句下有王時
敏印一第二幅書孤城返照紅將斂近寺浮烟
翠且重句下有王時敏印一第三幅書花徑不
曾緣客掃柴門今始為君開句下有王時敏印
一第四幅書百年地僻柴門迥五月江深草閣
寒句下有王時敏印一第五幅書絶壁過雲開
錦繡疎松隔水奏笙簧句下有王時敏印一第
六幅書含風翠竹孤烟細背日丹楓萬木稠句
下有王時敏印一第七幅書絶壁倒聽楓葉下
櫓摇背指菊花開句下有遜之印一第八幅書
楚江巫峽半雲雨清簟疎簾看奕棋句下有王
時敏印一第九幅書白沙翠竹江村暮相送柴
門月色新句下有遜之印一第十幅書無邊落
木蕭蕭下不盡長江滚滚來句下有遜之印一
第十一幅書藍水遠從千澗落玉山高並兩峯
寒句下有王時敏印一第十二幅書澗道餘寒
歷冰雪石門斜日到林邱句下有遜之印一前
副頁時敏隷體自書杜陵詩意四大字款云王
時敏書下有烟客西田老人二印前有西廬印
一幅高一尺一寸九分廣七寸九分
明人畫扇四冊(上等黃一)
第一冊凡十一幅皆金箋本第一幅第二幅第
七幅第九幅墨畫餘俱著色畫第一幅山水款
署沈周下有啓南印一右方上有張則之印一
第二幅山水款題云疎林葉已盡山居靜似錦
(字誤)道人有餘興還坐理殘編沈周下有啓南印
一第三幅竹石無款有啓南印一第四幅款云
醉漁圖東村周臣下有東村印一第五幅山水
款云予自禁湖歸望鍾阜出雲帝城鳳闕頓覺
改觀戲為此圖東村周臣第六幅山水無款有
東村印一第七幅人物山水款署東村周臣下
有周臣之印一印第八幅漁樂圖款署東村周
臣下有東村周氏印一第九幅山水款云東村
周臣為萬峯先生寫下有周東村氏印一第十
幅山水款署吳門唐寅下有唐伯虎印一第十
一幅山水人物款署晉昌唐寅下有唐子畏印
一第十二幅山水人物款云仇英實父製下有
仇英之印一印
第二冊凡二十幅皆金箋本第十四幅第十五
幅第十八幅墨畫餘俱著色畫第一幅山水款
署徵明下有文徵明印一第二幅畫王維詩意
前書閉戶著書多歲月種松皆作老龍鱗句款
署徵明下有徵明印一左方下有張則之印一
第三幅柏石款署徵明下有徵明印一第四幅
山水款識云嘉靖壬午仲夏同王履吉濯足劒
池寫此寄興徵明下有徵明連印第五幅山水
款署徵明下有文徵明印徵仲二印第六幅山
水款題云子長嘉興寄遨遊故作吳門十日留
别有文章載歸路青山千叠在扁舟徵明為洛
原畫并題丁亥十月下有徵明連印左方下有
白貞父氏印一第七幅山水款署徵明下有文
徵明印一右方下有則之印一第八幅山水款
署徵明下有徵明連印第九幅山水款題云雨
過溪山意渺然漫移小艇看飛泉置身如在匡
廬下一𣲖銀河落九天徵明下有徵明連印一
第十幅山水款題云石梁宛轉帶滄灣灌木陰
陰艸閣閒且喜故人能徑造柴門無事不曾關
洛原過訪漫此賦謝徵明下有徵明連印右方
下有白貞父氏印一第十一幅山水人物款署
徵明下有文徵明印印一第十二幅山水人物
款署徵明下有徵明連印第十三幅山水款題
云古松流水斷飛塵坐蔭清陰澈碧𥻘我愛閒
情翻作畫不知身是畫中人徵明下有徵仲父
印印一第十四幅灌木幽篁款署徵明下有徵
明印一第十五幅山水款題云雨過重重樹烟
迷寂寂山扁舟更無事坐對語闌珊款署徵明
下有徵明印一又袁袠題云清溪繞茆屋古樹
散喬林山空絶塵坱伐木有遺音袁袠又陳道
復題云結屋清溪上黃茆縳數椽雙槐綠陰滿
獨坐不勝閒道復第十六幅山水款識云甲戌
秋日文嘉下有文嘉印一左方有張則之印一
第十七幅山水款署文嘉下有肇錫余以嘉名
印一第十八幅寫王維詩意前書山中一夜雨
樹杪百重泉句款署文嘉下有肇錫余以嘉名
印一第十九幅山水款識云隆慶己巳秋日五
峯文伯仁寫下有五峯文伯仁二印右方有則
之印一第二十幅古檜款識云虞山七檜圖五
峯文伯仁寫下有文伯仁印一
第三冊凡二十幅第三幅第五幅第十一幅素
箋本餘俱金牋本第八幅第九幅第十幅第十
四幅墨畫餘俱著色畫第一幅杏花春燕款識
云白陽山人戲寫于五湖田舍之浩歌亭下有
道復白陽山人二印後張元慶題云東風送暖
杏花香燕子呢喃麗景長銜得春光醉歸去夢
魂猶自繞雕梁張元慶題第二幅寫杜陵詩意
篆書署寒(字誤)風翠壁孤雲細背日丹楓萬木稠
句款云錢穀為凝菴作下有錢叔寶氏印一第
三幅樹石款識云庚午臘月六日為幼元兄寫
錢穀下有叔寶印一第四幅蘭花款識云癸丑
春二月十日寫于十友齋中彭城錢穀下有叔
寶連印第五幅松林澗石款識云甲申秋日居
節下有士貞連印第六幅山茶款題云壓斷千
尋立山花一樹開自持顔色好栽向雪中來陸
治下有陸叔平氏印一第七幅樹石人物款署
天香書屋包山陸治下有陸叔平氏印一第八
幅松林飛瀑款識云丁巳秋延陵為墨林先生
作下有王子永氏禮石軒印二印右方有古墨
林印一第九幅山水款識云嘉靖四十載辛酉
正月時梅柳緘春四郊飛雪于揚州客舍得與
方井先生聚首以敘二十年久别之情即席寫
江干冰雪遺贈吳門七十五翁謝時臣記下有
謝時臣連印樗仙印二印第十幅杏花款題云
紫陌傳香遠紅泉落影斜項元汴下有項元汴
印墨林山人二印第十一幅山水款識云庚辰
初夏寫蔣乾下有紅橋連印第十二幅雲山遊
騎款識云辛未仲夏寫杜冀龍下有蠖光印一
左方有世寶印一第十三幅山水款識云是龍
為曦伯兄寫下有莫雲卿印一第十四幅野渡
孤舟款署雲卿下有雲卿莫是龍印二印第十
五幅山水款署是龍下有廷韓氏印一第十六
幅巖樹山村款署雲卿第十七幅山水款識云
丁亥夏日為凝菴老先生寫顧正誼下有正誼
仲方二印第十八幅山水款署南霍道人宋懋
晉下有明之印一第十九幅芙蓉水鳥款識云
辛卯秋日周之冕寫下有服卿印一第二十幅
寫唐人詩意前書雲間樹色千花滿竹裏泉聲
百道飛句款識云王允齡為端伯先生寫下有
延卿連印
第四冊凡二十幅第十五幅第十八幅素箋本
餘俱金箋本第三幅第四幅第六幅第七幅第
十幅第十一幅第十二幅第十九幅第二十幅
墨畫餘俱著色畫第一幅山礬翠鳥款署陳粲
下有長倩印一第二幅花卉竹石款識云戊申
春三月寫吳郡陳遵下有陳遵連印第三幅山
水款記云癸巳九月九日白下買舟還雲陽方
下石頭忽爾江中風濤大作奔浪翻空寰宇欲
墜遂艤燕子磯時值陽九之節舟中肴酒未具
嗟白衣之未有期採黃花而無定主登山四顧
人跡罕逢驚風驟至泠然欲舉下瞰清波若晴
空雪捲遥睇楓林似朝霞綴錦風物故殊河山
不異牛山嘉會千載沈淪燕子羇人一時寡合
登高作賦有媿前賢歸坐篷窗筆硯可給撿槖
得知忍所遺素箑援筆為作小景古人有言書
畫一體而未分故知文能敘其事而不能載其
狀有文無以見其形有畫不能見其語余愧未
能語故託是畫以寫余語耳聖華居士丁雲鵬
記下有南羽連印第四幅蘭竹款識云甲子夏
日寫茅培下有茅培之印厚之二印第五幅樹
石人物款署錢貢下有滄洲印一第六幅水仙
款識云丙子新秋戲作曹羲下有曹羲字子虚
二印第七幅山水款識云庚申八月既望畫思
翁下有昌字印一第八幅溪山草閣款識云鄒
迪光為(缺)先生寫下有迪光印一第九幅山水
款識云丙申穀日凍筆鄒迪光下有雲提居士
印一第十幅山水款識云辛亥夏日寫似在兹
詞兄李流芳下有李流芳印印一第十一幅山
水款識云己酉冬日長安邸中作流芳下有李
流芳印印一第十二幅竹石款識云甲子九月
似伊士社兄歸昌世下有昌世之印印一第十
三幅寫杜陵詩意前書請看石上藤蘿月已映
洲前蘆荻花句款識云乙亥中秋望前寫盛茂
煜下有九華氏印一第十四幅蒼松白雲款識
云丁卯季夏為明止索祝欽止詞兄夀張宏下
一印漫漶不可辨第十五幅春岫桃林款署張
宏下有張宏印一第十六幅秋林策杖款識云
陸瑾郎士元多作江南水鄉景或古木幽亭淺
設青綠一邱一壑自是過人予深愛之偶仿彿
其意賞鑒家以清虛高遠目之乃可張翀識下
有張翀連印第十七幅寫唐人詩意前書萬松
流翠靄千澗宿空烟句款署朗道人灝下有沈
灝朗倩二印第十八幅綠柳紅蓮款識云辛未
春王仿趙王孫顧進下有顧進之印印一右方
有世寶印一第十九幅山水節書後赤壁賦語
款識云崇禎己巳秋日計寧下有計寧公遠二
印第二十幅蘭竹款識云辛卯閏月念二日燈
下寫似百谷契兄請教湘蘭守真子下有山水
友印一左方有王氏家蔵印一
畫冊次等
歷朝名繪一冊(次等天一)
凡十六幅第一幅第六幅第八幅至第十二幅
第十五幅俱素箋本餘俱素絹本第一幅著色
畫文蛤款署黃要叔第二幅著色畫野鳬款署
李嵩第三幅墨畫龍舟款識云嘉定庚辰李嵩
畫第四幅著色畫人物款云鬭茶圖駙馬都尉
張敦禮畫第五幅著色畫牡丹款署林椿第六
幅墨竹款題云半世生涯鐵硯枯老來于此未
能疎玉堂清夢何緣到只向山林續斷書後署
楊梅山人四字第七幅著色畫山水款識云至
大二年秋子昂畫第八幅著色畫山水款署黃
鶴山樵王蒙第九幅墨畫山水款識云至正三
年八月一峯道人寫于野莊僧舍第十幅墨畫
山水款題云七十餘峯壯太湖一灣占處釣船
孤明年待我歸來日寫作湖邊雙釣圖古㦂題
又都穆題句一第十一幅墨畫山水款云知白
為彬之作第十二幅著色畫山水款識云武塘
盛懋雨窗寫意己未四月二日第十三幅著色
畫草蟲款識云宣德二年御筆賜太監劉俊第
十四幅著色畫山水款識云庚寅二月望畫鴈
門文徵明第十五幅墨畫玉蘭海棠款題云樹
樹芳菲可斷腸交加脂粉雜新妝光迎火齊還
分色氣接蘭膏别有香月姊弄珠迴絳節紅樓
燒燭舞霓裳上林何物能勝此獨許薇花接建
章玉蘭海棠並開作此鳳翼第十六幅墨畫枯
木竹石款署竹泉
元錢選花卉一冊(次等地一)
素絹本著色畫款署吳興錢選冊計八幅
明趙淅二十四候花信風圖一冊(次等元一)
素絹本著色畫款署趙淅每幅記節候花名冊
計十二幅
明董其昌山水一冊(次等黃一)
素牋本墨畫首幅款識云京口有蔵小米五洲
圖者為張秋羽所易見之不取思之千里為此
儗之思翁末幅署冬嶺秀孤松五字款署思翁
冊計八幅
明人畫扇四冊(次等宇一)
第一冊凡十八幅皆金箋本第一幅墨畫山水
款題云水亭無帳綠陰多相見仙人對酒歌樂
事豈容吾更說君家自有老東坡文璧為翊南
君題第二幅著色畫山水款署徵明第三幅墨
畫山水款署徵明第四幅墨畫山水款署徵明
右方有題句一署良相二字第五幅墨畫山水
款題云春樹綠高低晚山青四圍何人開草閣
坐看釣船歸徵明第六幅墨畫山水款署徵明
第七幅著色畫山水款題云雜樹翳深塢雙溪
帶淺沙暝雲收宿雨隠隠見人家徵明第八幅
墨畫山水款署徵明第九幅墨畫山水款云文
嘉為錦泉寫第十幅著色山水款識云隆慶二
年秋望為倚山兄寫五峯文伯仁第十一幅著
色畫山水無款有五峯印一第十二幅墨梅款
識云嘉靖丙子五月寫錢穀有文彭彭年文嘉
王逢諸題句第十三幅墨畫山水款署仲山第
十四幅墨畫山水款題云浦樹生秋紅山煙凝
暮紫可是蓴鱸人歸來自千里師道第十五幅
墨畫牡丹款識云興慶池頭月沈香亭北妝清
平有佳調永夜奉君王穀祥後有袁袠題句一
又左方有王寵題句一第十六幅著色畫芙蓉
鴛鴦款識云戊戌仲冬寫魯治第十七幅著色
畫山水款云秋山高遠趙左第十八幅墨畫山
水款云武夷九曲圖華亭趙左
第二冊凡十八幅第一幅素箋本餘俱金箋本
第一幅著色花卉款署汝南周之冕第二幅墨
畫山水款識云張復為大寧先生寫第三幅墨
畫山水款識云乙巳春日寫張復第四幅著色
山水款識云烹茶鶴避烟甲寅冬十月寫于十
竹山房中條山人張復第五幅著色山水款識
云庚子春暮仿董北苑溪山深秀璩之璞第六
幅著色山水款識云丙子十月侯懋功第七幅
墨畫山水款識云壬寅秋日寫似有愚先生吳
下陳煥第八幅墨畫山水款識云辛丑清明陳
煥第九幅著色山水款識云丙辰秋日寫陳煥
第十幅著色山水款識云癸巳重陽為纘禹先
生寫古吳陳煥第十一幅著色山水款識云癸
巳春仲為知忍兄寫雲鵬第十二幅墨畫山水
款識云戲倣北苑筆曹羲第十三幅墨畫山水
款識云丙寅春日倣方方壺下有鳳字印一第
十四幅著色山水款識云庚子四月吳振第十
五幅著色山水款識云辛巳夏日寫于吹香館
羅縉第十六幅著色山水款識云登高圖己巳
季春寫似翼鳳詞宗正之吳門羅縉第十七幅
墨畫山水款識云甲申春日畫學曾第十八幅
墨畫山水款識云九如圖丁巳春日寫祝千春
湯都劉光遠
第三冊凡十八幅第二幅第五幅第十三幅素
牋本餘俱金牋本第一幅墨畫山水款識云鐵
笛遠連鴻起秋潮夜泊雲沈高閣幾人明月平
岡十里松陰為羽鳳詞兄寫並題于高梧修竹
間項聖謨第二幅墨畫山水款云吳隆寫第三
幅著色山水款識云辛未冬月寫似樾翁老先
生吳下王賓第四幅墨畫山水款識云辛未三
月寫似廷翁老先生正王嘉賓第五幅墨畫山
水款題云幽居媚深林幽人靜于樹寂寂無往
還空山自朝暮小春日戲似欽止十一兄剛弟
第六幅著色山水款識云桂輪高望天啓元年
之秋廷羽期去華上達第七幅著色山水款識
云平石周伯為懷東顧老先生寫第八幅墨畫
山水款識云癸未七月獻卿兄持秋水文書扇
索畫秋水書畫妙天下顧余之作誠狗尾續貂
耳愧奚足云友弟汪懋孝第九幅著色山水款
識云甲辰春日文從忠寫第十幅著色山水款
識云癸巳秋日文從昌寫第十一幅著色山水
款識云文從昌為翼吾先生寫第十二幅墨畫
山水款云張大受戲墨似翊鳳兄第十三幅墨
畫山水無款左方有宗道印一上方題句凡六
款署訥菴拙菴堇白賁生松軒南谷第十四幅
墨畫山水款識云泗生以硃魚惠我為作濠濮
閒想第十五幅著色山水款識云庚戌季夏望
後為(缺)先生寫沈柱史第十六幅著色畫後赤
壁圖上方小楷書後赤壁賦款識云甲子中秋
吳門李世光畫并書第十七幅墨畫山水著色
樹石人物上方小楷書唐詩八首款識云右唐
咏八首古吳李世光畫并書第十八幅墨畫山
水隷書修竹遠山四字款署周時臣
第四册凡十六幅第五幅第十四幅素箋本餘
俱金牋本第一幅墨畫山水款署墨湖第二幅
著色山水款識云倣房山高尚書筆似白翁大
詞壇政戈寧第三幅墨畫山水款識云清風滿
耳畫為泗翁年門臺博教弟礎第四幅著色花
蝶隸書款署王道第五幅著色畫花鳥款識云
己卯夏日寫錢珍第六幅墨畫山水款識云許
儀仿梅道人筆第七幅著色山水款識云窗間
一榻篆烟碧門外四山秋蕊紅此惠崇詩也惠
崇詩畫出沒右丞得其禪家三昧故能驅使前
人余徒苦心惟博掩口古吳張季寫并識第八
幅墨畫山水款識云辛未夏日寫似起翁老寅
丈政徵奇第九幅著色山水款識云丁丑閏夏
戲寫超宗第十幅墨畫竹石款云歸繼登為欽
老詞兄第十一幅著色畫馬款識云壬子菊月
陳允埈倣松雪先生筆後有小楷書五言古詩
六首未署名第十二幅著色畫人物款署茂苑
鈕應明第十三幅墨畫山水無款右方有忠父
連印趙昌國印二印第十四幅著色山水款識
云壬辰首夏長洲楊時倬第十五幅墨畫山水
款識云戊子新秋寫似瞻文詞兄戴楨第十六
幅墨畫山水款云望雲圖虚白
無名氏
畫册上等
名畫薈萃二冊(上等天一)
上冊凡二十四幅素絹團扇本第十三幅第十
八幅第二十三幅第二十四幅墨畫餘俱著色
畫第一幅荷花士女右方下有宋犖審定一印
高七寸六分廣八寸一分第二幅樓閣人物右
方下有令之清玩印一高同前廣八寸第三幅
山水高八寸三分廣八寸九分第四幅山水右
方上有黔寧王子子孫孫永保之墨林秘玩項
子京家珍蔵三印左方上有神品張則之二印
高八寸一分廣八寸三分第五幅翎毛左方上
有鄂氏季芳遊六心賞二印右方下有之冕印
一高七寸七分廣八寸一分第六幅山水左方
下有宋犖審定印一高八寸廣同第七幅戲嬰
圖左方上有黔寧王子子孫孫永保之印一右
方下有令之清玩印一左方下有明安國玩印
一高七寸六分廣七寸五分第八幅山水高七
寸五分廣五寸六分第九幅人物山水左方上
有真賞印一右方下有丹誠信公書畫之章半
印二左方下有信公真賞會侯珍蔵二印又宜
爾半印乂半印不可識高八寸九分廣同第十
幅人物樓閣右方上有真賞印一下有公字印
一又丹誠信公書畫之章半印二左方下有信
公真賞會侯珍蔵二印又半印二不可識高九
寸一分廣同第十一幅花卉右方有之冕印一
下一印不可識左方有鄂氏季芳闇道人二印
高七寸廣七寸四分第十二幅仕女高七寸五
分廣八寸第十三幅竹石右方上有仲穆印一
左方有宋犖審定印一高七寸六分廣八寸第
十四幅山水高八寸廣八寸四分第十五幅芙
蓉高七寸二分廣七寸五分第十六幅竹石鵪
鶉右方下有青嵓鑒蔵連印左方上二印漫漶
不可識高七寸六分廣七寸八分第十七幅人
物山水左方下一印漫漶不可識高六寸一分
廣六寸六分第十八幅山水高七寸一分廣七
寸四分第十九幅雲山右方下有爽字印一左
方上有傅鍾英印印一高六寸五分廣六寸七
分第二十幅山水左方有神品張則之黔寧王
子子孫孫永保之墨林秘玩項子京家珍蔵諸
印高八寸一分廣八寸三分第二十一幅戲嬰
圖上方有羣玉中秘印一高七寸廣七寸六分
第二十二幅山水右方上有奎章閣璽一下一
印漫漶不可識又左方三印俱漫漶不可識高
八寸七分廣七寸九分第二十三幅翎毛高六
寸三分廣六寸七分第二十四幅喬柯吠犬高
八寸廣八寸三分
下冊凡十六幅俱著色畫第一幅宋牋本桃花
山雀右方上一印漫漶不可識下有周烈武仲
二印左方下有齊楚觀察荃字靜香二印高一
尺三寸七分廣一尺二寸一分第二幅素絹本
牡丹左方下有一印不可識高七寸五分廣六
寸九分第三幅宋箋本山水高七寸三分廣六
寸五分第四幅素絹本人物左方上書爾來勝
事惟有風標公子知十一字後一印不可識高
七寸二分廣同第五幅宋箋本山水高廣俱同
前第六幅素絹本樓閣人物右方上有鼎元半
印左方下有宋犖審定印一高七寸六分廣八
寸第七幅素絹本牡丹右方下一印不可識高
七寸一分廣七寸五分第八幅素絹本花鳥高
同前廣八寸二分第九幅素絹本獐猿右方下
有令之清賞王思任印二印高七寸廣六寸六
分第十幅素絹本羅漢高八寸八分廣八寸第
十一幅素絹本山水人物高八寸二分廣九寸
第十二幅素絹本山水右方有遵道翰墨半印
二高七寸四分廣六寸二分第十三幅素絹本
仕女上方有内府秘書之印一印右方有卞氏
令之清玩印一高七寸一分廣七寸二分第十
四幅素絹本山水樓閣右方上有令之清玩印
一高七寸九分廣八寸一分第十五幅素絹本
樓閣人物右方上有宋犖審定印一又半印不
可識高七寸五分廣七寸第十六幅素絹本牡
丹右方下有卞氏令之清玩印一高七寸一分
廣七寸六分
畫冊次等
宋人山水花鳥一冊(次等天一)
素絹本著色畫計二十幅
元人花卉一冊(次等地一)
素絹本著色畫計十二幅團扇式
明人花卉一冊(次等元一)
素絹本著色畫計十二幅
名畫薈萃三冊(次等黃一)
上册凡二十二幅素絹本第十三幅第十七幅
墨畫餘俱著色畫第一幅戲嬰圖第二幅山水
第三幅魚藻圖第四幅山水第五幅樓閣第六
幅山水第七幅竹石第八幅山水第九幅月季
花第十幅梅花第十一幅竹雀第十二幅乳雞
第十三幅晴雪寒鴉第十四幅人物第十五幅
山水第十六幅蘆鴈第十七幅畫水第十八幅
山水第十九幅戲嬰圖第二十幅鵁鶄蓮葉第
二十一幅蘋婆野雀第二十二幅竹樹文禽
中冊凡十二幅素絹本第九幅墨畫餘俱著色
畫第一幅子母犬第二幅通臂猿第三幅蓮葉
紅菱第四幅蘋婆粉蝶第五幅樓閣人物第六
幅人物第七幅三猿圖第八幅人物第九幅雲
山第一幅魚藻第十一幅樓閣人物第十二幅
界畫樓閣
下册凡十二幅第六幅第八幅第十一幅素牋
本餘俱素絹本著色畫第一幅水仙第二幅茆
亭清話第三幅漢宫圖第四幅紅梅第五幅穀
雀第六幅花卉第七幅花陰戲犬第八幅海棠
雙鵲第九幅山水第十幅花下金鈴第十一幅
魚藻圖第十二幅明妃寫容圖
畫扇一册(次等宇一)
凡八幅金箋本第七幅墨畫餘俱著色畫第一
幅秋窗講易第二幅松林說聽第三幅溪山亭
子第四幅遠浦歸帆第五幅橘林清話第六幅
秋林覓句第七幅溪山烟雨第八幅後赤壁圖
國朝人
畫冊上等
惲夀平仿古一冊(上等天一)
宣德箋本凡十冊第一幅著色畫款識云邗江
柳色擬惠崇法後有正叔夀平二印幅前有元
賞引人入勝長安市上酒家眠三印第二幅墨
畫款識云雲林溪堂古木夀平戲臨後有夀平
園客二印左方下有公餘寄興印一第三幅著
色畫款識云臨石田翁下有夀平印一又下方
有真趣印一第四幅墨畫款識云極似方壺外
史夀平下有園客印一又下方有寄暢印一第
五幅墨畫款識云臨趙子固水仙本下有夀平
惲正叔二印左方下有展軸神怡印一第六幅
墨畫款識云北苑深崖古路下有夀平印一左
方下有卧遊印一第七幅墨畫款識云雙松墨
石略用梅花菴主筆意下有園客夀平二印左
方下有大雅印一第八幅墨畫款識云柯敬仲
竹石荒叢夀平下有正叔夀平二印左方下有
不可一日無此君印一第九幅著色畫款識云
南田抱甕客戲作圃蔬新趣下有夀平惲正叔
二印又下方有妙品印一第十幅著色畫款識
云江山渺然于此乘風甚快乙卯秋江過客夀
平擬燕文貴下有叔子印一又下有春江華月
夜印一幅高七寸九分廣七寸七分有奇
王翬山水一冊(上等地一)
宣德鏡光箋本凡十幅著色畫第一幅款題云
水邊犬吠隔疎林籬落蕭森日半陰繁杏鎖紅
春意淺晚梅飄粉暮寒深下有石谷子王翬之
印二印第二幅款題云碧蘆青柳不宜霜染作
滄洲一帶黃莫把江山誇北客冷雲寒水更荒
凉下有石谷子王翬之印二印第三幅款題云
春陰日日溪頭暗夜半西風雨脚收但覺奔霆
吼空谷遥知萬壑正爭流下有石谷印一第四
幅款題云水木倚林寺青黃負郭田斜陽猶滿
地片月早中天策策鴉飛急冥冥樹影圓西山
原自好那更著雲烟王翬下有王翬印一第五
幅款題云扁舟拍浪信西東何處孤帆萬里風
一雨快晴雲放樹兩山中斷水粘空下有王翬
石谷子二印第六幅款題云霜入丹楓白葦林
横烟平遠暮江深君看鴈落帆飛處知我秋風
故國心下有王翬印一第七幅款題云南浦春
來綠一川石橋朱塔兩依然年年送客横塘路
細雨垂楊繫畫船下有石谷印一第八幅款題
云土橋茅屋兩三家竹裏鳴泉潄白沙春色惱
人無畔岸亂飄風䄂拂梅花下有王翬石谷子
二印第九幅款題云隴麥欣欣綠山桃寂寂紅
帆邊魚蕝浪木末酒旗風信步隨芳草迷途問
小童賞心添脚力呼渡過溪東下有臣翬印一
第十幅款題云暑雲潑墨送驚雷坐見前山驟
雨來今夜一涼千萬里更無焦卷與塵埃下有
王翬印一幅高九寸二分廣一尺一寸八分
沈宗敬山水一冊(上等元一)
宣德鏡光箋本墨畫款云臣沈宗敬恭寫每幅
有臣字沈宗敬二印册計十二幅幅高六寸五
分廣九寸五分
沈宗敬倣元人畫一冊(上等元一)
宣德箋本墨畫款識云康熙癸未春日寫元大
家筆沈宗敬下有宗敬南季氏二印前有獅峯
印一冊計十幅幅高八寸九分廣一尺一寸八
分
余省畫鳥譜十二冊(上等黃一)
素絹本著色畫每冊三十幅每册末幅款云臣
余省恭畫下有臣余省恭畫連印每幅左方王
圖炳楷書譜文每冊末幅款云臣王圖炳奉
勅敬書幅高一尺二寸五分廣一尺三寸
畫冊次等
赫奕山水一冊(次等天一)
素絹本著色畫款云臣赫奕恭畫冊計十二幅
高其佩摹諸家畫一册(次等地一)
素箋本著色指畫凡十二幅首幅自序云歷代
畫家惟浙最盛如靜菴廷振諸君子為前代宣
孝間人去今亦遠國朝傑出者頗甲他省乃人
盡不存而畫亦不可多得悵何如之近時浙之
畫家除費葛陂一人尚在此外則絶無二手因
摹已往之十一人并及葛陂用存其概末幅款
識云時康熙戊子冬鐵嶺高其佩指頭蘸墨第
一幅識云謝文侯好學尚風雅其畫人物别有
神趣第二幅識云藍田叔有自我作古之志第
三幅識云劉叔憲初師藍田叔繼則盡化其蹊
逕而超出之一點一畫不肯輕易洗元明人之
苟簡抗唐宋人之精密惜乎不夀畫遂不多第
四幅識云陶亦源為錢塘諸生畫惟師古每作
一種瘦勁筆墨秀色可餐兹來謂可識之不道
亦草青面上近之從是道者皆市井傭安得不
令人懷想追悼之第五幅識云胡飛濤喜作激
泉大葉染石綴黃别一般氣味出人意表誠不
可及第六幅識云諸日如畫竹頗秀潔特愛其
泉法高古藉水冷山幽以成竹韻杭人濫學之
而莫知其著力處良可哀夫第七幅識云姜在
湄善畫梅每到人家見瓶盎間插置未善但舉
手棄取之每多佳致第八幅識云孫漫士作畫
氣味肥重如顔真卿書滌去鉛華但示人以拙
不事巧也第九幅識云孫雪居畫水甚有古意
第十幅識云張叔昭亦不欲甘居人後者畫有
别致多為飛白竹理密可愛第十一幅識云李
次公終老奇貧寄食僧寺其畫多鬼怪神佛但
捉筆懸腕勾之面目精靈衣摺圓勁近得快觀
其祖師像百三十幅于長明寺中斯人自不獨
以畫重也第十三幅識云費葛陂點綴精粗理
法神采一自北宋人三昧出之若前此浙東之
王僴王偕楊沼卿華文光諸君皆不及之但老
于鄉情市俗間未免有朱赤墨黑之歎惜哉
沈宗敬山水一冊(次等元一)
宣德箋本凡八幅著色墨畫相間末幅款識云
康熙六十年春恭寫臣沈宗敬
慎郡王允禧畫十萬圖一冊(次等黃一)
宣德箋本著色畫凡十幅每幅自書標題末幅
款云(臣)允禧恭製第一幅萬樹春紅第二幅萬
家烟雨第三幅萬香横玉第四幅萬點青蓮第
五幅萬𣲖清流第六幅萬頃滄波第七幅萬壑
松風第八幅萬卷書樓第九幅萬山叠翠第十
幅萬峯晴雪
佟世晉山水一冊(次等宇一)
宣德箋本著色畫未署款每幅有佟世晉康侯
二印冊計十幅
孫阜瀟湘八景圖一冊(次等宙一)
素絹本著色畫款云(臣)孫阜恭畫冊計八幅
郎世寧寫生花卉一冊(次等洪一)
素絹本凡十二幅著色畫款云郎世寧敬畫每
左幅碧色絹本梁詩正書
皇帝青宫時題句第一幅云黃鳥翩翾蛺蝶飛一枝
紅杏逞芳菲夕陽風送微香度還恐春光似落
暉第二幅云鼔翅西風兩兩鳴苔紋鋪碧野花
榮生綃半幅三秋意還似當年塞上行第三幅
云不住雕籠不在林繡欄珠戶好追尋梨花叢
裏雙雙鬭惱殺佳人惜玉心第四幅云繁音不
斷柳梢頭嗟爾年年早喚秋孤館斜陽砧杵作
却疑隴上弄箜篌第五幅云憶蓴何必趁秋風
萊菔蟠根半露紅飽沃秋霜花轉麗仙方傳出
火吾宫第六幅云迴溪微雨躍文魚在藻相忘
樂有餘瀲灩水光斜映日一雙含影入冰疏第
七幅云珠顆猶連帶露枝藤筐盛出畫欄遲語
禽不惜珊瑚碎只妒黃鶯欲咽時第八幅云别
種分從洛下來垂垂低傍砌邊開輕綃半面難
遮却已露嫣紅著臉顋第九幅云廣寒不是人
間世玉杵千年藥已成為愛嫦娥眉黛綠遍身
新染黑雲輕第十幅云迷離文采雜秋英幾日
羅浮化蝶輕好共寒蜂雙作伴閒花野草動關
情第十一幅云冰肌裊裊韻風輕裙帶微飄翠
色横疑是陳王解玉佩招來洛浦岸傍行第十
二幅云蘸水猶疑仰面飛凌空四野故依依寫
生不讓徐黃手應為心中識化機款云寶親王
長春居士題下有寶親王寶長春居士二璽後
署云梁詩正謹書又詩正跋一
周鯤山水一冊(次等荒一)
素絹本著色畫款云臣周鯤恭畫冊計十二幅
僧濟花卉一冊(次等日一)
素箋本墨畫凡十幅每幅俱有款題第一幅云
古松摇春風梅花麗春晝獨坐窗中人清氣㡘
下透濟第二幅云夭桃何灼灼春色醉繁英誰
識無言者方蹊下自成零丁老人石濤第三幅
云老去愛春晴芸窗物自榮蘭香兼竹色相對
有餘清石濤第四幅云老人吟罷蕉陰下雞大
聲中住處深客去客來渾忘却茶烟不斷日初
沈大滌子第五幅云佳人染鮮甲彈箏弄落霞
大滌子石濤第六幅云洵美園林種移根入漢
家薰風披拂處火齊綴新花原濟第七幅云清
淨法身大滌子石濤第八幅云芙蓉向風立花
影自繽紛江水秋彌潔瀠洄玉有文靖江後人
第九幅云把酒嘗黃菊不知三徑荒醉中逢妙
品能作澹然妝石濤濟第十幅云歲暮多冰雪
江鄉殊寂寥何當值幽處花萼映書寮前副頁
有程邃隸書筆底春風腕中造化八字後署垢
道人題
書扇一册(次等月一)
凡十幅第一幅第二幅素箋本餘俱金箋本第
一幅著色畫山水款識云庚寅仲春為君甫詞
翁畫于鴛湖舟次藍瑛第二幅墨畫樹石款識
云法大癡茅嶺行寓之(缺)藍瑛第三幅墨畫蘭
石款識云趙松雪畫法蝶叟藍瑛為麟圃詞兄
第四幅墨畫樹石款識云法梅沙彌畫于東臯
玉照堂似叔老社兄正之蝶叟藍瑛第五幅墨
畫山水款識云丙午九秋畫似青翁老先生教
正王鑑第六幅墨畫山水款題云大年家世本
仙郎蚤歲才名藝苑芳江右文人歸藻鑑閩南
童叟頌甘棠高飛未倦懸車蚤餘慶方滋樹德
長自幸秋風曾附翮追隨里社共稱觴奉祝青
巖楊老年臺五袠榮夀并正莊冏生第七幅墨
畫山水款署若宰第八幅墨荷款識云甲午五
月晦日弟咸作于白雲寓直第九幅墨畫山水
款識云畫似青翁老親臺正繩孫第十幅淡著
色畫芙蓉款識云仿天池山人筆蔣廷錫
列朝人
書畫合冊上等
明董其昌書畫合璧一冊(上等天一)
宣德鏡光牋本右方墨畫山水每幅款署玄宰
下有董其昌印一左方行書第一幅畫記一則
餘每幅七言絶句一首款署其昌下一印同前
又每幅有陳氏子孫永寶之印印一後副頁自
跋云米南宫自珍其小楷非題跋古法書名畫
不輕捉筆余題畫每用其意其昌下有董其昌
印一冊計十二頁頁高六寸九分廣七寸八分
前副頁
御題香光墨妙四大字有乾隆宸翰璽一右方下又
墨雲一璽後副頁
御筆跋云董華亭書畫神味蕭遠超軼古人而此冊
尤稱美具難并予晨夕愛玩不置近以田盤之
游攜之行簏每日駐蹕餘閒輒隨意臨仿一過
雖未能遠追筆妙而翰墨風華與川原行色相
映致足喜也乾隆甲子冬十月白澗行宫識下
有會心不遠乾隆宸翰二璽乂跋云攬轡控弦
筆墨生疎與香光真蹟相形殊覺自愧東顰再
識下有幾暇臨池筆端造化二璽後押縫有勤
學好問與物皆春二璽
御筆題籖籖上有乾隆宸翰一璽
書畫合冊次等
明董其昌書畫合璧一冊(次等天一)
凡十六幅右方素綾本墨畫山水第一幅款識
云擬吾家北苑筆意玄宰第二幅款識云玄宰
仿雲林子筆法第三幅書烟暝雲迷渡林秋葉
正飛句款署玄宰第四幅款云寒林圖玄宰寫
第五幅款識云仿黃子久筆意玄宰第六幅款
云松亭圖玄宰寫第七幅款識云仿高尚書筆
意玄宰第八幅書綠樹村邊合青山郭外斜句
款署董玄宰左方金牋本每幅行書五言絶句
一首第一幅第二幅第四幅第六幅第七幅款
署其昌餘俱署董其昌
國朝人
書畫合冊次等
周璕九歌圖胡同夏書詞一冊(次等天一)
素絹本右方白描畫末幅隸書款云嵩山周璕
寫左方胡同夏書離騷本文前副頁胡同夏識
云昔人論書畫先人品次師法人品高則道理
明澈師法古則所學有憑方可與言筆墨不然
直是俗筆耳余素不解畫第信其理然每遇古
今名畫以不解解之所謂一石不曉而有畫意
也今得交周子湛園喜其品高學䆳每與談論
理道無不超人意表而周子復精于畫每一畫
成必先示余凡其用意所在及與古人優劣處
無不為余言之以故余得深明畫理頓悟前身
一日周子出白描九歌圖十二幀示余其人物
不踰寸許而鬚眉狀貌盡態極妍神氣飄揚令
人目眩心摇至其用筆微妙幾令龍眠無處生
活矣洵希世之珍也余因深服周子之品高而
乂服其藝之精妙如此世雖有知之者恐亦未
知其用心之獨苦也夫屈子乃切于憂國者而
忠不見用故發之歌騷以明厥志周子繪斯圖
或亦有所謂也耶復屬余書九歌于後余書奚
足觀未可違其意勉為塗鴉得無似太沖之與
安仁遊而不自知為醜也澹齋胡同夏識後副
頁有潘國祚張天球二跋冊計二十四幅
石渠寶笈卷四
