太乙金鏡式經卷一
唐王希明撰
推上元積年推太歲所在
推入六紀三元法推太乙所在法
推天目所在法推計神所在法
推太歲支合神法推月計(缺)
推六紀月建法推太乙月計差法
推積月推閏月
推月計太乙所在法推天目所在法
推計神所在法推日計差法
推積日幷朔法推日計太乙所在法
推日計天目所在法推日計計神所在法
推時計差法推求冬至
推求次氣法推求加時法
推太乙冬夏至入紀推冬至太乙時所在變行
推夏至太乙加時所在變行
推冬夏二至以後太乙所在法
推隂陽二遁時計天目法
推隂陽二遁時計計神法
推時計太乙變卦法
推求陽遁太乙直使法
推求隂遁太乙直使法
推二十四氣黃道日度所在立成法
推黃道度數立成法
推列宿十二分野立成法
推太乙當時法推太乙玄命法
推太乙考時法推八門用法
推冬至加時所直門法
推夏至加時所直門法
推八卦八門占歲計法
推上元積年
自上元以来歲代綿遠紀法差殊雖設繁詞備而靡用
今從上元甲子到唐開元十五年甲子歲通前計四萬
八百一筭臣按宋琨置元似童兒戲推求人紀之年下
求不得日辰上求不得冬至自三百餘年學者何多逮
於淳風但效尤而已臣今别修甲子元四分歷法與太
乙同元舉而備用得上元甲子冬至引而下之齊距歲
計太乙行宫進不違於四分退不失於元紀自上元混
沌甲子之歲至今大唐開元十二年甲子歲積得一百
九十三萬七千二百八十一筭
上考往古每年减一筭下檢將来每年加一筭
推太歲所在法
置上元甲子積年以三百六十去之不盡以六十去之
又不盡命甲子筭外即太歲所在辰也
推入六紀三元法
置上元以来距所求積年以周紀法三百六十去之
不盡以紀法六十去之所得為紀數不盡為入紀年數
也
積太乙所在法
推上元積年以周紀法三百六十去之不盡以元法七
十二去之又不盡以太乙小周法二十四除之又不盡
以三約之為宫數不滿為入宫以來年數其宫數命起
一宫順行八宫不遊中五筭外即得太乙所在及入宫
以来年數也
推天目所在法
置上元積年以周紀法去之不盡以元法七十二去之
又不盡以天目周法十八去之不滿者命起武德順行十
六神遇隂德大武重留一筭外即天目所在
推計神所在法
置積年以紀法六十去之不盡命起寅宫&KR0647;行十二辰
筭外即計神所在也
推太歲支合神法
假令太歲在子合神在丑&KR0647;行十二辰十二年一周天
矣
推六紀月建法
一紀二甲仲辰甲子甲午二甲仲辰十一月建甲子太
乙在一宫武德為天目計神寅合神丑
二紀二巳孟辰己已巳亥二紀孟辰十一月建甲子太
乙在六宫地主為天目計神合神如上同
三紀二甲季辰甲辰甲戌二甲季辰十一月建甲子太
乙在一宫大炅為天目計神合神如上同
四紀二巳仲辰已夘已酉二紀仲辰十一月建甲子太
乙在六宫武德為天目計神合神如上同
五紀二甲孟辰甲申甲寅二甲孟辰十一月建甲子太
乙在一宫地主為天目計神合神如上同
六紀二巳季辰己丑己未二已季辰十一月建甲子太
乙在六宫大炅為天目計神合神如上同
凡三十有六紀三十年有三百六十箇月是以甲子
甲午同建太乙天目計神合神用式之法一同歲計之
法占騐逆順其義亦等臣今為李淳風定時計五日六
十時法以為月計五年六十箇月三十年有三百六十
箇月若有閏月只以逐月節氣時刻為正也
推太乙月計差法
章歲六百五十七章月八千七百二十六
閏差二十秒二十七周紀法三百六十
秒法二百
推積月
置積年所求年以章月乘之
章歲而一為積月不盡為閏餘若有餘月隨數加之
推求閏月
置閏餘每月加閏差及秒滿法從閏餘滿章歲則閏月
所在或六百三十秒者以上無中氣者詳之
推太乙月計所在
置積月以周紀法三百六十去之不盡以元法七十二
去之又不盡以太乙小周法二十四去之不盡以三約之
為宫數不滿為入宫月數命起一宫順行八宫不遊中
五筭外即月計太乙所在也
推天目所在
置入月紀以天目周法十八去之不盡命起武德順行
十六神遇隂德大武重留一筭外即天目所在也
推計神所在
置積月以紀法去之不滿者以周法十二去之不盡命
起寅逆行十二辰筭外即計神所在也
推日計差法
日法四十九月法二千四百四十七
朔策二十九小餘三十六紀法六十
推積月朔法
置積月以月法乘之日法而一為積日不盡為小餘以
紀法除積日不滿為月餘命甲子筭外即所求年天正
十一月經朔日辰及小餘也若更有餘日隨數加之
求次月每月加二十九小餘三十六各加法求之弦望
筭如大歷非此所須也臣按梁武帝天監三年甲申帝
召太史虞履樂茂言之今日太乙在八宫和德為天目
文昌將外宫迫災輕無所畏也退謂人曰外宫迫為外
人之迫也四十年後辰巳之年同於桓公大亨之歲
臣以日計太乙求之積至梁天監三年甲申歲六月八
日凡得七億七百五十萬一千六十一日以周紀法除
之得一百九十六萬五千二百八十不盡以二百六十
一小紀法除之得四不盡二十一為入第五紀也
推日計太乙所在
置積日以周紀法三百六十去之不盡者以元法七十
二去之不盡以太乙小周法二十四去之又不盡以三
約之為宫數不滿為入宫以来日數其宫數命起一宫
不遊中五筭外即太乙所在也
推月計天目所在
置積月以元法七十二去之不盡以天目周法十八去
之又不盡命起武德順行十六神遇隂德大武重留一
筭外即天目所在也
推日計計神所在
置積日以紀法六十去之不盡者又以計神十二除之
命起寅逆行十二辰筭外即計神所在也
推時計差法
全數二十六萬(闕)千八百四十三
氣法三萬三千一百九十三
辰法三千六百八十二小分十二分之也
半辰法一千三百四十一小分十二分之四半
求冬至法
置積年减一以餘數乘之為氣法而一得積日不盡為
小餘以紀法去積日不盡為大餘命大餘起甲子筭外
即天正冬至日辰也
求次氣法
置天正冬至大小餘每氣加一十五日餘七十三千五
秒滿二十四從小餘一滿氣法從大餘滿紀法去之即
次氣大小餘也
求加時法
先置半辰法之數一千三百四十一以十二小分之四
半以夏至小餘加之滿法而一所得為辰數命甲子筭
外則氣應加時也不盡以三乘之辰法而一得數命為
一辰中孟仲季數也
求太乙冬夏至入紀
陽遁太乙冬至起乾隂遁太乙夏至起巽凡一百八十
二日三萬二千二百九十三分日之二萬三十五為太
乙變行
推冬至太乙加時變行
臣希明按張良云太神變順氣為餘今置上元所求年
天正積日及小餘先加半辰法以辰法除之得為加時
辰數及置積日减一以十二乘之幷加時辰數為天正
時實以周紀法去之不盡為入紀實置入紀實以太乙
周法去之餘者以三約之為宫數不盡為入宫時數命
起第一宫順行八宫不遊中五筭外即天正加時太乙
所在宫也
推太乙夏至加時所在變行
置天正積日及小餘秒加陽遁一百八十二日三萬二
千二百九十三分日之二萬三十五為小餘秒滿秒法
從小餘一不盡為秒其小餘先加半辰法以辰法除之
為加時辰數乃置積日减一以十二乘之幷入加時
辰數為夏至加時實亦以周紀除之不盡為入紀實
置入紀實以太乙周法二十四去之不盡以三約之為
宫數不滿為入宫時數命起一宫順行八宫不遊中五
筭外則為隂遁太乙變行也
推冬夏二至以後太乙所在法
置冬夏二至以來幷今日所求日减一以十二乘之先
加冬夏二至時數并今加所求時數為冬夏二至後時
實以太乙周法二十四去之不盡者以三約之為宫數
不滿為入宫時數陽遁命起一宫順八宫不遊中五筭
外即太乙所在宫隂遁命起九宫&KR0647;行八宫三時一移
不遊中五筭外即隂遁太乙所在宫也
推隂陽二遁時計計神法
置時實各以十二去之餘者陽遁命起寅&KR0647;行十二辰
隂遁命起申十二辰各一時一移筭外即隂陽二遁計
神所在也
推時計太乙變卦
經云太公約之其師旅所要以明軍之吉凶張良與四
皓等略定紀術陽遁太乙起乾而順行隂遁太乙起巽
而&KR0647;行周旋八方理於八宫八方八卦八八六十四
也六甲日時十二紀以主一卦六甲六十日凡七
百二十時五日計漢四十日為一月六十時以為一紀
故積一十二一紀配扵一卦自乾畢震四十八紀從
從巽終兑四十八紀二紀相去有四卦一卦一十二
紀故積四十八紀三紀一百八十時配於一氣臣以為
從冬至夏至有二百四十日二千八百八十時以紀法
除之得四十八紀兼之隂遁得四十八紀兼之隂遁得
四百八十日五千七百六十時九十六紀此謂六紀同
在冬夏至也若隨起百以四卦則有三十六紀此皆非
(缺)得氣也三紀一百八十時配於一氣太公約之為二
十四紀一卦一十二紀良與四皓等定為冬至十紀
乾有一十二紀甲子甲午各推異神神位皆同是以并
之為六紀巽卦亦然故有十二紀也五日六十時一
移局格巽變為氣用變乾巽十二紀因為六十四卦
三十六紀以配一歲二十四氣而用之也
推求陽遁太乙直使法
冬至起乾六甲之日夜半在一宫以乾西北為一宫
也六巳之日夜半在六宫以兑西方為六宫也順
歴乾坎艮震四卦八宫順行四卦八宫之地是以不居
中五也凡一百八十二日八分日之五太乙變行
一卦主一節四節之日故為此數太乙變順行以為
&KR0647;行乾一紀紀者禮也以六十時為一紀也二
甲仲辰冬至六日甲子甲午為二甲仲辰夜半甲
子太乙直使在一宫歴五日六十時三時一移順行八
宫不居中五五日六十時一移宫便行八宫不遊中
五為數一二三四六七八九宫也天目直使在武德
一時一移左行十六神乾坤二宫二時一移宫乾為天
門坤為人門吉凶之主天目鬼星之使至於此門施法
奉令故二時一移計神直使在寅右行十二辰乾一
紀二甲仲辰夜半甲子太乙在一宫武德為天目計神
寅乾二紀二巳孟辰夜半甲子太乙在六宫地主為天
目計神寅乾三紀二甲季辰夜半甲子太乙在一宫大
炅為天目計神寅乾四紀二已仲辰夜半甲子太乙在
六宫武德為天目計神寅乾五紀二甲孟辰夜半甲子
太乙在一宫地主為天目計神寅乾六紀二巳季辰夜
半甲子太乙在六宫大炅為天目計神寅
求隂遁太乙直使之法
夏至起巽六甲之日夜半在九宫以巽東南為九宫
也六已之日夜半在四宫以震東方為四宫&KR0647;
歴巽離坤兑四卦八宫&KR0647;行四卦八宫之地不遊中
五也凡一百八十二日八分日之五太乙變行太
乙變&KR0647;行以&KR0647;臨行也巽一紀二甲仲辰夜半甲子
太乙在九宫吕申為天目計神申巽二紀二巳孟辰夜
半甲子太乙在四宫大威為天目計神申巽三紀二甲
季辰夜半甲子太乙在九宫隂德為天目計神申巽四
紀二已仲辰夜半甲子在四宫吕申為天目計神申巽
五紀二甲孟辰夜半甲子太乙在九宫大威為天目計
神申巽六紀二巳季辰夜半甲子太乙在四宫隂德為
天目計神申臣希明推此隂陽二遁定六紀之法並是
張良所定之日法有定準氣無盈縮維以為常今更考
較筭術度氣深淺然後推之以定宫次庶合深旨按
張良時計六紀云二紀季辰冬至之日夜半甲子乾六
宫紀太乙在六宫大炅為天目者乘氣而行則合冬至
氣應太乙方在一宫武德天目豈有纔入天正以行五
紀一百八十二日八分日之五太乙小雪氣内太乙甲
巳變行或在立冬氣終已經之紀則變化無復紀綱又
云一百八十二日八分日之五若此則一年三百六十
五日四分日之一中分言之若氣應則早晚或未之定
臣今但以冬至氣應則太乙變行亦不分陽日隂日孟
仲季辰以此為元又自乾畢震三十六紀計日而言始
行一百八十日猶有二日八分日之五即却用乾之初
紀至於氣變入幽行以司鬼事若氣應早晚斷在臨時
夏至以後變順為&KR0647;從巽終兑唯前冬至以下十精
命甲巳仲孟季等悉皆倣此
帝問曰張良與四皓有所未通乎荅曰是何言歟張良
所言己未日冬至入乾之六紀者謂上元之時甲已仲
辰冬至在乾之一紀若至己未望初甲子巳在乾之六
紀此則相望而言凡設法規矩事合如此非諸冬至皆
類於斯也且四計之中時計尤要失之毫髮將何敢用
臣以開元十八年三月二十日於含元殿帝問太
乙神騐豈有錯謬誤吉凶之應騐乎
推二十四氣黃道日度所在立成法
冬至斗九度小寒斗二十四大寒女八
立春危二雨水室一驚蟄室一
春分奎四清明婁二榖雨胃四
立夏昴四小滿畢八芒種參六
夏至井一小暑井二十七大暑柳八
立秋張三處暑翼一白露翼十六
秋分軫十三寒露角九霜降氐二
立冬房一小雪尾六大雪箕三
推黃道數立成
北方
斗二十四牛七女十一半虚(二十五分半四分度之一)
危十八室十七壁十
西方
奎十七半婁十三胃十四半昂十一畢十六
觜一參九
南方
井三十鬼三柳十四星七張十九翼十九
軫十八半
東方
角十三亢九氐十六房五心五尾十七
箕十半
推列宿十二分野立成
斗牛主吳越屬揚州交州丑女虚危主齊屬青州子
室壁主衛屬幷州亥奎婁主魯屬徐州戍
胃昴畢主趙屬冀州酉觜參主晉屬益州申
井鬼主秦屬雍州未柳星張主周屬三河午
翼軫主楚屬荆州巳角亢主鄭屬兖州辰
氐房心主宋屬豫州夘尾箕主燕屬幽州寅
右十二分野筭日在河宿計屬何辰以時加位立貴前
後以論將之吉凶
推太乙當時法
筭二至以後日度所在加時位加於時支也明太
乙天目類時計終法立五將式之天乙朝暮治神
甲日朝治小吉暮治大吉戊庚日反是
己日朝治神后暮治恭送乙日反是
丁日朝治登明暮治從魁丙日反是
癸日朝治太乙暮治太衝壬日反是
六辛之日朝治功曹暮治勝光
不理魁罡二辰戍為天獄辰為天庭非貴所居也
老將所在以宰殺推吉凶
天乙貴神土主貴人接引升進王相吉囚死凶
前一螣蛇火主驚恐戰鬭凶
前二朱雀火主文書口舌衣物凶
前三六合木主凡事和合婚姻吉
前四勾陳土主勾留戰鬭凶
前五青龍木主遷官錢財婚姻吉
後一天后水主蔽匿婦人淫亂事
後二太隂金主隂人掌事吉
後三玄武水主盗賊亡失財物凶
後四太常土主財物金玉酒食吉
後五白虎金主死亡哭泣兵刃道路凶
後六天空土主萬物欺殆奴婢欺詐凶
臣希明以為筭術時計立五將亦未能决定大小將之
吉凶更以日度加時因步六壬式知天乙成敗之分其
主客諸將在此吉神下者吉若在凶神下凶若門具將
發遇吉神則大吉若門杜閉塞凶神則先吉後凶若門
杜閉塞遇吉神守固大利也
假十月五日庚申時加戊寅入立冬氣六隂遁曰入第
六紀壬子元二十七局太乙在九宫大武為天目午為
計神巳為合神主筭得二十九主大將在九宫主參將
在七宫以計神加和德宫天目下臨高叢卯客筭得單
四客大將在四宫參將在二宫因步天乙式立冬六日
日在心宿加寅庚日天乙朝治大吉太乙在青龍下主
大將在青龍下主參將在太常下客大將在六合下客
參將在天定下以此觀之諸將吉凶定矣雖微有差未
可近而取之
推太乙玄命法
天子玄命在天乙皇后玄命在天后
公侯玄命在太常將軍玄命在勾陳
九牧玄命在螣蛇常侍玄命在天空
二千石玄命在青龍大夫吏士玄命在朱雀
庶人玄命在行年
推太公考時法
右太乙左天目假令太乙在一宫天目臨在三宫是
右太乙左天目隂陽和順上下無掩擊迫囚關格對
並不相四(缺)郭固杜又不提挾太乙不在陽絶之地神
將獨立吉道清虛吉道謂開休生三門是也清虛謂
門無凶惡之神也則三門具五將發利以行兵又
合玄命王相挾和假令天子玄命於天乙臨在旺相
之鄕上下相生故曰合也門與玄命上天乙直使前三
五後二四合者大吉
推八門用法
張良云陽遁冬至甲日夜半甲子以後開門直使丙
日日中甲午以後生門直使己日夜半甲子以後驚
門直使辛日日中甲午以後休門直使三十時移門
隂遁夏至甲日夜半甲子以後杜門直使丙日日
中甲午以後死門直使己日夜半甲子以後傷門直
使辛日日中甲午以後景門直使三十時一移門也
常以直門加太乙及主客大將隨數而行太乙三時
一移大將一時一移也臣今太乙冬至夏至初臨之時
門則隨數起時盡則移不拘其甲丙己辛日也陽遁
四門開生驚休隂遁四門杜死傷景
推冬至加時所直門法
臣希明今置天正時實以二百四十去之不盡以一百
二十去之不盡以三十約之為門數命起開門以次而
行即天正冬至加時所直門也
推夏至加時所直門法
置夏至時實以一百二十去之不盡者以三十約之為
門數(闕)而行之即夏至加時所直門也
推八門占歲計法
李淳風云常以開門加太乙即太乙之八門也又以開
門加主大將即主大將之八門也又以開門加客大將
即客大將之八門也又以開門加定計大將即定計大
將八門也本是太公考歲計定八門立五將也又云
客主八門與太乙八門開休生合者大利太乙天目在
主客三門下者閉塞不通今云客主八門與太乙八門
開休生三門合者大利臣今别立新術置上元甲子
以来距所求積年求歲計八門以大遊紀法七百二十
去之不盡以三分紀法二百四十除之餘以三十約之
為直門數不盡即直門所入年命起開門以次休生門
左行八門周而復始假令今開元十二年甲子即開
門為直使至三十一年甲午歲即休門為直使他皆倣
此
太乙金鏡式經卷一
