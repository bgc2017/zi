太乙金鏡式經卷八
唐王希明撰
九宫分野(并序)一宫冀州二宫荆州
三宫青州四宫徐州五宫豫州
六宫雍州七宫梁州八宫兖州
九宫揚州絳宫交州明堂益州
玉堂幽州
推九宫分野
昔者元始無象太素流形對越在天以為元首則記所
謂冬居營窟夏居橧巢飲血茹毛未有麻絲者也及燧
人鑚火庖犧出震風宗下武炎祚昌基晝夜無聞其規
歸一揆也黃帝則東海江南登崆躡岱至於昆峰振蠻
風山訪道存諸汗竹未可厚誣高陽任地依神帝嚳順
天行義東踰蟠木西濟流沙北至幽陵南撫交趾日月
所經舟車所至莫匪王臣不踰茲域帝堯時禹平水土
以為九州虞舜厥功彌劭表禋類而分區宇判山河而
考疆域冀北創并部之名燕齊起幽營之號則書所謂
肇十有二州者夏功至於唐堯殷亦無所損益周武克
商自豐徂鎬至成王時改作禹貢梁徐入并青雍冀野
拆於幽并職方掌天下之土以别厥州保章辨九州之
野皆有星分焉
九州分野躔次
魏太史令陳卓因費直蔡邕月令章句頗有先後乃重
訂郡國所入宿度皆不取止取天文玉歷森羅紀内躔
次為正
角亢氐鄭兖州在天三十八度在地三十二度
東郡入角一度魯地東平任城山隂入角六度
濟北陳留入亢五度泰山入角十二度
濟隂入氐一度郟東入氐七度
房心宋豫州在天十度在地十四度
潁州入房一度汝南入房二度
沛郡入房四度梁國入房五度
淮陽入心一度魯國入心三度
楚國入心四度
尾箕幽燕州在天二十七度地同
凉州入箕中十度上谷入尾一度
漢陽入尾三度右北平入尾七度
西河上郡北地遼西遼東入尾十度
涿郡入尾十一度渤海入箕一度
樂浪入箕三度玄莬入箕六度
廣陽入箕九度凉州入箕十度
斗牽牛須女吳越揚州在天四十一度在地四十三度
九江入斗一度廬江入斗六度
豫章入斗十度丹陽入斗十六度
會稽入牛一度臨江入牛四度
廣陵入牛八度泗水入女一度
六安入女六度閩在牛女之交
虚危齊青州在天二十七度地三十四度
齊國入虚六度北海入虚九度
濟南入危一度樂安入危四度
東莱入危九度平原入危十一度
菑州入危十四度
營室東壁衛并州在天二十七度地三十五度
安定入營室十一度天水入營室八度
隴西入營室四度酒泉入營室十一度
張掖入營室十二度武都入東壁一度
金城入東壁四度武威入東壁六度
燉煌入東壁八度
奎婁胃魯徐州在天十五度地十八度
東海入奎一度瑯琊入奎六度
膠東入胃一度
昴畢趙冀州在天二十九度地三十四度
魏郡入昴一度鉅鹿入昴三度
常山入昴一度廣平入昴七度
中山入昴八度清河入昴九度
信都入畢三度趙郡入畢八度
安平入畢十四度河間入畢十度
真定入畢十三度
觜參魏益州在天三十度地三十七度
廣漢入觜一度越嶲入觜三度
蜀郡入參一度犍為入觜三度
牂牁入參五度巴蜀入參八度
漢中入參九度益中入參七度
東井輿鬼秦雍州在天三十三度地三十七度
雁門入井十六度定襄入井八度
雲中入井一度代郡入東井二十八度
太原入東井二十九度上黨入輿鬼二度
柳七星張周三輔在天十四度地同
弘農入柳一度河南入七星三度
河東入張一度河内入張九度
翼軫楚荆州在天三十七度地同
南陽入翼六度南郡入翼十度
江夏入翼十二度桂陽入軫六度
零陵入軫十一度長沙入軫十三度
武陵入軫十度
甲齊乙東夷丙楚丁南蠻戊韓己魏
庚秦辛西戎壬燕癸北狄子齊丑吴
寅燕卯宋辰鄭巳楚午周未秦
申晉酉趙戌魯亥衛
一宫冀州
得保安定瀛冀深洺磁相西南盡河之地也冀州按
禹貢周禮并為河内之地舜置十二牧其一也春秋元
命包曰昴畢散為冀州為趙國其地有險有易帝王所
都亂則冀安弱則冀強荒則冀豐州南北闊大分衛以
西為并州燕以北為幽州周人因焉
冀貝相衛懷澤潞絳晉隰
汾石代并邢蔚趙鎮定瀛
幽易平檀營沁蒲朔雲忻
二宫荆州
得施黔黃郢信陽分與國及荆南以西之地也荆州
禹貢荆及衡陽之地舜置十二牧其一也周禮曰正南
荆州春秋元命包曰軫星散為荆州強也言其氣強躁
亦曰警也言南蠻數為寇&KR0647;其人有道後服無道先強
常警備也又云取名為荆山七國時其地楚分
荆峽郢辰鼎施襄邵隨安
黃申鄂澧岳潭衡柳永連
沔
三宫青州
得齊青淄濰密登莱及遼東之地也青州按禹貢為
海岱之地舜置十二牧則其三一也於舜以青州越海
又乃分為營州則遼東本為青州故以為名也春秋元
命包曰虚危流為青州
青齊莱密菑樂濟德平
四宫徐州
得宿全徐兖沂淮陽連海之地也徐州按禹貢海岱
及淮之地舜置十二牧其一也於周入青州之地春秋
元命包曰亢氐流於徐州因徐丘以立徐州也
徐沂海泗瑯膠莱安丘
五宫豫州
得東京南京曹軍廣濟亳虢陜及京西信陽之地也
豫州按禹貢為荆州河内之地周禮曰豫者舒也中和
之氣性理安舒也春秋元命包曰鈎鈐列為豫州自華
山東至淮北自濟南界荆山秦并天下為三川
豫洛鄭宋亳曹汝汴陳潁
商虢鄧沛梁淮邳
六宫雍州
得永興河西渭水岷山西北瓜沙之地也雍州按禹
貢黑水西河之地舜置十二牧則其一也以其四山之
地故以雍名焉亦為西北之地陽所不及隂陽氣雍閼
也周禮曰雍州盖并禹梁州之地周自武王克商都於
酆鎬雍州為王畿及平王東遷洛陽以岐鎬之地賜秦
襄公為秦地累外都至始皇遂平六國至漢光武都洛
陽關中復置雍州焉
雍華同岐邠鄜綏銀延丹
慶原靈沙伊會夏鹽勝豐
秦渭蘭河廓鄯凉甘肅
七宫梁州
得全疊石階成鳳商金房及泗州滁施黔之地梁州
按禹貢華陽黑水之地舜置十二牧其一也言西方金
之氣剛故因名焉周禮職方氏以梁并雍漢不立州名
以其地為益州及獻帝初平六年以臨江縣屬永寧郡
劉備據於蜀又分廣漢之葭萌涪城梓潼白水四縣改
葭萌曰漢夀魏泰始三年分益州為梁州於漢中焉
益金房巴渠成鳳興利蜀
劍梓遂嘉涪渝䕫卭嵋陵
資瀘戎牂黔果梁洮疊岷
宕武扶隴嶲
八宮兖州
得北京滑濮濟蘄澶恩德博濱滄汾乾寧永淨之地也
兖州按禹貢濟河之地舜置十二牧則其一也周禮
東北曰兖州春秋元命包曰氐星為兖州端信也又云
盖取兖水以為名焉
兖鄆濟魏滄德泰山東平東郡
任城山隂濟北濟隂郟東
九宫揚州
得潮福建江浙淮南徐宿亳黃連海之地揚州按禹
貢淮海之地舜置十二牧其一也周禮東南曰揚州春
秋元命包曰牽牛流為揚州分為江南之氣操勁厥性
輕揚亦曰州界多水水勢波揚故曰揚也於古則荒服
之國戰國時其地分為楚也
揚濠夀光蘄舒和潤宣蘇
越杭欽婺處睦饒瀘梧廉
崖歙吉乾表洪循潮高瑞
邕雷杜鬱交膝震廣
絳宫
絳宫交州按禹貢揚州之域是為南越之土秦始皇略
定揚越以南戍卒五十萬人守五嶺自北徂南入越之
道必由嶺嶠時有五處故曰五嶺也遂定南越為桂林
南海象等三郡非三十六郡之限乃置南海尉以典之
合浦交趾新昌武寧九真日南九德
象林
明堂
明堂益州按禹貢及舜置十二牧其一也為梁州之域
周合梁為雍州之地春秋元命包曰參宿流為益州益
之為言阨也亦曰疆壤益大故以名焉
成都犍為汶山漢嘉江陽越巂牂牁
蜀郡益中廣漠
玉堂
玉堂幽州按禹貢冀州之域舜置十二牧其一也周禮
東北曰幽州春秋元命包曰箕星散為幽州分為燕國
北方太隂故以幽冥為號漢高帝分上谷置涿郡武帝
置十三州幽依舊名不改
幽州范陽燕國右北平廣谷廣寧
代郡遼西
太乙金鏡式經卷八
