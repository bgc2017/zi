三易洞幾卷十一
明黃道周撰
雜圖經中
天道之行始於東北天根所屬端門上闢招搖為主左
右各十太乙持之為羣龍首集扵亢端左右各七故比
師天制其數十五受扵太乙萬物所直屯蒙地制其數
二十有一恊扵天門鬼神之所出入兩始翊命以輔太
易天地交制聖人廼出故艮者萬物之所終始也天地
之序靈宰所治遠近進退三五是始極於三九二六之
間貴神廢居故日月交數窮於十三反復其間二十有
七三為明生五為魄始明魄相孕各五以為候十以為
紀故屯蒙三七招搖是直比師乘之以殷東北在十五
中為天兩乙天下災祥之所稽歷春秋隠公三年王二
月己巳朔日食坤乾媾端日月更始扵是朔食既不言
朔食既以綂與桓不以綂與幽幽王六年十月辛卯朔
食既於鶉尾坤治五十五年亢始初復四月平王告崩
於是食既則以為改歷歷既於幽不既於平故幽以坤
令比政之終平以乾令東政之始平終而桓繼天憲不
改王室如故雖有聖人不得以既與周而以朔與魯故
坤乾之初交在於壬戌為桓王元年雜緯屯比飛龍未
革五體皆變於是宋立與夷子馮出奔衛州吁弑其君
完諸侯伐鄭衛人殺州吁立子晉詩易之變則鄭衛為
之首三年王子狐出質於鄭齊鄭盟於后門鄭伯車僨
於濟及扵是年衛立子晉遂廢王覲春秋之亂則於是
始也惠王二十二年正月辛亥朔日南至是為需臨之
始貞體未革而外海數易春晉侯殺其世子申生秋楚
滅弦冬晉滅號及虞於是王跡廼熄齊晉與楚相代為
命先生齊以諸侯伐楚以楚盟於召陵覇綂廼成及扵
是年王世子鄭會諸侯於首止王室雖定晉楚終亂故
屯者東北之治需者正南之治也東北之治在於亢氐
攝提之間宋鄭為主衛人從之正南之治在於井鉞軍
市以北周人為主齊人為客晉楚秦人争命其下故屯
需比臨四方上下相參治也屯治於東北主氐而與宋
比治於東北主亢而與鄭需治扵正南主鉞而與楚臨
治於西北主桴而與秦晉故自惠襄而下齊楚秦晉為
多事矣是歲秋九月戊申朔日食為易治之次際又十
三年齊廼衰十八年宋廼敗明年晉廼覇自是晉命覇
主強臣與春秋終始定王十五年夏五月癸卯朔食其
先庚申魯宣公八年秋七月甲子朔食既是不食既而
食且既者是春秋之中軌兩甲之週餘十有五易歷之
盡五十三萬一千四百四十有一界於春秋而春秋以
理上下日食交數之所繇起故自癸卯食之明年為易
治之三際歲在庚午邾人戕鄫楚莊以立師屯再治天
道之反復在東北宋鄭曹燕是為灾國靈王二十二年
壬子秋七月甲子朔日有食之既是則食既春秋以來
百七十有四是為食歲比於日數故春秋者億世之治
也日月胥命叶數與義或揆之當歲或照之百世歲月
相覆與天地似故為十五以當會十九以當章十一以
當餘二十有一以當閏二十有七以當交三十有二以
當軌三以當衰五以當限八者既辨而後隂陽灾沴之
變可起也景王十七年丁卯五月丁巳朔日有食之明
年為易治之四際小畜治扵西南震治於東北西南昴
也東北尾也西南楚衰而趙以之起東北齊衰而燕亦
以大左右互取則趙魏始作而吳越為之主春秋末年
於越入吳是歲孛見於東方明年獲麟秋齊陳恒弑其
君明年熒惑守於大火又八年戊辰越廼滅吳又八年
句踐廼歿魯侯終於越廼立悼公明年丁丑斗爟之治
始盡又明年河絶扵扈泰損為治泰為分界出於坤艮
天地之門戶損益之中判於兩濟危非所直春秋廼絶
故自獲麟歲蝕五月庚申上於己未南至之日亦在己
未辛酉庚申上下四六如其中數兩分春秋以周天之
步而天道終始自是而後天下失日又二百四十餘年
故天下之不失日則春秋為之夙治也貞定王之六年
晉楚皆聘於秦泰否分界人星車府為治泰損之乾五
位已革天道畀於西北八年庚辰秦始塹河旁伐大荔
龐戲取其王城十六年戊子三晉分國趙事三神於百
邑明年田襄子命其宗室丁酉秦伐義渠擄其王丙午
夏六月朔日食雨雪於是晉室先裂秦獨西頋後十年
秦亦弑君歲在丙辰威烈王之元年也戊寅九鼎皆震
三晉始侯辛巳三晉伐楚至於桑丘而泰損軌既明年
壬午號山崩王子定出奔秦韓趙皆新易主同人與大
畜為治天道在於正西是安王之三年三晉與秦始為
兵端乙未齊廼為田丙午韓廼滅鄭是烈王之元年癸
丑雨金櫟陽自四月至八月為顯王之元年明年河水
赤於龍門丁巳秦魏戰於石阿王賀秦俘辛酉王廼致
胙於秦明年星隕如雨自莊王十年四月辛卯而後三
百二十九年矣以視定王庚申則春秋之中軌也其歲
晉殺秦諜七日廼蘇於是齊軌晉室廼燼而秦人獨武
是在壬戌上下春秋居攝之際各三百六十五歲周漢
之司侯也己卯秦猶朝王甲申秦始改命楚韓趙蜀朝
秦明年乙酉周致王命於秦而天下西嚮同人大畜之
綂廼既謙萃受之是在丙戌顯王之三十四年天道反
扵東方騎陣將為主車轄次之明年丁亥齊魏會諸侯
於徐州胥命為王自是縱横齊為次強楚魏韓趙歲以
兵殃燕齊勝負與時後亡壬申周始朝秦明年秦誦齊
為東帝是赧王之二十七年己丑秦與韓魏楚伐燕燕
之未亡則齊為之主於是天道猶在東方明年入交在
隨蠱之界天道又分騎陣為主牛鬼夤列東行不退其
禍必敗是在庚寅王赧之四十四年秦趙攻齊天道分
&KR1981;南北縱横將并於秦乙已易軌中交上下十六隨謙
之悔在於過渙周胙廼盡自春秋而下四百七十年明
年丙午秦遷周於&KR1222;狐楚遷魯頃公於莒秦取九鼎鼎
淪於洛而天下為秦是秦昭王之五十二年壬子秦遷
周祀於陽人楚遷魯頃公扵下邑是莊襄王之元年周
魯秦楚相為終始故伯翳臯繇與后稷之究其律吕也
陽者闢上隂者闔下輕重以德反廼滅質滅質廼極隂
陽之交盡於孚過兩濟上下聖人所不治也而秦則治
之秦楚改姓五德皆盡摶鬪且息覇王廼出自魯隠元
年至於秦政甲子一元之會四百八十六歲餘分皆併
周秦大合至於庚辰六國俱亡秦鑄金人又十七年而
漢室始興子嬰輿櫬五月五星聚於東井於是隨謙軌
盡臨與噬嗑當柄津旗再直漢秦相襲王覇道雜故為
五德之聖不如八際之正也八際之倍一十有六兩際
之合五百一十有二餘一以為章交之始故歲數五百
一十有三月食之數千八十有一八以因歲去八以命
易之體四以因食去四以命歲之日八九互交存八之
一以命食日故月數百三十有五食法二十有三月以
命日晝夜見雜春秋前後屯蒙之數舉可知矣故自春
秋四載桓王壬戌至於漢興乙未五百一十三歲日月
之候見聖人之道著屯比之軌授於臨嗑而法象交治
燦然備也漢興二十一年西北之道女嬃為主隨於丈
夫不失其度後元己亥噬嗑加兌津旗之治貫於五車
為易十軌而漢道大作先年戊戌秋八月乙巳朔日食
上於初載三年丁酉十一月甲戌朔日食凢十有四食
加一以為軌食損益月道九一以命日而日月大白故
八尺者天地之表端也其在八表之内靈晷所集中五
昃十聖人之所憂也故比師震艮損益兌㢲晉夷咸恒
大有同人需訟上下皆十有五以為亂則無故以為治
則已識漢後元始元之間是也元鳳之元年秋八月己
亥朔日食九月鄂主燕王上官宏羊伏誅又後明年癸
卯石立柳起為易之十一軌其先元狩六年為春秋之
中際下盡居攝晷影廼交癸卯而下剝隨為治本始地
節蔑貞以足孝元之間宏石剝膚甲戌殺蕭望之戊寅
殺賈捐之辛酉殺周堪張猛扵是漢法始僻赤鈇不砥
漢士輕死諸王始貴朱輪為市永始二年丙午二月癸
未夜星隕如雨視周顯王壬戌之歲又三百四十五年
矣三月乙酉朔日食剝隨廼終明年丁未春二月己卯
朔日食旡妄與剝復始是易之十二軌貞緯在於正酉
雜緯在於正北子酉相距為西北際元始丙寅為居攝
之元年春秋於是為三易紀餘分之縮反步者九冬十
月丙辰朔日食溯於上元九始之際六分其一春秋之
義則於是而發也故詩者易之象致春秋者易之爻義
也春秋治魯隠公以諷魯周公治魯周公以諷後世之
為周公者詩與春秋東西相起若日月之無已也丙寅
劉崇起兵不克丁卯翟義繼之己巳遂為新室貞緯之
所謂災雜緯之所謂爛也貞緯主界雜緯主義貞緯之
隨則有事雜緯之隨則旡故貞緯之剝則不剝雜緯之
剝則復天人貞雜相為治也建元建武之間在旡妄之
九五與復同治己酉夏四月戊申朔日食又後明年為
頥與晉在易之十三軌永平建初之際天下蕃庶章和
而後邊圉多弊竇氏怙能亦以自廢顛頥之顛雖強不
寧殤安之間外戚洊興元初元年十月戊子朔日食而
頥晉軌盡次井廼繼明年夏閻氏立后六月洛陽地裂
十月壬午朔日食自是天下寄於壼政軒轅在御常侍
當令順帝二年丁卯為春秋之中際八月甲戌朔日食
於是閹寺孫王等軰俱侯矣故春秋之有中際聖人之
所畏也周定王庚申楚滅舒蓼遂盟吳越天下屏息聽
於趙欲是為疆臣招搖之令顯王壬戌六國鷙擊三晉
與秦無歲不争戰骨盈城是為陣騎積卒之今漢元狩
甲子蠻狄大來貴臣屢災禱祠以懃弊鬼及夷是為威
主旗斿之令後漢永建丁卯良臣亟死阿保持主列侯
茅土以賞薰腐是為閽寺尸鬼之令至於閽寺茅土而
蠻狄且起威主強臣積卒之令亦且盡矣是皆未至於
交際也而聖人畏之者畏其盈僨疾作必反自永建而
後天下大震夷寇屢作盗發陵寢建和三年六月丁卯
朔日食己卯震憲陵寢屋去魯哀公三年桓僖宫灾之
歲六百四十年矣延熹二年常侍再封鉤黨將起建寧
初載陳竇就死鉤黨再治廼殱多士光和元年冬十一
月丙子朔日食明年己未五月甲戌朔日食為易之十
五軌水火兩濟天地之大交際黨禁雖解禍亂已作宫
車播遷張董李郭相彼公卿氾氾漂木建安而後曹袁
廼起六七將窮人為天子黃初革命章武克正俱在既
濟之鼎艮又二十一載兩濟軌盡天下易姓延熙壬戌
夏五月戊辰朔日食小過交際天道在於正南二十有
七其先丙辰孛在東方春秋之窮孛為旌亡旌亡再揭
漢胙廼絶以視春秋西周攻秦出伊闕塞陽城去其初
元皆四百六十八年矣王赧既卒九鼎廼發後主既降
陳畱亦亡周之有秦漢之有晉進退春秋仲尼之所命
也王赧亡周四十五年而沙丘亡秦後主亡漢四十五
年而石勒亡晉故周漢秦晉聽於尼父吹律則以風吹
吕則以雨尼父仰首聽於太易夜不失星晝不失日故
天地之道著於日月日月之道著於食兩濟以交孚過以
食乾坤孚過其數再易損四以為食益四以為歷隂陽
損益量月與日仲尼命之百世不失
(右圖以月食紀日明易交之八際以易交分際明星緯之主數其法以宓圖定序三統步歷内視貞卦反)
(對所在以為入限不入限外視雜卦主客所加以為當數不當數也春秋除初四年為坤前軌自桓王元)
(年壬戌貞卦起乾雜卦起坤至秦二世三年甲午凢五百一十二年得八軌謙卦盡其年秋九月漢攻破)
(武關明年春漢都南鄭為受命之元其實入關在甲午歲當臨之乾上距王赧庚寅為隨蠱交際至甲午)
(而隨蠱交盡五百一十二年自乙未漢興貞卦起臨雜卦起噬嗑至晉光熙元年得入軌孚過盡其年秋)
(七月乙酉朔日食冬殺城都王穎十一月晉惠帝殂明年懷帝立即劉淵元熙三年上距後主延熙壬戌)
(為兩齊交際至懷帝永嘉元年丁卯而孚過再交五百一十二年凢易一元四百八十六年易軌方行餘)
(二十六年其法本天方圖周徑之數一百二十一午减其小分以為内廓之究圍之三百六十四五贏其)
(小分以為外廓之冪圍之三百八十有四積差自然有贏有縮非兩事也隂陽二歷南北相離不及四十)
(有八月數百三十五食法二十三各以四十七乘之六千三百四十五朔食數千八十有一故十九以為)
(章閏二十七以為章軌章軌之數五百一十三八其章軌以為卦軌之盡四千九十六而餘其八為四千)
(一百有四四其軌食以為卦食之盡四千三百二十四而絀其四則四千三百二十故易自乾元與春秋)
(相會則乾坤之中正當吳興魯隠之界至元至正辛丑偽漢破走在三十三軌之三十二卦天地分際名)
(二千四十八年餘四以為消長易自屯北與春秋相會則乾坤之端正當其和元綂之際厲王始衰其下)
(坤乾寧順初承其下乾坤魏晉之間下有兩濟日月分際各二千一百八十不及十一有半以為消長合)
(之兩餘以當交積閏以當朔交差二日三一八三减之以半乘之以六交朔相檢而食數可得也交差生)
(扵朔會而食數綂扵章軌道雖分行歸致則一易以泰否隨蠱頥大過坎離兩濟孚過漸歸妹乾坤十六)
(卦為易之交際月食不因之生而隂陽用以相倣食會有贏乏入交有疎數故自乾而泰二十七爻而交)
(自泰而隨十二爻而交自隨而頥二十七爻而交頥坎既濟中孚四卦頻交日有頻交歲唯兩食九道之)
(界或五或六酌扵半歲隂陽之限或六或八踰扵十三故易之貞數卦位交限以相倣也雜數比師東比)
(左右十五艮為主卦亢宿之下其上天乙太乙故為緯首臨觀西北二十有一隨為主卦天津之下乾亥)
(之間故為緯次屯蒙東北二十有一否為主卦氐宿之下其上允池天槍在於端門故為貞緯之首雜次)
(臨觀之下震艮東北十五比為主卦在於神宫天市端門故又次之損益西北十五既濟為主卦危虛之)
(間車府之下故又次之大畜旡妄正西十九臨為主卦螣蛇之府室壁正交故又次之萃升正東十九天)
(權之下大微帝居師為主卦與臨相直卯西分限而秦漢始别故貞緯始乾而授扵屯雜緯始乾而授扵)
(比屯之至謙七卦而隨比之至萃七卦而謙皆合乾始以為二十七章而卯酉分限今皆始扵屯比交扵)
(臨嗑以為章軌者乾坤孚過四數皆倍則春秋下元退易一次也故主朔之法以元與乾主運之法以元)
(與屯比運朔相乘或見或雜故使貞雜進退共治也謙豫東北往反正五萃為主卦天床正中在豐沛之)
(間下有陣騎漢室所起是又緯始嗑賁西比往反正五旡妄主卦兩蓏之間上有女主故為緯次兌㢲西)
(南小偏十五大有主卦上有五車諸王天高故又次之隨蠱三十有二槜於乾㢲為天門界是初爻限漢)
(室中衰閏食相併剝復正北其爻三六謂之不遠宗室所凖故又次之晉明夷正北小偏十五頥為主卦)
(斗精所宅故又次之井困東南其數又五升為主卦在軒轅尾積尸所處故又次之凢貞卦始乾者八軌)
(而交隨七軌而交兩濟上盡於謙下盡於坎離為春秋兩漢之貞歷孚過而下各加一軌唐授於艮革於)
(鼎宋授扵益亂於明夷南盡扵坤交上下兩際各一千有九十歲雜卦始乾者八軌而交謙七軌而交咸)
(上盡於萃下盡於井為春秋兩漢之雜歷乾坤坎離不復加位唐授於大有終扵離宋授於小畜終於既)
(濟南盡扵乾交上下兩際各一千二十四歲上際食歷春秋所存三十有七戰國寥然四記日食所無月)
(日下際前漢二百十二年食三十有九後漢二百四十三年食七十三延熙庚午至光熙元年魏晉之間)
(五十七年食二十三凢五百一十二年日食疎數共一百三十五以九乘十五以八因之章軌之食以得)
(周軌章食之月以得日食八九所乘約可知也貞卦交限自乾至小過十七卦隨居其中上際八卦唯否)
(泰一交下際八卦頥坎未濟小過頻交以下十六卦唯歸妹一交雜卦交限自乾至渙十七卦豐居其中)
(上際八卦有否小過二交下際八卦離大過漸既濟頻交自渙以上十六卦唯隨一交耳兩緯不同皆有)
(八際分交上下疎數遠近之異以此相較上下可推故兩緯分位各殊同者唯有鼎革上下兩際漢唐之)
(之間下暨勝國上際在隨則下在未濟上際在離則下在既濟鼎革所直貞雜一也歷法推較日食授時)
(最近然檢春秋亦難悉合春秋筆自仲尼攷證七十二國日食一事是春秋要旨不應多有乖違隠公三)
(年春王二月己巳日冇食之杜預以長歷推是日朔授時推是月無己巳亦不入食限三月朔己巳廼人)
(入食限以二月朔為三月遂疑下文三月庚戌天上崩四月辛卯尹氏卒八月庚辰宋公和卒皆為誤書)
(先朔差甲一月豈有聖人瞻言百世誤書日月至終歲不覺者當繇授時閠先一月春秋閏在正月今以)
(傳較僖公五年正月辛亥朔南至上距隠公三年六十五年積日三百四十一日二十五分是年正月己)
(巳朔入交有先後積氣有淺深而大約四分相距非遠再以僖公十六年春正月戌申朔南至度之積日)
(五十七日七十五分僖公五年辛亥隠公三年己巳雖不得時不害其為得日也盖日纏久差通法難執)
(以春秋之歷較春秋之蝕上下相檢可存其故如僖公三年正月己巳朔交分太深閏月己亥朔月大二)
(月己巳又朔下距桓公三年秋七月壬辰又先閏一月凢十二年間一百四十一交交差三百一十五日)
(八十九分以十二交三百二十六日五分四五四除之在正交一十六分四五四間何云不入食限乎盖)
(春秋置閏微疎魯史四之氣候有後先閏差不過一月食法無差誤日月存於列國耳今其食月皆依春)
(秋旁較太衍授時與易表裏揆正百世非諸筭生所能管測也)
雜圖緯中
貞緯(前除坤乾後餘乾坤)貞緯(本序)雜緯(本序)
屯一軌(周厲王戌午魯隠公辛酉)前乾乾一軌坤一軌
(一際壬戌周桓王元年二際庚午周桓王九年)(戊午魯隠公初年丙寅周桓王五年)
(三際戌寅桓王十七年四際丙戌周莊王二年)(甲戌桓王十三年壬午桓王廿一年)
(五際甲午周莊王十年六際壬寅周釐王三年)(庚寅周莊王六年戊戌莊王十四年)
(七際庚戌周惠王六年八際戊午惠王十四年)(丙午周惠王二年甲寅周惠王十年)
需二軌屯二軌比二軌
(一際丙寅惠王廿三年二際甲戌周襄王五年)(壬戌惠王十八年庚午周襄王元年)
(三際壬午襄王十三年四際庚寅襄王廿一年)(戊寅周襄王九年丙戌襄王十七年)
(五際戊戌襄王廿九年六際丙午周項王四年)(甲午襄王廿五年壬寅襄王卅三年)
(七際甲寅周匡王六年八際壬戌周定王八年)(庚戌周匡王二年戊午周定王四年)
師三軌需三軌臨三軌
(一際庚午定王十六年二際戊寅周簡王三年)(丙寅定王十二年甲戌定王二十年)
(三際丙戌簡王十六年四際甲午周靈王四年)(壬午周簡王七年庚寅周靈王元年)
(五際壬寅靈王十二年六際庚戌靈王二十年)(戊戌周靈王八年丙午靈王十六年)
(七際戌午周景王二年八際丙寅周景王十年)(甲寅靈王廿四年壬戌周景王六年)
(小畜)四軌師四軌屯四軌
(一際甲戌景王十八年二際壬午周敬王元年)(庚午景王十四年戊寅景王廿二年)
(三際庚寅周敬王九年四際戊戌敬王十七年)(丙戌周敬王五年甲午敬王十三年)
(五際丙午敬王廿五年六際甲寅敬王卅三年)(壬寅敬王廿一年庚戌敬王廿九年)
(七際壬戌敬王卅一年八際庚午周元王五年)(戊午敬王卅七年丙寅周元王元年)
泰五軌(小畜)五軌震五軌
(一際戊寅周定王六年二際丙戌定王十四年)(甲戌周定王二年壬午周定王十年)
(三際甲午定王廿二年四際壬寅周考王二年)(庚寅定王十八年戊戌定王廿六年)
(五際庚戌周考王十年六際戊午威烈王三年)(丙午周考王六年甲寅考王十四年)
(七際丙寅威王十一年八際甲戌威王十九年)(壬戌威烈王七年庚午威王十五年)
(同人)六軌泰六軌損六軌
(一際壬午周安王三年二際庚寅安王十一年)(戊寅威王卅三年丙戌周安王七年)
(三際戊戌安王十九年四際丙午周烈王元年)(甲午安王十五年壬寅安王廿三年)
(五際甲寅周顯王二年六際壬戌周顯王十年)(庚戌周烈王五年戊午周顯王六年)
(七際庚午顯王十八年八際戊寅顯王廿六年)(丙寅顯王十四年甲戌顯王廿二年)
謙七軌(同人)七軌(大畜)七軌
(一際丙戌顯王卅四年二際甲午顯王&KR1354;二年)(壬午顯王三十年庚寅顯王卅八年)
(三際壬寅慎靚王二年四際庚戌周赧王四年)(戊戌顯王&KR1354;六年丙午慎靚王六年)
(五際戊午赧王十二年六際丙寅赧王二十年)(甲寅周赧王八年壬戊赧王十六年)
(七際甲戌赧王廿八年八際壬午赧王卅六年)(庚午赧王廿四年戊寅赧王卅二年)
隨八軌謙八軌萃八軌
(一際庚寅赧王&KR1354;四年年二際戊戌赧王五十二)(丙戊赧王四十年甲午赧王&KR1354;八年)
(三際丙午秦昭王五十二年壬寅赧王五十六年四際甲寅秦莊襄三年庚戊秦昭五十六年)
(五際壬戌秦王政八年年六際庚午秦王政十六)(戊午秦王政四年年丙寅秦王政十二)
(七際戊寅秦王政廿四年八際丙戌始皇帝七年)(甲戌秦王政二十年壬午秦皇廿八年)
臨九軌隨九軌謙九軌
(一際甲午漢高帝初年二際壬寅漢高帝四年)(庚寅秦皇卅六年戊戌漢高初四年)
(三際庚戌漢惠帝四年四際戊午漢高后五年)(丙午漢高祖八年甲寅漢高后一年)
(五際丙寅漢文帝五年六際甲戌文帝十三年)(壬戌漢文帝元年庚午漢文帝九年)
(七際壬午文帝後元五年八際庚寅漢景帝六年)(戊寅文帝後元年丙戊漢景帝二年)
(噬嗑)十軌臨十軌(噬嗑)十軌
(一際戊戌景帝後元年二際丙午武建元六年)(甲午景帝中三年壬寅武建元二年)
(三際甲寅武元朔二年四際壬戌武元狩四年)(庚戌武元光四年戊午武元朔六年)
(五際庚午武元鼎六年六際戊寅武太初二年)(戊寅武元鼎二年甲戌武元封四年)
(七際丙戌武太始二年八際甲午武後元二年)(壬午武天漢二年庚寅武征和二年)
剝(十一)軌(噬十嗑一)軌兌(十一)軌
(一際壬寅昭元鳳二年二際庚戌宣本始三年)(戊戌昭始元四年丙午昭元鳳六年)
(三際戊午宣元康三年四際丙寅宣五鳳三年)(甲寅宣地節三年壬戌宣神爵三年)
(五際甲戌元初元二年六際壬午元永光五年)(庚午宣甘露三年戊寅元永光元年)
(七際庚寅成建始二年八際戊戌成陽朔二年)(丙戌元建昭四年甲午成和平二年)
(九十妄二)軌剝(十二)軌隨(十二)軌
(一際丙午成永始二年二際甲寅成綏和二年)(壬寅成鴻嘉二年庚戌成元延二年)
(三際壬戌平元始二年四際庚午莽新室二年)(戊午哀建平四年丙寅平居攝元年)
(五際戊寅莽新室十年六際丙戊漢建元二年)(甲戌莽新室六年壬午新室十四年)
(七際甲午漢建武十年八際壬寅建武十八年)(庚寅漢建元六年戊戌建武十四年)
頥(十三)軌(旡十妄三)軌剝(十三)軌
(一際庚戌建武廿六年二際戊午明永平元年)(丙午建武廿二年甲寅建武三十年)
(三際丙寅明永平九年四際甲戌永平十七年)(壬戌明永平五年年庚午明永平十三)
(五際壬午章建初七年六際庚寅和永元二年)(戊寅章建初三年丙戌章元和三年)
(七際戊戌和永元十年八際丙午殤延光元年)(甲午和永元六年壬寅永元十四年)
坎(十四)軌頥(十四)軌晉(十四)軌
(一際甲寅安元初元年二際壬戌安延光元年)(庚戌安永初四年戊午安元初五年)
(三際庚午順永建五年四際戊寅順永和三年)(丙寅順永建元年甲戌順陽嘉三年)
(五際丙戌質本初元年六際甲午桓永興二年)(壬午順漢安元年庚寅桓和平元年)
(七際壬桓延延熹五年八際庚戌靈建寧三年)(戊戌桓延熹元年丙午桓延熹九年)
(未十濟五)軌坎(十五)軌井(十五)軌
(一際戊午靈光和元年二際丙寅靈中平三年)(甲寅靈熹平二年壬戌靈光和五年)
(三際甲戌獻興平元年四際壬午獻建安七年)(庚午獻初平元年戊寅獻建安三年)
(五際庚寅獻建安十五年六際戊戌建安廿三年)(丙戌獻建安十一年甲午建安十九年)
(七際丙午蜀建興四年八際甲寅建興十二年)(壬寅蜀章武二年庚戌蜀建興八年)
(小十過六)軌咸(十六)軌咸(十六)軌
(一際壬戌蜀延熙五年二際庚午延熙十三年)(戊午蜀延熙元年丙寅蜀延熙九年)
(三際戊寅蜀景耀元年四際丙戌晉泰始二年)(甲戌延熙十七年壬午蜀景耀五年)
(五際甲午晉泰始十年六際壬寅武太康三年)(庚寅晉泰始六年戊戌晉咸寧四年)
(七際庚戌武大熙元年八際戊午惠永平八年)(丙午武太康七年甲寅惠永平四年)
(中十孚七)軌遯(十七)軌渙(十七)軌
(一際丙寅惠光熙元年二際甲戌愍建興二年)(壬戌惠太安元年庚午懷永嘉四年)
(三際壬午元永昌元年四際庚寅成咸和五年)(戊寅元大興元年丙戌成咸和元年)
(五際戊戌成咸康四年六際丙午穆永和二年)(甲午成咸和九年壬寅成咸康八年)
(七際甲寅穆永和十年八際壬戌哀隆和元年)(庚戌穆永和六年戊午穆升平二年)
節(十八)軌晉(十八)軌解(十八)軌
(一際庚午晉太和五年二際戊寅武太元三年)(丙寅晉太和元年甲戌武寧康二年)
(三際丙戌武太元十一年四際甲午太元十九年)(壬午武太元七年年庚寅武太元十五)
(五際壬寅安元興元年六際庚戌安義熙六年)(戊戌安隆安二年丙午安義熙二年)
(七際戊午安義熙十四年八際丙寅宋永初六年)(甲寅安義熙十年壬戊宋末初三年)
兌(十九)軌(家十人九)軌暌(十九)軌
(一際甲戌宋元嘉十一年二際壬午元嘉十九年)(庚午宋元嘉七年戊寅元嘉十五年)
(三際庚寅元嘉廿七年四際戊戌宋大明二年)(丙戌元嘉廿三年甲午宋建元元年)
(五際丙午宋太始二年六際甲寅宋元徽二年)(壬寅宋大明六年庚戌宋太始六年)
(七際壬戌齊建元四年八際庚午齊末明七年)(戊午宋昇明二年丙寅齊永明四年)
旅(二十)軌蹇(二十)軌否(二十)軌
(一際戊寅齊隆昌五年二際丙戌梁天監五年)(甲戌齊隆昌元年壬午梁天監元年)
(三際甲午梁天監十三年四際壬寅梁普通三年)(庚寅梁天監九年年戊戌梁天監十七)
(五際庚戌梁大通二年六際戊午梁大同四年)(丙午梁普通七年甲寅梁中元六年)
(七際丙寅大同十二年八際甲戌梁主繹三年)(壬戌中元十四年庚午中元廿二年)
(歸廿妹一)軌損(廿一)軌(大廿壯一)軌
(一際壬午陳天嘉三年二際庚寅陳大建二年)(戊寅梁太平三年丙戌陳天康元年)
(三際戊戌周宣政元年四際丙午隋開皇六年)(甲午陳大建六年壬寅隋開皇二年)
(五際甲寅開皇十四年六際壬戌隋仁夀二年)(庚戌隋開皇十年戊午開皇十八年)
(七際庚午隋大業六年八際戊寅唐武德元年)(丙寅隋大業二年甲戌隋大業十年)
艮(廿二)軌夬(廿二)軌(大廿有二)軌
(一際丙戌唐貞觀初年二際甲午唐貞觀八年)(壬午唐武德五年庚寅唐貞觀四年)
(三際壬寅貞觀十六年四際庚戌高永徽元年)(戊戌貞觀十二年丙午貞觀二十年)
(五際戊午高顯慶三年六際丙寅高乾封元年)(甲寅高永徽五年壬戌高龍朔二年)
(七際甲戌高上元元年八際壬午高永淳元年)(庚午高咸亨元年戊寅高儀鳳三年)
鼎(廿三)軌萃(廿三)軌革(廿三)軌
(一際庚寅武天授元年二際戊戌武聖歷元年)(丙戌武垂拱二年甲午武延載元年)
(三際丙午中神龍二年四際甲寅元開元二年)(壬寅武長安二年庚戌睿景雲元年)
(五際壬戌元開元十年六際庚午開元十八年)(戊午元開元六年丙寅開元十四年)
(七際戊寅開元廿六年八際丙戌元天寶五載)(甲戌開元廿二年壬午元天寶元年)
井(廿四)軌困(廿四)軌(小廿過四)軌
(一際甲午天寶十三載二際壬寅代寶應元年)(庚寅元天寶九年戊戌肅乾元元年)
(三際庚戌代大歷五年四際戊午大歷十三年)(丙午代大歷元年甲寅代大歷九年)
(五際丙寅德貞元二年六際甲戌德貞元十年)(壬戌德建中三年庚午德貞元六年)
(七際壬午貞元十八年八際庚寅憲元和五年)(戊寅德貞元十四年丙戊憲元和元年)
升(廿五)軌革(廿五)軌豐(廿五)軌
(一際戊戌元和十三年二際丙午敬慶歷二年)(甲午憲元和九年壬寅穆長慶二年)
(三際甲寅文太和八年四際壬戌武會昌二年)(庚戌文大和四年戊午文開成二年)
(五際庚午宣大中四年六際戊寅大中十二年)(丙寅武會昌六年甲戌宣大中八年)
(七際丙戌懿咸通七年八際甲午僖乾符元年)(壬午懿咸通三年庚寅咸通十一年)
姤(廿六)軌艮(廿六)軌離(廿六)軌
(一際壬寅僖中和二年二際庚戌昭天順元年)(戊戌僖乾符五年丙午僖光啟二年)
(三際戊午昭光化元年四際丙寅唐天佑三年)(甲寅昭乾寧元年壬戌昭天復二年)
(五際甲戌梁乾德二年六際壬午梁龍)(庚午梁乾化初年戊寅梁貞明四年)
(七際庚寅唐長興元年八際戊辰晉天福三年)(丙戊唐天成元年甲午唐清泰元年)
萃(廿七)軌漸(廿七)軌(小廿畜七)軌
(一際丙午漢天福十一年二際甲寅周顯德元年)(壬寅晉天福七年庚戌漢乾祐三年)
(三際壬戌宋建隆三年四際庚午宋開寳三年)(戊午周顯德五年丙寅宋乾德四年)
(五際戊寅大平興國三年六際丙戊宋雍熙三年)(甲戌宋開寶七年年壬午太平興國七)
(七際甲午宋淳化五年八際壬寅真咸平五年)(庚寅宋浮化元年戊戌真咸平元年)
解(廿八)軌豐(廿八)軌需(廿八)軌
(一際庚戌大中祥符三年二際戊午真天禧二年)(丙午真景德二年年甲寅大中祥符七)
(三際丙寅仁天聖四年四際甲戌仁景祐元年)(壬戌仁乾興元年庚午仁天聖八年)
(五際壬午仁慶歷二年六際庚寅仁皇祐二年)(戊寅仁寶元元年丙戌仁慶歷六年)
(七際戊戌仁嘉祐三年八際丙午英治平三年)(甲午仁至和元年壬寅仁嘉祐七年)
睽(廿七)軌㢲(廿九)軌(大廿過九)軌
(一際甲寅神熙寧七年二際壬戌神元豐五年)(庚戌神熙寧三年戊午神元豐元年)
(三際庚午哲元祐五年四際戊寅哲元符五年)(丙寅哲元祐元年甲戌哲紹聖元年)
(五際丙戌徽崇寧五年六際甲午徽政和四年)(壬午徽崇寧二年庚寅徽大觀四年)
(七際壬寅徽宣和四年八際庚戊高建炎四年)(戊戌徽重和元年丙午欽靖康元年)
(明三夷十)軌渙(三十)軌漸(三十)軌
(一際戊午高紹興八年二際丙寅紹興十三年)(甲寅高紹興三年年壬戌高紹興十二)
(三際甲戌紹興十四年四際壬午紹興卅二年)(庚午紹興二十年戊寅紹興廿八年)
(五際庚寅孝乾道六年六際戊戌孝淳熙五年)(丙戌孝乾道二年甲午孝淳熙元年)
(七際丙午淳熙十三年八際甲寅光紹熙五年)(壬寅孝淳熙九年庚戌光紹熙元年)
(大卅壯一)軌(中卅孚一)軌(既卅濟一)軌
(一際壬戌寧嘉泰二年二際庚午寧嘉定三年)(戊午寧慶元四年丙寅寧開禧二年)
(三際戊寅寧嘉定十一年四際丙戌理寶慶二年)(甲戌寧嘉定七年年壬午寧嘉定十五)
(五際甲午理端平元年六際壬寅理淳祐二年)(庚寅理紹定三年戊戌理嘉熙二年)
(七際庚戌理淳祐八年八際戊午理寶祐六年)(丙午理淳祐六年甲寅理寶祐二年)
恒(卅二)(既卅濟二)軌姤(卅二)軌
(一際丙寅度咸淳二年二際甲戌度咸淳十年)(壬戌理景定三年庚午度咸淳六年)
(三際壬午元至正十九年四際庚寅元至正廿七年)(戊寅度景炎三年年丙戌元至正廿三)
(五際戊戌元大德二年六際丙午元大德十年)(甲午元至正卅一年壬寅元大德六年)
(七際甲寅元延祐元年八際壬戌元至治二年)(庚戌元至大三年戊午元延祐五年)
乾(卅三)軌(庚午下距壬寅乾四際中)坤(卅三)軌(丙寅下距戊戌乾四際中)
(右緯義甚明不假詮訓稽之貞雜尋行可辨也貞緯起屯雜緯起乾坤起屯者前後各餘百二十八歲起)
(乾坤者前後各盡與乾坤終始貞雜兩緯乘為子母貞有兩義而雜唯一體也蜀建興八年至延熹元年)
(貞緯已盡明年貞雜俱在下經丙辰歲春大白晝見冬十月有星孛於大辰又孛於東方上距春秋魯哀)
(公十三年冬星孛於東方至扵是冬七百一十八年矣魯昭公十八年冬星孛十大辰去哀公十三年四)
(十四年合之為七百六十一年十乘蔀歲更端復始也建安十七年冬星孛於五諸侯光和五年秋星孛)
(於太微建和三年秋星孛於天市永初三年冬星孛於天苑永平十八年夏星孛於太微建平三年春星)
(孛於河鼓元延元年秋星孛於東井建始元年春星孛於東方黃龍元年春星孛入紫宮地節元年春星)
(孛於西方始元三年春孛於西北征和六年秋字於東方元狩四年長星出西北建元六年秋孛於東方)
(四年孛於東北三年孛於西北景中元三年秋孛於西北二年夏孛於西北景帝二年冬星孛於西南凢)
(一元之孛十六七見自䟽而數數而復疎約以十二乘六十有三而孛周其度宣帝黃龍元年壬申三月)
(星孛入紫宮至唐景龍三年秋八月星孛於紫宫壬申至己酉七百五十八年上下遲疾積久可測矣七)
(精散耀與日晨夕蔽虧冲射以為光景形采雖殊而軌道相凖極北至於紫宮極南至於稷杜皆繇觀者)
(仰首遠近以為南北去人愈近則分天易遙非有星道歷於紫宮之内也故長星彗孛伏見疎數無常但)
(約以日之南北月之遲疾孛遲炁閏舉積其間皆以月孛為主日乘章蔀則微盈月乘卦軌則已過也黃)
(龍元年上至周宣景龍三年下迨昭綂咸和辛卯酌居其間上下七百六十年為南北中交與十六際相)
(為表裏上數而下疎上孛而下彗倣於交際疎數之間入交最密則景帝丙戌冬十二月孛在危虚之間)
(此其數會也景武之間貞雜兩緯皆在噬嗑四際前後星孛最多古緯以三百四歲為德運七百六十歲)
(為代軌千五百二十歲為天地出符四千五百六十歲為七精反初皆以二六乘章蔀之數世儒疑其迂)
(誕非孔氏語然世數億十而彗孛無歷近立四餘之歷以月乘七九則孛期可推是知前古變耀皆有成)
(書七精恒竒億世可測蔀法雖疎要在孔氏以前密法相授咨於聖典不可誣也凢古法治歷疎密皆同)
(但贏縮不立舉其率則為疎置之終則必合仲尼曰同歸殊途一致百慮往来相推似為歷發也今舉貞)
(緯各加四表為六十八卦則四千三百六十卦不加四表為六十四卦則四千九十六卦上推往古下察)
(來今準於春秋爻象俱合則緯書之源導於孔氏奚疑乎孔氏法密而精義難聞游夏無辭而俚言莫尚)
(故精确相殽傳訛愈遠今如貞卦同運而體用致殊始屯者臨之一際入漢初年始乾者已在景帝中元)
(之中始屯者剝之八際在成中載始乾者即在新室建武之際猶之立表每表距差相去更望而晷分廼)
(適也雜卦始比則剥復正在兩漢之交始乾則剝復又包章和而下上經之有臨觀剝復坎離三表實為)
(日月之所考耀而隨蠱兩際在秦漢之交下經之有艮震鼎革損益晉明夷孚渙五表實為日月所考耀)
(而歸妹漸兩際在五代唐宋之交唯噬嗑之當興炎鼎革之當代李不用兩表貞雜相望耳周孔爾時墳)
(典俱在羲軒而下譜牒未亡所攷世數消長必有稽騐如云復十八世消以三六也臨十二世消以二六)
(也泰三十世消以二九二六也大壯二十世消以二九一五也夬三十二世消三九一四也姤一世消无)
(所據也遯一世消據不正也否十世消以二五也觀二十世消以二五四六也剝十二世消以三四也是)
(皆仲尼語以攷今不騐其騐者唯貞雜兩緯耳峕魏而前所論卦氣皆本京氏故以復臨泰壯夬乾姤遯)
(否觀剝坤為准據其所推乾坤而外已百四十餘世夏商之間不當泰壯周祭之交不當夬姤漢室而下)
(不當否觀世數差池遂成山垤矣今一依易序貞雜相較千古犂然要自以易序為主不與氣緯相麗如)
(氣中元士大夫三公諸侯天子宗廟緯中純帝雜王六子超王上不及帝及一聖二庸三君四庸五聖六)
(庸七小人八君子等語皆膚闊無復足存者矣)
三易洞璣卷十一
