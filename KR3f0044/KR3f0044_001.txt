益古演段卷上元李冶撰
第一問
今有方田一段内有圓池水占之外計地一十三畝七
分半並不記内圓外方只云從外田楞至内池楞四
邊各二十步問内圓外方各多少
答曰外田方六十步内池徑二十步
法曰立天元一為内池徑加倍至步得□丨(按太即真數此)
(即四十步併一池徑)為田方面(按方面即每邊)以
自增乘得□□丨(按此即一千六百步八十)
(池徑一平方併)為方積於頭再立天元
一為内池徑以自之又三因四
而一得(太)□(按此即百分平方之七十五上二存步與池之位)為池積以
減頭位得□□□(按此即一千六百步八十池徑二分半平方)為一段虚
積寄左然後列直積以畝法(按畝法二百四十步)通之得三千
三百步與左相消(按相消者兩邊同減一千六百步後凡言相消者皆兩邊加減一數也)
得□□□(按此即一千七百步與八十池徑二分半平方等)開平方得二十
步為圓池徑也倍至步加池徑即外方面也
按今借根方法即立天元一法詳見
御製數理精蘊兹不盡釋
以條段求之真積内減四段至步冪為實四之至步
為從二分半常法
義曰真積内減四段至步冪者是減去四隅也以二
分半為常法者是於一步之内占却七分半外有二
分半也
第二問
今有方田一段内有圓池水占之外計地一十三畝七
分半並不記徑面只云從外田南楞通内池北楞四
十步問内圓外方各多少
答曰同前
法曰立天元為池徑減倍通步
得□丨(按此即八十步少一圓徑)為田方面
以自增乘得□□丨(按此即六千四百步)
(少一百六十徑多一平方)為方田積於頭又
以天元池徑自之三因四而一得(太)□(按此即百分平方之)
(七十五)為池積以減頭位得□□□(按此即六千四百步少一百六十徑)
(多二分半平方)為一段虚積寄左然後列真積三千三百步
與左相消得□□□(按此即三千一百步與一百六十徑少二分半平方等)開
平方得二十步即内池徑也倍通步内減池徑為方
面也
依條段求之倍通步自乘於頭位以田積減頭位餘
為實四之通步為從二分半虚常法
義曰倍通步者是於方面之外引出一圓也用二分
半虚常法者是一箇虚方内却有減餘圓池補了七
分半外欠二分半故以之為虚隅也
第三問
今有方田一段内有圓池水占之外計地一萬一千三
百二十八步只云從外田角斜至内池楞各五十二
步問面徑外方各多少
答曰外田方一百二十步内池徑六十四步
法曰立天元一為内池徑加倍
至步得□丨為方斜以自增乘
得□□丨為方斜冪於頭(其方斜上)
(本合身外減四今不及減便是寄一步四分為分母也今此方斜冪乃)
(是變斜為方面以自乘之數又别得是展起之數也)又立天元為池徑自之又
三因四而一為池積今為方田積既以展起則此池
積亦須展起故又用一步九分六釐乘之得一步四
分七釐亦為一箇展起底圓池積也(以一步九分六釐乘之者蓋為)
(分母十四以自之得一步九分六釐也)以池積減田積餘□□□為一
段虚積寄左然後列真積一萬一千三百二十八步
亦用分母冪一步九分六釐乘之(或兩度不加四亦同)得二萬
二千二百二步八分八釐與左相消得□□□平
方開之得六十四步為内池徑也倍至步加池徑身
外除四見方面也一法求所展池積以徑自之了
更不湏三因四除及以一步九分六釐乘之只於徑
冪上以一步四分七釐(按此即三因四除一步九分六釐之數)乘之便
為所展之池積也
依條段求之展積内減四段至步冪餘為實四之至
步為從四分七釐益隅
義曰凡言展積者是於正積上以一步九分六釐乘
起之數元法本是方面上寄一步四分分母自乘過
於每步上得一步九分六釐故今命之為展起之數
也諸變斜為方者皆凖此所展
之池積是於一步圓積上展出
九分六釐若以池徑上取斜為
外圓徑則一步上止生得四分
七釐也故以四分七釐為虚常法又取方冪一步九
分六釐四分之三亦得圓積一步四分七釐也
按法内皆以徑一周三方五斜七為率故各面積
分數與密率不合蓋此書專為明理而作密率數
繁碍於講解故用古率以從簡且其法既明即用
密率亦無不可
第四問
今有方田一段内有圓池水占之外計地一萬一千三
百二十八步只云從外田角斜通池徑得一百一十
六步問面徑外方各多少
答曰外田方一百二十步内池徑六十四步
法曰立天元一為圓徑減倍通步得下□丨為方斜
以自之得□□丨便為所展方
田積於上再立天元一為池徑
以自之又以一步四分七釐乘
之得(太)□(步)便為所展圓池
積也以池積減上田積餘得□□□為一段如積寄
左然後列真積如法展之得二萬二千二百二步
八分八釐與左相消得□□□平方開之得六十四
步為内池徑也以池徑減倍通步即是方田斜身外
除四為方面也
以條段求之四段通步冪内減展積為實四之通步
為從四分七釐常法
義曰四之通步為從其減
積外實欠一箇方今即有展
池減時所剰之積補却一
箇虛方外猶剰一箇四分
七釐為常法也
第五問
今有方田一段内有圓池水占之外計地一十三畝二
分只云内圓周不及外方周一百六十八步問方圓
各多少
答曰外方周二百四十步内圓周七十二步
法曰立天元一為内圓周加一百六十八步得□丨
為外方周以自增乘得□□丨為一十六箇方田積
又三因之得□□□為四十八段方田積於頭(所以三因)
(為四十八者就為四十八分母也)再立天元圓
周以自之(元)丨為十二段圓池
積(圓周冪為九箇圓徑冪每三九箇圓徑冪為四箇圓池積今)
(箇圓徑冪共為十二箇圓池積也)又就分四之
得(元)□為四十八箇圓池積以減頭位得□□丨為
四十八段如積寄左然後列真積一十三畝二分以
畝法通之得三千一百六十八步又就分母四十八
之得一十五萬二千六十四步與寄左相消得□
□丨平方開之得七十二步為内圓周也三而一為
池徑
依條段求之四十八段田積内減三段不及步冪為
實六之不及為從一虚隅
義曰每一箇方周方為十六段方田積今三之為四
十八段方田積也内除了三箇圓周冪外於見積上
虚了一箇圓周冪也今求圓周故以一步為虚隅法
舊術曰以十六乘田積為頭位(以合方周之積)以不及步自
乘減頭位餘三之為實六之不及步為從法廉常以
一步為減從法
第六問
今有方田一段内有圓池水占之外計地二千六百七
十三步只云内圓周與外方面數等問各多少
答曰外方面内圓周各五十四步
法曰立天元一為方面(便是圓周)以
自之得元丨便為十二段池積
也再立天元方面以自之又十
二之得(元)□為十二段方田積
也二數相減餘(元)□為十二段如積寄左然後列真
積就分母十二之得□與左相消得□□平方開之
得五十四步為方面亦為圓周徑也
依條段求之十二之真積為實無從一十一步常法
義曰一箇方田積便是一
箇圓周積也一箇圓周積
便是十二箇圓池積今將
一十二箇圓池積減於十
二箇方田積通有十一段方田積也
舊術曰以十二乘田如十一而一所得開方除之合
前問也
又法立天元一為等數以自之為外田積又就分母
九之得(元)□為九箇方田積於頭又立天元等數以
自之為十二箇圓池積也三之四而一得(元)□為九
箇圓池以減頭位得(元)□為九段如積寄左然後列
真積就分九之得二萬四千五十七步與左相消
得□□平方開得五十四步為等數也
依條段求之九之積為實無從八步二分半為常法
義曰每一箇方冪為十二箇圓池今將見有底九箇
圓池去了七分半餘二分半併
實有八箇方恰是八箇二分半
也
又法立天元一為徑以三之為
外方面以自之得(元)□為外方積於上再立天元圓
徑以自之三之四而一得(元)□為圓池積也以此圓
積減方積得(元)□為一段如積寄左然後列真積與
左相消得下式□□平方開得一十八步為圓徑
也
以條段求之積為實八步二分半為常法
義曰中間一方除圓池四分之
三外有四分之一即是一步内
得二分半也
舊術曰列積步以八步二分半
為法除之所得再開方見内圓徑
第七問
今有方田一段内有圓池水占之外計地一千三百五
十七步只云外方面不及内池周一十四步問方圓
各多少
答曰方面四十步圓周五十四步
法曰立天元一為外方加不及
一十四步得□丨為内周以自
增乘得□□丨為十二箇圓池
積於頭再立天元方面以自之
又十二之為十二箇方田積内減頭位得□□□為
十二段如積寄左然後列見積一千三百五十七步
就分母十二通之得一萬六千二百八十四步與左
相消得□□□開平方得四十步為外方面也
依條段求之十二之積内加入不及步冪為實二之
不及步為虚從十一步常法
義曰其十二段積内𢃄起十二箇圓池其十二箇
圓池補成一箇圓周方其圓周多於方面十四步故
自之為冪加入所
欠之一角又二之
為虚從恰得十一
箇方也
第八問
今有方田一段内有圓池水占之外有地一十三畝七
分半只云内外方圓周共相和得三百步問方圓周
各多少
答曰外方周二百四十步内圓周六十步
法曰立天元一為圓徑以三之
為圓周以減共步得□□為方
周以自增乘得□□□為十六
段方田積於頭再立天元圓徑
以自之又十二之得(太)□為十六箇圓池積以減
頭位得□□□為十六段如積寄左然後列真積一
十三畝七分半以畝法通之得三千三百步又就分
母一十六通之得五萬二千八百步與左相消得□
□□開平方得二十步為圓池徑又三之為圓周也
依條段求之和步冪内減十六之見積為實六之和
步為從三步常法
義曰十六箇圓池該十二箇方内從步合除去九箇
方外猶剰三箇方故以三步為常法也
舊術曰列相和步自乘為頭位又以十六之田積減
頭位又六而一為實以相和步為從法廉常置五分
第九問
今有方田一段内有圓池水占之外計地三千一百六
十八步只云内外周與實徑共相得三百三十步問
三事各多少
答曰外方周二百四十步實徑十八步圓周
七十二步
法曰立天元一為池徑以五之
減倍之相和步得□□為九箇
方面以自增乘得□□□為八
十一段方田積於頭位(二之相和步别)
(得是八方面六圓徑二實徑今將二實徑與一圓徑就成一方面共前數計九方面五圓徑却更無實徑)
(也)再立天元池徑以自之又以六十步七分半乘之
得(元)□為八十一箇圓池(所以用六十步七分半乘之者欲齊其八十一分母)
(也每箇圓池七分半以八十一通之得六十步七分半也)以此減頭位餘□□□
為八十一段如積寄左然後列真積三千一百六十
八步以八十一通之得二十五萬六千六百八與
左相消得下□□□(步)開平方得二十四步為池徑
也五因池徑減倍相和餘九而一得方田面以池徑
減方餘折半為實徑
依條段求之倍共步自乘於頭以八十一之田積減
頭位餘為實二十之共步為從三十五步七分半為
常法
義曰八十一箇方田内𢃄起八
十一箇圓池每箇圓池七分半
此八十一箇計該六十步七分
半其從步内合除去二十五箇
外猶剰三十五箇七分半故以之為常法也
舊術曰倍相和步自乘為頭位又以八十一乘田積
減頭位餘退一位為實倍相和步為從法廉常置三
步五分七釐半
第十問
今有方田一段内有圓池水占之外計地三千一百六
十八步只云内外方圓周與斜徑共相和得三百四
十二步問三事各多少
答曰外方周二百四十步内圓周七十二步
斜三十步
法曰立天元一為池徑以二十
五之減於十之相和三千四百
二十步得□□為四十七箇外
方面以自增乘得□□□為二
千二百九段方田積於頭位(十之相和步三千四百二十為方面四十箇内)
(池徑三十箇斜至步一十箇以一十箇斜至步合入五箇池徑共得五斜此五斜却便是七箇方面計總)
(數該四十七箇方面二十五箇圓徑外更無斜至步也)再立天元池徑以自之
又以一千六百五十六步七分半乘之得(元)□為
二千二百九箇圓池積也(所以用一千六百五十六步七分半乘之者欲)
(齊其二千二百九分母也每一箇圓池積七分半今有二千二百九箇圓池積以七分半乘之該一)
(千六百五十六步七分半也)以此減頭位得□□□為二千二百
九段如積數寄左然後列真積三千一百六十八步
以分母二千二百九通之得六百九十九萬八千一
百一十二步與左相消得□□□開平方得二十四
步即池徑也以二十五之圓徑減十之和步餘四十
七而一得為外方面身加四内減了圓池徑餘折半
為斜徑也
按法内所用四十七方面之數亦由立天元一法
取出但截去前段恐初學不能無疑兹仍依其法
補之
法立天元一為池徑五因之以減倍和得□□為
八方面一斜共數以方五因之得□□為實又以
方五因八方面得四十以斜七乘一斜得七併之
得四十七為法除實得方面不除便為四十七箇
方面也
依條段求之相和步進一位自乘於頭位以二千二
百九之真積減頭位餘為實五百之和步為益從一
千三十一步七分五釐為益隅
義曰減數係是二千二百九段方面冪内却漏下二
千二百九箇圓池此數該一千六百五十六箇七分
圓徑冪却於從步上疊用了六
百二十五箇池徑冪外猶剰一
千三十一箇七分五釐故以之
為隅法其從法元有五十箇圓
徑今命為之五百者緣相和步進一位也
舊術曰列相和步進一位自相乘為頭位以二千二
百九之積減頭位餘以三之為實又以一千五百之
相和步為從法廉常置三千九十五步二分半開平
方見池徑
第十一問
今有圓田一段内有方池水占之外計地二十五畝餘
二百四步只云從外田楞至四邊各三十二步問外
圓内方各多少
答曰外圓徑一百步内方面三十六步
法曰立天元一為内方面加倍至步為外田徑以自
之得下式□□丨又三之得□□□為四段圓田積
於頭再立天元方面以自之又
就分母四之得(元)□為四池積
以減頭位得□□丨為四段如
積數寄左然後列真積又就分
四之得二萬四千八百一十六步與左相消得□□
丨開平方得三十六步為方池面也加倍至步即圓
徑也
依條段求之四之積步於頭位(作三箇外圓徑冪内出了四箇方池積也)
内減十二之至步冪為實十二之至步為從一虚隅
義曰四箇外圓田内減了十二段至步冪復以十二
之至步為從又合去四箇方池今元積内有三箇虚
池外猶欠一箇虚池故以一步為虛隅常減從以為
法
又有圓田一段中有方池水占之外有田五十步只
云方池一尖抵圓邊其一尖至圓邊三步問圓徑方
面各若干
答曰徑十步面五步
法曰立天元一為方斜加三步
為圓徑以自之又以一步九分
六釐乘之得□(步)□□(按此為一平方)
(九分六釐多十一元七分六釐多十七步六分四釐諸條皆步)
(數在上此條獨步數在下)又三之得□(步)□□内減四之天元冪
得上層□中下云云(按即多三十五元二分八釐多五十二平方九分二釐)寄
左然後置五十步兩度加四得□(步)又四之得□(步)
與左相消得下層三百三十九步八釐(按此下當加與一平)
(方八分八釐多三十五元二分八釐等十八字方明)負開平方得七步即池斜
也副置池斜上位加至步即圓徑下位身外減四即
方面也合問
依條段求之四段展起見積内減三段展起至步冪
為實六之至步展起為從一步八分八釐為常法也
此問若求方面則其法甚易今求方斜故其圖須細
分之
義曰三箇九分六釐共計二步八分八釐其元初作
四段如積時合有四箇所展之池今來只見三箇故
於二步八分八釐内去却一步有餘只有一步八分
八釐為常法也(此法於别紙上抄得故錄於此)
第十二問
今有圓田一段内有方池水占之外有地二十五畝零
二百四步只云從外田楞通内方方面六十八步問
各數若干
答曰外圓徑一百步内方面三十六步
法曰立天元一為内方面減倍通步得□丨為外圓
徑以自之得□□丨為圓徑冪
以三之得□□□為四段圓田
積於頭再立天元内方面以自
之又就分母四之得(元)□為四
段方池積以減頭位得□□丨為四段如積數寄左
然後以四之見積二萬四千八百一十六步與左相
消得□□丨平方開之得三十六步為内方面也減
倍通步即圓徑
依條段求之十二段至步冪内減四之見積為實十
二之通步為從一常法
義曰所減數内剰
下四箇方池疊補
了三箇外猶剰一
箇故以之為常法
第十三問
今有圓田一段内有方池水占之外計地五千步只云
從外田楞至内池角四邊各一十五步問方圓各多
少
答曰外圓徑一百步内方面五十步
法曰立天元一為内方面身外
加四為内方斜又加倍至步得
□□為外圓徑也以自增乘得
□□□為外徑冪以三之得□
□□為四段外圓積於頭再立天元内方面以自之
又四之得(元)□為四段方池積也以減頭位餘□□
□為四段如積數寄左然後列四之見積二萬步與
左相消得□□□開平方得五十步為池方面也身
外加四又加入倍至步即為外田徑也
依條段求之四之積步内減十二段至步冪為實十
二之至步身外加四為從一步八分八釐為常法
義曰三箇九分六釐計二步八分八釐其四箇圓田
内有四箇方水池除從步合占三箇外猶剰一箇水
池却於數内取了一步餘一步八分八釐故以之為
常法也其從步加四者蓋取斜中之方面也蓋不加
四不能見方面而但得方斜也
舊術曰四因積步為頭位又倍去角步自乘三之減
頭位餘折半為實又倍去角步三因加四為從法廉
常置九分四釐
第十四問
今有圓田一段内有方池水占之外計地三百四十七
步只云從田外楞通内池斜三十五步半問外圓内
方各多少
答曰外圓徑三十六步内方面二十五步
法曰立天元一為内方面加四得(元□)為方斜以減倍
通步得(太□)□為外圓徑以自增乘得□□□為外田
徑冪也以三之得□□□為四
段圓田積於頭再立天元内方
面以自之又就分四之得(元)□
為四段方池以減頭位得□□
□為四段如積寄左然後列四之見積一千三百八
十八步與左相消得□□□開平方得二十五步為
内方面也方面加四減於倍通步得圓徑也
依條段求之十二段通步冪内減四之田積為實十
二之通步加四為益從一步八分八釐常法
義曰此式元係虚從今以虛隅命之四段圓田減積
時剰下四段方池於從步内用訖三箇外猶剰一箇
却於二步八分八釐虛數内補了一步外虚一步八
分八釐故以之為法(從負隅正或從正隅負其實皆同故因此廉從以别之)
舊術曰倍通步自乘三之為頭位四因田積減頭位
餘為實又十二通步加四為從法廉常置一步八分
八釐減從開方(新舊廉從不同開時則同故兩存之)
第十五問
今有圓田一段内有方池水占之外計地三十三畝一
百七十六步只云内方周不及外圓周一百五十二
步問外圓内方各多少
答曰外圓周三百六十步内方周二百八步
法曰立天元一為内方面以四
之為内方周加不及一百五十
二步得□□為外圓周以自增
乘得□□□為十二段圓田積
於頭再立天元内方面以自之又就分十二之得(元)
□為十二段方池積以減頭位餘□□□為十二段
如積寄左然後列見積八千九十六步又就分十
二之得九萬七千一百五十二步與左相消得□□
□平方開得五十二步為内池方面也以四之為内
方周加不及步為圓周也
依條段求之十二段積步内減不及步冪為實八之
不及步為從四步為常法也
義曰十二段圓積該九段圓徑
冪九段圓徑冪便是九箇圓周
冪也據十二段圓積内元少十
二箇方池今於周冪内除折筭
外剰四箇池積故以四步為常法也
舊術曰十二之積步為頭位以不及步自乘減頭位
餘八而一為實以不及步為從法廉常置半步開平
方(新舊二術不同者舊術從簡耳算術本貴簡易而猶立新術者緣舊術難畫條段也餘倣此)
第十六問
今有圓田一段内有方池水占之外計地三千五百六
十四步只云内方周與外圓徑等問等數各若干
答曰内方周外圓徑各七十二步
法曰立天元一為等數便以為
方周以自之為十六箇方池於
頭(元)丨再立天元等數便以為
圓徑以自之又十二之得(元)□
為十六段圓田積内減頭位餘(元)□為十六段如積
寄左然後列真積三千五百六十四步又就分十六
之得五萬七千二十四步與左相消得□□平
方開得七十二步即等數也
按法後落條段一條依前例補之
依條段求之十二之真積為實無從一十一步常法
義曰十六箇圓積
乃十二段圓徑冪
也其十六箇圓積
内有十六箇方池恰是一箇方也此一箇方便是等
數冪也
舊術曰列田積從十一段平方開之得内方面四之
即等數也乂法以十六乘田積如十一而一所得開
方即等數
第十七問
今有圓田一段内有方池水占之外有地一千六百一
十一步只云外圓徑不及内方周四十二步問方圓
各若干
答曰外圓徑五十四步内方周九十六步
法曰立天元一為外圓徑加不及四十二步得
為内方周以自增乘得下式□
□丨為十六段池積於頭再立
天元外圓徑以自之又十二之
得(元)□為十六段田積也内減
頭位餘□□□為十六段如積寄左然後列真積一
千六百一十一步就分母十六之得二萬五千七百
七十六步與左相消得□□□平方開得五十四步
為外圓徑也加不及步為内方周也
依條段求之置十六之積加不及步冪為實倍不及
步為虚從一十一步為常
義曰十二箇圓徑
冪該十六箇圓田
積十六箇圓田積
内有十六箇方池其十六箇方池於實積内侵過所
加一角并二段虛從之數也
第十八問
今有圓田一段内有方池水占之外計地三百四十七
步只云外圓周内方周共得二百八步問内外周各
多少
答曰外圓周一百八步内方周一百步
法曰立天元一為内方面以四
之為内方周減於相和二百八
步得□□為外圓周以自增乘
得□□□為圓周冪便為十二
段圓田積於頭再立天元内方面以自之又就分十
二之得(元)□為十二段方池積也以減頭位餘□□
□為十二段如積寄左然後列見積三百四十七步
就分母十二之得四千一百六十四步與左相消得
□□□開平方得二十五步為内方面也四之為内
方周減於相和步為圓周也
依條段求之以十二之積步減和步冪為實八之和
步為虚從四常法
義曰十二段圓田内有十二箇
方池於方周冪内補了十二池
外猶欠四箇故以四為隅法此
式元係虛從今却為虛隅命之
故以四為虛常法
舊術曰相和步自乘於頭位以十二之積步減頭位
餘八而一為實相和步為從法廉常置半步減從
第十九問
今有圓田一段内有方池水占之外計地三十三畝一
百七十六步只云内外周與實徑共相和得六百二步
問三事各多少
答曰外圓周三百六十步内方周二百八步
實徑三十四步
法曰立天元一為内方面以減一百七十二得□丨
為外田徑也(倍云數得一千二百四步别得是六箇圓徑八箇方面兩箇實徑今將一箇方)
(面兩箇實徑合成一箇圓俓併前數而計是七箇方面七箇圓徑也今置一千二百四步在地以七約之)
(得一百七十二步為徑面共也便是一箇方面一箇圓徑更無)
(實徑也)以自增乘得□□丨為圓
徑冪也以三之得□□□為四
段圓田積於頭再立天元内池
面以自之又就分四之得(元)□為四池積以減頭位
得□□丨為四段如積寄左然後列見積八千九十
六步又就分四之得三萬二千三百八十四步與左
相消得□□丨開平方得五十二步為内方面也以
七之方面減於倍和步餘以七而一即圓徑也圓徑
内減方面餘者又半之即實徑也
依條段求之徑面共一百七十二也自之為冪又三
之於頭位内減四之見積餘為實六之徑面共步為
從一常法
義曰四之真積内有四箇方池於從法内疊周了三
箇外剰一箇故以一步為常法
舊術曰倍相和步自乘三之為頭位以一百九十六
步(按此即四與四十九相乘之數)之田積減頭位餘以十四而一為
實又六之相和步為從法廉常置三步半開平方見
内方面
第二十問
今有圓田一段内有方池水占之外計地二千四百七
十五步只云内外周與斜徑相和得二百五十九步
半問三事各多少
答曰外圓周一百八十步内方周六十步斜
十九步半
法曰立天元一為内方面以三
十三之減於十之云數二千五
百九十五步得□□為三十五
箇圓田徑(十之云數内有外圓徑三十箇内方面四)
(十箇角斜十箇今將七箇方面併入十箇角斜為五箇圓徑也總别得十之云數是方面三十三箇圓徑)
(三十五箇外更無斜徑角也)乃以三十五之圓徑自增乘得下式
□□□為一千二百二十五段圓徑冪也以三因之
得□□□合以四除之今不除便為四千九百段圓
田積於頭再立天元内池面以自之又就分以四千
九百乘之得□為四千九百段方池積以減頭位
得□□□為四千九百段如積數寄左然後列真積
二千四百七十五步就分以四千九百乘之得一千
二百一十二萬七千五百步與左相消得□□□平
方開得一十五步為内方面方(三十三之方面以減於十之相和二千五)
(百九十五步餘三十五而一即圓徑以方面加四減圓徑餘半之即斜徑也)
依條段求之十之相和步自之為冪以三之於頭位
以四千九百段見積減頭位為實一千九百八十之
相和步為從一千六百三十三為常法
義曰減數計三千六百七十五箇圓徑冪便是四千
九百箇圓田積也内漏下四千九百箇方池却於從
内疊用了三千二
百六十七箇方池
外猶剰一千六百
三十三箇方面冪故以之為常法也其從法元有一
百九十八箇方面合用一百九十八之相和步為從
今用一千九百八十箇相和步者緣為相和步先進
了一位也
第二十一問
今有方田三段共計積四千七百七十步只云方方相
較等三方面共併得一百八步問三方多少
答曰大方面五十七步中方面三十六步小
方面一十五步
法曰立天元一為方差以減中方面
(置併數三而一即得中方面)得□丨為小方面也
以自之得□□丨為小方積於頭再
立天元方差加入中方面得□丨為
大方面以自之得□□丨為大方積於次位又列中
方面□自之得下□為中方積於下位三位相併得
□□為一段如積數寄左然後列真積四千七百
七十步與左相消得□□開平方得二十一步即
是方差也(置方差數加中方即大方面減中方即小方面也)
依條段求之列併數以三約之所得即中方面也以
自之為冪又三之以減積為實無從二步常法
義曰積步内減三箇中方冪外有兩箇方故得二步
常法舊術又折半止得一箇
方也
第二十二問
今有方田一段其西北隅被斜水占之外計地一千二
百一十二步七分半只云從田東南隅至水楞四十
五步半問田方面多少
答曰田方面三十五步
法曰立天元一為水占斜加入
云數四十五步半得□(元丨)為田
斜以自增乘得□步□丨為田
斜冪於頭再立天元一水占斜
以自之為水占得小方積就分以一步九分六釐乘
之得(元)□(步)為所展得水占積也以減頭位得□□
□(步)為如積一段寄左然後列真積一千二百一十
二步七分半以一步九分六釐乘之得二千三百七
十六步九分九釐與左相消得□□□開平方得三
步半為水占斜加至步為田斜身外減四即是方面
也
依條段求之展積内減至步冪為實二之至步為從
九分六釐虛常法開平方得三步半即水占斜也
義曰今將水占斜直命為小方池面也
舊術曰列田積於頭位又列至步除四則直至步以
自乘減頭位餘為實二之直至
為從以九分六釐為廉從開平
方得二步半加直至步三十二
步半得三十五步即田方面也
此圖即舊術條段也舊術減云
步為直至步入法而求得二步
半為直至不及方面步新術展
積入法而求得三步半為水占
斜
益古演段卷上
