示兒編卷十九宋孫奕撰
字說
字異而義同
天地一也潛虛(温公)作䒶墬(古天地字)雷風一也周禮作靁飌
(古雷風字)左傳九扈毛詩桑扈扈字爾雅用鳸字說文用雇
字又或作&KR0008;其實一也萱草毛詩用諼字韓詩外傳
嵇康養生論用萱字阮籍詠懷詩用諠字說文用藼蕿萱
三字其實一也衮者衣之别名詩謂之衮禮記謂之
卷荀子謂之棬其為衣一也敔者止樂之器二禮尚
書謂之敔詩謂之圄其為樂一也獄一也在詩則有
宜岸宜獄在揚子則有狴犴使人多禮在漢刑法志則
有獄豻不平韶一也書謂之簫韶左傳謂之㲈箾周
禮謂之大㲈史記謂之九招孟子謂之徵招角招樂
記曰建櫜(建讀為鍵)僖二十三年作櫜鞬(九言反)其為弓矢之
衣一也公劉鞸琫容刀桓公二年作鞸鞛(上浦頂反下布孔反)
其為容刀之飾一也樂記何人斯作壎篪笙師文中
子皆作塤禮記周禮皆作八蜡字林獨作八禇
詩神祇祖考以安樂之周禮作天地神示(音祇)禮器有
繁纓巾車作樊纓(繁樊並步干反)禮記裨冕荀子禮論作卑&KR0008;
(與裨冕同)祭統共齊盛甸師作齍盛太宰以八柄詔王
(天官)内史作八枋(兵病反)繫詞天地絪縕班固東都賦作
烟熅書至治馨香郊特牲作羶薌(羶當作馨)谷風匍匐
救之檀弓作扶服詩綿蠻黃鳥大學作緡蠻書云
耄期射義作旄期語云齊衰昏義作資衰周書哀
矜折獄于定國傳作哀鰥哲獄子張篇君子之道焉
可誣也薛宣傳作焉可憮也論語申申如也漢書作
伸伸又侃侃如也唐張嘉貞傳作偘偘又鄉人儺
郊特牲作鄉人禓(音傷又為儺)月令又作難(乃多反)又必也
狂狷孟子作狂獧莊子齊物篇罔兩問景孔子世家
木石之怪䕫罔閬(注魍魎閬音兩)龜策傳序伏靈者千歲松
根也本草作茯苓祭義君子頃步而弗敢忘孝荀子
勸學不積蹞步孟子夫蚓上食槁壤下飲黃泉荀子
勸學螾無爪牙之利(螾與蚓同)魯頌能修泮宫禮器王制
並作頖宫堯典南訛馮相氏作南譌(五和反)又毛毨
司裘作㲝毨(上音毛)崧高不畏彊禦陳咸傳作疆圉
甘棠勿翦韋玄成傳作勿鬋學記夏楚二物舜典注
作榎楚詩和鸞雍雍東都賦作龢鑾夬卦其行次
且(與趦趄同)韓愈盤谷序足將進而趦趄進學解佶屈聱
牙唐元結傳作聱齖姤卦羸豕孚蹢躅三年問柳宗
元貞作躑躅困卦于臲卼秦誓邦之杌隉說命亮
隂三祀喪服四制作諒闇儒行篳門圭窬(音竇)襄公十
五年作閨竇縱叟王謀反事(縱子勇反臾音勇)柳子厚貞符
敺脅縱踴宋玉九辯鉏鋙而難入陸士衡文賦或岨
峿而不安白居易無可奈何歌齟齬其心胸曲禮定
猶與嵇康養生論内懷猶豫馬援傳計尤豫未决光武
紀冘豫(冘音滛說文曰冘冘行貌東觀記狐疑未决也亦音由不定也)太史公六家
要指論語者以六蓺為法孟子序作藝僖二十四年
狄固貪惏屈子離騷作貪婪經曰嗚呼一也漢五行
志作烏滹孔光傳作嗚呼王貢作惡虖董賢傳禮記大
學並作於戲詩烈文作於乎詩云委蛇一也後儒林
傳序作委它韓詩外傳任光傳贊楊秉傳並作逶迤楚
詞離騷九辯皆作委蛇九章作委移九歎作逶移列子
作猗移烽燧一也韓安國傳作&KR0034;&KR0034;子虛賦作㷭&KR2370;
田獵一也五子之歌作畋無逸作于田繫詞作以佃
小宗伯作大甸(並音田)禹貢雲土夢作乂職方作雲瞢
(亾貢反)又滎波職方氏注作滎播(音波)又被孟豬職方
氏作望諸左傳爾雅宋玉對楚王問皆作孟諸(孔氏曰豬)
(尚書作盟豬即爾雅東有孟豬是也)孟子封之有庳漢昌邑王傳作有
鼻鄒陽傳有卑(並毗至反)梁惠王下大王事薰鬻史記匈
奴傳葷粥居于北蠻外紀黃帝北逐薰鬻禮記晉人
先有事於惡池(呼池)揚子知江河之惡沲(音烏&KR0008;)職方氏其
川虖池光武紀渡滹沲又鰥寡孤獨得其飬詩至于
矜寡(矜音鰥)詩彷徨不忍去荀子禮論方皇㒺挾(讀作彷徨)
西都賦降周流以彷徨荀子正論坎井之鼃莊子作
壇井詩唐風云采苓采苓爾雅云霝大苦(釋曰蘦一名大苦郭)
(璞云苦草也)孟子云啜粥飲水荀子冨國篇嚽菽飲水(嚽與)
(啜同)書湯居亳荀子彊國作薄詩王居鎬京荀子正
論作滈又作鄗淮南子云屈商囚於羑里子長報任
少卿書作牖里詩岐有夷之行前地理志太王徒&KR1122;
(古岐字)又即有邰家室前地理志后稷封斄(讀曰邰)禹
貢至於陪尾前地理志作倍尾又析支渠搜前地理
志作渠叟檀弓自敗於臺(音胡)駘春秋作狐鮐繫詞
世紀作包犧漢律歷志作炮犧通歷作庖犧左昭公十
七年注莊子大宗師揚子問道班固東都賦皆作伏羲
揚雄傳作宓犧後蔡邕張衡傳作羲皇荀子成相作伏
戲前漢作宓戲書有臯陶鼂錯傳作咎繇荀子成
相篇湯讓於牟光莊子作務光(牟與務同)荀子曰堯學於
君疇新序子貢對哀公作君疇史或作尹夀書仲虺
之誥荀子法行篇作中蘬(與仲虺同)書說命學記作兌命
論語周任有言(季氏)盤庚作遲任又子貢樂記荀子
董仲舒贊作子贛又曾點史記作曾蒧(音點)又仲弓
荀子作子弓又孟之反哀公十一年作孟之側又作
孟子反莊子作孟子反何論云孟之反或云字反孟
子云宋牼荀子作宋鈃(與牼同)又逢蒙荀子王伯篇作
蠭門(音逢蒙)淮南子王褒頌作逢門七略作蠭門又離
婁莊子作離朱左傳納公孫寧于陳公羊作寗禮運
注亦作寗過秦論六國之士有寧越即寗越也史記有
寗成傳前漢作寗成書君牙緇衣作君雅書咸有
一德禮記作尹吉(吉音告)盤庚翼奉傳作般庚又吕
刑緇衣孝經作甫刑(說者謂吕刑後封甫東坡本孔穎達之說)君奭曰割
申勸寧王之德緇衣作周田觀文王之德詩小雅學
記作宵雅(宵之言小也音消)宣王之臣有南仲(班固人物表)博古
圖作南中(中仲古字通用)前漢鼂錯荆王劉賈贊及叙傳作
朝錯書鯀陻洪水國語作鮌列子名禦宼前藝文
志作圄宼(圄音禦)賈誼弔屈原賦云莫邪崔駰達旨辭
作鏌鎁詩顯顯令德中庸作憲憲又鵲之疆疆表
記作姜姜又脊令在原左傳爾雅東方朔荅客難作
鶺鴒又樂爾妻孥中庸作妻帑又氓之蚩蚩過秦
論甿隸之人劉向傳民萌何以勸勉(三氓字皆民也)又倉庚
喈喈宋玉好色賦作鶬鶊信南山云原隰邍師作邍
隰(古原字)書云天難諶詩天難忱斯又虎賁綴衣沈
約宋志作虎賁班固西都賦作贅衣大禹謨洚水儆
予滕文公下洚水警余舜典云姦宄司刑作姦軌
舜典法言曰殂落萬章作徂落又洪範有八政前藝
文志作鴻範又王道平平史記作王道便便又敷
納以言文帝紀作傅納以言又隨山刊木地理志作
栞書在璿璣易略例處璇璣以觀大運又縲絏之
中太史公傳作累紲之辱(與縲紲同)孟子雖有鎡基樊酈
等贊作兹基今病小愈前郊祀志上病瘉(讀作愈)又
伊尹在畎畆之中劉向傳雖在甽畆鼂錯傳中國之所
以離南畮也(與畆同)子虛賦下崢嶸而無地兮甘泉賦
似紫宫之崢嶸(音宏)過秦論遁廵而不敢進(遁千旬反)趙后
傳逡循固讓霍光傳使者旁午(猶言交横也)劉向傳水旱
饑蝝螽螟蠭午並起(蠭午猶雜遝也)悼李夫人賦惟幼眇之
相羊(猶逍遙也)宋玉風賦徜□中庭(音常羊一本作倘□)劉向傳惓
惓之義(與拳同)中庸得一善則拳拳服膺司馬遷傳拳拳
之忠王商傳商言有固疾(讀作痼)賈誼傳䟽曰必為錮
疾杜鄴傳報睚眦(睚音厓舉目也眦即眥字目厓也)孔光傳厓眥莫
不中傷(厓五懈反眥杜懈反)郊祀志毒冒(毒音代冒莫佩反)西域傳贊
睹犀象瑇瑁則連珠厓七郡(瑇瑁古代妹)武帝紀單于待
命加嫚(音曼)董仲舒傳桀㬥謾(音慢)鼂錯傳在俛卬之間
(卬讀作仰)王章傳今不自激卭(讀作昂仰頭為卬)揚雄傳横江潭
以南&KR1081;兮(&KR1081;往也子放反)又甘泉賦&KR0616;&KR0616;離宫般以相燭兮(&KR0616;古)
(往字)高帝紀旗幟皆赤(式志反字或作識作志音義同)食貨志旗織加
其上(織作熾)叔孫通傳設兵張旗志(與幟同式志反)五行志劉
屈氂復坐祝謯要斬(謯側據反古詛字)上官后傳祝謯後宫(謯古)
(詛字)律歷志黃帝使泠淪(音倫)外紀黃帝紀命伶倫造律
吕揚雄解嘲縹縹有凌雲之志(縹匹昭反)揚雄作飄飄
相如子虛賦封彊畫界(彊讀作疆)王子侯表畺土過制(畺與疆同)
趙廣漢傳廋索私屠沽(廋與搜同)王莾傳摉索城中(摉與搜同)
藝文志易之嗛(又與謙同)五行志岷山崩癰(讀作雍)王莾
傳長王館兩岸崩邕(讀作壅)蒯通傳天下匈匈翟方進
傳羣下兇兇(匈匈二字雖無音皆當作上聲讀)項羽贊頫首延頸(頫古)
(俯字)韓信傳俛出跨下(俛亦俯字)鄭宗傳皞天罔極(皞與昊同)相
如封禪書肇自顥穹生民(顥與昊同)蘇武傳霍光寑其奏
趙充國傳夜不寢至旦論語終夜不寢(寑與寢同)書曰若疇
圻父即詩云祈父(孔氏曰司馬掌封畿兵甲古者祈圻畿同字得通用故詩作祈書作圻)
字同而義異一
大禹謨降水儆予(即孟子謂洚水者洪水也)禹貢北過降水(水名)伊
訓臣下不匡其刑墨祭統草艾則墨田蚡傳竇嬰墨墨
不得志(讀作默)家語在厄篇有埃墨墮飯中顔回取而食
之昭十四年貪以敗官為墨冏命侍御僕從萬章下
使之僕僕爾亟拜也大禹謨汝惟不伐既濟卦高宗
伐鬼方車千秋傳千秋無伐閱(伐讀作閥)詩伐木丁丁堯
典厥民夷(平也)草蟲我心則夷(悅也)舜典蠻夷(夷狄)猾夏繫辭
夷者傷也玉藻灌尊夏后以雞夷(讀作彛)孟子引詩民之
秉夷(讀曰彛)韓愈羅池廟碑不鄙夷其民堯典以殷仲
春(殷正也)詩憂心殷殷(憂貌)漢文帝贊海内殷冨(盛也)語殷因
於夏禮(國名)相如傳文君侍者通殷勤(與慇同)大禹謨皋
陶矢厥謨(矢陳也)大東其直如矢(箭也)莊子人間世篇愛馬
者以筐盛矢(與屎同)雍也夫子矢之(誓也)太甲惟明明后
(君也)曲禮再拜稽首而后對(與後同)書毋作神羞(耻也)左傳
可以羞於王公(進也)膳夫掌王之食飲膳羞(致滋味為羞)又
永底烝民之生(致也)梅福傳爵禄天下之底石(與砥同)洪
範五皇極(中也)又威用六極(窮也)詩昊天㒺極(盡也窮也)星有北
極室亦有極杜詩仙仗離丹極李白大鵬賦序云可謂
神遊八極之表倪寬傳天子建中和之極(正也)舜典讓
于䕫龍(䕫舜臣也)大禹謨䕫䕫齋栗(敬貌)劉子曰䕫之一足(獸名)
洪範九疇(類也)孟子糞其田疇(說文曰耕治之田也)荀子正論至
賢疇四海(成也籌也)前律歷志疇人子弟(與疇同)書疇敢不袛
若王之休命(誰也)檀弓疇昔之夜(疇昔也)無逸君子所其
無逸(安也)立政乃惟庶習逸德之人(過也)孟子遺逸而不怨
(遺也)唐文藝傳序史家逸其行事(失也)成公三年馬逸不能
止(奔也)杜詩俊逸鮑參軍(超也)大禹謨儆戒無虞(度也)國語
文王詢于八虞(官也)孟子伯者之民驩虞如也(樂也)詩騶虞
(獸名)舜典疇若予工(順也)莊子人間世吾語若(汝也)漢石顯
傳綬若若耶(長貌)唐儒學傳序取三品以上子弟若孫為
之(與也)孟子序若此者衆(如也)泰誓毒痡四海老子亭之
毒之(王弼注亭謂品其形毒謂成其質)臣工奄觀銍艾(讀作乂即乂也)前郊
祀志天下艾安(讀曰乂治也)王褒傳俊艾將自至(讀作乂俊乂也)傅
介子傳不誅無以懲艾(讀作乂)下武昭哉嗣服(事也)論語
有事弟子服其勞(用也)又以服事殷(服事也)詩無思不服(畏也)
賈誼傳服飛入誼舍(讀作鵩)書弼成五服又彰施于五彩
作服(衣也)詩麟之定(題也)定之方中(星名)我將維天其右
之(右與祐同)書相成王為左右泰卦以左右民(音左佑助也)詩
采苓舍旃舍旃(之也)王褒傳頌荷旃被毳(與氊同)甘棠召
伯所說(息也)問明篇韓非作說難之書詩胡為乎泥中
(胡何也)狼跋其胡(頷也)胡考之寧(遐也)應劭漢儀奏曰宋愚人
寶燕石覩者掩口盧胡而笑(笑貌)李□傳贊屈萬乘之尊
自等於古胡(胡人也)又桓桓武王(桓威也)周禮公執桓圭
(植也)周易磐桓利居貞(旋也屯卦)小心翼翼(恭也)書翼日乃瘳
(明也)莊子以禮為翼(羽也)又榖則異室(榖生也)榖旦于差(善也)
書既冨方榖(禄也)百榖用成(榖粟也)又我武維揚(威武也)曲
禮堂上布武(跡也)語曰武盡美矣(武王樂名)
示兒編卷十九
