示兒編卷二十宋孫奕撰
字說
字同而義異二
詩鶴鳴于九皋(九折澤也)哀公二十一年魯人之皋數年(緩也)
燕燕于飛(□鳥)嘉賓式燕以衎(安也)又夏屋渠渠(勤也)前
漢吳王傳為渠率(大也)後漢薊子訓傳兒識父母軒渠笑
悦(軒舉笑貌)前漢石渠論五經同異(閣名)杜詩憶渠愁只睡(他也)
韓詩清溝映汚渠(溝也)俾爾耆而艾(老也)夜未艾(止也)孟子
求三年之艾(草名)又夀考且寧(考老也)作召公考(成也)書三
載考績(推也)爾雅釋名父死曰考淮南子夏后之璜不能
無考(瑕也)又福履將之(履祿也)君子所履(踐也)孝經滿而
不溢(盈也)維天之命假以溢我漢食貨志黃金以溢為名
禮樂志郊祀歌舞成八溢(並與益同)公孫丑下弟子齊宿
而後敢言(讀作肅)漢哀帝紀宿夜憂勞(讀作夙)西域傳大宛
國有馬耆目宿(讀作苜蓿)左傳再宿為信息夫躬傳僕遫
不足數(僕步木反)莊子人間世篇適有蚉䖟僕緣前郊祀
志怱明上通(怱與聰同)陳湯傳踰怱嶺(與葱同)樊酈等贊雖
有兹基(兹讀曰鎡)匈奴傳前世重之兹甚(與滋同益也)書念兹在
兹(此也)李尋傳人民繇俗(繇與謠同)鼂錯傳禹得咎繇(與皐陶同)
高帝紀常繇(讀作傜)王吉傳吸新吐故以練五臧(才浪反)
王莽傳府臧完具前地理志市明珠璧流離(與琉璃同)揚
雄傳亾春秋之彼離(讀作披離)易明兩作離(卦名)詩彼黍離離
(盛貌)旄邱流離之子(别也)班固東都賦僸佅兜離(夷樂名)張良
贊高祖數離困厄(遭也)毛詩注芍藥一名將離(草名)文選沈
休文詩紫燕光陸離(明也)食貨志賦入貢棐(與篚同)戾太
子傳母作棐德(古匪字)書天棐忱辭(輔也)高帝發關中老
弱未傅者悉詣軍(傅音附)鼂錯贊爰盎亦善傅會(讀曰附)
律歷志罷去尤䟽遠者十七家(與疎同)王吉傳布衣䟽食
(與蔬同)翼奉傳般庚遷殷谷永傳般樂遊畋(並音盤)乾
卦反復道也(復芳服反)叔孫通傳惠帝作復道(與複同)高帝紀
㠯沛為湯沐邑復其民(除也)雍也亦可以弗畔矣夫(畔背)
(也)左傳如農之有畔(田界)詩無然畔援(猶䟦扈也)鄉黨屏氣
似不息者漢廣不可休息高帝紀臣有息女荅客難喟
然長息雍也今汝畫(止也)揚子書心畫也(字畫)鼂錯傳計
畫始行(策也)揚子或曰人羡久生告子上無或乎王之
不智也(惑同)泰卦后以財成天地之道(財與裁同)賈誼傳唯
陛下財幸(裁字同)五行志選期門郎有財力者(與才同)文帝
紀見馬遺財足(與纔同)曲禮臨財毋苟得(貨財)中孚卦我
有好爵吾與爾靡之(靡本作縻同亾池反)文帝紀為酒醪以靡榖
者多(音縻)繫詞天高地卑丙吉傳西曹地忍之(地但也亦第也)
又其臭如蘭(香也)鄉黨臭惡不食(穢也)又其殆庶幾乎
(庶幸也)論語既庶矣(衆也)籩人棗㮚(古栗字)叙傳郡中震㮚
(讀作慄)又云㮚取予(老景也)禮記以共齊盛(共與供同)小明靖
共爾位(作恭字)中庸拳拳服膺(胷也)詩戎狄是膺書誕膺
天命(上擊也下受也)曲禮儗人必於其倫(比也)食貨志黍稷儗
儗(盛貌音擬)少儀客爵居左又禮器周禮曰享先王以玉
爵(酒器)孟子周室班爵禄也經解潔淨精微(妙也)又不遺
微小毛詩不以微薄廢禮(小也)語曰微管仲吾其被髮左
衽(無也)學記善學者如攻堅木論語剛毅木訥近仁
檀弓事君有犯無隱(匿也積也)中庸索隱行怪(逸也)孟子惻隱
之心(痛也)荀子哀公篇其馬將失(讀作逸奔也)杜欽傳言失
欲之生害也(與逸同)繫詞原始要終(要求也)賈誼策一脛
之大幾如要(讀作腰)王莽贊以要名譽(讀作邀)論語雖曰不
要君吾不信也揚子般投其斧而習諸揚雄傳般倕
弃其剞&KR2683;(與班同人名)禮樂志般裔裔(班)趙充國傳般師罷
兵(音班還也)孟子有欲為王留行者霍去病傳留落不耦
孟子我非堯舜之道不敢陳於王前漢史陳陳相因
論語子在陳楊子一卷之書必立之師周易師衆也
論語加之以師旅易不速之客三人來(速召也)楊子震
乎辰何來之遲而去之速也易元者善之長也孟子
勇士不忘喪其元(首也)書一人元良(大也)董策春秋謂一為
元(始也)司馬遷贊或有柢梧(音悟)項羽傳諸將莫敢枝梧
(音悟)張良等贊魁梧竒偉(音悟言可警悟今人讀為吾非也)
字異而音同
鄉黨當暑袗絺綌玉藻振絺綌不入公門(與袗同之忍反)為
政非其鬼而祭之諂也表記事君遠而諫則讇也(本亦作諂)
傳潢汙行潦之水食貨志川原為黃滹(與潢汚同)五行
志兒嗁腹中(亦作啼)嚴助傳孤子謕號(古啼字)吕后紀徘
徊往來(古裴字)郊祀志神裴回若留放文帝紀見馬遺
財足(與裁同)高惠后文功臣表裁十一二(與財同)鼂錯傳遠
縣纔至(音才僅也)王褒傳萬祥畢溱(讀作臻)禮樂志四極爰
轃(與臻同)項籍傳楚蠭起之將(古蜂字)過秦論豪傑蜂起
東方朔傳變詐鏠出谷永傳灾異鋒起趙廣漢傳專
厲強壯蠭氣中山靖王傳讒言之徒蠭生(並讀曰鋒)相如
封禪書逄涌原泉(逄讀曰蠭言如逄大原泉也)五行志&KR0034;火長通
詩頡之頏之甘泉賦魚頡而鳥䀪(胡行反)詩差池其羽
子虛賦柴池茈虎(柴音差參差也茈音此虎音豸不齊也)刑法志法度
&KR2330;異姓諸侯王表墮城銷刃(火規反)禮樂志六合紛員
(音云)相如傳威武紛云揚雄傳紛沄沸渭奮擊貌韋賢
傳萬國□平(古攸字所也)叙傳九疇□叙(古攸字)食貨志直
為此廪廩也(危也)揚雄傳下隂&KR0579;以慘廪兮(廪來感反一讀如本字寒)
(凉意)循吏傳此廩廪庶幾德讓君子之遺風(言有風采也)西域
傳湏國禀食(給也音廩)王莽傳封劋胡子(子小反)西域傳王
莽封郭欽為剼胡子(子小反)枚乘傳隊入深淵(隊直類反)王
莽傳危亡之禍不隧如髮(直類反)天文志枉矢䃍至地則
石也(讀作墜)叙傳薄姬䃍魏(古墜字)禮樂志王吉疏恩愛
寖薄(古浸字)溝洫志西南出寢數百里(古浸字)劉向傳灾異
&KR1171;甚嚴延年傳浸浸日多(漸也)地理志寖曰五湖(古浸字)
中庸君子之道闇然而日章(音暗)文帝紀詔三光晻昧(音暗)
律歷志宓戲氏之所以順天地(宓與伏同)相如傳青琹虙
妃(虙讀作伏)藝文志蹵&KR0034;(上子六反下巨六反)枚乘傳東方朔傳作
蹵鞠霍去病傳作躢鞠高帝紀令趨銷印又令趣丞
相急定功行封(並音促)孟子舍己之田而芸人之田甫
田或耘或耔(音云本亦作芸)禮運君位危則大臣倍(步内反)坊
記利禄先死者而後生者則民不偝(音倍)莊十一年禹
湯罪已其興也悖焉(蒲忽反)告子浡然而生梁惠王則苖
浡然興之矣(作勃同)繫詞屈信相感而利害生樂記習
其俯仰詘伸郊祀志莫不搤&KR1266;(音厄又與扼同)又嗔目㧖&KR1266;
張良等贊數離困阸(與厄同)太史公傳仲尼戹而作春秋
翟義傳以成三□(古戹字)刑法志聖人既躬明悊之性
(讀作哲)叙傳聖喆之常(音哲)孟子抱關擊柝貨殖傳作擊
&KR2190;(與柝同)周禮弁師五采繅(音早古藻字)都宗人國有大
故則令&KR0008;祠(本作禱丁老反)太卜清二瞢(音夢)占人八簭(音筮)
太卜三&KR2691;(音兆)太祝辨九&KR0596;(音拜)太胥舍采(音釋菜)
字同而音異
賈誼傳貴賤有等而不隃貴(踰同)趙充國傳兵難隃度(音遙)
韋賢傳我王以媮(愉同)襄三十年晉未可媮也(音偷薄也)
孝經示之以好惡周禮天地神示(音衹)子路行行如也(音項)
詩寘彼周行(音航)詩有覺德行(音幸)論語從之純如也(從音縱)
又從者見之(才用反)詩衡從其畆(平聲)檀弓爾無從從(縱字上聲)
繫詞造書契(音忌)書帝曰契(音屑)詩死生契闊(音挈)通鑑安
帝義熙二年契丹(音乞)左傳叙創通大義(音剏)曲禮頭有
創則沐(初良反)禮器犧尊在西(素何反)書犧牷牲用(音羲)
易輿說輹(吐活反)詩說于桑田(音稅)論語不亦說乎(音悦)采
薇命將率(本亦作帥)桓二年藻率鞸鞛(音律)祭義古之獻繭者
其率用此與(音律)中庸山一卷石之多(卷音權)玉藻龍卷
以祭(音衮)論語則可卷而懷之(音捲)毛詩卷阿(音拳曲也)曲禮
定猶與(音又)檀弓下咏斯猶(音搖)孟子般樂飲酒(音盤)學行
般投其斧(音班)相如封禪書般般之獸(古班字)趙充國傳般
師罷兵(音班)書十旬弗返(音循)均人豐年則公旬用三日
(音均)論語不能專對(如字)大司徒其民專而長(徒刃反)孟
子今病小愈荀子君子篇天子者形至佚心至愈(音偷)
媒氏純帛無過五旬(音緇)詩白□純束(音屯)高祖紀諸侯
罷至戲下(虛為反謂軍之旌麾)通鑑高祖紀項羽進至戲(許宜反地名)
荀子文武之道同伏戲(與羲同)大學詩云於戲前王不忘
(好胡反)樂記禮有□喪服小記□葬者□虞(音赴)成
二年左輪朱殷(音因赤黑色也)詩殷其靁(音隠)景帝紀罪人不
帑匈奴傳虛費府帑(台黨反)禮樂志陳舜之後招樂存
焉(音韶)項羽贊招八州而朝同列(音翹舉也)揚雄傳默有深
湛之思(與沉同)成帝贊湛于酒色(音耽)大禹謨奄有四海
(與淹同)漢郊祀歌神奄畱(與淹同)論語辟諸草木(音譬)戾太
子傳辟諸甘泉(音避)洪範惟辟作福(必益反君也)孟子放辟邪
侈(與僻同)禮記王制正刑明辟(音闢法也)張釋之傳跪而結
之(音係)陸賈傳尉佗結箕踞(音髻)尚書推而内之溝中(音納)
溝洫志盟津洛内(音汭)樂記詩云莫其德音(莫白反)詩維
莫之春(音暮)
示兒編卷二十
