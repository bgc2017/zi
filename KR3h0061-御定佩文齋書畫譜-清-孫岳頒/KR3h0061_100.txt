欽定四庫全書
御定佩文齋書畫譜目錄
第一百卷
歴代鑒藏畫六
明董其昌容臺集
明董其昌畫禪室隨筆
明陳繼儒秘笈
明茅維南陽名畫表
明郁逢慶書畫題䟦記
明郁逢慶續書畫題跋記
明汪砢玉珊瑚網
欽定四庫全書
御定佩文齋書畫譜卷一百
歴代鑒藏十
畫(六)
明董其昌容臺集
郭忠恕谿山行旅圖予得之長安韓宗伯見而竒之
予家董源溪山圖墨法沉古
予家有董源溪山行旅圖沈石田曾仿之
昨年于潘侍御翔公邸舍見燕文貴溪山風雨圖行筆
潤秀在惠崇巨然之間借觀旬日
巨然松隂論古圖今攜至西湖展觀乃絶似兩峰六橋
景界
李成畫偏頭關在萬金吾邦孚家予在長安借臨
予嘗見趙文敏扣角圖仿關仝皆用横皴如疊餻坡也
予家有關仝秋林暮靄圖絹素已剥落獨存其風骨尚
足掩映數代名手數輩
予得大姚村圖乃高尚書真蹟煙雲淡蕩格韻俱超
予與嘉興項元汴所見王維雪江圖都不皴擦但有輪
廓耳又予至長安得趙大年臨右丞湖莊清夏圖亦
不細皴稍似項氏所藏雪江卷最後得郭忠恕輞川
粉本乃極細皴相傳真本在武林
趙吳興雪圖小幅頗用金粉予一見定為學王維
聞金陵有王維江山霽雪一卷為馮宫庶所收此卷是
京師後宰門拆古屋于竹竿中得之凡有三卷皆唐
宋書畫也
趙令穰江鄉清夏卷筆意全仿右丞予從亰邸得之
陡壑密林圖子為庶常時見之長安邸中已歸雲間復
見之顧中舍仲方所仲方諸所藏大癡畫盡歸于予
獨存此耳
子久陽明洞天圖為吾松顧中舍名正誼之所藏也中
舍持入長安為川中郭民部所購客有游蜀者得之
歸江南
予見管夫人山廬繡佛圖今復見佛像及小楷皆有法
度
仇實父臨趙伯駒光武渡河圖為近代高手第一
予以丙申冬得黃子久富春大嶺圖卷丙寅秋得沈唘
南仿癡翁富春卷相距三十一年二卷始合
嘗見王叔明溪橋玩月圖又名具區林屋圖皆摹王右
丞(容臺集)
明董其昌畫禪室隨筆
吾家有董源龍宿郊民圖蓋宋藝祖下江南時所進御
者
董北苑蜀江圖瀟湘圖皆在吾家筆法如出二手又所
藏北苑畫數幅無復同者
畫譜不載司馬君實予曾見其畫大類營丘有小米作
一幀配之宋人題欵甚多
予藏北苑瀟湘圖嘗游瀟湘道上山川竒秀大都如此
圖而是時方見李伯時瀟湘卷曾效之作一小幀今
見北苑乃知伯時終乏蒼莾之氣
石田春山欲雨圖卷向藏王元美家今歸予處
春郊牧馬圖或曰趙王孫子昂或云仲穆予定以為五
代人筆
王右丞畫子從檇李項氏見釣雪圖盈尺而已絶無皴
法最後得小幅乃趙吳興所蔵頗類營丘而高簡過
之又于長安楊高郵所得山居圖則筆法類大年有
宣和題然不如馮祭酒江山雪霽圖具有右丞妙趣
倪雲林不畫人物惟龍門僧一幅有之亦罕用圖書惟
荆蠻民一印者其畫遂名荆蠻民今蔵予家華溪漁
隠王叔明嘗作數幅今皆為予所蔵
予與仲醇在吳門韓宗伯家其子古周攜示趙千里三
生圖周文矩文會圖李龍眠白蓮社圖顧愷之右軍
家園景
項又新家趙千里四大幀千里二字金書予與仲醇諦
審之乃顔秋月筆也
黃子久畫以予所見不下三十幀要之浮巒煖翠為第
一
趙文敏洞庭兩山二十幀各題以騷語四句全學董源
為余家所藏
郭忠恕越王宫殿向為嚴分宜物後籍沒朱節菴國公
以折俸得之流傳至予處其長有三尺餘皆沒骨山
也予細檢乃畫錢鏐王宫非勾踐也
李成晴巒蕭寺文三橋售之項子京大青綠全法王維
今歸予處細視之乃董羽也
京師楊太和家所蔵唐晉以来名蹟甚佳有右丞畫一
幀宋徽廟御題左方真竒物也
予家所藏北苑畫有瀟湘圖商人圖秋山行旅圖又二
圖不著其名
李伯時西園雅集圖有兩本予從長安買得團扇上者
米襄陽細楷不知何本又别見仇英所摹文休承䟦
後者
予買龔氏江貫道江山不盡圖法董巨其絹約有二三
丈後有周密林希逸跋
予從嘉禾項氏見晉卿瀛山圖筆法似李營丘而設色
似思訓脱去畫史習氣
友人以巨然松隂論古圖售于予者予懸之畫禪室中
予家有趙伯駒春山讀書圖趙大年江鄉清夏圖今年
長至項晦甫以子昂鵲華秋色卷見貽
倪黃合作予所見三幀獨楊太守家藏為最
輞川招隠圖為郭恕先筆予得之長安周生今年復于
吳門見郭河陽臨本乃易雪景為設色山矣
吾鄉畫家元時有曹雲西張以文諸人皆名筆曹本師
馮覲郭熙蔵此以存故鄉前輩風流以文畫乃有絶
肖大癡者予得之長安今合此乃雙美也
予所藏勘書圖學李昇金盤鵓鴣學周昉皆有奪藍之
手我朝則沈啓南一人而已
予于宋光禄家得米元章所畫研山雲根雪浪直鑿混
沌吾鄉雪居先生又圖為卷可與元章競爽
七夕泊舟吳閶張慕江以畫售於予有梅花道人大軸
仿巨然又高克恭雲山秋霽與謝伯誠學董源廬山
觀瀑圖皆竒筆也
予所蔵雲林秋林圖當在子久山樵之上
予在廣陵見司馬端明畫山水細巧之極絶似李成多
宋元人題跋
王太守禹聲出其先世所蔵有趙千里後赤壁賦一軸
趙文敏落花游魚圖溪山仙館圖又老米雲山倪雲
林漁莊秋霽梅道人漁家樂手卷李成雲林卷皆希
代寳也(畫禪室隨筆)
明陳繼儒祕笈
項希憲家馬和之邠風一卷七月至狼跋凡七段皆高
宗補書經文
梅花和上寫竹譜二十幅在項又新家
徐幼文畫法董源予于項氏見之
予于項玄度家見黃鶴山樵花溪漁隱一軸天真道人
圖一軸又倪雲林一軸又盛子昭雪景一軸王孟端
梧竹一軸又趙子昂落花游魚一軸又馬遠探梅單
條一軸又文太史仿趙子昂送王履吉一軸又馬遠
梅花冊二十六幅盧楞伽六祖像一卷又李龍眠狂
僧圖一卷
王維雪蕉曾在清閟閣楊廉夫題以短歌
予見錢舜舉畫五君咏卷學周文矩王蒙跋極推轂之
王維江干雪意圖卷藏王敬美家又見梁伯龍示予
大青綠獅子羅漢一軸亦云右丞筆也
鐵崖圖水墨上書大癡為廉夫作唐子華題
趙文敏小像一軸止半身公有七言律詩題其上後有
男雍重装四字友人劉無己家見之
著色倪雲林始在宋光禄民倩家後為徐太常所藏
徐澤夫長君藏吳道子三十二相觀音水墨卷子
予有李嵩骷髏團扇又有一方絹為休休道人大癡題
金壇王肯堂見而愛之遂以贈去
乙未六月初四過項又新觀顧定之修篁圖趙善長山
居讀易圖王叔明咏石圖徐幼文林泉高逸圖香光
居士王叔明丹山瀛海圖趙文敏觀瀑圖錢霅川青
山白雲圖歸去來圖馬和之毛詩鶉鵲篇破斧篇
趙千里春郊走馬卷絹素無跋
王齊翰陸羽煎茶圖馬和之春宵鶴唳秋空隼舉王晉
卿雪霽羣鴉圖王右丞松江圖宋徽宗寫生翎毛圖
李營丘秋晚圖盛子昭雲深處皆項氏藏
予見王右丞山莊圖又雪霽捕魚圖山莊樹葉皆如个
字其雪霽枯樹圖似郭熙二卷皆無欵疑宋人臨稿
也
項希憲藏石田水墨三檜卷極竒
子昂水村圖學摩詰在王敬美家文太史臨摹一卷如
出趙手予于白下得之
元美公石田春山欲雨圖卷今歸董玄宰
文衡山寫雲山一卷堪與白石翁三檜卷敵手
予有趙承旨卷花木竹石及漫興語共二十七小幅
曹雲西有霽雪圖旁題云老雲為敬之作
予于王冏伯處見周昉撥阮圖却無竹馬小兒等景上
有高宗題周昉撥阮圖五字
鵲華秋色卷趙子昂為周公謹作山頭皆著青綠全學
王右丞
鄭所南蘭一卷畫左欵云丙戌正月十五日寫
宋徽宗竹禽卷趙子昂題其後又見徽宗畫六石玲瓏
古雅學吳道子此二卷項晦夫所蔵
仇實父畫子虚上林圖長五丈盖生平得意筆也予見
其文姬十八拍圖汴橋會盟圖赤壁賦圖皆属能品
而不若此卷為第一
池灣沈貞仲多家藏出示宋人畫册内有李唐趙千里
劉松年李嵩皆精絶餘皆馬夏為多又見馬遠漢宫
春曉一軸梅花道人竹一幅梅花折枝插缾中下以
斑竹方架承者一軸又倪雲林山水一軸竹一軸趙
子昂載酒圖一軸仲穆洗馬圖一軸騎馬圖一軸又
盛子昭山水一軸上有劉伯温題又沈石田仿梅道
人松石一軸又桐石一軸又竹鷄芙蓉一軸又文太
史柏舟圖一軸又水仙一軸仇十州四皓一軸又梅
花道人冊葉十三幅邀予題之予為標其簽云梅沙
彌以畫說法
小米大姚村圖赭石甚紅蔵顧仲芳中翰家
予曾見梁風子孔子夢周公圖莊生夢蝶圖蕭蕭數筆
神仙中人也
予見王元章飛白竹一軸題云己丑歲夏五月二十二
日會稽王冕寫
宋理宗御像郭蕭齋所寫度宗御像俞似齋寫
高逸圖趙承旨作真逸品也
文湖州竹見真蹟一幀在横冊上乃折竹也其題者柯
九思金粟道人(太平清話)
明茅維南陽名畫表(韓宗伯存良家藏)
韓朝延氏曰先宗伯前後所收名畫神品數百丹青墨
戲並是甲觀予南北宦游遂至遺失追理畫目十忘七
八聊且為我表之于是續撰南陽畫表
道釋人物
魏曹弗興兵符圖梁武帝唐太宗宋徽宗等題跋
晉顧愷之洛神圖宋高宗前後小璽
射雉圖宋徽宗小璽
南北朝張僧繇五星二十八宿圖梁令瓉篆書星法宋
高宗題前後御璽元趙子昂題跋
小李將軍李廣射猿圖
閻立本蕭翼賺蘭亭圖宋高宗小璽
陳叔達鎻諫圖宋徽宗前後小璽
吳道玄天王送子圖宋高宗乾卦紹興小璽賈似道封
字長印曺仲玄李伯時王廉等跋
觀音變相黃山谷題跋
常粲鎖諫圖宋徽宗前後小璽
張萱明皇夜游圖
韓幹明妃上馬圖趙子昂跋
夜游圖宋高宗前後小璽
周昉對鑑仕女圖宋高宗題前後小璽
璇璣詩圖蘇子瞻等跋
日本女騎圖宋徽宗題前後小璽
揮扇士女圖
韓滉晉公演樂圖
五代支仲元三仙弈棋圖宋徽宗金章宗等題跋前後
小璽印記
漢宫春晝圖
宋王齊翰勘書圖蘇子瞻子由等跋宋徽宗題并前後
小璽
孫知微上真像
周文矩文會圖宋徽宗題蔡京跋
李公麟三清像清閟閣印
番王禮佛圖前元人跋
郭子儀單騎降番圖宋名賢并趙子昂題跋
番僧渡海圖元人題跋印識
石鼎聯句圖
慈孝故實八則每則伯時書其事趙松雪跋今亡見莊
㫤題識
馬和之蓮社圖宋末人跋
李唐袁安卧雪圖宋高宗跋
三生後身圖元虞伯生等跋
趙伯駒三生前事圖元趙松雪等跋尾
李嵩大内工作圖
陳居中文姬十八拍圖宋高宗按款題跋
張翼臨韓滉村翁嫁女圖
馬遠臨江村社會圖
元趙孟頫摘花引子圖
高士圖
錢選維摩像
蕭翼賺蘭亭圖
趙子昂百花美人圖
趙子昂達摩佛像圖
子昂畫宣聖像
子昂畫山水人物
龔開鍾馗元夜出游圖開篆文自題并前元十餘人跋
山水界畫
南北朝展子虔游春圖宋徽宗前後小璽元人跋
王維精能圖宋高宗璽並題
圓光二水前元十餘人題跋
李思訓御苑采蓮圖有趙肅張伯雨印文休承等跋
行幸蜀川圖宋高宗前後小璽
周古言東山圖
李昭道海天落照圖
桃花源圖宋高宗題
荆浩山莊圖宋高宗題并前後小璽
宋郭忠恕越王宫殿圖宋高宗題
李成古木寒泉圖
董源雲山圖趙松雪跋
范寬長江萬里圖卷長五丈竟一紙也
李公麟九歌圖曹緯吳傅朋謝弈恭弈修等跋
西園雅集圖葉石林等跋
米芾雲山遠樹圖後方自題并康里子山跋
硯山圖宋高宗小璽潘若水跋
雲山圖康里子山跋
馬和之風雅八則莊蓼塘印識
二南圖趙子昂跋
陳風十篇圖宋高宗寫毛詩并跋
李唐山隂圖宋高宗跋
王子猷雪夜訪戴圖
寒江漁艇圖宋高宗跋
雪塢幽居圖宋高宗跋
江山勝景圖前元人跋
馬遠待月圖前元人跋
踏歌圖宋高宗題并前後小璽
夏圭江山清遠圖
李確春山游騎圖
趙孟頫重江叠嶂圖
王振鵬金明池奪標圖元時十餘人題跋
黃公望重山叠嶂圖國初人跋
米家書畫船圖同時人題跋
盛懋吹簫圖國初人跋
王蒙仙山修道圖
桃花書屋圖勝國人題
芝蘭室圖同時人題
倪瓉林亭小景
家園圖同時名人題咏甚衆
花果鳥獸
南北朝陳閎人馬圖宋人䟦
胡瓌番部卓歇圖宋徽宗前後小璽
韓幹照夜白馬圖宋元人跋高宗璽記
雙騎圖蘇子瞻題米芾等題名并趙子昂康里子山跋
十陸馬圖趙子昂跋
百馬圖宋徽宗前後小璽
拳毛騧圖宋徽宗題前後小璽
張符十牛圖
五代黃筌杏花三猿圖宋高宗題前後小璽
芙蓉鸂鶒圖
宋徽宗百合竒石圖宋名人題倪元鎮等跋
元錢選九馬圖
凡四十七人計九十九圖(南陽名畫表)
明郁逢慶書畫題跋記
倪元鎮松亭山色圖惠山圖
王叔明華溪漁隱圖紙上闊幅竹趣圖
唐韓滉五牛圖此六字宋徽廟金書籖畫在黃麻紙上
唐曹霸玉花騘圖米元章小行書杜工部丹青引
蘇東坡墨竹一枝在白宋紙上左欵惟一軾字上有袁
桷題
梅花道人竹卷
曹雲西山水正書雲西老人四字畫額有五人題
趙承旨停琴撥阮圖雙幅絹堂畫
倪雲林雲堂詩思圖
宋楊无咎補之畫梅四幀後調柳梢青詞四闋在絹素
上長卷
趙氏三馬卷在楮上
雲林惠麓圖
王叔明坦齋圖下有慎獨清賞四字
錢舜舉金碧山水卷
雲林枯木竹石
吳仲圭松石圖
趙子昂落花游魚圖
王叔明丹山瀛海卷
馬遠四皓奕棋圖在宋楮上淺色山水横卷後欵云臣
馬遠
宋燕穆之山居圖在楮上横卷畫後欵云燕肅畫
温日觀葡萄在紙上
米西清雲山小卷在澄心堂紙上畫長丈餘宋裱雲山
細潤出諸卷之上卷首冇圓印朱文芝山二字
錢舜舉竹林七賢圖在紙上著色人物横卷下有習嬾
翁白文印
米友仁瀟湘竒觀水墨山峰在繭紙上小横卷上有朱
文友仁印
宋梁楷畫右軍書扇圖在楮上横卷
錢舜舉孤山圖在楮上仿趙千里金碧山水卷首有四
大篆書霅溪書畫後圖長三尺霅溪自題云
米元暉水墨雲山在楮上小横卷
文與可墨竹有柯丹丘顧阿瑛題
宋徽宗著色鸂鶒卷在絹素上前有御筆二字又天下
一人押字
思陵題畫冊在絹素上
龔開羸馬圖在楮上横卷
宋楊補之墨梅在絹素上小横卷
宋楊后題畫册有坤卦圖印楊氏書印
宋高宗題畫冊
李龍眠醉僧圖
倪雲林六君子圖
梅沙彌墨竹
倪元鎮松坡平遠圖
雲林荆蠻民圖隱居圖園石荒筠圖優鉢曇花圖
松雪自題古木竹石畫淵明像卷
葛稚川移居圖王叔明隸書圖上
長林話古圖黃鶴山樵分隸書
趙榮禄番馬圖
王孟端竹卷
張子政棃花鳴鳩水墨小幅在白宋紙上欵云子政為
而敏作春雨鳴鳩圖
王叔明天真像在楮上單條欵云黃鶴山中樵者王蒙
畫并詩有黃鶴山樵印
錢舜舉戲嬰圖在楮上小横卷
梅道人秋江獨釣圖
高房山青綠雲山仿米元章筆意欵云房山高彦敬作
于雲巖精舍
王叔明石梁秋瀑圖
倪雲林熙雲圖欵云乙巳七月寫贈熙雲學士
王孟端寄孟敷竹卷
黃子久淺色山水欵云至正九年四月一日大癡
吳仲圭竹譜冊
倪雲林著色山水
趙子固水墨水仙畫長丈餘横卷後欵云孟堅寫有子
固白文印彝齋朱文印
趙集賢謝幼輿丘壑圖仿趙千里著色横卷
宋仲温水墨叢竹卷欵云乙酉歲宋仲温為長卿寫萬
竹圖
黃大癡仙山圖有公望父朱文印一峰白文印
梅道人水墨冊
唐子華著色細實山水在絹素上欵云子華唐棣作
錢舜舉五星圖在絹素上有吳興錢選舜舉印每星前
趙文敏篆書贊欵云大德三年吳興趙孟頫篆有趙
氏子昂朱文印
倪迂水墨竹一枝
趙彝齋水仙卷在白宋紙上隸書彝齋二字欵有子固
白文印彝齋朱文印
吳仲圭水墨竹松壑單條
倪元鎮春山過枝冊
吳仲圭嘉禾八景在楮上横卷空翠風煙龍潭暮雲鴛
湖春曉春波煙雨月波秋霽三閘奔湍胥山松濤武
水幽瀾
趙集賢二羊圖紙上横卷
趙子固水仙水墨雙鈎横卷
趙承旨淵明歸田圖青綠山水横卷絹甚完好子昂二
字欵
王孟端湖山書屋圖卷首有友石游戲四大玉柱篆徐
霖子仁書
王叔明聽松圖紙上
趙善長七樹圖
梅道人山水懸崖松
柯丹丘墨竹挂幅在紙上
曹雲西山水
錢霅川水仙卷在楮上
李息齋墨竹
趙仲穆洗馬圖人十有三馬十有六猿一
梅道人華亭詩意楮上小卷
宋徽廟雪江歸櫂圖卷首徽宗瘦金書題雪江歸櫂圖
上用雙龍小方璽前黃綾夾詩上有卷字陸號皆半
邊字若今之挂號然卷長五尺在絹素上卷後有宣
和殿製四字作瘦金書上用御書二字朱文瓢印下
有御押天下一人花字
倪雲林秋林野興圖樹石學董北苑亭中坐一人童子
隨後
黃大癡層巒積翠有黃子久白文印一峰道人朱文印
張伯雨山水
趙松雪牡丹鸂鶒大幅
倪高士溪山亭子圖溪山春靄圖竹卷
唐子華才子圖在絹上
倪高士南渚圖
梅花道人竹卷
梁用行水墨竹
李營丘暮林疊岫圖
金文鼎漁樂圖在楮上長卷仿梅道人筆意每漁舟前
題川撥棹辭一闋
李息齋竹卷卷用絹一幅高一尺長五尺許卷首題四
字秋清野思坡石上前作小枯木四株小竹前後共
六竿石旁細竹叢石大小五塊
王叔明樂琴書屋圖卷首篆書樂琴二大字有白文周
伯琦印朱文天目白雲印
倪雲林山水墨竹
吳仲圭竹石長卷在紙上
謝伯誠焦墨山水下有高士紅衣裳立雙松間
倪高士雙松圖
趙仲穆沙苑牧馬圖著色小横卷
倪元鎮贈陳惟允山水雙樹筠石圖雅宜山齋圖古木
竹石
王孟端墨竹
倪黃合作宋紙上闊幅
梅花道人山水在絹素上
倪雲林筠石春樹圖
吳仲圭山水在宋楮上長五尺許
錢舜舉桃源圖
王叔明南村草堂圖讀書圖
方方壺蒼頡作字圖
王孟端喬柯竹石小幅
趙孟頫雙馬圖
馬文璧瀛海圖
詹仲和墨竹
王元章墨竹
倪元鎮玄亭圖
管仲姬懸崖朱竹
倪雲林竹樹小山圖
王友石墨竹
朱西村著色山水
文太史關山積雪圖
唐伯虎柳隂雙鴈圖
王雅宜荷花蕩詩卷
石田古松富春大嶺圖有竹居小幅
文休承仿米氏雲山卷
陸包山蛺蝶花
石田五柳圖
文太史袁安臥雪圖
唐子畏堂上雙白頭圖草閣圖
陸叔平鸂鶒海棠
石田竹石古梅絹上著色
謝時臣山水
董玄宰水墨山水
米元暉瀟湘白雲圖
文衡山聽玉圖
石田虞山三檜圖
陸包山烹茶圖
石田牧牛圖竹鶴卷
文衡山吉祥菴圖著色單條楷書題
石田恥齋圖
衡山水墨寫意十二段在紙上横卷居竹圖卷首陳白
陽篆書居竹二字在宋楮上次横山淺色山水竹居
在絹素上
石田牧犢單條
文太史桐隂圖
石田九日無菊圖
衡山竹石扇
沈石田著色山水
姚丹丘墨竹
倪雲林山水自題江南春詞
石田金山圖
文衡山千巖競秀圖
石田秋溪晩照圖
文夀承蘭竹卷
陳白陽仿米氏雲山紙上横卷
唐子畏巖居高士圖
沈石田河豚大幅山水小幅
王安道華山圖
陸叔平臨王安道華山圖四十幅
王酉室梅花
石田花卉冊
陳白陽花卉冊
沈恒吉山水
陳白陽著色花卉冊
石田贈盧宗尹畫
文五峰仿黃子久雲山
陸包山菊花
唐子畏李後主圖
文衡山桃源圖
王酉室茉莉
衡山小幅
陸包山玫瑰玉簮花
王禄之榴花
衡山白描老子像後楷書清淨經紙上横卷
沈石田育菴圖
文衡山王文恪公燕集圖著色人物山水隸書徵明二
字
衡山林塘圖
岳漳餘郭少卿隱居圖
杜檉居自題畫
陸叔平山水著色小幅
石田雨汎小景
項子京水月竹石
陳白陽山水
文衡山仿雲林筆小幅(書畫題跋記)
明郁逢慶續書畫題跋記
陸探微姜后免冠圖
王維雪溪圖宋徽廟宸翰題簽
周文矩唐宫春曉圖
張勘獵騎圖
王右丞輞川圖郭忠恕摹本
閻立本諸夷圖
李唐伯夷叔齊采薇圖
文湖州竹枝卷
金顯宗墨竹卷
李伯時五馬圖卷黃太史牋題
李唐虎溪三笑圖
燕穆之楚江秋曉卷
宋徽宗題宗室士雷湘鄉小景
湯叔雅霜入千林圖
米敷文楚山清曉卷小簡冊煙嵐小景老米題瀟湘長
卷三紙連屬計一丈二尺
李龍眠華嚴變相圖
王右丞高士奕棋圖在絹素上卷首李西涯篆書摩詰
奕棋圖五大字
宋僧牧溪花果翎毛紙上長卷
宋徽宗題院畫册
宋劉松年便橋見虜圖
宋徽廟御畫雙蟹圖在絹素上淺色水墨小横卷前有
天下一人押字
思陵題畫冊花草四幀
馬遠山居小景
方壺雲林圖
宋夏珪長江萬里圖長二丈四尺絹墨如新
高克明雪意卷前有高克明三字
米海嶽雪山卷自題
米敷文大姚村圖石田摹本
宋復古鞏洛小圖思陵籖題
李龍眠孝經圖紙本
趙大年江鄉雪霽圖
李龍眠山莊圖潁濱先生題
周曾秋塘圖卷
宋徽宗著色山水
江貫道百牛圖
王孟端水墨小景在宋牋上
曹雲西單條
楊補之墨梅一幀
梅道人寫菜
趙文敏白描淵明像後行書歸去来辭
元高士楊竹西像贊名公題詠嚴陵王繹寫勾吳倪瓉
作松勾吳高淳元朴東海散民錢鼎席帽山人王逢
虛白道人茅毅鄭元祐明德抱遺叟楊維禎西磵居
士蘇大年扶風馬文璧題
雲林水墨竹一枝
王叔明靈石草堂圖
黃大癡水墨山水在紙上横卷卷首文夀承大篆書溪
山雨意四字
梅道人山水在絹素上
王叔明聽雨樓圖在紙上卷首篆書聽雨樓三字欵云
玉雪坡下有周伯温白文印
李息齋墨竹文衡山隸于卷首
趙文敏秋郊飲馬圖枯樹圖林山小隱圖
黃鶴山樵鐵網珊瑚圖泉石閑齋圖
蘇長公書王定國所藏王晉卿畫煙江疊嶂圖
高房山寫山村圖卷
趙文敏水村圖卷
高房山坡樹小幅雲山卷
趙文敏重江疊嶂圖程南雲篆五字于前
趙仲穆竹西卷并畫竹枝
霅溪翁雪霽望弁山圖
京口郭天錫雲山卷
錢舜舉山居圖卷
唐子畏倦繡圖單條畫
沈啓南花草冊
文休承夀意
許元復椿萱芝蘭圖題額
沈啓南淺色山水
陸叔平雪景小幅著色山水
文衡山仿趙松雪著色山水
沈石田淺色山水
文衡山著色山水
謝樗仙山水
姚雲東題竹
沈啓南臨雲林小幅層巒圖雲山小幅
文徵仲古木高逸圖仿倪迂筆意
項墨林小山叢竹
文休承題畫
陳白陽仿石田小幅
沈啓南柳汀白燕卷
文衡山石湖圖彭隆池楷書詩序
唐伯虎雪景單條
文太史淺色品茶圖
唐子畏桃花過雨
陳白陽花卉冊
陸包山著色水仙西府海棠牡丹
沈啓南仿王叔明山水
唐伯虎秋菊單條
文休承梅花幽蘭對幀
沈啓南雪景
陸叔平松枝喜鵲
宋石門玉壺漁隱圖(續書畫題跋記)
明汪砢玉珊瑚網
晉顧愷之洛神賦圖重著色人物衣摺秀媚樹石竒古
絹素破裂尚是宋裱
宋陸探微姜后免冠圖
隋展子虔人物卷予家所藏最為竒古
唐閻立本諸夷圖起武興止狼牙修計國二十六為人
二十八具列國状貌
吳道子鍾馗元夜出游圖欵云臣吳道玄奉旨畫内教
博士勢至像
摩詰奕棋圖在絹素上卷首五大字為李西涯公篆書
鈐縫有政和宣和二方印雪溪圖宋徽廟宸翰題簽
此卷歸程季白入唐宋元寳繪冊江山雪霽卷馮開
之快雪日記云吳崑麓得之管後宰門小火者家有
一鐵櫪門閂摇之有聲一日破墮三卷此其一也(雙槐)
(歲抄作南京西華門守閽小内史張本得以獻太監安寧)此卷海内推為墨王自
有神物護持砢玉先得臨本復見真本小簇山水輞
川圖
曹霸玉花騘圖
韓幹馬圖山隂王懌家藏
唐周昉士女圖泥金字標題欵云臣周昉進卷為宋祕
府所藏春院鬭雞圖
唐人香山圖卷
韓晉公五牛圖明顧氏芸閣藏黃麻紙上徽廟金書標
題辛未歲予得是卷項孔彰来影去自此臨本不少
關仝春山谿閣幅
貫休應真高僧像卷此卷予得之梁溪華氏
唐張戡獵騎圖
唐人作毛女圖著色絹上書題斗方
梁趙嵓神駿圖卷
蜀黃筌芙蓉宋思陵題富貴春縑素碎脱而花瓣枝葉
無少損售者云有四幅今只得其二
李昇林泉高隱圖
周文矩唐宫春晩圖
董北苑溪山風雨圖此卷向蔵予家今歸李氏清樾堂
矣
郭恕先升龍圖
宋復古鞏洛小景
北宋董北苑秋山行旅圖
李成山水寒林萬歷癸夘秋歙客質繪冊於先子董玄
宰極鑒賞是幅崇禎己夘夏被姑溪友人賺去予不
憚千里追反之暮林疊岫圖
范寬長江萬里卷
僧巨然山寺圖即治平寺圖吾鄉吳太學功甫謝世後
諸珍祕散出時先君得是圖
崔白林塘刷羽圖在絹幅上桃澗雛黃真蹟
紡車圖卷首周天球大書故宋王居正筆
高克明雪意卷前有高克明三字後有(闕一字)州牟氏書
齋清玩八字乃宋人書
郭熙春山對酌圖夏山行旅
文與可晩靄横看卷壬戌秋程季白示文同畫卷曰晚
靄横看君實題其後用東坡思無邪齋章鈐記竹枝
卷欵云錦江道人文同為雪岸先生作
蘇子瞻墨竹卷畫松
李龍眠孝經圖紙本吳中三賢像有鄆王書所咏漢高
等六圖予昔有此卷為東倉楊汝邁所惠先君即以
贈華亭薛氏後轉入王越石手華嚴變相圖毘邪問
疾圖臨摩詰輞川圖絹素上高宗書在前甲申重九
日得此卷于湯玉林山莊圖絹素上潁濱先生題楊
太真瑶臺醉歸圖醉僧圖在紙上欵云李伯時畫五
馬圖卷黃太史牋題先大父懷荆公游雲間得趙文
敏臨此本臨劉商觀奕圖吳奕篆書石刻宋搨
宋徽宗雪江歸櫂圖畫長五尺在絹上横卷瘦金題首
雪江歸櫂圖上用雙龍小方璽半邊字若今之挂號
然卷後有宣和殿製四字作瘦金體上用御書瓢印
下有御押天下一人字模衛協高士圖瘦金書題簽
著色極沉著可愛摹唐人明皇訓子圖著色山水思
陵題簽泯滅不知圖名竹禽卷絹素重著色雙鈎竹
二鳥集其上著色鸂鶒卷在絹素上前有御筆二字
又天下一人押雙鵲圖在紙上雙蟹圖在絹上
趙士雷湘鄉小景宋徽宗題
王晉卿畫東坡題吳功甫故物
楊補之墨梅絹上短横卷
逃禪老人畫梅一幀在絹素上
湯叔雅霜入千林圖此卷前梅後蘭為皇甫氏物
周曾秋塘圖卷有北燕張氏家藏圖書瑶暉堂印
趙大年秋塘圖江干雪霽圖
趙伯駒仙山樓閣圖是圖予見李氏清樾堂一軸正相
似而畫法遠不及盖臨本也
米海嶽雲山卷自題雲山挂幅
米家山二卷
米敷文楚山清曉卷小簡附瀟湘竒觀卷卷高尺餘水
墨山峰畫在繭紙上瀟湘長卷三紙連屬計一丈二
尺司馬端衡詩意卷煙巒曉景老米題水墨雲山卷
雲山小卷宋裱畫在澄心堂紙上長丈餘周敏仲從
新安汪景純家得之雲山卷有南徐楊氏賞鑒之章
李嵩服田圖宋高宗題每段重著色在絹上長卷錢塘
江望潮圖在絹上細入小景堯民擊壤圖在絹上著
色人物卷有隸書堯民擊壤四字中書舍人程洛書
李唐伯夷叔齊采薇圖虎溪三笑圖秋江圖高宗御題
馬遠四景三教圖四皓奕棋圖横卷在宋楮上山居小
景鶴荒山水圖鍾馗月下彈琴圖
馬麟亭臺圖卷高宗題
劉夫人太真醉挹花露圖
宋畫中興四將畫像卷
劉松年便橋見敵圖在絹素上金碧山水著色九老圖
在絹素上盧仝烹茶圖絲綸圖標題作馬遠萬歷壬
子秋予在白下得之潤州吳汝廷歴三十餘年無有
知其非遠者今崇禎壬午秋付装潢淵兒于松身識
其欵曰松年
夏珪長江萬里圖長二丈四尺絹墨如新又一卷長六
丈四尺較前卷更異煙江疊嶂圖錢塘觀潮圖
梁楷畫右軍書扇圖小卷畫在白紙上闊二尺許高不
盈尺
僧牧谿花果翎毛紙上長卷
江參百牛圖欵云江貫道戲作
趙孟堅水墨雙鈎水仙長卷水仙蘭石圖巖叟梅花圖
金顯宗墨竹卷
金王澹游歲寒三友圖
龍圖燕穆之楚江秋曉卷
任月山仿韓幹畫馬卷
錢舜舉浮玉山居圖著色小卷長二尺題跋甚多直文
華殿四明金湜篆首桃源圖金碧山水卷五星形神
圖趙子昂篆書五星贊臨龍眠九歌圖洪厓先生像
竹林七賢卷醉女仙卷人物在山水間重著色絹素
上宫姬戲嬰圖碩鼠圖草蟲圖瓜蔓圖為王敬美所
藏甲寅秋玉得之婁友云
李薊丘清秋野思絹高一尺長五尺許息齋墨竹文衡
山隸于卷首
温日觀葡萄
高文簡仿老米青綠雲山卷煙嶺雲林
趙集賢林山小隱圖玄真觀圖在絹上重青綠山水挂
幅謝幼輿丘壑圖仿趙千里著色横卷淵明歸田圖
青綠山水横卷白描淵明像後行書歸去来辭在自
製粉箋上横卷臨羲獻像卷崇禎戊辰秋此卷在予
家桐隂高士圖翫花士女圖絹素上重著色挂幅是
圖為項又新家藏停琴撥阮圖項子京題簽雙幅絹
堂畫杏花書屋圖水村圖在紙上水墨寫意春郊挾
彈圖秋原牧馬圖淺著色在絹素上馬凡有五秋郊
飲馬圖趙氏三世作人馬圖長卷在楮上最精第一
幅子昂畫奚官牽淡黃馬西向第二幀仲穆畫番人
牽騘馬西向第三幀彦徵畫奚官牽玉花騘西向雙
馬圖番馬圖二胡羊逸筆杏花鸂鶒落花游魚圖飛
白石墨竹絹素上挂幅
管夫人漁父圖懸崖朱竹挂軸畫梅二幅著色蘭花卷
趙仲穆畫幅魏國題黃粱夢圖天閑騏驥沙苑牧馬圖
著色小横披
唐子華松石才子圖絹素挂幅
陸行直碧梧蒼石圖在絹上挂幅
張子政畫水墨棃花鳴鳩小幅在白宋紙上
柯敬仲墨竹
王若水畫虎頭鷹
吳仲圭草亭詩意秋江獨釣圖臨荆浩漁父圖山水二
幅在絹素上水竹山居圖水墨梅松蘭竹四友圖在
紙上長卷共五段竹譜卷水石竹枝幅一葉竹懸崖
松古澗長松畫菜
盛子昭山水小幅臨彝齋三友圖
劉仲賢寫應真像卷
王元章墨梅大父懷荆公遺物玉幼供藤花閣
顔秋月寫鍾馗圖
馬文璧仿巨然秋巒煙樹瀛海圖
曹知白雪關雲棧單條江山長卷山水軸小清秘閣藏
秋林亭子
黃公望溪山雨意文夀承大篆書卷首層巒積翠騎馬
看山圖縹緲仙居圖淺綘色山水又山水秋山林木
謝伯誠焦墨山水下有高士紅衣素裳立雙松間
陸天游谿山清眺
張伯雨山水潯陽歸興是卷乃淵明歸休之圖而平江
陳公立卿之所家藏者也
方方壺雲林圖碧山丹水紙上水墨挂幅方壺畫家甫
得之吳功甫
雲林春霽圖溪山春靄圖松江山色圖溪山仙館圖惠
山圖惠麓圖南渚圖夕陽山色遠山湧翠江渚風林
谿隂山色圖松坡平遠圖著色山水雲林著色畫世
所絶少惟新安汪景辰有此後為人持至溪山亭子
林亭山色松亭山色林亭遠岫林亭晩岫霜林遠岫
疎林亭子清溪亭子紫芝山亭西園圖此幅舊在玉
處今歸燕都萬駙馬矣山郭幽居圖一名荆蠻民南
村隱居圖蓮涇隱居圖林堂詩思圖桐里湖堂圖一
名高尚書圖雅宜山圖安處齋圖安素齋圖芥舟軒
圖一名優鉢曇花平野軒圖煙鶴軒圖竹樹小山又
小山竹樹園石荒筠圖春樹筠石圖雙樹筠石圖六
君子圖雲松圖雙松圖初柳圖翠竹喬柯此幅予得
之項楚襄後售去古木幽篁圖素樹幽篁圖筠石喬
柯圖雙林雨竹圖古木竹石圖又古木竹石竹石水
仙圖墨竹四幅竹石煙竹圖霜筠圖疎竹圖晴梢圖
畫竹卷摹董源畫法仿李成筆意自題山水平陽氏
舊藏溪山圖
倪王合作宋紙上闊幅山水
雲林小像
顧玉山三教小像
楊竹西高士小像嚴陵王繹寫勾吳倪瓉補作松石四
明鄭氏珍玩書記
王蒙天真上士像單條右畫在宋楮上叔明得意筆也
黃鶴山樵太白圖葛稚川移居圖六字王叔明分隸
書圖上石梁秋瀑圖洞天清曉圖喬松絶壑圖千山
春霽仿米海岳山水仿巨然山水清渰垂釣圖此圖
為姑蘇寒山趙氏家藏山水卷溪山深秀卷樂琴書
所圖溪山高隱圖花溪漁隱圖在紙上此圖有二其
在吾里項氏者筆氣高縱意態蒼遠旁多邥良和詩
較勝新安王氏所藏長林話古圖秋山蕭寺紙上單
條蕭寺風雨圖魯男子閉戶圖著色人物卷南村草
堂圖紙上淺著色蘿壁山房圖小卷在紙上靈石草
堂圖芝蘭室圖并記前書寳石泉壑四字後欵云王
蒙畫俱篆字泉石閒齋圖挂幅坦齋圖圖下有慎獨
清賞四字向為予家鑒藏阜齋圖與太平清話所載
者異聽雨樓圖在紙上卷首篆書聽雨樓三字欵云
玉雪坡下周伯温白文印舫閣圖破牎風雨卷卷首
隸書破牎風雨四大字巖居高士圖鐵網珊瑚圖歸
盛彦修雙松圖聽松圖竹石竹趣圖又竹趣圖為王
黃合作
元人墨竹墨菊栗里秋香一云錢選筆先荆公得之吳
功甫情仙花輦圖此幅為仇英所臨在予家予又有
瑶島羣真圖亦元人卷著色春景山水松齋沐髮圖
江叟吹笛圖
憲廟御製上林秋意中作白地團扇週圍填以墨泥金
寫詩及年日用二小璽
朱西村著色山水
徐幼文獅子林圖凉風堂珍藏竹牎風雨卷補快雪時
晴圖
姚少師竹卷
華東湖臥雲山居圖
王孟端湖山書屋圖卷首有友石游戲四大玉筯篆為
徐霖子仁書鈐縫朱文游戲翰墨四字印送行圖水
墨山水單條又送行圖欵云友石生王芾畫山水卷
卷首李西涯篆書水墨小景在宋牋上春溪凝翠圖
耕隱圖喬柯竹石小挂幅竹卷下有廣孝白文印儀
軒朱文印墨竹在宋經牋上横幅雙鈎竹石竹枝虚
亭秋色圖茅齋煮泉圖江山萬里圖
宋南宫萬玉莊卷
夏太卿畫竹二幅一晴一雨晴者曰三徑清風雨者曰
林塘過雨
杜用嘉月舟圖自題山水淵孝先生畫所存無幾予僅
有其元墓看梅圖仿趙善長山水而已
沈貞吉煙波釣艇婁江勝感接待寺八景一一仿宋元
人筆
姚公綬春山雲樹圖秋溪弄笛圖自題讀書圖推篷梅
花圖筠石圖竹枝圖瓜蔓圖老圃秋容卷蕉池積雪
卷
沈石田乾坤四大景谿巒秋色圖天池亭月圖石湖書
院老樹圖秋山圖巴山圖南川高士圖鶴聽琴圖予
昔年得石田畫頗多然旋得旋去如此幅其一也更
有寄竹鶴翁圖瀟灑有致竟歸之漢碧云仿倪迂山
水為高大巖所藏仿吳仲圭筆意又仿梅沙彌山水
水墨梅圖王理之補勾勒竹自贊畫像送吳文定公
行卷并題雪館情話卷婁江雪櫂圖在紙上卷首陳
瑄篆題南湖草堂圖十名人蹟御李齋裝話别期菊
圖匡山新霽圖金山寺圖山居圖江閣看山圖碧梧
山館圖幽居秋意圖秋牎月色圖花沼禽魚圖許由
棄瓢圖支硎冒雲圖天台石梁圖虎丘圖芝田圖卷
除夜聚飲圖新春荔柿圖平楚柳桃圖湖鄉悶雨圖
幽棲圖水次亭館圖訪友圖樽酒夜話圖柳隂睡燕
圖蕉石錦雞圖四景山水春樹宴息圖清溪亭子圖
秋林待渡圖桐隂宴息圖沈氏家物尋詩圖雪隱圖
雪旅圖仿雲林筆芙蓉圖菊圖竹圖蕉石圖慈烏此
幅為汪氏先世遺物水邊鵝仿大癡筆意此幅向藏
墨花閣吳山越水二大幅富春大嶺圖墨泉圖竹巖
新霽圖五柳圖有竹居小横幅杏花鸚鵡圖枯木新
鵝石田牧犢圖雙玉圖陽岡圖關山積雪圖雲山二
軸山水四幅自題諸畫天平山圖桃花書屋圖有竹
居畫卷
劉廷美山水小幅又山水崇禎四年中秋日得之黃規
仁水墨荷花
姜廷憲自題諸畫
張復陽山水二幅
文徵明仿米氏雲山卷仿米青綠雲山小幅關山積雪
圖長卷龍門覽勝治平山寺圖石湖圖又石湖圖丹
泉草堂圖白描老子像後楷書清淨經及老子傳跋
袁安臥雪圖時為曹瞻明得此畫于項玄度因以見
示桐隂高士圖聽玉圖竹居圖竹居二字為陳白陽
書秋林泉石玉蘭圖澤蘭圖飛白石後有銘千巖萬
壑圖烹茶圖自題諸畫雲峰石色山水三幅落木寒
泉寫竹横塘詩意此畫并仿燕穆之山水卷予得之
梁溪華氏仿燕穆之三山卷後有王雅宜行草長幅
仿李唐滄浪濯足仿董北苑山水仿趙文敏滄浪濯
足著色絹上仿倪迂山水燕山春景古木幽居圖古
木高逸圖碧梧高士圖河梁話别圖明皇夜游圖昭
君圖洛神圖挂幅繡水汪氏鑒藏花鳥四幀杏花雙
鳩圖予得之高明水後為姚汝危易去小院秋黃圖
故里讀書圖一作還家志喜春田白社圖西齋話舊
圖秋林獨釣圖夀山福海圖重青綠山水六幅
周東村濠樂圖寒林讀易竹溪秋色
唐伯虎丹陽景圖垂虹别意江深草閣圖夢筠圖松閣
幽花圖巖石高士圖又巖中高士圖山水四軸版築
求賢圖孟蜀宫妓圖風雪歸窰圖倦繡圖鞦韆圖花
陣六竒圖堂上雙白頭圖征鴻圖桃花過雨圖落花
圖
陳白陽煙巒疊嶂圖仿趙文敏作石塘圖設色工緻全
學趙松雪仿大癡筆又著色山水又水墨幅老圃秋
容圖淺色大幅匹窠書欵杏花雙燕水墨竹石菊花
折枝花卷首題四字與造物游畫梅桃枝幅玫瑰幅
秋海棠薜荔園圖
王仲山自題小軸聽秋圖俸鶴圖畫木筆花
王禄之白燕棃花榴房多子圖水仙
陸五湖松林高士圖在紙上單條秋山攜卷挂幅雲松
圖
仇十洲摹松雪沙苑圖雪棧圖臨池消夏圖宫蠶圖漢
宫春曉仙巒圖仇氏青鳥傳音圖絹素青綠山水人
物大軸上張伯起詩今已另裱此杜陵内史為吳江
沈夫人作也萬歷甲寅秋予即從彼處周氏得之先
是有仇氏著色白衣大士像
王履吉仿雲林筆意
許元復題椿萱芝蘭圖
岳漳餘山水郭少卿隱居圖
陸叔平山水諸幅天香書屋圖春城疊障圖疎林峰石
圖仿大癡山水春意秋思石湖雪烹茶圖天池仙館
杏花山禽圖沙暖睡鴛鴦錦浪鸂鶒松枝喜鵲練雀
粉紅山茶雛黃花影紅白牡丹綠牡丹西府海棠丫
蘭圖溪山餘靄卷
謝樗仙山水長卷夏景山水草堂雲樹
居士貞瀛洲圖村居圖
宋石門西方三聖游戲園林圖天台小幅給菴圖偈卷
文德承萬壑松風谿山仙館圖深山獨步青綠山水秋
渚拂釣寄山圖此幅向為予家所藏畫梅
文夀承題畫蘭竹卷水墨牡丹畫榴水仙
文休承仿米雲山卷仿著色米氏雲山寫杜陵詩意挂
幅諸詩即題其上三梓圖蘭亭圖西湖圖夀意歸隱
圖仿倪元鎮山水秋江獨釣此幅乃文水遺先子者
石湖圖仿叔明谿山高逸圖水墨山水挂幅四景桃
源圖赤壁圖林泉高逸圖落英圖松壑虎嘯蛺蝶圖
錢磬室梅花鍾馗樊川詩意入細青綠山水有顧硯山
印記蠶葉圖
青門沈仕鴛湖圖
夷門侯懋功南湖禪舍圖
項子京荆筠圖卷
周少谷愛荆圖圖作山水是服卿所絶少者引首八分
體為王伯榖書
孫叔達愛荆圖首三大字為伯榖行書
張古塘愛荆圖卷首行草欵
沈士蘭凝霞閣圖
蒋虹橋臨池合作圖
孫漢陽自題畫竹
董太史思白山居圖
陳眉公題大士像仙人看奕圖又天池圖
璩元瑜湛泉圖
李太僕仿黃大癡山水仿子久富春山圖卷仿吳仲圭
筆意秋崖霜樹圖雪裏漁竿圖
李珂雪江干七樹圖杉青送行圖雙松芝石圖
項又新山水墨竹墨梅墨荷
程六無鍾山社圖
頓西来寫春江花月社
吳中翰寫自韻子小影
李長蘅宋比玉合作山水幅
米友石寫江鄉夜話
薛素君畫水仙花裏觀音
黃皆令寫南軒松單條又煙水疎林幅
西士作曼倩采桃圖
海國女主卑彌呼遺豔卷著色大人物日本所畫(珊瑚)
(網)
御定佩文齋書畫譜卷一百
