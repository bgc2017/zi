欽定四庫全書
御定佩文齋書畫譜目錄
第三十八卷
書家傳十七
元(二)
柯九思脫脫
也先帖木兒趙世延
李泂不花
濟爾噶台楊瑀
多爾濟巴勒杜本
歐陽玄馮子振
段天祐魏敬益
李孟智受益
張德琪牛麟
趙鳳儀傅若金
劉聞大許有壬
蘇天爵王都中
王畝張翥
汪澤民貢師泰
台哈布哈烏克遜良楨
余闕道通
伯勒齊爾布哈巴延布哈德濟
慶通逹實特穆爾
實喇卜孟栻
石巖李敏中
張&KR0722;倪中
高翼汪從善
任仁發宗椿
余謙謝子龍
孟昉劉楨
胡益羅元
錢良佑張性之
吳夀民崔晟
浦源吳里
劉惟一宣昭
鄭枃余襄
程君寶王翼
應在吳炳
邊武邊定
俞鎮董復
李申伯林鏞
王務道吳志淳
洪恕胡布
曹埜陳遠
鄭禧朱振
蔣惠楊遵
王默王餘慶
王順繆貞
繆侃鄔進禮
張體陳睿
唐志大曹永
黃中歐復
易履葛萬慶
衛德辰衛仁近
章弼陳德永
范守中楊彝
楊惠龔觀
陶煜陶復初
陶宗暹盛熙明
劉若水劉堧
蕭摶甘立
鄂倫圖薩都拉
布哈特穆爾喀喇布哈
巴克實榮僧
烏蘭哈達喜山
伊埓訥實哩瓜爾佳希顔
馬九臯馬九霄
松壑邊魯
劉有定謝庭芝
陳仁夀舒頔
韓與玉徐仁則
桂梓林春山
趙杰鄭琮
汪罕陳穎達
王子玉上官叔權
湯彌昌堵簡
王橚楊元正
李康程大本
高暹申屠澂
翟炳王鼎
賈竹柴貞
朱旭成廷珪
劉堪馮寅賓
王得貞程稘
楊剛中劉仁本
范庸趙彀
顧游莊文昭
王敬方吳鐸
葛禋歐陽光
朱桓劉彦明
欽定四庫全書
御定佩文齋書畫譜卷三十八
書家傳十七
元(二)
柯九思
柯九思字敬仲台州仙居人(見畫家傳)遇文宗於潛邸即位
置奎章閣特授學士院鑒書博士凡内府所藏法書名
畫咸命鑒定賜牙章得通籍蒙署流寓中吳又善鑒識
金石鼎彝之器時吳人陸友號為博物亦歎以為不及
(徐顯稗史集傳)
柯九思能詩文亦善書(書史會要)
托克托
托克托字大用天歷元年襲授成製提舉司至正元年為
中書右丞相封鄭王(元史滿濟勒噶台傳)
托克托善大字(書史會要)
托克托字畫方毅酷似顔眞卿(圭齋集)
額森特穆爾
額森特穆爾善書為御史大夫陜西行臺監察御史(元)
(史托克托弟滿濟勒噶台傳)
額森特穆爾亦能大字(書史會要)
趙世延
趙世延字子敬其先雍古族人居雲中北邊天資秀發
喜讀書究心儒者體用之學弱冠世祖召見入樞密院
御史臺肄習官政授承事郎雲南諸路提刑按察司判
官天歷二年拜中書平章政事封魯國公改封涼國公
贈太保諡文忠(元史本傳)
東嶽廟昭德殿碑天歷元年趙世延書(燕都遊覽志)
李泂
李洞字漑之滕州人姚燧力薦於朝授翰林國史院編
修官天歷初超遷翰林直學士俄特授奎章閣承制學
士其為文章奮筆揮灑意之所至臻極其妙尤善書自
篆隸草眞皆精詣為世所珍愛(元史本傳)
李泂書有晉宋家法(書史會要)
布哈
布哈好讀書善書仁宗聞而召之應對稱旨欲以為翰
林直學士力辭後以蔭補武備司提點天歷初除通政
院判贈禮部尚書(元史楊多爾濟傳)
濟爾噶台
濟爾噶台色目人寓居吳中登天歷元年進士善書法
(姑蘇志)
楊瑀
楊瑀字元誠錢塘人(六硏齋筆記云自號竹西居士)警敏博學天歴間
召見奎章閣命篆洪禧明仁璽文稱旨署廣成局副使
終建德路總管謝政居松江之鶴沙趙仲穆為寫竹西
圖(松江志)
多爾濟巴勒
多爾濟巴勒字惟仲年十四見文宗適將幸上都親閱御
衣命錄於簿顧左右無能書漢字者多爾濟巴勒引筆書
之命為尚衣奉御尋改工部郎中至元元年除翰林學
士遷中政使拜中書平章政事喜為五古詩於字畫尤
精(元史本傳)
多爾濟巴勒官中政院使日嘗奉勅書鄧文肅公神道碑
(書史會要)
杜本
杜本字伯原清江人博學善屬文隱武夷山中文宗徵
之不起右丞相托克托以隱士薦召為翰林待制至杭州
稱疾固辭致書於丞相遂不行工於篆隸學者稱為清
碧先生(元史本傳)
杜本有所編五聲韻自大小篆分隸眞草以至外番書
及蒙古新字靡不收錄(輟耕錄)
杜本工楷隸楷書結體謹嚴全具八法隸書學漢陽馥
碑(書史會要)
杜公書方正嚴重如通經巨儒進止有法(陸友墨史)
歐陽玄
歐陽玄字原功(陶宗儀云號圭齋)其先家廬陵遷居瀏陽延祐
二年進士授岳州路平江州同知召為國子博士至元
五年拜翰林學士承旨追封楚國公諡曰文(元史本傳)
歐陽玄行草略似蘇文忠而剛勁流暢風度不凡未易
以專門之學一律議之(書史會要)
馮子振
馮子振字海粟官至翰林學士雖不以書名其筆法似
宗黃山谷(劉璋書畫史)
段天祐
段天祐字吉甫汴人官至江浙儒學提舉亦號能書(書)
(史會要)
魏敬益
魏敬益字士友洛陽人官至臨江總管古隸學廬江太
守碑亦能篆(書史會要)
李孟
李孟號秋谷至元中為平章政事字法遒勁(馬暾潞州)
(志)
智受益
智受益鄧州南陽人以善書負時望至元中擢荆湖行
省都事終兩浙轉運使(鄧州志)
張德琪
張德琪字廷玉燕人草書學張長史行書亦佳(書史會)
(要)
牛麟
牛麟字伯祥太原人大字尤為時所稱美(書史會要)
趙鳳儀
趙鳳儀字瑞卿號怡齋汴人官至京畿都漕運使練達
吏治善扁榜大字(書史會要)
傅若金
傅若金字汝礪新喻人官至廣東廉訪照磨長於詩正
書學歐陽率更(書史會要)
劉聞大
劉聞大(與歐陽玄同時)永新龍母吳氏墓銘太常博士劉聞大
書(圭齋集)
許有壬
許有壬字可用其先居潁後徙湯隂延祐二年進士第
授同知遼州事至正十五年拜中書右丞轉集賢大學
士善筆札工詞章諡曰文忠(元史本傳)
蘇天爵
蘇天爵字伯修眞定人釋褐授大都路薊州判官改翰
林國史院典籍至正七年拜江浙行省參知政事九年
為兩浙都轉運使為文長於序事詩尤得古法學者因
其所居稱之為滋溪先生(元史本傳)
天爵書學趙魏公(書史會要)
王都中
王都中字元俞福之福寧州人以恩授南劒路順昌縣
尹元統初以正奉大夫行戶部尚書兩淮都轉運使尋
拜河南行省參知政事贈昭文館大學士諡清獻自號
本齋(元史本傳)
都中以廉介自持為政簡而不煩大字似其為人小字
亦善(書史會要)
王畝(甫田集作畦)
王畝字季野都中子官至成都路判官清峻有高譽眞
行草師二王度越流輩(書史會要)
張翥
張翥字仲舉(陶宗儀云號蛻菴)晉寧人以詩文知名一時至正
初召為國子助教以翰林學士承旨致仕(元史本傳)
張翥蚤年書學鍾元常(書史會要)
汪澤民
汪澤民字叔志婺源州人延祐五年登進士第授同知
岳州平江州事至正三年召赴闕除國子司業與修史
遷集賢直學士以禮部尚書致仕追封譙國公諡文節
(元史本傳)
澤民為文不事繪飾詩亦清婉尤以善書名家(潛溪集)
貢師泰
貢師泰字泰甫寧國之宣城人泰定四年釋褐出身授
太和州判官擢應奉翰林文字至正十五年除戶部尚
書以文字知名(元史本傳)
師泰楷書亦善(書史會要)
台哈布哈
台哈布哈字兼善巴雅特氏初名達布哈文宗賜以今
名年十七江浙鄉試第一明年賜進士及第授集賢修
撰至正十一年遷浙東道宣慰使追贈江浙行省平章
政事封魏國公諡忠介善篆隸温潤遒勁嘗重類復古
編十卷攷正訛字於經史多有據云(元史本傳)
台哈布哈篆書師徐鉉張有稍變其法自成一家行筆亦
圓熟特乏風采耳常以漢刻題額字法題今代碑額極
高古可尚非他人所能及正書宗歐陽率更亦有體格
(書史會要)
烏克遜良楨
烏克遜良楨字幹卿號約齋元中書左丞字流麗在子
山伯機之間(程敏政篁墩集)
余闕
余闕字廷心一字天心(青陽集云讀書青陽山自號青陽先生)廬州人元
統元年賜進士及第授同知泗州事俄召入應奉翰林
文字至正十七年拜淮南行省右丞追封豳國公諡忠
宣留意經術為文有氣魄詩體尚江左篆隸亦古雅可
傳(元史本傳)
余忠宣小字似不經意而豐處有褚遂良潦倒處有楊
景度林藻豈漫不留意於墨池者所能符合邪(紫桃軒)
(又綴)
道通
道通高昌人自號石巖以世胄入官授直省舍人至正
十一年以平章政事行省江西加大司徒開府諡忠烈
(元史本傳)
道通工大字能作雙鈎書(書史會要)
伯勒齊爾布哈
伯勒齊爾布哈字大用揚珠濟達氏授懷遠大將軍八番
宣撫司達嚕噶齊至正二年拜江浙行省左丞相召還
除翰林學士承旨拜中書左丞相七年進右丞相追封
冀王諡忠宣(元史本傳)
揚珠濟達善大字(書史會要)
巴延布哈德濟
巴延布哈德濟字蒼崖(書史會要作蒼巖)輝和爾氏高昌王孫
倜儻好學初以父蔭同知信州路事又移建德路以功
陞本路總管至正十七年擢江東道廉訪副使諡曰桓
敏(元史本傳)
巴延布哈德濟鮮于太常甥草書似舅氏(書史會要)
慶通
慶通字明德喀喇氏早以勲臣子孫受知仁廟至正二
十年拜陜西行省左丞相(元史本傳)
慶通器量弘重政教宣著善大字(書史會要)
達實特穆爾
達實特穆爾(陶宗儀作帖木兒)字九成入國學為諸生讀經史
悉能通大義尤好學書初以世胄補官為太府監至正
十五年為中書平章政事出為江浙行省左丞相陞右
丞(元史本傳)
達實特穆爾能書大字學釋溥光小字亦有骼力(書史)
(會要)
實喇卜
實喇卜字敬臣(陶宗儀云字惟中)號山齋輝和爾人順帝之師也
(陶宗儀云官至集賢大學士)能詩文兼工大字每與張翥論文翥多
屈服(續弘簡錄)
孟栻
孟栻字叔敬博學有為至正初當路舉以儒試吏遷處
州專司學校調温州以浙東宣慰副使僉都元帥府事
致仕更名主一精篆書得者寶之(秦䕫無錫志)
石巖
石巖字民瞻京口人官至縣尹隸書學韓尚書(書史會)
(要)
李敏中
李敏中字好古河南人官至陜西行省郎中工大字(書)
(史會要)
張&KR0722;
張&KR0722;字公弁保定人官至集賢大學士封滕國公早以
才學知名篆書亦淳古可取(書史會要)
倪中
倪中字中愷信州人官至翰林待制正書端謹清潤(書)
(史會要)
高翼
高翼字茂之南陽人官至嘉興路推官正行草書皆從
晉宋規矩中來但以不知六書偏傍時作謬字為識者
所鄙耳(書史會要)
翼善書小楷倣樂毅論精悍整飭在揭㬅碩之下所傳
極少(六研齋筆記)
汪從善
汪從善字國良杭州臨安人官至邵武路總管正書亦
合晉人紀律兼能大字(書史會要)
任仁發
任仁發字子明號月山松江人(見畫家傳)官至浙東宣慰副
使書學李北海(劉璋書畫史)
宗椿
宗椿字夀卿山東人官至江南行臺照磨書學王黃華
尤工大字(書史會要)
余謙
余謙字嵕山池陽人官至江浙儒學提舉善古隸(書史)
(會要)
謝子龍
謝子龍字雲從力學無所不窺文章典實詩亦温潤兼
工隸書至正中辟分教郡庠(林應標惠安縣志)
孟昉
孟昉字天緯(書史會要作天暐)本西域人寓居北平至正中由
翰林待制官南臺御史工書法(續弘簡錄)
劉楨
劉楨字廷幹燕南人官至福建行省參政能書(書史會)
(要)
胡益
胡益字士弓鄱陽人官參知政事眞草師趙魏公都下
碑刻多其所書(書史會要)
羅元
羅元字迂仁平江人行楷有晉人風致(書史會要)
錢良佑
錢良佑字翼之平江人吳興趙公巴西鄧公數引拔之
署吳縣儒學教諭已代去輙不復出晩自號江邨民人
因以江邨先生稱之古篆隸眞行小草無不精絶(黃文)
(獻公集)
錢良佑至正間以書學名家(甫田集)
良佑行書高朗卓越風格不讓鮮于困學(六研齋筆記)
張性之
張性之(錢良佑壻)好古博學暇則臨池日不下千餘字雖造
次顚沛一點一畫不苟駸駸逼翼之而窺古人之域(鐵)
(網珊瑚)
吳壽民
吳壽民字仲仁與吳中文士倡和詩辭旨清麗書法遒
美悉出錢良佑翼之所授也(甫田集)
崔晟
崔晟工篆隸(徐一䕫始豐藁)
浦源
浦源長洲人至正間仕至大中大夫廣平路總管輕車
都尉封京兆郡侯景德寺旁石刻乃源為同僉阿札刺
室人童氏祠記其文宏博怪特字畫遒勁足為名家(蘇)
(州志)
吳里
吳里字處仁號逸民錢塘人官至江隂州儒學教授草
書師鮮于太常(書史會要)
劉惟一
劉惟一篆書朝元觀碑用筆古勁有碧落遺意(盛時泰)
(玄牘記)
宣昭
宣昭字伯絅號艮齋漢東人有雅行博通古今尤精翰
墨正書師歐陽率更字字該備八法(書史會要)
鄭枃
鄭枃字子經羅源人泰定中辟南安儒學教諭與陳旅
為文字友著衍極五篇衍極記載三篇其書自倉頡迄
蒙古凡古人籀篆以極書法之變皆在所論宣撫使齊
伯亨采而上之作衍極堂以藏其書(何喬遠閩書)
鄭枃能大字兼工八分(書史會要)
余襄
余襄番昜人工篆而大字尤善(書史會要)
程君寶
程君寶濼源人草書有顚素之體(書史會要)
王翼
王翼字元徽號華陽生金壇人有所篆四書行於世(書)
(史會要)
應在
應在字止善句章人工篆嘗作篆隸偏傍點畫辨行於
世(書史會要)
吳炳
吳炳字彦輝汴人身安畎畝朝延三聘不起工篆書(書)
(史會要)
漢淮源廟碑漫漶不可讀杜昭守唐州乃延吳炳參用
漢隸釋書舊文於石而刻之(弇州續藁)
邊武
邊武字伯京隴西人行草專學鮮于太常時有亂眞者
(書史會要)
邊定
邊定字文靜(邊武子)正書學宣昭亦稱善(書史會要)
俞鎮
俞鎮字伯貞嘉興人官至建德縣尹行草師李北海(書)
(史會要)
董復
董復字君復沂州人居鎮江書學鮮于太常(書史會要)
李申伯
李(闕其名)字申伯江右人官至集賢待制古隸專學孫叔
敖碑得方勁古拙之法(書史會要)
林鏞
林鏞字叔大嘉興人官至江浙行省員外郎正書學虞
永興而未熟(書史會要)
王務道
王務道字弘本山隂人古隸學孫叔敖碑(書史會要)
吳志淳
吳志淳字主一曹南人(列朝詩集云歴官靖安都昌二尉簿除待制翰林)古隸
學孫叔敖碑(書史會要)
洪恕
洪恕字主敬金華人元末避兵居松江能詩善行草書
以講授終(松江志)
洪恕始學鮮于太常亦號能書後乃放乎法度之外無
足觀矣(書史會要)
胡布
胡布字子申河南人(書學傳授云一字建民盱江人)有材氣善草書(書)
(史會要)
胡布得書法於宋克或謂與宋克同受學於紹興老僧
(解縉書學傳授)
曹埜
曹埜字子學東平人善古隸(書史會要)
陳遠(一作達)
陳遠字元達永嘉人官至崇文少監太子贊善志行修
整眞草師二王不以規矩(書史會要)
鄭禧
鄭禧字熙之吳郡人亦善書(書史會要)
朱振
朱振字良玉番昜人草學聖教序眞師趙魏公(書史會)
(要)
蔣惠
蔣惠字季和號紫芝山人番陽人博學多通機敏有幹
行草師鮮于太常多晉人氣格(書史會要)
楊遵
楊遵字宗道浦城人徙居錢塘篆隸皆師杜待制(書史)
(會要)
王默
王默字伯靜一字子章松江人善談論喜讀書徵至京
師書金字釋典擬官翰林力辭歸求書者填戶張天雨
稱其豪宕不羈有姜白石之風(松江志)
王默書學趙魏公行筆甚健(書史會要)
王餘慶
王餘慶字叔善婺州蘭溪人仕為江南行臺監察御史
以儒學名重當世(元史吳師道傳)
餘慶草書學巙正齋甚似(書史會要)
王順
王順字祖孝餘慶子善正書(書史會要)
繆貞
繆貞字仲素常熟人善篆隸眞行書好古博識隱居不
仕善八分小篆追蹤張有正書尤高古致道觀虞山福
地四篆字李烈士碑隸書其蹟也旁有正書題識尤佳
所著有書學明辨(鄧韍常熟志)
繆侃
繆侃字叔正(貞子)詩工玉臺小體書善楷隸(玉山草堂雅)
(集)
鄔進禮
鄔進禮字行義武陵人書師趙魏公(書史會要)
張體
張體字孟膚江隂人隸書時作顫掣勢蓋學李重光金
錯刀法而行楷亦善又雙鈎書極純熟可喜(書史會要)
陳睿
陳睿字思可會稽人學藝妍贍眞楷宗智永(書史會要)
唐志大
唐志大字伯剛如臯人多蓄古法書名畫行草落筆峻
激略無滯思(書史會要)
曹永
曹永字世長松江人穎悟好學尤工八法至正間以蒙
古字學進除安州學正官至廵檢江浙行省辟為宣使
(松江志)
曹永正書學鍾元常行草學二王(書史會要)
黃中
黃中字彦美武林人草亦可尚(書史會要)
歐復
歐復字伯誠番昜人善古隸(書史會要)
易履
易履字安道茶陵人能草(書史會要)
葛萬慶
葛萬慶廬山人居越中號越臺洞主能為詩務出人不
道語善草書酒酣落筆愈得其妙(書史會要)
衞德辰
衞德辰字中立華亭人素以材幹稱書學舍利塔銘(書)
(史會要)
衞仁近
衞仁近字叔剛德辰姪楷書學黃庭經藴藉有風致(書)
(史會要)
章弼
章弼字共辰松江人篤志經史識度清遠未十歲即能
扁牓大字及長眞行草篆皆師趙魏公(書史會要)
陳德永
陳德永字叔夏黃巖人德望清重書宗李北海(書史會)
(要)
范守中
范(闕其名)字守中黃巖人博綜羣籍才行高潔書師趙魏
公州里碑碣所書為多(書史會要)
楊彝
楊彝字彦常錢塘人登進士第官至翰林編修篆隸正
書咸可取(書史會要)
楊惠
楊惠不知何許人嘗任江南行臺監察御史善大小二
篆(書史會要)
龔觀
龔觀豫章人能篆(書史會要)
陶煜
陶煜字明元號白雲漫士上虞典史贈承事郎福建江
西等處行樞密院都事早歲學書於雪菴得其典則(書)
(史會要)
陶復初
陶復初字明本號介軒老人台州儒學教授贈從事郎
温州樂清縣尹小篆師徐張古隸師鍾梁(書史會要)
陶宗暹
陶宗暹一名文昭字晉生江淛等處儒學副提舉楷書
學歐陽率更(書史會要)
盛熙明
盛熙明其先曲鮮人後居豫章清修謹飭篤學多材工
翰墨亦能通六國書至正甲申嘗以所編法書考八卷
進上覽之徹卷命藏禁中(書史會要)
劉若水
劉若水字澹齋女直人喜弄觚翰(書史會要)
劉堧
劉堧字公坦(陶宗儀云若水子)童時趙子昂賞其秀異書小齋
二字貽之遂自號小齋工詩文精書法恬放自守至正
間辟帥府照磨不久謝歸(列朝詩集)
劉堧亦能篆(書史會要)
蕭摶(書史會要作鵬摶)
蕭摶字圖南本契丹人金王黃華甥博學多能詩書畫
皆追蹤舅氏(書史會要)
甘立
甘立字允從河西人官至中書檢校才具秀拔亦善筆
札(書史會要)
鄂倫圖
鄂倫圖字克莊西夏人官至山南廉訪使以文章事
業著書蹟亦佳(書史會要)
薩都拉
薩都拉字天錫回紇人登進士第官至淮西廉訪司經
歴有詩名善楷書(書史會要)
布哈特穆爾
布哈特穆爾字兼善蒙古人官至江南行臺御史大夫
善大字(書史會要)
喀喇布哈
喀喇布哈字普修伊囉勒昆人官至海北廉訪使篤志
墳籍至於百氏數術無不研覽書宗二王(書史會要)
巴克實
巴克實字彦卿喀喇人官至禮部尚書行草宗晉人(書史)
(會要)
榮僧
榮僧字子仁回紇人登進士第官至江浙行樞密經歴
楷書師虞永興(書史會要)
烏蘭哈達
烏蘭哈達蒙古人官至淮南行省平章嘗奉勅書平徐
碑(書史會要)
喜山
喜山字近仁輝和爾人官至集賢都事亦工書(書史會要)
伊埒訥實哩
伊埒訥實哩字處元輝和爾人楷書學虞永興而不熟(書)
(史會要)
瓜爾佳希顔
瓜爾佳希顔居江右小篆清勁有法(書史會要)
馬九臯
馬九臯以字行回紇人官至太平路總管能篆書(書史)
(會要)
馬九霄
馬九霄九臯弟亦能篆書(書史會要)
松壑
松壑以字行蒙古人士夫間多推其書(書史會要)
邊魯
邊魯字魯生鄴下人(見畫家傳)工古文竒字(書史會要)
劉有定
劉有定字能靜(林承霖莆陽詩編云號原範)莆田人能知六書之旨
(書史會要)
謝庭芝
謝庭芝字仲和號雪村善書詩亦工(常熟志)
陳仁壽
陳仁壽字景禮上虞人應寫金字經(孔行素至正直記)
舒頔
舒頔字道原績溪人至元丁丑辟池陽教諭至正庚寅
轉台州學正為詩蒼古不貴纖巧習字尤喜樸拙識者
曰宗漢隸非八法也名其齋曰貞素學者稱曰貞素先
生(列朝詩集)
舒頔自作貞素先生傳云風清晝閑或篆隸數章意與
筆悟則快然自得雖不逮斯繇然時人亦莫予解(貞素)
(齋集)
韓與玉
韓與玉浙人能書廼賢長於歌詩王子充善古文人目
為江南三絶(續弘簡錄)
徐仁則
徐仁則字伯敬世為明之奉化大族早孤奉母鞠弟至
行有聞於時家貧益自勵嗜字學有能名王公碩儒皆
慕重之(廼賢金臺集)
桂梓
桂梓字材甫饒之安仁縣人幼而機敏不隨常兒嬉狎
刻意工字畫(俟菴集)
林春山
林春山號漫翁著草韻清臞峭勁精密妙巧盤旋迴斡
字字中度(黃淵四如先生文藁)
趙杰
趙杰吳興人趙魏公之後行楷宗家學(劉璋書畫史)
鄭琮
鄭琮字叔方書法得鍾繇筆意一時號能書(鄭玉師山)
(集)
汪罕
汪罕官主簿工書善畫所至醉墨淋漓人爭取之以為
竒玩(師山集)
陳穎達
陳穎達官太常善飛白書(陳高不繫舟漁集)
王子玉
王子玉筆工也兼能書(周權此山集)
上官叔權
上官叔權善篆隸(雪坡集)
湯彌昌
湯彌昌字師言吳郡人博學能文初授長洲教諭鄱江
清獻兩書院長轉建寧路教授(袁易靜春集)
湯彌昌善書(詹氏小辨)
堵簡
堵簡字無傲能書畫為淛省掾(張紳元賢翰劄疏)
王橚
王橚字公玉嵊縣人操行端慤能詩文且工篆楷(戴冠)
(紹興志)
楊元正
楊元正吉水人官翰林檢討善行草書其隸法師蔡邕
為時所重(續弘簡錄)
李康
李康字寧之桐廬人事母篤孝人稱李孝子工詩文旁
及書畫琴弈無不冠絶一時行省宰臣欲官之以母老
辭(續弘簡錄)
程大本
程大本雪樓文憲公子官至奉直大夫祕書監常與馮
道恭書度人經其父跋之(劉璋書畫史)
高暹
高暹蜀人(見畫家傳)善草書(詹同天衢舒嘯集)
申屠澂
申屠澂字敬仲諸暨人受業黃文獻公之門得其淵源
工古文辭精篆籀小楷足配秦晉(孫鑛紹興志)
翟炳王鼎賈竹
翟炳字欽夫林州人詩效樂天體尤善楷書遒勁可法
與同邑王鼎字大鼐賈竹字彦清俱工翰墨能詩隱居
不仕時稱林慮三隱人(續弘簡錄)
柴貞
柴貞南和人為晉寧州學正善楷書古篆(翟濟遠南和)
(縣志)
朱旭
朱旭字子陽為中顯校尉海道千戶不樂仕進退居田
間從士大夫遊通經史工小楷篆隸(太倉州志)
成廷珪
成廷珪字元常興化人種竹數竿號居竹養母甚孝博
學工書(興化志)
劉堪
劉堪字子輿嘉善人至正間隱居讀書工文辭尤善古
隸(章士雅嘉善志)
馮寅賓
馮寅賓屬文蒼古峭拔書法清勁逼鍾王(尹臺永新縣)
(志)
王得貞
王得貞字義方霍州人至正間為懷慶路總管攻詩有
聲書得草聖之妙(山西通志)
程稘
程稘字子相新城人日記萬言詩篇敏給工書欲與鮮
于樞抗衡孟頫相高下(王材江西新城志)
楊剛中
楊剛中書篆閭丘公祠記雖未足名家而能規模吳興
(墨林快事)
劉仁本
劉仁本(順帝時人)元至正修學記劉仁本撰書字意遒媚清
脫甚可愛(墨林快事)
范庸
范庸(順帝時人)謁司馬温國公墓詩至元改元洞羊後學范
庸書(求古錄)
趙彀
趙彀(順帝時人)謁中鎮崇德應靈王廟詩正元元年秋奉議
大夫太常禮儀院判官趙彀用宋太常博士陳綱韻并
書(求古錄)
顧游
顧游(順帝時人)孔穎達碑螭首嵌空處有至正四年三月顧
游特看此碑墨書十二字積泥土中拭視如新(石墨鐫)
(華)
莊文昭
莊文昭(順帝時人)都城隍廟碑立於至正四年九月余闕撰
文莊文昭書(緇素錄)
王敬方吳鐸
王敬方吳鐸(順帝時人)至正七年褒封水記中奉大夫甘肅
等處行中書省參知政事王敬方述并書中奉大夫江
南諸道行御史臺副御史吳鐸篆額(續吳郡志)
葛禋
葛禋(順帝時人)大都崇國寺重建碑至正十一年大竹林寺
沙門雪澗法楨撰奉訓大夫中書刑部侍郎葛禋書(日)
(下舊聞)
歐陽光
歐陽光(順帝時人)武略將軍大都路都總管府判官宋侯墓
碑至正十四年翰林學士承旨歐陽光書(固安縣志)
朱桓
朱桓(順帝時人)贈畫師朱叔重序至正十五年大梁朱桓書
(鐵網珊瑚)
劉彦明
劉彦明(順宗時人)魏泰咸陽懷古詩石刻至正二十年縣尉
劉彦明書(王家瑞咸陽金石遺文)
御定佩文齋書畫譜卷三十八
