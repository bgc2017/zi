欽定四庫全書
御定佩文齋書畫譜目錄
第六十卷
歴代無名氏書二
周(二)
季姬匜
父癸匜
叔匜
孟皇父匜
弡伯旅匜
寒戊匜
司寇匜
文姬匜
義母匜
齊侯匜
杞公匜
孟姜盥匜
田季加匜
仲姞旅匜
兕匜盤
周伯吉父匜盤
兕敦三
虎敦
虔敦
仲言父旅敦
達敦
叔旦敦
伯庶父敦
伯冋父敦
史張父敦
蒯仲敦
師望敦
雁侯敦
刺公敦二
屈生敦
叔&KR2401;敦
仲駒敦
肇父敦
散季敦
&KR3750;敦
毛伯敦
秦公敦銘
孟姜敦
虢姜敦
&KR2939;敦
宰辟父敦三
龍敦
師&KR2527;敦
師&KR3881;敦
牧敦
敔敦
井伯敦
周敦
銅敦
終南敦
周寳敦
弡生敦
仲申敦蓋
史黎簠二
鄀子斯簠二
劉公鋪
太公缶
弡中&KR1286;
史㓿缶
師奕父旅簋
叔邦父簋
京叔簋
師望簋
叔高父旅簋
伯考父簋
鬻簋
宋公寳簋
寅簋
小子師簋
單疑生豆
齊豆
姬寏豆
單從盉
伯王&KR4004;盉
加仲盉
鳧盉
伯温父甗
仲酉父甗
方寳甗
仲信父方旅甗
方甗銘
父乙甗
慧季鬲
伯鬲
帛女鬲
師鬲
虢叔鬲
叔殷彀鬲
聿遠鬲
亦鬲
蔑敖鬲
仲父鬲
京姜鬲
某父鬲
仲斯鬲
匕旅鬲
諸旅鬲
南宫鬲
周&KR0034;鬲
杜嬬鋪
史孫槃
魯正叔槃
卬仲槃
齊侯槃二
冀師槃
宋穆公孫盤
季姜盂
卬仲盦
鳳棲鐸
平陸戈
臨淄戟
鎮嶽劒
駿大劒
景王錢
沂州銀刀
西王母鏡
古鍾銘
古鐸銘
古景鍾銘
古伯彛
古敦銘
古車敦銘
古盤銘
古爵銘
古鎗銘
古鐵印銘
秦
秦鍾
秦權
秦度量
秦劒
秦半兩錢
漢
周陽家鍾
食鼎
武帝鼎
元平鼎
酒鼎
神鼎
黃帝膳鼎
成帝鼎
醴鼎
蟠虺雷文鼎
藥鼎
李氏鼎
鮑氏鼎
汾隂侯鼎
定陶鼎
汾隂宫鼎
上林供官銅鼎
好畤共厨鼎
神雀鼎
丞相博山侯鼎
太尉鼎
孝子鼎
侈耳區鼒
高奴鼒
齊安鑪
蓮勺鑪
博山鑪
丞相府漏壺
大官壺
綏和壺
延光銅壺款識
建光巵
漢律管銘
漢巴官鐵量銘
谷口銅甬銘
武安侯鈁
陽嘉洗
雙魚四錢大洗
雙魚洗
素洗雙魚洗列錢洗銘
雙魚洗
平周鉦
新莽候鉦
注水匜
上林榮官鐙
首山宫鐙
甘泉上林宫行鐙
林華觀行鐙
甘泉内者鐙
龍虎鹿盧鐙
耿氏鐙
廪邱宫鐙
鴈足鐙
羊鐙
宜子孫鐙
虹燭錠
車宫承燭槃
有柄鳳龜鐙
周陽侯甗鍑
館陶釜
軹家釜
軹家甑
梁山鋗
龍首魚
書言府弩機
赤霄劒
神龜劒
八服劒
毛字劒
貴字劒
衎字劒
神勝劒
更國劒
威斗
銅枓
銅鉦
新莽權銘
莢錢
八銖錢
四銖錢
三銖錢
五銖錢
大錢
小錢
貨泉
契刀
漢刀
十布
貨布
大黃布刀
蒙城古刀
男錢
後漢
建元鼎
永平鼎
榖洛鼎
鎮地鼎
承露鼎
儒鼎
柱鼎
千里鼎
司徒鼎
司空鼎
太師鼎
元嘉刀銘
秀霸劒
安漢劒
中興劒
董氏二洗欵識
中平獸洗款識
修官二鐵盆款識
鹽鐵盆
騶氏二鏡銘
李氏鏡銘
十二辰鑑
十二辰鑑
十二辰鑑
四神鑑
四神鑑
三神鑑
神人鑑
神像鑑
神人三獸鑑
尚方鑑
長生鑑
仙人不老鑑
豳頌周商鑑
始青鑑
清白鑑
宜君公鑑
宜官鑑
尚方宜子孫鑑
四宜鑑
九子鑑
十六花鑑
蟠螭鑑
鼉龍鑑
海獸鑑
册禮鏡
青盖鏡
玄錫鏡
侯王鏡
羌服鏡
丹陽鏡
日月鏡
文龍鏡
右旋鏡
虎符
魏
魏武鼎
孝鼎
受祚鼎
萬夀鼎
五熟釜
孟德劒
太乙刀
思召刀
郭維刀銘
吳
彭蠡鼎
豹尾鼎
鎮山鼎
蔣山鼎
顧元凱鼎
破備鼎
大吳劒
流光劒
孫皓劒
周瑜刀銘
司馬刀
幼平刀
固陵刀
安國刀
大泉五百錢
大泉當千錢
蜀漢
克漢鼎
蜀二鼎
定軍鼎
八陣鼎
孔明釜
關侯刀銘
張飛刀銘
晉
鍾銘
房山五劒銘
銅澡槃款識
司馬刀銘
步光劒銘
興國刀銘
前凉
張寔刀銘
西涼
百勝刀銘
前趙
元熙刀銘
後趙
鼎銘
石勒刀銘
季龍刀銘
偽趙錢
豐貨錢
燕
慕容雋銅馬銘
慕容雋刀銘
建平刀
前秦
苻堅刀銘
後秦
姚萇刀銘
後蜀
李雄刀銘
後涼
吕光刀銘
西秦
建義刀
北涼
永安刀
夏
銅鼔
赫連刀銘
宋
紀功鼎
鰕魚鼎
宫亭湖鼎
武帝刀銘
少帝刀銘
孝武帝劒銘
廢帝劒銘
孝建錢
景和錢
齊
龍鼎
古錫趺篆文
金革帶鈎篆文
明帝劒銘
無為觀鐵磬文
太平百歲錢
梁
武帝劒銘
甘露寺鐵鑊文
直百五銖錢
大吉錢
大通錢
大富錢
陳
元勲鼎
大貨六銖錢
後魏
昭成刀銘
宣武刀銘
道武劒銘
明元劒銘
太和五銖錢
永安五銖錢
北齊
常平五銖錢
廣宗郡錢
後周
布泉錢
大布錢
永通萬國錢
隋
象日鏡
十六符鐵鑑
唐
棲霞寺銅像背記
通元觀銅鍾銘
紫極觀鍾銘
太清宫鍾銘
銅柱
南山寺題鍾
護聖寺鍾銘
武德鏡
停空鏡
停空小鏡
九子鏡
萬春鑑二
瑩質鑑
瑩質鑑
瑞圖鑑
十二辰鑑
二十八宿鐵鑑
八卦鐵鑑
八卦鐵鑑
十二辰鐵鑑
日月鐵鑑
千秋萬歲鐵鑑
玉堂鐵鑑
自明鐵鑑
晉陽龍鐵鑑
鐵馬鞭刻字
乾封錢
大歷錢
建中錢
開元錢背文
咸通錢
長平古刀
長平異布
撒帳錢
後唐
天成錢
晉
天福錢
漢
漢通錢
周
周通錢
南唐
永通錢
唐國錢
大唐錢
銅牌篆
後蜀
廣政錢
南漢
銅佛識
乾亨錢
楚
乾封錢
天策錢
閩
鐵錢
建州王氏錢
欽定四庫全書
御定佩文齋書畫譜卷六十
歴代無名氏書二(金下)
周(二)
季姬匜
銘四字曰季姬作匜(考古圖)
昔晉文公重耳母曰季姬齊悼公娶季康子之妹亦
曰季姬則此曰季姬必有一於斯焉(鍾鼎款識)
父癸匜
昔之匜通用於神人此銘父癸則其祭祀宗廟之器
也此匜也而銘有曰爵者豈詩所謂洗爵奠斝之意
歟(鍾鼎款識)
叔匜
銘云叔作旅匜如伯作寳鬲特以伯仲第其次耳(鍾)
(鼎款識)
孟皇父匜
孟乃仲孫之氏而姓則姬也曰皇父其孟之字歟(博)
(古圖)
弡伯旅匜
銘十有二字按弡字依前弡仲簠當作張匜(考古圖)
其名曰張伯作旅彝張伯不知何世人(先秦古器記)
右匜銘劉原父既以前一簠為張仲所作又以此匜
為張伯器曰仲之兄也尢無所據原父學號稱精博
惟以意推之故不能無失爾(金石錄)
寒戊匜
銘云寒戊作寳匜寒戊必作器者之名也(鍾鼎款識)
司寇匜
右銘三字未詳司寇有大小之異是器銘文曰維之
百寮則非大司寇不足以當是語也(鍾鼎款識)
文姬匜
銘二十一字初曰丙寅紀其時也次曰錫龜貝作文
姬寳著其名也旁作析子孫者亦貽厥子孫之義(鍾)
(鼎款識)
義母匜
銘曰仲姞義母作旅匜其萬年子子孫孫永寳用(鍾)
(鼎款識)
齊侯匜
銘曰齊侯作楚姬寳匜其萬年子子孫孫永保用(鍾)
(鼎款識)
杞公匜
銘曰杞公作為子叔姜盥匜按㠱者古國名衞宏云
與杞同雖形制未傳而字畫奇古文辭典雅極為可
寳(鍾鼎款識)
孟姜盥匜
銘叔上一字未詳云子孟姜盥匜銘文字畫與杞公
匜絶相類盖一時物也(鍾鼎款識)
孟姜盥匜銘余所錄古器款識有叔匜銘匜字作&KR0008;
後又得伯公父匜銘字作□今此銘作□盖古書不
必同文然三字意義皆通(金石錄)
田季加匜
此匜脣與器各有銘二十一字曰田季加者田姓也
季序也加即其名耳(鍾鼎款識)
仲姞旅匜
銘十有七字(考古圖)
兕匜盤
是器銘文上為屋宇之狀而下作兕形與周兕敦款
識略無少異盖宗之器也(紹興古器評)
周伯吉父匜盤
銘一百三十三字伯吉父不見於𫝊記考其銘識頗
有周書誓誥之風(紹興古器評)
兕敦三
右三器制作一律盖底皆有銘銘各一字上為屋室
之狀下一字曰已當讀曰兕古人用字或如此前二
器舊藏御府後一器宣和間獲於長安水中其制度
款識悉同惟闕其盖耳(鍾鼎款識)
虎敦
銘曰周虔旅車(鍾鼎款識)
虔敦
銘曰周虔作旅車敦(鍾鼎款識)
仲言父旅敦
右不知所從得唯盖存銘六字(考古圖)
達敦
銘云達作寳敦其萬年子孫永寳用(鍾鼎款識)
叔旦敦
銘一十五字得於蘭亭法帖中形制未𫝊不可得而
考矣(鍾鼎款識)
伯庶父敦
此器嘉祐中劉原父得於扶風其銘曰伯庶父作王
始周姜尊敦伯庶不知為何人(集古錄)
伯冋父敦(一名周姜寳敦周伯煮&KR0146;附)
伯冋敦銘曰伯冋父作周姜寳敦用夙夕享用蘄萬
夀尚書冋命序曰穆王命伯同為周太僕正則此敦
周穆王時器也後張伯&KR0146;銘曰張伯作煮&KR0146;其子子
孫孫永寳用張伯不知何人也二銘皆得之原父(集)
(古錄)
周姜敦銘本二器其一原父以遺歐陽公伯下一字
集古錄讀為冋曰此書所載伯冋穆王時人也而吕
氏考古圖訓作首皆未詳(金石錄)
史張父敦
銘曰史張父者史著其官也張稱其氏也曰父則又
見其尊焉(鍾鼎款識)
蒯仲敦
銘曰蒯仲奠父作尊敦(鍾鼎款識)
師望敦
是器與周師望簋銘文政同殆一時物邪(鍾鼎款識)
雁侯敦
按周室武王第四子曰雁侯其後乃有雁姓(博古錄)
刺公敦二
二器銘悉同一時宗廟之器皆曰用享用孝也(鍾鼎)
(款識)
屈生敦
屈其姓也韐其名也曰生如龍鼎稱龍生之類後言
用享如在乃宗廟之器有祭神如神在之義(鍾鼎款)
(識)
叔&KR2401;敦
叔&KR2401;生者叔則伯仲之序也&KR2401;則其名耳曰生則如
龍生屈生之類(鍾鼎款識)
仲駒敦
銘曰仲駒父其國氏及世次皆未詳(鍾鼎款識)
肇父敦
肇父作姬甗賸敦按肇從聿而此從子既曰姬甗又
曰賸敦形制未傳故未可考也(鍾鼎款識)
散季敦
考其名乃散季為王母叔姜作也(博古圖)
散季敦銘藏長安吕微仲丞相家底盖皆有銘考古
圖以太初歴推之為武王時器未知是否又云武王
時散氏惟有宜生季疑其字者亦何所據哉(金石錄)
&KR3750;敦
按此器乃敦而銘謂之彝者彝器之總名故不言敦
&KR3750;必諸侯也(博古錄)
毛伯敦(一名師毛父敦一名&KR0783;敦)
此敦原父得其盖於扶風而有此銘原父為予按其
事云史記武王克商尚父牽牲毛叔鄭奉明水則此
銘謂鄭者毛叔鄭也銘稱伯者爵也史稱叔者字也
敦乃武王時器也其後二銘一得盩厔曰龔伯尊彝
其一亦得扶風曰伯庶父作舟姜尊敦皆不知為何
人也三器銘文皆完可識(集古圖)
毛伯敦銘凡四其一惟盖存藏劉原父家其一底盖
具藏京兆孫氏其一不知所從得銘文皆同原父釋
祝下一字為鄭今究其點畫殊不類鄭字而吕氏考
古圖釋為&KR0783;皆莫可考(金石錄)
秦公敦銘
商人堌中得銘曰秦公作敦其制簋也(廣川書跋)
孟姜敦
銘云叔孫父孟姜尊敦綰綽眉夀永命彌久生萬年
無疆子子孫孫永寳用享(鍾鼎款識)
虢姜敦
銘曰用禪追孝於皇考惠仲者宗廟祭享之器也祈
匃康祀純佑通禄永命文全與微欒鼎相類殆一時
器邪(鍾鼎款識)
&KR2939;敦
其銘與&KR0783;敦相似文云正月乙子及商癸彝亦曰丁
子日辰剛柔不相配疑乙子即甲子丁子即丙子世
質人淳取其同類未甚區别不然殆不可考(考古圖)
宰辟父敦三
三器形制款制俱同乃一時物也(鍾鼎款識)
龍敦
龍乃其名也鄭有大夫公子龍周鼎亦有龍生鼎公
子龍者嘗為大夫此謂册命龍作宰司王家而錫之
以玄衮衣赤舄想非所謂公子龍也(鍾鼎款識)
師&KR2527;敦
銘文二百一十二字曰師者官也&KR2527;則其名耳(鍾鼎)
(款識)
師&KR3881;敦
此銘伯和父者和衞武公也(博古圖)
牧敦
其銘與&KR0783;敦&KR2939;敦相似所錫有秬鬯一卣及虎冕練
衷之類與寅簋相似(考古圖)
敔敦
銘一百四十字(博古圖)
井伯敦
井伯敦銘云惟六月既生覇戊戌旦王格於太室師
某父即位井伯右内使册命錫赤芾對揚王休用作
寳敦其萬年子子孫孫其永寳用古器銘文字難盡
通故時有斷續不可次第處今此銘四十餘字所不
識者一字而已因并載其語(金石錄)
周敦
右不知其所從得銘七十有四字(考古圖)
銅敦
銘曰宰辟父右周立王册命周周頓首奉揚王休命
用作文考寳敦其制與周姜敦異(廣川書跋)
終南敦
大理評事蘇軾為鳳翔府判官得古器於終南山下
其形制與今三禮圖所畫及人家所藏古敦皆不同
初莫知為敦也盖其銘有寳尊敦之文遂以為敦爾
(集古錄)
寳敦
是器敦也而識曰作寳彝盖先王之於器用未有不
以常法為貴耳觀其制作精巧文縷精華非周盛時
不能有此也(紹興古器評)
弡生敦
弡生者恐其姓也如曰弡仲作□簠弡伯作旅匜則
又知其為一族耳皆周物也稱生者亦猶韐敦曰屈
生龍生鼎曰龍生之類(紹興古器評)
仲申敦蓋
仲申經傳無所見而曰旅者盖取其旅衆之義以明
非一器也(紹興古器評)
史黎簠二
二器一出古器物銘一藏扶風乞伏氏銘文同而字
畫小異史黎二字皆籀文(鍾鼎款識)
鄀子斯簠二
二器一出向&KR2166;本一出古器物銘云藏宗室仲爰家
銘文詳略不同(鍾鼎款識)
劉公鋪(一名杜嬬簠)
簠之字小篆作口籀文作口盖小篆&KR0034;而籀文筌今
鋪字從金從甫則為簠無疑也(鍾鼎款識)
太公缶(鍾鼎款識作簠)
按舊圖云咸平年同州民楊善德獲於河濱以獻此
器與弡中及史㓿二器形制全相類銘皆從□而文
不同此器從缶弡中器從夫史㓿器從&KR0146;亦缶字&KR1286;
字即古簠字與簠聲相近又形制皆如簋而方文雖
不同疑皆簠也(考古圖)
弡中&KR1286;
脣蓋有銘銘皆五十有一字(考古圖)
劉原父弡仲&KR1286;銘以隸寫之弡字原父誤釋為張字
遂以為張仲之器歐公從而文之以數百言盖失之
矣古器中又有弡伯敦豈仲之兄乎(東觀餘論)
大觀元年劉仲馮以其家藏古器上之余盡模其銘
其曰弡仲寳&KR1286;考其文方中作汞以古校之則為&KR1286;
與簠同(廣川書跋)
史㓿缶
右得於扶風銘四字(考古圖)
師奕父旅簋(鍾鼎款識作師寏父)
底盖有銘銘皆六字(考古圖)
叔邦父簋
寅簋銘亦曰叔邦父豈非一種器邪(鍾鼎款識)
京叔簋
諸簋銘款有言旅簋有言寳簋此曰饗簋(鍾鼎款識)
師望簋
銘曰太師小子師望作&KR0034;彝&KR0034;訓煮熟食簋也(鍾鼎)
(款識)
叔高父旅簋(旅集古錄作煮)
右煮簋銘曰叔高父作煮簋其萬年子子孫孫永寳
用原父在長安得此簋(集古錄)
按古文高當作郭煮當作旅(廣川書跋)
伯考父簋
陳氏得古簋其文曰伯考父作此寳簋形制與原父
所得甚異不知其為何代器也(廣川書跋)
䰞簋
先秦古器有䰞簋楊氏古器圖有䰞甗永叔集古皆
存其名考其文當為旅字學諸書可考不知諸公皆
以為䰞何也(廣川書跋)
宋公寳簋
河南王氏得銅簋六銘曰宋公作寳簋(廣川書跋)
寅簋
右得於京兆銘一百五十七字(考古圖)
寅者不見於經傳即其銘文所載其殆有功於王室
故有赤舄駒輦華軒朱號虎冕練衰之錫其銘文典
雅字畫奇古尢非他器之比(博古錄)
小子師簋
銘九字按銘曰鼎彝而其制簋也大師小子師或官
號&KR0008;其名也&KR0008;字書所不載不知其音(考古圖)
單疑生豆
銘曰單疑生作養豆用享(鍾鼎款識)
齊豆
熙寧中得於扶風銘三十字(考古圖)
姬寏豆
銘曰姬寏母作太公郭公(闕二字)魯仲覽伯孝公靜公
豆用祈眉夀永命多福永寳用(鍾鼎款識)
單從盉
單氏之器種種不一有舟有鼎有彝與此二器其形
不同其銘皆曰從彝盖彝以言其常從以言其有繼
是器特與盉為類耳(鍾鼎款識)
伯王&KR4004;盉
銘十有四字按盉不見於經說文曰盉調味也盖整
和五味以共調也(考古圖)
加仲盉
銘曰加仲諸友用其吉金自作盂子子孫孫其永用
之(鍾鼎款識)
鳧盉
是器銘一字作象形鳬字盖之上亦以鳧為飾盖鳧
出入於水而不溺以況則習於禮者也(紹興古器評)
伯温父甗
銘曰伯温父作旅甗(鍾鼎款識)
伯□父銘曰伯□父作旅甗考古圖以□作温今校
籀書温之文若此(廣川書跋)
仲酉父甗
周有敦盖亦曰仲酉父作旅敦皆一時物也肇作甗
者言始作此器耳(鍾鼎款識)
方寳甗
此銘與前二圓鼎同出於安陸之孝感銘識悉同惟
十有三字合作一字甗字尢極奇古左右上下不拘
偏傍位置(鍾鼎款識)
仲信父方旅甗
咸平三年好畤令黃鄆獲是器詣闕以獻詔勾中正
杜鎬詳其文(考古圖)
方甗銘
李氏獻無秫銘曰方鬳(廣川書跋)
父乙甗
形制精妙款識奇古曰父乙者盖商末周初之器爾
(鍾鼎款識)
慧季鬲
按慧與惠通(鍾鼎款識)
伯鬲
銘云伯作寳彝(鍾鼎款識)
帛女鬲
銘曰帛女作齊鬲帛女疑宫氏之有職者(鍾鼎款識)
師鬲
銘曰師鬲製作簡古雖周之物殆有商之遺意焉(鍾)
(鼎款識)
虢叔鬲
銘五字銘曰虢叔作尊鬲(考古圖)
叔殷彀鬲
銘八字疑與虢叔鬲同銘少異耳(考古圖)
聿遠鬲
銘云聿遠作尊鬲永寳用(鍾鼎款識)
亦鬲
右銘亦下一字浸滅未考然銘文純朴字畫奇古殆
商末周初之器(鍾鼎款識)
蔑敖鬲
右銘十有一字所可辨者九字而已敖上髣髴若蔑
字(鍾鼎款識)
仲父鬲
右銘十有一字仲下一字不可辨(鍾鼎款識)
京姜鬲
銘曰京姜庚仲作尊鬲其永寳用(鍾鼎款識)
某父鬲
右銘文上兩字未詳(鍾鼎款識)
仲斯鬲
右銘曰仲斯(鍾鼎款識)
匕旅鬲
銘二字按周憬功勲銘鴻字工作匕疑此作工旅鬲
(考古圖)
諸旅鬲
右銘曰諸旅作尊鬲子子孫孫永寳用下有一敕字
得非君所賜而著其敕命邪(鍾鼎款識)
南宫鬲
銘十二字與周仲父鬲相似其為周物無疑(紹興古)
(器評)
周□鬲
銘十三字是器不著名氏但紀歲月設飾無華藻唯
作直紋上下通貫而已制作純古有商之餘風焉(紹)
(興古器評)
杜嬬鋪
右得於京師銘十字按公食大夫禮大羹清不和實
于鋀鋀文從金即金豆也此器從金从甫其形制似
豆而卑以為簠則非其類以為豆則不名鋪古無是
器皆不可考(考古圖)
史孫槃
銘云史孫□作槃而□則未詳其音槃作者象形
篆也猶之槃圓則水圓耳(鍾鼎款識)
魯正叔槃
銘曰魯正叔之穸作槃其御口子子孫孫永夀用之
(鍾鼎款識)
邛仲槃
邛仲之孫伯琖又作饙盦與此銘合字畫各為一體
皆奇古可愛(鍾鼎款識)
齊侯槃二
右二銘字畫稍異而文則同皆云齊侯作楚姬寳槃
與齊侯匜名識相類(鍾鼎款識)
冀師槃
銘云冀師季移用其吉金自作寳槃字畫奇古文詞
典雅(鍾鼎款識)
宋穆公孫盤
元祐間臨淄縣民於齊故城得數器此其一也趙元
考内翰家驗其文盖送女器(鍾鼎款識)
季姜盂
銘十有五字曰伯索史作季姜寳盂其萬年子孫永
用(考古圖)
邛仲盦
右二銘形器雖不同皆云卭仲之孫伯琖自作饙盦
(鍾鼎款識)
鳳棲鐸
右銘一字作鳳棲木之狀(鍾鼎款識)
平陸戈
右戈銘曰平陸(鍾鼎款識)
臨淄戟
或得戟於臨淄故城銘曰闕書文猶為科斗(廣川書)
(跋)
鎮嶽劒
周昭王瑕在位五十一年以二年歲次壬午鑄五劒
各投五嶽銘曰鎮嶽尚方古文篆書長五尺(刀劒錄)
駿大劒
簡王夷在位十四年以元年歲次癸酉鑄一劒長三
尺銘曰駿大篆書(刀劒錄)
景王錢
景王患錢輕更鑄大錢文曰寳貨(漢書食貨志)
沂州銀刀
王公和學士罷沂州得銀刀一有齊大公杏九字九
字中闕不相屬刀上又有隱起圜形疑是九府圜法
也(泉志)
西王母鏡
銘六句各七字篆法精工(墨林快事)
古鍾銘古鐸銘
古鍾銘五十二字藏宗室仲爰家象形書不可盡識
以其書竒古故列於諸器銘之首後又得一鍾銘文
正同一鐸銘字畫亦相類(金石錄)
古景鍾銘
御府藏大鍾不知其出何時銘曰景鍾其下刻識皆
滅没不可辨(廣川書跋)
古伯彝
古伯彝正如一青瓜色碧可&KR0738;湯仲謀云余至順壬
申見南康總管趙伯昂所收古伯彝盖色光瑩如漆
内有文曰古伯彝(雲煙過眼錄)
古敦銘
藏宗室仲爰家銘文凡二百餘字余所錄諸器銘文
字之多無踰此者(金石錄)
古車敦銘
其文曰作旅車敦莫詳其義(金石錄)
古盤銘
古盤銘得之河南鞏氏其銘為舉盖而進之此其義
也朴質不飾有足以承此殆古之匜盤(廣川書跋)
古爵銘
大觀中濰之昌樂丹水岸圯得此爵及一觚(金石錄)
古鎗銘
田仲方得古銅器於白馬河岸其識曰互□考之古
字當讀為亞鎗(廣川書跋)
古鐵印銘
琅邪王溥穿井得鐵印銘曰傭力得富錢至億庾一
土三田軍門主簿(王子年拾遺記)
秦
秦鍾
是器字畫皆作鸞鵠蛟螭之形頗類周蛟篆鍾銘多
有不可辨識角比周制短而無旋且無鉦鼔枚篆之
飾形製若鐸而絶小爾雅謂大鍾曰鏞中曰剽小曰
棧此鍾豈棧之屬歟(紹興古器評)
秦權
今世人家所藏秦權至多銘文悉同集古錄載文同
家有二銘其一乃銅鐶上有銘循環刻之亦權也古
權亦有與今稱錘相似者形製不一(金石錄)
秦度量
文同遊長安買得二物其上刻二銘其一乃銅鍰其
上有銘循環刻之乃前一銘也其一乃銅方版可三
四寸許所刻乃後一銘也後又於陸經家得一銅版
所刻與前一銘同(集古錄)
秦劒
秦昭王稷在位五十二年以元年歲次丙午鑄一劒
長三尺銘曰誡大篆書(刀劒錄)
秦半兩錢
秦兼天下銅錢質如周錢文曰半兩重如其文(漢書)
(食貨志)
漢
周陽家鍾
藏歐陽公家銘曰周陽家金鍾漢器亦有周陽侯甌
盖一時器也(鍾鼎款識)
食鼎
漢孝景帝鑄一鼎名曰食鼎中元六年造其文曰五
熟是滋君王膳之小篆書(虞荔鼎錄)
武帝鼎
武帝登泰山鑄一鼎高四尺銅銀為之其形如甕有
三足太始四年造其文曰登於泰山萬夀無疆四海
寧謐神鼎傳芳大篆書(鼎錄)
元平鼎
昭帝元平元年於藍田覆車山鑄其文曰宜君王調
滋味去腥傷小篆書(鼎錄)
酒鼎
廢帝賀鑄一小鼎貯酒其形若甕其文曰長滿上小
篆書(鼎錄)
神鼎
宣帝甘露元年於華山仙掌鑄其文曰萬國伏貽長
久鑄神鼎承天酒小篆書(鼎錄)
黃帝膳鼎
元帝初元二年鑄其文曰黃帝膳鼎小篆書(鼎錄)
成帝鼎
成帝綏和元年鑄其文曰寇盗平黃河清八分書(鼎)
(錄)
醴鼎
哀帝元夀元年鑄其文曰羣臣元日用醴鼎小篆書
(鼎錄)
蟠虺雷文鼎(即孝成鼎)
盖與器銘共五十六字是鼎雖孝成廟器乃造於孝
哀即位之三年又有曰建平三年十月工王褒造(博)
(古圖)
藥鼎
平帝元始五年鑄其文曰藥鼎八分書(鼎錄)
李氏鼎
銘二字曰李氏此器質素無紋與汾隂宫鼎相類其
字畫亦作漢蹟(鍾鼎款識)
鮑氏鼎
右銘二字曰鮑氏(鍾鼎款識)
汾隂侯鼎
右鼎得於鄠縣民家井中鼎小似古陪鼎刻其側曰
汾隂侯(鍾鼎款識)
定陶鼎
盖與器銘共十六字盖間有高廟二字其字畫復有
變篆為隸之體是其為高廟祀器無疑(博古圖)
汾隂宫鼎
盖與器銘共五十四字考其款識既曰汾隂供宫銅
鼎二十枚又曰汾隂宫銅鼎一者二十所以舉供官
之數而一者舉其隸於宫者也又曰平陽一斗鼎盖
平陽有鐵官此乃紀所鑄之地耳曰第二十三者總
其器之在汾隂者為之次不必言鼎也(博古圖)
上林供官銅鼎
銘有監工李負芻按後漢人絶無二名此鼎盖西漢
器也(金石錄)
好畤共厨鼎
有銘五十字在腹二十有二字在盖(考古圖)
神雀鼎
黃霸為潁川守神雀集遂刻鼎記之(鼎錄)
丞相博山侯鼎
孔光拜丞相鑄一鼎文曰丞相博山侯大篆書(鼎錄)
太尉鼎
楊震為太尉作一鼎其文曰太尉鼎古隸書(鼎錄)
孝子鼎
胡廣鑄一鼎其文曰孝子鼎八分書(鼎錄)
侈耳區鼒
右銘二字曰吳寔(考古圖)
高奴鼒
右銘二字曰高奴高奴上郡地名也(考古圖)
齊安鑪
銘云齊安宫銅熏爐容五升其盖重五斤六兩神爵
四年曲官嗇夫忠佐史工司馬譲造第百廿一(鍾鼎)
(款識)
蓮勺鑪博山鑪
右林華宫行鐙銘一蓮勺宫銅博山爐下槃銘一皆
漢五鳳中造劉原父出守長安遺此二銘(集古錄)
丞相府漏壺
銘二十有一字視其銘文則漢器也(考古圖)
大官壺(考古圖作大官銅鍊)
銘三十二字體制類壺銘曰鍾(博古圖)
綏和壺
銘四十三字全用漢篆體兼有八分之致(墨林快事)
延光銅壺款識
安帝時作款識二行十三字字從左起云延光四年
銅二百斤直錢萬二千(隸續)
建光巵
銘六字曰建光中室有四是器盖於建光中造也(博)
(古圖)
漢律管銘
右銘藏晁无咎學士家云始建國元年正月癸酉朔
日制(鍾鼎款識)
漢巴官鐵量銘
銘云巴官永平七年三百五斤第二十七(金石錄)
谷口銅甬銘
其前銘曰谷口銅甬容十其下滅兩字始元四年右
馮翊造其後銘曰谷口銅甬容十斗重四十斤甘露
元年十月計掾章平左馮翊府下滅一字(集古錄)
右谷口銅甬舊藏劉原父家一器而再刻銘始歐陽
集錄金石遺文自三代以來法書皆備獨無西漢文
字原父得斯器及行鐙博山香鼎模其鼎文以遺歐
陽公於是西漢之書始傳於世矣(金石錄)
武安侯鈁
武安侯鈁銘不知所從得銘無年月未知誰所作也
(鍾鼎款識侯金石錄云按帝紀楚懷王封高祖為武安然驗其刻畫疑非高祖時器)
陽嘉洗(博古圖作漢啓匜)
銘云陽嘉四年朔令字之右狀魚之刊字之左便鷺
鷥習水而捕魚(鍾鼎款識)
雙魚四錢大洗
銘七字曰大富貴昌宜長樂(考古圖)
䨇魚洗
形制與大洗同而差小有宜子孫三字(考古圖)
素洗雙魚洗列錢洗銘
政和元年饒州得素洗二雙魚洗六列錢洗一其四
銘云永元元年其二曰元和二年又有隱起篆富貴
昌宜侯王字唐開元九年許昌唐祠得古銅尊隱起
雙鯉篆書文曰長宜子孫殆亦洗也(博古圖)
雙魚洗
有銘其在脣曰梁山銅二斗鋗重十斤元康元年造
外復有一扶字(博古圖)
平周鉦
銘云平周金銅鉦重十六斤八兩背文云平定五年
受圜隂(金石錄)
新莽候鉦
候鉦四十二字闕二字王莽地皇二年所作紹興中
出於金州此器所書有波畫字尢清勁與漢末筆法
無異孰謂西都隸字皆古拙乎(洪适隸續)
注水匜
銘二十二字曰始建國元年正月癸酉朔日制(博古)
(圖)
予於關中得一銅匜其背有刻文二十字曰律人衡
蘭注水匜容一升始建國元年一月癸卯造皆小篆
律人當是官名王莽𫝊中不載(夢溪筆談)
上林榮宫鐙
銘云上林榮宫雁足鐙下有槃并重六斤黃龍元年
民工李常造第四(鍾鼎款識)
首山宫鐙
銘云蒲反首山宫銅鴈足八寸鐙重六斤永始四年
二月工賈慶造(鍾鼎款識)
甘泉上林宫行鐙
銘云河東為甘泉上林宫造行鐙重六斤十兩五鳳
二年王回夫山工誼作第二(鍾鼎款識)
林華觀行鐙
銘云林華觀行鐙重一斤十四兩五鳳二年造第一
(鍾鼎款識)
甘泉内者鐙
銘云内者元康二年三月河東安邑守者宣王軒造
重廿五斤十一兩(鍾鼎款識)
龍虎鹿盧鐙
銘云宜子孫吉上有龍虎為之飾(鍾鼎款識)
耿氏鐙
延光四年所作兩漢器物銘存於今者皆是篆文獨
此鐙用隸(隸續)
廩邱宫鐙
銘云廪邱宫銅鐙重二十斤八兩甘露三年李定造
盖宣帝時物也(金石錄)
鴈足鐙
制作精巧辨其刻黃龍元年所造(集古錄)
羊鐙
熙寧中得於鳳翔盩厔高三寸八分深三寸二分徑
五寸六分容二升銘十有二字曰仲父作尊鬲子子
孫孫永寳用盖仰以承燭羊鐙同制即羊鐙也(紹興)
(古器評)
宜子孫鐙
嘗見漢鑑多以宜君公宜侯王宜子孫為銘皆善頌
之辭也是器髣髴龜形上設關紐反其背屹立以為
鐙虛其腹容水以沃燼制作銘載真漢物也(紹興古)
(器評)
虹燭錠
銘一十八字字畫與漢五鳳鐙款識相類實漢物也
說文以錠為鐙則登而有用者銘曰虹燭者取其氣
運如虹之義(博古圖)
車宫承燭槃
銘云車宫銅承燭槃重三斤八兩五鳳四年造扶(鍾)
(鼎款識)
有柄鳳龜鐙
此鐙以鳳為柄龜為趺上下有銘皆四字(考古圖)
周陽侯甗鍑
銘三十有一字按說文鍑大口釜也鍑上有甗曰甗
鍑(考古圖)
此西漢時器在文潞公家字畫細淺難椎拓今以搨
書紙帖器銘上就摹之殊不失真也(東觀餘論)
館陶釜
銘云長信賜館陶家(金石錄)
軹家釜
銘廿有一字(考古圖)
軹家甑
銘一十有九字按軹家不考釜甑皆漢器也(考古圖)
梁山鋗
有銘在脣曰梁山鋗重十斤元康元年造外復有一
扶字(鍾鼎款識)
龍首魚
銘共二十一字字畫奇古宜比於周(博古圖)
書言府弩機
銘二十有七字延光三年閏月書言府作(鍾鼎款識)
赤霄劒
前漢劉季在位十二年以始皇三十四年於南山得
一鐵劍長三尺銘曰赤霄大篆書及貴常服之此即
斬蛇劒也(刀劍錄)
神龜劒
文帝恒在位二十三年以初元十六年歲次庚午鑄
三劍長三尺六寸銘曰神龜多刻龜形以應大横之
兆(刀劍錄)
八服劒
武帝徹在位五十四年以元光五年歲次乙巳鑄八
劒長三尺六寸銘曰八服小篆書嵩恒霍華太山五
嶽皆埋之(刀劍錄)
毛字劒貴字劒
宣帝詢在位二十五年以本始四年鑄二劒長三尺
一曰毛二曰貴以足下有毛故為之皆小篆書(刀劒)
(錄)
衎字劒
平帝衎在位五年以元始元年歲次辛酉掘得一劒
上有帝名因服之大篆書(刀劍錄)
神勝劒
王莽在偽位十七年以建國五年歲次庚午造威斗
及神劒皆練五色石為之銘曰神勝萬里伏小篆書
長三尺六寸(刀劒錄)
更國劒
更始劉聖公在偽位二年自造一劍銘曰更國小篆
書(刀劒錄)
威斗
張永開玄武湖遇古冢冢上得一銅斗有柄文何承
天曰此亡新威斗永又啓冢内更得一斗(南史何承)
(天傳)
銅枓
韓玉汝家有一銅枓其銘云新始建國天鳳上戊六
年(葉夢得避暑錄)
銅鉦
紹興中郭浩知金州田夫耕得一鉦其銘云新始建
國地皇上戊二年(隸釋)
新莽權銘
銘曰律權石重四鈞同律度量衡有新氏造晉末校
尉王和掘得圜石其銘如是参軍續咸曰王莽時物
也(廣川書跋)
莢錢
文曰漢興小篆文(洪遵泉志)
八銖錢
高后時更鑄八銖錢文曰半兩(泉志)
四銖錢
孝文五年更鑄四銖錢其文為半兩(漢書食貨志)
三銖錢
建元以來更鑄三銖錢重如其文(漢書食貨志)
五銖錢
張台曰此錢品數最多有傳形者名蜀錢肉好有郭
者名梁錢背文四出者名角錢及有赤側當兩女錢
之類文皆五銖(泉志)
大錢
王莽居攝變漢制造大錢文曰大錢五十(漢書食貨)
(志)
小錢
王莽建國元年春更作小錢徑六分文曰小錢與大
錢一直五十者為二品並行(荀悦漢紀)
貨泉
王莽天鳳元年罷大小錢改作貨泉文右曰貨左曰
泉(漢書食貨志)
契刀
王莽造契刀其環如大錢身形如刀長二寸文曰契
刀五百(漢書食貨志)
漢刀
王莽以黃金錯其文曰一刀直五千張晏曰刻之作
字以黃金填其文上曰一下曰刀(漢書食貨志)
十布
王莽鑄大布次布弟布壯布中布差布厚布幼布幺
布小布小布長寸五分重十五銖文曰小布直一百
自小布以上各相長一分相重一銖文各為其布名
直各加一百至大布長二寸四分重一兩而直千錢
合是為布貨十品(漢書食貨志)
貨布
王莽天鳳元年罷大小錢改作貨布其文右曰貨左
曰布與貨泉並行(漢書食貨志)
大黃布刀
此亦王莽所鑄文曰大黃布刀(泉志)
蒙城古刀
宣和五年郭僎為亳州蒙城令村人得之田中柄端
有方寸十三字髣髴隸書背有孔不透身形如刀文
曰貨布五百疑王莽所鑄(泉志)
男錢
懸針書文曰布泉人謂之男錢言佩之則生男也字
體與貨泉略同疑王莽時鑄(泉志)
後漢
建元鼎
光武建元元年鑄其文曰定天下萬物伏小篆書(鼎)
(錄)
永平鼎
明帝永平十年鑄其文曰蛟龍伏大篆書(鼎錄)
榖洛鼎
明帝鑄於榖水其文曰榖洛小篆書(鼎錄)
鎮地鼎
章帝元和二年於北嶽鑄一鼎高四尺無足其文曰
鎮地鼎小篆書(鼎錄)
承露鼎
安帝延光四年鑄於少室山其文曰承露鼎小篆書
(鼎錄)
儒鼎
靈帝嘉平元年鑄一大鼎埋之鴻都門其文曰儒鼎
古書(鼎錄)
柱鼎
開陽門夜直樓上帝因作一鼎其文曰柱鼎(漢官儀)
千里鼎
王允字子師郭林宗見而器之允自鑄一鼎曰千里
八分書(鼎錄)
司徒鼎
王仲子為大司徒鑄一鼎其文曰司徒鼎大篆書(鼎)
(錄)
司空鼎
王朗為司空鑄一鼎其文曰司空鼎複篆書(鼎錄)
太師鼎
董卓為太師鑄一鼎其文曰太師鼎古隸書(鼎錄)
元嘉刀銘
元嘉四年作(漢隸字原)
秀霸劒
後漢光武秀在位三十三年未貴時在南陽鄂山得
一劒文曰秀霸小篆書帝常服之(刀劍錄)
安漢劒
順帝保在位十九年以永建元年鑄一劒長三尺四
寸銘曰安漢小篆書後改年號(刀劍錄)
中興劒
靈帝安在位二十二年以建寧三年鑄四劒文曰中
興一劒無故自失並小篆書(刀劒錄)
董氏二洗款識
一款其右曰董氏雅好一款其左曰董氏器(隸續)
中平獸洗款識
款識一行云中平三年八月造作用富(隸續)
修官二鐵盆款識
乾道中陸務觀監漢嘉郡得之字畫無篆體盖東漢
初年所作(隸續)
鹽鐵盆
在巫山縣黃嗣直攝邑事堂下有大鹽盆有款識盖
漢時物也其末曰永平二年(輿地碑目)
騶氏二鏡銘
銘七言五句二鏡雖有大小而銘文無異同惟大鏡
有兩人相鄉坐其旁小隸云東王公西王母黃長睿
審定以為漢器其說見東觀餘論(隸續)
李氏鏡銘
銘亦七言五句與騶氏鏡相類(隸續)
十二辰鑑
銘五十五字(博古圖)
十二辰鑑
銘三十七字(博古圖)
十二辰鑑
銘一十六字(博古圖)
四神鑑
銘十二字(博古圖)
四神鑑
銘四字(博古圖)
三神鑑
銘五十六字(博古圖)
神人鑑
銘十八字(博古圖)
神像鑑
銘十二字(博古圖)
神人三獸鑑
銘十二字(博古圖)
尚方鑑
銘五十三字(博古圖)
長生鑑
銘四十字(博古圖)
仙人不老鑑
銘三十七字(博古圖)
豳頌周商鑑
銘二十字(博古圖)
始青鑑
銘一十六字(博古圖)
清白鑑
銘三十四字(博古圖)
宜君公鑑
銘八字(博古圖)
宜官鑑
銘四十字(博古圖)
尚方宜子孫鑑
銘四十六字(博古圖)
四宜鑑
銘四字(博古圖)
九子鑑
銘十字(博古圖)
十六花鑑
銘八字(博古圖)
蟠螭鑑
銘一十字(博古圖)
鼉龍鑑
銘二字(博古圖)
海獸鑑
銘四十八字(博古圖)
冊禮鏡
漢凡有冊立必周制其器具故鏡亦各有銘銘四十
八字(墨林快事)
青盖鏡
銘五句各七字漢物也(墨林快事)
玄錫鏡
銘三十四字(墨林快事)
侯王鏡
銘五句各七言末足以宜侯王兮四字(墨林快事)
羌服鏡
銘有云觀衣服視容貌羌服之以為信羌訓為始楚
騷之法乃謂之服羌鏡誤矣(墨林快事)
丹陽鏡
銘四十二字外周四句各七字(墨林快事)
日月鏡
銘四句各七字釋者目為清明鏡(墨林快事)
文龍鏡
銘三言六句(墨林快事)
右旋鏡
十二辰皆左旋惟此右旋銘二十六字亦右旋篆法
奇麗是漢人最傑之作(墨林快事)
虎符
葉森曾見先師吾眞白收虎符一丈有一尺五寸廣
四寸上剡首下平一面作虎蹲在上下有漢款識字
云第一至第五皆面上作身通垂下有磨滅不可辨
剡首二邊有字刊年月磨滅難辨(雲煙過眼錄)
魏
魏武鼎
魏武帝鑄一鼎於白鹿山高一丈紀征伐戰陣之能
古文篆書(鼎錄)
孝鼎
魏武帝更作鼎於太子名曰孝鼎畫刻古來孝子姓
名小篆書(鼎錄)
受祚鼎
文帝黃初元年鑄其文曰受祚鼎小篆書(鼎錄)
萬夀鼎
明帝太和六年鑄名曰萬夀鼎小篆書(鼎錄)
五熟釜
文帝在東宫賜繇五熟釜為之銘於赫有魏作漢藩
輔厥相唯鍾寔幹心膂靖恭夙夜匪遑安處百寮師
師楷兹度矩(魏志鍾繇𫝊)
孟德劒
魏武帝曹操以建安二十年於幽谷得一劒長三尺
六寸上有金字銘曰孟德王常服之(刀劍錄)
太乙刀
鍾會克蜀於成都土中得一刀文曰太一會死入帳
下王伯昇伯昇後渡江刀遂飛入水(刀劍錄)
思召刀
袁紹在黎陽夢有一人授一寳刀及覺果在卧所銘
曰思召紹解之曰思召紹字也(刀劍錄)
郭維刀銘
郭維於太原得一刀文曰宜為將後遂為將軍及與
蜀將戰敗失此刀(刀劍錄)
吳
彭蠡鼎
孫權黃武兀年於彭蠡水沉一鼎其文曰百神助陽
侯伏大篆書(鼎錄)
豹尾鼎
孫權獵於樊山見一姥問得何獸答曰得一豹曰何
不截尾遂為姥立廟并作一鼎文曰豹尾鼎(鼎錄)
鎮山鼎
孫亮建興元年於武昌鑄一鼎其文曰鎮山鼎小篆
書(鼎錄)
蔣山鼎
孫皓鑄一鼎於蔣山紀吳之歷數八分書(鼎錄)
顧元凱鼎
顧邕鑄一鼎其文曰顧元凱之鼎八分書(鼎錄)
破備鼎
陸遜破劉備軍鑄一鼎紀功其文曰破備鼎(鼎錄)
大吳劒
吳王孫權以黃武五年採武昌銅鐵作千口劒萬口
刀各長三尺九寸刀頭方皆是南銅越炭作之文曰
大吳小篆書又赤烏年中有人得淮隂侯韓信劒帝
以賜周瑜(刀劍錄)
流光劒
孫亮以建興二年鑄一劒文曰流光小篆書(刀劍錄)
孫皓劒
孫皓以建衡元年鑄一劒文曰皇帝吳王小篆書(刀)
(劍錄)
周瑜刀銘
周瑜作南郡太守造一刀背上有盪寇將軍字八分
書(刀劍錄)
司馬刀
蔣欽拜列郡司馬造一刀文曰司馬隸書(刀劍錄)
幼平刀
周幼平擊曹公勝拜平虜將軍因造一刀銘背曰幼
平(刀劒錄)
固陵刀
潘文拜偏將軍為擒關侯拜固陵太守因造一刀銘
曰固陵(刀劍錄)
安國刀
朱理君少受征討黃武中累功拜安國將軍作一佩
刀文曰安國(刀劍錄)
大泉五百錢
孫權嘉禾五年春鑄文曰大泉五百(泉志)
大泉當千錢
孫權赤烏元年鑄文曰大泉當千(泉志)
蜀漢
克漢鼎
蜀先主章武二年於漢川鑄一鼎名曰克漢鼎埋之
丙穴中八分書(鼎錄)
蜀二鼎
蜀章武二年先主作二鼎一與魯王文曰富貴昌宜
侯王一與梁王文曰大吉祥宜公王並古隸書(鼎錄)
定軍鼎
諸葛亮殺王雙還定軍山作一鼎埋於漢川其文曰
定軍鼎大篆書(鼎錄)
八陣鼎
亮又作八陣鼎沉之永安水中大篆書(鼎錄)
孔明釜
平谷縣民耕得一釜有諸葛行窩字(丹鉛錄)
關侯刀銘
關侯為先主所重不惜身命自採都山鐵為二刀銘
曰萬人及侯敗惜刀投之水中(刀劍錄)
張飛刀銘
張飛初拜新亭侯自命匠鍊赤朱山鐵為一刀銘曰
新亭侯蜀大將也後被范強殺強將此刀入於吳(刀)
(劍錄)
晉
鍾銘
太興初會稽剡縣人於井中得一鍾長七寸二分口
徑四寸半上有古文奇書十八字云會稽嶽命餘字
時人莫識之(晉書郭璞傳)
房山五劒銘
穆帝聃以永和五年於房山造五口劒曰五方單符
隸書(刀劍錄)
銅澡槃款識
晉武帝作款識云泰始元年(闕)月七日右尚方治御
府故二斗五升銅澡槃重九斤八兩第二字甚小而
遒勁(隸續)
司馬刀銘
晉武帝以咸寧元年造八千口刀銘曰司馬(刀劍錄)
步光劒銘
懷帝熾以永嘉元年造一劒長五尺銘曰步光小篆
書(刀劒錄)
興國刀銘
成帝衍以咸和元年造十三口刀銘曰興國(刀劍錄)
前凉
張寔刀銘
前涼張寔造刀百口無故刀盡失文曰霸(刀劍錄)
西涼
百勝刀
西涼李暠以永建元年造珠碧刀一口銘曰百勝隸
書(刀劍錄)
前趙
元熙刀銘
前趙元熙二年造一刀長三尺九寸文曰滅賊隸書
(刀劒錄)
後趙
鼎銘
石勒得一鼎銘十三字篆書不可曉藏之於永豐倉
(晉書載記石勒傳)
石勒刀銘
後趙石勒以建平二年造一刀用五百金工用萬人
頭尖長三尺六寸銘曰建平隸書勒未貴時耕地得
一刀銘曰石氏昌篆書(刀劒錄)
季龍刀銘
石季龍以建武十四年造一刀長五尺銘曰皇帝石
氏隸書(刀劍錄)
偽趙錢
泰始中建德校尉王和掘得一器容四斗中有大錢
三十文曰百當千千當萬(晉書載記石勒傳)
豐貨錢
勒鑄豐貨錢(晉書載記石勒傳)
舊譜曰世人謂之富錢言收此錢令人豐富余按此
錢徑九分重三銖輪深好闊面文有豐貨二字篆書
(泉志)
燕
慕容雋銅馬銘
慕容廆有駿馬赩白有奇相逸力至雋光夀元年四
十九矣而駿逸不虧雋奇之命鑄銅以圖其像親為
銘贊鐫頌其傍象成而馬死矣(水經注)
慕容雋刀銘
前燕慕容雋以元璽元年造二十八口刀銘曰二十
八將隸書(刀劍錄)
建平刀
南燕慕容玄明以建平元年作刀四口文曰建平隸
書(刀劍錄)
前秦
苻堅刀銘
前秦苻堅以甘露四年造一刀用五千工銘曰神術
隸書(刀劒錄)
後秦
姚萇刀銘
後秦姚萇以建初元年造一刀銘曰中山長三尺七
寸隸書(刀劍錄)
後蜀
李雄刀銘
後蜀李雄造刀五百口文曰騰馬隸書(刀劍錄)
後涼
吕光刀銘
後涼吕光以麟嘉元年造一刀銘背曰麟嘉長三尺
六寸(刀劒錄)
西秦
建義刀
西秦乞伏國仁以建義三年造一刀銘曰建義隸書
(刀劍錄)
北涼
永安刀
北涼沮渠蒙遜以永安三年造刀百口銘曰永安隸
書(刀劒錄)
夏
銅鼔
陳叔夏得銅鼓甚大銘曰龍昇元年七月大匠渙按
龍昇為大夏紀年而鼔全似西南夷所作崔鴻十六
國書赫連勃勃以銅為大鼔及飛廉翁仲銅駝龍虎
以黃金飾之列於宫殿之前疑即此也(廣川書跋)
赫連刀銘
夏州赫連勃勃以龍昇二年造五口刀背刃有龍雀
環兼金縷作一龍形長三尺九寸銘曰古之利器吳
楚湛盧大夏龍雀名冠神都可以懷遠可以柔邇如
風靡草威服九區宋王劉裕破長安得此刀後入於
梁(刀劍錄)
宋
紀功鼎
劉裕從秦中還紀功鑄一鼎於九江其文曰沸秦洛
伏大漠古篆書(鼎錄)
蝦魚鼎
宋文帝得蝦魚遂作一鼎其文曰蝦魚(鼎錄)
宫亭湖鼎
順帝昇明元年有人於宫亭湖得一鼎上有古文洵
漠二字(鼎錄)
武帝刀銘
宋武帝劉裕以永初元年鑄一刀銘其背曰定國小
篆書長四尺後入於梁(刀劍錄)
少帝刀銘
少帝義符以景平元年造一刀銘曰五色小篆書(刀)
(劍錄)
孝武帝劒銘
孝武帝昌明以大明元年於華山頂埋一劒銘曰神
劒隸書(刀劒錄)
廢帝劒銘
宋後廢帝昱以元徽二年於蔣山頂造一劒銘曰永
昌篆書(刀劒錄)
孝建錢
文曰孝建背文曰四銖孝建則薤葉四銖則大篆(泉)
(志)
景和錢
廢帝景和元年鑄其文小篆(泉志)
齊
龍鼎
齊高祖於齊中池内見龍鬭聞簫鼔聲遂埋一鼎其
文曰龍鼎真書(鼎錄)
古錫趺篆文
齊高帝修淮隂城得古錫趺九枚下有篆文莫能識
(南史紀僧真𫝊)
金革帶鈎篆文
吉士瞻為荆府城局參軍浚萬人仗庫防池得一金
革鈎隱起鏤甚精巧篆文曰錫爾金鈎且公且侯(南)
(史吉士瞻傳)
明帝劒銘
明帝鸞以建武二年造一刀銘曰朝儀長四尺小篆
書(刀劒錄)
無為觀鐵磬文
在道州永明十年四月五日造鐵磬十二枚(輿地碑)
(目)
太平百歲錢
世祖治盆城得一大錢文曰太平百歲(齊書祥瑞志)
梁
武帝劒銘
梁武帝蕭衍以天監二年即位至普通中歲在庚子
命弘景造神劒十三口用金銀銅鐵錫五色合為之
長短各依劒術法文曰服之者永治四方並小篆書
(刀劒錄)
甘露寺鐵鑊文
天監十八年造以供佛者佛字皆作&KR0008;(天下金石志)
直百五銖錢
梁武帝鑄文曰直百五銖(泉志)
大吉錢
普通四年鑄文曰五銖大吉(泉志)
大通錢
普通四年鑄文曰五銖大通(泉志)
大富錢
普通四年鑄文曰五銖大富(泉志)
陳
元勲鼎
陳武帝即位鑄一鼎文曰元勲鼎沉於淛江(鼎錄)
大貨六銖錢
宣帝太建十一年鑄文曰大貨六銖篆書(泉志)
後魏
昭成刀銘
後魏昭成帝拓跋犍以建國元年於赤冶城鑄刺刀
十口金鏤赤冶字(刀劒錄)
宣武刀銘
宣武帝恪以景明元年於白鹿山造一刀文曰白鹿
隸書(刀劒錄)
道武劒銘
道武帝珪以登國元年於嵩阿鑄一劒銘曰鎮山隸
書(刀劒錄)
明元劒銘
明元帝嗣以泰常元年造一劒長四尺銘背曰太常
至真君元年有道士繼天師白為帝造劒長三尺六
寸隸書因改元真君(刀劒錄)
太和五銖錢
高祖詔天下用錢十九年公鑄麤備文曰太和五銖
(後魏書食貨志)
永安五銖錢
孝莊永安二年秋詔改鑄文曰永安五銖(泉志)
北齊
常平五銖錢
天保四年春正月乙丑鑄新錢文曰常平五銖(北史)
(齊文宣帝紀)
廣宗郡錢
北齊文宣帝天保元年正月即位十月廣宗郡獻瑞
錢文曰歸於聖帝(邱悦三國典略)
後周
布泉錢
保定元年鑄其左曰布右曰泉皆玉筯篆(泉志)
大布錢
建德三年鑄五行大布錢其文上五下行左大右布
又有大布字翻在上下者(泉志)
永通萬國錢
大象元年鑄永通萬國錢背面皆有此四字(泉志)
隋
象日鏡
銘十句計四十字詳其語意為隋物無疑故曰長懸
仁夀釋者以為唐不合矣(墨林快事)
十六符鐵鑑
銘三十四字(博古圖)
唐
棲霞寺銅像背記
景龍二年(輿地碑目)
通元觀銅鍾銘
開元十五年陳郡袁懷先撰(輿地碑目)
紫極觀鍾銘
在饒州天寳九載上官經野文(輿地碑目)
太清宫鍾銘
馮宿撰太和五年(金石錄)
銅柱
貞元四年嶺南都護本管經略使馬緫於漢所立銅
柱之處特鑄二柱刻書唐德以繼伏波之迹(舊唐書)
(馬總傳)
南山寺題鍾
龍紀元年(輿地碑目)
護聖寺鍾銘
龍紀二年節度使顧彦暉銘(輿地碑目)
武德鏡
銘五十三字武德五年中秋揚州緫管府造(墨林快)
(事)
停空鏡
此唐鏡也銘十句四十字(墨林快事)
停空小鏡
此鏡視大者小三寸三分銘字少其八(墨林快事)
九子鏡
銘周十字筆畫甚雅唐物也(墨林快事)
萬春鑑二
皆銘四十字(博古圖)
瑩質鑑
銘四十字(博古圖)
瑩質鑑
銘三十二字(博古圖)
瑞圖鑑
銘四十三字(博古圖)
十二辰鑑
銘十二字(博古圖)
二十八宿鐵鑑
銘六十一字(博古圖)
八卦鐵鑑
銘二十二字(博古圖)
八卦鐵鑑
銘二十八字(博古圖)
十二辰鐵鑑
銘二十四字(博古圖)
日月鐵鑑
銘四十字(博古圖)
千秋萬歲鐵鑑
銘八字(博古圖)
玉堂鐵鑑
銘一十六字(博古圖)
自明鐵鑑
銘二十字(博古圖)
晉陽龍鐵鑑
銘四十六字(博古圖)
鐵馬鞭刻字
鐵馬鞭長慶二年義成軍節度使曹華進獻曰得之
汴水有字刻云貞觀五年尉遲敬德李昌符詩云漢
將臨流得馬鞭鄂侯名字舊雕鐫(李昌符詩集)
乾封錢
乾封元年封岳之後改造新錢文乾封泉寳(舊唐書)
(食貨志)
大歷錢
大歷是代宗年號計此時所鑄字畫遒勁(泉志)
建中錢
文曰建中通寳德宗時鑄(泉志)
開元錢背文
以本州郡名為背文京兆府以京字在穿上洛陽以
洛字在穿上揚州改以昌字在穿上西川以益字在
穿上藍田縣以藍字在穿右襄州以襄字在穿上江
陵府以荆字在穿右越州以越字在穿下宣州以宣
字在穿左江西以洪字在穿上湖南以潭字在穿左
兖州以兖字在穿上浙西以潤字在穿上鄂州以鄂
字在穿上平州以平字在穿上興元府以興字在穿
上梁州以梁字在穿右廣州以廣字在穿右東川以
梓字在穿上福州以福字在穿上丹州以丹字在穿
上桂陽監以桂字在穿右(泉志)
咸通錢
咸通十一年桂陽監鑄錢官王彤進新鑄錢文曰咸
通玄寳(泉志)
長平古刀
天寳元年西河郡别駕李幼奇於長平溪澗中所得
狀如小刀背面俱有字不可識(泉志)
長平異布
亦幼奇所得也字類科斗書(泉志)
撒帳錢
其形五出穿亦隨之文曰長命守富貴景龍中中宗
出降睿宗女荆山公主特鑄此錢用以撒帳(泉志)
後唐
天成錢
天成元年鑄文曰天成元寳(泉志)
晉
天福錢
晉天福三年十一月詔三京鄴都諸道州並許鑄錢
以天福元寳為文左環讀之(宋白續通典)
漢
漢通錢
乾祐元年鑄文曰漢通元寳(泉志)
周
周通錢
顯德二年鑄文曰周通元寳(泉志)
南唐
永通錢
李景鑄大錢文曰永通泉貨(五代史南唐世家)
此錢有三品八分書者徑寸五分篆文者徑寸三分
又有面為篆文背為龍鳳形者皆李氏所鑄(泉志)
唐國錢
元宗即位鑄唐國錢其文曰唐國通寳(馬令南唐書)
此錢制度大小各殊有徑九分者字類大唐錢有徑
寸二分者文皆篆字有徑八分者字含八分及隸體
(泉志)
大唐錢
元宗鑄文曰大唐通寳(泉志)
銅牌篆
沈彬將葬穴其處乃古冢也其間獲一銅牌上鐫篆
文又云佳城今已開雖開不葬埋漆燈猶未爇留待
沈彬來(江南野史)
後蜀
廣政錢
字八分書(泉志)
南漢
銅佛識
昭州光孝寺銅佛一軀五代偽劉時所鑄後有識云
維大漢大寳四年(輿地碑目)
乾亨錢
文曰乾亨重寳(泉志)
楚
乾封錢
馬殷置鐵冶鑄大錢文曰乾封泉寳(湖南故事)
天策錢
馬殷據湖南八州地建天策府因鑄天策府寳(董逌)
(錢譜)
閩
鐵錢
王審知鑄大鐵錢亦以開元通寳為文(陶岳貨泉錄)
建州王氏錢
面文天德重寳背文穿上有殷字(錢譜)
御定佩文齋書畫譜卷六十
