欽定四庫全書
御定佩文齋書畫譜目錄
第三十卷
書家傳九
唐(五)
田業王什
杜懷亮賴文雅
何昌裔房廣
沈益王奐之
繆師愈陳游瓌
何璧陳賢
詹鸞韋榮宗
韋權顧紹孫
張覬鈕約
李霄遠張仲謀
張欽元褚齊賢
陳傑李景初
姚贊張若劣
崔驥馬雄
史賤曾陸孚
韋暄徐曄
顧瑶姚園客
何嘉周陳懷節
朱思慎阮奉之
羊朝沈四師
褚冀沈從道
丘弟丘石
鄒紹先孫羽客
陸遠郊史洪
華明素葛蒙
瞿倗鄭虬
濮陽興林傑
楊奐章賈餘絢
魏崇鄧昉
盧浩趙博玄
温建邵宗厚
萬賓張文祐
吳承嗣盧中敏
董彛崔諭
崔元崔衡
楊江李巨業
劉重約高重明
韋行質黃執中
魏永李躅
毛伯政張休猜
金元吉歸稱
張行博許静金
毛如韋聖
陸鄙姚宗
李承祐李芳郁
趙曾陳表仁
崔周衡穆君虞
陳仁稜崔納
陸尚賓郭延禧
何歸儒楊遠
甘從福徐挺古
裴述虞充
屈安楊友卿
王知新劉愼徽
李玄穆張頌
左興宗夏侯玄
李安車陳蕩
史凌賈易
蕭結李情
殷啓雷咸
張迢羅方眞
王延期蔣曰用
馬潛史恒
高玉蔣嵩
劉澄洞袁中孚
胡仲南陳雲
朱簡陳氏童子
開元太學生馬秀才
阿買嚴童子
孟崙二童嵩山布衣
黃協律虞押衙
襲眞子白馬寺臨書人
幾玄魯書生
張起居野奴
義愔晉陵子
爨率子高力士
楊承和黃幡綽
張廷範真人興能
司馬凝正陳簡
鍾離權吕巖
許碏謝自然
吳彩鸞嵩山女子
蔡少霞邵陽真仙
紫邏樵叟羊愔
司馬承禎吳筠
李含光盧元卿
李德初吕子元
諸葛鑑元魚又玄
楊思聰梁元一
碧落觀二道士釋辯才
釋懷仁釋智辨
釋仁基釋行滿
釋曠釋翹徵
釋不空釋惠融
釋懷素釋知至
釋大雅釋貞慶
釋惠通釋温古
釋楚金釋智祥
釋湛然璋上人
釋懷惲釋行敦
釋智謙沙門勤(下闕一字)
釋重閏釋道欽
清涼國師釋道秀
釋法昭釋義道
釋飛錫宗師和尚
釋文楚釋如展
釋潛瑾釋契元
釋雲章釋有鄰
釋潭鏡釋好直
釋雲臯獻上人
釋齊操釋建初
釋無可修上人
釋靈該釋齊已
釋高閑釋遺則
釋𧦬光釋知常
釋懷濬釋亞棲
釋夢龜釋廣利
釋無作釋雲嶮
景福草書僧辨才弟子
釋元雅釋曇林
釋景雲釋玄逵
釋苾芻道宏釋明解
釋玄續釋道松
釋開祕釋從謙
釋藏知釋温雅
釋靈迅釋戒成
釋少紀釋雲軻
釋元鼎釋玄悟
釋崇簡釋圓滿
釋洪&KR3266;會善寺沙門
釋朗法釋惠顧
釋惟嵩釋惟則
回上人房璘妻高氏
楊氏柳夫人
崔瑗楊夫人
陳燕子丁廉女貞
劉秦妹封絢
薛瑗關氏
薛濤曹文姬
欽定四庫全書
御定佩文齋書畫譜卷三十
書家傳九
唐(五)
田業(已下一百三十三人未詳時代)
田業唐流水寺吳郡縣令田業伯葉書額(吳地記)
王什杜懷亮
王什杜懷亮唐淨域寺三階院門内王什書牓子東壁
杜懷亮書牓子張彦遠云王什杜懷亮書人罕知有書
跡甚高似鍾書(歴代名畫記)
賴文雅
賴文雅(萬姓統譜云文雅官光禄寺卿)善真行(書史會要)
吕揔續書評云賴文雅書騰沙鬱霧翻浪揚鷗(書苑菁)
(華)
何昌裔
何昌裔善眞行書(書史會要)
吕揔續書評云何昌裔書子敬餘波時時可翫(書苑菁)
(華)
房廣
房廣善草書(書史會要)
吕揔續書評云房廣書婉美芬藹春鶯欲嬌(書苑菁華)
沈益
沈益章草體格亦老但無變態(書史會要)
吕揔續書評云沈益書春鷺窺魚秋蛇赴穴(書苑菁華)
王奐之
王奐之自稱雲陽野夫唐陀羅尼經幢在今潤州寶墨
亭中王奐之書字畫頗爲世俗所重(集古錄)
繆師愈
繆師愈歐陽修云唐人書見於今而名不知於當時者
如張師丘繆師愈之類蓋不可勝數也(集古錄)
陳游瓌
陳游瓌唐楷書手歐陽修云余之所錄如于頔高駢下
至陳游瓌等皆有蓋武臣悍將暨楷書手輩字皆可愛
(集古錄)
何璧
何璧字字應二王橅矩草法之工如是蓋唐中葉後人
(東觀餘論)
陳賢
陳賢草書帖竒逸難辨如日本書(寶章待訪錄)
詹鸞
詹鸞作楷字小者至蠅頭許位置寬綽有大字法書唐
韻極有功慕吳彩鸞故名焉(宣和書譜)
韋榮宗
韋榮宗工正書行草而行草尤勝學者多從之喜論書
法其得處皆脗合古人(宣和書譜)
韋權
韋權工草書其筆畫宗王氏羲獻之法(宣和書譜)
唐椒陵陂詩韋權撰正書(金石錄)
顧紹孫
顧紹孫作正書類鍾繇(宣和書譜)
張顗
張顗官至左司郎中幼好學喜作真書字體謹嚴率倣
柳公權而自成一家(宣和書譜)
鈕約
鈕約善正書字畫雖小而圓勁成就不乏精神爲可喜
者(宣和書譜)
李霄遠
李霄遠喜草書近類釋亞棲有盛譽學者宗之(宣和書)
(譜)
張仲謀
張仲謀長於草法其源流出自王羲之久而自稱一家
(宣和書譜)
張欽元
張欽元官至奉禮郎作眞字喜書道釋經其遠法鍾繇
惟恐失眞(宣和書譜)
褚齊賢
褚齊賢工於翰墨有名當世(書史會要)
唐元秀方碑褚齊賢正書(墨池編)
陳傑
陳傑本於寫經頗善書額(書史會要)
唐王摩詰畫壁碑陳傑書(墨池編)
李景初
李景初工於翰墨有名當世(書史會要)
唐邠州東廳記李景初書(墨池編)
姚贊(一作質)
姚贊吳興人工八分書(書史會要)
張若劣
張若劣宗徐浩(書史會要)
崔驥
崔驥亦能書(書史會要)
馬雄
馬雄(唐書藝文志馬雄絳囊經一卷雄稱居士)骨氣甚抗如衞霍布陣嘗有
戰勝之心(書史會要)
唐馬雄有草帖(墨池編)
史賤曾
史賤曾迹混陸公而峻過之(書史會要)
陸孚
陸孚精思虞世南之道但字傷於側薄(書史會要)
韋暄
韋暄八分甚平穏亦韓擇木史浩之佐(書史會要)
徐曄
徐曄眞草千文稍涉緊促而諸事無闕(書史會要)
顧瑶
顧瑶傳李邕(書史會要)
姚園客
姚園客甚能臨寫(書史會要)
何嘉周
何嘉周特善蘭亭而傷勇壯(書史會要)
陳懷節
陳懷節小楷圓熟雜迹次之(書史會要)
朱思愼
朱思愼楷書浮媚風流(書史會要)
阮奉之
阮奉之小楷甚善(書史會要)
羊朝(一作朝逸)
羊朝書蹟亦逸氣格雖強贍而無變態(書史會要)
沈四師
沈四師行草等雖傷瘠薄然圓静不俗也(書史會要)
褚冀
褚冀師虞世南楷類張旭復善篆(書史會要)
沈從道
沈從道師虞頗有體勢(書史會要)
丘弟
丘弟善虞體草書亦狂縱(書史會要)
丘石
丘石弟之子亦能書翰(書史會要)
鄒紹先
鄒紹先筆格堅勁甚有古風蔡隠丘韓覃之流(書史會)
(要)
孫羽客
孫羽客師虞甚有格力(書史會要)
陸遠郊
陸遠郊雖功多不免側薄(書史會要)
史洪
史洪習武丘塔額且無疵病(書史會要)
華明素
華明素平原人工篆周處廟碑額乃其筆也(書史會要)
葛蒙
葛蒙丹陽人書跡似顔魯公(書史會要)
瞿倗
瞿倗江夏人官至左衛兵曹參軍能文辭善古隸(書史)
(會要)
鄭虬
鄭虬長安人善八分(書史會要)
濮陽興
濮陽興嘗有所書歸藏初經行於世(書史會要)
林傑
林傑字智周閩川人也善草隸俱自天然不因師授(書)
(小史)
楊奐章
楊奐章唐張萱寫番部女騎圖後有唐人奉天楊奐章
書長歌跋尾字法懷素(詹景鳳東圖玄覽)
賈餘絢
賈餘絢蜀人善屬文尤長於書初寓雲南西㸑王碑其
手書也(雲南通志)
魏崇
魏崇唐柘城令李公德政頌封利建撰魏崇行書(金石)
(錄)
鄧昉盧浩
鄧昉盧浩唐李柏碑陽常灌撰鄧昉盧浩書在萬安(墨)
(池編)
趙博玄
趙博玄唐裴曹碑趙博玄書在緱氏(墨池編)
温建
温建唐韋守宗碑温建書(墨池編)
邵宗厚
邵宗厚唐荷澤興化感異靈迹碑邵宗厚書(墨池編)
萬賓
萬賓唐岱岳天齊王靈應碑萬賓書(墨池編)
張文祐
張文祐唐圓通大師碑張文祐書(墨池編)
吳承嗣
吳承嗣唐大智禪師塔銘吳承嗣書在嵩山(墨池編)
盧中敏
盧中敏唐開元寺講堂記盧中敏書在陳州(墨池編)
董彝
董彝唐越州龍泉寺碑董彝書(墨池編)
崔諭崔元崔衡
崔諭崔元崔衡唐陀羅尼經崔諭書呪崔元書經崔衡
書記(墨池編)
楊江
楊江唐修三元黃籙壇碑楊江書在汾上(墨池編)
李巨業
李巨業唐汾州創制城隍廟碑李巨業書(墨池編)
劉重約
劉重約唐修敬亭府君廟宇記劉重約書(墨池編)
高重明
高重明唐王仙公廟記高重明書(墨池編)
韋行質
韋行質唐濟祠新西海亭記韋行質書(墨池編)
黃執中
黃執中唐修漢文廟記黃執中書(墨池編)
魏永
魏永唐淮安王趙公祠堂記魏永書(墨池編)
李躅
李躅唐鄧州城北亭樓記李躅書(墨池編)
毛伯政(金石略作毛伯長)
毛伯政唐千佛寶塔毛伯政篆書(墨池編)
張休猜
張休猜唐夏縣宰德政頌張休猜書(墨池編)
金元吉
金元吉唐大用釋迦牟尼佛碑金元吉書(墨池編)
歸稱
歸稱唐悟眞大師塔銘歸稱書(墨池編)
張行博
張行博唐阿育王寺舍利塔銘張行博書(墨池編)
許静金
許静金唐建磚浮屠記許静金隸書(墨池編)
毛如
毛如唐左溪大禪師碑毛如補書(墨池編)
韋聖
韋聖唐西嶽眞君觀碑韋聖書(墨池編)
陸鄙
陸鄙唐鏡空和尚碑陸鄙書(墨池編)
姚宗
姚宗唐重立徐偃王碑姚宗八分書(墨池編)
李承祐
李承祐唐封廣順王廟碑李承祐書(墨池編)
李芳郁
李芳郁唐修中嶽廟碑李芳郁書(墨池編)
趙曾
趙曾唐葉君廟碑趙曾書(墨池編)
陳表仁
陳表仁唐新石幢記陳表仁書(墨池編)
崔周衡
崔周衡唐陽翟縣石橋記崔周衡書(墨池編)
穆君虞
穆君虞唐永州刺史穆君虞題名(墨池編)
陳仁稜
陳仁稜唐阿彌陀經陳仁稜所書刻於襄陽(馬端臨文)
(獻通考)
崔納
崔納唐嘉州羅目令贈鄭州刺史郭府君碑崔納書(金)
(石略)
陸尚賓
陸尚賓唐絳州薛光裔碑陸尚賓書(金石略)
郭延禧
郭延禧唐南京牛龍堂記郭延禧書(金石略)
何歸儒
何歸儒唐台州長生田記何歸儒書(金石略)
楊遠
楊遠唐如雲筠禪師碑楊遠書(金石略)
甘從福
甘從福唐鼎州桃源修壇記甘從福書(金石略)
徐挺古
徐挺古唐崇元觀聖祖院碑徐挺古八分書(金石略)
裴述
裴述唐檢校吏部郎中持節歙州諸軍事范陽盧府君
碑裴述書(金石略)
盧充
盧充唐神光寺碑盧充書在福州(金石略)
屈安
屈安唐孔子老子顔子贊屈安書在兖州(金石略)
楊友卿
楊友卿唐碑楊友卿書(金石略)
王知新
王知新唐修北嶽廟殘碑劉端撰王知新行書(金石表)
劉慎徽
劉愼徽唐尊勝陀羅尼經石幢劉愼徽正書(趙崡石墨)
(鐫華)
李玄穆
李玄穆唐華嚴九會碑李玄穆行書(金石表)
張頌
張頌唐贈滎州刺史碑張頌行書在三原縣北墓上(格)
(古要論)
左興宗等二十三人(按陶宗儀所錄其它書可攷者載於前存二十三人)
(附於書家之末)
左興宗夏侯玄李安車陳蕩史凌
賈易蕭結李情殷啓雷咸
張迢(一作張超)
右並工於翰墨有名當世
羅方眞王延期蔣曰用馬潛史恒
高玉蔣嵩劉澄洞袁中孚胡仲南
陳雲朱簡
右自貞觀至元和間並能精學書篆章分各著名當
時者(書史會要)
陳氏童子(已下十八人名氏遺闕)
陳氏童子(明皇時人)釋皎然陳氏童子草書歌云書家孺子
有竒名天然文章令人驚僧虔老時把筆法孺子如今
皆暗合飈揮電灑眼不及但覺筆端鳴䬃䬃有時作點
險且能太行片石看欲崩偶然長掣濃且燥少室枯松
欹不倒夏室炎炎少人歡山軒日色在闌干桐花飛盡
子規思主人高歌興不至濁醪不飲嫌昏沉欲翫草書
開我襟龍爪狀竒鼠鬚銳冰牋白晢越人惠王家小令
草最狂爲予揮灑驚騰勢(皎然杼山集)
開元太學生
開元太學生(佚其姓氏)唐贈歙州刺史葉慧明碑開元五年
江夏李(下闕二字當是李邕撰)國子監太學生(下闕三字)八分書(金石)
(文字記)
馬秀才
馬秀才(大理馬正之子)權德輿馬秀才草書歌云伯英草聖稱
絶倫後來學者無其人白眉年少未弱冠落紙紛紛運
纖腕初聞之子十歲餘當時時輩皆不如猶輕昔日墨
池學未許前賢團扇書豔彩芳姿相點綴水映荷花風轉
蕙三春併向指下生萬象争分筆端勢有時當暑如清
秋滿堂風雨寒颼颼乍疑崩崖瀑水落又見古木飢鼯
愁變化縱横出新意眼看一字千金貴憶昔謝安問獻
之時人雖見那得知(權文公集)
阿買
阿買(黃庭堅云退之姪)韓愈醉贈張祕書詩云阿買不識字頗
知書八分詩成使之寫亦足張吾軍(昌黎集)
嚴童子
嚴童子嚴司空孫字照郎十歲能賦詩往往有竒句書
題有成人風元稹贈嚴童子詩云十歲佩觽嬌稚子八
行飛札老成人(元氏長慶集)
孟崙二童(按舊唐書劉禹錫傳子承雍登進士第亦有才藻孟崙或其小字也白居)
(易云夢得小男崙郎)
孟崙二童(劉禹錫子)柳宗元殷賢戲批書後寄劉連州并示
孟崙二童詩云書成欲寄庾安西紙背應勞手自題聞
道近來諸子弟臨池尋已厭家雞劉禹錫酬家雞之贈
云日日臨池弄小雛還思寫論付官奴柳家新樣元和
脚且盡姜芽斂手徒宗元重贈二首云聞說將雛向墨
池劉家還有異同詞如今試遣隈牆問已道世人那得
知世上悠悠不識真姜芽盡是捧心人若道柳家無子
弟往年何事乞西賓禹錫荅前篇云小兒弄筆不能嗔
涴壁書窗且賞懃聞彼夢熊猶未兆女中誰是䘙夫人
宗元疊前云小學新翻墨沼波羨君瓊樹散枝柯左家
弄玉唯嬌女空覺庭前鳥跡多(柳河東集)
嵩山布衣
嵩山布衣(憲宗時人)唐檢校太子少保田公碑元和十五年
李宗閔撰碑為篆字題為嵩山布衣書而名姓磨滅不
可識其筆蹟頗佳(金石錄)
黃協律
黃協律(佚其名)宜興周孝侯墓有古碑一通云晉平原内
史陸機撰右將軍王羲之書碑尾云唐元和六年十一
月十五日承奉郎守義興縣令陳從諫重樹此碑前試
太常寺協律郎黃(闕)書(弇州山人藁)
虞押衙
虞押衙(文宗時人)永興公孫亦善書許渾贈河東虞押衙詩
云舊精鳥篆諳書體新授龍韜識戰機(許渾丁夘集)
襲眞子
襲眞子(文宗時人)唐左眞人仙堂記開成五年張虛白撰襲
眞子書(金石錄)
白馬寺臨書人
白馬寺臨書人(文宗時人)陳僧智永真草書歸田賦眞跡有
古跋曰開成五年白馬寺臨一過(寶章待訪錄)
幾玄
幾玄(佚其姓)虞世南汝南公主銘起草有名幾玄者題其
褾云故祭酒崔十八丈綽嘗與宼章賀拔惎以鑒賞相
尋會昌以來時覩斯帖頃年崔丈每送予兄弟下第東
歸必曰此去獲見汝南帖亦何減昇第邪咸通二年春
於存神室輟獻子凝良足嗇愛也(米芾書史)
魯書生
魯書生(宣宗時人)裴休尚古好竒有親表宰曲阜得古器曰
盎有古篆九字不能辨兖州有書生姓魯能八體書召
至出盎示之曰此大篆也頗嘗學之是九字曰齊桓公
會於葵丘歲鑄邑宰大竒其說及以篆騐則字勢存焉
(吳兢唐闕史)
張起居
張起居(懿宗時人)鄭谷寄左省張起居詩云家聲三相後公
事一人前詩句江郎伏書蹤甯氏傳自注云起居今太
師盧公宅相傳授書法(雲臺編)
野奴
野奴(佚其姓陶宗儀作盧攜之從姪誤)張旭之法又傳蔣陸及從姪野
奴二人(盧攜臨池妙訣)
義愔
義愔(佚其姓)唐玄素神道碑子義愔撰并書(墨池編於按是碑列宋)
(璟之下元結之上當是明皇時所立攷唐有二玄素一張玄素一丘玄素其子孫皆無所考不敢定爲何氏書)
(也)
晉陵子
晉陵子(未詳何時人)唐冰清琴銘詞翰皆不俗可喜題曰晉
陵子而不著名氏豈非隱者與(金石錄)
㸑率子
㸑率子小草妍媚評者謂如細草浮春閒花映竹(書史)
(會要)
高力士
高力士潘州人本姓馮聖歴元年入宫則天嘉其黠惠
令給事左右内官高延福收爲假子授宫闈丞玄宗擢
授朝散大夫内給事開元初加右監門衞將軍天寶初
封渤海郡公加驃騎大將軍從幸成都進封齊國公(舊)
(唐書本傳)
唐千福寺東塔院額高力士書(歴代名畫記)
楊承和
楊承和(穆宗時人)寶歴二年内樞密使王守澄楊承和神策
護軍中尉魏從簡梁守謙奉江王而立之(唐書文宗紀)
唐邠國公(梁守謙)功德銘右神策護軍中尉楊承和撰并
書長慶二年十二月一日立(金薤琳瑯)
唐六譯金剛經弘農楊翺集太和中中貴人楊承和集
右軍書刻之興唐寺(文獻通考)
楊承和書全法歐陽蘭臺(石墨鐫華)
黃幡綽
黃幡綽(明皇時優人)霓裳羽衣曲黃幡綽書在河中府(鄭樵)
(通志)
張廷範
張廷範(書史云清河人)以優人爲朱全忠所愛扈東遷爲御營
使進金吾衞將軍河南尹全忠以爲太常卿後貶萊州
司戸參軍(唐書柳璨傳)
廷範喜草書(宣和書譜)
張廷範亦學歐陽詢一雙鈎摹歐帖上題曰便是至寶
也惜之惜之永爲所寶之寶皆學歐行(米芾書史)
眞人興能
眞人興能日夲人建中元年使者真人興能獻方物眞
人蓋因官而氏者也興能善書其紙似繭而澤人莫識
(唐書日本傳)
司馬凝正
司馬凝正(懿宗時人)攻書好道游江湖間久矣咸通初與道
士白無隅張堅白於洞眞觀繕寫眞經尋復遊歴諸山
貌如五十歲人天復中來往西山玉笥袁吉諸郡人皆
識之(杜光庭錄異記)
陳簡
陳簡者婺州金華縣小吏也早入縣忽逢道流簡隨之
行及一宫觀内有筆墨之屬以黃素書一卷紙十餘幅
授之曰以汝有書性爲我書之發褾視之皆古篆文素
不識篆字試按本書之甚易半日已畢道流以一杯湯
與之曰此金華神液飲之者夀無限出門恍如夢覺已
三日矣還家習篆書遒勁異常而不復飲食尋復入金
華山去亦時還郡中(神仙感遇傳)
鍾離權
鍾離權字雲房(宣和書譜云不知何時人自謂生於漢)咸通中吕巖遊長
安酒肆見一羽士書三絶句於壁因揖問姓氏曰予居
終南鶴嶺可從予行否巖因随之俄頃已至取筆於洞
中石壁草書一十六字(吕眞人本傳)
權嘗草其所爲詩字畫飄然有凌雲之氣自論其書以
爲學龍蛇之狀云(宣和書譜)
吕巖
吕巖字洞賓(一名巖客集仙傳云又字希聖蒙齋筆談云唐吕渭之後)河中永樂人
少聰敏日記萬言號純陽子咸通中舉進士第遊江州
廬山以筯頭書劒詩於壁初見若無字而墨蹟粲然透
出壁後宋徽宗時自稱昌虚中往來諸琳宫善草書作
枯藤遊絲勢一舉筆數千絡繹不斷人争攜楮以請往
往不與(吕真人本傳)
回先生過湖州東林沈氏飲醉以石榴皮書其家東老
菴之壁(東坡集)
大梁景德寺峨眉院壁間有吕洞賓書數語字畫飛動
如翔鸞舞鳳非世間筆也(周少隐竹坡詩話)
張參政洎早年家居洞賓謁之索紙筆作八分書詩一
章示他日將佐鼎席之意(吕純陽集)
許碏(一作鵲)
許碏自稱高陽人也少爲進士累舉不第晚學道於王
屋山周遊五嶽於石崖屋壁人不及處題曰許碏自峨
&KR1453;山尋偃月子到此覩筆蹤者莫不歎其神異(續仙傳)
謝自然
謝自然華陽女眞也幼而入道善筆札能屬文(續仙傳)
吳彩鸞
吳彩鸞自言西山吳真君之女太和中進士文蕭客鍾
陵中秋夜彩鸞在歌場中蕭心悅之遂偕往蕭拙於爲
生彩鸞小楷書唐韻一部市五千錢爲餬口計不出一
日間了十數萬字非人力可爲也囊澀復一日書之所
市不過前數歴十年蕭與彩鸞各乘一虎仙去(宣和書)
(譜)
龍興紫極宫寫韻軒世傳吳仙嘗寫韻於此軒以之得
名予昔在圖書之府及好事之家往往有其所寫唐韻
皆硬黃書之紙素芳潔界畫精整結字遒麗皆人間之
竒玩也(虞集道園學古錄)
嵩山女子
嵩山女子(佚其名)任生者隱居嵩山讀書常夜聞異香忽
一女子開簾而入年可二十餘凝態豔質世莫之見有
雙鬟青衣左右翼侍顧謂侍者曰郎君書籍中取一幅
紙兼筆硯來乃作贈詩一首筆札秀麗後三日來又贈
二篇良久出門閃閃上空中去地百餘丈猶隱隱見於
雲間生以三篇示於人皆知其神仙矣(神仙感遇傳)
蔡少霞
蔡少霞(唐神仙見薛用弱集異記載)蘇軾遊羅浮山詩自注曰唐有
夢書新宫銘者云紫陽眞人山玄卿撰又有蔡少霞者
夢人遣書碑其末題云五雲書閣吏蔡少霞書(東坡集)
邵陽眞仙
邵陽眞仙(未詳何時人)邵陽人聞其山實異齋禱積稔果有
蹈空而至者涉筆附楹久之乃罷去既而熟視木文則
字皆隱起成列矣廉帥上聞且命鑱其逸跡藏於郡廨
後爲刺史李岫所得今傳於孫月下留丹竈五字乃眞
仙之詞也(司空圖一鳴集)
紫邏樵叟
紫邏樵叟任某(佚其名)鄭南海爲牧梁宋表弟進士劉生
寓居汝州有紫邏山神仙靈境也劉欲之梁宋因行諸
藥肆中有樵叟倚擔於壁問其所要叟曰請一幅紙及
筆硯耳劉即取肆中紙筆以授之叟揮毫自若書畢授
於劉書曰承欲往梁宋梁宋災方重旦夕爲人訟承欲
訪鄭生鄭生將有厄即爲千里客兼亦變衫色紫邏樵
叟任某書筆勢遒逸超逾常倫看讀之際失叟所在月
餘皆如其言劉即於紫邏葺居物色求訪不復見叟世
寶其書巢宼犯闕方失其所在也(神仙感遇傳)
羊愔
羊愔泰山人家於縉雲明經擢第解褐嘉州夾江尉罷
歸幽栖括蒼山遊阮郎亭忽仆地若斃七日方醒愔曰
初爲一人自稱靈英邀入洞府中須臾石穴有物飛出
曰此青雲芝也可食之此後不喜榖氣言語吟詠或以
紙二三百張書之頃刻皆遍文字人莫之識愔讀之悉
是文章好事者依口錄之實亦清詞麗句多神仙瀛洲
閬苑之意二十餘年後南入委羽山而去(續仙傳)
司馬承禎
道士司馬承禎字子微河南温人(續仙傳云號白雲子玄宗諡曰貞一先生)
(見畫家傳)少好學薄於爲吏遂爲道士止於天台山景雲二
年睿宗引入宫中問以隂陽術數之事開元九年玄宗
又遣使迎入京前後賞賜甚厚承禎善篆隸書玄宗令
以三體寫老子經因刊正文句定著五千三百八十言
爲眞本以奏上之(舊唐書本傳)
承禎攻篆迥爲一體號曰金剪刀書(續仙傳)
承禎制雅琴鎮名美石爲之詞刻精絶(歴代名畫記)
唐中嶽體玄先生潘尊師碣文聖歴二年王適撰弟子
中巖道士司馬承禎書(金石文字記)
吳筠
道士吳筠字貞節華州華隂人通經術美文辭舉進士
不中性高鯁不耐沈浮於時居南陽倚帝山天寶初召
至京師請隸道士籍大歴十三年卒弟子私諡爲宗元
先生(唐書本傳)
唐杭州天柱山天柱宫碑大歴五年吳筠文并書(金石)
(略)
李含光
道士李含光廣陵江都人本名弘(唐書藝文志云本名弘避孝敬皇帝改焉)
神龍初以清行度爲道士居茅山天寶四載命中官齎
璽書徵之延入禁中請傳道法辭疾而退七載賜玄靖
爲先生之嘉號焉幼年頗工篆籀而隸書尤妙客或賞
之曰賢於其父因投筆不書玄宗詔山人王&KR0776;強請楷
書上經一十三紙以補楊許之闕(顔魯公集)
盧元卿
太清宫道士盧元卿工爲篆籀八分諸書(權德輿太宗)
(飛白記)
唐澠池縣復南館記盧元卿八分書(墨池編)
王建贈太清盧道士詩云書賣八分通字學丹燒九轉
定人年(王仲初集)
李德初
道士李德初(肅宗時人)太和四年劉遵古節度東蜀軍蜀人
有富蓄羣書劉嘗假其數百篇得周易正義一軸筆勢
竒妙字體稍古其卷末云上元二年因讀周易著此正
義道士李德初題(宣室志)
吕子元
道士吕子元(文宗時人)靈寶院記太和三年雲水道士吕子
元書兼篆額(劉大彬茅山志)
諸葛鑑元
道士諸葛鑑元善八分書(書史會要)
閱古泉谼傍有開成元年六月南岳道士邢令開錢塘
縣令錢華題名道士諸葛鑑元書鐫之石上(周密癸辛)
(雜識)
魚又玄
道士魚又玄華陽人(又玄題柳公權度人經後云大順元年華山道士是昭宗時人)工
行書得王羲之筆意清勁不墮世俗之習飄然有仙風
道骨可以想見其人(宣和書譜)
楊思聰
道士楊思聰(昭宗時人)唐重刻明皇大化觀道訣碑楊思聰
書碑末云戊午歲人日(昭宗乾寧五年)本觀住持楊思聰記(唐)
(明皇道訣碑)
梁元一
道士梁元一天資孤潔喜翰墨慕鍾王出入規矩之外
書太上内景經作小楷法體兼衆善(宣和書譜)
碧落觀二道士
二道士(佚其名)唐龍朔中絳州碧落觀有黃冠李史君即
高宗大帝之子其文未刻之前忽有二道士謁李史君
云聞君欲篆刻其文我二人天下之名篆也請爲史君
成之乃於懷中出一軸末書隂符經殆非人功也史君
尤異之復令殿内四面封閉不得令人窺視只我二人
在中候三日即畢矣史君從之但見二道士挈二小囊
入自其門餘無所覩至三日史君命開之只見白鶴一
雙自門飛出及視文篆已畢(秦再思洛中紀異)
釋辯才
釋辯才姓袁氏梁司空昂之玄孫永禪師弟子(見畫家傳)辯
才博學工文琴棋書畫皆得其妙每臨永禪師之書逼
眞亂本嘗於所寢方丈梁上鑿其暗楹以貯蘭亭貞觀
中太宗降勅追師入内道場後放歸越中年八十餘每
日於窗下臨學蘭亭數遍其老而篤好如此(何延之蘭)
(亭記)
釋懷仁
釋懷仁(太宗時人)唐文皇製聖教序時都城諸釋諉弘福寺
懷仁集右軍行書勒石累年方就逸少眞蹟咸萃其中
(周越古今法書苑)
釋智辨
釋智辨(太宗時人)唐秦州都督姜確碑貞觀十九年僧智辨
正書(金石錄)
釋仁基
釋仁基(高宗時人)唐平原寺舍利塔銘上元三年僧仁基正
書(金石錄)
釋行滿
釋行滿(武后時人)僞周乙速孤府君碑載初元年苖仲客撰
釋行滿書(金石錄)
釋行滿書勁健有法(石墨鐫華)
釋曠
釋曠(中宗時人方干有經曠禪師舊院詩)唐益州學館廟堂記神龍元年
史燾撰釋曠正書(金石錄)
釋翹徵(盛時泰玄牘記作翹微)
釋翹徵(中宗時人)唐句容令岑公德政碑景龍二年張景毓
撰釋翹徵正書(金石錄)
釋不空
釋不空西域人也玄宗肅宗兩朝皆爲灌頂國師代宗
初以特進大鴻臚褒表之加開府儀同三司肅國公賜
法號曰大廣智三藏大歴九年贈司空追諡大辯正廣
智三藏和尚(嚴郢不空和尚碑)
唐無礙大悲心經陀羅尼幢開元國師三藏沙門不空
奉詔書(昌平州志)
釋惠融
釋惠融(姓錢氏長沙人懷素伯祖)學歐陽詢書世莫能辨鄉中呼爲
大錢師小錢(陸羽懷素别傳)
釋懷素
釋懷素字藏真自叙云懷素家長沙幼而事佛經禪之
暇頗好筆翰然恨未能遠覩前人之竒迹所見甚淺遂
擔笈杖錫西遊上國謁見當代名公錯綜其事遺編絶
簡往往遇之豁然心胷略無疑滯魚箋絹素多所塵點
士大夫不以爲怪焉顔刑部書家者流精極筆法水鏡
之辨許在末行又以尚書司勲郎盧象小宗伯張正言
曾爲歌詩故叙之曰開士懷素僧中之英氣槩通疏性
靈豁暢精心草聖積有歲時江嶺之間其名大著吏部
侍郎韋公陟覩其筆力勗以有成今禮部侍郎張公謂
賞其不羈引以遊處兼好事者同作歌以贊之動盈卷
軸夫草藁之作起於漢代杜度崔瑗始以妙聞逮乎伯
英尤擅其美羲獻兹降虞陸相承口訣手授以至於吳
郡張旭長史雖姿性顛逸超絶古今而模楷精詳特爲
眞正真卿早歲常接遊即屢蒙激昂教以筆法資質劣
弱又嬰物務不能懇習迄以無成追思一言何可復得
忽見師作縱横不羣迅疾駭人若還舊觀向使師得親
承善誘亟挹規模則入室之賓舍子奚適(書苑菁華)
長沙僧懷素好草書自言得草聖三昧棄筆堆積埋於
山下號曰筆塚(唐國史補)
懷素疎放不拘細行時酒酣興發遇寺壁里牆衣裳器
皿靡不書之貧無紙可書嘗於故里種芭蕉萬餘株以
供揮灑書不足乃漆一盤書之又漆一方板書至再三
盤板皆穿(陸羽懷素别傳)
懷素嗜酒以養性草書以暢志凡一日九醉時人謂之
醉僧書(金壺記)
書法相傳至張顚後魯公得盡於楷懷素得盡於草故
魯公謂素以狂繼顛(廣川書跋)
釋知至
釋知至(明皇時人)號初上禪師俗姓彭至性篤孝究易老莊
太一之旨善正書擅鍾王品格其點畫婉秀毫縷必見
如折槁荷磨文石筋理灑颯固非人力之所致也中朝
名士山藪高尚法流開勝遠近慕焉(張說藍田法池寺)
(二法堂贊序)
釋大雅
釋大雅(明皇時人)唐鎮軍將軍吳文墓誌開元九年興福寺
僧大雅集王右軍書明萬歴末浚西安城濠得之俗謂
之半截碑(金石文字記)
釋貞慶
釋貞慶(明皇時人)唐太武皇帝駐馬碑開元十七年僧貞慶
文并書(金石錄)
釋惠通
釋惠通(明皇時人)陳章甫謁禹廟序開元二十年釋惠通分
書(會稽志)
釋温古
釋温古(王維有留别温古上人兄詩云宗兄此削髮蓋其族也)唐傳菩薩戒頌開
元二十五年楊仲昌撰沙門温古行書(金石錄)
釋楚金
釋楚金(明皇時人)多寶塔者楚金所造嘗寫法華經千餘部
寘塔中(金石錄)
釋智詳
釋智詳(明皇時人)唐進法師塔銘開元二十五年僧智詳楷
書(金石表)
智詳書法習登善(石墨鐫華)
釋湛然
釋湛然姓戚氏世居晉陵荆溪號荆溪尊者(李華左谿大師碑銘)
(云常州妙樂寺僧湛然左谿入室弟子)天寶大歴間三詔並辭疾不起晚
居天台山建中二年示疾而化吳越時追贈圓通尊者
(台州府志)
湛然師鍾繇工眞行比見衡嶽碑亦無媿色(書史會要)
璋上人
璋上人(明皇時人)唐岑參觀楚國寺璋上人寫一切經詩云
璋公不出院羣木閉深居誓寫一切經欲向萬卷餘揮
毫散林鵲研墨警池魚音翻四句偈字譯五天書(岑嘉)
(州集)
釋懷惲
釋懷惲天寶間人草書似懷素(書史會要)
釋行敦
釋行敦作行書儀刑羲之筆法天寶間寓安國寺以書
名於世(宣和書譜)
釋智謙
釋智謙(明皇時人)唐故一切導師碑天寶五載沙門智謙行
書(金石錄)
沙門勤(下闕一字)
沙門勤(下闕)唐少林寺靈運禪師塔銘天寶九載崔琪撰
沙門勤(下闕)行書(金石文字記)
釋重閏
釋重閏(明皇時人)唐右庶子于府君碑姪孺卿撰沙門重閏
八分書(金石錄)
釋道欽
釋道欽姓朱氏居徑山大歴二年代宗召至闕下賜號
國一禪師(蘇州志)
道欽工書翰(書史會要)
清涼國師
清涼國師越之會稽人得二王筆法大歴三年受詔入
内譯經攝山棲霞寺律大師碑國師所書也(宋濂未刻)
(集)
釋道秀
釋道秀(德宗時人)唐觀無量夀佛經建中三年比丘道秀正
書(金石錄)
釋法昭
釋法昭(德宗時人)唐觀無量夀經貞元八年沙門法昭行書
在遺教經隂(金石錄)
釋義道
釋義道婺州金華觀音寺僧貞元十二年書法華經(金)
(華志)
釋飛錫
釋飛錫(德宗時人貞元中楚金禪師碑飛錫撰東觀餘論有飛錫念佛寶王論跋)南嶽智顗
思大禪師頌沙門飛錫撰并書(歴代名畫記)
宗師和尚
宗師和尚(德宗時人)李華云宗師和尚太原郭氏後遷於淮
法號懷仁師工於翰墨法皆佛法兼採儒流黃門侍郎
盧藏用才高名重罕有推挹一見和尚退而歎曰宇宙
之内信有當人(李華揚州龍興寺經律院和尚碑)
釋文楚
釋文楚喜作草書學智永法擺脫舊習有自得之趣在
元和間所書千文落筆輕清無一點俗氣(宣和書譜)
楊愼云唐五僧善書劉涇嘗作書話以懷素比玉辯光
比珠高閑比金貫休比玻瓈亞栖比水晶牟子才云惜
涇未見文楚故未有定(楊升菴集)
釋如展
釋如展(憲宗時人)元稹詩序云僧如展及韋戴同遊碧澗寺
不十日而展公長逝其間展公賦黃字五十韻飛札相
示予方屬和未畢稹詩云紫豪飛札看猶濕黃字新詩
和未成(元氏長慶集)
釋潛瑾
釋潛瑾(憲宗時人)唐李晟爲國修寺碑僧潛瑾書在鳳翔府
(金石略)
釋契元
釋契元(穆宗時人)白居易蘇州重玄寺法華院石壁經碑云
長慶二年冬作太和三年春成寺僧契元捨藝而書之
(白氏長慶集)
釋雲章
釋雲章(穆宗時人)唐題東林寺影堂碑隂長慶三年李渤撰
僧雲章正書(金石錄)
釋有鄰
釋有鄰(文宗時人)唐天平軍節度使廳記太和五年劉禹錫
撰沙門有鄰八分書(金石錄)
釋潭鏡
釋潭鏡(文宗時人)寧賁禪師塔銘太和五年沙門潭鏡八分
書額八字(會稽志)
釋好直
釋好直(文宗時人)越州龍泉寺碑太和八年沙門好直篆額
碑在餘姚縣(會稽志)
釋雲臯
釋雲臯本謝氏子讀書爲文將就鄉賦舉進士遇明師
悟寂滅之學因髠頭就學遂僧於東林(張又新東林寺)
(建碑記)
北海守李公文人之雄書品之能者也開元十五年作
東林寺碑手筆一軸藏於寺者凡百一十三歲雲臯乃
模而刻於碑(文苑英華)
唐東林寺白氏文集記太和九年白居易撰僧雲臯正
書(金石錄)
獻上人
獻上人工草書(書史會要)
孟郊送草書獻上人歸廬山詩云狂僧不爲酒狂筆自
通天將書雲霞片直至清明巔手中飛黑電象外瀉玄
泉萬物隨指顧三光爲迴旋驟書雲霮䨴洗硯山晴鮮
忽怒畫蛇虺噴然生風煙江人願停筆驚浪恐傾船(孟)
(東野集)
釋齊操
釋齊操(文宗時人)唐大泉寺新三門記鄉貢進士姚謩撰文
沙門齊操行書開成三年立(盛時泰玄牘記)
釋建初
釋建初(文宗時人)唐基公塔銘開成四年李弘度撰僧建初
行書(金石表)
建初行草秀勁有法(石墨鐫華)
釋無可
釋無可(宋史藝文志無可詩一卷文獻通考云唐僧賈無可島弟也)唐寂照和尚碑
開成六年段成式撰僧無可楷書(金石表)
修上人
修上人工草書(書史會要)
史邕修公上人草書歌云眞蹤草聖今古有修公學得
誰及否古人今人一手書師今書成在兩手書時須飲
一斗酒醉後埽成龍虎吼張旭骨懷素筋筋骨一時傳
斯人斯人傳得妙通神攘臂縱横草復眞一身疑是兩
人身(書苑菁華)
釋靈該
釋靈該(武宗時人)會昌中以八分書稱於時(宣和書譜)
釋齊己
釋齊己姓胡(自號衡嶽沙門)潭州益陽人(黃庭堅云齊己初捨俗入大潙山晚歲作)
(荆州僧正)好吟咏留心書翰傳布四方人以其詩併傳筆跡
灑落得行字法(宣和書譜)
齊己詩人不以書稱名茶詩脫灑不俗筆札亦善(蘇魏)
(公集)
唐長生粥疏齊己書在洪州(金石略)
釋高閑
釋高閑烏程人克精書字宣宗嘗召入對御草聖遂賜
紫衣後歸湖州開元寺終焉閑嘗好以霅川白紵書眞
草爲世楷法(高僧傳)
閑之書其學出於張顛在唐得名甚顯(廣川書跋)
高閑草書千文禇紙上高閑書令狐楚詩真蹟石本在
湖州(寶章待訪錄)
釋遺則
釋遺則俗氏長孫京兆長安人從張懷瓘學草書獨盡
筆妙(高僧傳)
釋𧦬光
釋𧦬光字登封姓吳氏永嘉人多作古調詩長於草隸
聞陸希聲謫宦於豫章往謁之授五指撥鐙訣書體遒
健轉腕迴筆非常人所知昭宗詔對御榻前書賜紫方
袍(高僧傳)
釋知常
釋知常(昭宗時人)唐憫忠寺重藏舍利記景福元年南叙述
記知常書(金石文字記)
釋懷濬(曹學佺蜀中高僧記作懷璿)
釋懷濬秭歸郡草聖僧也唐乾寧初知來藏往皆有神
騐愛草書或經或釋或老至於歌詩鄙瑣之言靡不集
其筆端與之語即阿唯而已里人以神聖待之(北夢瑣)
(言)
釋亞棲
釋亞棲洛陽人喜作字得張顛筆意昭宗光化中對殿
庭草書兩賜紫袍一時爲之榮其自謂吾書不大不小
得其中道若飛鳥出林驚蛇入草(宣和書譜)
亞棲書開元寺壁筆勢濃鬱古帖有之亦是晚唐竒蹟
(李日華六研齋二筆)
釋夢龜
釋夢龜天復中寓東林寺作顛草竒怪百出筆力遒勁
亦自是一門之學(宣和書譜)
釋可朋觀夢龜草書云欲盡金鍾數斗餘動容攘臂立
躊躇先教侍者濃磨墨不揖傍人歘便書畫壯倒松横
洞壑點麤飛石落空虚興來亂抹亦成字秖恐張顚顚
不如(唐詩紀事)
釋廣利
釋廣利工草書(書史會要)
吳融贈廣利大師歌云三十年前識師初正見把筆學
草書崩雲落日千萬狀隨手變化生空虚海北天南幾
回别每見書蹤轉竒絶近來兼解作歌詩言語明快有
氣骨(吳融唐英集)
釋無作
釋無作(十國春秋云字不用姓司馬氏蘇州人錢武肅王召居明州辭歸留詩云銜恩雖入國辭病却)
(還山)米芾云唐末人學歐書尤多四明僧無作學眞字八
九分行字肥弱用筆寬又有七八家不逮此僧(米芾書)
(史)
釋雲嶮
釋雲嶮(唐末人)釋適之云唐末桂州草書巖僧雲嶮學羲
之書(金壺記)
景福草書僧
景福草書僧作草書應規入繩猶有遺法然僧書多蔬
茹氣古今一也(東觀餘論改按黃長睿云唐昭宗景福三年正月元爲乾寧此書乃是月作)
(而猶用舊號者當是韶令未至燕地也則是僧爲燕人而逸其名明矣陶宗儀作釋景福誤)
辯才弟子
辯才弟子(佚其名)米芾云草書千文滕元發以爲智永書
某閱其前空兩才字全不書固以疑之後復空永字遂
定爲辯才弟子所書故特闕其祖師二名耳(寶章待訪)
(錄)
釋元雅
釋元雅好古喜學於科斗小篆各爲千文以隸書識其
側其科斗小篆筆意淳古而隸書復灑然不惡亦不謬
於用心也(宣和書譜)
釋曇林
釋曇林作小楷下筆有力一點畫不妄作修整自持類
經生品格(宣和書譜)
釋景雲
釋景雲(全唐詩話景雲有畫松詩)幼通經論性識超悟尤喜草法初
學張顚久之精熟有意外之妙(宣和書譜)
釋玄逵
釋玄逵潤州江寧人俗姓胡博翫文什草隸尤精(釋義)
(淨大唐西域求法高僧傳)
釋苾芻道宏
釋苾芻道宏汴州雍丘人俗姓靳頗工草隸(大唐西域)
(求法高僧傳)
釋明解
釋明解姓姚住京師普光寺薄知才學琴詩書畫京邑
有聲(釋道宣續高僧傳)
釋玄續
釋玄續姓桑氏成都人出家蜀都寶園寺通達外書工
草隸時吐篇什繼美前修(曹學佺蜀中高僧記)
釋道松
釋道松觀音大士木塔下有草書心經滿壁筆力遒健
末題云孟冬月比丘道松書不記年歲或云李唐僧書
(張衮江隂新志)
釋開祕
釋開祕唐河中府開元寺汾陽王像殿碑僧開祕書(金)
(石略)
釋從謙
釋從謙唐沐澗魏夫人廟碑僧從謙書(墨池編)
釋藏知
釋藏知唐无畏三藏碑沙門藏知篆(墨池編)
釋温雅
釋温雅唐珍畏和尚旌德碑沙門温雅書(墨池編)
釋靈迅
釋靈迅唐同光禪師碑靈迅書(墨池編)
釋戒成
釋戒成唐天竺寺新鐘及樓記釋戒成書(墨池編)
釋少紀
釋少紀唐紫極宫鐘銘沙門少紀書(墨池編)
釋雲軻
釋雲軻唐東林臨壇大德塔銘弟子雲軻書在江州(金)
(石錄)
釋元鼎
釋元鼎唐懷素律師塔銘孫弟子元鼎書(墨池編)
釋玄悟
釋玄悟工八分眞行吕緫謂骨氣無雙迥出時輩(書史)
(會要)
釋崇簡
釋崇簡工眞行書吕緫謂其臨寫逸少時有亂眞(書史)
(會要)
釋圓滿
釋圓滿長安華嚴寺有唐比丘圓滿斷碑書雅有歐褚
法(石墨鐫華)
釋洪&KR3266;
釋洪&KR3266;博學儒釋風姿秀整能講唱詩篇草隸皆極精
妙時人以其貌義詩書謂之四絶(書小史)
會善寺沙門
會善寺沙門(名闕)唐少林寺靈運禪師碑試大理評事崔
琪撰會善寺沙門行書而闕其名(金薤琳瑯)
釋朗法等五人
釋朗法釋惠顧釋惟嵩釋惟則回上人
已上五人並工書翰(書史會要)
房璘妻高氏
房璘妻高氏筆畫遒麗不類婦人所書婦人之筆著於
金石者高氏一人而已(集古錄)
太原府交城縣石壁寺鐵彌勒像頌安公美政碑俱參
軍房璘妻高氏書石壁寺碑乃行書美政碑乃楷書(王)
(觀國學林新編)
楊氏
楊氏(明皇時人)宋張端義云眞定大歴寺有藏殿其藏經皆
唐宫人所書經尾題名字極可觀有塗金匣藏心經一
卷字體尤婉麗其後題云善女人楊氏爲大唐皇帝李
三郎書(貴耳錄)
柳夫人
柳夫人崔簡妻宗元伯姊善隸書爲雅琴以自娛(柳河)
(東集)
崔瑗
崔瑗永州刺史博陵崔簡女嫁爲朗州員外司戸河東
薛㢲妻善筆札讀書通古今(柳河東集)
楊夫人
楊夫人柳柳州宗元室善翰墨(書史會要)
陳燕子丁
陳燕子丁(德宗時人)獨菴比丘道衍法華經跋云唐僧義道
與女人陳燕子丁共以小楷細書是經爲薦亡母解脫
清昇點畫波撆若出一手(金華府志)
廉女貞
廉女貞善隸書常爲内中學士(李遠集)
劉秦妹
翰林書人劉秦妹歸馬氏竇臮云馬家劉氏臨效逼斥
安西蘭亭貌奪眞跡(述書賦)
封絢
殷保晦妻封敖孫也名絢字景文能文章草隸保晦歴
校書郎黃巢入長安共匿蘭陵里賊悅封色欲取之封
罵曰我公卿子守正而死猶生也終不辱逆賊手遂遇
害(唐書本傳)
薛瑗
薛瑗濠梁人南楚材妻(見畫家傳)善書畫妙屬文(范攄雲溪)
(友議)
關氏
關氏南楚人圖之妹甚聰慧文學書札㒺不動人圖常
語同僚曰某家有一進士所恨不櫛耳後圖以妹妻常
修關氏與修讀書二十餘年才學優博越絶流輩咸通
六年登科(南楚新聞)
薛濤
薛濤字洪度西川樂妓工爲詩當時人多與酬贈武元
衡奏爲校書郎(晁公武郡齋讀書志)
元稹以監察使蜀知有薛濤難得見嚴司空潛知其意
每遣薛往洎稹登翰林濤歸浣花造小幅松花牋百餘
幅題詩獻稹稹寄舊詩與濤云長教碧玉藏深處緫向
紅牋寫自隨(牧豎閑談)
薛濤以詩名當時作字無女子氣筆力峻激(宣和書譜)
宋賈似道家有薛濤萱草詩(悅生古跡記)
曹文姬
曹文姬本長安娼姿豔絶倫尤工翰墨欲偶者請先投
詩岷山任生詩曰玉皇殿前掌書仙一染塵心謫九天
莫怪濃香薰骨膩霞衣曾帶御爐煙女曰眞吾夫也不
然何以知吾事邪遂事之五年忽對任曰吾本上天司
書仙女以情愛謫人寰二紀將歸子可偕行騰雲而去
後以所居爲書仙里(書史會要)
御定佩文齋書畫譜卷三十
