欽定四庫全書
御定佩文齋書畫譜目錄
第六十二卷
歴代無名氏書四(右二)
魏
孔廟碑
封孔羡碑
横海將軍章陵太守吕君碑
下豫州刺史修老子廟詔
大嚮記殘碑
新野侯碑
典論刻石
豫州刺史賈逵碑
范式碑
黃權碑
葉公廟碑
劉盆碑
太僕荀君碑
三體石經左傳遺字
南郡太守卞統碑
太妃郭氏碑
襄州刺史劉君碑
孫炎碑
曹仁記水碑
曹真祠堂刻石
虞歆碑
徐庶碑
張詹碑
劉熹學生冢碑
管寧碑
鍾繇碑
征魯將軍南州刺史王賢思碑
御史大夫袁渙碑
酸棗令母丘悦碑
隱士程沖墓碑
節婦白氏碑
三斷碑
中山太守常通碑
邴原碑
羊續碑
車騎將軍穆祚碑
幷州刺史王恒碑
武州山耿氏三冡誌
馮勍墓碑
陸嚴墓碑
太保任公神道
太尉滿寵碑
吳
大帝黃武二年刻字
大帝碑
思賢碑
九真太守谷府君碑
六里山石刻
國山碑
陽羡山封禪碑
陶基墓碑
征西將軍陸禕碑
蜀
諸葛亮紀功碑
姜維碑
晉
南鄉太守司馬整頌
南鄉郡建國碑
北嶽祠堂頌
大長秋游君碑碑隂
興元新路記
右軍將軍鄭烈碑
虞舜二妃碑
太公吕望表
護羌校尉彭祈碑碑隂
晉磚
雲南太守碑
司馬駿碑
羊祜墮淚碑
唐彬碑
閻德碑
金鄉長薛君頌
議郎陳先生碑
太子詹事裴權碑
裴權後碑
光禄勲向凱碑
鴻臚成公重墓刻
陸喈碑
皋亭山馮氏井古磚篆刻字
關内侯廣昌長暨遜碑
陶侃碑
郭文碑
谷昕墓碑
孝婦嚴氏碣
老父嚴氏碑
路君墓石闕文
公安縣二聖記
太山君改高樓碑
石柱文
夜郎太守母稚碑
青山君神頌
赤松子山石銘
豐年碑
陸雲墓碑
潘岳碑
王戎碑
龔玄之碑
諸葛武侯故宅碣
順陽王碑
益州刺史羅君碑
雲南太守叚宗仲德政碑
張麟夫人墓表
謝太傅塘碑
右將軍曹横墓碑
王祥墓碑
廬陵太守吕府君神道碑
冠軍將軍史爽墓石柱刻
楊府君墓碑
征南將軍胡奮碑
王右軍祠記
高原碑
巴西太守盧茂碑
紀穆侯碑
遂州刺史李豪碑
陳夀墓碑
西平將軍葛府君碑
周祚墓石柱題
司馬士會碑
魏興郡太守覃毅德政碑
張愷碑
丁議碑
尉氏令陳君單碑
邢邵碑
條令孔栩清德頌
思平縣侯竺使君碑
桓温墓碑
榆次令苟藐碑
大中大夫包府君神道碑
征虜將軍楊亮碑
安邑令徐君碑
學生題名
漢
司徒劉雄碑
趙
浮圖澄造釋迦像碑
横山李君神碑
西門豹祠殿基記
程嬰墓碑
公孫杵臼墓碑
後秦
鄧艾廟碑
宋
武帝受命壇碑隂
武帝檄譙縱文
凌歊臺碑
王琳碑
廬陵王銘
宗慤母夫人墓誌
羅含碑
司空劉勔碑
石帆銘
謝濤夫人王氏墓碑
齊
芸亭碑
石佛像銘
褚伯玉碑
淮南王安碑
梁
太祖文皇帝神道碑
劉瓛碑
關内侯盛紹遠碑
秦住山寺碑
蕭秀四碑
衡州刺史蘭欽德碑
檀溪寺禪房碑
士林館碑
廢汶陽觀碑
鍾山壙中銘
石柱記
重立羊祜碑
貞白先生陶弘景碑
蕭懿墓碑
智者法師碑
本生寺碑
麒麟碑
招隱刹銘
齊侍中尚書令巴東獻武公碑
兖州刺史史府君墓石柱刻
永陽昭王墓誌銘
臨川清惠王神道碑
侍中吳平忠侯蕭公碑
建安敏侯碑
永陽敬太妃墓銘
項羽井銘
孝敬寺刹下銘幷發願文
江淹碑
簡寂觀碑
陳
善慧太守碑
善知闍黎碑
惠集法師碑
蔡景歴碑
顧野王祠古碑
徐陵報德寺塔銘
周弘報德寺碑
孝義寺碑
張慧湛墓誌銘
後魏
冰固堂碑
諸岳廟碑
明元密皇后杜氏碑
盧魯元碑闕
廣德殿碑碑隂
大代修華嶽廟碑
崔浩碑
中岳碑
保大后碑
衞操碑
孔宣尼廟記
文成太后碑
造三級浮圖碑
孝文弔比干文碑隂
孝文北廵碑
穆崇碑
祇洹碑
韓麒麟碑
太尉于烈碑
金鄉縣令徐公碑
元成碑
石門碑
瑶光寺碑
鄭羲碑
鄭羲上碑
張夫人墓誌
車騎大將軍邢巒碑
宣武皇帝御講碑
王子晉碑
淮陽太守梁峰碑
齊兖二州刺史傅公碑
兖州刺史元匡碑
劉使君德化頌碑隂
叱閭神寶修闕城銘
安東將軍孫君墓誌
定州刺史崔亮頌
兖州刺史賈司伯碑
贈司空元暉碑
神龜造碑像記
塼浮圖石蓋銘
堯母碑碑隂
魯郡太守張猛龍碑碑隂
郭太妃碑
望都令侯宗碑
一千人造像記
孟思文等造像碑
孝女碑
房曇淵等造像記
侍中廣平穆王碑
范陽王誨碑
御史臺雙塔頌
賀拔岳碑
聖旨寺碑
岐州刺史王毅墓誌
化政寺石窟銘
造像記
司空匡穆周公碑
北海王詳石碣
爾朱榮雙兔碑
鎮東將軍劉乾碑
汝南王碑
如君頌
中山太守常通碑
汝南文宣王碑
末帝碑
升仙太子碑
松滋公興温泉頌
驪山溫泉頌
庚戌造教戒經幢記
司徒斛律斯公碑
景王碑
大鴻臚卿鄭胤伯碑
崇先寺記
東魏
東平太守劉霸碑
相州刺史徐雅碑
中嶽嵩陽寺碑銘
膠州刺史祖淮碑
孝侯碑
張烈碑
高翻碑
賈思同碑
張早墓誌
孔子廟碑碑隂
魏蘭根碑
瀛州刺史李公碑
樂陵太守劉公碑
劉起貴造像記
逢元彥造像記
任城王造浮圖記
佛像碑
安州刺史赫連栩碑
造石像記
敬君像記頌
太公吕望碑
冀州刺史關寶顒紀德碑
康王妃郭氏碑
北齊
石刻佛經
相里寺碑碑隂
九級塔像銘
造像記
郭道尊等造像記
孫士淵造像記
建陵士修靖館碑
郁久閭業碑
石當門等造像記碑
東兖州須昌縣玉像頌
碑樓寺碑
常山義七級碑
孔子廟碑
造像碑
石像頌
石浮圖記
救疾經偈
華陽公主碑
造石像記
權法師碑
邑義人造像記
造雙塔碑
佛龕碑
太祖大師正覺寺重修佛殿二記
鎮國大銘像碑
趙智和造像碑
少林寺碑
隴東王孝感碑
帝堯碑碑隂
觀世音石像碑
造像記
唐邕造像碑
長樂王尉景碑
馮翊王平等寺碑
白長命碑
南陽寺碑
大安樂寺碑
開明寺彌勒像碑
賈羅侯等造像碑
邸珍碑
龍門山造像記
宋悅和等造像記
會善寺碑
司空趙起碑
赫連子悅清德頌
贈司空趙奉碑
宜陽國太妃傅氏碑
臨淮王造像碑
造釋伽像碑
朗公道場碑
造寺碑
宋使君像碑
高隆造像記
造像碑
徐州張長史碑
楚陽太守張樂碑
大將軍兖州刺史劉傑碑
天柱山銘
臨清王假黃鉞碑
二祖大師碑
二聖寺龍華讚佛碑
永樂十六角題名
後周
儀同碑
宇文衆造像碑
延夀公碑頌
太學生拓拔府君墓誌
常樂寺浮圖碑
席肅公神道碑
宇文泰紀功碑
同州刺史普六如忠墓誌
雲州刺史胡歸德碑
温州刺史烏丸僧墓誌
大像碑
黃羅刹碑
夌積山應乾寺重修七佛龕銘
折克行墓碑
豆盧恩碑
楊忠碑
隋
源使君碑
吕龜碑
上邽山石銘
爾朱敞碑
天龍山碑
臨漳趙令清德頌
龍藏寺碑
安定縣官寺碑
太平寺碑
修舍利塔碑
平陳碑
齊國太夫人楊氏墓誌
午卯寺碑
潞州頌德碑
鄂國公造鎮國大像碑
李康清德頌
梁洋德政碑
賈普智造像碑
董明府清德頌
賈春英浮圖碑
正解寺造像碑
劉景韶造像碑
趙君寶塔碑
紫微觀碑
信行禪師碑
化善寺碑碑隂
驃騎將軍楊端墓誌
造像碑
韓擒虎碑
李氏像碑
車騎將軍盧瞻墓誌
安喜公李使君碑
王明府造像碑
梁州使君陳茂碑
原國大夫人鄭氏墓誌
江夏縣緣果道場塼塔下舍利記
興國寺碑
天寧寺塔幢
景陽井欄銘
辱井銘
舍利石塔銘
蒙州普光寺碑
賈使君墓誌
張光墓誌
大將軍梁恭墓誌
幽州智泉寺舍利塔詔
仁夀元年碑
同州塔銘
舍利塔記
棲巖道場舍利塔碑
願力寺舍利寶塔銘
浙州南鄉縣塔記
張先生碑
恒嶽寺舍利寶塔銘碑
文儒先生劉炫碑
灣州使君江夏徐公碑
楊素碑
李淵為子祈疾疏
唐高祖造像記
賀蘭才墓誌
滎澤令常醜奴墓誌
鷹揚郎將義城子梁羅墓誌
汎愛寺碑
文帝舍利塔
顯崇觀碑
李刺史墓碑
鉗耳君清德頌
西平太守上官政墓誌
海州長史劉瑶墓誌
黃門侍郎柳旦墓誌
開府鄭渙墓誌
陳明府修孔子廟碑
青城山碑
潞縣令叚君碑
平都治碑
大都督袁君碑
西林道場碑
善寶寺碑
故州碑
令狐熙碑
房彦謙碑
包愷墓碣
鳳林寺碑
大興國寺碑
滏山石窟碑
上儀同楷縉墓誌
虞世則造像記
造登身像記
高隂郡隂勝道場碑
姚察夫人蕭氏誌
貴州總管侯莫陳穎墓誌
司隸大夫贈臨河縣公碑
縣令梁執威德政碑
尚書左丞郎茂碑
北綘公夫人蕭氏墓誌
勅改羅漢院碑
緣果道場塼塔舍利銘
寶積寺塔銘
楊將軍墓碑
天寧寺塔碑
海陵公賀若誼碑
智泉寺舍利感應記
楞伽寺碑
秦王告少林寺主教
欽定四庫全書
御定佩文齊書畫譜卷六十二
歴代無名氏書四(石二)
魏
孔廟碑
魏黃初二年文帝令郡國修起孔子舊廟置百戶吏
卒廟有夫子像列二弟子執卷立侍穆穆有詢仰之
容漢魏以來列七碑二碑無字(水經注)
封孔羨碑
魏志文帝以黃初二年正月下詔以孔羨為宗聖侯
及令魯郡修起舊廟今以碑考之乃黃初元年當以
碑為正(金石錄)
八分書黃初元年今在曲阜縣孔子廟中後人刻其
下曰陳思王曹植辭梁鵠書繆也(金石文字記)
横海將軍章陵太守吕君碑
吕君名字皆刓剥以黃初二年卒魏隸之佳者惟鍾
梁之碑四若范式碑則又次之此刻差勝賈逵劉熹
爾姑存之(隸釋)
下豫州刺史修老子廟詔
黃初三年(隸續)
大嚮記殘碑
此碑二百餘字損者四之一所存之文殆不可曉獨
有黃初三年字其書法魏受禪相近(隸續)
新野侯碑
黃初七年(金石略)
典論刻石
文帝作典論明帝立詔三公曰先帝昔著典論不朽
之格言其刻石於廟門之外及太廟與石經並以永
示來世典論石在太學者尚存廟門外無之晉初受
禪即用魏廟移此石於太學非兩處立也(魏志少帝)
(紀注)
豫州刺史賈逵碑
賈逵為豫州刺史吏民追思之為刻石立祠青龍中
帝東征乘輦入逵祠詔曰昨見賈逵碑像見之愴然
(魏志賈逵𫝊)
范式碑
在濟州漢獨行𫝊范式字巨卿或云蔡邕書法書要
錄唐李嗣真作書品云蔡君諸體惟范巨卿碑風華
豔麗古今冠絶隸釋詆之以為藻鑑之繆金石錄云
以碑考之乃魏青龍三年立非邕書也(漢隸字源)
黃權碑
預山南有魏車騎將軍黃權夫妻二冡其冡前有四
碑其二魏明帝立二是其子及臣吏所樹者(水經注)
葉公廟碑
葉公有公子高諸梁碑令長汝南陳晞以魏正始元
年立(水經注)
劉盆碑
正始二年(金石略)
太僕荀君碑
碑已殘缺正始五年夏六月立其名字鄉里磨滅不
可考(金石錄)
三體石經左傳遺字
正始(闕)年在西安府學(天下金石志)
南郡太守卞統碑
碑在今曹州宛句縣嘉平二年十一月(金石錄)
太妃郭氏碑
正元二年在西京(金石略)
襄州刺史劉君碑
正元三年有碑隂(金石略)
孫炎碑
甘露五年在淄州(金石略)
曹仁記水碑(以下碑無年月)
魯城南有曹仁記漢水溢碑(盛弘之荆州記)
曹真祠堂刻石
曹真祠堂在北邙山刊石既精書亦甚工(述征記)
虞歆碑
虞歆字文肅歴郡守節操高厲魏曹植為東阿王東
阿先有三十碑銘多非實植皆毁除之以歆碑不虚
獨全焉(會稽典錄)
徐庶碑
彭城内有魏中郎徐庶碑(水經注)
張詹碑
冠軍縣有魏征南軍司張詹墓墓有碑(水經注)
劉熹學生冡碑(金石略云有碑隂)
碑在襄州穀城縣界中圖經云學生冡在縣東北水
經注云魏濟南劉熹立碑載生徒百餘人其不終業
而卒者葬於此號學生冡碑雖殘缺熹與生徒名字
尚可見(集古錄)
管寧碑
在密州(金石略)
鍾繇碑
在東京(金石略)
征魯將軍南州刺史王賢思碑
在東京(金石略)
御史大夫袁渙碑
在東京(金石略)
酸棗令母丘悅碑
在東京(金石略)
隱士程沖墓碑節婦白氏碑
在東京節婦白氏碑沖妻也晉咸熙中建二碑同處
(金石略)
三斷碑
三斷碑皆漫滅二碑無字在西京(金石略)
中山太守常通碑
在祁州(天下金石志)
邴原碑
在莒州一云在安丘(天下金石志)
羊續碑
在兖州府(天下金石志)
車騎將軍穆祚碑
隸書在介休縣(天下金石志)
幷州刺史王恒碑
隸書在州東南二里墓傍(天下金石志)
武州山耿氏三冡誌
在大同府僅存銀青光禄昭勇數字(天下金石志)
馮勍墓碑
在潞州府(天下金石志)
陸嚴墓碑
在潞州府(天下金石志)
太保任公神道(金石錄)
太尉滿寵碑(金石略)
吳
大帝黃武二年刻字
在杭州栗山(法帖神品目)
大帝碑
在湖州(金石略)
思賢碑
孫子墓在南郡永安中太守夏侯嵩於墓邊立思賢
碑(豫章記)
九真太守谷府君碑
鳳皇元年無書撰人名氏(集古錄)
六里山石刻
在海鹽天冊元年旃蒙協洽之歲孟冬陽月日惟壬
寅朔石簣神遺忽自開發拾得青玉璽蔣文吳直皇
帝共三十八宇(輿地碑目)
國山碑(金石略有禪國山碑隂)
孫皓天冊元年禪於國山改元天璽因紀其所獲瑞
物刊石於山隂(集古錄)
陽羨山封禪碑
吴志天璽元年吴興陽羨山有空石長十餘丈曰石
室郡表為瑞遣兼司徒董朝兼太常周處封禪國山
大赦改明年為天紀山後有封禪碑士人目曰囤碑
以其石圓八出如米廩云字畫竒古歲久多磨滅(雲)
(麓漫鈔)
陶基墓碑
在當塗横山(輿地碑目)
征西將軍陸禕碑(晉時立今附吴末)
泰寧三年立在秀州(金石錄)
蜀
諸葛亮紀功碑
南寧夷叛史萬歲擊破之行數百里見諸葛亮紀功
碑銘其背曰萬歲後勝我者過此(北史史萬歲傳)
姜維碑
在南康軍吹角埧今已磨滅(輿地碑目)
晉
南鄉太守司馬整頌
整以魏咸熙二年為南鄉太守泰始三年徙南陽南
鄉人為整建此碑此碑今在光化軍(集古錄)
泰始四年己巳建書為隸古氣質渾厚與鴻都石經
可一二挍也(廣川書跋)
南鄉郡建國碑
碑已斷裂不完其額題南鄉郡建國之碑碑有云河
内司馬府君者整也嘗守是郡自有碑此碑既無建
立年月因附整碑之次(金石錄)
北嶽祠堂頌
泰始六年(金石略)
大長秋游君碑碑隂
碑云君諱述字庶祖咸寧中建(金石錄始金石略作泰十年)
興元新路記
凡七十字其刻曰太康元年按其刻乃晉武平吴時
由此路耳(輿地碑目)
右軍將軍鄭烈碑
鄭君名烈仕於晉初以太康二年八月卒故吏申楊
等立此碑四年之七月也(隸續)
虞舜二妃碑
黃陵廟有斷碑太康九年立(輿地碑目)
太公吕望表
八分書太康十年三月(金石錄云盧無忌立後題太康十三年)今在汲
縣西門太公廟(金石文字記)
護羌校尉彭祈碑碑隂
碑云君諱祈字子玄隴西襄武人太康十年三月卒
故吏刊石勒銘焉西晉石刻見於今者絶少又多殘
缺此碑完好可喜(金石錄)
彭祈碑隂題名者凡三百十二人(金石錄)
晉磚
在永康軍鉢盂泉因墾地得一磚上有太康年號(輿)
(地碑目)
雲南太守碑
碑文字殘闕不可考最後題太熙元年正月上旬造
(金石錄)
司馬駿碑
司馬駿鎮關中善撫馭西土百姓為之樹碑長者見
碑無不下拜(晉書本𫝊)
羊祜墮淚碑
襄陽百姓於峴山祜平生游憩之所建碑立廟望其
碑者莫不流涕杜預因名為墮淚碑(晉書羊祜傳)
唐彬碑
唐彬為幽州百姓追慕彬功德生為立碑作頌(晉書)
(本𫝊)
閻德碑
唐彬初受學於東海閻德德目彬有廊廟材及彬官
成而德已卒乃為之立碑(晉書唐彬𫝊)
金鄉長薛君頌
碑在今濟州云君諱頌字公謀其他文字皆完好驗
其辭蓋縣長德政頌雖無建立年月而有吴寇燿威
之語知其為晉碑也(金石錄)
議郎陳先生碑
元康二年在長葛(墨池編)
太子詹事裴權碑
元康九年有碑隂在西京(金石略)
裴權後碑
有碑隂(金石略)
光禄勲向凱碑
碑云君諱凱字士伯河内山陽人元康九年四月卒
(金石錄)
鴻臚成公重墓刻
墓刻云永平二年四月惠帝時人也(金石錄)
陸喈碑
碑以咸和七年立陸氏有二碑(墨池編有前將軍陸喈碑金石略有宣城)
(内史陸喈碑皆咸和七年立)余皆有之(金石錄)
臯亭山馮氏井古磚篆刻字
磚凡八十四其刻云晉咸和八年十月丁丑朔馮氏
作(廖瑜杭州府志碑碣目)
關内侯廣昌長暨遜碑
在餘杭縣西北三十里遜字茂言以孝行著聞咸康
五年旌表門閭咸和中湖州刺史孔彭立(廖瑜杭州)
(府志碑碣目)
陶侃碑
咸和中陶侃故吏刊石碑畫像於武昌西(晉書陶侃)
(𫝊)
郭文碑
咸和中立在杭州(金石略)
谷昕墓碑
在萊陽縣咸康五年(輿地碑目)
孝婦嚴氏碣
在餘杭縣咸康六年立(廖瑜杭州府志碑碣目)
老父嚴氏碑
咸熙五年在杭州(金石略)
路君墓石闕文
永和元年在濟州(金石略)
公安縣二聖記
永和年間王粲撰(輿地碑目)
太山君改高樓碑
升平三年(金石略)
石柱文
太元十八年在劔州(金石略)
夜郎太守母稚碑
隆安三年(金石略)
青山君神頌
永安元年(金石略號永安乃吴孫亮年當有悮字)
赤松子山石銘
在富陽縣孫文度銘僅有義熙八年三月壬寅朔九
日庚戌廬江縣清都鄉承貴里何秀之字景叔二十
八字(廖瑜杭州府志碑碣目)
豐年碑
在重慶府江岸謂之義熙碑每水落而碑出則年豐
人争摹打數十年不一見(輿地碑目)
陸雲墓碑(以下碑無年月)
陸雲門生故吏修墓立碑(晉書陸雲𫝊)
潘岳碑
在東京(金石略)
王戎碑
惟存數十字在西京(金石略)
嘗見南朝王戎墓銘凡數百言其首書晉司徒尚書
令安豐元公之銘(廣川書跋)
龔玄之碑
臨沅縣南有晉徵士龔玄之墓石銘(水經注)
諸葛武侯故宅碣
在襄陽府晉李興撰(輿地碑目)
順陽王碑
在固王古城(輿地碑目)
益州刺史羅君碑
在成都府(輿地碑日)
雲南太守段宗仲德政碑
在通泉縣叚宗仲墓下(輿地碑目)
張麟夫人墓表
在叙州慶符縣(輿地碑目)
謝太傅塘碑
舊碑在謝公鄉今在墨妙亭(輿地碑目)
右將軍曹横墓碑
在晉陵縣東三十五里(輿地碑目)
王祥墓碑
在江寧縣之城西南何城寺之北斷缺不全(輿地碑)
(目)
廬陵太守吕府君神道碑
在溧陽縣(輿地碑目)
冠軍將軍史爽墓石柱刻
在溧陽縣(輿地碑目)
楊府君墓碑
名亮弘農人為雍州刺史有石碑二一在泊山一在
河澗碑隂各有巴蜀故吏姓名(輿地碑目)
征南將軍胡奮碑
在魯山(元和郡縣志)
王右軍祠記
在戒珠寺(法帖神品目)
高原碑
高閭五世祖原晉安北將軍上谷太守關中侯有碑
在薊中(北史高閭𫝊)
巴西太守盧茂碑
在綿州(金石略)
紀穆侯碑
在建康府(金石略)
遂州刺史李豪碑
在綿州(金石略)
陳夀墓碑
在果州(金石略)
西平將軍葛府君碑
在建康府(金石略)
周祚墓石柱題
在單州(金石略)
司馬士會碑
在亳州(金石略)
魏興郡太守覃毅德政碑
在均州(金石略)
張愷碑
在陜州(金石略)
丁議碑
在南京(金石略)
尉氏令陳君單碑
在長葛(墨池編)
邢邵碑
在兖州府(天下金石志)
條令孔栩清德頌
在景州(天下金石志)
思平縣侯竺使君碑
在金陵鄉張陣湖(天下金石志)
桓温墓碑
在太平府(天下金石志)
榆次令苟藐碑
在榆次縣(天下金石志)
大中大夫包府君神道碑(墨池編)
征虜將軍楊亮碑
安邑令徐君碑(已上金石略)
學生題名
集古錄以為漢文翁學生余獨疑其非是蓋以為西
漢時立則字畫不類以為東漢則東漢無二名者以
字畫驗之疑其為晉以後人所立(金石錄)
漢
司徒劉雄碑
劉元海弟也碑後題嘉平五年歲在乙亥二月六日
建(金石錄)
趙
浮圖澄造釋迦像碑
唐封演聞見記云内丘孫西古中丘城寺有碑後趙
石勒光初五年立史作佛圖碑碑作浮圖二字音相
近爾(金石錄)
横山李君神碑
此碑及西門豹祠殿基記並六年建(金石錄)
西門豹祠殿基記
記云趙建武六年歲在庚子秋八月庚寅造(金石錄)
程嬰墓碑
在忻州今殘缺(天下金石志)
公孫杵臼墓碑
在忻州(天下金石志)
後秦
鄧艾廟碑
鄄城南有魏使節征南將軍太尉方城侯鄧艾廟南
有艾碑秦建元十二年廣武將軍沇州刺史關内侯
安定彭超立(水經注)
宋
武帝受命壇碑隂
在安豐軍(輿地碑目)
武帝檄譙縱文
顔有意書成都學館廟堂記云石室北壁有晉義熙
九年刺史朱齡石勒宋高祖檄譙縱文其字磨滅不
可備識(金石錄)
凌歊臺碑
孝武時立唐李白已不可讀(天下金石志)
王琳碑
宋元嘉顔延之為王琳碑石(廣川書跋)
廬陵王銘
廬陵王銘敘述惟謹微覺煩碎然書畫簡古為足貴
也(廣川書跋)
宗慤母夫人墓誌(墨池編云在昇州)
不著書撰人名氏(金石略云謝朓文)有誌無銘乃大明六年
作(集古錄)
羅含碑
在衡州(金石錄)
司空劉勔碑
芍陂瀆東有東都街街之左道北有宋劉勔廟宋元
徽二年建於東鄉孝義里廟前有碑是年碑功方創
齊永明元年方立(水經注)
石帆銘
鮑昭文(輿地碑目)
謝濤夫人王氏墓碑
在應天府(天下金石志)
齊
芸亭碑
在安福縣永明二年立其文磨滅(輿地碑目)
石佛像銘
永明六年造在會稽石佛妙相寺(會稽志)
褚伯玉碑
褚伯玉有隱操齊高帝勅於剡白石山立太平館以
居之孔珪嘗從伯玉受道法為於館側立碑(南史隱)
(逸𫝊)
淮南王安碑
八公山上有淮南王劉安廟安與八公登山白日昇
天所昇之處踐石皆陷人馬跡存焉廟前有碑齊永
明十年所建(水經注)
梁
太祖文皇帝神道碑
在丹徒縣之三城港文帝陵下鎮江志云歐公集古
錄以為宋文帝碑非是宋文帝自葬蔣山見沈約宋
書苐見此八字與宋帝諡號偶同遂指以為宋帝不
知梁武帝又追尊之號亦同(輿地碑目)
劉瓛碑
天監元年下詔為劉瓛立碑諡曰貞簡先生(南史本)
(𫝊)
關内侯盛紹遠碑
在餘杭縣西北進賢里按古圖經稱碑刻云天監二
年聚徒數百人以授業歿後門人相與立碑以旌德
業(廖瑜杭州府志碑碣目)
秦柱山寺碑
天監二年八月二十三日樹今破碎失字不知何人
作(鄒衡嘉興志補)
蕭秀四碑
安成康王秀卒遊王門者東海王僧繇吴郡陸倕彭
城劉孝綽河東裴子野各製其文咸稱實錄遂錄四
碑並建(南史梁宗室傳)
衡州刺史蘭欽德碑
在英德府天監七年立湘東王蕭繹文其石斷裂文
字磨滅(輿地碑目)
檀溪寺禪房碑
劉建之撰沙門道安重建天監十一年立(集古錄)
士林館碑
梁武帝於城西置士林館虞茘乃制碑奏上帝命勒
之於館(南史虞茘傳)
廢汶陽觀碑
在遠安縣大通五年荆州刺史湘東王繹碑(樂史太)
(平寰宇記)
鍾山壙中銘
梁太常任昉大同四年七月於鍾山壙中得銘當時
莫能辨者因藏之戒諸子曰世世以銘訪通人昉五
世孫升之寫以授郭欽說欽說出使得之於長樂驛
至敷水三十里而悟升之服其智(唐書郭欽說𫝊)
石柱記
大同七年在光州普明寺(輿地碑目)
重立羊祜碑
梁大同十年以舊碑殘缺再書而刻之碑隂(輿地碑目云太)
(常卿劉之遴撰)載其事(金石錄)
貞白先生陶弘景碑
蕭綸文分書在江陵府(金石略)
蕭懿墓碑
簡文為太子時撰書法遒勁可愛(陸游劎南詩藁)
智者法師碑本生寺碑
在義烏縣梁太子綱文(輿地碑目)
麒麟碑
梁簡文帝陵有麒麟碑尚存(太平寰宇記)
招隱刹銘
晉安王蕭綱撰不著書人名氏王後即位為簡文帝
碑以普通三年立(集古錄)
齊侍中尚書令巴東獻武公碑
普通三年在應天府黃城村(天下金石志)
兖州刺史史府君墓石柱刻
在溧陽縣(輿地碑目)
永陽昭王墓誌銘
徐勉撰在應天府(天下金石志)
臨川清惠王神道碑
在應天府北城鄉(天下金石志)
侍中吴平忠侯蕭公碑
在應天府花林村(天下金石志)
建安敏侯碑
在應天府淳化鎮西(天下金石志)
永陽敬太妃墓銘
徐勉立(天下金石志)
項羽井銘
石崇撰在邳州(天下金石志)
孝敬寺刹下銘并發願文
二碑並在真州靈巖山法義禪院(輿地碑目)
江淹碑
在越州(金石略)
簡寂觀碑
太子僕射沈璿撰(輿地碑目)
陳
善慧大寺碑
大建五年(輿地碑目)
善知闍黎碑
大建五年(輿地碑目)
惠集法師碑
大建六年(輿地碑目)
蔡景歴碑
禎明二年重贈景歴侍中中撫軍將軍於墓所立碑
(南史本傳)
顧野王祠古碑
晉僧於水際得古斷碑云野王於此修輿地志即今
寶雲寺東(天下金石志)
徐陵報德寺塔銘
在長興縣大雄寺(輿地碑目)
周弘報德寺碑
在長興縣大雄寺(輿地碑目)
孝義寺碑
徐陵撰在卞山下今在墨妙寺(晏元獻類要)
張慧湛墓誌銘(貞觀二十三年立今附陳末)
陳隋之間字書之法極於精妙自開皇仁夀而後至
唐高宗已前碑碣所刻往往不減歐虞而多不著名
字如鉗耳君清德頌慧湛陳人至唐太宗時改葬其
銘刻字畫遒勁有法玩之忘倦惜乎不知何人書也
(集古錄)
後魏
冰固堂碑
方嶺上有文明太皇太后陵陵之東北有高祖陵二
陵之南有冰固堂堂之内外四側結兩石扶帳青石
屏風以文石為緣並隱起忠孝之容題刻貞順之名
廟前鐫石為碑(水經注)
諸岳廟碑
始光二年少室道士宼謙之議建大道場壇廟兼諸
岳廟碑亦多所署立(水經注)
明元密皇后杜氏碑
真君元年明元密皇后杜氏葬崞山立寢廟於崞山
建碑頌德(魏書皇后列𫝊)
盧魯元碑闕
盧魯元真君三年卒帝甚惜之葬於崞山為建碑闕
(北史盧魯元𫝊)
廣德殿碑碑隂
帝幸朔北楊難當重譯拜闕陛見之所故殿以廣德
為名魏太平真君三年刻石樹碑勒宣時事碑隂題
宣成公李孝伯等從臣姓名(水經注)
大代修華嶽廟碑
興光二年三月甲午立魏自道武天興元年議定國
號羣臣欲稱代道武不許乃仍稱魏今魏碑數數有
之(集古錄為趙明誠云始封代土後稱魏故代魏兼用)
崔浩碑
興光二年在華州(金石略)
中岳碑
太安二年十二月有碑隂(金石錄)
保大后碑
和平元年文成乳母常氏乳帝有劬勞保護之功尊
為保大后葬磨笄山樹碑頌(北史后妃𫝊)
衞操碑
衞操字德元立碑於大邗城南以頌功德皇興初維
州别駕叚榮於大䢴掘得此碑文(魏書衞操𫝊)
孔宣尼廟記
在今懷州界中太和元年立其額又有延興四年太
上皇帝祭孔子文者孝文之父獻文帝也(金石錄)
文成太后碑
太和五年起作夀陵刊石立碑頌太后功德太后立
文宣王廟於長安又立思燕佛圖於龍城皆刊石立
碑(魏書文成皇后紀)
造三級浮圖碑
孝文太和十二年七月(金石錄)
孝文弔比干文碑隂
太和十八年十一月車駕幸鄴甲申經比干之墓親
為弔文樹碑而刊之(魏書廟隸釋云比干墓在衛州汲縣有後魏孝文弔比干文)
(唐太宗賜比干詔兩石刻)
比干碑隂盡紀侍從羣臣官爵姓名(金石錄)
孝文北廵碑
碑云太和二十一年修省方之典北臨舊京碑無題
首故依本紀為北廵碑(集古錄)
穆崇碑
高祖追崇勲令著作郎韓顯宗與崇子真撰定碑文
建於白登山(魏書穆崇𫝊)
祇洹碑
平城東郭外太和中閹人宕昌公鉗耳處時立祇洹
舍扵東皋庭中有祇洹碑碑題大篆(水經注)
韓麒麟碑
歴城縣魏明寺中有魏公碑太和中所造也魏公曾
令人遍錄州界石碑言此碑詞義最善常藏一本於
枕中故家人名此枕為麒麟函韓公諱麒麟(酉陽雜)
(俎)
太尉于烈碑
宣武景明四年四月(金石錄)
金鄉縣令徐公碑
景明中立在濟州(金石略)
元成碑
正始五年在祁州(金石略)
石門銘
銘云此門漢永平中所穿自晉氏南遷斯路廢矣皇
魏正始元年刺史羊祠開創舊路永平二年正月畢
功(集古錄)
瑶光寺碑
宣武永平三年八(月金石錄)
鄭羲碑
永平四年碑在今萊州南山上磨崖刻之蓋道昭為
光州刺史刻其父碑於兹山(金石錄)
鄭羲上碑
初予為萊州得羲碑於州之南山其末云上碑在直
南二十里天柱山之陽此下碑也因遣人訪求在膠
水縣界中遂摸得之其子道昭永平中為光州刺史
為其父磨崖石刻二碑焉(金石錄)
張夫人墓誌
延昌元年十月(金石錄)
車騎大將軍邢巒碑
延昌三年十月(金石錄)
宣武皇帝御講碑
延昌四年(金石錄)
王子晉碑
延昌四年十月立(金石錄)
淮陽太守梁峰碑(金石略作梁鑒)
延昌四年十月立(金石錄)
齊兖二州刺史傅公碑
孝明熙平元年十二月立(金石錄)
兖州刺史元匡碑
熙平二年立(金石錄)
劉使君德化頌碑隂
熙平三年十一月建(金石錄)
叱閭神寶修闕城銘
神龜元年歲次戊午十一月修治闕城幷作館第敬
造三級浮圖(金石錄)
安東將軍孫君墓誌(神龜元年五月一云瀛州刺史)
其名字鄉里年壽皆不載魏書儒林𫝊有孫惠蔚所
書事蹟𫝊與誌皆合(金石錄)
定州刺史崔亮頌
亮為定州既去郡人立碑頌德神龜二年建(金石錄)
兖州刺史賈司伯碑
神龜二年(金石錄作元年四月)在西京(金石略)
贈司空元暉碑
碑云孝文時為主客郎中神龜二年卒(金石錄目金石錄碑正)
(光三年四月)
神龜造碑像記
魏神龜三年立(墨池編作正光元年)此碑字畫時時遒勁(集古)
(錄)
磚浮圖石蓋銘
正書嵩山會善寺掘地得此石蓋銘曰神龜三年七
月三日魏故太傅侍中太尉公世子元亶元&KR0008;奉為
建七層磚浮圖一區謹銘函蓋今存寺中(金石文字)
(記)
堯母碑碑隂
正光元年八月有碑隂(金石錄)
魯郡太守張猛龍碑碑隂
行書正光三年正月今在曲阜縣孔子廟其隂書陽
原縣義士州主簿王人生造頌文多剥缺(金石文字)
(記)
郭太妃碑
正光三年四月(金石錄)
望都令侯宗碑
正光三年六月(金石錄)
一千人造像記
正光五年四月(金石錄)
孟思文等造像碑
正光六年四月(金石錄)
孝女碑
河東姚氏女字女勝正光中母死不勝哀遂死太守
崔游請西塋墓立碑自為朱文表其門閭比之曹娥
改其里曰上虞里墓名孝女冡(北史列女傳)
房曇淵等造像記
莊帝永安三年十月(金石錄)
侍中廣平穆王碑
俗云陵家碑太昌元年在西京(金石略)
范陽王誨碑
孝武帝太昌元年十二月(金石錄)
御史臺雙塔頌
永熙二年(金石錄)
賀拔岳碑
永熙三年正月(金石錄)
聖旨寺碑
永熙三年在北京(金石略)
岐州刺史王毅墓誌
大統元年十月(金石錄)
化政寺石窟銘
杞疑造文帝大統七年十二月(金石錄)
造像記
大統十五年六月(金石錄)
司空匡穆周公碑
無名氏隸大統十三年立在縣東北十五里墓前隸
書甚工近上已斷字存十七背螭中鑿龕佛像製刻
精古真六朝遺迹也(王家瑞咸陽金石遺文)
北海王詳石碣(以下碑無年月)
滱水自靈丘縣又西流南轉東屈逕北海王詳之石
碣(水經注)
爾朱榮雙免碑
爾朱榮獵有雙兔起馬前應弦而殪三軍咸悅命立
碑於其所號雙兔碑(北史本𫝊)
鎮東將軍劉乾碑
無年月(金石錄)
汝南王碑
無年月(金石錄)
如君頌
字畫如後魏時人(金石錄)
中山太守常通碑
在定州(金石略)
汝南文宣王碑
在西京(金石略)
末帝碑
在西京(金石略)
升仙太子碑
梁雅文在西京(金石略)
松滋公興温泉頌
在京兆府(金石略)
驪山温泉頌
在臨潼縣(天下金石志)
庚戌造教戒經幢記
裴思順造(墨池編)
司徒斛律斯公碑
無年月(金石略)
景王碑
無年月(金石略)
大鴻臚卿鄭胤伯碑
無年月(金石略)
崇先寺記
無年月(金石錄)
東魏
東平太守劉霸碑
孝靜天平元年四月(金石錄)
相州刺史徐雅碑
天平二年二月(金石錄)
中嶽嵩陽寺碑銘
八分書天平二年四月今在嵩山會善寺末有正書
一行曰大唐麟德元年從嵩陽觀移來會善寺立(金)
(石文字記)
膠州刺史祖淮碑
天平三年十月碑云君膠州平昌安丘人也六世祖
逖又云卒贈膠州刺史(金石錄)
孝侯碑
天平三年在東京(金石略)
張烈碑
碑在今青州界中文字磨滅青州圖經稱卒於元象
元年云(金石錄)
高翻碑
魏書本傳云以元象中追加贈諡碑後題建立歲月
文字殘缺惟有魏元字可辨又云歲次己未蓋元象
二年建也(金石錄)
賈思同碑
興和二年在青州(金石略)
張早墓誌
興和二年十月(金石錄)
孔子廟碑碑隂
後魏北齊時書多若此筆畫不甚佳然亦不俗而往
往相類疑其一時所𫝊當自有法又其點畫多異故
錄之(集古錄)
今在曲阜縣廟中魏書李仲璇𫝊除兖州刺史以孔
子廟牆宇頽毁遂修改焉即此碑也其文一行之中
有篆有分有隸有草(金石文字記)
魏蘭根碑
史云天平初以開府儀同歸本鄉武定三年卒而碑
云天平二年當以碑為正(金石錄)
瀛州刺史李公碑
武定二年二月(金石錄)
樂陵太守劉公碑
武定二年二月(金石錄)
劉起貴造像記
武定二年五月(金石錄)
逢元彦造像記
武定二年十二月(金石錄)
任城王造浮圖記
不著其名云武定四年建(集古錄)
佛像碑
武定四年(金石略)
安州刺史赫連栩碑
武定五年四月(金石錄)
造石像記
碑云大魏武定七年歲次己巳武定孝静年號也(集)
(古錄)
敬君像記頌
武定七年(金石錄)
太公吕望碑
穆子容撰正書武定八年四月今在汲縣西北三十
里太公廟(金石文字記)
冀州刺史關寶顒紀德碑
武定八年在平定州(天下金石志)
康王妃郭氏碑
無年月(墨池編)
北齊
石刻佛經
天保二年太原縣西五里有山曰風峪風峪之口建
石佛於内環列所刻佛經凡石柱一百二十有六書
法非近代所及(金石文字記)
相里寺碑碑隂
八分書天保三年正月今在汾陽縣太相里崇勝寺
碑刻佛像其下方及兩旁皆題名碑隂有文幷頌一
通漫滅(金石文字記)
九級塔像銘
不見書譔人名氏蓋北齊時人所作也其年號見於
文者三曰真君九年者後魏太武號也又曰武定四
年者東魏孝靜號也又曰天保三年北齊文宣號也
其字畫多異往往竒怪錄之以備廣覽(集古錄)
造像記
文宣天保四年五月(金石錄)
郭道尊等造像記
天保四年八月(金石錄)
孫士淵造像記
天保四年八月(金石錄)
建陵士修靖館碑
天保六年十月(金石錄)
郁久閭業碑
天保七年五月(金石錄)
石當門等造像記碑
天保七年十二月(金石錄)
東兖州須昌縣玉像頌
天保八年十二月(金石錄)
碑樓寺碑
天保八年丁丑立其碑蓋紀劉碑為首造碑之緣起
也今在本寺俗稱劉碑寺(嵩陽石刻記)
常山義七級碑
不著書譔人名氏文為聲偶頗竒怪字畫亦佳往往
有古法碑云天保九年造(集古錄)
孔子廟碑
八分書乾明元年今在曲阜縣廟中(金石文字記)
造像碑石像頌
皇建元年(金石錄)
石浮圖記
記云河清二年北齊高湛年號也筆畫清婉可喜(集)
(古錄)
救疾經偈
河清二年二月(金石錄)
華陽公主碑
河清二年八月(金石錄)
造石像記
河清二年九月(金石錄)
權法師碑
河清二年十月(金石錄)
邑義人造像記
天統二年七月(金石錄)
造雙塔碑
天統三年三月(金石錄)
佛龕碑
天統三年立武平三年刊在西京(金石略)
太祖大師正覺寺重修佛殿二記
正覺寺重修佛殿二記一後魏武定四年一北齊天
統三年建(金石略)
鎮國大銘像碑
天統三年字畫頗異雖為訛謬亦其𫝊習時有與今
不同者(集古錄)
趙智和造像碑
天統五年十一月(金石錄)
少林寺碑
正書武平元年正月今在本寺大殿前刻佛像與相
里寺碑製略同書法甚劣會善寺大殿前有武平七
年十一月造像記其製亦同(金石文字記)
隴東王孝感頌
隴東王者胡長仁也武平中為齊州刺史道經平隂
有古冡詢訪耆舊以為郭巨之墓遂命僚佐刻此頌
焉(金石錄)
帝堯碑碑隂
武平二年有碑隂(金石錄)
觀世音石像碑
武平二年八月(金石錄)
造像記
武平二年九月(金石錄)
唐邕造像碑
武平三年五月(金石錄)
長樂王尉景碑
武平三年七月(金石錄)
馮翊王平等寺碑
馮翊王名潤齊神武子也碑云寺魏廣平王懷所立
永平中造定光銅像在寺外齊高祖始遷像入寺潤
又增修殿宇焉(金石錄)
白長命碑
此碑在青州北門外大佛寺中高齊武平四年建其
書不能大佳然猶有漢晉隸分法(王世貞弇州山人)
(藁)
南陽寺碑
八分書武平四年六月今在青州府北門外龍興寺
(金石文字記)
大安樂寺碑
題廣業王大安樂寺碑廣業王者尉萇命之子破侯
也碑云魏末萇命嘗營護此寺其後破侯與其弟興
敬復加營葺故立此碑(金石錄)
開明寺彌勒像碑
武平五年八月(金石錄)
賈羅侯等造像碑
武平五年十月(金石錄)
邸珍碑
武平六年二月(金石錄)
龍門山造像記
正書武平六年六月後魏胡太后崇信浮屠鑿崖為
窟中刻佛像大者丈餘凡十餘處惟此武平六年者
書法差可畫方格如棋局而其半已磨滅(金石文字)
(記)
宋悦和等造像記
武平七年七月(金石錄)
會善寺碑
武平七年立(嵩陽石刻記)
司空趙起碑
北齊書云起天統二年除滄州刺史武平中卒於官
今以碑考之起自滄州還封南泉郡王乃卒(金石錄)
赫連子悦清德頌(金石錄云在今許昌)
赫連為鄭州刺史政為天下之最鄰人請立碑頌德
詔許焉(北史本𫝊)
贈司空趙奉碑
彦深父也碑云父諱奉字奉伯(金石錄)
宜陽國太妃傅氏碑
額題齊故女侍中宜陽國貞穆太妃傅氏碑傅氏趙
彦深之母有賢操事載於史(金石錄)
臨淮王造像碑
臨淮王者婁定遠也(金石錄)
造釋伽像碑
無年月(金石錄)
朗公道場碑
無年月(金石錄)
造寺碑
無年月(金石錄)
宋使君像碑
無年月(金石錄)
高隆造像記
無年月(金石錄)
造像碑
劉之遴撰(闕)四年四月立(金石錄)
徐州張長史碑
(闕)九年十月(金石錄)
楚陽太守張樂碑
在澶州(金石錄)
大將軍兖州刺史劉傑碑
在澶州(金石略)
天柱山銘
在膠州(天下金石志)
臨清王假黃鉞碑
二祖大師碑
二聖寺龍華讚佛碑(已上金石略)
永樂十六角題名
不著年月列名人甚多不知為何時碑其字畫頗怪
似是東魏北齊人所書其後又書云造十六角鎮國
大浮圖則知其為塔矣謂之十六角只見此碑(集古)
(錄)
後周
儀同碑
周元年宇文周碑今在襄陽縣民董氏家(輿地碑目)
宇文衆造像碑
閔帝武成元年十月(金石錄)
延夀公碑頌
保定元年三月(金石錄)
太學生拓拔府君墓誌
周弘正譔保定元年十一月(金石錄)
常樂寺浮圖碑
常樂寺浮圖碑周保定四年立其辭云襄州刺史王
秉字孝直建長樂寺磚塔七層其碑今在襄州開元
寺塔院(元豐類藁)
席肅公神道碑
在襄陽府保定四年(輿地碑目)
宇文泰紀功碑
在簡州(輿地碑目)
同州刺史普六如忠墓誌
天和三年七月(金石錄)
雲州刺史胡歸德碑
天和六年十月(金石錄)
温州刺史烏丸僧墓誌
天和七年三月僧修姓王氏梁南城侯神念之子太
尉僧辯之弟歸後周為温州刺史賜姓烏丸(金石錄)
大像碑
大象二年宇文氏之事跡無足采者惟其字畫不俗
亦有取焉(集古錄)
黃羅刹碑(附後周末)
虞世南撰羅刹事周為行軍緫管其子君漢唐初為
將有功武德中為父追立此碑(金石錄)
夌積山應乾寺重修七佛龕銘
夌積山應乾寺重修七佛龕銘庾信文在秦州(金石)
(略)
折克行墓碑
在府谷縣西(天下金石志)
豆盧恩碑
八分書今在咸陽縣碑云恩字永恩今北史附見其
兄豆盧寧𫝊(金石文字記)
楊忠碑
忠隋文帝父碑在象山(天下金石志)
隋
源使君碑
開皇元年(金石錄)
吕龜碑
開皇二年十一月(金石錄)
上邽山石銘
蜀王承檢乾德時築防蕃城至上邽山下獲石刻篆
字大隋開皇二年渭州刺史張崇妻夫人王氏銘(十)
(國春秋)
尒朱敞碑
敞者榮從弟彦伯之子也按敞𫝊云字乾羅而此碑
字天羅文雖殘闕然班班尚可讀開皇五年立(集古)
(錄)
天龍山碑
八分書開皇五年今在太原縣天龍寺(金石文字記)
臨漳趙令清德頌
開皇六年(金石錄)
龍藏寺碑
張公禮撰不著書人名字(正書)字畫遒勁有歐虞之體
隋開皇六年建在今鎮州(集古錄)
安定縣官寺碑
開皇八年五月(金石錄)
太平寺碑
開皇九年八月(金石錄)
修舍利塔碑
開皇九年(金石錄)
平陳碑(按史開皇九年平陳)
薛道衡文在江陵府(金石略)
齊國太夫人楊氏墓誌
開皇十年三月夫人字季姜僕射高熲母也(金石錄)
午卯寺碑
開皇十年五月(金石錄)
潞州頌德碑
開皇十年十一月(金石錄)
鄂國公造鎮國大像碑
開皇十一年九月(金石錄)
李康清德頌
不著書撰人名氏文為聲偶而字畫竒古可愛於廢
九門縣城中得此碑字多訛闕其後題十一年辛亥
二月十二日建上有二字闕乃開皇也(集古錄)
梁洋德政碑
碑在今蔡州新息隋開皇十一年參軍裴玉與州人
為息州刺史梁洋建寶塔表德政碑(集古錄)
賈普智造像碑
開皇十一年(金石錄)
董明府清德頌
開皇十二年三月(金石錄)
賈春英浮圖碑
開皇十二年七月(金石錄)
正解寺造像碑
劉昇卿撰開皇十二年(金石略)
劉景韶造像碑
開皇十三年四月(金石錄)
趙君寶塔碑
開皇十三年十月(金石錄)
紫微觀碑
在巢縣開皇十四年劉穎製銘其碑皴剥難讀(輿地)
(碑目)
信行禪師碑
開皇十四年正月(金石錄)
化善寺碑碑隂
開皇十五年正月碑隂有郎餘令題記云隋尹式撰
(金石錄)
驃騎將軍楊端墓誌
開皇十五年三月(金石錄)
造像碑
開皇十五年九月(金石錄)
韓擒虎碑
開皇十五年十月不著書撰人名氏(集古錄)
李氏像碑
開皇十六年七月(金石錄)
車騎將軍盧瞻墓誌
開皇十六年十一月(金石錄)
安喜公李使君碑
八分書開皇十七年二月今在馬嵬堡北五里(金石)
(文字記)
王明府造像碑
開皇十七年八月(金石錄)
梁州使君陳茂碑
開皇十八年不著書撰人名氏而字畫精勁可喜(集)
(古錄)
原國大夫人鄭氏墓誌
開皇二十年二月(金石錄)
江夏縣緣果道場塼塔下舍利記
開皇廿年六月無書撰人氏(金薤琳瑯)
興國寺碑
李德林製開皇中立(集古錄)
天寧寺塔幢
塔高十三尋塔前一幢書體遒美開皇中立(帝京景)
(物略)
景陽井欄銘
分書開皇中在江陵府(金石略)
辱井銘
辱井有篆文共十八字在井石檻上不知誰為文又
有景陽樓下井銘又有陳後主叔寶辱井記云江寧
縣興巖寺井石檻銘莫知誰作也(元豐類藁)
舍利石塔銘
在鄂州勝緣寺仁夀初立(輿地碑目)
蒙州普光寺碑
仁夀元年建無書撰人名氏筆畫遒美開皇仁夀以
來碑碣字畫多妙而往往不著名字(集古錄)
賈使君墓誌
仁夀元年七月(金石錄)
張光墓誌
仁夀元年八月(金石錄)
大將軍梁恭墓誌
仁夀元年十月(金石錄)
幽州智泉寺舍利塔詔
仁夀元年内史令王臣暕宣(天下金石志)
仁夀元年碑
在安州無撰書人名(張寅安州志)
同州塔銘
八分書仁夀元年十月今在同州(金石文字記)
舍利塔記
舍利塔記仁夀二年三月(金石錄)
棲巖道場舍利塔碑
仁壽二年(金石錄)
願力寺舍利寶塔銘
仁壽三年相州刺史薛胄建願力寺雙七級浮圖銘
是年正月在此銘前(金石錄)
浙州南鄉縣塔記
仁壽四年(墨池編)
張先生碑
張文詡河東人博覽羣書特精三禮蘇威勸令從官
固辭仁壽末策杖歸終於家鄉人為立碑頌號曰張
先生(北史本𫝊)
恒嶽寺舍利寶塔銘碑
大業元年(金石錄)
文儒先生劉炫碑
大業元年(金石錄)
灣州使君江夏徐公碑
大業二年郝王威撰(墨池編)
楊素碑
大業二年素卒帝下詔立碑以彰盛美(北史本𫝊)
李淵為子祈疾疏
行書大業二年正月今在鄠縣草堂寺(金石文字記)
唐高祖造像記
唐高祖造像記太宗造像記附大業二年(金石略)
賀蘭才墓誌
大業三年二月(金石錄)
滎澤令常醜奴墓誌
正書大業三年八月今在興平縣崇寧寺(金石文字)
(記)
鷹揚郎將義城子梁羅墓誌
正書大業四年八月今在西安府城外杜曲此志正
書猶帶八分凡隋以前之書法多如此(金石文字記)
汎愛寺碑
大業五年(墨池編)
文帝舍利塔
李伯藥撰書人姓名殘缺大業五年四月(金石錄)
顯崇觀碑
大業五年為至尊皇后祝壽所記在鄖鄉縣(輿地碑)
(目)
李刺史墓碑
大業五年葬在廢狠山縣南(輿地碑目)
鉗耳君清德頌
不著書撰人名氏其碑首題云大隋恒山郡九門縣
令鉗耳君清德之頌大業六年建字畫有非歐虞之
學不能至也碑在今廢九門縣中(集古錄)
西平太守上官政墓誌
大業六年三月(金石錄)
海州長史劉瑶墓誌
大業六年十一月(金石錄)
黃門侍郎柳旦墓誌
大業六年十一月(金石錄)
開府鄭渙墓誌
大業六年十二月(金石錄)
陳明府修孔子廟碑
仲孝俊撰八分書大業七年七月今在曲阜縣廟中
(金石文字記)
青城山碑
在常道道觀軒轅石龕之下大業七年立太常博士
隂道文(輿地碑目)
潞縣令叚君碑
大業八年十二月(金石錄)
平都治碑
大業十一年八月(金石錄)
大都督袁君碑
大業十二年二月(金石錄)
西林道場碑
渤海公撰公為隋太守博士時作不著書人名氏而
字法老勁疑公之書也(又題别本云字畫遒勁世或以為公自書公時尚少又字)
(法與公書不同不知何人書也)此碑大業十三年建顔魯公寓題隂
百餘字尤竒偉今附於碑後(集古錄)
善寶寺碑
大業中立在東京(金石略)
故州碑
吉水縣東北二十五里有故州城堞尚存有龜趺在
沙磧石碑半在江秋冬水清人尚見大業等字(續通)
(典)
令狐熙碑
令狐熙拜滄州刺史吏人追思相與立碑頌德(北史)
(本𫝊)
房彦謙碑
房彦謙為長葛令有惠化百姓立碑頌德(北史本𫝊)
包愷墓碣
包愷精漢書教授數千人卒門人起墳立碣焉(北史)
(儒林傳)
鳳林寺碑
庾信撰(集古錄)
大興國寺碑
無年月(金石錄)
㵚山石窟碑
無年月(金石錄)
上儀同楷縉墓誌
許善心撰序虞世基銘無年月(金石錄)
虞世則造像記
無年月(金石錄)
造登身像記
無年月(金石錄)
高隂郡隂勝道場碑
虞世南撰在台州(墨池編)
姚察夫人蕭氏誌
在京兆(墨池編)
貴州總管侯莫陳穎墓誌
隋書有穎𫝊以其事考之多合(金石錄)
司隸大夫贈臨河縣公碑
在絳州(金石略)
縣令梁執威德政碑
在絳州(金石略)
尚書左丞郎茂碑
在鎮州(金石略)
北絳公夫人蕭氏墓誌
在京兆府(金石略)
勅改羅漢院碑
隋初立在資州法雲院(輿地碑目)
緣果道場塼塔舍利銘
隋人撰近時民家掘得之(輿地碑目)
寳積寺塔銘
在吴縣横山隋人所書碑石全好字畫秀整絶類虞
褚(輿地碑目)
楊將軍墓碑
在成州(輿地碑目)
天寧寺塔碑
在宛平縣(天下金石志)
海陵公賀若誼碑
在興平縣崇寧寺(天下金石志)
智泉寺舍利感應記
王邵撰在房山縣(天下金石志)
楞伽寺碑
書人名氏未詳碑甚古在蘇州(天下金石志)
秦王告少林寺主教
行書今在寺中其文刻於裴漼碑之上方末云四年
卅日世民二字草書特大乃太宗親書又按金石錄
載唐太宗賜少林教主八分書武德二年與此不同
或别是一教(金石文字記)
御定佩文齋書畫譜卷六十二
