欽定四庫全書
御定佩文齋書畫譜目錄
第九十七卷
歷代鑒藏畫三
宋中興館閣儲藏
宋紹興御府書畫式
宋鄧椿銘心絶品
宋周密雲煙過眼錄
元湯允謨雲煙過眼續錄
元袁桷魯國大長公主圖畫記
欽定四庫全書
御定佩文齋書畫譜卷九十七
歷代鑒藏七
畫(三)
宋中興館閣儲藏
圖畫一百八十七軸御府續行降付今併以前錄所
載舊藏九百十一軸二冊附錄名氏於此
徽宗皇帝御畫十四軸一冊鸜鵒二鵲一鷺鷥一斑鳩
一鸂鶒一野鴨一犬兒一貓兒一(後有御書戲筆寫三字)野雀一
(三幅後有御書野雀二字)戲猿一(二幅後有御書戲猿二字)鴨蟹一(三幅御書鴨雛鴨蟹四字)
寒鵶棲木一(五幅御書寒鴉棲木老松山鷓枸杞呦禽綉眼一十四字)早梅小禽一
(五幅御書早梅小禽五色禽竹禽烏頭禽蟬採花蕊十六字又有寫生墨畫十七幅宣和乙巳中書賜周准十)
(六字)翎毛一冊(後有御書宣和乙巳賜周准七字)
徽宗皇帝御題畫三十一軸一冊海棠通花鳳一(御書詩云)
(錦棠天與麗映日特妖嬈五色絢儀鳳真堪上翠翹)杏花鸚鵡一(御書詩云並亞龍雲飛穏巢文)
(杏枝高樓良自得蜂蝶莫相疑)芙蓉錦雞一(御書詩云秋勁拒霜盛峩冠錦羽雞已知全五德安)
(逸勝鳬鷖)千葉碧桃蘋茄一(御書詩云太平蜀雀異仍映碧桃間一秀三千歲高枝永共攀)
聚八仙倒挂兒一(御書詩云垂身如逮下名冠八仙中最是天真處櫻桃一點紅)桃竹
黃鸎一(御書詩云出谷傳聲美遷喬立志高故教桃竹映不使近蓬蒿)金林檎遊春鸎
一(御書詩云佳名何拔萃美譽占遊春三月來禽媚嬉娱異衆倫)香梅山白頭一(御書詩云)
(山禽矜逸態梅粉弄輕柔已有丹青約千秋猜白頭以上八軸扵御書詩後並有宣和殿御製并書七字)趙
昌江梅山茶一(御題詩云趙昌下筆摘韶光一軸黃金滿㪷量借我圭田二百畆真須買取作)
(花王又有趙昌竒筆四字)徐熙並株花圖二(其一御書徐熙並株花圖六字其一御書政和)
(丙申歲宣和殿書九字)韋偃馬一(御書唐韋偃畫馬筆力精妙染餙真竒甚可尚也乙酉御題二)
(十一字)燕文貴山水(御書燕文貴三字)燕文貴溪山魚浦圖一(御書)
(燕文貴溪山魚浦圖八字)李成真蹟一(御書雪闕一字寒溜闕二字李成眞蹟十字)劉永
年水禽荷蓼圖一(御書劉永年水禽荷蓼圖八字)厲歸真竹鵲圖一(御書)
(厲歸真竹鵲圖六字)吴元瑜竹梢梅花一(御書吴元瑜竹梢梅花七字)詩意圖
一(御書詩意圖崇寧丙戊歲宣和殿筆十二字)周文矩聽說圖一(御書周文矩聽說圖)
(丁亥御筆十字)王齊翰古賢圖二(御書王齊翰古賢圖六字)孫知微奕棋圖
一(御書孫知微神品五字)胡瓌番馬圖一(御書胡瓌真蹟在世罕有八字)徐熙鵪
鶉圖一(御書徐熙鵪鶉圖神品上上九字)山鷓棃花一棃花青菜一太
湖山攀竹猿一棃花遊春鸎一竹鶴一范寬水墨芙蓉
一(以上六軸並有御押)人物一冊(御書王瑞周昉厲延福勾龍爽崔白等姓名)
宣聖像四軸陸探微一周昉一吴道子一外一軸并亞
聖一軸不知畫者名氏
道佛像一百七十三軸張僧繇羅漢一展子虔竚立觀
音一太子遊四門二楊廷光羅漢四行化佛一三清一
李昭道山水文殊普賢二韓幹須菩提一王維菩薩一
普賢一須菩提一孔雀明王一閻立本大悲一西胡朝
元圖一土星一月孛一上真列聖朝禮圖一辛登阿彌
陀佛一觀音一吴道子佛二慈氏一金銅佛一須菩提
一大悲一水月觀音一三官一三天正一靜應真君一
能仁降聖變像一翟琰釋迦佛一盧稜伽十六大阿羅
漢三薛稷觀音居士像一張萱大聖一范瓊阿彌陀佛
一貫休羅漢一古羅漢一十六大阿羅漢一朱繇佛會
五百羅漢二菩薩一熾盛光佛一龍窠王一觀音一水
星一丘文播羅漢一王齊翰十六大阿羅漢四辟支佛
一寳印菩薩一毗盧遮那佛一文殊一聖會圖一土星
一元辰一孫位佛一熾盛光佛二星官一曹仲元菩薩
一觀音一黃居宷著色觀音一關仝龍窠佛一王翌大
悲一三官三周時五星一又金星一張素卿太乙西遊
一武宗元水官一周文矩維摩講教一張元釋迦大覺
金仙一曾建自在觀音一王易菩薩一毗盧遮那佛一
孫知微行化佛一三官三壽星二九曜三十一曜一八
仙八黃筌水星一王端過水羅漢一王瓘佛菩薩一李
伯時觀音二文殊一十大弟子富樓那佛一三師像一
董源定光佛一武洞清佛一應夢觀音一大聖一程坦
寒山拾得雪豆圖一侯翌大悲一日本國佛鋪一勾龍
爽誌公像一勾龍爽太隂星一木星一金星一大星一
羅㬋星一吴元瑜天尊一羅㬋星一計都星一紫炁星
一太陽星一太隂星一木星一土星一火星一水星一
不知姓名者四十軸行化天竺一觀音二銷金觀音一
南唐觀音一孔雀明王一學吴道子孔雀明王一學李
公麟孔雀明王一無量壽佛一西方世界一上清寳籙
圖一十六大阿羅漢十六(各軸有黃庭堅書讃)普賢一摹孫知微
羣仙二十四治十二
古賢六十一軸(僧道附)展子虔梁武帝一王齊翰古賢圖
一閻立本貞觀名臣圖二王維濟南伏生圖一吴道子
高僧圖一周英廣成子一陳宏顔相時一李伯時洪崖
先生一維摩居士一丹霞訪龐居士一船子和尚一列
子乘風一勾龍爽劉阮二
不知名氏者四十六軸石室禮殿古賢圖三漢高祖一
魏武帝一唐太宗一周公一太公一孫武子一荀子一
留侯一司馬相如一太史公一揚子雲一嚴君平一嚴
子陵一馬季長一謝東山一文中子一房梁公一李白
一郭汾陽一顔魯公一歐陽詹一南康郡王韋皋一陸
宣公一裴晉公一李衛公一羅池廟像一皇朝功臣一
十七(趙普曺彬潘美薛居正曺偉石熙載李繼隆王旦呂夷簡李沆王曾韓琦曾公亮富弼司馬光韓忠)
(彦秦檜)
鬼神三十八軸盧稜伽善神二翟琰德叉伽龍王一吴
道子護法神二天王四善神三座神一閻立本甲神玉
女一李用及托塔天王一李思訓葛陂化龍圖一周昉
護國天王一丘文播二郎一朱繇變像一趙公祐天王
一侯翌鬼子母一王翌神人獅子一張本淨梵王一周
文矩摹顧愷之三天美人一張南本蒼龍二
不知名氏者一十二軸天王一托塔天王一東方長生
天王一十二神符一學吴道子護法神一伏龍郎君圖
一客神圖一水族圖一殿神圖二水墨龍一
人物百三十九軸顧愷之青牛道士圖一范(闕一字)壽四
暢圖一張萱人物一勘書圖三明皇出門授帶圖一明
皇按樂圖二明皇擊梧桐一仕女按樂圖一著色仕女
一明皇鬭雞射鴈圖一諸王博戲圖一樓臺仕女二早
行七賢圖一王(闕一字)美(闕一字)圖一周昉仕女一宫女戲
犬圖一四暢(闕一字)物一胡旋女一煎茶圖孩兒二美人
圍棋(闕一字)一美人按舞圖一明皇諸王燕坐圖一王維
捕魚圖四盤車圖一朱陳嫁娶圖一拂林人物一雪霽
曉行圖一韓幹呈馬圖一人馬二韓滉盤車圖一豊稔
圖一陳宏洗馬圖六曹霸獵騎神品一韋傴風牧歸舍
圖一人馬一尹繼昭斫膾圖二孫位醉道圖四胡瓌王
昭君一番騎圖一卓歇圖一滌馬圖一捕魚圖一占城
職貢圖一高克明三教會棋圖二王瓘三教一李用及
人物三惠崇晉人物四王端齒痛圖二山水人物一樓
臺人物一明皇避暑圖一七才子一獨看窠石人物一
秋山畋獵圖一尹質騎牛圖一朱繇牛女渡河圖二明
皇並轡圖一王濟觀馬圖一李成番馬人物四採獵人
馬二徐崇矩剪牡丹圖一杜霄美人圖一陸滉烹茶圖
一程坦莊子直木圖二董源夫子哭漁丘子一顧德謙
蕭翼取蘭亭一陸僅孟浩然過關圖二吴元瑜家景仕
女三番族一李伯時賦詩圖一雞鳴渡關一東丹王番
部下程圖二人馬三朱羲牧牛圖一張戡人馬二
不知名氏者二十一軸人物圖二袁安臥雪圖一杜甫
觀梅春景一陶潛高臥夏景一張翰思歸秋景一子猷
逸興冬景一風塵行客圖一蕭翼取蘭亭一東封圖一
外國入貢圖一三佛齊職貢圖一羅斛職貢圖一真臘
職貢圖二交趾職貢圖一醉桃圖一羯鼓圖一仕女便
面一人馬二
雜畫一十軸陸探微毛詩圖一韓滉文苑圖一周文矩
文會圖二孫太古洗經圖一
不知名氏者五軸慶雲圖一龍舒瑞應圖一長安圖一
洛陽圖一瑞粟圖一
山水窠石一百八十一軸李昭道避暑宫一王維山水
二韋偃松二孫位霧鎖山寺圖一張璪松石一關全山
水三窠石二唐希雅竹石圖一厲歸真秋塘圖一李昇
山水二峨眉壽山圖一青城壽山圖一郭將軍窠石一
荆浩山水二江村早行一江村憶故圖一蒲宗訓山水
三孫可元山水圖一宋珏山水一程坦山水二陳暘古
松二張舉山水四李茂雪景二學董源小寒林二李公
年桃溪春色一黃筌秋塘圖一水墨湖灘風竹二符道
隠山水二范寬山水十巖岫興雲圖一河山圖四寒林
一雪景三冬景山水一雪景山水二雪山二王端松軒
圖一才子渡寒林一許道寧山水七寒林六寒江晚渡
一窠石二夏山圖二太華中條終南紫閣四山四秋江
野渡二董源山水七寒林二著色廬山圖三窠石一巨
然山水八秋山一萬壑松聲圖一郭熙山水三寒林二
秋景一崔白山水一風雨圖一李成山水四雪獵圖二
小雪圖三大寒林四江南避暑圖一文同寒梢一王士
元曉雲出溪一燕肅山水二寒林五長春圖一燕文貴
山水四屋木山水一王詵著色山水一宋復古風雨松
圖一士雷小景一宗婦曹氏蓼岸圖一吴元瑜秋汀圖
一夏岸圖一趙大年小景四雲溪圖二郭忠恕避暑宫
一
不知名氏者一十五軸山水六樓觀山水二水墨風雨
山水一學高克明山水二學范寬山水一學巨然山水
一雪山二
花竹翎毛三百十一軸李將軍翎毛一邊鸞海棠一雀
一竹雀圖一刁光雪雀一貫休竹一唐希雅錦鳩早梅
一竹三耍鷯一江南蘆鴨一寒禽二柘竹鷯子一梅竹
雜禽圖一雙禽一竹禽三滕昌祐江南杏花一林檎枇
杷一石榴柿子一郭乾暉鶉鷂圖一棘鶉圖一古木鷓
鷂圖一黃居寳鶴二丘文播躑躅繡纓一鍾隠飛鶻一
雙禽圖一黃居寳禽會圖一趙亨兩折枝二趙廸三折
枝二李延之折枝花一袁夢臣鵰狐二樂士宣羣鳬戲
水圖一秋岸家鵝一水墨太平雀一李正臣雜禽圖一
周曾蘆鴈小景一劉君錫敗荷鴈一黃筌翎毛一錦雞
一聚禽一雪雉二鶴二鵝二碎金圖一竹石花禽一海
棠二玉芙蓉二芙蓉白鷴一蘆花鸂鶒一榮荷鷺鷥一
夾竹野雞一牡丹鵓鴿二菱荷家鵝一蓼岸家鵝一架
上鵰鷹一趙昌花三折枝花一四李花四映山紅一四
花圖上品一山茶繡纓一萱花蜀葵一二色山茶一石
榴棃一海棠花一果實一石榴花一拒霜花一牡丹錦
鳩一海棠拒霜一木瓜花一芍藥花一梅花山茶一夾
竹桃鴿一躑躅鷯子一牡丹鵓鴿一桃竹鵓鴿一易元
吉雨棃一果實二石榴一枇杷一木瓜一栗一棃一野
花蔓草一月季花一鸂鶒野鴨一野鵲二山鷓一黃居
宷杏一望仙躑躅一寫生花二桃杏花二瓜一木瓜一
雨棃一萱草山鷓一芙蓉一雪竹錦鳩一架鷹一牡丹
金盤鵓鴿一翎毛五御鷹一[泳-永+旱]蓮鷺鷥一竹石蹲鵰圖
一芙蓉鸂鶒一金盆鵓鴿一水禽二徐崇嗣蜀葵一折
枝木瓜一果子二碧壺桃花圖一海棠一時花上品一
蜂蝶牡丹一山茶雙禽一蜂蝶花菜一牡丹一山茶一
蘆鴈四鷺鷥二吴元瑜四季花角金眉圖一柿實練帶
一玳瑁紅荔枝圖一虎皮紅荔枝一香桂一竹梢梅花
一孔雀圖一棃花孔雀二碧桃山青一雪竹山青一李
花鸚鵡一墨竹二落鴈圖一徐熙落梅花一芍藥一牡
丹三折枝牡丹木瓜(闕一字)一牡丹鵓鴿二花竹翎毛二
牡丹戲魚一果子神品一鷺鷥一野鴨二鵓鴿一丈與
可墨竹四仙槎竹石二東坡墨竹一嘉王墨竹三筍竹
一蒲竹一艾宣翎毛八花鴨二荷蓮一鵪子六野鴨六
蘆鴈四鶴二夾竹桃鶴圖一丘餘慶四時花禽圖一牡
丹遊魚一徐崇矩蟬蝶牡丹一崔白筍竹黃鸎二墨竹
一鷺鷥二秋塘戲鴨圖一竹石槐穿兒一雪竹耍鷯一
雪梅山鵲一梅竹鷯子二蓮鴨一竹雀二蘆鴈二煙禽
一翎毛二荷蓮三秋景圖一擁花鵝一煙波鷺鷥二霜
溪六鴈二雪蘆雙鴈一秋荷雙鵝一梅竹野雞一水墨
竹禽二江南花竹二梅行思雞圖八子母雞一護鄒雞
一鬭雞一籠雞三崔慤鳩子二蘆鴈一海棠黃鸝二水
紅野鴨一牛戬野雞一蘆石鷺鷥一宗室仲佺秋荷鷺
鷥一士雷春雪早梅一祁序楊梅鷂子一趙大年雪蘆
寒鴈一顧德謙野鵲一惠崇鵝二雪鴈一文禽戲雪二
董源春龍出蟄二武洞清歲寒圖二江南寫生鵝二
不知名氏者七軸枸杞一鸂鶒二竹鶴一映山紅湖石
一梅花野鴨一牡丹鵓鴿一
畜獸一百十七軸戴嵩牛五牧牛圖一逸牛戲童圖一
韓幹馬二四馬圖二五陵圖一三花御馬圖一韓滉牧
放水牯一鬭牛一牧牛一陳宏内廄龍駒圖一曹將軍
内廏芻秣圖一吴道子馬癖圖一韋偃戲牧一牧放驢
一牧馬二浴馬圖一散牧圖一曹霸連槽馬二刁光貓
竹圖一韋無忝戲貓一胡瓌馬騎一郭乾暉狐兔一厲
歸真牧牛圖一支堯佐驢車一朱羲乳牛圖二胡虔(闕一)
(字)馬圖一李會獐猿一祁序乳牛圖一周照(闕二字)一燕
穆之牧牛一顧德謙引犢牧牛一楊(闕二字)一黃筌鬭牛
圖一白兔一何尊師醉貓三(闕二字)一葵石戲貓六易元
吉猿八槲猿二猴一(闕二字)雛獐一子母猿一子母戲猿
二獐猿七(闕二字)一猿猴一百猴圖一四生哺雛二李公
麟馬二(闕一字)面馬一驚猴馬圖一習馬圖一董源牛一
(闕二字)圖二崔白獼猴一秋山猴二猴雀一秋(闕三字)二黃
居宷蟬蝶貓兒一竹兔一劉廉州(闕三字)唐僧學戴嵩牛
一
不知名氏者一十四軸馬(闕三字)四剪鬃馬一學胡虔番
馬二獐一猿二學易元吉猿二學惠崇檜鹿圖二
蟲魚十九(闕三字)祐旱蓮草蟲一王君授蟹二黃筌扇(闕四)
(字)徐白魚一易元吉蓼花草蟲一枯木(闕四字)熙魚四草
蟲一馮靖蘆蟹二徐崇嗣草蟲一(闕一字)菜等一戲魚二
以上圖畫慶元五年十一月(闕一字)書監楊王休劄子
契勘本省見圖畫餘准御前降下收藏其間有用御
寳者固(闕三字)内有不曾用印記者其數頗多(闕一字)慮
久(闕三字)易之弊欲乞從朝廷指揮許令本省(闕三字)本
赴都堂請印庶幾他日可以稽考朝旨從之至嘉定
三年六月並用堂印畢仍扵畫背用祕書省印為識
(中興館閣續錄)
宋紹興御府書畫式
思陵妙悟八法留神古雅訪求法書名畫不遺餘力清
閒之燕展玩摹榻不少怠蓋睿好之篤不憚勞費故四
方爭以奉上無虛日後又扵𣙜場購北方遺失之物故
紹興内府所藏不減宣政惜乎鑒定諸人如曹勛宋貺
龍大淵張儉鄭藻平協劉炎黃冕魏茂寔任原軰人品
不高目力苦短凡經前輩品題者盡皆拆去故今御府
所藏多無題識其源委授受歲月考訂邈不可求為可
恨耳其裝餙裁制各有尺度印識標題具有成式余偶
得其書稍加考正具列扵後
六朝名畫横卷
用克絲作樓臺錦褾青絲筆文錦裏
次等用碧鸞綾裏白大鸞綾引首
高麗紙贉出等白玉碾花軸
六朝名畫挂軸
用皂鸞綾上下褾碧鸞綾託褾(全軸)
檀香軸桿上等玉軸
唐五代畫横卷(皇朝名畫同)
用曲水紫錦褾碧鸞綾裏
白鸞綾引首玉軸
或瑪瑙軸(内下等并謄本用皂褾雜色軸)
蠲紙贉
唐五代皇朝等名畫挂軸並同六朝裝褫軸頭旋
取旨
蘇軾文與可雜畫(姚明裝造)
用皂大花綾褾碧花綾裏
黃白綾雙引首烏犀或瑪瑙軸
米芾雜畫横軸
用皂鸞綾褾碧鸞綾裏
白鸞綾引首白玉軸
或瑪瑙軸
僧梵隆雜畫横軸(陳子常承受)
樗蒲錦褾碧鸞綾裏
白鸞綾引首瑪瑙軸
諸畫並用乾卦印下用希世印後用紹興印(齊東野)
(語)
宋鄧椿銘心絶品
玉牒趙中太保之(士俾)家
韓幹馬圖李伯時並馳小馬圖
黃筌鶴圖艾宣荷鴨葦鴈圖
范寬山圖許道寧山水圖
崔慤三鴈圖
玉牒趙(伯兼)節推家
東丹王舞胡圖燕穆之山林倒影圖
郭熙濺瀑圖
洛人王朝議國寳(良器)家
李成窠石小軸范寬横山小軸
范寬秋山六幅圖伯時起本馬圖
文元公孫賈通判(公傑)家
黃筌鼯捕鼠圖崔白鵰狐圖
徐崇嗣荷蓼鷺鷥圖易元吉猿鹿扇圖
眉山寳學程純老(唐)家
唐畫諸功臣像圖李營丘山水大軸二圖
崔白翎毛雙幅八圖孫太古湖灘水石圖
汝州令狐中奉之子陳古(諷)家
徐熙梅花嘉雀圖鍾隠槎竹瑞雞圖
江南道士劉貞白梅雀圖范將軍胡佛圖
徐熙瓜圖黃筌偷倉雀圖
孫太古焦夫子圖
河南邵澤民侍郎(漙)家
徽宗花鳥百扇圖董奴子叢花圖
戴嵩牛圖徐熙荷花鵝圖
李成偃松圖
邵太史(博)公濟家
徐熙牡丹戲魚圖閻立本鏁諫圖
李後主蟹圖李伯時嫁小喬圖
李後主曉竹圖孫位松竹壁
孫太古維摩壁盧楞迦羅漢十六壁
成都雙流張(珪)庭堅家
曹道元模曹弗興醉佛林圖
徐熙牡丹獨幅圖郭恕先畫藁十圖
崔白禽竹四圖
河南王朝議樂道(沂)家
李成寒林四幅圖郭熙山水雙幅圖
崔慤蘆鴈六幅圖
中山劉寳賢(瓌)提刑家
徐熙娑羅花圖黃筌花竹馴雉圖
文正公孫李(大觀)家
周昉虢國夫人圖范寬武關雪圖
摩詰高克明李成扇圖
叔父符寳(叔誼)家
徽宗皇帝御賜竹石扇圖黃筌海棠金雞圖
營丘山水圖郭熙山水雙幅圖
河陽李(邦獻)士舉敷文家
徽宗皇帝御賜雜禽圖徐熙牡丹叢圖
董源著色山水圖
中原王(冠朝)元台制幹家
徽宗皇帝鷗荷圖王摩詰横披山水圖
李成山水扇圖東丹王鞍馬圖
遂寧王(灼)晦叔撫幹家
童仁益波旬幸佛涅槃圖崔白禽竹雙幅圖
范瓊佛壁張南本觀音壁
黃筌鶴壁孫太古列星壁
遂寧客鎮張(衍)知縣家
吴道子三教圖厲歸真百牛圖
孫太古十一曜圖
阿陽陳(古)與權安撫家
黃筌牡丹馴貍圖黃筌雪梅凍雀圖
紀真山水圖馬賁百鴈百猿圖
徐高盤魚圖
綿州李(廉夫)德隅知郡家
徽宗皇帝著色横山圖郭熙横山圖
開封尹盛(章)季文家
徽宗皇帝風竹鴝鵒喜鵲圖
顧愷之三教圖戴嵩牛圖
崔白雙幅禽竹圖范寬四時山水圖
宣獻公孫宋(艾)去病家
趙昌叢萱月季圖
太常少卿何(麟)子應家
吴道子白衣觀音圖韓滉白牛圖
張南本勘書圖黃居宷雀竹圖
唐希雅風竹驚禽圖巨然四時横山圖
徐熙棃桃折枝圖崔白鴛鴦蒲荷圖
李成四幅林石圖張戡八幅蕃馬圖
中原衛(昂)師房知縣家
趙邈卓伏石眠虎圖徐熙梅菊萱荷雜禽圖
包鼎雙虎圖
成都王(稑)茂先大夫家
黃筌秋山圖勾龍爽野老移居圖
文湖州雜畫鳥獸草木横披圖
趙昌雞冠花圖
廣都宇文(時中)季蒙龍圖家
徽宗皇帝水墨花禽圖王維雪山圖
杜措佛圖董奴子雞冠花圖
李伯時高僧圖又嘶𩥇二馬圖
又明皇八馬圖又水晶宫明月館圖
又退之見大顛圖江貫道飛泉怪石圖
又江居圖
成都郭(勉中)敦一承議家
勾龍爽宋鈞去獸圖
漢州何(耕)道夫類元家
盧楞迦小本十六羅漢圖
范榮公孫(淑)忠甫家
黃筌竹雀圖趙昌折枝桃圖
王維雪竹圖馬賁鴈圖
雙流趙(延)修仲知縣家
黃筌竹雀圖又蘆鴨圖
孫太古列宿象圖
雙流王(焞)子中縣尉家
黃筌竹鶴壁
雙流宇文(子震)子友主簿家
黃筌花竹禽兔圖
逹守時(道宏)廣叔家
艾宣棘鶉圖徐高魚圖
王友折李草蟲圖
成都呂給事(陶)元鈞家
東坡竹石枯槎圖湖州六幅槎竹圖
易元吉紙本猿獬圖
燕穆之龍圖曾孫(興祖)知縣家
龍圖公忍事敵災星圖又寒林横幅圖
又山水横幅圖又鷺鷥圖
又散馬横披圖又墨竹圖
蜀僧智永房
吴道士慈氏菩薩圖范瓊正坐佛圖
惠崇臥雪圖
廣安黎(希聲)博士孫(邦基)家
黃筌竹鶴竹雀圖范寬四時山水圖
廣安姚(賓)觀國通判家
許道寧四時山水圖范寬四時山水圖
易元吉猴犬圖
右前所載圖軸皆千之百百之十十之一中之所擇
也若盡載平日所見必成兩牛腰矣然不載者皆米
元章所謂慚惶殺人之物何足以銘諸心哉(畫繼)
宋周密雲煙過眼錄
喬逹之簣成號中山所藏
衛賢高士圖上作楚狂接輿下作伯鸞孟光妙品
吴道子火星
張符牧牛圖
李思訓溪山滿卷皆小景甚竒
董元山水
張萱彈琴宫女圖
王維畫維摩像如生
巨然溪山圖四人撐一舟甚佳
貫休羅漢
郭忠恕飛仙故實界畫甚麤山水佳
胡瓌番騎卓歇佳
李思訓江山漁樂圖金章宗題有明昌諸印
陸探微降靈文殊高宗御題本蘭坡故物後歸喬氏大
小人物共十八人飛仙四皆佳内亦有番僧手持髑髏
盂者蓋西域僧然此畫纖毫無遺恨真竒物也
李唐晉文公復國圖一卷又一卷高宗題并三御璽人
物樹石絶類伯時
張受益謙號古齋所藏
李成看碑圖廼李成畫樹石王崇畫人物今止有一幅
其人物一幅則不可見矣余生平觀李營丘當以此幅
為最又山水一幅號李成雖非李然秀潤可喜人物屋
宇皆好
范寬雪景五幅闊景甚偉
唐人畫三官佳
張萱戲貓士女佳
著色山水三幅平
唐人畫阮孚蠟屐圖佳
周昉揮扇圖高宗題妙
李景元古木雀鷂
周昉所臨六朝人畫天官甚佳
黃筌獨釣圖山峰刻峭
徽宗橅李昭益摘瓜圖
易元吉紙上子母猿二十餘枚秦氏物前有尚書儀衛
使官印上題潭散史易元吉作甚佳
歸去來圖二幅云是唐人作
易元吉獼猴擇蝨圖有東坡題
寳覺大師二鶴圖雙幅佳
鄧隠白描卷十二國圖後有劔南樵客趙昌押字跋云
雖太古文播所不及尤袤延之亦有跋賈師憲物也甚
竒
袁嶬游魚高宗題後有賈師憲封字印
邊鸞葵花花心數蜂如活是楊中齋故物也
櫻桃枇杷二幅云是趙昌
山水二幅云是董元
王子慶所藏
李伯時孝經圖并書元豊八年二月
僧元藹畫太宗御容小本舒脚幞頭上插生花六枝衣
金龍袍玉束帶描金龍軟鞾手持毬杖神采英武真天
人也上下有題字必是天章閣本也
邊鸞海棠上有一蝶
李伯時山隂圖許玄度王逸少謝安石支道林四像並
題小字米老書縫有睿思閣小璽并米印上題南舒李
伯時為㐮陽米元章作下用公麟小印甚竒尾用小璽
紹興小璽䟦尾
高宗御題李伯時畫歸去來辭薛紹彭逐叚書調詞又
跋其後
伯時天馬圖生意飛動有王晉卿蘇子瞻和詩在後
又伯時白描于闐國貢獅子圖自後有跋云三名扵左
李伯時天馬圖跋云一疋元祐元年十二月十六日右
騏驥院故于闐國進到鳳頭驄八歲五尺四寸右一疋
元祐元年四月初四日左騏驥院收董氈進到錦膊騘
八歲四尺六寸右一疋元祐二年十二月卄三日扵左
天駟監揀中秦馬好頭赤九歲四尺五寸一疋元祐三
年閏月上元日泹溪進照夜白
高宗題易元吉猿二有吴越之錢印及吴都深居莊書
休之印又羣獐一卷
清江九華圖一卷畫秋浦西岸中横大江林木樓臺極
其精細全類燕文貴後有石林二印石林藝文隠居世
寳及秦伯和數印秦氏伯和章贉卷有建炎諫院之印
紹興諸王宫學朱記宗學之印御史臺六察之印建炎
御史臺吏察并戶禮二察印後有劉須溪辰翁跋
黃筌雕撲狐雙幅
雙幅山水一幅自號李成
帝釋彼以為吴道子上有彩幡居中立有四圍火燄手
合掌以方孔雀横扵二肘間後者凡十二其二類天官
手執圭璧細而乏力
李伯時草堂十志有劉娘子諸印記
後見趙大年水墨蘆鴈上題令穣二字
又揚補之梅二紙一題云江右揚補之作
王介石虎臣所藏
藥師佛甚佳云是吴生畫
李成風雨圖一幅
又紙上粉本天王僅盈尺而位置十一人筆繁不亂有
劉大年曹仲元收附
陳閎畫馬一幀
一天師像甚古手持章函前後植二劔甚佳歸之崔晉
葉森見此畫軸衣身魚鬛衣皆朱砂非銀朱也章函廼
一瑪瑙函也
善神立像二云是吴生畫上有尚書省印其後祕書省
印蓋宋祕閣物也
尉遲乙僧坐神佳
又張璪花石高宗題
朱繇立神竒鬼天女竒詭之甚雙幅闊
王維畫孟浩然像昔為趙碧澗由祚後歸趙信之又歸
喬仲山仲山又歸之郭北山
司德用進所藏
王維捕魚圖單幅小直幅徽宗題前有雙團龍印後有
大觀政和二璽明昌七印上作岡阜古木全如李成所
作下作數舟閱溪取魚甚佳
又有尉遲乙僧天王小像佳
范長壽醉道士圖好至正甲辰文璧見此畫
楊大光力士變相雄偉
丘文播渡水僧弱
范寬雪景佳
米老自畫東山朝陽巖海嶽菴圖率意而寫極有天趣
海嶽菴西朝陽巖背焦山其側有早來堂其後自書海
嶽菴賦并五詩筆意竒絶誠佳物也至正癸卯正月二
十九日文璧與士文觀扵張松谷家
東丹王畫番部行程圖前有宣和御題後又題云世謂
東丹王者其畫甚佳
鄆王題唐人臨六朝人畫七賢
王晉卿臨小李將軍山水宗子敬畫灘魚
丁晞顔畫孝經晞顔字令子書畫皆精全似李伯時後
有米元章跋
吴元瑜紙畫翎毛四片甚佳高麗紙畫翎毛梅花
郭佑之天錫號北山所藏
韓滉歸去來圖又雙牛佳
盧楞迦羅漢
邊鸞躑躅孔雀平
李伯時白描維摩
勘書圖有元康二印平
張萱抱嬰仕女圖佳
黃筌時苖留犢雙幅二軸
又琴高故實
火星一軸云是吴生徽宗題
王端人物徽宗題
擊壌圖古
范寬雪景
董羽龍
王詵長江遠岫
李成晴巒疊嶂山水小幅四軸佳
盧楞迦羅漢徽宗題後有李後主題字花押
董元綘色千巖萬壑下有小屋村市中有小人物不類
尋常所見今歸莊蓼塘矣
湯子昇軒轅鑄鏡圖徽宗題後有李後主書字作屠龍
殺虎之鬼神儜甚雄偉
胡瓌啗鷹圖佳
荆浩山水一軸所畫屋簷皆仰起而樹石極麤與尤氏
一類不知果為荆畫否
易元吉雙孔雀一槲樹甚佳上有雊鵒黃鶯粟黍之類
下有雙孔雀隠體元是王井西物
趙林所作豫章故人雙幅是宣和末人畫
阮孚蠟屐圖草中坐上裸止著犢鼻手執雙屐傍有一
人侍立手執貂尾并冠蓋孚所戴者書簾中書五卷酒
一壺杯一盎恐是唐人畫比張受益者佳彼是小幅此
是卷子也
又閻立本西旅貢獅子圖獅子墨色類熊而猴貌大尾
殊與今時獅子不同聞近者外國所貢正此類也
山水一軸甚古上有五小字云後涼徐麟筆畫譜中未
聞其名然以余觀之前涼張軌後涼廼呂光正如後漢
前唐之類在當時未嘗自稱為後涼殊可疑也
尤氏所藏
支仲元四老圍棋圖手卷高宗題妙
又顧愷之水閣圍棋圖一卷亦佳悉歸之張受益
周文矩繡女卷高宗題佳
黃筌牡丹一軸後有奉華二印劉貴妃之物也
王齊翰過海天王平
胡瓌番馬平
盧楞迦妙聲如來高宗題乾卦紹興印記
杜子瓌寳檀菩薩并玉印
又戴嵩牛二其一有高宗題兩目凝紅凡戴牛皆然
郭熙秋晚殘霞
李成山水
袁嶬蟹高宗題
厲歸真牛題云庚辰十月錦溪迂疎子作
荆浩畫漁樂圖二各書漁父辭數首柳體
關仝山水宣和大璽高宗題
易元吉猿二内二大猿皆有白牙出扵頷外識者謂母
猿然後有牙上有宣和大璽
宣和御墨子母雉雞皆有御題并印
又有古松荷花
趙千里圖訪戴有紹興璽
趙希遠漢武帝授蟠桃圖
又蟠桃大樹
趙左丞仁榮所藏
周文矩畫韓熙載夜宴圖紙本長七八尺前有蘇國老
題字内有題不如歸去來江南有人憶兩句十字又蘇
題識神采如生真文矩筆也元廣濟庫物先歸監賣官
張運副後歸之趙
松江鎮守張萬戶所藏
聞所收唐卷甚多皆御府故物無非妙品余僅見下項
王維渡水僧高宗題
馮覲層巒疊嶂
顧德謙乳牛圖佑陵題凡三牛二犢一牧童甚竒
陶縝菜諸色凡二十種上題金陵陶縝筆
崔白五雀圖皆賈氏悅生堂物其間一印云賢者而後
樂此
王子才英孫號脩竹所藏
郭熙關仝各一幅皆賈氏物頗佳
司馬相如入蜀圖二雙幅絶類郭熙後題御前待詔孫
沉水支慤其祖疑支仲元仲元五代人
董氏六隠圖一卷著色山水絶類小李將軍所畫溪山
舟楫及小兒類不知六隠故實何事高宗跋
游氏家藏
陸探微摩利支天喜菩薩徽宗題四角宣和政和印及
金書題神品上上其畫青地細描三首四臂
邊鸞五色葵花花心皆突出蜂抱花心不殊活動真竒
物也元係楊中齋物今歸張受益
徐熙山水人物一騎從數人上有神宗飛白徐熙二字
滕昌祐拒霜野鳧上有大蟬
關仝山水一
黃筌秋山詩意上寫唐詩八句
趙千里大雙幅畫范蠡西子圖
朱繇天王坐像
趙希遠夜景二
郭熙松石二幅麤甚恐非
許道寧山水
王端出山佛彼以為孫太古元作湍
黃居宷海棠折枝
厲歸真牛一
崔白貓魚各一
馬和之倚樹觀音二
莊蓼塘肅所藏
張萱彈琴仕女有明昌御題并前後印喬仲山物
楊光庭畫觀音徽宗題有宣和政和印及廣大定二印
蓋未入明昌之前已散在人間也
又孫太古上真其上作山水甚古怪木盤石神坐石上
其像甚佳側有捧劔天女絶佳下瞰海水有神龍足躡
巨鼇手捧琉璃方座上有龜蛇又有一龍神捧爐炷香
上有小樹數十株甚竒怪題云彭山孫知凝筆元楊澄
之物後和英之所得
董元溪岸圖思陵題上王井西得之雲川
董元著色山居圖思陵題至正癸夘正月文璧與士文
同觀扵廼岳張松谷家
又見張南本勘書圖思陵題上
戴松戲牛圖宣和題
李伯時綘色山居圖
唐畫戈船二隻甚佳
陸滉畫鹿人車
孫夢卿松石問禪宣和題上有雙龍印下有宣和印所
畫一僧妙絶
荆浩山水大幅
陸滉捕魚單幅有明昌題二漁人全類番人
周昉揮扇士女圖高宗題上張受益文璧與士文同觀
扵張松谷家
徐崇嗣花二幅
紙上山水一幅極細作范寬又云燕文貴
顧閎中畫明皇擊梧桐一本甚長元仲山家物
周文矩寫李季蘭真思陵題元仲山家物
王晉卿長江遠岫著色山水前一帶山水可喜中題杜
詩云門泊東吴萬里船之句前蔡京書後有山東路轉
運使印安平府印
又吴生過海騎馬天王高宗題元喬仲山家物
關仝山水及李思訓巫山神女圖明昌題曾入賈氏家
郭忠恕飛閣晴椒明昌題四角皆有欵上有御題
又册頁十二冊内有趙希遠趙千里共一冊馬和之一
冊畫院十冊皆精
廉端甫希貢號薌林所藏
唐人畫觀音像
東坡畫竹石小璧一堵元和書省汗青軒物也
紅葉大院二
錦禙院譜七冊
徐容齋子方所藏
王維騾綱圖
王晉卿長江疊嶂圖幾二丈後有與東坡唱和詩各二
首及王駙馬花押收附并記
郝清浦清臣所藏
李伯時白描陽關圖後有所題詩跋及書王右丞一詩
薛紹彭跋并三鳳後人等印又有二印忠恕而已及關
西傖父不曉何人印也
高彦敬克恭房山所藏
趙昌畫折枝花四叚作一卷躑躅雞冠木瓜海棠初不
甚佳却有老米詩及蔡元度章子厚林攄林希劉原父
王晉卿徐兢諸人題跋官印凡十數内有太原府尹中
書省秘書省温杭蘇州觀察使等印私印有林希子中
秘笈清玩及徐兢一印保大騎省宣和畫學博士及㐮
陽漫士等印悉用黃絹素書本楊和王家故物有楊倓
名印後有周益文忠公必大及蕭然隣燧等題名
胡存齋詠所藏
范長壽西域圖長三丈餘徽宗御題簽後歸張子有
展子虔春遊圖徽宗題一片上凡十餘人亦歸張子有
楊彦德伯巖號泳齋家藏
宣和御畫四幅後各有御題詩一首並宣和小璽
易元吉羣獐圖高宗御題乾卦紹興印
胡璀折枝桃花高宗御題御印
郭乾暉架上細脛鷹高宗題乾卦印
巨然山水二雙幅
刁光胤睡貓高宗題
勾龍爽避秦女便面細如絲髮而精采炯然
盧鴻草堂十志詩林彦祥所臨伯時本遺草堂樾館二
所存者八爾今錄扵後必盧徵君所賦也羃翠庭歌如
如野叟林思心書洞玄室歌江湖散人陳昱書期仙磴
歌家居道士米友仁書滌煩磯歌湧泉祭酒道士翟耆
年書雲錦淙歌冷雲菴釋慈賢書金碧潭歌無所住淨
曇書倒景臺歌經堂孫㷋書桃煙庭歌隠嶽道人石昭
問書
李士弘倜號員嶠所藏
關仝山水四幅雪景尤妙
許道寧華山三峰雙幅
王晉卿著色楚山清曉圖有萬壽無疆之印前所未見
或是偽物
郭熙雙幅山水
又雙幅雪景
董羽子母出水龍手卷徽宗題
高仲器鑄所藏
易元吉草蟲小幅
艾宣鵪鶉
韓滉漁獵圖
郭熙效李成山城圖
又山水雙幅
申屠大用致遠號忍齋所藏
周昉彈箏仕女
戴嵩子母牛
徐熙牡丹
韓滉照月白
韓滉雙彈琵琶觀音
又唐佛
黃筌綠竹紅葉花雀圖
又壽星一
王齊翰羅漢
吴生大辨才熾勝光佛絶佳
董羽子母出水龍
馬子卿昭號性齋所藏
張萱横笛士女佳
陸滉初平起石圖高宗題
楊寧幽游人馬思陵題佳
閻立本駱駝
黃居寀拒霜兔明昌題
徐熙牡丹鴿明昌題
胡虔番部卓歇人馬思陵題佳
天王托塔圖不知名姓
閻立本埽象圖宣和題作胡僧以大帚浥水洗一黑象
一人以巾拭之必有故實甚佳
董北苑松峰圖雙幅重崗疊巘甚竒玉池上有蕭蔡閑
父子及吴激彦高宇文虛中題詩
崔中丞彧所藏
閻立本職貢獅子圖大獅二小獅數枚虎首而熊身色
黃而褐神采粲然與世所畫獅子不同番王倨坐甚武
傍有女妓數人各執笙琴之類傍有執事十餘人皆沉
著痛快高宗題閻立本職貢獅子圖前有睿思東閣大
印
趙孟頫乙未自燕回時所收
韓幹五陵游騎圖
吴生觀音剔青地葉森曾見公與張伯雨作題
魏元君受經象剔青地
黃筌唐詩故實又脫籜新篁剪金雛雀雙鵪鶉
王詵連山絶壁高宗題
董元山水一卷長丈四五絶佳廼著色小人物為娶婦
故事余向有董元作弄虎人物
董元龍水石佳高宗題
趙希遠蟠松雙兔
崔白兔二軸作紫棘小叢佳
朱羲牛一卷
徽宗御畫古木寒鴉竹有御璽押
王齊翰巖居僧甚古有徽宗題一番僧莞爾凡口鼻皆
傾斜隨耳所向作快適之狀
易元吉竹石獐猿高宗題
徐熙戴勝梨花
自董元至徐熙梨花葉森扵松雪齋屢見之公又有
水殿其中尤多不能盡記也
趙子固效湯叔雅霜入千林圖
又作水仙一百一窠中一枝最大號曰百花朝王其後
自跋云效湯所為流落北方子昂得之趙松雪又云北
方好事者收紹興稽古錄二十冊皆高宗時所收三代
古器各圖其物或青或綠或紅各橅其欵扵右亦各有
考証如宣和博古圖加詳近世諸公所收者多在焉
天台謝奕修養浩齋所藏
趙昌之花千里收
揚補之四清圖
東坡救月圖并贊畢良史印小米攻媿齋跋
米老自畫宅圖
李後主畫戲猿後有建業文房之印
韓滉子母牛有錢氏合章大印
徐熙出獵圖
戴嵩著色山水牛高宗題乾卦印
唐畫二佛
李伯時九歌曹偉吴傅朋跋
張萱煎茶圖
唐日本大荒西經圖思陵題乾卦印
胡虔獵騎圖
已上並賈師憲故物後以此送謝堂堂不能保歸之
起翁翁今亦不自務也漸為陳氏所藏
顧愷之初平叱起石羊圖高宗題乾卦紹興印
顧愷之吴王斫鱠圖紙畫後有元祐戊寅四字卦印
菊坡趙氏待制與懃所藏
韓滉作嵇康像
徽宗畫水墨草蟲後題紫宸殿游戲并御押大印上作
百合萱草羣蟻圖引甚佳
黃筌雪鶻高宗題
易元吉乳貓圖
艾宣野鳧二
孫知微九曜圖
崔白野鳧
黃筌梅竹白鷴
石恪鍾馗
趙希遠紙畫伯勞
又有畫二一作五丁開山一作帝仙對奕上有飛鬼下
有神馬疑是石恪畫
唐畫人物二
又梅枝上鶯一
崔白野鳧(雙幅)
紙上草蟲二作塗香薄荷甚竒
宋秘書省所藏
乙亥祕丞黃汶濟以蓬省旬點邀余偕行扵是具衣冠
望拜右文殿然後遊道山堂堂有坡仙所作怪石歷汗
青軒營渾儀臺觀銅渾儀其色澤如銀如玉精緻特甚
後步玉渠登祕閣閣内兩旁皆列龕藏先朝會要及御
書畫别有朱漆巨匣五十餘皆古今法書名畫也是日
僅閱秋收冬藏内畫皆以鸞鵲綾象軸為餙有御題者
則加以金花綾每卷表裏皆有尚書省印關防雖嚴往
往以偽易真殊不可曉其佳者有
董元笑虞丘子圖
李成重巒寒溜圖
此二畫絶高古
唐模顧愷之說經圖
展子虔伏生無名人三天女亦古妙
孫太古誌公像
燕文貴紙畫山水小卷極精
趙士雷小景
符道士隠山水
胡瓌馬
關仝山水
文與可枯木竹石
陳晦栢
餘悉常品亦有甚謬者通閱一百六十餘卷絶品不滿
十焉余想像書之以為平生清賞之冠先子向寓杭收
竒異書太廟前尹氏嘗以粉畫三輔黃圖求售每宫殿
各繪成圖甚精後為衢人柴氏所得近者左帑藏庫變
賣禁中故書内有出相采畫本草一部極佳
余家有墨粧圖不知所出後見周宣帝傳位太子自稱
天元皇帝禁天下婦人不得粉黛自非宫人者黃眉墨
粧方知所出(雲煙過眼錄)
元湯允謨雲煙過眼續錄
緫管太中灤陽趙伯仁舉收藏
楊光庭下生如來像朱衣坐圓光内思陵題乾卦印
吴元瑜瑶池圖二卷一作王母冠玉冠乘金車駕二龍
前後女從各執旄節導引攀龍者亦二髽髻女童甚竒
卷尾作大池即瑶池也一作穆王坐金殿據金椅而王
母與一峩冠婦人鼎峙而坐彼云右坐者上元夫人也
畫極精緻而有院體前後政和七印佑陵題宣和畫譜
云三卷今止二卷
吴元瑜梅竹雪雀圖一明昌七印
祝君祥永昌收
趙千里釋迦佛行像一下有細字云臣伯駒奉聖旨畫
其像廣目深眉螺髮大耳耳垂二大金環螺髯而髮頂
有肉髻左眉放光一道衣紋腹腿隠隠可見筆法極佳
余見施家有一手卷錦嚢首漢王元昌羸馬圖上寫廣
政元年七月奉聖旨檢入漢王元昌畫臣嚴款之臣陳
淨心進上有龍鳳印紹興印乾卦印七印餘一不分曉
余見某家藏
宋徽宗御筆作一胡鴈紅綠皮圈足前有一馬尖足栗
殼色甚竒特
又滕王雙蝶穿花上有一押印亦真蹟也
趙雍家有閻立本作十八學士虞世南房玄齡最佳余
家舊藏林邑進雞鵝圖蓋唐貞觀時經進太宗以其思
歸并二女皆送還圖乃閻立本真蹟也
元袁桷魯國大長公主圖畫記
至治三年三月甲寅魯國大長公主集中書議事執政
官翰林集賢成均之在位者悉會扵南城之天慶寺命
秘書監丞李某為之主其王府之寮寀悉以佐執事籩
豆靜嘉尊斝潔清酒不強飲簪佩雜錯水陸畢凑各執
禮盡歡以承飫賜而莫敢自恣酒闌出圖畫若干卷命
隨其所能俾識扵後禮成復命能文詞者叙其歲月以
昭示來世竊嘗聞之五經之傳左圖是先女史之訓有
取扵繪畫將以正其視聽絶其念慮誠不以五采之可
接而為之也先王以房中之歌逹扵上下而草木蟲魚
之纖悉因物以喻意觀文以鑒古審時知變其謹扵朝
夕者盡矣至扵宫室有圖則知夫禮之不可僭溝洫田
野則知夫民生之日勞朝覲贊享冕服懸樂詳其儀而
慎别之者亦將以寓其儆戒之道是則魯國之所以襲
藏而躬玩之者誠有得夫五經之深意夫豈若嗜竒哆
聞之士為耳目計哉河水之精上為天漢昭回萬物矞
雲興而英露集也吾知縑緗之積寳氣旁逹候占者必
扵是乎得泰定元年正月具官袁桷記
徽宗扇面牧羊圖
吴元瑜四時折枝九馬圖
江貫道煙雨圖周曾水塘秋禽圖
王振鵬狸奴天王供佛圖
徐白秋塘戲魚圖惠崇小景
王生鬼戲圖出山佛像
折枝隆茂崇羅漢
周昉金星黃居寳湖石水禽圖
梵隆護法神馬賁秋塘水禽圖
孤鶴圖何尊師醉貓
羅漢圖錢舜舉禾鼠
徽宗鸂鶒徽宗桃核圖(其廣幾尺)
蕭照江山圖順宗墨竹
巨然山水趙昌折枝
時苖留犢圖蘇李河梁圖
燕文貴山水海潮圖
海狗窠石圖王振鵬錦標圖
徽宗梅雀圖黃宗道播州楊氏女(清容)
(居士集)
御定佩文齋書畫譜卷九十七
