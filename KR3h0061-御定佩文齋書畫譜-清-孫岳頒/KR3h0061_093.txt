欽定四庫全書
御定佩文齋書畫譜目錄
第九十三卷
歷代鑒蔵書三
宋中興館閣儲蔵
宋紹興御府書畫式
宋洪适隸釋序
宋喻良能題洪适隸續
宋周密雲煙過眼錄
元湯允謨雲煙過眼續錄
明都穆寓意編
明朱存理鐵網珊瑚目
明豐道生梁溪華氏真賞齋賦注
明嚴氏書畫記
明王世貞爾雅樓所蔵法書
明王世懋澹圃書品
明何良俊書畫銘心錄
欽定四庫全書
御定佩文齋書畫譜卷九十三
歴代鑒蔵三
書(三)
宋中興館閣儲蔵
名賢墨蹟八十九軸朝廷續行降付并前錄所載舊
蔵一百二十六軸一冊附錄名氏於此
魏一軸鍾繇議事表一
晉十七軸王羲之十四日帖一因緣等九帖一二書帖
一數年帖一四月帖一送棃帖一奉憶帖一十月帖一
數有帖一書至帖一草書帖三王獻之三帖一東山帖
一王恬簡尺一永和元年金剛經一
齊一軸蕭子雲奏表一
梁一軸簡文皇帝製通玄寺石像文一
唐六十四軸明皇嘉賓勑一賜李含光勑一批荅李含
光表一批荅裴耀卿等奏狀一肅宗賜李含光勑一蕭
瑀歲旦詩一褚遂良臨王羲之黃庭經一鈎摹王羲之
十七帖一歐陽詢簡尺一新序帖一書度尚庾亮帖一
道失詩一狄仁傑謝狀一李白廿日醉題詩一又送賀
八歸越詩一胡英樂府詩一李邕簡尺二顔真卿敘一
祭文草一干禄字一李陽冰篆三李商隐月賦一張顛
草聖帖一率意帖一諸舍帖一又王粲評詩三李德裕
啟狀一白居易簡尺二與劉夢得帖一崔驥回求字帖
一李揆連句一畢諴啓狀一柳公權伯氏帖一曹剛中
投醪帖一王拾遺草書千文一蕭氏示三兒生日詩一
史惟則篆隸一褚庭誨法書一顔氏家譜一孫思邈粟
米帖一吳綵鸞切韻一貝靈該遊天竺寺詩一禪月大
師手帖一僧亞棲草聖三又詩一僧齊已唘狀一謝狀
一僧高閑草聖二草書退之送序一僧懷素草書千文
二孝經一自叙帖一上定襄郡王帖一僧智永真草千
文一
唐朝不知名者六十八軸一冊張九齡告一顔濋告二
殷開山贈告一朱巨川告二顔允南告一顔思魯告一
楊美告一桑如珪母王氏告一張令曉守資州磐石縣
令告一李叢告一魏洽告一嚴武告一張彬告一李紳
拜相告一許圉師告一李能告一張庭詢告一許渾告
一鈎摹王羲之六帖一十三帖一樂毅論二鈎摹王獻
之洛神賦一臨王獻之憂懷帖一鈎摹蘭亭二書李郢
七言詩一元和名賢書文館詞林一草聖千文一唐韻
三又一冊琴手勢譜序一草書寄人詩一草書洛神賦
一欲到帖一釋氏說一文思博要一節史十八節漢史
二節史小楷一晉陽秋一清淨經一又草書清淨經一
佛本行集經一小字法華經一挂軸書大中之寺二
五代十四軸南唐李後主書誦經回向詞一發願文一
詩詞一招賢詩一錢玉牒一楊凝式二帖一又四帖一
記崔處士詩一宋齊丘延賓亭記一徐鉉送淨公上人
東遊詩一徐知訓臨王羲之帖一南唐沙門應之千文
一南唐人臨李陽冰小篆一序洛詩藁一
皇朝四十九軸鍾離景伯蘭亭一蔡君謨臨懷素詩一
壓勒千文一米芾遊寶靈詩一西山書院雜咏一請諫
公住持疏一偈一和張磐韻詩一避暑多景樓詩一觀
雪湧金詩一又觀雪碧湘詩一雜書詩文三十八
皇朝祖宗御書法帖十卷五十六段(闕四字)太宗三十一
(闕三字)仁宗九英宗一神宗一哲宗一徽宗五欽宗三祕
書監沈揆跋文一以上石刻嘉定三年改會要所楷書
案為庫置架設之榜曰御書石刻用東廊舊牌摹刻
太宗皇帝御書飛白祕閣字一御製御書祕閣贊序一
設祕閣下
高宗皇帝草聖歌詩摹刻漆屏二嘉定元年朝廷降付
設扵道山堂
德夀慈福兩宮御書觀音經共八段元在碑石庫嘉定
三年置架設扵羣玉堂東偏
孝宗皇帝御書秋日幸祕書省近體詩一很石銘一光
宗皇帝御書夀聖皇帝聖政序一以上皆在祕閣西廂
榜曰御書石刻
今上皇帝御書聖安夀仁太上皇帝聖政序一設祕閣
下
淳熙祕閣續法帖十卷七十三段第一卷魏鍾繇晉王
羲之書第二卷王羲之王獻之書第三卷唐歐陽詢蕭
瑀褚庭誨孫思邈狄仁傑張長史顔真卿書第四卷唐
明皇書第五卷李白胡英李邕白居易書第六卷唐張
九齡李紳書第七卷李陽冰李德裕畢諴李商隐書第
八卷懷素書第九卷高閑亞栖齊已書第十卷楊凝式
無名人書以上石刻在西廊史庫之南碑石庫
羣玉堂法帖十卷共一百四十一段第一卷高宗皇帝
御書三生銘孝經孝宗皇帝御書典論光宗皇帝御書
甘泉賦憲聖慈烈皇后御書千文歸田賦第二卷王右
軍王司徒隋僧智永無名人書第三卷歐陽率更虞少
監褚中令季北海顔魯公徐内史張司業高閑上人柳
諫議楊少師書第四卷懷素千文第五卷晏元獻杜正
獻范文正文忠烈富文忠包孝肅趙清獻唐質肅張文
定韓獻肅王文公司馬文正韓門下劉忠肅蘇文定鄒
忠公陳忠肅書第六卷蘇東坡書第七卷黃山谷書第
八卷米南宫書第九卷李後主錢忠懿徐騎省李西臺
楊文公錢内翰宋宣獻石曼卿蘇才翁蘇滄浪石徂徕
唐彦猷陸子履沈存中沈叡達滕章敏曾南豐劉貢父
林和靖錢文肅王仲至范内翰張存誠張浮休楊無為
秦淮海張右史晁吏部李姑谿李龍眠賀慶湖劉巨濟
薛道祖毛東堂周清真蔡紫微蘇後湖韓陵陽陳簡齋
張無垢書第十卷蔡忠惠石曼卿書以上碑刻元係安
邊所申發朝廷嘉定元年承朝廷降下三年以著庭東
廊屋三間為庫置架設之榜曰羣玉堂石刻著作佐郎
傅行簡書
王獻之保母誌一慶元間山隂有人發地得此嘉定元
年朝廷降下盛以漆匣蔵扵搜訪庫
韓魏公帖四十三段在碑石庫
宰父三館題名一館閣續題名二以上在道山堂
進中興館閣書目題名一在西廊拜閣待班所
著庭記一嘉定二年著作佐郎楊簡撰并書
暴書會題名淳熙五年九月六年九月七年七月八年
七月慶元二年七月以上在東廊拜閣待班所淳熙九
年七月十一年七月十二年七月紹熙元年七月三年
七月四年七月慶元四年七月五年七月開熙元年七
月以上在西廊拜閣待班所(中興館閣錄)
宋紹興御府書畫式
思陵妙悟八法留神古雅訪求法書名畫不遺餘力清
閒之燕展玩模搨不少怠盖睿好之篤不憚勞費故四
方争以奉上無虚日後又於𣙜場購北方遺失之物故
紹興内府所蔵不減宣政惜乎鑒定諸人如曹勛宋貺
龍大淵張儉鄭藻平協劉炎黃冕魏茂實任原輩人品
不高目力苦短凡經前輩品題者盡皆拆去故今御府
所蔵多無題識其源委授受歲月考訂邈不可求為可
恨耳其裝飾裁制各有尺度印識標題具有成式余偶
得其書稍加考正具列扵後
出等真蹟法書兩漢三國二王六朝隋唐君臣墨蹟
(並作御題僉各書妙字)
用克絲作樓臺錦褾青綠簟文錦裏
大薑牙雲鸞白綾引首
高麗紙贉
出等白玉碾龍簪頂軸(或碾花)
檀香木桿鈿匣盛
上中下等唐真蹟(内中上等並降付米友仁跋)
用紅霞雲錦褾碧鸞綾裏
白鸞綾引首高麗紙贉
白玉軸(上等用簪頂餘用平等)檀香木桿
次等晉唐真蹟(幷石刻晉唐名帖)
用紫鸞鵲錦褾碧鸞綾裏
白鸞綾引首蠲紙贉
次等白玉軸
引首後贉卷縫用御府圖書印
引首上下縫用紹興印
鈎摹六朝真蹟(並係米友仁跋)
用青樓臺錦褾碧鸞綾裏
白鸞綾引首高麗紙贉
白玉軸
御府臨書六朝羲獻唐人法帖并雜詩賦等(内長篇不用邊)
(道衣古厚紙不揭不背)
用毬路錦衲錦
柿紅龜背錦紫百花龍錦
皂鸞綾褾等碧鸞綾裏
白鸞綾引首玉軸或瑪瑙軸臨時取旨
内趙世元鈎摹者亦用衲錦褾
蠲紙贉瑪瑙軸
並降付莊宗古鄭滋今依真本紙色及印記對樣
莊造將元拆下舊題跋進呈揀用
五代本朝臣下臨帖真蹟
用皂鸞綾褾碧鸞綾裏
白鸞綾引首夹背蠲紙贉
玉軸或瑪瑙軸
米芾臨晉唐雜書上等
用紫鸞鵲錦褾紫駝尼裏
楷光紙贉次等簪頂玉軸
引首前後用内府圖書内殿書記印或有題跋於
縫上用御府圖籍印最後用紹興印並降付米友
仁親書審定題扵贉卷後
蘇黃米芾薛紹彭蔡襄等雜詩賦書簡真蹟
用皂鸞綾褾白鸞綾引首
夹背蠲紙贉象牙軸
用睿思東閣印内府圖記
米芾書雜文簡牘
用皂鸞綾褾碧鸞綾裏
白鸞綾引首蠲紙贉
象牙軸用内府書印紹興印
並降付米友仁定驗令曹彦明同共編類等第每
十帖作一卷
内雜帖作冊子
趙世元鈎摹下等諸雜法帖
用皂木錦褾瑪瑙軸
或牙軸
前引首用機暇清賞印縫用内府書記印後用紹
興印仍將原本拆下題跋揀用(周密齊東野語)
宋洪适隸釋序
秦燔書廢古訓而官獄多事乃令下杜人程邈作小篆
而邈復獻隸書所以施之徒隸趨簡易也亦曰佐書漢
魏之際蔡邕鍾繇梁鵠邯鄲淳俱有書名後魏酈道元
注水經漢碑之並川者始見其書盖數十百餘陵遷谷
變火焚風剥至宣政和間已亡其什八本朝歐陽公趙
明誠好蔵金石刻漢隸之著錄者歐陽氏七十五卷趙
氏多歐陽九十三卷而闕其六自中原厄於兵南北壤
斷遺刻耗矣予三十年訪求尚闕趙錄四之一而近歲
新出者亦三十餘趙盖未見也既法其字為之韻復辨
其文為之釋使學隸者藉書以讀碑則歴歴在目而咀
味菁華亦翰墨之一助惟老子張公神費鳳三數碑有
撰人名氏若華山亭為衛覬之文見於他說者財一二
爾其文或險而難解澀而太鑿者譬之紀甗郜鼎皆三
代厪存之器其剥缺不成章與魏初之文數篇附於後
如斷圭殘璧亦可寶自劉熹賈逵已下字畫不足取者
皆不著乾道三年正月八日鄱陽洪适景伯序(隸釋)
宋喻良能題洪适隸續
觀使大觀文番陽公所撰也公頃帥越嘗會粹漢隸一
百八十九為二十七卷曰隸釋續有得者列之十卷曰
隸續既墨於版亦已詳矣猶以為未也復冥搜旁取又
得六十有五為九卷所謂毫髮無遺恨者書成下示門
下士良能良能既得之敬白安撫大資吳興公公一見
大喜謂可開覺後學乃命鏤之堅梓以侈其傳噫嘻番
陽公之好古吳興公之樂善俱極其至槩之古人可謂
無媿也已淳熙六年八月十七日承議郎特添差通判
紹興軍府事喻良能謹題(隸續)
宋周密雲煙過眼錄
喬達之簣成號中山所蔵
智永真草千文永興軍節度使印韓侂胄印
李伯時女孝經伯時自書惜不全
智永真草千文徽宗題有政和宣和印
顔魯公馬抐帖高宗題簽
焦達卿敏中所蔵
晉王逸少十七帖真蹟五紙不出戶帖
唐孫過庭書譜真蹟上下全徽宗滲金御題有政和宣
和印
鮮于伯機樞所蔵
文思博要帝王一部唐類書也天寶十年十二月楷書
臣胡山甫書字極遒麗卷後有史館山甫印用麻紙列
館中典掌之人及三校姓名贉卷皆紹聖間人題跋其
後如張元長周美成晁說之薛紹彭及諸人在内有歷
下周子然不知何許人也
吳彩鸞書切韻一本字畫尤古
沈傳師書積雪山隂馬過難殘更深夜鐵衣寒將軍破
了單于陣更把兵書仔細看右御史大夫沈傳師詩書
寄太府兄侍史
索靖章草月儀帖一短卷有希世小印及永興節度使
印
晉武帝真蹟宣和御府物有唐人跋
王右軍與桓溫薦謝玄真蹟用繭紙書字輕清不類右
軍後有駙馬蔡璀跋楊和王故物也牡丹錦褾首儼然
著色畫盖宣和法錦也
蘇東坡書詞一云東武城南連堤就郏湛初溢今刊本
作漣漪初溢非也
雜帖一冊内有劉涇巨濟墨蹟一紙一印文曰劉巨濟
符伯機云太平州有重刻本瘞鶴銘然不知以何物為
别當叩識者又云孔子廟堂碑京兆府本無裂乃佳葉
森今收一本乃饒州錦江書院本極佳
張受益謙號古齋所蔵
李西臺新竹詩後有蘇子美跋賈秋壑故物也米元章
帖十二冊各以其類為冊如手簡家書詩文各分類聞
是韓侂胄故物中間韓魏公家園池詩各有閱古珍玩
大印其後歸史衛王府凡如此五十六冊一一精好米
帖家書内有與友仁者有與寅哥者所為虎兒是也花
押廼兩樣
王子慶所蔵
五字不損本蘭亭原係堂後官盧宗邁家物墨花滿面
後一行空處後歸碑驛童道人姜堯章自童處得之凡
一冊題跋上有白石生四屧之印又有鷹揚周郊鳳儀
虞廷印甚竒盖蔵姓名二字後歸蕭千巖之姪况介文
後有李秀巖跋既而復歸之俞夀松翁有夢鷗堂二跋
及會稽内史等三古印最後為趙子固所得喜甚乘舟
夜歸至湖中弁山舟覆幸值淺港行李俱淹子固獨持
此卷立淺水中示從者曰蘭亭已在其他不足憂矣其
跋語亦詳載且題八字扵卷首曰性命可輕至寶是保
其風致殊似米老子固垂世以此歸賈氏悦生堂今蔵
王子慶家後歸李叔固家葉森曾於其子仲庸參政處
見此本仲庸垂世屬之他人
趙太祖御批三卷
真宗御書封泰山禁音樂批
仁宗飛白便面六枚
英宗舊名宗實監押侍禁私書及齒藥方
哲宗御書便面掬水月在手弄花香滿衣中有御押
高宗御書損齋二字并御製損齋記左僕射沈該已下
聮名親書表在後
李西臺古篆并行書風后廟碑甚佳駙馬都尉王晉卿
家物也
欽宗圍城日絹上蠟丸徵兵御書
王介石虎臣所蔵
唐劉良騵告及江南周宗卿詔用書詔之印咸通中吳
通微書莽贊告書體甚佳米老自跋
東坡書蔡君謨二小詩又杭妓周韶詩初杭州營妓周
韶能詩蘇子容過杭述古飲之韶求脱籍子容令即席
賦詩有云隴上巢空歲月驚忍看回首自梳翎籠中若
放雪衣女多念阿彌禮世尊一時歎佳籍中諸妓之内
有胡椘龍靚二妓詩最佳事在侯鯖錄
陶弘景書板帖見東觀餘論
又御書十餘卷太祖者河陽武林關使身故乞差人充
替御筆上用内合同印
太宗廼尹京時葉打捕榜後有御押及行移書字甚草
草可見五代之物苟簡用開封府印
真宗數紙其後臣僚奏狀既無銜位亦只押而不書名
徽宗數幅皆處分中省進呈短奏亦多不急之事皆御
筆親書照已畫紙
欽宗一幅係親事官節級徐釗收稱其處某人聚衆疑
惑等事御批示付程振令追捕杖脊配千里封皮用御
前之寶
司德用進所蔵
宋李建中書絶句鶯已無聲花已老誰知三月盡頭時
亦佳句也
張與可斯立號繡江所蔵
陶隐居小字黃庭外景經
張旭草書真蹟有六一翁跋
楊凝式千文
元微之轉官誥
郭祐之天錫號北山所蔵
晉右軍得告帖又快雪時晴帖皆真蹟有米老跋遂以
名齋且刻石葉森曾見此二帖神韻精彩
又唐模千文又蘭亭廼李山房故物有老米印又有李
常公擇長印葉森曾見戴原甫持此来售廼南唐椒閣
錦褾首
梁人臨重告等五帖
唐徐浩寶林寺詩真蹟
歐陽率更碧紙行書詠陳主詩又夢奠帖元是陳德翁
物甚佳葉森芸齋所收即此本亦存甫攜售也
虞永興汝南公主墓誌後有米老跋皆真蹟也
褚中令小楷西昇經後有遠山重疊傳古龍畫
王子才英孫號脩竹所蔵
米老自作自書上清儲祥宫碑川紙上大書甚佳舊在
向若水家後歸賈秋壑今歸子才廼與東坡同作米意
極自得然非為彼文壓倒則此老必叫屈余家亦有米
老自畫自書天衣禪師第二碑字畫絶妙蔵之甚久為
德生豪奪去甚惜之金一之應桂亦有之字大於此然
宛不及也
雪竇和尚親書詩一卷後有諸公題跋
張張所蔵名帖
御府蘭亭類考十冊凡百餘種及高宗十七帖内臨八
帖後有跋
廉端甫希貢號薌林所蔵
向薌林靈璧卧石上有刻字并小詩皆向薌林伯恭書
徐容齋竢子方所蔵
顔魯公自書行部尚書告廼紙書不可曉大歷十二年
唐人雙鈎蘭亭
孟簡細書六賦
朱希真雙鈎力命帖黃庭經
郝清浦清臣所蔵
孫過庭草書千文五色紙書其縫内各有珍字印或謂
唐太宗或謂宋太宗印中唐弘文館印
張旭秋深不審帖上有雙龍團印前後有政和宣和印
記
又聞有蕭子雲出師頌真蹟未及見
又有唐模蘭亭
李士弘倜號圓嶠所蔵
黃山谷大字浯溪詩有序甚妙
又草堂書嵇康詩
高仲器鑄所蔵
唐模蘭亭極瘦而自然高子竒跋云此乃馮承素等臨
柳公權小楷清淨經開元五年書於上都昭成觀
東坡書杜少陵驃騎圖并詩後有子由跋山谷二絶向
馬子卿昭號性齋所藏
蕭遘幽分帖明昌題
張芝九問帖宣和題
東坡大字德威堂銘黃絹烏絲欄書甚佳
東坡翰院樂語草書一大卷上有開封趙與懃小印及
齊齋印
石曼卿書大字籌筆驛詩甚竒
山谷草書鸚鵡賦佳
山谷家書數幅
又一帖云近有佳會率以故不得往豈食料禁不批放
耶呵呵
又一帖花四枝謾送餘春尚可賞否戴花人安否前輩
風流可想也
米帖一云胡不入城單外恐不堪久
洪元眘集主書勝業讃高宗題
許渾烏絲闌上書大軸佳
趙孟頫乙未自燕回時所收
京兆府所刻東方朔畫贊比之今本字稍大
天台謝奕修養浩齋所蔵
虞永興頭眩帖有機暇清賞文洽公言珍玩蓑笠軒印
亦有紹興印
顔魯公鹿脯帖
乞米帖倩仲跋楊少師手帖
李西臺詩
蘇滄浪草書
東坡醉草溫公帖
陶隐居小楷大洞真經隐訣後有林希父子題
秦少游數帖
周越書劔器行
唐良騵元陵挽郎誥貞元八年三月二十四日三省長
官董晉領吏部選杜黃裳尚書右丞趙景郎中韋夏卿
唐陳尚庭縣尉誥天寶三載丞相李林甫韋陟景融又
稱陳尚庭四十三載告身乃用羅紋紙殊不可暁後有
向若水跋
吳越承制大略如誥勑後書天下兵馬元帥尚父吳越
王銜
王晉卿八帖皆與親賢宅請王書内有送酒一帖云瀑
釀四器納上以酒稱釀可謂好竒
蘇氏譜系帖自源明坡穎而下凡五世世各十餘帖為
六巨帙生平所觀蘇帖未有如是之多也
米老小楷三帖又十帖珊瑚等帖
米老親書楷書畫法并青山白雲字
米老辨印帖
蔡君謨朱書青紙上大字
東坡書繡觀音贊
吳越王判狀二並贊寧狀忠懿王草書判字一花押
已上並賈師憲故物後以此送謝堂堂不能保歸之
起翁翁今亦不自務也漸為陳氏所蔵
菊坡趙氏待制與懃所蔵
黃太史大字發願文
教化參政所蔵
宋太祖御書一紙前據殿前軍馬數次有御筆兩行云
我自别勾當公事誰要汝具人數来後復有太祖御書
字其下封禪鹵簿使印印上書臣陳康伯四字嘗見汪
龍溪彦章一帖
高宗御府手卷畫前上白引縫間用乾卦員印其下用
希世蔵方印畫卷盡處之下用紹興二字印墨跡不用
卷上合縫卦印止用其下希世小印其後仍用紹興小
璽
徽宗朝墨蹟用天水雙龍縫及泥金御題淡青狭簽頭
是也
米氏研山後歸宣和御府今在台州戴覺民家大衍庫
出售雜物時有靈璧小峰長僅五六寸高半玲瓏秀潤
所謂胡桃玉色徽宗御書八小字刻扵峰傍云山高月
小水落石出略無琢刻之形真竒物也(雲煙過眼錄)
元湯允謨雲煙過眼續錄
總管大中灤陽趙伯仁舉家蔵
王右軍司州帖古黃紙書章宗泥金書籖明昌七印全
又屏風帖硬黃紙書徽宗泥金題籖首尾天水宣政内
府圖書等印並全
余家舊蔵
司馬文正公手錄富鄭公使北日抄一卷其長五六丈
字畫雖若古拙而首尾端謹如一豈像其生平行止邪
史稱公之至誠可以動天地此卷見之丞相益國公周
必大子充為跋賈師憲物也
山居太史楊瑀所蔵
智永石刻千文九成宮石刻皆金士權所撰
楊元誠家所蔵
唐王建親書宫詞小詩一百二十首後有錢武肅王印
押龍盖宣和内物也其字皆章草(雲煙過眼續錄)
明都穆寓意編
李少卿貞伯所蔵懷素酒狂帖後楊凝式鑒定王晉卿
跋山谷題名是光福士人家物非真蹟
劉以則藏張長史宛陵帖李西臺蘇才翁跋江隂卞氏
物非真
沈丈唘南蔵蘇滄浪蔡端明蘇文忠文定黃文節米海
岳諸賢遺墨共一冊
山谷書老杜律詩二首大真字
王文正秦淮海米襄陽樓攻媿楊慈湖諸賢手帖一卷
蘇文忠前後赤壁賦李龍眠作圖隸字書旁注云是海
岳筆共八節唯前賦不完
林和靖與僧二帖
蔡端明自書絶向詩
海岳自書詞一卷
蔡蘇黃米真蹟一卷
李忠定張忠獻趙忠簡呂忠穆李莊簡五公手札一卷
張忠獻父子與虞丞相劄子
山谷大字馬伏波詩一卷大字谷自有跋
鄧侍郎程雪樓徐子方盧疎齋諸公詩蹟
嘉興王廷槐家蔵張長史春草帖白麻紙真蹟嘗入宋
袐書宋元人題名并跋甚多
崑山黃應龍蔵吳傅朋游絲書
宋高宗賜岳武穆手詔
城西張氏蔵鍾元常薦季直表上有晝錦堂米芾賈似
道等印元人跋云是宋僧存此山物又薛紹彭四帖
元張伯雨蔵趙松雪金蓀壁跋後伯雨歸倪雲林今
在石田翁家李少卿近跋鍾書定為真蹟予不敢以
為然也
宜興尹氏蔵褚模褉帖中縫折處鈐墨寶小印後蘇易
簡題有若象夫子一首後范文正蔡君謨裴煜馮當
世跋富鄭公梅都官吕汲公蘇氏兄弟米海岳諸公
題名小米鑒定此卷後歸陳祭酒緝熙
朱性父蔵老米臨黃庭經今歸石田翁虞丞相允文帖
今歸黃應龍又有虞文靖公楷書金剛經一卷
寧波人謝某蔵文丞相書其遠祖敬齋先生論蘇章事
并丞相跋字約千餘行草稱後學文天祥書無印章
後有王伯厚題語
吳江史明古蔵唐趙模集晉字千文
褚河南書文皇哀冊文硬黃紙米友仁鑒定
歐陽率更夢奠帖疑是臨本元郭畀天錫蔵後入楊東
里家郭楊皆有跋
蔡端眀八帖洪興祖范大年跋胡珪等題名
宋賢諸帖一卷李西臺周益公胡邦衡文文山而下九
十八人
王逸老二帖
朱文公與六十郎帖貢尚書楊鐵崖跋
宋孝宗賜虞丞相手詔
趙子固書梅竹詩三首趙子真葉士則董楷跋
元張師道書木蘭花慢詞一卷後元人題識
子昂臨大令帖并自書詩一卷
松雪書歸去来辭一卷
鮮于伯機自書詩文一卷有鄧文肅龔子敬跋
周伯温書四體千文一卷前畫伯溫小像門人蔣冕侍
立旁有自贊盖周公書以貽冕者冕蘇郡人精篆隸
史丈復有薛尚功摹鍾鼎款識真蹟二十卷後題云嘉
熙三年冬十有一月望後十一日外孫朝請郎新知
臨江軍事楊伯岳拜觀扵廿四叔外翁書室後二十
年弁陽周密得之外舅泳齋書房趙孟頫鑒定白野
不華周伯琦題名張伯雨柯九思跋此帖舊為吾鄉
沈雄仲蔵雄仲名洪元巨室號萬三之後善草隸書
老而貧故史氏得之成化戊申予館授史氏九月其
家火作書畫多付煨燼唯此帖及歐褚趙模書數卷
獨存豈竒寶鬼神固衞之邪
東坡謝陳后山惠巾詩上有大方印曰趙郡蘇氏江隂
薛堯卿蔵
南京梁中書蔵陸宣公書陸士衡文賦小字章草
松江人攜示陸放翁自書詩一卷大字行字畫遒勁山
隂杜恩永跋
馬主事抑之蔵顔魯公争坐位帖上有賈似道印為元
人袁文靖公物
崑山項方伯蔵朱文公李泰發二帖泰發名光宋參知
政事諡莊簡後人跋其帖見有光字遂以為司馬公
筆可發一笑
史丈新收顔魯公劉中使帖凡四十一字白湛淵鮮于
樞田師孟跋是嘉興物盧廷璧蔵
金玉黃華書絶句詩七首大字行盧廷璧物
老米作朱樂圃墓表一卷亦非真蹟是劉以則家物今
在吳江張氏
劉僉憲家蔵宋王巖叟李樂菴梁克家趙令畤范石湖
李泰發諸名賢手帖共一冊
山谷書隂真君詩一卷亦馬主事家蔵谷有跋云中州
丰都山仙都觀朝金殿西壁有天成四年人書隂真
君詩三章予同年許少張以為真漢人文章也偶得
佳紙為抄此詩與王瀘州之季子紹聖四年四月丙
午黔中禪月樓中書
海鹽張黃門静之蔵顔魯公祭姪文史丈為予說
遼東蕭黃門文明藏宋錢文僖鄒忠公任伯雨而下二
十一帖
李少卿嘗為郎中奉使湖湘道過江西於石亭寺僧處
得山谷草書一卷後有谷真字跋紙墨如新予生平
閱黃書頗多此其最也
張伯雨自書詩五十五首後人裱為二冊題跋一冊楊
廉夫而下共十五人常熟劉氏物今歸袁戒卿
宋人雙鈎唐模蘭亭有漢中趙氏諸印朱堯民蔵今屬
他姓
宜興徐閣老蔵東坡小楷乞居常州奏狀謝采伯跋徐
公嘗以李少卿所蔵椘頌與此帖共摹刻石
宋陳亞之自書詩一卷司馬公蘇氏兄弟跋王廷槐蔵
侍郎吳公元博蔵唐林藻深慰帖宋祕府物
懷素草書千文一冊顧少參崇善蔵云得之河南民家
五代楊凝式書神仙起居法草字真蹟小米鑒定上有
永興軍節度使印及賈丞相悦生堂圖書郡人王氏
藏
范文正公書伯夷頌黃絹小楷宋元名人題識甚多世
謂首陽之節韓子之文與文正之書同為三絶范氏
子孫嘗模以刻石真蹟今藏義莊
松江曹涇楊氏蔵蔡蘇黃米真蹟一卷
陸放翁自書詩一卷
歐陽公寄蘇子美詩真蹟姚少師洪武中住北平慶夀
寺得此帖少師自有跋今蔵扵其孫廷用(寓意編)
明朱存理鐵網珊瑚目
石鼓文題跋并賦蘭亭定武本題跋
蘭亭舊刻本題跋二王墨刻題跋
薛尚功摹鍾鼎彝器款識真蹟
嘯堂集古錄跋漢鍾繇真蹟一帖
褚模褉帖唐歐陽率更夢奠帖
歐陽率更子竒帖唐張長史春草帖
唐顔魯公劉中使帖唐懷素自敘帖
懷素自敘帖内閣石刻懷素自敘帖匏菴臨本
懷素酒狂帖唐林藻深慰帖
唐臨十七帖五代楊凝式起居帖
宋兩朝御札墨本宋御書賜鄭丞相
王氏宋勑并諸帖宋范仲淹書伯夷頌
文正公道服帖一文正公翰長帖二
文正公許下帖三文正公與師魯二帖
歐陽文忠公詩帖一(并跋)天平范氏先世諸卷
石曼卿詩(并跋)韓魏公二帖(一跋)
宋人九帖蔡端明一帖
林和靖二帖(并跋)宋陳亞之詩(并跋)
曾氏諸帖(并跋)蘇東坡楚頌帖(并跋)
東坡惠州帖二(并跋)東坡書蔡詩帖(并跋)
東坡琴操帖(并跋)東坡村醪帖(并跋)
東坡草書(并跋)
後漢人得道隂長生詩三篇
山谷發願文山谷伏波帖
山谷詩三帖(并跋)蘇後湖詩帖
米南宫臨顔書米南宫書崇國公墓誌銘
宋張即之書林酒仙詩薛道祖三帖(并跋)
華陽張嗣真雜帖陸友仁書世說
吳傅朋游絲書虞雍公釣堂帖
朱文公與姪手帖(并跋)朱文公詩(并跋)
洪侍郎詩帖(并跋)魏鶴山遺陳深父子帖
宋文丞相詩(并跋)
盧提刑尚書父子詞翰二帖
元楊椿書虞泰公祺傳虞相古劔歌
虞雍公文集序虞邵菴小像
山居圖詩(并跋)題勝伯仙臺高士圖
元人諸帖趙魏公二帖(并跋)
趙松雪諸帖鮮于公遺墨
虞邵菴手書誅蚊賦(并跋)虞雍公誅蚊賦刻石疏
虞邵菴書儗峴臺記(并跋)(文定公祠堂記附)
虞邵菴豆腐三德贊虞邵菴詩帖
虞邵菴酬答翼之篇翰袁静春雜詩(并跋)
吾子行小篆杜詩諸帖李士弘臨右軍帖跋
錢翼之四體千文諸跋張外史自書雜詩諸跋
張貞居帖一貞居詩帖二
貞居詩帖三郭天錫詩卷
饒介之詩帖文英新詞藁
宋仲溫詩帖南宫生傳(并詩)
元度詩竹林陳氏雜帖
送瞿惠夫學官詩序贈畫師朱叔重詩叙
贈筆公沈日新王氏彝齋記
張簡沈祐詩王畛詩(倪瓉二帖附)
周砥詩潘牧詩
贈陸穎貴筆師叙有詩錢逵書虞雍公辨烏賦
贈曇霄序良常張氏遺卷
艇齋記貞溪諸名勝詞翰
復孺先生家世譜瓊林薛真人誄文
元薛思永配倪夫人墓銘(蔵經銘附)
松雪書瑛公住持隆教寺疏
游仙詞卷方寸鐵銘
謝氏石屏無錫華氏貞節春草二卷
昆山水節婦詩卷陳婦節義集序
春草堂記泉州兩義士傳
盧賢母傳貞夀堂記
植芳堂記崔氏友竹卷
黃氏菊山卷(鐵網珊瑚)
明豐道生梁溪華氏真賞齋賦注
鍾太傅薦季直表王右軍袁生帖祐陵題
謝靈運書古詩帖
虞永興汝南公主墓銘起草
王方慶通天進帖上有建隆史館印
顔魯公朱巨川誥
真卿與劉中使帖一曰瀛州帖
徐季海絹上楷書道經蔡君謨手牘
黃山谷真行劉賓客經伏波神祠詩冬日二士兩東草
書諸上座帖
太白憶舊遊詩高宗黃素黃庭經
岳鵬舉與奉使郎中劄子
趙承旨臨鵝羣帖有鄧善之貢仲章龔子敬等跋
臨大令洛神賦有虞伯生李鳴鳳袁仲長柳道傳等跋
虞雍公螡賦邵菴行書周穆王壇山古刻
蔡中郎石經殘本夏承婁夀漢碑
樂毅東方晉刻定武蘭亭帖
淳化祖刻又有太清所搨(書畫題跋記)
明嚴氏書畫記
張長史草書(以下挂軸)俞紫芝墨蹟
晦翁墨妙宋局畫夀字
趙子昂真蹟詩字六軸元刻絲早朝詩四軸
織字晝錦堂一軸本朝名筆大學總章四軸
草書四軸憲宗御製判字一軸
金山農書歸去来辭徐霖晝錦堂記
歸去来辭四景詩八軸
李東陽詩楊譓隸字
胡恭草書徐承祖字二軸
馬一龍草書三軸陳道復草書四軸
石刻東林寺詩王穀祥文武成功詩一軸
定武蘭亭一卷(以下手卷)唐宋墨蹟一卷
蔡君謨茶錄四大家書二卷
陳氏家教一卷文賦墨蹟二卷
元名人游仙詩卷俞紫芝讀書譜
馮海粟一卷趙子昂書常清淨經一卷
趙仲穆古篆千文一卷本朝宣廟御書石刻一卷
沈度書聖學傳心一卷宋仲溫書陶詩
徐子仁赤壁賦喬白巖詩草
沈周昌黎記一卷李西崖真草墨蹟五卷
祝枝山文賦草聖二卷鄭元吉書游仙詩一卷
古今墨妙名賢翰墨各一卷
鍾鼎臨本四冊(以下冊頁)松雪真蹟四冊
錦囊佳製張即之墨妙
虞世南墨蹟懷素帖
静林書譜宣和御書
翰墨清趣吳下草聖
拙政園記十二篇(嚴氏書畫記)
明王世貞爾雅樓所蔵法書
魏鍾太傅薦季直表
晉王右軍三帖(大熱此月淡悶于嘔)鶻不佳帖
王大令送棃帖(有柳誠懸文與可跋)
隋賢書出師頌(史孝山古章草法)
虞永興汝南公主墓銘藁
唐文皇哀冊褚河南書又臨蘭亭真蹟
顔文忠公送裴將軍詩書吳興竹山潘氏堂聮句
柳誠懸書蘭亭詩文
懷素千文又宗室家蔵本
雜古墨蹟(右軍帖智永劄禇河南斷簡眉山第二劄襄陽諸詩元諸名家書)
六大家十二帖(顔真卿帖蔡忠惠安樂扶護二帖黃文節眉州畢太史二帖蘇文忠送梅花帖)
(来襄陽令名帖薛翠微三札趙文敏騎徔帖弭節帖合一卷)
宋名公二十帖(李學士宗諤送腹兄詩范希文蘇眉山牘黃涪翁米南宫詩薛彭與趙大年借)
(墨帖沈與求知潭州丐祠韓蘄王與司農總領虞允文恢復議學士汪彦章右相葉衡龍圖王龜齡待制)
(蔣燦樞密王淮大參張剛范文穆成大張狀元孝祥樓宣獻鑰魏秦公了翁張祕閣即之各詩劄)
宋賢遺墨(温公蘇文定米父子修撰鮮于樞司諫鄒涪參知孝伯王盧溪庭珪胡宗翰湯思退)
范文正公楷書道服贊又題伯夷頌與尹舍人書及忠
宣公誥勑
和靖處士手書七言近體五首
涑水司馬溫公宛陵梅都官金陵王荆公副車王都尉
墨蹟
王司諫告身
蘇滄浪真蹟
蔡蘇黃米趙帖(趙為子昂)
蘇文忠公書煙江疊嶂歌書四古體大舅多買書畫竒
物札與蒲傳正札書三絶句洞庭春色中山松膠二
賦又書歸去来辭
黃山谷雜帖書墨竹賦此君軒詩雜詩二卷䨇井伏波
神祠詩臨本又書昌黎詩真蹟
米元章詩卷跋奕棋圖貽坡老竿尺
薛道祖墨蹟雪項山詩帖上清達年帖通泉帖蘭亭二
絶又翠微居士與大年三帖
羔羊居士書飲中八仙歌
雜宋元墨蹟(蔡忠惠元人跋小米書)
米元暉手書敘語詩六章
思陵御書養生論真蹟
范文穆吳中田園雜興卷
張祕閣即之書老柏行又溫甫擘窠書
徐内翰小楷蓮經
宋元人墨蹟
米趙四帖(米敷文一紙趙承旨三紙)
趙吳興書心經又法華經四十二章經濟禪師塔銘又
大通閣記草書千文真書千文又篆書千文書歸去
来辭書洛神賦又歸田賦書枯樹賦又書秋聲賦行
書二贊二圖及詩跋書十五詩行書唐詩擬古五首
十絶句畫跋書詹舍人告又于歸帖行書諸尺牘與
婦魏國管夫人子仲穆緫管三札
鮮于伯機書千字文遊高亭巖詩記又詩記真蹟為子
去矜書雜詩卷
虞道園賜碑贊
虞貫二學士真蹟
柯敬仲隸古詩十九首
張伯雨書諸公贈言
俞和紫芝臨樂毅論
鐵崖湘竹龍吟老客婦謠
元名人墨蹟(趙孟頫鮮于樞鄧文原胡長孺戴表元庫庫虞集揭徯斯顧安吾衍喬簣杜本張伯)
(淳李蕳張天雨汪澤民台哈布哈鄭元祐周伯琦楊維禎倪瓉饒介王蒙陸緒雪菴僧溥光)
國朝名賢遺墨蹟五卷(自宋文憲公濂至徐中行子與共百人手蹟)
有名三吳楷法二十四冊(宋仲溫至方袍大林金賓婦及石刻七姬瘞誌)
又三吳楷法十冊(第一冊國初陳文東壁沈民則學士沈民望大理所謂雲間派也第二冊)
(徐元玉臨褚周伯器跋錢溥原吳原博蔡九逵三人第三冊祝京兆書賦及古近體詩雜詩第四冊黃道)
(中字致甫用秃筆作楷而間帶行法道中即淳父姬水晚年書益雅緻精密其尊人五嶽公第五冊文待)
(詔小楷甲子雜藁盖徵仲每新歲輙書舊詩文一冊至老無復遺沒後分散諸子矣第六冊亦衡山小楷)
(第七冊王履吉書拙政園賦第八冊文夀承休承彭孔嘉許元復書第九冊為陳道復小楷千文陸子傳)
(俞仲蔚書第十冊顧德育牡丹賦周公瑕莫雲卿袁魯望王舜華張伯起書)
三吳墨妙上下卷(自沈學士度弟大理少卿粲至陳方伯鎏手蹟又三吳墨妙另一卷)
三吳諸名筆札(原博希哲啟南貞伯道復履約履吉禄之孔嘉陸子淵顧華玉金元玉輩)
吳中諸帖(吳文定公寬祝京兆允明文待詔徵眀陳太學道復王徵士寵)
諸賢雜墨(李文正張東海匏菴石田文祝都南濠為范菴蔵與子有云諸事便當如我死一貧正不)
(要人知)
名賢遺墨(自宋文憲公景濂至羅文恭公達夫凡三十六人)
宋太史手書鄭濂名觧
宋仲珩方希直書
宋克書張長史筆意又急就章又書畫帖
沈民望書姜堯章續書譜
凌中丞金剛經臨洛神賦
姜太僕立綱書四子全文句讀(各有圖當是在先朝春宫進講本)
李貞伯游滁陽山水記又書古選祝希哲音釋後
天全翁靈巖勝游卷又聯句詩卷詞卷
李文正陸文裕墨蹟又文正詩翰卷
雜帖(吳文定沈啓南祝京兆文待詔王履吉)
沈石田倣雙井書
李范菴書卷
祝京兆六體書又諸體書隸書卷又真行雜詩賦草書
月賦書太白傳又青蓮詩杜紫薇詩書夷堅志操縞
藁一卷豔詩一卷雜詩三卷秋興八首為王明輔題
灌木圖歌季静園享卷書唐七詩書感知詩華氏成
趣園記茂苑英華卷(希哲徵仲履吉道復四家)
文太史小楷周召二南詩又三詩寫金花古局牋徵仲
行書詩篇游白下詩絶句詩四體千文歐體千文蘇
黃米三體詩赤壁二賦卷(休承補圖)小楷趙飛燕外傳精
楷蘇鶚杜陽編書進學觧手札二十八紙書程鄉令
遺愛碑墨蹟
陸文裕公儼山手札
張東海冊
金元玉卷
陳復甫手書詩藁書陶詩又赤壁賦
王履吉詩墨又雜詠卷書五噫歌圖小楷四六書江文
通擬古詩書長恨歌白雀帖
馬太史書東封紀行
徐髥仙墨蹟
桑民懌卷
豐存禮手札又病馬行擘窠行草
俞仲蔚書金剛經
黃淳父書田園雜興卷
古隸風雅(華茂才之方周茂才之冕)
古選古隸(長洲陳道復玉山程孟孺)
章藻摹琅邪法書十卷
朝鮮三咨(弘治嘉靖萬歷間)
外國書旅獒卷(為西天于闐韃靼高昌回回西番百夷緬甸八百媳婦共九紙多類籀章)
續名賢遺墨(楊提舉廉夫王學士達善觧舍人禎期劉參政欽謨余太保子俊陳太常鼎彝羅祭)
(酒明仲張修撰亨父蕭僉事文明謝文肅鳴治李文安世賢謝文正于喬程侍郎敏政林貞肅待用邵文)
(莊國賢陸太宰全卿顧文僖士廉王文定廷獻劉清惠元瑞顧文康九和魏恭簡子材夏文愍公謹)
扇卷甲之一(為法書凡十六人徐髥仙子仁李西涯賓之白洛原貞夫朱射陂子价許高陽元復)
(吳匏菴原博顧東橋華玉金赤松元玉唐六如伯虎王前峯繩武王涵峯履約袁胥臺永之馬孟河負圖)
(吳霽寰峻伯)
扇卷甲之二(祝京兆王雅宜陳道復王子新蔡林屋九逵諸人書)
扇卷甲之三(為文徵仲及夀承書)
扇卷甲之四(俞仲蔚周公瑕文休承陳子兼朱子价黃淳父莫雲卿王敬美張伯起袁魯望彭孔)
(嘉程應元各小楷選賦共十五面)
扇卷乙之一(王文恪濟之周康僖伯明夏文愍公謹袁谷虚補之石田希哲徵仲雅宜白陽)
扇卷乙之二(高唐王篆書王前峯繩武陳雨泉子兼許元復朱子价馬孟河俞仲蔚周公瑕)
扇卷乙之三(湯湖州世賢陳布政鎏沙秀才魯梁禮部孜俞山人允文王山人逢年陳山人演王)
(太學穉登文司訓嘉)
扇卷乙之四(宗提學臣徐方伯中行張少參九一吳提學國倫吳中丞維嶽董宗伯份皇甫僉憲)
(汸俞廉憲憲王太守可大仲舍人春龍張比部燭李茂才言恭周袁州璞)
扇卷乙之五(少師華亭徐公宋中丞望之曹中丞子誠莫方伯子良張中丞肖甫吳大參明卿王)
(大參陽德張孝廉伯起王太學百穀歐博士禎伯俞山人仲蔚莫太學雲卿魏解元懋權毛山人仲章顧)
(茂才儉德其人多昭代耆德清時勝流或擅長城或精臨池偶以所得之晚第居是耳非有所短也)
淳化閣帖(以下墨刻)
至道御書法帖十一卷
祕閣續帖(元祐中刻)
大觀太清樓帖
絳帖
汝帖鼎帖
臨江二王帖
雜二王帖
祕閣續帖
東書堂帖
寳賢堂集古法帖
廬山陳甲秀堂帖
真賞齋帖
文氏停雲館法帖
小酉館選帖十卷
禹碑(衡麓本長沙本紹興木本以下搨本)
石鼓文
秦相嶧山碑
西嶽華山碑
漢太山孔宙碑
漢隸張湯隂碑
漢景君銘
漢司隸校尉魯峻碑
漢圉令趙君碑
魯相晨廟碑
漢隸校官碑
蔡中郎九疑碑又夏仲兖碑
後漢桐柏廟碑
皇象天發碑
吳天璽書
急就章(皇象書)
孔子廟記
梁鵠書受禪碑
鍾太傅賀捷表戎路表(思陵手搨)
督軍勸進碑
索靖糿安月儀帖
古蘭亭帖
賜潘貴妃蘭亭卷
真定武蘭亭(元陳直齋物)又肥本蘭亭
宋搨褚摹禊帖
草書蘭亭敘
周邸禊史初搨
宋搨黃庭經(又舊木本)
宋搨樂毅論
小楷曹娥碑
右軍筆陣圖周孝侯墓碑
唐本有勑字十七帖
宋搨聖教序心經
棲霞寺碑銘
絳州夫子廟碑(宋人集右軍書)
王大令十三行洛神賦舊搨辭尚書令帖
智永真草千文(宋永興漕司刻)
瘞鶴銘
陶隐居入山帖
茅山許長史碑
青州大佛寺碑
隋八分書孔廟碑
唐文皇屏風銘
玄宗御書太山銘又篆書孝經涼國公主碑
兖州夫子廟碑
秦王告少林寺書
武后書昇仙太子碑
孔子廟堂碑虞永興書
歐陽率更宗聖觀帖九成宫醴泉銘虞恭公碑邕禪師
碑皇甫君碑
褚河南孟法師碑銘(雖贉池零落乃唐刻唐搨)聖教序記
歐陽通師書道因法師碑
趙模千文
絳州篆書碧落碑
易州鐵像碑頌(景隆間州錄事蘇靈芝書)
少林寺通靈禪師碑
唐御史臺精舍銘
韓擇木書新桐柏觀碑
孫過庭書譜(石刻凡三)
史侍御惟則書大智禪師碑
張長史千文(葛邲丞相家物褙紙宋戶口冊)又千文數行(後河滿子為高閑筆)郎
官壁記又肚痛帖
王縉書清源公忠嗣碑
裴懿公淮書少林寺碑
李北海書法華寺碑東林寺碑岳麓寺碑娑羅樹碑雲
麾將軍碑
唐隸夫子廟碑(張廷珪書)
韓少卿秀弼書臧希晏碑
李陽冰書三墳碑又篆書謙卦
僧懷惲實際碑
顔尚書磨崖碑中興頌涼國武昭公李抱玉碑文忠公
家廟碑東方畫像贊碑隂記八關齋功德記千福寺
多寶佛塔碑宋文貞碑側記元次山墓銘帖金天王
廟題名茅山碑干禄字碑臧懷恪碑汝越帖祭濠州
刺史伯父文祭姪文藁與郭僕射争坐位帖
河東公書北嶽恒山祠記
柳誠懸書西平王碑玄祕塔碑復東林寺碑
集柳書普照寺碑
柳公綽書諸葛武侯祠記濟安侯廟記
懷素聖母帖(陕石堅好)蔵真律公三帖(乃游絲書)自敘帖又行草
千文
元結峿臺銘
圭峰禪師碑尉遲祠祈雨碑
王士則書成德節度紀功碑
通微院體椘金碑
蔡有隣書章仇玄素碑
華陽十二頌
徐浩書心經嵩陽觀記聖德感應頌李劒州碑
唐人書董宣傳
僧彦修詩帖
僧夢英篆書偏傍字源抄高僧傳序
郭忠恕三體隂符經
汾隂壇頌(書院待詔尹熙古筆)
宋真宗書先天后贊
盧待詔崇望嵩嶽廟碑銘
楊待詔遵度書淮瀆廟記
吳待詔郢大相國寺碑
韓魏公書北嶽廟碑
歐陽文忠集古錄䟦銘(石刻二卷)
蔡端眀書萬安橋記荔枝譜晝錦堂記
大觀御製五禮記并書
蘇文忠公書表忠觀碑三十六峰賦帖松醪賦帖書絶
句三十首書黃州二詞荔支丹帖馬劵帖告史全節
語書金剛經書歸去来辭陶詩帖(在天池亂石中)書連昌宮
辭喜雨豐樂二亭記草書醉翁亭記行草定惠院海
棠詩海市詩乳母銘(公自書扵石在黃州)臨王右軍桓大司馬
懷素雜帖與文與可詩三十首
黃文節公中興頌碑後詩狄梁公碑書東坡大江東去
帖書東坡卜算子詞登七祖山次周元翁韻食時五
觀帖草書雜帖書廬山高歌
蔡卞靈巖寺疏行書曹娥碑
米南宫天馬賦雜帖
襄陽父子詩筆
吳中夫子廟碑元暉書
金王庭筠書劉先主廟碑
元待制吳炳重書淮源廟碑
杜待制書清真觀碑
趙吳興書湖州推官廳記書文賦食服帖永福寺碑玄
教宗傳碑杭祐聖觀碑孫真人碑番君廟碑雜帖(東倉)
(陶氏治地得蔵石凡十卷)
盧崇望書嵩嶽廟碑銘重建廬山東林寺碑記
虞文靖書垂虹橋記
王學士利用書馬丹陽碑
姚牧菴璲書王重陽仙跡記
鮮于太常千字文
李道謙書王重陽碑
雪菴茶榜
明宋璲書千文
俞紫芝四體千文
宋克七姬帖前後出塞詩
祝京兆六體帖書唐初諸君子帖十九首帖味泉賦帖
書王文恪公墓誌銘毛中丞夫人墓誌銘
文待詔書華氏義田記
王新建紀功碑(勒石南昌)君子亭記(謫龍場為亭竹間書)
王子裕先生五墨刻
豐人翁筆訣
羅文瑞書醫無閭碑(珊瑚網)
明王世懋澹圃書品
王大令送棃帖真蹟歐陽詢千字文真蹟
永師真草千文東坡酒經
趙氏三帖(子昂管仲姬仲穆)趙文敏千文(篆書草書真行書)
洞玉經隂符經
黃庭經般若經
中峰歌渼陂行
十五詩于歸帖
臨羲之東方畫贊宋中翰仲珩書卷
宋仲温書畫帖吳賢帖
祝枝山草書月賦王雅宜楷書
文太史書原道休承書後十九首
曇陽大師蹟泰山崖碑
黃庭内外景經古搨羲獻法書
玉兔文禊帖
宋搨褚河南度人經變相題字
褚登善書孟法師碑唐本虞永興孔子廟堂碑
李懷琳書嵇叔夜絶交書顔清臣麻姑壇記
蘇長公雩泉記坡仙宸奎閣記并銘
東坡書髓(珊瑚網)
明何良俊書畫銘心錄
丙辰冬予以老病南歸凡士大夫收蔵之家書畫皆往
求觀雖真偽雜出然有一二佳品思之終不能去心漫
錄扵此以備遺忘云
張䨇鶴家觀
米南宮小楷書温成皇后哀冊文乃是米老絶妙者為
米楷書第一
張州崖都憲家觀
趙模帖起模行草初書唐人詩共十五紙今存十三紙
字髣髴聖教序絶有神采後跋者二人柯敬仲胡若思
亦好當是宇宙間神物也
趙文敏行書朱晦菴送子從學書後有規約數條是真
蹟佳品
鮮于困學草書一卷佳
蘇長公卷書蔡忠襄絶句詩並營妓開籠若放雪衣女
常念彌陀觀世音一段故事字大如錢顛縦中有法度
神品也後有虞邵菴柯丹丘張貞居倪糿霞和篇每人
六首絶句皆精絶可&KR0738;
松雪卷是與中峰和尚手簡書法二王紙墨精好最妙
有管夫人書一紙亦與中峰和尚者稱弟子管道昇亦
具書家軌範
衡山翁小楷書離騷經及九歌此乙卯年時書與其孫
四官者衡山命其孫出示遒媚飄逸何減古人余欲購
之與洞玉經並傳因客囊蕭索次早即發舟終當為有
力者得之耳
華補菴家觀
淳熙祕閣續法帖宋搨本真字題尾竒物也
蘭亭不損本亦似舊搨但上下俱截去金龜玉兔八字
與盛字界行皆無從考驗其是定武歟吾當細辨之耳
米南宮三帖筆畫飛動神采煥發米行書當以此卷為
第一餘皆在下風矣
米南宫書簡一段文氏已刻入帖中雖真蹟亦不甚佳
董茭門家觀
趙松雪止行書單條一挂幅乃臨右軍神品也
陳文東小字作行草一挂幅亦是臨書佳
宋昌裔行草挂幅小字七八行予見宋昌裔書無如此
幅之精者國初稱三宋亦不虚也
饒醉樵草書韓昌黎文長篇細書亦佳
余以三月十八日癸卯行至二十二日丁未得還京邸
往返纔兩月餘耳而所見若此盖亦富矣夫宇宙間物
流傳亦自不少豈必盡蔵笥箧邪但得常遇賞鑒之家
埽閣焚香盡出所有相與評校真偽得遇精品則撫摩
&KR0738;玩真若神遊其間若未必佳亦須隨處指摘出其疵
纇不矜長不匿短則意見常新而藻鑑亦觸處即長此
意余見三吳人自衡山而下惟華補菴為近之盖由其
素與衡山父子游處漸摩日久不覺自化乃知朋友相
規之益信不虚矣今之知此味者絶少何日得置一小
艇如趙彝齋故事圖書滿中篷牎四唘往来扵三泖四
瀆間邪然予此行得倪雲林浦城春色趙丹林崆峒秋
曉以歸則四友齋中又添二佳客矣漫書此以貽同好
越十四日為嘉靖丁巳春正月人日清溪漫叟何良俊
著(書畫銘心錄)
御定佩文齋書畫譜卷九十三
