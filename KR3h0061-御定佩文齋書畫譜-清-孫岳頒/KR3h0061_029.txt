欽定四庫全書
御定佩文齋書畫譜目錄
第二十九卷
書家傳八
唐(四)
柳公權柳公綽
令狐楚竇易直
崔植蕭俛
王璠王播
李虞盧傳禮
景審裴滉
劉權楊正
儲權王玄弼
張磻陸蔚之
李詧韓齊申
李季元牛僧孺
杜宣猷姚向
裴素羅涓
李德裕楊紹復
楊敬之楊漢公
許康佐舒元輿
盧弘宣周墀
叚絳艾居晦
陳玠叚瓌
崔黯崔元略
劉三復崔瑨
楊泰李寓
唐玄度李從簡
張志誠范的
劉蔚王珝
王無悔尉遲汾
王璹蓋巨源
董尋郁文則
鄭師仁楊圩
李道夷丁居晦
盧逕王辭
陳去病馬纉
郭虔裴諸
顧玄李紳
白敏中歸融
封敖盧簡求
杜牧李商𨼆
温庭筠薛逢
任疇張祜
盧匡崔應
郭圓奚奬
呂確李掖
周授沈鄯
李綜王維眞
楊倞采師倫
裴休司空輿
柳仲郢崔龜從
魏謩令狐綯
令狐渙令狐澄
李景讓許渾
李羣玉鄭嵎
顔稷李侗
王藩裴申之
蔡陵慕容鎬
徐璋譚邠
董景仁李儔
蕭起韓抗
魏庾李衮
李翊楊滌
杜英沈瑊
王君平俞珣
崔平鄭言
畢諴王鐸
高駢陸肱
丁飛舉盧肇
盧安期林藴
于僧翰貝冷該
于範王武陵
朱宿任廸
王隋劉鏞
康惟蔚鄭彦藻
張景琮裴光遠
梁知至柳知微
柳仲年鄭承規
王鋗王修己
盧知猷蕭遘
盧攜劉崇龜
王敬武司空圖
唐彦謙張彦遠
鄭賨孫自牧
孫位吳華
李郜張峒
陸希聲陸扆
李磎崔遠
柳玭韓偓
吳融杜荀鶴
楊鉅楊涉
裴說柳懷素
章孝規温述
趙榖于景休
王說王崇裕
高諷王仁恭
欽定四庫全書
御定佩文齋書畫譜卷二十九
書家傳八
唐(四)
柳公權
柳公權字誠懸京兆華原人元和初進士擢第釋褐祕
書省校書郎穆宗即位召見謂公權曰我於佛寺見卿
筆蹟思之久矣即日拜右拾遺充翰林侍書學士穆宗
嘗問公權筆何盡善對曰用筆在心心正則筆正上改
容知其筆諫也歷穆敬文三朝侍書中禁武宗即位累
遷河東郡公咸通初歷太子少師公權初學王書遍閱
近代筆法體勢勁媚自成一家當時公卿大臣家碑版
不得公權手筆者人以爲不孝外夷入貢皆别署貨貝
曰此購柳書上都西明寺金剛經碑備有鍾王歐虞褚
陸之體尤爲得意文宗夏日與學士聯句令公權題於
殿壁字方圓五寸帝視之歎曰鍾王復生無以加也宣
宗召升殿御前書三紙軍容使西門季玄捧硯樞密使
崔巨源過筆一紙眞書十字曰衛夫人傳筆法於王右
軍一紙行書十二字曰永禪師眞草千字文得家法一
紙草書八字曰謂語助者焉哉乎也賜錦綵缾盤等銀
器仍令自書謝狀勿拘眞行帝尤奇惜之公權志躭書
學不能治生爲勲戚家碑版問遺歲時鉅萬多爲主藏
所竊唯筆硯圖畫自扃鐍之(舊唐書本傳)
公權正書及行皆妙品之最草不失能蓋其法出於顔
而加以遒勁豐潤自名一家(墨池編)
柳誠懸書極力變右軍法(容臺集)
柳公綽
柳公綽字寬小字起之京兆華原人舉賢良方正直言
極諫太和中累遷河東節度授兵部尚書諡曰元(唐書)
(本傳)
唐紫陽先生碑寳歴二年李白撰碑隂記李繁撰並柳
公綽書(金石錄)
公綽乃不俗於兄(海岳名言)
令狐楚
令狐楚字殼士宜州華原人生五歲能爲辭章逮冠貢
進士及第其爲文於牋奏制令尤善德宗聞其名召爲
翰林學士穆宗即位進門下侍郎開成初歴山南西道
節度使諡曰文(唐書本傳)
唐成紀王祭北嶽碣元和五年李穆撰令狐楚正書(金)
(石錄)
竇易直
竇易直字宗玄京兆始平人擢明經長慶中歴戶部侍
郎同中書門下平章事封晉郡公終鳳翔節度諡曰恭
(唐書本傳)
唐左拾遺竇叔向碑元和三年羊士諤撰竇易直正書
(金石錄)
崔植
崔植字公修京兆長安人補弘文生博通經史長慶初
拜中書侍郎同中書門下平章事終華州刺史(唐書夲)
(傳)
唐馬先生廟碑太和九年盧中規撰崔植正書(金石錄)
蕭俛
蕭俛字思謙華孫貞元中及進士第賢良方正對策異
等拜右拾遺憲宗時襲徐國公穆宗立授中書侍郎同
中書門下平章事進門下侍郎終太子太傅既老家於
洛舍濟源墅自放山野優游窮年(唐書夲傳)
蕭俛善草書(書史會要)
王璠
王璠字魯玉元和初舉進士宏辭皆中儀宇峻整著稱
於時長慶末擢職方郎中李逢吉特厚璠驟拜御史中
丞歷戶部尚書封祁縣男(唐書夲傳)
唐無憂王寺大聖真身塔銘王璠書在鳳翔(墨池編)
王播
王播字明敭太原人貞元中擢進士舉賢良方正異等
長慶初歷進中書侍郎同中書門下平章事太和初拜
左僕射封太原郡公諡曰敬(唐書夲傳)
唐鳳翔尹李晟為國修寺碑王播書(墨池編)
李虞
李虞紳族子文學知名隠居華陽自言不樂仕進時來
京師省紳盡以紳嘗所密話言李逢吉姦邪附會之語
告逢吉乃用虞為拾遺(舊唐書李紳傳為唐書李逢吉傳虞自拾遺河南士曹)
李虞能精學書著名當時(書史會要)
盧傳禮
盧傳禮范陽人均州刺史(唐書宰相世系表)
唐令狐楚題郭尊師呪盧傳禮撰并書(墨池編)
景審(一作鄧景審)
景審南陽人工作詩留心翰墨長慶中以泥金正書黃
庭經一軸追慕王羲之法字體獨秀潤而有典則又作
詩題卷末云金粉為書重莫過黃庭舊許右軍多請看
今日酬仁德何似當時為愛鵝(宣和書譜)
裴滉
裴滉平州人太原府參軍(唐書宰相世系表)
裴滉能精學書(書史會要)
劉權
劉權曹州南華人忠州刺史(唐書藝文志)
唐修劉景升廟記劉權書在襄州(墨池編)
楊正
楊正(穆宗時人)唐太保李良臣碑長慶二年李宗閔撰楊正
楷書(金石表)
儲權
儲權(穆宗時人)唐獻淮南王兼書情五十韻詩劉權撰儲權
書(墨池編)
王玄弼
王玄弼京兆萬年人兵部尚書紹子左威衛倉曹參軍
(李絳集)
唐相里友諒墓誌長慶四年王玄弼正書(金石錄)
張磻
張磻(穆宗時人)唐張諴碑長慶二年姪孫磻篆(金石錄)
陸蔚之
陸蔚之(穆宗時人)唐江西使院小史記長慶三年崔祐甫撰
陸蔚之正書(金石錄)
李詧
李詧(穆宗時人)唐陀羅尼幢長慶三年李詧楷書(金石表)
韓齊申
韓齊申(穆宗時人)唐大海寺王像碑長慶四年張仲方撰韓
齊申八分書(金石錄)
李季元
李季元(穆宗時人)唐安定郡王李光進碑令狐楚撰子季元
行書(金石表)
牛僧孺
牛僧孺字思黯隋僕射竒章公弘之裔工屬文第進士
元和初以賢良方正對策第一穆宗時累遷中書侍郎
敬宗封竒章郡公以兵部尚書平章事宣宗時終太子
少師諡曰文簡(唐書夲傳)
唐谿堂詩長慶二年韓愈撰牛僧孺正書(金石錄)
僧孺師法元常落落不俗(墨池編)
杜宣猷
杜宣猷敬宗時為監察御史(唐書高元裕傳杜又吐突承瓘傳咸通中宣猷為)
(觀察使)
唐義昌軍節度使杜中立碑大中十四年裴坦撰杜宣
猷正書(金石錄)
姚向
姚向(敬宗時人)唐鄭權碑寳歷二年姚向書筆力精勁雖唐
人工於書者多而及此者亦少(集古錄)
裴素
裴素(宰相世系表平州人)寳歴初登第善草書姿媚有餘與亞栖
輩可以季孟其間也御府所藏有草書空鱠帖(宣和書)
(譜)
羅涓
羅涓(敬宗時人)唐永州修浯溪記(金石錄云寳歷元年韋詞撰)羅涓書(墨)
(池編)
李德裕
李德裕字文饒元和宰相吉甫子少力於學卓犖有大
節以蔭補校書郎太和中歴拜中書門下平章事封贊
皇縣伯武宗時拜太尉封衛國公德裕性孤峭明辯有
風采善為文章(唐書夲傳)
李商隠太尉李公會昌一品制集序云公重以多能推
於小學王子敬之隸法遒媚皇休明之草勢沉著異時
相逼當代罕儔(李商隠樊南甲乙集)
德裕祖述顔公毅然有法(墨池編)
德裕於東都伊闕南置平泉别墅清流翠篠樹石幽竒
初未仕時講學其中及從官藩服出將入相三十年不
復重遊而題寄歌詩皆銘之於石今有花木記歌詩篇
錄二石存焉(舊唐書夲傳)
平泉草木記山居詩開成五年李德裕八分書(金石錄)
唐閻立夲太宗步輦圖贊皇李衛公篆題其上(湯垕畫)
(鑒)
楊紹復
楊紹復虢州弘農人進士擢第宏辭登科位終中書舍
人(舊唐書夲傳)
唐荇溪新亭記會昌二年李濆撰楊紹復正書(金石錄)
楊敬之
楊敬之字茂孝虢州弘農人擢進士第平判入等累遷
郎中文宗向儒術以敬之為國子祭酒轉大理卿檢校
工部尚書(唐書夲傳)
敬之工於翰墨(書史會要)
楊漢公
楊漢公字用乂虢州弘農人始辟興元李絳府累遷荆
南節度使召為工部尚書宣宗時終宣武天平兩節度
使(唐書夲傳)
王仲修收唐湖州刺史楊漢公書有鍾法與襄州羅讓
行書碑同(米芾書史)
許康佐
許康佐貞元中舉進士宏辭歴遷中書舍人翰林侍講
學士為文宗寵禮終禮部尚書諡曰懿(唐書夲傳)
唐華嚴寺法順大師碑許康佐書在長安(墨池編)
舒元輿
舒元輿婺州東陽人元和中舉進士擢高第裴度表掌
興元書記文檄豪健一時推許太和中歴遷刑部侍郎
同中書門下平章事(唐書夲傳)
元輿有玉筯篆志(文苑英華)
唐承天軍裴晉公題名長慶元年舒元輿楷書(金石表)
盧弘宣
盧弘宣字子章元和中擢進士第開成中累拜劒南東
川節度使歷工部尚書秘書監以太子少傅致仕(唐書)
(本傳)
李德裕作相日人有獻書帖德裕得之執翫頗愛其書
盧弘宣時為度支郎中有善書名召至出所獲者書帖
令觀之弘宣持帖久之不對德裕曰何如弘宣有恐悚
状曰是某頃年所臨小王帖太尉彌重之(盧氏雜記)
唐襄州文宣王廟記太和六年盧弘宣篆(金石錄)
周墀
周墀字德升汝南人及進士第長史學屬辭高古文宗
雅重之武宗時以兵部侍郎進同中書門下平章事終
尚書右僕射(唐書本傳)
周墀工小篆見稱一時字畫頗佳(書小史)
鄭覃以經籍刓謬博士淺陋不能正建言願與鉅學鴻
生共力讐刊準漢舊事鏤石太學示萬世法詔可覃乃
表周墀崔球張次宗孔温業等是正其文刊於石(唐書)
(鄭覃傳)
段絳
段絳(文宗時人)唐石經題名云書石官將仕郎守潤州句容
縣尉臣段絳(金石文字記)
艾居晦陳玠
艾居晦陳玠(並文宗時人)唐石經題名曰開成二年學生前
四門館明經臣艾居晦書石學生前四門館明經臣陳
玠書石學生前文學館明經臣(下關四字)書石(金石文字記)
段瓌
段瓌(文宗時人見唐書崔鉉傳)李商隠為濮陽公奏韓琮等四人充
判官状云段瓌富有文辭精於草隸(樊南甲乙集)
段瓌工於翰墨有名當世(書史會要)
崔黯
崔黯字直卿衛州人開成初為監察御史擢員外郎累
遷諫議大夫(唐書夲傳)
柳宗元報崔黯秀才書云今世因貴辭而矜書粉澤以
為工遒密以為能凡人好辭攻書者皆病癖也吾不幸
早得二病學道以来日思鍼砭攻熨卒不能去均之二
病書字益下而子之意又益下則子之病又益篤甚矣
子癖於伎也(柳河東集)
崔元略
崔元略博州人第進士太和中官終義成節度使(唐書)
(夲傳)
唐矦仲莊碑太和四年杜黃裳撰崔元略正書(金石錄)
劉三復
劉三復潤州句容人(鄴之父)聦敏絶人幼善屬文長慶中
李德裕拜浙西觀察使三復以所業文詣郡干謁德裕
倒屣迎之辟為從事太和中為員外郎汝州刺史劉禹
錫以宗人遇之深重其才從德裕歴滑臺西蜀揚州累
遷御史中丞會昌中拜刑部侍郎弘文館學士(舊唐書)
(夲傳)
唐滑州節堂記劉三復八分書(墨池編)
崔瑨
崔瑨(文宗時人)開成中山南江西大水詔盧弘宣與吏部郎
中崔瑨分道賑䘏(唐書盧弘宣傳)
唐崔慎碑慎孫崔瑨八分書(墨池編宰按朱長文夲作崔&KR0008;攷相世系表胡蘇)
(令崔慎孫五人無名&KR0008;者今改正)
楊泰
楊泰虢州弘農人駕部郎中(唐書宰相世系表)
楊泰工於翰墨有名當世(書史會要)
李寓
李寓郇王禕九世孫成都少尹(唐書宗室世系表)
唐薛平增修家廟碑太和三年馮宿撰裴潾正書李寓
篆(金石錄)
唐玄度
唐玄度(顧炎武云字彦升)文宗時待詔(石經題名云朝議郎權知沔王友)著九
經字樣一卷(唐書藝文志)
文宗開成二年太學立石壁九經上令翰林勒字官唐
玄度復校字體(舊唐書文宗紀)
玄度精於小學推原字畫使有指歸為十體曰古文曰
大篆曰小篆曰八分曰飛白曰薤葉曰懸針曰垂露曰
鳥書曰連珠網羅古今繩墨盖亦無遺(宣和書譜)
玄度十體中作飛白書與散隸相近但增縹緲縈舉之
勢又全用楷法(東觀餘論)
李從簡
李從簡文宗開成初為左金吾衛將軍兼御史中丞貶
復州刺史(冊府元龜)
盤山上有李靖舞劒臺李從簡曾遊十大字刻於石(金)
(石文字記)
張志誠
張志誠善闡人太和中至京師學右軍書甚得其妙南
中士人競從之(雲南通志)
范的
范的(書史會要誤作胡的)唐阿育王山常住田碑開元中齊萬融
撰徐嶠之書碑毁太和中明州刺史于季友作後記屬
處士范的重書之(金石錄)
劉蔚
劉蔚(文宗時人)唐清泉寺大藏經記太和二年劉蔚篆(金石)
(錄)
王珝
王珝(文宗時人)唐衡嶽寺大德瑗公碑太和三年皇甫湜撰
王珝正書(金石錄)
王無悔
王無悔(文宗時人)唐齊德諸州節度使李祐墓誌太和三年
庾敬休撰王無悔八分書(金石錄)
尉遲汾
尉遲汾(文宗時人)唐嵩高靈勝詩太和三年尉遲汾書在中
嶽廟壁(嵩陽石刻記)
王璹
王璹(文宗時人)唐元威明春分投簡陽明洞天詩王璹八分
書太和三年立石(會稽志)
蓋巨源
蓋巨源(文宗時人)唐六譯金剛經太和六年蓋巨源八分書
(金石錄)
董尋
董尋(文宗時人)唐越州龍泉寺碑太和八年布衣董尋重書
(會稽志)
郁文則
郁文則(文宗時人)唐神仙觀碑郁文則行書太和九年建(廖)
(瑜杭州志碑碣目)
鄭師仁
鄭師仁(文宗時人)唐春城院佛殿記太和九年劉慥撰鄭師
仁八分書(金石錄)
楊圩
楊圩(文宗時人)唐龍牙山先大師塔銘太和中楊圩文并篆
在潭州(金石略)
李道夷
李道夷(文宗時人)唐皇甫曙題石佛谷詩開成元年李道夷
正書(金石錄)
丁居晦
丁居晦(文宗時人)唐隂符經序開成二年鄭澣撰丁居晦篆
(金石錄)
盧逕
盧逕(文宗時人)唐文宣王新廟碑開成二年劉禹錫撰盧逕
正書(金石錄)
王辭
王辭(文宗時人)古羅漢塔記開成二年沙門知白述王辭正
書在餘姚縣(會稽志)
陳去病
陳去病(文宗時人)唐寳稱律師塔銘開成四年劉軻撰陳去
病正書(金石錄)
馬纉
馬纉(文宗時人)唐白蘋洲五亭記開成四年白居易撰馬纉
正書(金石錄)
郭虔
郭虔(文宗時人)唐太尉李光顔碑開成五年李程撰郭虔正
書(金石文字記)
裴諸
裴諸(文宗時人)唐司直廳石幢開成五年鄭模撰裴諸書(金)
(石文字記)
顧玄
顧玄(文宗時人)唐寂照和尚碑開成六年顧玄篆額(金石表)
李紳
李紳字公垂潤州人為人短小精悍於詩最有名時號
短李元和初擢進士第武宗時歴拜中書侍郎同中書
門下平章事進門下侍郎封趙郡公諡文肅(唐書夲傳)
唐濠州四望亭記李紳文并書(金石略)
紳法華寺詩筆老字勁無媿前輩(墨池編)
白敏中
白敏中字用晦居易從父弟也長慶初登進士第武宗
時累至同平章事兼刑部尚書集賢史館大學士宣宗
初出為劒南西川荆南節度使懿宗即位徵拜司徒門
下侍郎平章事復輔政終中書令太子太師(舊唐書夲)
(傳)
唐白居易碑白敏中書(墨池編)
歸融
歸融字章之登子元和中及進士第開成中歴遷兵部
尚書累封晉陵郡公(唐書夲傳)
唐義成李德裕德政碑太和六年賈餗撰歸融八分書
(金石錄)
封敖
封敖字碩夫盖州蓨人元和中進士第會昌中歴太常
卿尚書右僕射(唐書夲傳)
封敖屬辭贍敏不為竒澀語而字亦美麗(書史會要)
盧簡求
盧簡求字子臧范陽人長慶元年登進士第會昌末歴
太原尹北都留守充河東節度觀察等使簡求辭翰縱
横長於應變咸通初以太子太師致仕子汝弼後為太
原節度副使使府有龍泉亭簡求節制時手書詩一章
在亭之西壁汝弼每亭中讌集未嘗居賓位西向俛首
而已人士嘉之(舊唐書夲傳)
唐延祚寺禪門大德無積碑盧簡求書(墨池編)
杜牧
杜牧字牧之京兆萬年人(見畫家傳)善屬文第進士復舉賢
良方正會昌中累遷中書舍人牧於詩情致豪邁人號
為小杜以别杜甫云(唐書夲傳)
牧作行草氣格雄健與其文章相表裏(宣和書譜)
杜牧之書張好好詩深得六朝人風韻余見顔柳以後
若温飛卿與牧之亦名家也(容臺集)
李商隠
李商隠字義山懷州河内人開成二年擢進士第歴太
學博士終檢校工部員外郎(唐書夲傳)
商隠四六藁草筆畫雖真夲非用意然字體妍媚意氣
飛動亦可尚也(宣和書譜)
宋賈似道家有李商隠正書月賦(悦生古跡記)
温庭筠
温庭筠太原人夲名岐字飛卿大中初應進士累年不
第徐商鎮襄陽署為廵官咸通中貶為方城尉再遷隋
縣尉卒庭筠著述頗多而詩賦韻格清拔文士稱之(舊)
(唐書夲傳)
湖隂曲温庭筠書似平原而遒媚有態(容臺集)
薛逢
薛逢字陶臣蒲州河東人會昌初擢進士第持論鯁切
以謀略高自標顯歴給事中遷祕書監(唐書夲傳)
薛逢書法渾厚竒秀(書史會要)
任疇
任疇會昌六年為太常博士(舊唐書禮儀志夏姚合集有酬任疇協律日苦雨)
(見寄詩)
疇工行書類歐陽詢得險勁嫵媚之妙(宣和書譜)
張祜
張祜字承吉(晁公武云清河人樂高尚客淮南杜牧為節度使善其詩)處士大中中
卒(唐書藝文志)
唐池州左史洞述張祜書(金石略洞周必大九華山錄云左史寺之後山也其深)
(數丈可達於外左史謂李方玄景業也杜牧之代景業来守故為立名而張祜書之)
盧匡
盧匡(武宗時人)唐李綽云山北盧尚書匡有王内史借船帖
寳惜有年河東張公致書借之不得云只可就看不可
借人也(尚書故實)
唐修文宣王廟記會昌五年裴坦撰盧匡書(金石錄)
崔應
崔應博陵人會昌六年尚書崔公禱河神廟記云公召
從事河東裴處權文其功客有博陵崔應者書於石(文)
(苑英華)
郭圓
郭圓會昌中檢校司門員外郎為劒南李固言從事(唐)
(詩紀事)
唐豫章冠蓋盛集記郭圓書(墨池編)
奚奬
奚奬(武宗時人)尊勝經行書序會昌元年前昭義軍節度使
要籍試右監門率府兵曹參軍上護軍奚奬書在戒珠
寺(會稽志)
吕確
吕確(武宗時人)唐靈應廟碑會昌元年前進士吕確書(會稽)
(志)
李掖
李掖(武宗時人)唐鄭州石井闌記會昌二年李掖書(金石略)
周授
周授(武宗時人)唐五大夫市新橋記會昌三年余球述周授
行書(會稽志)
沈鄯
沈鄯(武宗時人)唐處士鍾離府君墓志吴郡沈鄯正書會昌
三年立在餘杭(廖瑜杭州志碑碣目)
李綜
李綜河中參軍(唐書宰相世系表)
唐池州有待巖記會昌四年李綜書(金石略)
王維真
王維真(武宗時人)唐紫極宫記會昌四年王維真書在夀州
(金石略)
楊倞
楊倞(武宗時人)唐蔚州刺史馬紓墓誌會昌五年楊倞書(金)
(石錄)
采師倫
采師倫(武宗時人)唐重藏舍利記會昌六年采師倫楷書(金)
(石表)
裴休
裴休字公美孟州濟源人擢進士第舉賢良方正異等
為監察御史大中六年進同中書平章事罷為宣武軍
節度使封河東縣子由太子少保分司東都復起歷昭
義河東鳳翔荆南四節度贈太尉休能文章書楷遒媚
有體法(唐書夲傳)
江南廬山多裴休題寺塔諸額皆真率可愛(米芾書史)
太山建化城寺休鎮太原寺僧粉額陳筆硯以俟休休
以衣袖揾墨書之極遒健逮歸妾侍見其霑渥休曰吾
適以代筆也(墨池編)
唐世書學甚盛皆不為釋典所用梁肅房融其書不傳
惟裴休深於内典兼臨池之能(容臺集)
司空輿
司空輿河中虞鄉人圖之父有風幹大中時終戶部郎
中(唐書夲傳商唐書藝文志輿大中州刺史)
司空圖云先大夫以書受知於裴公休(司空圖書屏記)
柳仲郢
柳仲郢字諭蒙京兆華原人(公綽子)元和末及進士第為
校書郎宣宗初歷戶部吏部侍郎封河東縣男咸通五
年為太平節度使仲郢嘗手鈔六經司馬遷班固范曄
史皆一鈔魏晉及南北朝史再又類所鈔它書凡三十
篇號柳氏自備旁錄仙佛書甚衆皆楷小精真無行字
(唐書夲傳)
崔龜從
崔龜從字玄吉博州人初舉進士復以賢良方正拔萃
三中其科拜右拾遺大中四年以中書侍郎同中書門
下平章事再歲罷為宣武軍節度使(唐書夲傳)
龜從片文遺帖為世所寳今宛陵行書帖乃其一耳(宣)
(和書譜)
魏謩
魏謩字申之魏州曲城人徵五世孫擢進士第宣宗時
同中書門下平章事大中十年領劒南西川節度使召
拜吏部尚書(唐書夲傳)
唐李弘澤碑魏謩書(墨池編)
令狐綯
令狐綯字子直楚子舉進士擢累左補闕大中初入翰
林為學士襲彭陽男進同中書門下平章事輔政懿宗
嗣位拜司空僖宗初終鳳翔節度使(唐書夲傳)
宋王禹偁云頃年收得令狐補闕毛詩音義其夲乃會
昌三年所寫數行殘闕後人添之其筆蹟乃工部畢侍
郎所補也(王禹偁小畜集)
令狐渙
令狐渙綯子登進士第位至中書舍人(舊唐書夲傳)
唐安昌寺碑周庾信撰乾寧元年令狐渙重書(金石錄)
令狐澄
令狐澄(綯之從姪)進士登第累辟使府(舊唐書夲傳)
唐令狐楚登白樓賦咸通二年令狐澄書(金石錄)
李景讓
李景讓字後已并州文水人性方毅有守大中中歷進
御史大夫出拜西川節度使諡曰孝(唐書夲傳)
景讓書稱前人墨帖類非以書得名然世之寳藏者特
以其人耳景讓德望議論一世所宗行書又足以追配
古人宜其翰墨有傳也(宣和書譜)
許渾
許渾字用晦(晁公武云太和六年進士)大中睦州郢州二刺史(唐書)
(藝文志)
劉涇收許渾烏絲闌手寫詩一百篇字法極不俗(米芾)
(書史)
李羣玉
李羣玉字文山澧州人裴休觀察湖南厚延致之及為
相以詩論薦授校書郎(唐書藝文志)
羣玉好吹笙善急就章喜食鵝東歸盧肇送詩云妙吹
應諧鳳工書定得鵝(唐詩紀事)
羣玉詩筆妍麗美華翰(晁公武郡齋讀書志)
鄭嵎(集古錄作鄭螭)
鄭嵎字賓先大中五年進士第有津陽門詩一卷(唐詩)
(紀事)
嵎長安人善八分(書史會要)
顔稷
顔稷(宣宗時人)唐段柯古靖居寺碑大中中作左金吾長史
顔稷所書殊有楷法(東觀餘論)
李侗
李侗(宣宗時人)唐衡州門記大中四年李侗為刺史因治郡
署立通門刻石記其封所夲不見書撰人名盖侗所為
也(廣川書跋)
王藩
王藩臨沂人戶部郎中(唐書宰相世系表)
唐萬石君廟記大中十三年石晏撰王藩行書并篆(金)
(石錄)
裴申之
裴申之(宣宗時人)唐吕温祭舜廟文大中元年裴申之正書
(金石錄)
蔡陵
蔡陵(宣宗時人)唐張仁憲神道碑大中二年幽州節度掌書
記李儉撰幽州節度參軍蔡陵八分書(歐陽棐集古錄)
(目)
慕容鎬
慕容鎬(宣宗時人)唐淮陽太守李公廟記大中三年李謙撰
慕容鎬正書(金石錄)
徐璋
徐璋(宣宗時人)唐般若心經大中五年徐璋篆(金石錄)
譚邠
譚邠(宣宗時人)唐醉吟先生傳并李商隠墓碑大中五年譚
邠正書(金石錄)
董景仁
董景仁(宣宗時人)唐杜順和尚行記大中六年杜殷撰董景
仁草書(金石表)
李儔
李儔(宣宗時人)唐贈太尉李固言碑大中六年李珏撰三從
姪儔正書(金石錄)
蕭起
蕭起(宣宗時人)唐大覺禪師二碑大中八年一李吉甫撰蕭
起正書一丘丹撰蕭起行書(金石錄)
韓抗
韓抗(宣宗時人)唐睿宗與司馬鍊師書三通玄宗與司馬鍊
師書一通五言詩一首司馬承禎状一通并批荅大中
八年韓抗正書(金石文字記)
魏庾
魏庾(宣宗時人)唐陽翟縣水亭記大中十年魏庾撰并正書
(金石錄)
李衮
李衮(宣宗時人)唐興聖寺記大中十年李衮正書(金石錄)
李翊
李翊(宣宗時人)唐金氏墓銘大中十二年鄉貢進士李翊述
并書吴(興掌故集)
楊滌
楊滌(宣宗時人)唐楊滌妻張氏墓誌大中十三年楊滌自撰
并正書行書(金石錄)
杜英
杜英(宣宗時人見唐書藝文志)唐儒宫碑大中十三年沈佐黃撰杜
英正書并篆(金石錄)
沈瑊
沈瑊(宣宗時人)唐新剏清雲禪院記大中十四年吴興沈瑊
述并書(王象之輿地碑目)
王君平
王君平(宣宗時人)唐崇聖寺復牙碑大中中孫朴撰王君平
行書(金石錄)
俞珣
俞珣(宣宗時人)唐大中八年俞珣書陳果仁告身并捨宅造
寺疏(集古錄)
崔平
崔平(宣宗時人)唐贈齊州刺史崔府君碑大中八年崔平書
(金石略)
鄭言
鄭言(宣宗時人)唐文宣王新廟碑大中年祕書郎鄭言撰并
書(吴興掌故集)
畢諴
畢諴字存之黃門監構從孫通經史工辭章太和中舉
進士書判拔萃懿宗時以禮部尚書同中書門下平章
事終河中節度(唐書夲傳)
唐邠州五夫人堂記畢諴文并書(金石略)
王鐸
王鐸字昭範宰相播昆弟子也會昌初擢進士第咸通
後仕寖顯歷禮部尚書進同中書門下平章事拜司徒
封晉國公終義成節度使(唐書夲傳)
唐白敏中碑咸通三年畢諴撰王鐸書(金石略)
高駢
高駢字千里南平郡王崇文孫也家世禁衛頗修飾折
節爲文學昭宗時歴淮南節度副大使封渤海郡王(唐)
(書夲傳)
唐磻溪廟記咸通二年張翔撰高駢書駢為將筆研固
非其所事然字亦不俗(集古錄)
陸肱
陸肱大中九年登進士第咸通中自振武從事試平判
入等後牧南康郡(唐詩紀事)
唐杜甫冬日洛城北謁玄元皇帝廟詩陸肱書(金石略)
丁飛舉
丁隱君名飛舉字翰之濟陽人讀老子莊周書善養生
能鼓琴居錢塘龍泓洞之左右綸巾布裘貌古而意澹
好古文樂聞歌詩時時書細字作文紀事皆有楷法(陸)
(龜蒙甫里先生集)
盧肇
盧肇字子發袁州人咸通歙州刺史(唐書藝文志竒玉泉子云肇有才)
(李德裕左宦宜陽肇投以文卷由此見知會昌三年及第)
林藴云藴咸通末為州刑掾時廬陵盧肇罷南浦太守
歸宜春藴竊慕小學因師於盧公子弟安期歲餘盧公
忽相謂曰子學吾書但求其力耳吾昔授教於韓吏部
其法曰撥鐙今將授子子勿妄傳推拖撚拽是也(林藴)
(撥鐙法序)
盧肇以文翰知名海内而工於書札(書史會要)
唐定州文宣王廟記大中十三年盧肇撰并正書(金石)
(錄)
盧安期
盧安期(僖宗時人)林藴師於盧公子弟安期(林藴撥鐙法序)
林藴
林藴字復夢泉州莆田人藴世通經西川節度使韋臯
辟推官累遷禮部員外郎出為邵州刺史(唐書夲傳)
藴師盧肇子弟安期後得肇授撥鐙法從此書日進(書)
(史會要)
于僧翰
于僧翰筆畫遒勁亦自成一家為流俗所貴(集古錄)
僧翰以八分稱於咸通之際繩規甚備(墨池編)
僧翰與貝冷該俱擅名江左僧翰師韓擇木之體妍美
參用篆法故比冷該為勝(宣和書譜)
貝冷該(集古錄作貝靈該)
貝冷該工八分學明皇書(宣和書譜)
于範
于範書險瘦自有體裁範書自序感戀增懷皆書詞所
避咸通間唐制不行於天下久矣(廣川書跋)
王武陵朱宿
王武陵朱宿(東坡遊惠山詩序云唐處士)唐宿惠山寺詩咸通十二
年王武陵朱宿竇羣正書(金石錄)
任廸
任廸(懿宗時人)唐處州孔子廟碑(元和中韓愈撰刺史李繁立)任廸行書
咸通四年刺史王通古重立(廣川書跋)
王隋
王隋(懿宗時人)唐大慶寺衆尼粥田記咸通三年裴澹述王
隋正書(會稽志)
劉鏞
劉鏞(懿宗時人)唐尊勝陀羅尼經咸通四年潼州押衙王剬
造建州司戶參軍劉鏞書(金石文字記)
康惟蔚
康惟蔚(懿宗時人)唐節度使畢公碑咸通六年康惟蔚書(金)
(石略)
鄭彦藻
鄭彦藻(懿宗時人)唐黃州修文宣王廟記咸通六年鄭彦藻
八分書(金石略)
張景琮
張景琮(懿宗時人)唐雲居寺主律大德神道碑銘咸通八年
潛江棲夷子何籌撰盧龍節度驅使官張景琮書并篆
額(國門近游錄)
裴光遠
裴光遠(懿宗時人)唐襄州延慶院經藏記咸通九年裴光遠
八分書(金石略)
梁知至
梁知至(懿宗時人)唐盤山上方道宗大師碑咸通九年沙門
知宗撰節度判官梁知至書(吉金貞石志)
柳知微
柳知微(懿宗時人)唐孔府君岑父神道碑咸通十一年鄭絪
撰柳知微書(集古錄)
柳仲年
柳仲年(官太祝見舊唐書禮儀志)唐同昌公主碑咸通十一年韋保
衡撰柳仲年正書(金石錄)
鄭承規
鄭承規(懿宗時人)唐碧落碑釋文咸通十一年鄭承規書(金)
(石表)
王鋗
王鋗書尊勝經咸通十三年聞人銖造(輿地碑目)
王修已
王修已書尊勝經小字咸通十五年在禹跡寺(輿地碑)
(目)
盧知猷
盧知猷(唐書云字子謩)范陽人登進士第釋褐祕書省正字僖
宗時歴遷太常卿工部戶部尚書昭宗在華下進位太
子太師檢校司空知猷器度長厚文辭美麗尤工書落
簡措翰人争摸倣(舊唐書本傳)
知猷善書有楷法(唐書本傳)
蕭遘
蕭遘字得聖咸通中擢進士第拜右拾遺姿㝢秀偉氣
孤峻乾符中拜同中書門下平章事封楚國公(唐書本傳)
遘之字書雖罕傳於世觀其景公幽公二帖筆蹟有廊
廟之氣而足規矩(宣和書譜)
盧攜
盧攜字子升范陽人擢進士第乾符中累進同中書門
下平章事拜中書侍郎與鄭畋俱李翺甥同位宰相終
太子賓客(唐書本傳)
攜臨池妙訣云書非口傳手授而云能知未之見也小
子蒙昧常有心焉而良師不遇天機懵然(書苑菁華)
劉崇龜
劉崇龜字子長滑州胙人擢進士僖宗時終清海軍節
度使(唐書本傳)
唐昭覺寺碑中和五年蕭遘撰劉崇龜正書(金石錄)
王敬武
王敬武青州人中和中平盧節度使(唐書本傳)
大醫丞樂君珍蓄唐人一帖云委曲付師範乃王敬武
與其子師範書(東觀餘論)
司空圖
司空圖字表聖咸通末擢進士僖宗時累遷中書舍人
景福中拜諫議大夫不赴再以戶部侍郎召身謝闕下
數日即引去昭宗在華召拜兵部侍郎以足疾固自乞乃
聽還圖居中條山王官谷自目為耐辱居士(唐書本傳)
司空圖行書妙知筆意(宣和書譜)
元章所收有司空圖贈梁廣歌(寳章待訪錄)
唐彦謙
唐彦謙字茂業(宰相世系表云彦謙號鹿門先生)并州晉陽人(見畫家傳)咸
通末應進士才高負氣無所屈降十餘年不第中和中王
重榮辟為從事歴晉絳二州刺史彦謙博學多藝文詞壮
麗至於書畫音樂博飲之技無不出於輩流(舊唐書本傳)
唐王重榮德政碑中和四年歸仁澤撰唐彦謙書(墨池編)
張彦遠
張彦遠(郭若虚云字愛賓)文規子博學有文辭(舊唐書云大中初由左補闕為)
(祠部員外郎)乾符初至大理卿(唐書本傳)
彦遠能文工字學隸書外多喜作八分書彦遠既世其
家乃富有典刑而落筆不愧作者嘗作法書要錄十卷
歴代名畫記十卷自序其右曰得此二者則書畫之事
畢矣又嘗以八分錄前人詩什數章至其倣古出竒亦
非凡子可到(法書要錄夲傳)
三祖大師碑隂記咸通三年舒州刺史張彦遠書(唐文)
(粹)
唐淮山廟詩張彦遠隸書(墨池編)
鄭賨
鄭賨字貢華乾符進士第(唐書藝文志)
賨天復中挈家自華至陳遷徙無常未嘗廢詞翰以楷
法題經藏詩云萬藴千牌次碧牙縹箋金字間明霞筆
法清古有羲獻典則(宣和書譜)
孫自牧
孫自牧(僖宗時人)劉禹錫國學新修五經壁記曰今石刻末
云乾符二年毛詩博士孫自牧以家夲重校勘定七月
十八日書(劉賓客集)
孫位
孫位(僖宗時人見畫家傳)會稽山處士有道術兼工書畫(郭若虚)
(圖畫見聞志)
吴華
吴華(僖宗時人)唐李商隠佛頌廣明元年吴華篆書(金石錄)
李郜
李郜(僖宗時人)唐鳳翔節度使李昌言德政碑李郜書(金石)
(略)
張峒
張峒(僖宗時人)唐金山寺石碣光啓二年建有國子祭酒張
峒題詩勒石(盤山志)
陸希聲
陸希聲蘇州吴人博學善屬文商州刺史鄭愚表為屬
累擢歙州刺史昭宗聞其名召為給事中歷同中書門
下平章事在位無所輕重以太子太師罷(唐書夲傳)
古之善書鮮有得筆法者希聲得之凡五字擫押鉤格
抵謂之撥鐙法希聲自言昔二王皆傳此法至陽冰亦
得之希聲以授沙門𧦬光光後入為翰林供奉希聲猶
未達以詩寄𧦬光云筆下龍蛇似有神天地雷雨變逡
廵寄言昔日不龜手應念江頭洴澼人𧦬光感其言引
薦(唐詩紀事)
希聲家世有書名六世伯父柬之以草書高天下四世
祖景融博學工書擅名至希聲一出遂能復振家法(宣)
(和書譜)
陸扆
陸扆字祥文宰相贄族孫為陜人初名允廸光啓二年
擢進士第累遷翰林學士中書舍人扆工屬辭敏速若
注射然昭宗優遇之累封嘉興縣男徙戶部侍郎同中
書門下平章事進中書侍郎封吴郡公(唐書本傳)
扆善作真字有贈𧦬光草書歌筆蹟不減古人(宣和書)
(譜)
李磎
李磎字景望江夏人祖鄘北海太守邕之姪孫磎博學
多通文章秀絶大中進士第昭宗時歴遷禮部尚書中
書門下平章事磎自在臺省聚書至多手不釋卷時人
號曰李書樓贈司徒諡曰文子(舊唐書夲傳)
唐泗州重修鼓角樓記李磎書(金石略)
磎書見於楷法皆有勝韻(宣和書譜)
崔遠
崔遠博陵人有文而風致整峻乾寧中以兵部侍郎同
中書門下平章事遷中書侍郎從遷洛罷為尚書右僕
射(唐書夲傳)
遠贈𧦬光帖楷體可喜(宣和書譜)
柳玭
柳玭仲郢子以明經補祕書正字由書判拔萃累轉左
補闕文德元年以吏部侍郎拜御史大夫清直有父風
(唐書夲傳)
柳玭善書東川節度使顧彦暉請書德政碑玭曰若以
潤筆為贈即不敢從命(容齋隨筆)
韓偓
韓偓字致光京兆萬年人擢進士第歴為翰林學士遷
中書舍人昭宗在鳳翔遷兵部侍郎進承旨(唐書夲傳)
唐韓偓有手寫詩百餘篇在其四世孫奕處字淳勁可
愛慶歴中奕詣闕獻之又見偓送𧦬光上人詩亦墨蹟
也與此無異(夢溪筆談)
韓致光十一帖字字筆到(黃山谷集)
宋賈似道家有韓偓芝蘭帖(悦生古跡記)
吴融
吴融字子華越州山隂人融學自力富辭調龍紀初及
進士第昭宗時歴進戶部侍郎翰林承旨(唐書本傳)
元章所收有吴融博士歌(寳章待訪錄)
融作草書歌論古人筆意行書字畫稱是觀其書自可
以意得也(宣和書譜)
杜荀鶴
杜荀鶴(陶宗儀云字彦之全唐詩話云牧之微子)池州人大順二年進士善
為詞句切理宣州田頵重之嘗以牋問至梁祖薦為翰
林學士主客員外天祐初病卒荀鶴自號九華山人(晁)
(公武郡齋讀書志)
荀鶴書筆力遒健猶有晉唐遺風(宣和書譜)
楊鉅
楊鉅字文碩收子也(唐書云同州馮翊人)昭宗時翰林學士吏部
侍郎(唐書藝文志)
鉅得正書體沈著處類鍾繇而點畫則柳公權法也(宣)
(和書譜)
楊涉
楊涉(宰相世系表云字文川)昭宗時仕至吏部侍郎哀帝時進同
中書門下平章事為人端重有禮法(唐書夲傳)
楊涉篆籀亦著功勤(書史會要)
裴說
裴說天復二年登甲科(文獻通考云說天祐三年進士状頭後為禮部員外郎)其
詩以苦吟難得為工(唐詩紀事)
說以行草著名(書史會要)
柳懷素
柳懷素字知白河東人(唐書宰相世系表)
唐濟安侯廟記在華州諫議大夫李巨川撰拾遺柳懷
素書(王氏法書苑)
章孝規
章孝規(唐末處士)嘗為路魯瞻書雲南木夾其詞則進士胡
曾所為草書藴藉有餘對之可喜(宣和書譜)
温述
温述(昭宗時人)唐新州安昌寺碑乾寧中周庚撰令狐渙書
温述篆(墨池編)
趙榖
趙榖(昭宗時人)唐陳州流杯亭碑隂記光化中趙榖書(金石)
(略)
于景休
于景休(昭宗時人)唐胡夫人墓誌天復二年京兆于景休撰
并書(輿地碑目)
王說
王說(昭宗時人)唐梁公儒碑天祐中于廣撰王說書(集古錄)
王崇裕
王崇裕(哀帝時人)唐神福山寺靈跡記天祐四年王居仁撰
王崇裕楷書(金石表)
高諷
高諷(唐末人)修文宣王廟院記高諷撰并書天祐十五年
(金石文字記)
王仁恭
王仁恭(唐末人)重修法門寺塔廟記薛昌序撰王仁恭楷
書天祐十九年立在扶風縣(金石表號按唐書天祐乃昭宗年止有元年哀帝)
(立仍之而未改亦僅四年而止二碑所稱十五年十九年已是梁末帝時而尚稱天祐則不臣於梁可知故附)
(於唐末)
御定佩文齋書畫譜卷二十九
