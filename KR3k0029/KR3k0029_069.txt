羣書考索後集卷三
宋章如愚編
官制門
緫序類(左右衞)(左右驍衞)(左右武衞)(左)
(右威衞)(左右領衞)(左右金吾衛)(左)
(右監門衞)(左右千牛衞)(左右共十六)
(衞將軍緫三十員局官緫一百二十八員)
左右衞上將軍(各一人)大將軍(各一人)將軍(各二人)掌
宫禁宿衞凡五府及外府皆緫焉將軍掌貳上將軍之
事(武德五年改左右翊衞曰左右衞府左右驍騎衞曰)
(左右驍騎府左右屯衞曰左右威衞左右禦衞曰左右)
(領軍衞左右備身府曰左右府唯左右武衞府左右監)
(門府左右候衞仍隋不改顯慶五年改左右府曰左右)
(千牛衞龍朔二年左右衞府驍衞府武衞府皆省府改)
(左右威衞曰左右武威衞左右領軍衞曰左右戎衞左)
(右候衞曰左右金吾衞左右監門府曰左右監門衞左)
(右千牛府曰左右奉宸衞後又曰左右千牛衞咸亨元)
(年改左右戎衞曰領軍衞武后光宅元年改左右驍衞)
(曰左右武威左右武衞曰左右鷹揚衞左右武衞曰左)
(右豹韜衞左右領軍衞曰左右玉鈐衞貞元二年初置)
(十六衞上將軍左右衞)
長史(各一人)掌判諸曹五府外府廩祿卒伍軍團之
名數錄事參軍事(各一人)掌受諸曹及五府之外
事倉庫參軍事(各二人)掌五府文官勲考假使祿
俸公廨田園食料毉藥過所(武后長安初改鎧曹曰)
(胄曹中宗復舊先天元年又曰胄曹開元初諸衞司)
(倉司兵騎兵參軍改曰倉曹武曹騎曹胄曹參軍事)
兵曹參軍事(各二人)掌五府武官宿衞番第騎
曹參軍事(各一人)掌外府雜畜簿帳牧養胄曹參
軍事(各一人)掌兵械公廨興繕罰讁奉車都尉掌
馭副車有其名而無其人駙馬都尉無定員親
衞之府一曰親府勲衛之府二一曰勲一府二曰勲二
府翊衞之府二一曰翊一府二曰翊二府凡五府每
府中郎將一人左右郎將一人親衞勲衞翊衞緫四
千九百六十三人兵曹參軍事(各一人)校尉(各五)
(人)每校尉有旅帥二人每旅帥各有隊正二十人副
隊正二十人五府郎將掌領校尉旅帥親衞勲衞
之屬宿衞者而緫其府事左右郎將貳焉番上者
以為薄士於大將軍而配以職唐親衞勲衞置驃騎
將軍車騎將軍翊衞置車騎將軍武德七年改驃騎
將軍為中郎將車騎將軍皆為郎將分左右以親衞
曰一府勲衞翊衞曰二府謂之三府衞諸衞翊衞及
率府親勲衞府曰三衞永徽三年避太子諱改中郎
將曰旅賁郎郎將曰翊軍郎太子廢復舊
左右驍衞上將軍(各一人)大將軍(各一人)將軍(各一人)
掌同左右衞凡翊府之翊衞外府豹騎番上者分配之
凡分兵守諸門在皇門四面宫城内外則與左右衞分
知助鋪
長史各一人
錄事參軍事各一人
倉曹參軍事各一人
兵曹參軍事各一人
騎曹參軍事各一人
胄曹參軍事各二人
左右司階各二人
左右中候各三人
左右司戈各五人
左右執戟各五人
左右翊中郎將
府中郎將各一人
左郎將各一人
右郎將各一人
兵曹參軍事各一人
校尉各五人
旅帥各五十人
隊正各二十人
副正各二十人
左右武衞上將軍(各一人)大將軍(各一人)將軍(各二人)
掌同左右衞凡翊府之翊衞外府熊渠番上者分配之
長史各一人
錄事參軍事各一人
倉曹參軍事各二人
兵曹參軍事各二人
騎曹參軍事各一人
胄曹參軍事各一人
左右司階各二人
左右中候各三人
左右司戈各五人
左右執戟各五人
長上各二十五人
左右翊中郎將府官同驍衞
左右威衞上將軍(各一人)大將軍(各一人)將軍(各二人)
掌同左右衞凡翊府之翊衞外府羽林番上者分配之
凡分兵主守則知皇城東面助之
長史各一人
錄事參軍事各一人
倉曹參軍事各二人
兵曹參軍事各二人
騎曹參軍事各二人
胄曹參軍事各一人
左右司階各二人
左右中候各三人
左右司戈各五人
左右執戟各五人
長上各二十人
左右翊中郎將府官同驍衞
左右領軍衞上將軍(各一人)大將軍(各一人)將軍(各二)
(人)掌同左右衞凡翊府之翊衞外府射聲番上者分配
之凡分兵主守則知皇城西面助鋪及京城苑城諸門
長史各一人
錄事參軍事各一人
倉曹參軍事各二人
兵曹參軍事各二人
騎曹參軍事各一人
胄曹參軍事各一人
左右司階各二人
左右中候各三人
左右司戈各五人
左右執戟各五人
長上各二十五人
左右翊中郎將府官同驍衞
左右金吾衞上將軍(各一人)大將軍(各一人)將軍(各二)
(人)掌宫中京城廵警𤇺候道路水草之宜凡翊府之翊
衞及外府佽飛番上皆屬焉
騎曹參軍事掌外府雜畜簿帳牧養之事胄曹參
軍事掌同左右衞大朝會行從給青龍旗䂍矟於衞
尉
長史各一人
錄事參軍事各一人
倉曹參軍事各二人
兵曹參軍事各二人
騎曹參軍事各二人
胄曹參軍事各一人
左右司階各二人
左右中候各三人
左右司戈各五人
左右執戟各五人
左右街使各一人
判官各二人
左右翊中郎將府官如驍衞
左右翊中郎將府中郎將掌領府屬督京城左右六街
鋪廵警左右街使掌分察六街徼廵
左右監門衞上將軍(各一人)大將軍(各一人)將軍(各二)
(人)掌諸門禁衞及門籍
兵曹參軍事兼掌倉曹胄曹兼掌騎曹
左右翊中郎將府中郎將掌莅宫殿城門皆左入右出
中郎將各四人
長史各一人
錄事參軍事各一人
兵曹參軍事各一人
胄曹參軍事各一人
左右千牛衞上將軍(各一人)大將軍(各一人)將軍(各二)
(人)掌侍衞及供御兵仗以千牛備身左右執弓箭宿衞
胄曹參軍事掌甲仗凡御仗之物二百一十有九羽
儀之物三百自千千以下分掌之騎曹中郎將(各)
(二人)長史(各一人)錄事參軍事(各一人)兵曹
胄曹參軍事(各一人)左右翊中郎將府中郎將掌
供奉侍衞凡千牛及備身左右以御刀仗升殿
諸衛折衝都尉府掌領屬備宿衛
每府折衝都尉一人
左右果毅都尉各一人
别將各一人
長史各一人
兵曹參軍事各一人
校尉五人
旅帥十人
隊正二十人
副隊正二十人
左右果毅都尉掌貳都尉
左右羽林大將軍(各一人)將軍(各三人)掌統北衙禁兵
督攝左右廂飛騎儀仗
長史各一人
錄事參軍事各一人
倉曹參軍事各一人
兼緫騎曹事各一人
兵曹參軍事各一人
胄曹參軍事各一人
司階各二人
中候各三人
司戈各五人
執戟各五人
長上各十人
左右翊衞中郎將府中郎將一人
左右中郎一人
左右郎將一人
兵曹參軍事一人
校尉五人
旅帥十人
隊正二十人
副隊正二十人
左右龍武軍大將軍(各一人)統軍(各一人)將軍(三人)掌
同羽林
長史各一人
錄事參軍事各一人
倉曹參軍事
兵曹參軍事各一人
胄曹參軍事各一人
司階各二人
中候各三人
司戈各三人
執戟各五人
長上各十人
左右神武軍大將軍(各一人)統軍(各一人)將軍(三人)緫
衙前射生兵
長史各一人
錄事參軍事各一人
倉曹參軍事各一人
兵曹參軍事各一人
胄曹參軍事各一人
司階各二人
中候各三人
司戈各三人
執戟各五人
長上各十人
左右神策軍大將軍(各一人)統軍(各二人)將軍(各四人)
掌衞兵及内外八鎮兵
護軍中尉各一人
中護軍各一人
判官各三人
都勾判官各二人
勾覆官各一人
表奏官各一人
支計官各一人
孔目官各二人
驅使官各二人
自長史以下員數如龍武軍(左右龍武左右神武左)
(右神策號六軍貞元二年神策軍置大將軍將軍十)
(四年置統軍品秩同六軍始殿前左右神威軍有大)
(將軍統軍將軍元和初為一軍號天威軍八年廢以)
(軍隸神策人馬軍步軍將軍及指揮使等仗馬軍大)
(將軍知軍事天復三年廢神策軍四年復置神策軍)
東宫官
三師太子太傅太保(各一人)掌輔道皇太子
三少少師少傅少保(各一人)掌曉三師德行以諭皇太
子自太師以下唯其人不必備(先天六年開府置令丞)
(各一人隸詹事府尋廢)太子賓客(四人)掌侍從規諫
贊相禮儀(貞觀十八年以宰相兼賓客開元中定員四)
(人太宗時晉王府有侍讀及為太子亦置焉其後或置)
(或否開元初十王宅引辟學士書者入教亦為侍讀)
一詹事府詹事府太子詹事(一人)少詹事(一人)掌統三
寺十率府之政少詹事為之貳丞(二人)掌判府事主
簿(一人)錄事(二人隋廢詹事府武德初復置龍朔二年)
(曰端尹府詹事曰端尹少詹事曰少尹武后光宅元年)
(改曰宫尹府詹事曰宫尹少詹事曰少尹)司直(二人)
掌糾劾宫僚及率府之兵
二春坊左春坊左庶子(二人)掌侍從贊相駮正啟奏緫
司經典膳藥典設宫門六局司議郎(二人)掌侍從規
諫駮正啟奏左諭德(二人)掌諭皇太子以道德隨事
諷贊左贊善大夫(五人)掌傳令諷過失贊禮儀(隋有)
(内允武德三年改曰中舍人隸門下坊貞觀初曰中允)
(十八年置司議郎永徽三年避皇太子名復改中允曰)
(内允太子廢復舊龍朔二年改門下坊曰左春坊左庶)
(子曰左中護中允曰左贊善大夫司議郎分左右置左)
(右諭德各一人咸亨元年皆復舊司議郎廢分左右其)
(後諭德廢而司議郎復分儀鳳四年置左右贊善大夫)
(各十人以同姓為之景雲二年始兼用庶姓改門下坊)
(曰左春坊復置諭德庶子以比侍中中允以比門下侍)
(郎司議郎以比給事中贊善大夫以比諫議大夫諭德)
(以比散騎常侍右春坊右庶子以比中書令中舍人以)
(比中書侍郎太子監國則庶子比尚書令)崇文館學
士(二人)掌經籍圖書教授諸生校書郎(二人)掌校理
書籍(貞觀十三年置崇賢館顯慶元年置學生二十人)
(上元二年避太子名改曰崇文館有學士直學士及仇)
(校皆無常員無其人則庶子領館事開元七年改仇校)
(曰校書郎乾元初以宰相為學士緫館事貞元八年隸)
(左春坊)
司經局洗馬(二人)掌經籍出入侍從文學(三人)分
知經籍侍奉文章校書(四人)掌校刊經史(唐改太)
(子正書曰正字龍朔三年改司經局曰桂坊罷隸左)
(春坊領崇玄館比御史臺以詹事一人為令比御史)
(大夫司直二人比御史以洗馬為司經大夫置文學)
(四人錄事一人三年改司經大夫曰桂坊大夫糾正)
(違失咸亨元年復隸左春坊省錄事)典膳局典膳
郎(二人)丞(二人)掌進膳嘗食丞為之貳(龍朔二年改)
(典膳監曰典膳郎)藥藏局藥藏郎(二人)丞(二人)掌
和毉藥丞為之貳内直局内直郎(二人)丞(二人)掌
符璽衣服繖扇几案筆硯垣墻(龍朔二年改監曰内)
(直郎副監曰丞)典設局典設郎(四人)丞(二人)掌湯
沐燈燭宫門局宫門郎(二人)丞(二人)掌宫門管籥
(龍朔三年改宫門監曰宫門郎)
右春坊右庶子(二人)舍人(二人)掌侍從獻納啟奏中舍
人為之貳太子舍人(四人)掌行令書表啟通事舍
人(八人)掌導宫臣辭見承令勞問右諭德(一人)右贊
善大夫(五人)錄事(一人)主事(二人隋内舍人隸典書坊)
(武德初改曰中舍人管記舍人曰太子舍人永徽元年)
(避太子名復改中舍人曰内舍人龍朔二年改典書坊)
(曰右春坊右庶子曰右中護中舍人曰左贊善大夫舍)
(人曰右司議郎)
三寺家令寺令(一人)掌飲膳倉儲緫食官典倉司藏三
署皇太子出入則乘軺車為導
丞(二人)掌判寺事凡三署出納皆刺於詹事主簿
(一人唐改司府令曰家令龍朔二年改家令寺曰宫)
(府寺家令曰大夫)食官署令(一人)丞(二人)掌飲膳
酒醴典倉署令(一人)丞(二人)掌九榖醯醢庶羞器
皿燈燭司藏署令(一人)丞(二人)掌庫藏財貨出納
營繕
率更寺令(一人)掌宗族次序禮樂刑罰及漏刻之政
丞(一人)掌貳令事主簿(一人)掌印勾(龍朔二年改)
(曰司更寺令曰司更大夫)
僕寺僕(一人)掌車輿乘騎儀仗喪葬緫廐牧署
丞(一人)掌判寺事主簿(一人)掌廐牧畜養車騎駕
馭儀仗(龍朔二年改曰馭僕寺僕曰大夫)廐牧署
令(一人)丞(二人)掌車馬閑廐牧畜
十率太子左右率府率(各一人)副率(各二人)掌兵仗儀
衛(武德五年改左右侍率曰左右衛率府左右武侍衛)
(曰左右宗衛率府左右宫門將曰左右監門率府龍朔)
(二年改左右衛率府曰左右典戎衛左右宗衛率府曰)
(左右司禦率府左右虞候率府曰左右清道衛左右内)
(率府曰左右奉裕衛左右監門率府曰左右崇掖衛武)
(后垂拱中改左右監門率府曰左右鶴禁衛神龍元年)
(改左右司禦率府曰左右宗衛府左右清道衛曰左右)
(虞候率府景雲二年左右宗衛府復曰左右司禦率府)
(開元初左右虞候率府復曰左右清道率府)
長史(各一人)掌判諸曹府錄事參軍事(各一人)倉
曹參軍事掌文官簿書兵曹參軍事掌武官簿書
胄曹參軍事掌器械騎曹參軍事(各一人)營繕
司階(各一人)上中候(各二人)司戈(各二人)執戟(各一)
(人)散長上(各十人)
親府勲府明府三府每府
中郎將(各一人)左右郎將(各一人)中郎將郎將掌其
府校尉旅帥及親勲翊衛之屬宿衛而緫其事兵
曹參軍事(各二人)掌判句校尉(各五人)旅帥(各十)
(人)隊正(各二十人武德元年改功曹曰親衛義曹曰)
(勲衛良曹曰明衛置三府)
太子左右司禦率府率(各一人)副率(各二人)掌同左右
衛凡諸曹及外府旅賁番上者隸焉
長史(各一人)錄事參軍事(各一人)倉曹參軍事兵
曹參軍事胄曹參軍事騎曹參軍事(各一人)司
階(各一人)中候(各二人)司戈(各二人)執戟(各三人)親
衛勲衛翊衛三府中郎將以下如左右衛率府
太子左右清道率府率(各一人)副率(各二人)掌晝夜廵警
長史(各一人)錄事參軍事(各一人)倉曹參軍事兵
曹參軍事胄曹參軍事(各一人)司階(各一人)左右
中候(各二人)左右司戈(各二人)左右執戟(各三人)親
衛勲衛翊衛三府中郎將以下如左右衛率府
太子左右監門率府率(各一人)副率(各二人)掌諸門禁
衛衛凡財物器用出者有籍
長史(各一人)錄事參軍事(各一人)兵曹參軍事(各一)
(人)兼領倉曹胄曹(各一人)監門直長(七十八人唐改)
(宫門將曰監門率直事曰直長有錄事一人史二人)
(亭長一人掌固二人兵曹府二人史二人胄曹府二)
(人史三人)
太子左右内率府率(各一人)副率(各一人)掌千牛供奉
之事
長史(各一人)錄事參軍事(各一人)兵曹參軍事(各一)
(人)兼領倉曹胄曹參軍事(各一人唐置兵曹改司使)
(左右復曰千牛備身主射左右復曰備身左右弓箭)
(備身去弓箭之名龍朔三年改千牛備身曰奉裕開)
(元中千牛備身備身左右并為千牛有備身二十八)
(人主仗四十人錄事一人吏二人兵曹府一人史二)
(人胄曹府一人史一人)
王府官傅(二人)掌輔政過失
諮議參軍事(一人)掌訐謀議事友(一人)掌侍游處
規諷道義侍讀無定員文學(一人)掌校典籍侍從
文章東西閣祭酒(各一人)掌禮賢良賓客自祭酒
以下為正官(武德中置師一人常侍二人侍郎四人)
(皆掌表啟書疏贊相禮儀舍人四人掌通傳引納謁)
(者二人舍人二人高宗中宗時相王府長史以宰相)
(兼之魏雍魏王府以尚書兼之徐韓二王為刺史府)
(官同外官資望愈下永淳以前王未出閣則不開府)
(天授二年置王孫府官玄宗諸子多不出閣王官益)
(輕而員亦減矣景雲二年改師曰傅開元二年廢尋)
(復置廢常侍侍郎謁者舍人開成元年改諸王侍讀)
(曰奉諸王講讀大中初復舊)長史(一人)司馬(一人)
掌統府僚紀綱職務掾(一人)掌通判功曹倉曹戶
曹事屬(一人)掌通判兵曹騎曹法曹上曹事主
簿(一人)掌發省書教記室參軍(二人)掌表啟書疏
錄事參軍(一人)掌付事句稽省署鈔目錄事(一)
(人)功曹參軍掌文官簿書考課陳設倉曹參軍事
掌祿政示厨膳出納市易畋遊芻藁戶曹參軍事
掌封戶僮僕弋獵過所兵曹參軍事掌武官簿書
考課儀衛假使騎曹參軍事掌一牧騎乘儀物器
械法曹參軍事掌按訊决刑士曹參軍事掌王
公公廨自功曹以下各一人參軍事(二人)行參軍
事(四人)皆掌出使雜檢校典籖(二人)掌宣傳書教
(武德中改功曹以下書佐法曹行書佐上曹佐皆曰)
(參軍事長兼行書佐曰行參軍廢城局參軍事又有)
(鎧曹參軍事二人掌儀衛兵仗田曹參軍事一人掌)
(公廨職田弋獵水曹參軍事二人掌舟船漁捕芻草)
(家吏二人百司問事謁者一人司竹一人貞觀中廢)
(鎧曹田曹水曹武后時家吏以下皆廢)
親事府典軍(二人)副典軍(二人)皆掌校尉以下守衛陪
從兼知鞍馬
校尉(五人)旅帥隊正隊副皆掌領事帳内陪從自旅
帥以下視親事多少乃置帳内府典軍(二人)副典
軍(二人)自校尉以下員品如親事府(初典軍以武官)
(及流外為之領執仗帳内等秦王齊王府置左右六)
(護軍府左右親軍府左右帳内府左一右一護軍府)
(護軍各一人副護軍各二人長史錄事參軍事倉曹)
(兵曹鎧曹參軍事各一人統軍各五人别將各一人)
(左二右二護軍府左三右三大軍府減統軍三人别)
(將六人左右親事軍統軍各一人長史各一人錄事)
(參軍兵曹鎧曹參軍事左别將右别將各一人帳内)
(府職員與護軍府同又有庫直隸親事府驅咥直隸)
(帳内府選材勇為之貞觀中庫直以下皆廢)
親王國令(一人)大農(一人)掌判國司
尉(一人)丞(一人)學官長丞(各一人)掌教授内人食
官長丞(各一人)掌營膳食廐牧長丞(各二人)掌畜
牧典府長丞(各二人)掌府内雜事
公主邑司令(一人)丞(一人)掌公主財貨廩積田園主
簿(一人)錄事(一人)督封租主家財貨出入
外官天下兵馬元帥京府置牧餘府州置都督都護太
守又置按察採訪使以理州縣節度團練等使以督府
軍租庸轉運鹽鐵青苗營田等使以毓財貨其餘因事
置使者不可悉數自轉運以下廢置不常
天下兵馬元帥副元帥都統副都統行軍長史行軍
司馬行軍左司馬行軍右司馬判官掌書記行軍參
謀前軍兵馬使中軍兵馬使後軍兵馬使中軍都虞
候各一人元帥都統招討使掌征伐兵罷則省都
統緫諸道兵馬不賜旌節
高祖起兵置左右領軍大都督各緫三軍及定京
師置左右元帥太原道行軍元帥西討元帥皆親
王領之天寳末置天下兵馬元帥都統朔方河東
北平盧節度使招討都統之名始於此大歷八年
罷天下兵馬元帥建中四年以李希烈反置諸軍
行營兵馬都元帥興元元年置副都統會昌中置
雲夏六道元帥黃巢之難置諸道行營都統又天
福二年置諸道兵馬元帥尋復改曰天下兵馬元
帥
掌書記掌朝覲聘問慰薦祭祀祈祝之文與號令升
絀之事行軍參謀關豫軍中機密(景龍元年置掌書)
(記開元十二年置行軍參謀尋復置)
節度使副大使知節度事行軍司馬副使判官支使掌
書記推官廵官衙推(各一人)同節度副使(十人)館驛廵
官(四人)
府院法直官要籍逐要親事(各一人)隨軍(四人)節度
使封郡王則有奏記(一人)兼觀察使又有判官支使推
官廵官衙推(各一人)又兼安撫使則有副使判官(各)
(一人)兼支使營田招討經略使則有副使判官(各一)
(人)支度使復有遣運判官廵官(各一人節度使掌緫)
(軍旅專誅殺)
觀察使副使支使判官掌書記推官廵官衙推隨軍
要籍進奏官(各一人)
團練使副使判官推官廵官衙推(各一人)
防禦使副使判官推官廵官(各一人)
觀察處置使掌察所部善惡舉大綱凡奏請皆屬於
州
(貞觀初遣大使十三人廵省天下諸州水旱則遣)
(使有廵察安撫存撫之名神龍二年以上二十人)
(為十道廵察使按舉州縣再周而代景雲二年置)
(都督二十四人察刺史以下善惡置司舉從事二)
(人秩比侍御史揚益并荆四州為大都督府江兖魏)
(冀蒲綿秦洪閩越十州為中都督府齊鄜涇襄安)
(潭遂通梁二十州為下都督府當時以為權重難制)
(罷之唯四大都督府如故置十道按察使道至一)
(人開元二年曰十道按察採訪處置使至四年罷)
(八年夏置十道按察使秋冬廵州縣十年又罷十)
(七年復置十道京都兩畿按察使二十年曰採訪)
(處置使分十五道天寶末又兼黜陟使乾元元年)
(改曰觀察處置使)
西都東都北都牧(各一人)
西都東都北都鳳翔成都河中江陵興元興德府尹
(各一人)掌宣德化歲廵屬縣觀風俗錄囚恤鰥寡親
王典州則歲以上佐廵縣
(武德元年雍州置牧一人以親王為之然常以别)
(駕領州事永徽中改尹曰長史初太宗伐高麗置)
(京城留守其後車駕不在京都則置留守以右金)
(吾大將軍為副留守開元元年改京兆河南府長)
(史復為尹通判府務牧缺則行其事十一年太原)
(府亦置尹及少尹以尹為留守少尹為副留守謂)
(之三都留守)
少尹(二人)掌貳府州之事
司錄參軍事(二人)錄事(四人)功曹倉曹戶曹田曹兵
曹法曹士曹參軍事(各二人)參軍事(六人)六府錄事
參軍事以下減一人錄事參軍事掌正違失莅符
印
(武德初改州主簿曰錄事參軍事開元元年改曰)
(司錄)
功曹司功參軍事掌考調假使祭祀禮樂學校表疏書
啟祿食祥異毉藥卜筮陳設喪葬
(武德初司功司倉司戶司兵司法司士書佐皆為)
(司功等參軍事)
倉曹司倉參軍事掌租調公廨庖厨倉庫市肆戸曹
司戶參軍事掌戶籍計帳道路過所蠲符雜徭逋負良
賤芻藁逆旅婚姻田訟旌别孝悌田曹司田參軍事
掌園宅口分永業及蔭田(景龍三年初置司田參軍)
(至德元年省上元二年復置)兵曹司兵參軍事掌武
官選兵田器仗門禁管籥軍防𤇺候傳驛田獵法曹
司法參軍事掌鞫獄麗法督盗賊知賍賄没入士曹
司士參軍事掌津梁舟車舍宅工藝參軍事掌出使
贊導
(武德初改行書佐曰行參軍事又改曰參軍事初)
(有亟使十五人後省)
文學(一人)掌以五經授諸生縣則州補州則授於吏部
然無職事衣冠恥之
(武德初置經學博士助教學生德宗即位改博士)
(曰文學元和六年廢中州下則下州文學京兆等)
毉學博士(一人)掌療民疾
(貞觀三年置毉學有毉學博士及學生開元元年)
(改毉藥博士為毉學博士諸州置助教寫本草百)
(一集驗方藏之未幾毉學博士學生皆省辭州少)
(毉藥者如故二十七年復置毉學生掌州境廵療)
(永泰元年復置毉學博士)
大都督府都督(一人)長史(一人)司馬(二人)錄事參軍事
(一人)錄事(二人)功曹倉曹戶曹田曹兵曹法曹士曹(各)
(一人)參軍事(五人)市令(一人)文學(一人)毉學博士(一人)
中都督府都督(一人)别駕(一人)長史(一人)司馬(一人)
錄事參軍事(一人)錄事(一人)功曹倉曹戶曹田曹兵曹
法曹士曹(各一人)參軍(四人)市令(一人)文學(一人)毉學
博士(一人)下都督府都督(一人)别駕(一人)長史(一人)
司馬(一人)錄事參軍(一人)錄事(一人)功曹(一人)倉曹戶
曹田曹兵曹法曹(已上曹各一人)參軍事(三人)文學(一)
(人)毉學博士(一人)
都督掌督諸州兵馬甲械城隍鎮戍糧廩緫判府事
(武德初邊要之地置主管以統軍加號使持節盖)
(漢刺史之任有行臺有大行臺其員有尚書省令)
(一人掌管内兵民緫判省事有僕射一人掌二令)
(事自左右丞以下諸司郎中略如京省又有食貨)
(監一人丞二人掌膳羞財物賓客帳具音樂毉藥)
(有農國監一人丞四人掌倉廩園圃薪炭芻藁運)
(漕有武器監一人丞二人掌兵械廐牧有百工監)
(一人丞四人掌舟車營作監丞七年改緫管曰都)
(督緫十州者為大都督貞觀二年去大字凡稱督)
(府有刺史以下如故然大都督又兼刺史而不檢)
(校州事其後都督加使持節則為將諸將亦通以)
(都督稱唯朔方猶稱大緫管邊州别置經略使沃)
(衍有屯田之州則置營田使武后聖歷元年以夏)
(州都督領鹽州防禦使及安祿山反諸郡當賊衝)
(者皆置防禦守捉使乾元元年置團練守捉使都)
(團練守捉使大者領州十餘小者二三州代宗即)
(位廢防禦使唯守捉西道如故元載秉政恩結人)
(心刺史皆得兼團練守捉使楊紀為相罷團練守)
(捉使唯澧朗陜興鳳如故建中後行營亦置節度)
(使防禦使都團練使大率節度觀察防禦團練皆)
(兼所治州刺史都督府則領長史都護府則領都)
(護或亦别置都護都督府有掾有屬有記室參軍)
(事有典籖武德中省)
市令(一人)掌交易禁奸非通判市事
(貞觀十七年廢市令垂拱元年復置都督府)
大都護府大都護(一人)副大都護(二人)副都護(二人)長
史(二人)司馬(一人)錄事參軍事(一人)錄事(二人)功曹倉
曹戶曹兵曹法曹(各一人)參軍事(三人)上都護(一人)
副都護(二人)長史(一人)司馬(一人)錄事(一人)功曹倉曹
戶曹兵曹(各一人)參軍事(三人)上都護掌統諸蕃慰
撫征討叙功罰過緫判府事上州刺史(一人)職同牧
尹别駕(一人)長史(一人)司馬(一人)錄事參軍(一人)錄事
(二人)司功(一人)司倉(一人)司戶(二人)司田(一人)司兵(一)
(人)司法(一人)司士(一人)參軍事(四人)市令(一人)丞(一人)
文學(一人)毉學博士(一人)中州刺史(一人)錄事參軍
(一人)錄事(一人)司功司倉司戶司田司兵司法司士(各)
(一人)參軍事(一人)毉學博士(一人)下州刺史(二人)别
駕(一人)司馬(一人)錄事參軍(一人)錄事(一人)司倉司戶
司田司法(各一人)參軍事(二人)毉學博士(一人)諸軍各
置使(一人)五千人以上有副使一人萬人以上有營田
使(一人)軍皆有倉兵胄三曹參軍事刺史領使則置副
使推官衙官州衙推軍衙推
(武德元年改太守曰刺史加使持節丞曰别駕十)
(年改雍州别駕曰長史高宗即位改别駕皆為長)
(史上元二年諸州復置别駕以諸王子為之永隆)
(元年省永淳元年復置景雲三年始參用席注天)
(寳元年改刺史曰太守八載諸郡廢别駕下郡置)
(長史一人上元二年諸州復置别駕德宗時復元)
(和長慶之際兩河用兵俾將有功者補東宫王府)
(官久次當進及受代居京師者常數十人訴宰相)
(以求官文宗世宰相韋處厚建議復置兩輔六雄)
(十望十緊州别駕)
京縣令(一人)丞(二人)主簿(一人)錄事(二人)尉(一人)畿
縣令(各一人)丞(一人)主簿(一人)尉(二人)上縣令(一人)
丞(一人)主簿(一人)尉(二人)中縣令(一人)丞(一人)主簿
(一人)尉(一人)中下縣令(一人)丞(一人)主簿(一人)尉(一)
(人)下縣令(一人)丞(一人)主簿(一人)尉(一人)縣令掌
導風化察冤滯聽獄訟凡民田收授縣令給之每歲季
冬行鄉飲酒禮籍帳傳驛倉庫盗賊隄道雖有專官皆
通知縣丞為之貳縣尉分判衆曹收率課調
(武德元年改書佐曰縣尉尋改曰正諸縣置主簿)
(以流外為之京縣上縣丞皆一人畿縣上縣正皆)
(四人七年改縣正復曰尉貞觀初諸縣置錄事開)
(元上縣萬戶中縣四千戶以上增尉一人京兆河)
(南府諸縣戶三千以上置市令一人戶一萬以上)
(置義倉督三人其後畿縣戶不及四千亦置尉一)
(人萬戶增一人畿縣有司空佐司倉佐司戶佐司)
(兵佐司士佐典獄門事畿縣減司兵上縣有司戶)
(司法而已凡縣皆有經學博士助教各一人京縣)
(學生五十人畿縣四十人中縣以下各二十五人)
上鎮將(一人)鎮副(二人)倉曹兵曹(各一人)中鎮將(一人)
鎮副(一人)兵曹(一人)下鎮將(一人)鎮副(一人)兵曹(一人)
每鎮又有使(一人)副使(一人)凡軍鎮一萬人以上置
司馬一人增倉曹兵曹各二人下不及二萬者司馬
倉曹兵曹
上戍主(一人)戍副(一人)中戍主(一人)下戍主(一人)
鎮將鎮副戍主戍副掌捍防守禦凡上鎮二十中
鎮九十下鎮百三十五上戍十一中戍八十六下戍二
百四十五
倉曹掌儀式倉庫飲膳毉藥付事句稽省署鈔目監
印紙在市易公𪠘中鎮則兵曹兼掌兵曹參軍事
掌防人名帳戎器管鑰馬臚土木讁罰之事
五岳四瀆令(一人)掌祭祀上關令(一人)丞(二人)中
關令(一人)丞(一人)下關令(一人)掌禁末游察姦慝
凡行人車馬出入據過所為往來之節凡關二十有
六京四面關有驛道者為上關無驛道者為中關餘
為下關丞掌付事句稽監印省署鈔目通判關事
(太宗寵魏王泰以黜嫡不知寵愛之在已而欲責)
(之保傅擇賢保傅誠是也而又令王府官不得過)
(四考何也彼誠賢者雖終其身而未足誠不賢一)
(日猶不可而况於四考乎褚遂良諫皇太子幼年)
(任都督刺史似切中太宗之病然用親王為之乃)
(國家藩屏武氏豈能盡戮之哉因遂良之言權任)
(實輕不足為磐石之固惜哉)(親王為都督刺史)
(是可誘曰國之屏翰也以功臣為都督刺史何哉)
(夫汗馬之勞贈其爵焉可也使之治民則狼牧羊)
(也多矣而又不任宰相以擇守吏部以擇令則屏)
(風之書不亦勞乎此太宗之失也)(開元始守缺)
(自司農之職一啟於宇文融而請使之名缺)
(而能使天子之有司類皆守其位而無其事自缺)
(使不得以盡其職戶口置使而戶部)
(不得以專其任其他如轉運租調則置使處置修)
(書則置使而諸道鑄錢則又置使無非奪有司之)
(職者)
宰相唐世宰相名最不正初因隋以三省之長(中書令)
(侍中尚書令)共議國政此宰相職也後以太宗嘗為尚
書令臣下不敢居升僕射為尚書省長與侍中中書令號
宰相品崇不敢輕授故以他官居職而假以他名自太
宗時杜淹以吏部尚書參議朝政魏徵以祕書監參預
朝政或曰參議得失參知政事皆宰相也貞觀中僕射
李靖以疾辭位詔至中書門下平章事而平章事之名
始此李勣以太子詹事同中書門下三品同三品之名
始此然二名不專用而他官居職者猶假他名如故
(宰相事無不統不以一職名官自開元後常領以)
(他職實欲重其事而反輕宰相之體故時方用兵)
(則為節度使時崇儒學則為大學士時急財用則)
(為鹽鐵轉運使又甚則為延資庫使至國史太清)
(宫之類其名頗多皆不足法)(既以三省官為宰)
(相其制已非專任而因事建置又復不一朝政則)
(有參預參議之名政事則有參知平章之名門下)
(則有同三品之名如是足矣復有所謂參知機務)
(參知樞密者宰相之官無乃不一乎)以上用唐六
典百官志修
羣書考索後集卷三
