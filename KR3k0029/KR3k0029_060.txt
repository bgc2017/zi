羣書考索卷六十宋章如愚撰
地理門
州郡類
魏州郡魏武建鄴(闕)自生靈版蕩關洛荒蕪所置
郡十二(新興)(樂平)(西平)(新平)(洛陽)(陰平)
(帶方)(譙郡)(樂陵)(章武)(南鄉)(㐮陽)所省者七
(上郡)(朔方)(五原)(雲中)(定㐮)(漁陽)(廬江)而
文帝置七(朝歌)(陽平)(弋陽)(魏興)(新城)(姜)
(陽)(安豊)明及少帝增二(明上庸)(少平陽)渭漢郡者
五十四焉
蜀州郡蜀先主於漢建安之間置郡九(巴東)(巴西)
(梓潼)(江陽)(汶山)(漢嘉)(末提)(石渠)(涪陵)後
主增二雲(南)(興古)得漢郡十一
吳州郡吳主帝初置郡五(濡湏)(武昌)(珠崖)
(新安)(盧陵)(南郡)少帝景帝各四(少臨川)(臨海)
(衡陽)(湘東)(景天門)(建安)(建平)(合浦)(北部)
歸命侯亦置十有二郡(始安)(始興)(邵郡)(安成)
(新豐)(武平)(九德)(吳興)(東陽)(桂林)(榮陽)
(宜都)得漢郡者十有八焉
西晉郡國武帝太康元年既平孫氏凡增置郡國二十
有三(闕)(上洛)(顔邱)(臨淮)(東莞)(㐮威)(榮)
(陽)(長廣)(廣寗)(昌黎)(新野)(隋郡)(陰平)(義)
(陽)(毗陵)(宣城)(南康)(晉安)(寧浦)(始平)(略)
(陽)(樂平)(南平)省司隸置司州别立梁秦寧平四州
仍吳之廣州凡十九州(司)(冀)(兖)(豫)(荆)(徐)
(揚)(青)(幽)(平)(并)(雍)(凉)(秦)(梁)(益)(寧)
(交)(廣)郡國一百七十三(仍吳所置二十五仍蜀所置)
(十一仍魏所置二十一仍漢舊九十三置二十三)盡有
殷周之土武帝太康元年平吳分為十九州部置司州
治洛陽兖治帝丘豫治項城冀治房州并治晉陽青治
臨淄徐治彭城荆初治㐮陽後治江陵揚初治壽春後
治建業凉治武威分三輔為雍治京兆分隴山之西為
秦治上邽益治成都分巴漢之地為梁治南鄭分雲南
為寧治雲南幽治涿分遼東為平治昌黎交治昌編分
合浦之北為廣治番禺又增置郡國二十有二凡州百
五十有六縣千一百有九以為冠帶之國盡秦漢之土
東晉中興郡國永嘉南渡境宇殊狹九州之地有其二
焉初元帝命祖逖鎮雍邱逖死北境漸蹙於是荆豫青
兖四州又徐州之半陷劉曜石勒以合肥淮陰夀陽泗
口角城為重鎮成帝時鄼守時退屯㐮陽穆帝時平蜀
漢役梁益之地又遣軍而入關至濡土再北伐一至洛
陽一至枋頭所得郡縣軍旋入又失洎苻堅東平慕容
暐西南陷蜀漢西北尅姑臧則漢水長淮以北悉為堅
有及堅敗再復梁益青徐兖荆河内之地其後青兖陷
於慕容德荆田司陷於姚吳以彭城為北境藩扞後益
梁又陷於譙縱每因劉石苻姚衰亂之際則進兵屯戍
在於漢中㐮陽彭城然大抵上明江陵夏口武昌合肥
壽陽淮陰當為晉氏鎮守義熙以後又復青兖司荆河
梁益之地而政歸於宋矣
劉宋南國土宇武帝北平廣固西定梁益又尅長安盡
得河南之地長安尋為赫連勃勃所陷至廢帝滎陽王
景和中武牢以西復陷後魏今大較以孝武大明為正
凡二十有三州揚治建業南徐治京口徐治彭城南兖
治廣陵兖治瑕邱荆河治歴陽荆治汝南江治尋陽青
治臨淄冀治歴城司治義陽荆治南郡郢治沔賈湘治
臨湘雍治㐮陽梁治南鄭秦亦治南鄭益治成都寧治
建寧廣治南海交治龍編越治臨鄣郡凡二百三十有
八縣千一百七十有九初文帝元嘉中遣將北伐水軍
入河尅魏碻磝滑臺武牢洛陽四城其後又失又分軍
北伐西軍尅弘農開方二城以東攻滑臺不尅而平碻
磝守之尋皆敗退於是後魏主大武揔師經彭城臨江
屯於瓜步退攻盱眙不拔而旋明帝時後魏又南侵淮
北青冀徐兖四州及荆河州西境悉陷没則長淮為北
境揚徐兖於淮南立青冀二州寄治贑榆其後十餘年
而淮亡然初強盛也南鄭㐮陽懸瓠彭城歴城東陽皆
為宋氏藩扞
蕭齊南國土宇齊氏淮北之地所有全少青州治朐山
冀理渦口荆河治壽春北兖治淮陰北徐治鍾離又置
巴東治巴其餘州郡悉因宋代州二十有二郡三百九
十有五縣千四百七十有四其後蕭齊為後魏所侵至
東昏永元初沔北諸郡相繼敗没又遣軍北伐敗於圈
馬屯盆城又失壽春後三年齊亡始全盛也南鄭樊城
㐮陽義陽壽春淮陰角城漣口朐山為重鎮
蕭梁南國土宇梁氏州郡多㳂舊制天監中州二十有
三郡三百五十縣千二十有五其後更有析置大同中
州十有七郡縣亦稱於此自侯景逆亂建康傾陷墳籍
散逸不可得而詳焉初武帝受禪數年即失漢川及淮
西之地其後諸將頻年與魏軍交戰於淮南淮北互有
勝負雖得懸瓠彭城俄而又失又尅夀春宋大通初大
舉北伐淮北城鎮相次尅平直至洛陽暫為梁有其後
又復漢中至東魏將侯景以河南地降逆亂相尋有名
旡實及景平後江北之地悉陷高齊漢川蜀川没于西
魏大抵雍州下溠戊夏口白狗堆硤石城合肥鍾離淮
陰朐山為重鎮
南陳南國土宇陳氏比於梁代土宇彌蹙西不得蜀漢
北失淮淝以長江為境有州四十有二郡百有九縣四
百三十有八宣帝大建中頻年北伐諸將累捷盡復淮
南之地更經略淮北大破齊軍於吕梁及旋師属高齊
國亡又摠軍北伐至吕梁周軍來拒又大破之旋為周
軍所敗悉虜其衆自是江北之地盡没于周又以長江
為界及隋軍來伐遣將守狼尾灘荆明安蜀城公安巴
陵已下並風靡退散隋軍自采石京口渡江而平之
元魏北國土宇後魏起自北方至道武率兵下山東攻
拔慕容寶中山遂有河北之地於是遷都平城慕容氏
喪敗遣將南略地至于滑臺許昌彭城明帝太常中始
於滑臺許昌置兵鎮守大武帝時又得蒲坂長安統萬
神䴥中宋師來伐碻磝滑臺武牢戍將皆不守尋並復
之太延以後東平遼東西平姑臧於是西至流沙東接
高麗所未得者漢中及南陽縣瓠彭城青州之南而已
其後帝自南征遂臨瓜步宋之淮北城鎮守將多有敗
没獻文天安初自河之南長淮之北皆為魏有孝文遷
都洛陽頻歲親征皆度淮沔宣武初又得夀春續收漢
川至于劒閣兼得淮西之地莊帝時梁軍洛陽數旬敗
走爾後内難相繼不暇外略三四年後分為東西魏矣
皆權臣擅命自永安末年爾朱世隆稱兵入洛圖籍散
亡不可詳記今按舊史管州百十有一郡五百十有九
縣千三百五十有二自太武以後漸更強盛東征西伐
尅定中原屬宋明以後及于齊梁國土漸蹙自守不暇
雖時有侵掠而退不旋踵故魏之城鎮少被攻圍因利
進取不常所守也
高齊北國土宇北齊神武東魏天平末大舉西伐至蒲
津西魏乘勝攻陷陜州神武西至沙苑西軍又乘勝襲
陷洛陽明年西師又至于河陰時拒守河陽城西師敗
歸其後神武攻圍西魏玉壁不尅西師來伐至北邙山
後神武又圍玉壁不尅文㐮遣將圍穎川拔之於是河
南自洛陽之西河北自晉州之西悉入西魏文宣之代
命將略地南際于江矣武成清河中築戍於軹關其年
周軍至洛陽敗還後主武平中陳軍來侵盡失淮南之
地周師攻拔河隂大城後至隆化末西師攻拔晉州因
之國滅自東西魏之後天下三分梁陳有江東宇文有
關西高氏據河北有州凡六十有七郡百六十縣三百
六十有五當齊神武之時與周文帝抗敵十三四年間
凡四出師大舉西伐周師東討者三焉自文宣之後纔
守境而已大抵西則姚㐮城洪洞晉州武平關栢崖軹
關河陽南則武牢洛陽北荆州孔防城汝南郡魯城置
兵以防周宼及陳師侵軼數歲齊亡南境要害未遑制
置也
後周北國土宇周文帝西魏大統中東魏師至蒲津文
帝東征尅陜州兼得宜陽郡邵郡東師又至沙苑後文
帝東征至河陰先勝後敗築城於玉壁文帝又至邙山
先勝後敗得梁雍州廢帝初尅平漢中又遣軍平蜀文
帝西征至姑臧后又平江陵自是疆理西有姑臧西南
有全蜀南至于江矣其河南自洛陽之東之北河東自
平陽之界屬于高齊至武帝建德中東征拔齊晉州城
尋又東征破齊師於晉州城下乘勝平齊後遣軍破陳
軍於吕梁其東南之境盡于長沙通計州二百一十有
一郡五百八縣千二十有四當全盛戰爭之際則玉壁
邵郡齊子嶺洛通防黃櫨三城宜陽郡南陜縣土剗三
荆三鵶鎮置兵以備東軍
隋廢郡為州隋文帝開皇三年遷都大興城遂廢諸郡
以州治人自九載廓定江表尋以戸口滋多析置州縣
煬帝大業初移洛陽城又平林邑更置三州既而併省
諸州
隋改州為郡三年改州為郡乃置司隸刺史分部巡察
五年平定吐谷渾更置四郡大凡郡百九十縣千二百
五十五東西九千三百里南北萬四千八百一十五里
東南皆至于海西至且末北至五原隋氏之盛極於此
矣
唐改郡為州大唐武德初改郡為州太守為刺史其邊
鎮及襟帶之地置總管府以鎮軍戎至七年改總管府
為都督府
唐置十道自因隋季分割州府倍多前代貞觀初并省
州縣始於山河形便分為十道一曰關内道二曰河南
道三曰河東道四曰河北道五曰山南道六曰隴右道
七曰淮南道八曰江南道九曰劒南道十曰嶺南道既
北殄突厥頡利西平高昌東西九千五百十里南北萬
六千九百十八里高宗平高麗百濟得海東數千餘里
旋為新羅靺鞨所侵失之又開四鎮即西境拓數千里
者于闐疎勒龜兹焉耆諸國矣
唐置都督府景雲二年又分置二十四都督府分統諸
州時議以權重不便尋罷之
唐採訪使及節度經略使開元二十一年分為十五道
置採訪使以檢察非法京畿都畿關内河南河東河北
隴右山南東山南西劒南淮南江南東江南西黔中嶺
南又於邊境置節度經略使式遏四夷大凡鎮兵四十
九萬人戎馬八萬餘匹每歲經費衣賜則千二十萬疋
段軍倉則百九十萬石大凡千二百十萬鎮西節度使
寧西域統龜兹國焉耆國于闐國疎勒國北庭節度使
防制突騎施堅昆斬啜管澣海軍建康軍寧宼軍玉門
軍墨離軍豆盧軍新泉軍張掖郡守捉烏城守捉交城
守捉白亭守捉朔方節度使捍禦北狄統經略軍豐安
軍定遠城西城安北都護府東城振武軍河東節度使
犄角朔方統天兵軍雲中郡守捉大同軍横野軍定㐮
郡鴈門郡樓煩郡岢嵐郡范陽郡節度使制臨奚契丹
統經略軍威武軍清夷軍靜塞軍恆陽軍北平軍高陽
軍唐興軍横海軍平盧節度使鎮撫室韋靺鞨統平盧
軍盧龍軍渝關守捉安東都護府隴右節度使以備西
戎統臨洮軍河源軍白水軍安人軍振武軍威戎軍綏
和守捉合川郡界守捉莫門軍寧塞軍積石軍鎮西軍
平夷守捉劒南節度使西抗吐蕃南撫蠻㺐統團結營
臨翼郡通化郡維川郡天寶軍蓬山郡交川郡平戎城
盧山郡江源郡洪源郡昆明軍寧遠軍雲南軍澄川守
捉南江郡歸誠郡鎮南五府經略使綏靜夷獠統經略
軍清海軍桂管經略使容管經略使鎮南經略使邕管
經略使又有經略守捉使三以防海宼長樂郡經略使
東萊郡守捉東牟郡守捉天寶初又改州為郡刺史為
太守大凡郡府三百二十有八縣千五百七十有三羈
縻州郡不在其中其地東至安東都護府西至安西都
護府南至日南郡北至單于都護府南北如前漢之盛
東則不及西則過之
唐都名明皇開元中定天下州府自京都及諸都督護
府外以近畿之州為四輔(同)(華)(岐)(蒲)其餘為六
雄(鄭)(陜)(汴)(絳)(懷)(衞)十望(宋)(亳)(滑)(許)
(汝)(晉)(洛)(虢)(衛)(相)十緊(初有十緊州後入者)
(甚多更不復列)及上中下之差(天寳中上州一百九中)
(州二十九下州一百八十九)肅宗乾元初收復以郡
為州置團練守捉使都團練守捉使大者州鎮十餘小
者二三州而已故自此所置皆無郡名而不復列上中
下之目其後有方鎮史官不錄於地理之書以為方鎮
兵伐之事非職方所掌故也
唐置十五道城理明皇開元二十一年又因十道分山
南江南為東西道增置黔中道及京畿都畿置十五採
訪使檢察如漢刺史之職京畿(理西京今長安)都畿(理)
(洛陽今西京)關内(多以京官遥領)河南(理陳留郡)河東
(理太原河東)河北(理魏郡)隴西(理鄯西平)山南東(理㐮)
(陽)山南西(理漢中郡)劒南(理成都蜀)淮南(理廣陵郡)江
南東(理蘇吳)江南西(理豫章)黔中(理黔中)嶺南(理南海)
及天寶盜起中國用兵而河西隴右不守陷于吐蕃
(自禄山之亂河右暨鄯武疊宕等郡皆没于吐蕃代宗)
(寳應元年又陷秦渭洮臨廣德元年復陷河蘭岷廓德)
(宗正元二年陷安西北庭隴右州縣盡矣)
河北道羈縻州突厥之别郡及奚契丹靺鞨降胡高麗
為府十四州四十六隸幽州都督安東都護府
關内道突厥回紇党項吐谷渾為府二十九州九十隸
靈夏延慶州都督并單于安北都護府
隴右道突厥回紇党項吐谷渾之别部及龜兹于闐焉
耆疎勒河西内屬諸胡西域十六國為府五十一州百
九十八隸秦凉臨松都督安西都護府
江南道蠻為州五十一隸黔州都督府
嶺南道蠻為州九十一隸峯桂邕都督并安南都護府
瀘都督府
唐藩鎮魏博𫝊五世至田弘正入朝十年復亂更四姓
𫝊十世有州七成德更二姓𫝊五世至王承元入朝明
年王庭湊反傳六世有州四盧龍更三姓𫝊五世至劉
揔入朝六月朱克融反𫝊十二世有州九淄青𫝊五世
有州十二滄景𫝊三世至程權入朝十六年而李全略
有之至其子同捷而滅有州四宣武𫝊四世有州四彰
義𫝊三世有州三澤潞𫝊三世有州五
朱梁及十一國土宇梁太祖朱溫都汴𫝊世三梁初天
下别為十一南有吳浙荆湖閩漢西有岐蜀北有燕晉
而朱氏所有七十八州以為梁劉仁恭稱燕昭宗乾寧
初為幽州盧龍節度使梁初其子守光因之李克用稱
晉昭宗封晉王子存勖立是為莊宗國號唐李茂正稱
岐僖宗時節度鳳翔後取興元有州二十歧隴涇原渭
武秦成階鳳邠寧慶衍鄜坊丹延梁洋其被梁圍也興
元入于蜀開平以後鄜坊入于梁秦鳳階成又入于蜀
當梁末年所有七州封歧王錢鏐稱吳越僖宗時兼鎮
杭越其後為楊行密所侵止十三州梁封為尚父吳越
王楊行密稱吳王盡有淮南之地昭宗封為弘農王兼
有宣鄂子渥嗣自稱吳王王審知稱閩黃巢寇亂審知因有
閩嶺五州之地昭宗就封閩馬殷稱楚盡有湖南之
地後兼衡潭鼎澧二十餘州梁封為楚王王建稱蜀昭
宗授之西川節度後併東川及山南諸郡高季興
稱南平梁初領荆南節度十州後為諸道所侵季興所
有一城而已劉隠稱南漢梁初封為海東王卒其弟陟
襲位盡有嶺表之地僭號於廣州國號南漢
後唐及五國地理後唐莊宗諱存勖晉李克用之子都
洛陽𫝊世凡四莊宗初起并代取幽滄有州三十五其
後又取梁魏博等十有六州合五十一州以滅梁岐王
稱臣又得其州至同光破蜀已而復失惟得秦鳳階成
四州而營平二州陷于契丹其王置之州一合一百二
十三州以為唐夏李仁福卒子彛超留後卒弟彛興
立岐李茂正卒子從儼立蜀前蜀王衍後孟知祥
殂子昶立楚湖南馬覇圖薨子希聲立薨弟希範立
吳明宗天成二年吳王楊溥稱帝
石晉及七國地理晉高祖石敬塘太原人為鄆帥唐末
帝清泰三年以鴈門之北及幽州所管州結契丹以攻
唐自立都洛陽𫝊世凡二謹按五代職方考石氏立獻
十有六州于契丹而復得蜀金州又增置州一合一百
九州以為晉蜀孟昶南平高從誨楚馬希範
南漢劉龔子玢南唐吳王楊溥遜于其相徐知誥改
號齊知誥改姓李名昪號唐殂子璟嗣位閩天福三
年閩王王昶立審知之子延義為王五年制授福州王
延義閩王延義為其臣朱文進所弑詔授文進節度封
閩王吳越天福六年吳越王錢元瓘薨子佐襲位
劉漢及六國地理漢高祖姓劉名嵩本名知遠晉少帝
開運二年初封北平王三年即皇帝位於太原號大漢
稱天福十二年云謹按五代職方考劉氏之初秦鳳階
成復入于蜀隠帝時增置州(即解州也)合一百六州以
為漢蜀孟昶南平高從誨子保融楚馬希範希
廣希萼南漢劉旻南唐李璟吳越錢佐
郭周及七國地理周太祖姓郭名威都汴𫝊世三謹按
五代職方考郭氏代漢十州入于劉旻世宗取秦鳳階
成瀛莫及淮南十四州又增置州五(濟濱)(通)(雄)
(霸)而廢者三(景)(武)(莫)合一百一十八州以為周石
晉末閩已先亡而在者七國自江以南二十一州為南
唐自劒南以及山南西道四十六州為蜀自湖南
北十州為楚自浙東西十三州為吳越自嶺南北
四十七州為南漢自太原以北十州為東漢荆歸
峽三州為南平右合七國所有一百六十八州而軍
不在焉
宋朝肇造混一及升改廢置州郡太祖受周禪建隆
元年李筠反澤潞遣石守信高懷德進討上親征筠赴
火死李重進反淮南遣石守信王審琦李處耘討之
上親征重進赴火死建隆四年二月王師入荆南南
平高繼冲舉族歸朝得州三縣一十五三月克湖湘
周保權得州十四縣五十八六年正月蜀孟昶降兩
川悉平得州四十五縣一百九十八開寶四年二月
拔廣州擒劉鋹嶺南悉平得州四十一縣六十五八
年十一月拔昇州擒李煜江南悉平得州一十九軍三
縣一百八太宗太平興國三年四月平海軍節度使
陳洪進上表以所管十三州歸于有司三年五月錢
俶獻所管十三州一軍八十六縣四年上親征太原
東漢劉繼元上表納欵得州十縣四十一七年得西
夏李繼捧銀夏二州
元豐九域志謹按聖朝元豐頒行李德芻曾肇王存等
撰九域志揔為二十三路元豐元年詔河北東西永
興秦鳳京東東西京西南北淮南東西路轉運司通管
兩路遂以河北陜西京東京西淮南路為名提刑提舉
司仍舊分路京東東西路熙寧七年分京西南北路
太平興國三年分河北南路後併為一路熙寧五年復
分為二路河北東西路太平興國三年分河北南路雍
熙四年分東西路端拱二年併為一路熙寧六年復分
二路陜西路太平興國二年分河北河南路又有陜府
西路後併為一路熙寧五年分二路按陜除永興一路
外鄜延環慶涇原秦鳳熙河是為五路而序止稱陜西
路今姑别之以俟觀者河東路淮南東西路太平興國
元年分東西路後併為一路熙寧五年復分二路兩浙
路江南東西路太平興國元年分東西路後併為一路
天禧四年分二路荆湖南北路咸平二年分南北路成
都府路乾德三年兩川併為西川路開寶六年分峽路
咸平四年分益利䕫梓四路嘉祐四年以益州路為成
都路(闕)
化外州郡契丹自唐末陷營平二州晉祖起并州藉其
兵勢割幽瀛莫涿檀順新媯儒武雲應寰朔蔚易十六
州以報之顯德六年周世宗復瀛莫二州至今十六州
為敵所據西夏自唐末拓跋思恭鎮夏州討黃巢有
功賜姓李氏有拓跋仁福者為蕃部都指揮使從其姓
梁開平中將吏迎立仁福為州帥子彛超彛興繼為帥
世有夏銀綏宥之地彛興仕周為定難軍節度使太傅
中書令封西平王其後光睿繼錡繼佐相次承襲然自
祖宗以來服叛不常朝廷易其小宼不即討除彼盜有
之地故元豐九域志列之為化外云宋朝化外州蓋
唐羈縻之類雖貢賦版籍不上戸部然聲教所暨皆邊
州帥府領焉河北路安東大都護府幽慎易(闕)檀營
平燕歸順遼師順瑞薊河東路安北大都護府單于
大都護府鎮北大都護府雲應新蔚媯朔寰儒毅陜西
路安西大都護府庭靈夏凉沙鄯瓜銀鹽勝宥西廓會
宕疊甘肅伊洮陽建康鎮利州路松扶翼當悉恭柘直
保靜䕫州路思費播夷牂西高業充莊琰廣南路交峯
攘嚴田愛驩陸福禄長越温演林景環平琴山武安古
德化即茫州
升改廢置州郡
四京東京(開封)南京(應天)西京(河南)北京(大名)
京東升改四
兗(政和八年升襲慶)齊(升濟南府)
曹(升興仁府)鄆(升東平府)
廢一廣濟(熙寧四年廢入曹州)
京西升改五
陳(宣和元年升淮寧府)許(升潁昌府)
潁(升順昌府)孟(升河陽府)
汝(政和五年改陸海軍)廢一光化(熙寧三年廢隸)
(㐮州)
河東升改三
晉(政和八年升平陽府)潞(升隆德府)
府(崇寕元年改靖康軍)廢四沁(太平興國四年廢)
慈(熙寧五年廢)平晉(太平興國四年廢)靜樂(咸平五)
(年廢)
河北升改七
德(升安德府)定(升中山府)
邢(宣和元年升信德府)趙(升慶源州)
澶(崇寧五年升開德府)瀛(升河間府)
乾寧(大觀二年改清州)廢二通利(熙寧三年廢)承
天(廢隸真定)
兩浙升改六
越(紹興元年升紹興府)杭(升臨安府)
蘇(政和二年升平江府)潤(升鎮江府)
睦(宣和三年改嚴)温(政和七年改應道軍)
廢二順化(廢還杭州)江陰(廢還常州)
淮南升改二
舒(政和五年改德慶軍)壽(政和六年升壽春州)
廢二高郵漣水(熙寧五年並廢)天長(至道二年廢)
江南升改二
歙(宣和二年改徽州)江寧(建炎二年升建康府)
荆湖升改二
岳(宣和二年改岳陽軍)誠(崇寧三年改靖州)
廢三復(熙寧六年廢)漢陽(熙寧五年廢)荆門(熙寧六年廢)
廣南升改二
端(宣和元年升肇慶府)桂(紹興三年升靜江府)
開置二隆兗(政和五年西路置)廢二十五(富巒富登)
(勤常樂縮順寓思明南儀崖瀧溥牢羅竇蒙)(睿嚴)
(黨恩州歸恩芝州)
五路升改四
通遠(崇寧四年升改鞏州)延(升延安府)
慶(升慶陽軍)廢二乾儀(熙寧五年並廢)綏(熙寧二)
(年廢)
成都改一陵井(大觀四年改仙井)
利路升一三泉縣(今復改大安軍)
廢二壁(開寳五年廢)集(熙寧五年廢)
潼川升改四
戎(政和四年改叙州)梓州(宣和五年升潼川府)
遂(升遂寧府)㳙井(改長寧軍)
䕫升改一榆(崇寧元年改恭州)開置渝遵義(大觀三年置)
永興升一永興軍(升京兆府)
河北化外升改二幽(燕山府)雲(雲中府)
陜西化外改一湟(宣和元年改樂)
䕫路化外廢二思播(宣和二年省并思為務川城播為)
(播川城)
府號郡名多㳂唐舊號不同者
虢曰虢郡滑曰靈河熙曰臨洮楚曰山陽明
曰奉化嵐曰樓煩龍曰江油
唐所无者十四
澶曰澶淵軍曰碭郡淮曰易陽礠曰滏陽祁
曰蒲陰耀曰華原府曰永安宿曰符籬泰曰
海陵信曰上饒沅曰潭陽昌曰昌元劒南曰
劒浦浦化曰陵水
羣書考索卷六十
