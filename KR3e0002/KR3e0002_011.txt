黃帝素問靈樞經卷之十一
官能第七十三
黃帝問于歧伯曰余聞九鍼於夫子衆多矣
不可勝數余推而論之以為一紀余司誦之
子聽其理非則語余請其正道令可久傳後
世無患得其人乃傳非其人勿言歧伯稽首
再拜曰請聽聖王之道黃帝曰用鍼之理必
知形氣之所在左右上下隂陽表裏血氣多
少行之逆順出入之合謀伐有過知解結知
補虚寫實上下氣門明通於四海審其所在
寒熱淋露以輸異處審於調氣明於經隧左
右肢絡盡知其會寒與熱争能合而調之虚
與實鄰知決而通之左右不調把而行之明
於逆順乃知可治隂陽不竒故知起時審於
本末察其寒熱得邪所在萬刺不殆知官九
鍼刺道畢矣明於五輸徐疾所在屈伸出入
皆有條理言隂與五合於五行五藏六府亦
有所藏四時八風盡有隂陽各得其位合於
明堂各處色部五藏六府察其所痛左右上
下知其寒温何經所在審皮膚之寒温滑濇
知其所苦膈有上下知其氣所在先得其道
稀而疎之稍深以留故能徐入之大熱在上
推而下之從下上者引而去之視前痛者常
先取之大寒在外留而補之入於中者從合
寫之鍼所不為灸之所宜上氣不足推而揚
之下氣不足積而從之隂陽皆虚火自當之
厥而寒甚骨廉陷下寒過於膝下陵三里隂
絡所過得之留止寒入於中推而行之經陷
下者火則當之結絡堅緊火所治之不知所
苦兩蹻之下男隂女陽良工所禁鍼論畢矣
用鍼之服必有法則上視天光下司八正以
辟竒邪而觀百姓審於虚實無犯其邪是得
天之露遇歲之虚救而不勝反受其殃故曰
必知天忌乃言鍼意法於往古驗於來今觀
於窈冥通於無竆麤之所不見良工之所貴
莫知其形若神髣髴邪氣之中人也洒淅動
形正邪之中人也微先見於色不知於其身
若在若無若亡若存有形無形莫知其情是
故上工之取氣乃救其萌芽下工守其已成
因敗其形是故工之用鍼也知氣之所在而
守其門戶明於調氣補寫所在徐疾之意所
取之處寫必用員切而轉之其氣乃行疾而
徐出邪氣乃出伸而迎之遥大其穴氣出乃
疾補必用方外引其皮令當其門左引其樞
右推其膚微旋而徐推之必端以正安以静
堅心無解欲微以留氣下而疾出之推其皮
蓋其外門真氣乃存用鍼之要無忘其神雷
公問於黃帝曰鍼論曰得其人乃傳非其人
勿言何以知其可傳黃帝曰各得其人任之
其能故能明其事雷公曰願聞官能奈何黃
帝曰眀目者可使視色聰耳者可使聽音捷
疾辭語者可使傳論語徐而安静手巧而心
審諦者可使行鍼艾理血氣而調諸逆順察
隂陽而兼諸方緩節柔筋而心和調者可使
導引行氣疾毒言語輕人者可使唾癰呪病
爪苦手毒為事善傷者可使按積抑痺各得
其能方乃可行其名乃彰不得其人其功不
成其師無名故曰得其人乃言非其人勿傳
此之謂也手毒者可使試按龜置龜於器下
而按其上五十日而死矣手甘者復生如故
也出入之合(作會一本)把而行之(而行之一本作犯)窈
冥(冥冥一本作)
論疾診尺第七十四
黃帝問于歧伯曰余欲無視色持脉獨調其
尺以言其病從外知内為之奈何歧伯曰審
其尺之緩急小大滑濇肉之堅脆而病形定
矣視人之目窠上微癕如新卧起狀其頸脉
動時欬按其手足上窅而不起者風水膚脹
也人膚滑其淖澤者風也尺肉弱者解㑊安
卧脱肉者寒熱不治尺膚滑而澤脂者風也
尺膚濇者風痺也尺膚麤如枯魚之鱗者水
泆飲也尺膚熱甚脉盛躁者病温也其脉盛
而滑者病且出也尺膚寒其脉小者泄少氣
尺膚炬然先熱後寒者寒熱也尺膚先寒久
大之而熱者亦寒熱也肘所獨熱者腰以上
熱手所獨熱者腰以下熱肘前獨熱者膺前
熱肘後獨熱者肩背熱臂中獨熱者腰腹熱
肘後麤以下三四寸熱者腸中有蟲掌中熱
者腹中熱掌中寒者腹中寒魚上白肉有青
血脉者胃中有寒尺炬然熱人迎大者當奪
(先於九月迎取其化源先寫腎之源也蓋以而取之以補心火〇新校正云詳水將勝也)
(而取之寫水所以𥙷火也水王十月故先於九月迎)抑其運氣扶其不
勝(不勝大商歲肝不勝大羽歲心不勝歲之大角歲脾不勝大徵歲肺不勝大宫歲腎)
(之氣通宜先助心後扶腎氣宜也如此然太陽司天五歲)無使㬥過而生
其疾食歲穀以全其眞避虚邪以安其正(過木)
(過則肝病生水過則心病生天地之氣過亦則脾病生火過則肺病生土過則腎病生金)
(虚邪謂從衝後來之風也然也歲穀謂黃色黑色穀也)適氣同異多少
制之同寒濕者燥熱化異寒濕者燥化(宮大)
(大角大徵歲異寒濕宜治以燥濕化大商大羽歲同寒濕宜治以燥熱化)故同者
多之異者少之(氣用少多隨其歲也多謂燥熱少謂燥濕)用寒遠
寒用涼遠涼用温遠温用熱遠熱食宜同法有
假者反常反是者病所謂時也(及間氣所在同時謂春夏秋冬)
(以除疾病者則勿遠之如太陽司天寒爲病則遠之卽雖其時若六氣臨御假寒熱温涼)
(有假反常也食同藥法爾若無假反法則爲者假熱以療則熱用不遠夏餘氣例同故曰)
(用寒遠寒及有假者反常等事下文備矣病之媒非方制養生之道〇新校正云按)帝
日善陽明之政奈何歧伯日卯酉之紀也
飱泄脉小手足温泄易巳四時之變寒暑之
勝重隂必陽重陽必隂故隂主寒陽主熱故
寒甚則熱熱甚則寒故曰寒生熱熱生寒此
隂陽之變也故曰冬傷於寒春生癉熱春傷
於風夏生後泄腸澼夏傷於暑秋生痎瘧秋
傷於濕冬生咳嗽是謂四時之序也
目窠(音科)窅(杳音)炬然(作及然及許切亦)齲(齒蠧丘禹切)掣
(切尺制)痎瘧(瘦瘞也上音皆)
刺節真邪第七十五
黃帝問于歧伯曰余聞刺有五節奈何歧伯
曰固有五節一曰振埃二曰發曚三曰去爪
四曰徹衣五曰解惑黃帝曰夫子言五節余
未知其意歧伯曰振埃者刺外經去陽病也發
矇者刺府輸去府病也去爪者刺關節肢絡
也徹衣者盡刺諸陽之竒輸也解惑者盡知
調隂陽補寫有餘不足相傾移也黃帝曰刺
節言振埃夫子乃言刺外經去陽病余不知
其所謂也願卒聞之歧伯曰振埃者陽氣大
逆上滿於胷中憤瞋肩息大氣逆上喘喝坐
伏病惡埃煙䭇不得息請言振埃尚疾於振
埃黃帝曰善取之何如歧伯曰取之天容黃
帝曰其欬上氣竆詘胷痛者取之奈何歧伯
曰取之廉泉黃帝曰取之有數乎歧伯曰取
天容者無過一里取廉泉者血變而止帝曰
善哉黃帝曰刺節言發矇余不得其意夫發
矇者耳無所聞目無所見夫子乃言刺府輸
去府病何輸使然願聞其故歧伯曰妙乎哉
問也此刺之大約鍼之極也神明之類也口
說書卷猶不能及也請言發矇耳尚疾於發
矇也黃帝曰善願卒聞之歧伯曰刺此者必
於日中刺其聽宫中其眸子聲聞於耳此其
輸也黃帝曰善何謂聲聞於耳歧伯曰刺邪
以手堅按其兩鼻竅而疾偃其聲必應於鍼
也黃帝曰善此所謂弗見為之而無目視見
而取之神明相得者也黃帝曰刺節善去爪
夫子乃言刺關節肢絡願卒聞之歧伯曰腰
脊者身之大關節也肢脛者人之管以趨翔
也莖垂者身中之機隂精之候津液之道也
故飲食不節喜怒不時津液内溢乃下留於
睪血道不通日大不休俛仰不便趨翔不能
此病榮然有水不上不下鈹石所取形不可
匿常不得蔽故命曰去爪帝曰善黃帝曰刺
節言徹衣夫子乃言盡刺諸陽之竒輸未有
常處也願卒聞之歧伯曰是陽氣有餘而隂
氣不足隂氣不足則内熱陽氣有餘則外熱
内熱相摶熱於懷炭外畏綿帛近不可近身
又不可近席腠理閉塞則汗不出舌焦脣槁
腊乾嗌燥飲食不讓美惡黃帝曰善取之奈
何歧伯曰或之於其天府大杼三痏又刺中
膂以去其熱補足手太隂以去其汗熱去汗
稀疾於徹衣黃帝曰善黃帝曰刺節言解惑
夫子乃言盡知調隂陽補寫有餘不足相傾
移也惑何以解之歧伯曰大風在身血脉偏
虚虚者不足實者有餘輕重不得傾側宛伏
不知東西不知南北乍上乍下乍反乍覆顛
倒無常甚於迷惑黃帝曰善取之奈何歧伯
曰寫其有餘補其不足隂陽平復用鍼若此
疾於解惑黃帝曰善請藏之靈蘭之室不敢
妄出也黃帝曰余聞刺有五邪何謂五邪歧
伯曰病有持癰者有容大者有狹小者有熱
者有寒者是謂五邪黃帝曰刺五邪奈何歧
伯曰几刺五邪之方不過五章痺熱消滅腫
聚散亡寒痺益温小者益陽大者必去請道
其方凡刺癰邪無迎隴易俗移性不得膿脆
道更行去其鄉不安處所乃散亡諸隂陽過
癰者取之其輸寫之凡刺大邪日以小泄奪
其有餘乃益虚剽其通鍼其邪肌肉親視之
毋有反其真刺諸陽分肉間凡刺小邪日以
大補其不足乃無害視其所在迎之界遠近
盡至其不得外侵而行之乃自費刺分肉間
凡刺熱邪越而蒼出遊不歸乃無病為開通
辟門戶使邪得出病乃已凡刺寒邪日以温
徐往徐來致其神門戸已閉氣不分虚實得
調其氣存也黃帝曰官鍼奈何歧伯曰刺癰
者用鈹鍼刺大者用鋒鍼刺小者用員利鍼
刺熱者用鑱鍼刺寒者用毫鍼也請言解論
與天地相應與四時相副人參天地故可為
解下有漸洳上生葦蒲此所以知形氣之多
少也隂陽者寒暑也熱則滋雨而在上根荄
少汁人氣在外皮膚緩腠理開血氣減汁大
泄皮淖澤寒則地凍水冰人氣在中皮膚緻
腠理閉汗不出血氣強肉堅濇當是之時善
行水者不能往冰善穿地者不能鑿凍善用
鍼者亦不能取四厥血脉凝結堅摶不往來
者亦未可即柔故行水者必待天温冰釋凍
解而水可行地可穿也人脉猶是也治厥者
必先熨調和其經掌與腋肘與脚項與脊以
調之火氣已通血脉乃行然後視其病脉淖
澤者刺而平之堅緊者破而散之氣下乃止
此所謂以解結者也用鍼之類在於調氣氣
積於胃以通營衛各行其道宗氣留於海其
下者注於氣街其上者走於息道故厥在於
足宗氣不下脉中之血凝而留止弗之火調
弗能取之用鍼者必先察其經絡之實虚切
而循之按而彈之視其應動者乃後取之而
下之六經調者謂之不病雖病謂之自已也
一經上實下虚而不通者此必有横絡盛加
於大經令之不通視而寫之此所謂解結也
上寒下熱先刺其項太陽久留之已刺則熨
項與肩胛令熱下合乃止此所謂推而上之
者也上熱下寒視其虚脉而陷之於經絡者
取之氣下乃止此所謂引而下之者也大熱
徧身狂而妄見妄聞妄言視足陽明及大絡
取之虚者補之血而實者寫之因其偃卧居
其頭前以兩手四指挾按頸動脉久持之卷
而切推下至缺盆中而復止如前熱去乃止
此所謂推而散之者也黃帝曰有一脉生數
十病者或痛或癰或熱或寒或痒或痺或不
仁變化無竆其故何也岐伯曰此皆邪氣之
所生也黃帝曰余聞氣者有真氣有正氣有
邪氣何謂真氣𡵨伯曰真氣者所受於天與
穀氣幷而充身也正氣者正風也從一方來
非實風又非虚風也邪氣者虚風之賊傷人
也其中人也深不能自去正風者其中人也
淺合而自去其氣來柔弱不能勝真氣故自
去虚邪之中人也洒淅動形起毫毛而發腠
理其入深内摶於骨則為骨痺摶於筋則為
筋攣摶於脉中則為血閉不通則為癰摶於
肉與衛氣相摶陽勝者則為熱隂勝者則為
寒寒則真氣去去則虚虚則寒搏於皮膚之
間其氣外發腠理開毫毛摇氣往来行則為
痒留而不去則痺衛氣不行則為不仁虚邪
徧容於身半其入深内居榮衛榮衛稍衰則
真氣去邪氣獨留發為偏枯其邪氣淺者脉
偏痛虚邪之入於身也深寒與熱相搏久留
而内著寒勝其熱則骨疼肉枯熱勝其寒則
爛肉腐肌為膿内傷骨内傷骨為骨蝕有所
疾前筋筋屈不得伸邪氣居其間而不反發
於筋溜有所結氣歸之衛氣留之不得反津
液久留合而為腸溜久者數歲乃成以手按
之柔已有所結氣歸之津液留之邪氣中之
凝結日以易甚連以聚居為昔瘤以手按之
堅有所結深中骨氣因於骨骨與氣幷日以
益大則為骨疽有所結中於肉宗氣歸之邪
留而不去有熱則化而為膿無熱則為肉疽
凡此數氣者其發無常處而有常名也
䭇(噎音)竅腊(切思亦)剽其(切匹妙)漸洳(音上)
(根相牽引貌替下音如草)
衛氣行第七十六
黃帝問於岐伯曰願聞衛氣之行出入之合
何如歧伯曰歲有十二月日有十二辰子午
為經夘酉為緯天周二十八宿而一面七星
四七二十八星房昴為緯虚張為經是故房
至畢為陽昴至心為隂陽主晝隂主夜故衛
氣之行一日一夜五十周於身晝日行於陽
二十五周夜行於隂二十五周周於五歲是
故平旦隂盡陽氣出於目目張則氣上行於
頭循項下足太陽循背下至小指之端其散
者别於目銳眥下手太陽下至手小指之間
外側其散者别於目銳眥下足少陽注小指
次指之間以上循手少陽之分側下至小指
之間别者以上至耳前合於頷脉注足陽明
以下行至跗上入五指之間其散者從耳下
下手陽明入大指之間入掌中其至於足也
入足心出内踝下行隂分復合於目故爲一
周是故日行一舍人氣行一周與十分身之
八日行二舍人氣行二周於身與十分身之
六日行三舍人氣行於身五周與十分身之
四日行四舍人氣行於身七周與十分身之
二日行五舍人氣行於身九周日行六舍人
氣行於身十周與十分身之八日行七舍人
氣行於身十二周在身與十分身之六日行
十四舍人氣二十五周於身有竒分與十分
身之四陽盡於隂隂受氣矣其始入於隂常
從足少隂注於腎腎注於心心注於肺肺注
于肝肝注于脾脾復注于腎為周是故夜行
一舍人氣行於隂藏一周與十分藏之八亦
如陽行之二十五周而復合於目隂陽一日
一夜合有竒分十分身之四與十分藏之二
是故人之所以卧起之時有早晏者竒分不
盡故也黃帝曰衛氣之在於身也上下往來
不以期候氣而刺之奈何伯高曰分有多少
日有長短春秋冬夏各有分理然後常以平
旦為紀以夜盡為始是故一日一夜水下百
刻二十五刻者半日之度也常如是母巳日
入而止隨日之長短各以為紀而刺之謹候
其時病可與期失時反候者百病不治故曰
刺實者刺其來也刺虚者刺其去也此言氣
存亡之時以候虚實而刺之是故謹候氣之
所在而刺之是謂逢時在於三陽必候其氣
在於陽而刺之病在於三隂必候其氣在隂
分而刺之水下一刻人氣在太陽水下二刻
人氣在少陽水下三刻人氣在陽明水下四
刻人氣在隂分水下五刻人氣在太陽水下
六刻人氣在少陽水下七刻人氣在陽明水
下八刻人氣在隂分水下九刻人氣在太陽
水下十刻人氣在少陽水下十一刻人氣在
陽明水下十二刻人氣在隂分水下十三刻
人氣在太陽水下十四刻人氣在少陽水下
十五刻人氣在陽明水下十六刻人氣在隂
分水下十七刻人氣在太陽水下十八刻人
氣在少陽水下十九刻人氣在陽明水下二
十刻人氣在隂分水下二十一刻人氣在太
陽水下二十二刻人氣在少陽水下二十三
刻人氣在陽明水下二十四刻人氣在隂分
水下二十五刻人氣在太陽此半月之度也
從房至畢一十四舍水下五十刻日行半度
迴行一舍水下三刻與七分刻之四大要曰
常以日之加於宿上也人氣在太陽是故日
行一舍人氣行三陽行與隂分常如是無已
天與地同紀紛紛&KR4028;&KR4028;終而復始一日一夜
水下百刻而盡矣&KR4028;&KR4028;(云普巴切按太素音義)
九宫八風第七十七
立秋二(西南方玄委)秋分七(西方倉果)
立冬六(西北方新洛)夏至九(南方上天)
招摇中央冬至一(北方叶蟄)
立夏四(東南方隂洛)春分三(東方倉門)
立春八(東北方天留)
太一常以冬至之日居叶蟄之宫四十六日
明日居天留四十六日明日居倉門四十六
日明日居隂洛四十五日明日居天宫四十
六日明日居玄委四十六日明日居倉果四
十六日明日居新洛四十五日明日復居叶
蟄之宫曰冬至矣太一日遊以冬至之日居
叶蟄之宫數所在日從一處至九日復反於
一常如是無已終而復始太一移日天必應
之以風雨以其日風雨則吉歲美民安少病
矣先之則多雨後之則多汗太一在冬至之
日有變占在君太一在春分之日有變占在
相太一在中宫之日有變占在吏太一在秋
分之日有變占在將太一在夏至之日有變
占在百姓所謂有變者太一居五宫之日病
風折樹木揚沙石各以其所主占貴賤因視
風所從來而占之風從其所居之鄉来為實
風主生長養萬物從其衝後来為虚風傷人
者也主殺主害者謹候虚風而避之故聖人
日避虚邪之道如避矢石然邪弗能害此之
謂也是故太一入徙立於中宫乃朝八風以
占吉凶也風從南方來名曰大弱風其傷人
也内舍於心外在於脉氣主熱風從西南方
來名曰謀風其傷人也内舍於脾外在於肌
其氣主為弱風從西方來名曰剛風其傷人
也内舍於肺外在於皮膚其氣主為燥風從
西北方來名曰折風其傷人也内舍於小腸
外在於手太陽脉脉絶則溢脉閉則結不通
善㬥死風從北方來名曰大剛風其傷人也
内舍於腎外在於骨與肩背之膂筋其氣主
為寒也風從東北方來名曰凶風其傷人也
内舍於大腸外在於兩脇腋骨下及肢節風
從東方來名曰嬰兒風其傷人也内舍於肝
外在於筋紐其氣主為身濕風從東南方来
名曰弱風其傷人也内舍於胃外在肌肉其
氣主體重此八風皆從其虚之鄉來乃能病
人三虚相摶則為暴病卒死兩實一虚病則
為淋露寒熱犯其雨濕之地則為痿故聖人
避風如避矢石焉其有三虚而偏中於邪風
則為擊仆偏枯矣
黃帝素問靈樞經卷第之十一
