羣書考索卷十八宋章如愚撰
聖翰門
歴代聖翰類
包羲龍書三皇以前結繩為政包羲因龍之瑞始作龍
書
神農穗書神農因嘉禾八穗作穗書
黃帝鳥跡書黃帝蒼頡變古文作鳥跡篆
少昊鳳鸞書少昊作鳳鸞之書取以古文
顓帝科斗書顓帝則科斗之書曰科斗篆
帝堯龜書帝堯因軒轅靈龜有圖作龜書
夏禹螺書(見類要)
文王作鳥書文王時作鳥書
漢光武賜方國手迹皆一札十行細書成文(循吏傳)
唐太宗賜馬周飛白曰鸞鳳沖霄必假羽翼
本朝御書類
太宗飛白書賜李昉雍熙三年十月内出飛白書一軸
賜宰臣李昉上曰朕每公事退常惜光景讀書之外不
住學書除隸草外兼習飛白此固非帝王事業但表朕
不閒過耳畋遊聲樂性所不好宫中遣日惟書籍筆札
而已
飛白書賜吕端至道二年六月出飛白書二十軸賜宰
相吕端等人五軸又以四十軸藏祕閣字皆方圓數尺
上謂之曰飛白依小草書體與隸不同朕君臨天下復
何事於筆硯但中心好之不能輕棄歲月既久遂盡其
法
太宗草書經史故事至道元年六月草書經史故事三
十紙詔翰林侍讀吕文仲正讀之因遣刻石以數百本
令於江東名山神地道巖佛廟各藏一本或高逸不仕
有行為州里所稱亦分賜之
御書六韜六法雍熙四年召北面諸將田重進潘美崔
翰洎殿前劉延翰等對于便殿上訪以禦戎備邊之策
延翰曰破敵二策惟聖心裁處上因手書六韜兵法將
有五才十過之說以賜之
御書孝經淳化三年十月上行書千字文癸亥祕書監
李至言請於御製祕閣贊碑隂摹石帝曰千字文盖梁
武得鍾繇書破碑千餘字俾周興嗣次韻而成非垂世
立教之文孝經百行之本朕當親書勒之碑隂
太宗御書急就章端拱二年以御書急就章藏於祕閣
急就章者漢元時黃門令史游作也先是下詔求先賢
墨跡有以書鍾繇急就章為字多蹐駮上親草書一本
藏祕閣乃刻石賜近臣
筆翰太宗銳意筆翰兼通篆籕八分飛白草書三十六
卷示近臣
賜儒行篇太宗淳化三年詔以小印儒行篇錄賜中書
密院兩制等人一軸
龍圖閣太宗書帖咸平四年十一月上御龍圖閣召近
臣觀御書五年十月又詔閣之四壁設五經圖閣上
太宗御筆真宗嘗以太宗御筆集及御書法帖等三百
三十六卷示輔臣曰太宗嗜學實由天縱屬思援翰筆
極精妙朕孜孜尋訪殆無遺者四方以朕訪求所納甚
衆然或因先帝賜其家寶藏即復之王旦以謂文章化
人成俗者自太宗始也五代以来筆札無體鍾王之法
幾乎絶矣太宗在南宫留意翰墨自是學者書體丕變
實聖教所致
真宗鏤文紅筆祥符二年帝以太宗鏤文紅筆分賜宰
臣王旦以下因曰先帝聽政之暇常以觀書并攻筆法
為意每見諸家字體精妙無不學者學之必成旦等言
先帝筆法神氣英異非人臣所及如侍書王著有名於
時然望先帝甚遠帝曰王著於侍書待詔中亦無其比
仁宗邇英閣御書三十五事慶歷四年三月帝御邇英
閣出親書十有三軸凡三十五事自遵祖宗之訓以至
小瑕不廢
仁宗飛白書寶元二年十一月遣内侍就輔臣第賜御
飛白書各一軸次日面謝奏曰陛下萬幾之煩翰墨不
倦神筆竒奥曠古未有帝曰聽政之暇無所用心特此
以為樂耳
賜進士太學篇天聖八年自後登第賜字必遣中使賜
儒行或中庸大學以為常
神筆仁宗字勢皆有法度崇政延英之宣示飛白揭琳
宫之榜篆額動感之碑皆足以顯當時之榮遇是以寶
元之賜宰臣奏稱神筆竒奥
御書明堂皇祐元年九月親篆明堂二字飛白明堂之
門四字
哲宗御書唐人詩賜范祖禹等上皇書賜羊祜列傳又
書賜孝經(意在隆孝治而形廣愛)其後又書賜六經
光宗御書尚書紹興五年九月賜趙鼎御書尚書
御書裴度傳六月賜張浚裴度傳
書目類
西漢藝文志曰仲尼没而微言絶春秋分為五(左氏公)
(穀鄒氏夾氏)詩分為四(毛齊魯韓)易有數家之傳至秦
燔滅文章漢興開獻書之路迄孝武書缺簡脫於是建
藏書之策置寫書之官諸子傳說皆充祕府至成帝使
陳農求遺書於天下詔劉向校經傳諸子詩賦任宏校
兵書尹咸校數術李柱國校方技向總錄而奏之向死
歆於是總羣書而奏其七略故有輯略(歆曰謂諸書之)
(總要)有六藝略有諸子略有詩賦略有術數略有方技
略易十三家二百九十四篇(易經十二篇周王孫易傳)
(二篇楊何二篇韓嬰二篇王同二篇丁寬八篇孟氏京)
(房十一篇災異六十六篇五鹿充宗略說三篇此特摘)
(其顯然者錄不盡錄下皆類此)書九家四百一十二篇
(古文經四十六卷伏生經二十九卷傳四十一篇歐陽)
(章句三十一卷說義二篇小大夏侯章句各二十九卷)
(解二十九篇劉向五行傳十一卷周書七十一篇劉向)
(云周書誥誓號令也石渠奏議四十二篇)詩六家四百
一十六卷(詩經二十八卷魯故二十五卷說二十八卷)
(齊后氏故二十卷傳三十九韓故三十六卷内傳四卷)
(外傳六卷說四十一卷毛詩三十九卷故訓傳三十卷)
禮十三家五百五十五篇(古經五十六卷經七十篇七)
(十子後學者記百三十一篇曲臺后蒼九篇古明堂隂)
(陽三十三篇周官經六篇即今周禮也周官傳四篇軍)
(禮司馬法百五十五篇封禪議十九篇武帝時石渠議)
(三十八篇)樂六家百六十五篇(樂記二十三篇王禹記)
(二十四篇雅歌詩四篇)春秋二十三家九百四十八篇
(古經十二篇十一卷左氏傳三十卷公羊傳十一卷穀)
(梁傳十一卷鄒氏傳夾氏傳各十一卷公羊外傳五十)
(篇章句三十八篇雜記八十二篇董仲舒治獄十六篇)
(穀梁外傳二十篇章句三十二篇石渠議奏三十九篇)
(國語二十一篇新國語五十四篇劉向世本十五篇古)
(史官記也戰國策三十三篇陸賈楚漢春秋九篇太史)
(公百三十篇十篇有錄無書馮商續十篇太古以来年)
(紀二篇)論語十二家二百二十九篇(古二十一篇齊二)
(十二篇說二十九篇魯二十篇傳十九篇夏侯說二十)
(一篇張禹說二十二篇王駁說二十篇燕𫝊說三卷石)
(渠奏議十八篇孔子家語二十七卷)孝經十一家五十
九篇(古孔氏一篇二十二章長孫氏江氏后氏翼氏一)
(篇十八章各有說一篇長孫說二篇張禹說二篇石渠)
(五經惟議十八篇爾雅三卷二十篇小雅一篇古今字)
(一卷弟子職一篇管仲作)小學十家三十五篇(史籀十)
(五篇周宣王太史作八體六技證一曰大篆二小篆三)
(刻符四蟲書五摹印六署七傳書八隸書蒼頡一篇凡)
(將一篇司馬相如作急就一篇漢史游作元尚一篇李)
(長作訓纂一篇揚雄又作蒼頡訓纂一篇蒼頡傳一篇)
(杜林蒼頡訓纂一篇故一篇)凡六藝一百三家三千一
百二十三篇序六藝為九種儒家者流五十三家八百
三十六篇(晏子八篇子思二十三篇曾子十八篇漆雕)
(子十三篇宓子十六篇子賤景子三篇世子二十一篇)
(名碩陳人魏文侯六篇李克七篇公孫尼子二十八篇)
(孟子十一篇孫卿子三十三篇芉子十八篇名嬰齊人)
(周史六十六篇周政六篇周法九篇法天地立百官也)
(河間周制十八篇寗越一篇王孫子一篇公孫固一篇)
(十八章李氏春秋一篇羊子四篇童子一篇名無心難)
(墨子徐子四十二篇魯仲連子十四篇平原君七篇虞)
(卿春秋十五篇高祖傳十三篇陸賈二十三篇劉敬三)
(篇孝文傳十一篇賈山八篇孔臧十篇賈誼五十八篇)
(河間王對三雍三篇董仲舒百二十三篇倪寬九篇公)
(孫弘十篇終軍八篇吾丘夀王六篇虞丘說一篇莊助)
(四篇桓寬鹽鐵論十六篇漢劉向所序六十七篇即新)
(序說苑世說列女傳圖頌也揚雄所序三十八篇太玄)
(法言樂四箴二)道家者流三十七家九百九十三篇(伊)
(尹五十一篇太公一百三十七篇鬻熊子二十二篇管)
(子八十六篇老子鄰氏傳四篇傅氏說三十七篇徐氏)
(說六篇劉向說四篇文子九篇關尹子九篇莊子五十)
(二篇列子八篇老成子十八篇長盧子九篇田駢子二)
(十五篇老莱子十六篇鶡冠子一篇周訓十四篇黃帝)
(四經四篇銘六篇君臣十篇雜黃帝五十八篇力牧二)
(十二篇孫子十六篇齊闕子二篇臣君子二篇蜀人鄭)
(長者一篇楚子三篇)隂陽家者流二十一家三百六十
九篇(朱子韋三篇鄭衍子四十九篇容成十四篇張蒼)
(十六篇閭丘子十三篇周伯十一篇)法家者流十家二
百一十七篇(李悝子三十二篇商君二十九篇申子六)
(篇慎到子四十二篇韓子五十五篇晁錯三十一篇)名
家者流七家三十六篇(鄧析二篇公孫龍子十四篇惠)
(施子一篇趙毛公九篇)墨家者流六家八十六篇(尹佚)
(二篇墨子七十一篇)縱横家者流十二家百七篇(蘇秦)
(三十二篇張儀十篇蒯通五篇鄒陽七篇主父偃二十)
(八篇徐樂嚴安各一篇)雜家者流二十家四百三篇(孔)
(甲盤盂二十六篇大禹三十七篇伍子胥八篇由余三)
(篇尉繚三十九篇尸子三十篇吕氏春秋二十六篇淮)
(南内二十一篇外三十三篇東方朔二十篇荆軻論五)
(篇吳子一篇)農家者流九家百一十四篇(神農二十篇)
小說家者流十五家千二百八十篇(伊尹說二十七篇)
(鬻子說十九篇師曠六篇務成子十一篇)凡諸子二百
八十九家四千三百二十四篇詩賦百六家千三百
一十八篇自屈原至王褒二十家三百一十二篇(屈原)
(二十五篇唐勒四篇宋玉十六篇莊忌五十四篇賈誼)
(七篇枚乘九篇相如二十九篇淮南王八十二篇吾丘)
(夀王十五篇倪寬二篇劉向賦三十二篇王褒十六篇)
自陸賈至朱宇二十一家二百七十四篇(陸賈三篇枚)
(臯百二十篇朱建二篇嚴助三十五篇朱買臣三篇劉)
(辟強三篇司馬遷八篇蕭望之四篇揚雄十二篇馮商)
(九篇朱宇三篇)自孫卿至路恭二十五家百三十六篇
(孫卿十篇賈充四篇張仁六篇時洪一篇王商十三篇)
(徐傳四篇吕嘉五篇路恭八篇)自客主賦十八篇至隠
書十八篇雜一十二家二百三十三篇自高祖歌詩至
南郡歌詩二十八家二百一十四篇(高祖一篇泰畤甘)
(泉夀宫十四篇宗廟五篇吳楚汝南十五篇燕代謳鴈)
(門雲中隴西九篇邯鄲河間四篇齊鄭四篇河間四篇)
(左馮明索三篇京兆尹秦五篇洛陽四篇河南周七篇)
(送迎靈頌歌詩三篇南郡五篇)序詩賦為五種兵權
謀十三家二百五十九篇(吳孫武兵法八十二篇齊孫)
(臏八十九篇公孫鞅二十七篇吳起四十八篇范蠡二)
(篇大夫種二篇兵春秋三篇廣武一篇韓信三篇)形勢
十一家九十二篇圖十八卷(起楚兵法七篇圖四卷止)
(項王一篇)隂陽十六家二百四十九篇圖十卷(起太乙)
(兵法十篇止辟兵咸勝方七十篇)技巧十三家百九十
九篇(起鮑子兵法十篇止闕)(二十五篇)凡兵馬五十
三家七百九十篇圖四十三卷任宏次兵馬為四種天
文二十一家四百四十五卷(闕)(二十八卷)
(止圖書祕記十七篇)歷譜十八家六百六卷(起黃帝五)
(家歷三十三卷止杜忠算術十六卷)五行二十一家六
百五十二卷(起泰乙隂陽二十三卷止五音定名十五)
(卷)蓍龜十五家四百一卷(起龜書五十二卷止易卦八)
(篇)雜占十八家三百一十三卷(起黃帝長柳占夢十一)
(卷止種樹臧果相蠶十三卷)形法六家百二十卷(山海)
(經十三篇)凡數術百九十家二千五百二十八卷序為
六種方技三十六家八百六十八卷序為四種太乙書
六略三十八種五百九十六家萬三千三百九十六卷
唐藝文志曰自漢以来史官列其名氏篇第以為六
藝九種七略至唐始分為四類曰經史子集而藏書莫
盛於開元其著錄者五萬三千九百一十五卷而唐學
者自為之書又二萬八千四百六十九卷可謂盛矣初
隋嘉則殿書三十七萬卷至唐武德初有書八萬卷王
世充平得隋書八千餘卷宋遵浮舟泝河西致京師經
砥柱舟覆而書盡亡(時令狐德棻請加錢帛募遺書增)
(置繕寫數年書備)貞觀中魏徵請求天下書繕寫藏於
内庫令宫人掌之(徵定為四部)玄宗時命馬懷素修圖書
比會幸東都乃就乾元殿東序檢校又借民間異本傳
錄及還京師遷書東宫麗正殿置修書院於著作院其
後大明宫光順門外東都明福門外皆創集賢書院學
士通籍出入既而太府給紙札以繕寫兩都各聚書四
部以甲乙丙丁為次列經子史集四庫其本有正有副
(開元三年四部書成上令百姓官人入乾元殿東廊觀)
(書)禄山之亂尺簡不藏元載為相奏以千錢求書一卷
又命苗發等使江淮括訪至文宗因鄭譚言經籍未備
詔祕閣搜訪於是四庫之書復全分藏于十二庫(開成)
(中分察使奏祕書省四庫見)(新舊書籍共五萬六千)
(四百七十六卷)其後經黃巢之亂而蕩然無復存矣今
歐陽公述其終始而定其四庫之目一曰甲部經錄其
類十一(易書詩禮樂春秋孝經論語䜟經解小學凡著)
(錄四百四十家五百九十七部六千一百四十五卷)二
曰乙部史錄其類十三(正史編年偽史雜史起居注故)
(事職官雜傳記儀注刑法目錄諸牒地理凡著錄五百)
(七十一家八百五十七部一萬六千八百七十四卷)三
曰丙部子錄其類十七(儒道法名墨縱横雜家農家小)
(說天文歷算兵書五行雜藝術類書明堂經脈醫術凡)
(著錄六百九家九百六十七部一萬七千一百五十二)
(卷)四曰丁部集錄其類三(楚辭别集總集凡著錄八百)
(一十八家八百五十六部一萬一千九百二十三卷)
舊唐書經籍志曰平世載籍世莫得聞今錄開元盛時
四部諸書以表藝文之盛甲部為經其類十二易以紀
隂陽變化書以紀帝王遺範詩以紀興衰誦嘆禮以紀
文物體制樂以紀聲容律度春秋以紀行事褒貶孝經
以紀天經地義論語以紀先聖微言圖緯以紀六經䜟
候經解以通六經大義詁訓以解六經章句小學以紀
字體聲韻乙部為史其類十有三正史以紀傳表志古
史以紀編年繫事雜史以紀異體雜記霸史以紀偽朝
國史起居注以紀君人言動舊事以紀朝廷政令職官
以紀官序品秩儀注以紀吉凶行事刑法以紀律令格
式雜傳以紀先賢人物地理以紀山川郡國譜系以紀
世族繼序略錄以紀史策條目丙部為子其類十有四
儒家以紀仁義教化道家以紀清淨無為法家以紀刑
法典制名家以紀循名責實墨家以紀強本節用縱横
以紀辨說詭詐雜家以紀兼敘衆說農家以紀播殖種
藝小說家以紀芻辭輿頌兵法以紀權謀制度天文以
紀星辰象緯歷數以紀推步氣朔五行以紀卜筮占候
醫方以紀藥餌針灸丁部為集其類有三楚辭以紀騷
人怨刺别集以紀詞賦雜論總集以紀文章事類(劉昫)
(撰新唐書甲少舊唐書一丙多舊唐書三其異同如此)
古今書錄唐開元毋氏撰(名要)初玄宗内庫書籍皆
是太宗高宗先代舊書開元七年又借繕寫民間異書
九年商踐猷等共修成羣書四部二百卷至毋氏略為
四十卷名古今書錄以經史子集分四十類總五萬一
千八百五十二卷並有小序及注撰人姓氏今此錄雖
非毋氏全書而綱目大抵已是以其所定著書羣書麗
藻目錄五代南唐朱遵度撰也凡古今之文章著為六
例以總括之一曰六籍瓊華二曰信史瑶英三曰玉海
九流四曰集苑金巒五曰絳闕蘂珠六曰鳳首龍編合
二百六十七門總雜文一萬三千八百首共勒成一千
卷(中興書目)國朝崇文總目王堯臣等撰也其書之
總數凡三萬六百六十九卷自太祖平定四方天下之
書悉歸藏室太宗真宗訪求遺逸起祕閣以貯禁中之
籍至景祐中仁宗始詔羣儒校定修為總目嘉祐搜訪
闕書目首載嘉祐六年六月訪求遺書詔書盖崇文總
目書成後仁宗患祕府所藏遺逸尚多於是開獻書之
路下諸道求訪皇朝祕閣書目不知作者以類分二十
九門總六千七百九卷史館新定書目不知作者載皇
祐史館所藏書其目分經史子集四部總一萬四千四
百九卷國子監書目熙寧中國子監書庫鬻書之數總
一百二十五部祕書省書目不知作者錄祕閣書目凡
一萬四千九百餘卷高宗中興紹興初再改定崇文總
目與祕書省續編到四庫闕書至淳熙中陳騤等復定
中興館閣書目與崇文總目並行參會衆見輯成書目
七十卷等例一卷凡五十二門計見在書四萬四千四
百八十六卷較之崇文所載實多一萬三千八百一十
七卷復參三朝所志多八千二百九十卷兩朝所志多
三萬五千九百九十二卷(並中興書目編集古錄歐陽)
(修所撰)自三代以迄秦漢隋唐五代古文籀篆分隸諸
家之字書莫不皆有序卷帖次第無時世後先者盖隨
其所得錄之耳
羣書考索卷十八
