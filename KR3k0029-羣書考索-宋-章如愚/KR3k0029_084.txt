羣書考索後集卷十八
宋章如愚編
官制門
設官沿革
設官沿革略舉崇著者其於掌部之官長雖品秩下
者亦附出
黃帝六相為之輔相不必名官少皥司徒前漢嘗加大
司馬項羽加大漢以後曰大司空前漢加大改御
史大夫為之司寇後周有大司寇卿唐堯有十六相
羲仲義叔和仲和叔州牧虞太師太保納言隋及大唐
嘗改侍中為之后稷秩宗士共工夏六卿商太宰晉宋
齊梁陳改太師為之太宗太史太祝太士太卜司士
司土司木司水司草司器司貨太子太師太子太保太
子太傅太子少傅方伯周太傅少師少保冢宰後周加
大宗伯後周加大内史秦有内史理京師有諸郡
守漢分為左右又置京兆尹左馮翊代之後周有内史
中大夫隋改中書為内史監令大唐亦嘗以中書為内
史焉
大僕正至漢為太僕梁為卿大唐為司馭卿又嘗為
司僕卿
前後左右將軍周末置大將軍自戰國時楚置秦
太尉丞相丞相皆左右後周加大
相國侍中本丞相史隋改為納言又改為侍内大唐
嘗為納言或為左相或為黃門監
黃門侍郎後周納言下大夫大唐為東臺侍郎又為鸞
臺侍郎又改為門下侍郎
散騎常侍魏加侍郎又加員外加通直大唐分為左右
尚書令僕射本少府吏以五人在殿中主發書其一
人為僕射漢為左右大唐常改為左右匡政或為左
右丞相武太后嘗改為文昌左右相
尚書少府吏四人謂之尚書至漢分曹掌事後漢為
五曹晉為六曹
尚書丞至漢置四人後漢光武减二人為左右丞大
唐嘗為左右肅機
御史大夫大唐嘗為大司憲武太后又嘗改為肅政
又分為左右
奉常漢改曰太常後曰奉常又改為太常後漢為奉
常自後為太常梁謂之卿大唐嘗為奉常卿又嘗為
司禮卿
郎中令漢為光禄勲後漢為郎中令魏為光禄勲梁除
勲字謂之卿大唐嘗為司幸卿又嘗為司膳卿又為
光禄卿
衛尉漢嘗為中大夫令至魏謂之卿至大唐嘗為司
衛卿
宗正漢嘗改為宗伯至大唐嘗為司宗卿又嘗為司
屬卿
理國諱改為粟内史漢改為大農令又改曰大司農
後漢末為大農魏為司農至梁謂之卿後魏又加大
大唐嘗為司稼卿又為司農卿
主爵中尉漢以右扶風代之
廷尉二漢梁北齊嘗為大理梁謂之卿餘代曰廷尉
大唐嘗為詳刑卿又為大理卿
典客漢改為大鴻臚又嘗曰大行至梁除大字謂之
卿至大唐為司文卿又嘗為司賓卿又為鴻臚卿
典屬國少府至梁謂之卿大唐嘗為内府監亦嘗為
尚方監又為少府監
將作少監漢改為大匠梁為大匠卿隋將作大監又
改為大匠大唐亦嘗為大匠又嘗為膳馬監又嘗為
營繕監又為將作監
中尉漢武更名執金吾
中書謁者令僕射至漢嘗以宦者為之魏為中書監
令專掌機務隋為内史監令尋改為内史令又改為
内書又為内史令大唐復為中書令嘗為右相又為
内史又為紫微令
詹事大唐嘗改為端尹又嘗改為宫尹少詹事並為
少尹中庶子庶子晉改庶子為左右隋罷中大唐
嘗為左右中護太子家令大唐嘗為宫府大夫
率更令大唐嘗為司更大夫僕大唐嘗為馭僕
大夫内史理京師漢為左右又置京兆尹左馮翊
代之郡守漢改為太守後魏每郡置三太守隋置
通守魏改二守隋改通守並佐二太中大夫大
唐並為文散官漢領尚書事至後漢為錄尚書事
三公曹尚書後漢改二千石曹掌中都官水火盗賊
詞訟罪𤯝亦謂之賊曹晉曰三公掌刑獄齊為都官
隋為刑部大唐嘗為司刑太常伯又嘗為秋官又改
為憲部又改為刑部
客曹尚書常侍曹尚書後漢改為吏曹主選舉又為
選部魏為吏部宋置兩員又大唐嘗改為司列太常
伯又為大官
中書侍郎東晉嘗為通事郎隋為内史侍郎又為中
書侍郎大唐為内史侍郎又為西臺侍郎又為中書
侍郎又為鳳閣侍郎又為紫微侍郎
御史中丞後魏曰中尉大唐改治書侍御史為之嘗
為司憲大夫
光禄大夫優寵者則加銀章青綬至魏晉則有金章
紫綬齊嘗署左右至隋為散官
中散大夫王莽置大唐為文散
太皇太后卿長信少府太后以下卿以至于陳自後
魏無
皇太后卿長樂少府皇后卿大長秋隋有令大唐改
為内史中常侍大唐為内常侍
都水使者至宋嘗為水衡令梁曰大舟卿隋嘗為都
水監大唐嘗為司津監又嘗為水衡都尉
驃騎後漢加大夫唐為武散游擊大唐為武散
衛車騎驍騎梁置左右伏波上騎材官輕車樓
船横海護軍大唐為勲官渡遼貳師蒲類破羌強弩
戈船奮威建威積射等將軍奉車騎駙馬等都尉
至梁尚主者為司隸校尉督察三輔隋有司隸大
夫大唐京畿採訪使亦其職刺史刺理郡縣至隋
理人都護京兆尹左馮翊右扶風特進大唐為文
散諸加官左右曹諸吏散騎中常侍侍中給事中
也
後漢尚書侍郎三十六人初稱尚書郎中滿歲稱尚
書郎三歲稱侍郎五歲遷大縣令魏有尚書郎晉又
有郎中隋初置三十六侍郎後置員外郎一人後又
六曹各置侍郎每曹有郎有員外郎大唐改曹郎為
郎中
秘書監後又置令大唐嘗為蘭臺太史少監為侍郎
又嘗為靈臺武衛隋置左右大唐為左右鷹揚
衞
輔國晉加大宋改為輔師大唐為武散四征四鎮
四安武牙征虜横野鷹揚討逆討虜破虜等將軍四中
郎將都督至晉加大河南尹留守班同三司前漢
文帝以宋昌為衛將軍亞三司未為官也
魏有開府儀同三司晉又加開府儀同三司後魏有
儀同三司北齊有開府儀同三司又有加開府儀同三
司後周有開府儀同又有上開府儀同大將軍至隋
為散官又諸衛各置開府一人矣
八座魏五兵尚書至後魏有七兵尚書隋曰兵部唐
嘗為司戎太常伯或為夏官或為武部或為兵部
度支尚書吳有戶部晉以後為度支至隋為人部唐
嘗為度支又為司元太常伯又為戶部
祠部曹尚書至後魏有儀曹後周有禮部隋置禮部
尚書唐為司禮太常伯或為春官又為禮部
殿中監秩甚卑隋曰殿内監唐嘗為中御府大監
中衛晉分為右左衛將軍隋改為左右翊衛唐復為
左右衛
中領軍尋改曰領軍隋改為左右屯衛唐嘗為左右
戎衞又嘗為左右玉鈴衛又為左右領軍
鎮軍大冠軍游騎並唐為武散四平鎮北武威
國諱改焉
撫軍陵江寧朔等將軍行臺權置僕射尚書等官號
以總外事也
晉起部尚書有事即置事畢即省唐嘗為司平太常
伯又為工部
國子祭酒唯宋曰總明觀祭酒唐嘗為大司成又為
成均祭酒
中軍龍驤寧遠唐為武散宋殿中將軍
梁太府卿唐嘗為外府卿又嘗為司府卿始以太常
寺名卿分為四時凡十二卿
雲麾忠武壮武眀威定遠等將軍唐並為武散宇
宙大將軍後魏柱國大唐為勲官天柱二大將
軍諸少卿後周軍器監隋參掌機密守掌朝政
並宰相之任左右武候府大將軍唐為金吾衞
左右監門府將軍唐改府為衞大總𬋩通守折衝
府正議朝議朝請朝散等大夫唐並為文散官左
右驍衞府唐除府字大唐太子賓客漢之四皓
非官左右千牛衛左右屯營後改為羽林軍嘗改
為衞左右威衞嘗改左右豹韜衞左右龍武將軍
平章事知政事參知機務同中書門下三品平章軍國
重事節度使採訪使宣威武散懷化歸德等將軍
並武散以授歸義蕃官
封爵類
黃帝方制萬里為萬國各百里
唐虞夏建國凡五等曰公侯伯子男
殷公侯伯三等公一百里侯七十里伯五十里
周公侯伯子男五等公侯一百里伯七十里子
男五十里
周公居擾改制大其封公五百里侯四百里伯三百
里子二百里男百里
秦爵二十等最高徹侯乃得食縣其次關内侯食租
稅於關内餘十八等大庶長以下則如吏職矣
漢國王國侯亭侯三等王皆裂地侯以戶數為差分
人自此始漢初論功封列侯者凡百四十三人食邑
者除租每戶一歲更輸錢二百
後漢亦三等皇子封王其郡為國其列侯雖鄧寇元
勲不過四縣
魏王公侯伯子男次縣侯次鄉侯次亭侯次關内侯凡
十等關内侯為虚封自此始又置名號侯爵十八
級關中侯爵十七級
亦有王公侯伯子男又有開國郡公縣公郡侯縣侯
伯子男及鄉亭關内等侯凡十五等王大國二萬
戶三軍兵五千次國五戶二軍兵三千下國五千戶
一軍兵千五百其公之制如五千戶國侯如不滿五
千戶國並置一軍千人其伯子男以下各有差不置
軍
宋皆因晉制唯大小國皆二軍至孝武時凡國官屬
不得稱臣於其國改稱下官
齊因宋梁因前代定制諸王言曰令境内稱之曰殿
下公侯言曰教境内稱之曰第下皆自稱曰寡人相
以下表疏如臣下不稱臣文書下羣官皆曰告
陳有郡王嗣王藩王開國郡公開國縣公侯伯子男沐
食侯鄉亭侯開國中關外侯凡十二等
後魏有王開國郡公散公侯散侯伯散伯子散子男散
男凡十二等王食半侯伯四分食一公三分食一
子男五分食一
北齊有王公侯伯子男六等
後周有公侯伯子男五等
隋國王郡王國公郡公縣公侯伯子男九等
唐國王郡王郡公開國郡公開國縣公侯伯子男凡九
等並無其土加實封者乃給租庸自武德至天寳
實封者百餘家自至德至大歷三年實封者二百六
十五戶(通典)
宋朝封爵之差唐制王食邑五千戶郡王國公三千
戶開國郡公三千戶縣公一千五百戶縣侯千戶伯
七百戶子男五百戶又有食實封者戶給縑帛每賜
爵逓加一級唐末及五代始有特加邑戶而罷實封
之給又去縣公封侯以郡宋朝沿其制文臣少卿監
以上武臣副使以上内職崇班以上有封爵丞郎學
士刺史將軍諸司使以上有實封但以增戶數為差
不繫給邑過其爵則進爵止於開國公每加食千戶
至二百戶實封六百戶至百戶皆六等親王重臣或
特加有逾千戶者皇屬有特封郡公縣公或增侯者無
開國字開寳以来伐國降及乃臣叛命不誅者亦封
侯皆因其名以見其罪焉
三等國舊有大次小三等以為進封之叙然每或封
拜又有權升次小國為大國者景德中詔分三等以
為定制今著於後
趙楊承信封公晉太宗封王丁謂封公秦孟旭向
拱封公廷美封王齊廷美封王魏武行德趙普馮
拯並封公韓真宗封王武行德王晏潘美曹利用封
公燕劉進封公楚侯章封公元佐封王越元雋
封王夏商周漢唐(新添)
已上大國十八衞劉鋹趙贊封德崇封王張永德
封公
鄭張昭封公蔡曹元儼封公許張從思趙普吕蒙
正封公錢俶元祐封王代潘美封公徐元渥吕蒙
正並封公鄧張永德張耆並封公錢俶封王岐陳
洪進張旻封公隋蜀邠王彦超封公邢宋偓封公
冀高懷德王欽若封公元雋封王夀真宗封王鄆
曹利用封公荆元儼封王昇仁宗封王雍元汾
封王豫梁楊(新添)
已上次國二十四江滕孟玄喆封王
向黃紀譙向拱錢惟濬並封公原弦邾李洪義
王溥並封公劊耿舒元偁封王介道相元偓
封王酆蒋蕭錢惟濬封公郕譚霍䕫萊吕蒙
正寇準並封公郇鄅芮薛鄖宫崔彦進封公鄣
羅郜鄎戴桐遂管沈虞應息英任崇榮元儼封王
扈濮密巢安觀申吕夷簡封公虢宿邾杞陳洪
進封公賈鄫䢵巴夷榖頓麋黎葛蓼項𣆀䢴茅胙庸
畢滑鄀牟權甘祭尹温毛樊成單劉鞏邵弼鄘衛鬲寗
杜吕晥留郃鄠郿焦宛酇禳葉郢緍&KR0008;費鄫郚隴范程
鄱鄃潜涪遼羸絳汲棓軹營翕秺廣藺易定元儼封
王鎬純昌翟陸緇下綸已上皆春秋秦漢以来公
侯潞盧鄒房褒康沛邳彭元儼封王竇鄂鄴薊
潁汧沔沂王曾封公肅岷瀛郳鄯莘順渝郫蒲&KR0566;
豐已上周唐已来封公棣光儀懷永延盛濟信
元佑封公襄真宗封王均陸丹簡益元傑封
公忻韶嘉端元儼降封王循恭原雅通元儼
封王虎資昭欽珍淑集和郢衡會福岳表桂蘄澧深
洋建鄜瓊婺茂衢澶昌慶仁宗封公吉景郴傳賀
惠已上唐及五代封王夏趙德明封王自西平
進封蘇潭鎮元儼封王潤華已上皇朝封王
已上小國二百夀梁趙宋四國更不得封臣景德
三年詔(會要)
右承議郎李攸再編國二百七十四
大國二十二
秦魏韓燕楚晉魯陳吳越夏
昇商周漢唐冀豫兖荆雍揚
次國二十一
衛蔡曹代徐鄧岐隨蜀邠邢
鄆涼潞潭蘇鎮益廣延夀
小國二百三十一
江滕向黃紀譙原弦祁鄶耿
舒介道相酆蒋蕭郕譚霍䕫
莱郇程郯芮薛鄖莒鄣羅郜
鄅戴桐遂菅沈虞應息鄎任
崇榮扈濮密巢觀英虢宿邾
杞賈&KR2306;䢵巴申榖頓麋黎葛
蓼項𣆀夷茅胙庸畢鄀牟權
甘䢴尹温毛樊成單劉鞏祭
弼鄘韋鬲寗杜吕皖邵郃鄠
郿焦宛酇穰葉留鄢緍劇費
繒郚隴范郢鄱潛浩遼羸絳
汲梧軹營稼藺易定鄗洮昌
翟陸緇卞綸盧翼鄒房褒康
沛邳彭竇鄂鄴薊潁沔沂肅
岷瀛郳鄯莘順渝郫蒲&KR0566;豐
光儀懷永盛濟信義涇襄均
睦丹思簡忻韶嘉端循恭愿
雅通虔資昭欽珍淑集和衡
會福撫袁桂蘄澧深洋建鄜
瓊婺茂衢澶德昌慶吉景郴
傅賀惠岳潤華汧棣滑安翕
羣書考索後集卷十八
