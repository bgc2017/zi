古今律歷考卷二十三明邢雲路撰
歴代日食四
歴代日食歷
五代
宋少帝景平二年即文帝元嘉元年甲子歲二月己夘
朔日食綱目無
二月交一十三日三
二月朔二十九日一四癸巳寅時
八月交二十六日九四
八月朔二十五日二八己丑夘時
推是年二月朔癸巳無己夘合朔在寅夜食不書綱目
無是八月己丑朔卯時日食史却不書
元嘉四年即魏始光四年丁卯歲宋書癸卯朔日食魏
書六月朔
六月交二十六日四五
六月朔三十九日七八癸卯酉時
是六月癸夘朔酉時日食
元嘉五年即魏神䴥元年戊辰歲宋書五月壬辰朔日
食十一月己丑朔日食魏書十一月乙未朔日食無五月
推是年五月朔無壬辰十一月朔無己丑乙未皆不入
交不應食
元嘉六年己巳歲五月朔日食十一月朔日食星晝見
見綱目史無
五月交四十五刻四七
五月朔二十八日三壬辰辰時
十一月交一十四日三六
十一月朔二十五日四二己丑巳時
推是年五月壬辰朔辰時日食十一月己丑朔巳時日
食皆合即元嘉五年史所載五月壬辰十一月己丑之
日食也此必宋史誤將六年之日食載之五年耳不然
何日月皆合又何宋史五年之食皆不合而六年乃不
載耶綱目載是年兩日食誠是而於五年乃亦載十一
月朔日食則誤抄宋史之文也
元嘉十二年即魏大延元年乙亥歲魏書正月己未朔
日食宋無
正月交二十六日六七
正月朔五十五日六九己未申時
是正月己未朔申時日食魏書是宋史遺
元嘉十五年即魏大延四年戊寅歲魏書十一月乙夘
朔日食宋無
十一月交二十六日七九
十一月朔三日三九丁夘午時
是十一月丁夘朔午時日食魏書食是書乙夘非宋漏
元嘉十七年即魏太平真君元年庚辰歲四月戊午朔
日食
四月交一十四日一
四月朔五十四日四八戊午午時
是四月戊午朔午時日食
元嘉十九年即魏太平真君三年壬午歲宋書七月甲
戌晦日食魏書八月甲戌晦日食
九月交二十六日九
九月朔一十日六一甲戌未時
推是年九月甲戌朔日食非七月八月甲戌晦蓋是年
閏九月宋史不知而豫閏一月故以九月朔為七月晦
非魏未閏是書八月晦則非
元嘉二十二年即魏太平真君六年乙酉歲魏書六月
戊子朔日食宋史無
推是年閏六月己丑朔子時夜食不書無戊子魏非宋
無是
元嘉二十三年即魏太平真君七年丙戌歲六月癸未
朔日食
六月交二十七日二
六月朔一十九日四六癸未午時
是六月癸未朔午時日食
元嘉二十六年即魏太平真君十年己丑歲魏書四月
丙申朔日食宋無
四月交二十六日五二
四月朔三十二日四三丙申巳時
推是年四月丙申朔巳時日食魏是宋漏
元嘉三十年即魏興安二年癸巳歲七月辛丑朔日食
閏七月交一十三日三四
閏七月朔三十七日七一辛丑酉時
是閏七月辛丑朔酉時日食非七月朔蓋是年應閏七
月而宋史於七月前先置一閏故以閏七月朔作七月
朔非
武帝孝建元年即魏興光元年甲午歲七月丙申朔日
食
七月交一十三日九四
七月朔三十二日四二丙申巳時
是七月丙申朔巳時日食
大明四年即魏和平元年庚子歲魏書九月庚申朔日
食宋無
推是年九月無庚申朔亦不入食限魏非
大明五年即魏和平二年辛丑歲魏書二月壬子朔宋
書九月甲寅朔日食
九月交二十六刻
九月朔五十日三二甲寅辰時
推是年二月朔無壬子亦不入食限九月甲寅朔辰時
日食宋是魏非
明帝太始四年即魏獻帝皇興元年戊申歲十月癸酉
朔日食魏載己亥朔綱目無
十月交一十三日七九
十月朔九日三二癸酉辰時
是十月癸酉朔辰時日食魏載己亥非綱目漏
太始五年即魏皇興二年己酉歲宋書十月丁夘朔日
食魏書四月丙子十月癸酉朔日食綱目無四月
四月交四十九刻
四月朔六日三一九庚午辰時
十月交一十四日四
十月朔三日三七丁夘辰時
推是年四月庚午朔辰時日食十月丁夘朔辰時日食
宋漏四月魏書食是書丙子癸酉非綱目亦漏四月
後廢帝元徽元年即魏延興三年癸丑歲十二月癸夘
朔日食
十二月交二十六日一
十二月朔三十九日四三癸夘巳時
是十二月癸夘朔巳時日食魏書元年十二月癸夘非
又書四年正月癸酉食夫三年十二月既食矣豈有次
月復食之理
順帝昇明元年即魏太和元年丁巳歲魏書十月辛亥
朔日食宋無
十月交二十六日二二
十月朔四十七日八九辛亥丑正一刻
推是年十月辛亥朔丑正一刻合朔夜食不書宋無是
魏非
昇明二年即魏太和二年戊午歲三月己酉朔日食九
月乙巳朔日食魏載二月乙酉晦日食綱目無二三月
三月交一十二日九二
三月朔四十五日一九己酉寅時
九月交二十六日八
九月朔四十一日二乙巳夘時
推得是年三月己酉日寅時夜食不書九月乙巳日夘
時日食宋魏載二三月晦朔食俱非綱目正
昇明三年即魏太和三年己未歲三月癸夘朔日食
三月交一十三日五三
三月朔三十九日六四癸夘申時
是三月癸夘朔申時日食
齊高帝建元二年庚申歲即魏太和四年九月甲午朔
日食魏書七月庚申朔日食
推七月九月俱不入交不應食
建元三年辛酉歲即魏太和五年七月己未朔日食魏
書庚申
七月交二十六日三四
七月朔五十五日六八己未申時
是七月己未朔申時日食魏書非
武帝永明元年即魏太和七年癸亥歲十二月乙巳朔
日食
十二月交一十四日二五
十二月朔四十一日五六乙巳未時
是十二月乙巳朔未時日食
永明六年即魏太和十二年戊辰歲魏書二月辛亥朔
日食齊無
推是年二月辛亥朔不入交不應食魏非齊無是
永明八年即魏太和十四年庚午歲魏書正月己巳朔
日食齊與綱目無
二月交二十七日一
二月朔五日四己巳巳時
推是年二月己巳朔巳時日食魏書不應閏而豫閏故
以二月為正月齊與綱目漏
永明九年即魏太和十五年辛未歲魏書正月癸亥晦
日食齊無
推是年二月癸未朔亥時夜食不書齊無是
永明十一年即魏太和十七年癸酉歲魏書六月庚辰
朔日食齊與綱目無
六月交一十三日
六月朔一十六日二九庚辰辰時
是六月庚辰朔辰時日食齊與綱目漏
廢帝隆昌元年即明帝建武元年亦魏太和十八年甲
戌歲五月甲戌朔日食
五月交一十三日九九
五月朔一十日三四甲戌辰時
推是年五月甲戌朔辰時日食其十一月不入交不應
食魏無是
東昏侯永元二年即魏景明元年庚辰歲魏書正月辛
丑朔日食七月己亥朔日食齊與綱目無
正月交一十三日
正月朔三十七日六七辛丑申時
七月交二十六日九
七月朔三十五日二三己亥夘時
是正月辛丑朔申時日食七月己亥朔夘時日食魏書
是齊與綱目漏
永元三年即魏景明二年辛巳歲正月丙申朔日食魏
載七月癸巳朔綱目無
正月交一十三日六一
正月朔三十二日二三丙申夘時
七月交三十一刻
七月朔二十九日二五癸巳辰時
是正月丙申朔夘時日食七月癸巳朔辰時日食齊漏
七月魏漏正月綱目俱漏
梁武帝天監元年即魏景明三年壬午歲七月丁巳朔
日食綱目無
六月交二十五日八
六月朔五十三日八四丁巳戌時
推得是年六月丁巳戌時合朔則酉末尚見其初虧也
然非七月綱目漏
天監五年即魏正始三年丙戌歲三月丙寅朔日食魏
無
推是年三月不入交不應食魏無是
天監七年即魏永平元年戊子歲魏書八月壬子朔日
食梁與綱目俱無
八月交一十三日八
八月朔四十八日三四九壬子辰時
是八月壬子朔辰時日食梁與綱目漏
天監八年即魏永平二年己丑歲魏書八月丙午朔日
食梁與綱目俱無
八月交一十四日四
八月朔四十二日七三丙午酉時
是八月丙午朔酉時日食梁與綱目漏
天監十年即魏永平四年辛夘歲十二月壬戌朔日食
十二月交四刻
十二月朔五十九日四癸亥巳時
是年十二月朔癸亥日巳時合朔日食非壬戌朔
天監十一年即魏延長元年壬辰歲魏書五月己未晦
日食梁與綱目無
六月交一十三日九五
六月朔五十五日七三己未酉時
是六月己未朔酉時日食非五月晦梁與綱目漏
天監十二年即魏延長二年癸巳歲魏書五月甲寅朔
日食梁與綱目無
五月交一十四日五六
五月朔五十日三二甲寅辰時
是五月甲寅朔辰時日食梁與綱目漏
天監十五年即魏熙平元年丙申歲三月戊辰朔日食
既
三月交一十四日
三月朔四日三七戊辰巳時
是三月戊辰朔辰時日食
天監十八年即魏神龜二年己亥歲魏書正月辛巳朔
日食梁與綱目無
正月交一十三日五六
正月朔一十七日五九辛巳未時
是正月辛巳朔未時日食梁與綱目漏
普通元年即魏正光元年庚子歲正月乙亥朔丙子日
食魏書乙亥
正月交一十四日一八
正月朔一十二日二六丙子夘時
推得是年正月丙子朔夘時日食非乙亥史載乙亥朔
丙子日食得非史官步為乙亥而候乃丙子無柰兩存
之耶魏亦非
普通二年即魏正光二年辛丑歲魏書五月丁酉朔日
食梁與綱目無
六月交二十六日三八
六月朔三十三日六四丁酉申時
是六月丁酉朔申時日食非五月朔梁與綱目漏盖魏
歷不應閏而豫閏一月故以六月朔為五月朔非
普通三年即魏正光三年壬寅歲五月壬辰朔日食既
魏書冬十一月己丑朔日食
五月交二十六日九九
五月朔二十八日三八壬辰辰時
十一月交一十三日六九
十一月朔二十五日二五己丑夘時
是五月壬辰朔辰時日食十一月己丑朔夘時日食梁
漏十一月
普通四年癸夘歲即魏正光四年十一月癸未朔日食
十一月交一十四日二九
十一月朔一十九日四二癸未巳時
是十一月癸未朔巳時日食
梁中大通元年即魏莊帝永安二年己酉歲魏書十月
己酉朔日食梁與綱目無
推是年十月不入交不應食魏非
中大通三年即魏節閔帝普泰元年辛亥歲魏書六月
己亥朔日食梁與綱目無
六月交一十四日五
六月朔三十五日五己亥午時
是六月己亥朔午時日食梁與綱目漏
中大通四年即武帝永熙元年壬子歲魏書十月辛酉
朔日食梁與綱目無
十月交二十六日七二
十月朔五十七日二九辛酉夘時
是十月辛酉朔卯時日食梁與綱目漏
中大通五年即魏永熙二年癸丑歲魏書四月己未朔
日食梁與綱目無元史載有
四月交一十三日四
四月朔五十五日五己未午時
是四月己未朔午時日食梁與綱目漏元授時歷載是
日午時食與大明歷皆親何梁史之是遺也
中大通六年即魏永熙三年甲寅歲四月癸丑朔日食
梁無綱目有
四月交一十四日
四月朔四十九日六五癸丑申時
是四月癸丑朔申時日食梁漏
大同四年即魏靜帝元象元年戊午歲魏書正月辛酉
朔日食梁書六月辛丑朔日食
正月交一十四刻
正月朔五十七日六二八辛酉申時
推是年正月辛酉朔申時日食六月朔不入交不應食
梁非
大同六年即魏興和二年庚申歲魏書閏五月丁丑朔
日食綱目同梁無
六月交二十六日九
六月朔一十三日六五丁丑申時
推是年六月丁丑朔申時日食非閏五月朔蓋是年應
閏六月而魏史預置一閏故以六月朔作閏五月朔梁
漏綱目書閏五月亦非
太清元年即魏武定五年丁夘歲正月己亥朔日食
正月交二十六日七
正月朔三十五日五八己亥未時
是正月己亥朔未時日食
太清二年即魏武定六年戊辰歲七月朔日食見綱目
梁魏俱無
七月交一十三日八
七月朔二十六日三庚寅辰時
是七月庚寅朔辰時日食綱目是梁魏漏
陳武帝永定三年即周明帝武成元年己夘歲五月丙
辰朔日食周無綱目載是年閏四月周更定歷
六月交三十一刻
六月朔五十三日六丁巳未時
推是年六月丁巳朔未時日食非五月丙辰朔蓋是年
閏六月而史閏四月故以六月朔作五月朔非周漏
文帝天嘉二年即周武帝保定元年辛巳歲周書四月
丙子朔日食十月甲戌朔日食綱目同陳無
四月交二十六日四
四月朔一十二日七四丙子酉時
十月交一十三日一
十月朔九日七八癸酉酉時
推是年四月丙子朔酉時日食十月癸酉朔酉時日食
周載十月甲戌非陳漏
天嘉三年即周保定二年壬午歲九月戊辰朔日食周
載壬辰朔
九月交一十三日七
九月朔四日三五戊辰辰時
是九月戊辰朔辰時日食周載壬辰非
天嘉四年即周保定三年癸未歲周書三月乙丑朔日
食陳無
推是年三月乙丑朔丑時合朔夜食不書陳無是
天嘉五年即周保定四年甲申歲周書二月庚寅朔日
食八月丁亥朔日食陳無
推是年二月朔不入交不應食八月朔子時合朔夜食
不書陳無是
天嘉六年即周保定五年乙酉歲周書七月辛巳朔日
食陳無綱目有
推是年七月朔寅時合朔夜食不書陳無是綱目亦錄
周書耳
天康元年即周天和元年丙戌歲周書正月己夘朔日
食陳無綱目有
正月交二十七日一
正月朔一十五日四三己夘巳時
是正月己夘朔巳時日食陳漏
陳主伯宗光大元年即周天和二年丁亥歲周書正月
癸酉朔日食十一月戊戌朔日食陳無綱目有
正月交五十四刻
正月朔九日六二癸酉未時
十一月交二十六日
十一月朔三十三日七七丁酉酉時
推是年正月癸酉朔未時日食合其十一月戊戌則以
減差三十餘刻減至丁酉日酉正刻合朔尚見其初虧
也陳漏
光大二年即周天和三年己丑歲周書十一月壬辰朔
日食陳無綱目有
推是年十一月壬辰朔子正刻合朔夜食不書周與綱
目非
陳宣帝太建二年即周天和五年庚寅歲周書十月辛
巳朔日食陳無綱目有
推是年十月辛巳朔巳過交合朔在寅正刻夜食不書
載食非
太建三年即周天和六年辛夘歲九月庚子朔日食周
載四月戊寅朔日食綱目有四月無九月
四月交一十四日五七
四月朔一十四日二一戊寅夘時
九月交二十六日一
九月朔四十二日二七丙午夘時
推是年四月戊寅朔夘時日食九月丙午朔夘時日食
周載四月戊寅是陳載九月食是云庚子非陳闕四月
周闕九月綱目闕九月
太建四年即周建德元年壬辰歲周書三月癸夘朔日
食九月庚子朔日食綱目同陳無
推是年三月癸夘朔子正刻合朔夜食九月經朔庚子
則以減差五十刻減至己亥日亥初刻合朔夜食凡夜
食不書周歷非陳無是綱目據周歷書亦非
太建六年即周建德三年甲午歲二月壬辰朔日食
二月交一十四日
二月朔二十八日三九壬辰巳時
是二月壬辰朔巳時日食是年陳歷周歷俱載二月壬
辰朔日食而步與之合則知陳歷之精周歷之粗也蓋
陳歷無而周歷有者多不應食是足徵矣
太建七年即周建德四年乙未歲周書二月丙戌朔日
食十二月辛亥朔日食綱目同陳無
十二月交一十二日七九
十二月朔四十七日三九辛亥巳時
推是年二月丙戌朔夜子合朔夜食不書其十二月辛
亥朔巳時日食則是周與綱目多二月陳漏十二月
太建八年即周建德五年齊後主武平七年丙申歲周
書六月戊申朔日食隋志并元史及綱目載俱有陳無
六月交二十六日八八
六月朔四十四日二九戊申夘時
推是年六月戊申朔夘時日食按隋志載齊後主武平
七年六月戊申朔太陽虧劉孝孫言食於夘時張孟賓
言食於寅時鄭元偉董峻言食於辰時宋景業言食於
巳時至日食乃於夘寅之間今以授時推夘時日食則
劉孝孫張孟賓為近而鄭元偉董峻亦近宋景業遠矣
陳歷漏
太建九年即周建德六年丁酉歲周書十一月己亥朔
日食陳無綱目書晦
十二月交一十四日一九
十二月朔三十五日四九己亥午時
推是年十二月己亥朔午時日食非十一月朔亦非十
一月晦陳漏
太建十二年即周靜帝大象二年庚子歲周書十月甲
寅朔日食陳無綱目不書日
十月交一十三日六九
十月朔四十九日七癸丑申時
推是年十月癸丑朔申時日食非甲寅朔陳漏綱目不
書日者想周日官步至甲寅食及候之乃癸丑食遂兩
存之故綱目不書日
陳後主至德元年即隋文帝開皇三年癸夘歲隋書二
月己巳朔日食七月丁夘日食不書朔綱目書二月八
月朔日食陳無
二月交二十六日五
二月朔六日二八庚午夘時
八月交一十三日二
八月朔二日四五丙寅巳時
推是年二月庚午朔夘時日食非己巳朔八月丙寅朔
巳時日食非七月丁夘朔綱目書是陳漏
至德二年即隋開皇四年甲辰歲隋書正月甲子朔日
食綱目同陳無
正月交二十七日一
正月朔七十七刻甲子酉時
是正月甲子朔酉時日食陳漏
至德三年即隋開皇五年乙巳歲陳書正月戊午朔日
食隋無
推是年正月戊午朔亥時合朔夜食不書陳誤
陳禎明元年即隋開皇七年丁未歲隋書五月乙亥朔
日食綱目同陳無
五月交一十三日三
五月朔一十一日三五乙亥辰時
是五月乙亥朔辰時日食陳漏
隋文帝開皇十一年辛亥歲二月辛巳晦日食
推是年三月初一壬午日夜子合朔夜食不書隋載二
月辛巳晦日食非
開皇十二年壬子歲七月壬申晦日食
推是年七月朔甲辰八月朔甲戌無壬申俱不入食限
不應食
開皇十三年癸丑歲七月戊辰晦日食
推是年七月戊戌朔亥時合朔夜食不書八月戊辰朔
過交不應食隋誤
仁夀元年辛酉歲二月乙夘朔日食
二月交二十六日四
二月朔五十一日六三乙夘申時
是二月乙夘朔申時日食
煬帝大業十二年丙子歲五月丙戌朔日食既
五月交二十六日九二
五月朔二十二日六三丙戌申時
是五月丙戌朔申時日食
史稱自李延夀南北史不作後之閱史者遂以隋書上
接晉書然隋書諸志南止及梁陳而不及宋齊北止及
齊周而不及元魏近就帝紀中刷出所書日食類而載
之南宋齊梁陳北魏周齊隋上承晉下接唐所載始備
然其間年月又多有不合者其說誠是蓋南宋何承天
祖冲之制歷頗精後南北亂離疇人失業諸國所書彼
此互異如周歷尤益疎則何怪乎年月之不合也今以法
推諸日食其差者夜食居多亦有應食而史不書者其
失可知矣
古今律歷考卷二十三
