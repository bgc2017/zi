古今律歷考卷二十五明邢雲路撰
歴代日食六
歴代日食歷
宋
宋太祖建隆元年庚申歲五月己亥朔日食
五月交一十三日五五
五月朔三十五日五七己亥未時
是五月己亥朔未時日食
建隆二年辛酉歲四月癸巳朔日食
四月交一十四日一五
四月朔二十九日七癸巳申時
是四月癸巳朔申時日食
乾德三年乙丑歲二月壬寅朔日食驗天不食
二月交一十四日二七
二月朔三十七日四六壬寅午時
推是年二月壬寅朔午時日食(此當食不食之類議在總詳)
乾德五年丁夘歲六月戊午朔日食
六月交二十七日
六月朔五十四日六二戊午未時
是六月戊午朔未時日食
開寳元年戊辰歲十二月己酉朔日食綱目無
十二月交一十四日三八
十二月朔四十五日六九己酉申時
是十二月己酉朔申時日食綱目漏
開寳三年庚午歲四月辛未朔日食
四月交二十六日五八
四月朔七日五六辛未未時
是四月辛未朔未時日食
開寳四年辛未歲十月癸亥朔日食
十月交一十三日八九
十月朔五十九日四五癸亥巳時
是十月癸亥朔巳時日食
開寳五年壬申歲九月丁巳朔日食
九月交一十四日五
九月朔五十三日四二丁巳巳時
是九月丁巳朔巳時日食
開寳七年甲戌歲二月庚辰朔日食
二月交二十六日七
二月朔二十六日三一庚辰辰時
是二月庚辰朔辰時日食
開寳八年乙亥歲七月辛未朔日食
七月交一十四日
七月朔七日二八辛未夘時
是七月辛未朔夘時日食
太宗太平興國二年丁丑歲十一月丁亥朔日食既
十一月交二十六日八一
十一月朔二十三日六七丁亥申時
是十一月丁亥朔申時日食
太平興國六年辛巳歲九月乙未朔日食
九月交二十六日九三
九月朔三十一日二乙未寅時
是九月乙未朔寅正刻日食則卯猶見其初虧
太平興國七年壬午歲三月癸巳朔日食十二月朔日
食十二月見綱目史無
三月交一十三日六二
三月朔二十九日三二癸巳辰時
推是年三月癸巳朔辰時日食十二月朔不入交不應食綱目非
太平興國八年癸未歲二月戊子朔日食
推是年閏正月二月丁亥朔亥時夜食不書二月初二
戊子日春分史載二月戊子朔日食非
雍熙二年乙酉歲十二月庚子朔日食
十二月交一十三日七四
十二月朔三十六日四九庚子午時
是十二月庚子朔午時日食
雍熙三年丙戌歲六月戊戌朔日食
六月交四十四刻
六月朔三十四日二二戊戌寅時
是六月戊戌朔寅正刻日食
淳化二年辛夘歲閏二月辛未朔日食
閏二月交二十六日
閏二月朔七日二六辛未夘時
是閏二月辛未朔夘時日食
淳化三年壬辰歲二月乙丑朔日食
二月交二十六日六六
二月朔一日六七乙丑申時
是二月乙丑朔申時日食
淳化四年癸巳歲二月己未朔日食八月朔日食八月
食見綱目史無
二月交六刻二
二月朔五十五日七五己未酉時
八月交一十三日九七
八月朔五十二日六六丙辰申時
是二月己未朔酉時日食八月丙辰朔申時日食史無
八月漏
淳化五年甲午歲十二月戊寅朔日食是日陰雪不見
與不食同羣臣稱賀
十二月交二十六日一七
十二月朔一十四日四戊寅巳時
是十二月戊寅朔巳時日食陰雪不見在天未嘗不食
也烏得與不食同羣臣稱賀諂也
真宗咸平元年戊戌歲五月戊午朔日食十月丙戌朔
日食
五月交一十四日六九
五月朔五十四日六九戊午申時
十月交二十六日二八
十月朔二十二日五六丙戌未時
是五月戊午朔申時日食十月丙戌朔未時日食
咸平二年己亥歲九月庚辰朔日食
九月交二十六日八九
九月朔一十六日五三庚辰午時
是九月庚辰朔午時日食
咸平三年庚子歲三月戊寅朔日食
三月交一十三日五九
三月朔一十四日八二戊寅戌時
是三月戊寅朔戌初刻日食則酉猶見其虧
咸平五年壬寅歲七月甲午朔日食
七月交二十六日四
七月朔三十日六六甲午申時
是七月甲午朔申時日食
景德元年甲辰歲十二月庚辰朔日食
十二月交一十四日三一
十二月朔一十六日四二庚辰巳時
是十二月庚辰朔巳時日食
景德三年丙午歲五月壬寅朔日食雲陰不見
五月交二十六日五
五月朔三十八日一一壬寅丑時
推是年五月壬寅朔丑正刻合朔夜食不書宋誤
景德四年丁未歲五月丙申朔日食十月甲午朔日食
雲陰不見綱目無十月
五月交二十七日一二
五月朔三十二日六六丙申申時
推是年五月丙申朔申時日食其十月甲午朔則寅初
刻夜食不書綱目刪之是也
大中祥符二年己酉歲三月丙辰朔日食陰雨不見
三月交二十六日
三月朔五十二日六六丙辰申時
是三月丙辰朔申時日食
大中祥符五年壬子歲八月丙申朔日食
八月交一十四日五四
八月朔三十二日五五丙申未時
是八月丙申朔未時日食
大中祥符六年癸丑歲十二月戊午朔日食
十二月交二十六日七四
十二月朔五十四日三八戊午巳時
是十二月戊午朔巳時日食
大中祥符七年甲寅歲十二月癸丑朔日食驗天不食
綱目書司天監奏日食不應羣臣表賀
十二月交一十四刻
十二月朔四十九日三刻癸丑子時
推是年十二月癸丑朔子時夜食不書司天監誤推在
晝羣臣表賀非
大中祥符八年乙夘歲六月己酉朔日食
六月交一十四日
六月朔四十五日五己酉午時
是六月己酉朔午時日食
天禧三年己未歲三月戊午朔日食
三月交一十四日一六
三月朔五十四日二戊午巳時
是三月戊午朔巳時日食
天禧五年辛酉歲七月甲戌朔當食既測驗及四分止
七月交二十六日九七
七月朔一十日五甲戌午時
是七月甲戌朔午時日食
乾興元年壬戌歲七月甲子朔日食幾盡
七月交四十六刻
七月朔四日八戊辰戌時
推是年七月戊辰朔戌初刻日食則酉猶見其虧天正
經朔得壬辰以步至七月戊辰合朔是歲並無甲子朔
史載七月甲子朔相差五日
仁宗天聖二年甲子歲五月丁亥朔日當食候之不食
司天監奏日食不應中書奉表稱賀
五月交二十六日四八
五月朔二十三日四二丁亥巳時
推是年五月丁亥朔巳時日食
天聖四年丙寅歲十月甲戌朔日食
十月交一十四日三九
十月朔九日三九癸酉巳時
推是年十月癸酉朔巳時日食非甲戌朔
天聖六年戊辰歲三月丙申朔日食
三月交二十六日五九
三月朔三十二日二二丙申卯時
是三月丙申朔夘時日食
天聖七年己巳歲八月丁亥朔日食
八月交一十三日九
八月朔二十三日二七丁亥夘時
是八月丁亥朔夘時日食
明道二年癸酉歲六月甲午朔日食
六月交一十四日
六月朔三十日八二四甲午戌時
是六月甲午朔戌時日食則酉時及見其虧
景祐三年丙子歲四月己酉朔日食殿中丞王立言是
日日食二分半候之不食綱目無
四月交一十三日五二
四月朔四十五日二七己酉夘時
推是年四月己酉朔夘時日食宋人候之不食然日食
三分以下不救
寶元元年戊寅歲正月丙辰朔日食六分申一刻復綱
目無
推是年正月經朔戊戌無丙辰交泛十日不入食限史
載食六分申一刻復非也綱目刪之是
康定元年庚辰歲正月丙辰朔日食
正月交一十三日六三
正月朔五十二日五五丙辰未時
推是年十二月晦丙戌大寒閏十二月朔丁亥正月丙
辰朔雨水是日未時日食合戊寅年六月日官楊惟德
等言來歲閏十二月則庚辰歲正月朔日當食請移閏
於庚辰則日食在前正月之晦帝曰閏所以正天時而
授民事其可曲避乎不許至是知諫院富弼請罷宴徹
樂就舘賜北使酒食執政不可弼曰萬一契丹行之豈
不為朝廷羞既而聞契丹罷宴帝深悔之嗟乎日官所
司何事而欲移臘於春易朔為晦謂欽天何執政之見
亦猶之乎日官也
慶歷二年壬午歲六月壬申朔日食五分至酉六刻帶
二分入濁不見
六月交二十六日四四
六月朔八日七六壬申酉時
是六月壬申朔酉正刻日食帶食入地合
慶歷三年癸未歲五月丁夘朔日食
五月交二十七日
五月朔三日二一丁夘夘時
是五月丁夘朔夘時日食
慶歷四年甲申歲十一月戊申朔日當食不食綱目無
十一月交一十四日三五
十一月朔五十四日六九戊午申時
推是年十一月戊午朔申時日食宋歷誤推戊申朔夫
戊午去戊申十日而以為日當食不食耶即此一事可
證宋時當食不食有是與非之辨
慶歷五年乙酉歲四月丁亥朔日應食而雲晦不見
四月交二十五日九五
四月朔二十三日二一丁亥夘時
是四月丁亥朔夘時日食
慶歷六年丙戌歲三月辛巳朔日食四分半申三刻復
三月交二十六日五五
三月朔一十七日五七辛巳未時
是三月辛巳朔未時日食則申時復合
皇祐元年己丑歲正月甲午朔日食
正月交二十六日
正月朔三十日四八甲午午時
是正月甲午朔午時日食
皇祐四年壬辰歲十一月壬寅朔日食食二分弱未正
一刻復
十一月交二十六日一七
十一月朔三十八日五四壬寅午時
是十一月壬寅朔午時日食則未時復合
皇祐五年癸巳歲十月丙申朔日食午正一刻食至四
分半
十月交二十六日七八
十月朔三十二日五二丙申午時
是十月丙申朔午時日食
至和元年甲午歲四月甲午朔日食九分餘缺於西南
申正一刻甚
四月交一十三日四八
四月朔三十日七甲午申時
是四月甲午朔未時日食則申時食甚合綱目書是日
用牲於社按春秋莊公二十五年辛未朔日有食之鼓
用牲於社傳曰諸侯用幣於社伐鼓於朝退而自省然
則鼓用牲於社何以書譏不鼓於朝而鼓於社又用牲
則非禮矣夫魯以諸侯之國用牲於社春秋譏之宋以
天子行諸侯之禮奚取焉綱目揭而書之所以深譏之
也
嘉祐元年丙申歲八月庚戌朔日食二分
八月交二十六日二九
八月朔四十六日六七庚戌申時
是八月庚戌朔申時日食
嘉祐三年戊戌歲八月己亥朔日食三分半
八月交二十九刻
八月朔三十五日三二己亥辰時
是八月己亥朔辰時日食
嘉祐四年己亥歲正月丙申朔日食食三分餘未初三
刻復占曰受歲而食王者惡之日官欲改戊戌年十二
月閏以避之詔不許綱目書是日用牲於社
正月交一十四日二
正月朔三十二日五丙申午時
是正月丙申朔午時日食則未時復合日官欲移閏以
避之仁宗用牲於社下從諸侯之制君臣胥失之矣綱目
書用牲於社譏之也
嘉祐六年辛丑歲六月壬子朔日食未初刻司天言當
食六分食四分入雲而雨不見羣臣欲賀司馬光諫止
之
六月交二十七日
六月朔四十八日五六壬子未時
是六月壬子朔未時日食司天言當食六分及候之食
四分入雲而雨不見何可賀之有而羣臣欲稱賀耶司
馬光言京師不見四方必有見者且云食不滿分乃歷
官術數不精當治其罪皆至言也
英宗治平三年丙午歲九月朔日食見綱目史無
九月交一十四日四三
九月朔四十八日五六壬子未時
是九月壬子朔未時日食史漏
神宗熙寧元年戊申歲正月甲戌朔日食
正月交二十六日八二
正月朔一十日四九甲戌午時
是正月甲戌朔午時日食
熙寧二年己酉歲七月乙丑朔日食太史言食八分陰
雲不見
七月交一十三日九四
七月朔一日三四乙丑辰時
是七月乙丑朔辰時日食
熙寧六年癸丑歲四月甲戌朔日食陰雲不見羣臣稱
賀從之
四月交一十四日
四月朔十日二七甲戌夘時
是四月甲戌朔夘時日食史載先是司天奏四月朔日
當食帝自三月即避殿减膳降天下罪囚一等至是雲
陰不見王安石等進賀以為盛德所感乞御殿復膳從
之夫君方向善而引入於非安石之罪可勝誅哉
熙寧八年乙夘歲八月庚寅朔日食陰雲不見
八月交二十六日八六
八月朔二十六日四二庚寅巳時
是八月庚寅朔巳時日食
元豐元年戊午歲六月癸夘朔太史言當食驗之不食
綱目載食
六月交二十六日三七
六月朔三十九日二六癸夘夘時
是六月癸夘朔夘時日食史云驗之不食而綱目載食
想當時原食也
元豐三年庚申歲十一月己丑朔日食
十一月交一十四日二八
十一月朔二十五日三己丑辰時
是十一月己丑朔辰時日食
元豐四年辛酉歲十一月癸未朔太史言日當食驗之
不食
十一月交一十四日八九
推是年十一月朔交過食限不應食歷官誤推當食騐
之不食是
元豐五年壬戌歲四月壬子朔日食陰雲不見
推是年四月壬子朔寅時夜食不書史誤
元豐六年癸亥歲九月癸夘朔日食
九月交一十三日七九
九月朔三十九日三一癸夘辰時
是九月癸夘朔辰時日食
哲宗元祐二年丁夘歲七月庚戌朔日食陰雲不見
七月交一十三日九
七月朔四十六日六五庚戌申時
是七月庚戌日申時日食
元祐六年辛未歲五月己未朔日食
五月交一十四日
五月朔五十五日五八己未未時
是五月己未朔未時日食
紹聖元年甲戌歲三月壬申朔日食
三月交一十三日五二
三月朔八日五七壬申未時
是三月壬申朔未時日食
紹聖二年乙亥歲二月丁夘朔太史言日當食驗之不
食
二月交一十四日一三
二月朔三日一五
推是年二月丁夘寅初刻夜食不書太史誤推在晝驗
天不食是
紹聖四年丁丑歲六月癸未朔日食雲陰不見
推是年六月癸未朔寅初刻合朔夜食不書史誤
元符三年庚辰歲四月丁酉朔日食
四月交二十六日四
四月朔三十三日四七丁酉巳時
是四月丁酉朔巳時日食
徽宗建中靖國元年辛巳歲四月辛夘朔日食陰雲不
見
四月交一十五日四六
四月朔二十七日四一辛夘巳時
是四月辛夘朔巳時日食
崇寧五年丙戌歲七月朔日當食不虧十二月朔日當
食不虧羣臣稱賀見綱目
七月交一十四日四七
七月朔二十六日四九庚寅午時
十二月交二十六日
十二月朔五十四日五六戊午未時
推是年七月庚寅朔午時日食十二月戊午朔未時日
食綱目書不虧史俱不載
大觀元年丁亥歲十一月壬子朔日食綱目閏十月
閏十一月交二十六日六七
閏十一月朔四十八日五六壬子未時
推是年閏十一月壬子朔未時日食蓋是年閏十一月
壬子日午時合朔是日冬至宋歷誤閏十月
大觀二年戊子歲五月庚戌朔日食
五月交一十三日三七
五月朔四十六日五庚戌午時
是五月庚戌朔午時日食
大觀四年庚寅歲九月丙寅朔日食
九月交二十六日一八
九月朔二日六六丙寅申時
是九月丙寅朔申時日食
政和三年癸巳歲三月壬子朔日食
三月交一十四日一
三月朔四十八日五五壬子未時
是三月壬子朔未時日食
政和五年乙未歲七月戊辰朔日食
七月交二十六日九
七月朔四日四八戊辰午時
是七月戊辰朔午時日食
重和元年戊戌歲五月壬午朔日食
五月交二十六日四
五月朔一十八日六七壬午申時
是五月壬午朔申時日食
宣和元年即金太祖天輔三年己亥歲四月丙子朔日
食
四月交二十七日
四月朔一十二日七八丙子酉時
是四月丙子朔酉時日食
宣和二年即金天輔四年庚子歲金書十月戊辰朔日
食宋無
十月交一十四日三二
十月朔四日五五戊辰未時
是十月戊辰朔未時日食宋漏
宣和四年即金天輔六年壬寅歲金書二月庚寅朔日
食宋無
二月交二十六日五二
二月朔二十六日五五庚寅未時
是二月庚寅朔未時日食宋漏
宣和五年即金天輔七年癸夘歲八月辛巳朔日食雲
陰不見
八月交一十三日八三
八月朔一十七日二四辛巳夘時
是八月辛巳朔夘時日食
宋太祖至徽欽都汴京凡一百六十七年載諸日食其
合者與誤者無論乃其當食不食者有十乾德三年二
月大中祥符七年十二月天聖二年五月景祐三年四
月慶歷四年十一月元豐元年六月四年十一月紹聖
二年二月崇寧五年七月十二月皆當食驗天不食者
也夫自歷代以來凡載當食不食者以法布筭率皆原
不當食何宋以百六十餘年之間而遂有當食不食至
十數之多也考僧一行日食議云開元十二年七月戊
午朔十三年十二月庚戌朔俱推當食驗天不食以法
推果然然則日之在天原有當食不食日月失行之致
也然間一失行百分之一則有之不應如宋之太數也
者反覆詳推乃有是與非之辨焉法推大中祥符七年
十二月朔夜食紹聖二年二月朔夜食元豐四年十一
月朔過交皆原不當食者也景祐三年四月史書食二
分餘凡不及三分不救與不食同元豐元年六月朔史
書未食而綱目載食想當時原食也崇寧五年七月朔
十二月朔史俱不載而綱目有之想當時日官誤推不
食既而見其食則諱而削之未可知也若慶歷四年十
一月則以戊午食誤推戊申食相隔十日以為當食不
食舛也甚矣惟乾德三年二月朔天聖二年五月朔則
真當食不食為日度失行矣是其當食不食才二非真
十也當食不食止二乃宋歷槩書十數若謂天數常乖
可飾已誤布之短者然而日偶失行旋復其常以法布
筭千載亡易也宋人步歷不精動稱天行無定或是已
冤天或援天從已躱閃蓋藏載未必實當食不食動欲
稱賀日暫入雲亦輒稱賀如夜食如過交亦曰驗天不
食步乾興元年七月以戊辰推甲子相差五日步慶歷
四年十月以戊午推戊申相差十日夫日且差而何有
於時刻則其乾德三年二月天聖二年五月之二事或
亦誤布未可知倘其誤步在夘辰候已不食及至當食
之時在己午乃為雲雨掩蔽彼亦曰當食不食恐或有
之耳何則宋日官工彌縫甚至於康定元年嘉祐四年
兩正月朔兩露章以請欲移閏以避之是可為也孰不
可為也
古今律歷考卷二十五
