古今律歷考卷二十六明邢雲路撰
歷代日食七
歷代日食歷
宋(南渡)
高宗建炎三年即金太宗天會七年己酉歲九月丙午朔日食
九月交二十六日七五
九月朔四十二日四一丙午巳時
是九月丙午朔巳時日食
紹興五年即金天會十三年乙卯歲正月乙巳朔日食
金書丙午朔
正月交一十四日一七
正月朔四十一日四五乙巳巳正四刻合朔
是正月乙巳朔巳正四刻食甚金書丙午非宋日官言
虧在辰正常州布衣陳得一言虧在巳初今推巳正四
刻食甚則虧在巳初得一為是
紹興七年即金天會十五年丁巳歲二月癸巳朔日食
金無
推是年二月交泛二十日不應食金無是
紹興十三年即金皇統三年癸亥歲十二月癸未朔日
食霧雲不見秦檜率百官稱賀
十二月交二十六日六
十二月朔一十九日二二癸未夘時
推是年十二月癸未朔夘時日食夫既食矣秦奸之賀
何為哉史稱八年至十二年日食多在夜史官蒙蔽不
書夫從古夜食不書安得謂史官蒙蔽此不知天之論
也
紹興十五年即金皇統五年乙丑歲六月乙亥朔日食
六月交一十三日九
六月朔一十一日三八乙亥巳時
是六月乙亥朔巳時日食
紹興十七年即金皇統七年丁夘歲十月辛夘朔日食
金無
十月交二十六日七
十月朔二十七日七八辛夘酉正刻
是十月辛夘朔酉正刻日食十月酉正刻日入矣雖見
食不多
紹興十八年即金皇統八年戊辰歲四月戊子朔日食
&KR1640;雲不見
四月交一十三日四
四月朔二十四日五三戊子午時
是四月戊子朔午時日食
紹興十九年即金皇統九年己巳歲三月癸未朔日食
隂雲不見
三月交一十四日
三月朔一十九日二一癸未夘時
是三月癸未朔夘時日食
紹興二十四年即金廢主亮真元二年甲戌歲五月癸
丑朔日食霒雲不見
五月交二十六日三四
五月朔四十九日二一癸丑夘時
是五月癸丑朔夘時日食
紹興二十五年即金真元三年乙亥歲五月丁未朔日
食霒雲不見
五月交二十六日九五
五月朔四十三日二二丁未夘時
是五月丁未朔夘時日食
紹興二十八年即金正隆三年戊寅歲三月辛酉朔日
食霒雲不見始降詔免賀猶宣付史館金候之不見
三月交二十六日四五
三月朔五十七日二二辛酉夘時
是三月辛酉朔夘時日食雲隂免賀宣付史館是為得
之
紹興三十年即金正隆五年庚辰歲八月丙午朔日食
八月交一十四日三七
八月朔四十二日四七丙午午時
是八月丙午朔午時日食
紹興三十一年即金正隆六年辛巳歲正月甲戌朔日
食太史言日當食而不食帝不受朝金無
正月交二十五日九六
正月朔一十日二一甲戌夘初三刻
推是年正月甲戌朔夘初三刻合朔正月日出夘正三
刻此猶未出也况交泛不及二十六日即食分數亦少
則未明復圓矣金不書是太史上言日當食而不食占
人君修德罪已察姦禮賢寬恩布德上動於天則有食
而不食是說出何故典帝不受朝史官當知愧矣
紹興三十二年即金世宗大定二年壬午歲正月戊辰
朔日食
正月交二十六日五七
正月朔四日五二戊辰午時
是正月戊辰朔午時日食金伐鼓用幣凡遇日月虧食
禁酒樂屠宰一日夫伐鼓用幣禮也宋用牲於社反不
如金之有禮矣完顔世宗其亦賢乎
孝宗隆興元年即金大定三年癸未歲六月庚申朔日
食
六月交一十三日八七
六月朔五十六日六九庚申申時
是六月庚申朔申時日食
隆興二年即金大定四年甲申歲六月甲寅朔日食霒
雲不見
六月交一十四日四八
六月朔五十日七甲寅申時
是六月甲寅朔申時日食
乾道三年即金大定七年丁亥歲金書四月戊辰朔日
食宋無金主避正殿減膳伐鼓應天門内百官各於本
司庭立明復乃止
四月交一十三日九九
四月朔四日六七戊辰申時
是四月戊辰朔申時日食宋漏金避殿減膳伐鼓於朝
百官庭立禮也
乾道五年即金大定九年己丑歲八月甲申朔日食霒
雲不見
八月交二十六日八
八月朔二十日四四甲申巳時
是八月甲申朔巳時日食
乾道九年即金大定十三年癸巳歲五月壬辰朔日食
霒雲不見
五月交二十六日九
五月朔二十八日五壬辰午時
是五月壬辰朔午時日食
淳熙元年即金大定十四年甲午歲十一月甲申朔日
食霒雲不見
十一月交一十四日二二
十一月朔二十日六二甲申未時
是十一月甲申朔未時日食
淳熙三年即金大定十六年丙申歲三月丙午朔日食
霒雲不見少選雲退微缺時有自北庭回者見食
三月交二十六日四二
三月朔四十二日四九丙午午時
是三月丙午朔午時日食
淳熙四年即金大定十七年丁酉歲九月丁酉朔日食
霒雲不見
九月交一十三日七二
九月朔三十三日一一丁酉丑時
推是年九月丁酉朔丑時夜食不書
淳熙十年即金大定二十三年癸夘歲十一月壬戌朔
日食
十一月交二十六日六五
十一月朔五十八日四二壬戌巳時
是十一月壬戌朔巳時日食
淳熙十五年即金大定二十八年戊申歲八月甲子朔
日食
八月交一十六日
八月朔四十九日甲子午時
是八月甲子朔午時日食
淳熙十六年即金大定二十九年己酉歲二月辛酉朔
日食霒雲不見
二月交一十四日
二月朔五十七日四四辛酉巳時
是二月辛酉朔巳時日食
寧宗慶元元年即金章宗明昌六年乙夘歲三月丙戌
朔日食
三月交二十六日九九
三月朔二十二日四九丙戌午時
是三月丙戌朔午時日食
慶元四年即金承安三年戊午歲正月己亥朔日食霒
雲不見綱目無
正月交二十六日四九
正月朔三十五日二五己亥夘時
是正月己亥朔夘時日食綱目漏
慶元五年即金承安四年己未歲正月癸巳朔日食霒
雲不見金與綱目無
正月交二十七日一
正月朔二十九日六四癸巳申時
是正月癸巳朔申時日食金與綱目漏
慶元六年即金承安五年庚申歲六月乙酉朔日當食
太史言夜食不見是日霒雲金史無金有十一月癸丑
日食
六月交一十四日四一
六月朔二十一日一七乙酉寅時
十一月交二十六日
十一月朔四十九日四三癸丑巳時
推是年六月乙酉朔寅正初刻合朔日食則日未出已
復圓矣是日臨安霒雲不見金史不書食是其十一月
癸丑朔巳時日食則金書是宋漏
嘉泰二年即金太和二年壬戌歲五月甲辰朔日食
五月交一十三日三
五月朔四十日四九甲辰午時
是五月甲辰朔午時日食
嘉泰三年即金太和三年癸亥歲四月己亥朔日當食
而太史局言日體圓明不見虧分凡言不見虧分者食
不及一分也金史不書是食
四月交一十三日九二
四月朔三十五日一九己亥夘時
推是年四月己亥朔寅正刻日食則日出將復圓少見
其虧耳故宋史云不見虧分者不及一分也金史不書
亦以虧少即今三分以下不救之意
開禧二年即金泰和六年丙寅歲二月壬子朔日當食
太史言不見虧分
二月交一十三日四
二月朔四十八日七三壬子酉時
是二月壬子朔酉時日食太史云不見虧分然金史書
食想原食也
嘉定二年即金主永濟大安元年己巳歲金書十二月
辛酉朔日食宋無
推是年十二月庚申朔亥時夜食不書金非
嘉定三年即金大安二年庚午歲六月丁巳朔日食金
無
六月交二十三日
六月朔五十三日二五丁巳夘時
是六月丁巳朔夘時日食金漏
嘉定四年即金大安三年辛未歲十一月己酉朔日當
食太史言不見虧分
十一月交一十四日七五
十一月朔四十五日四一己酉巳時
推是年十一月己酉朔巳時日食是日不見虧分是為
日度失行
嘉定七年即金宣宗真祐二年甲戌歲九月壬戌朔日
食金書大星皆見
九月交一十四日二
九月朔五十八日四六壬戌午時
是九月壬戌朔午時日食
嘉定九年即金真祐四年丙子歲二月甲申朔日食金
又書閏七月壬午朔日食
二月交二十六日四
二月朔二十日六二甲申未時
閏七月交一十三日一七
閏七月朔一十八日二九壬午夘時
推是年二月甲申朔未時日食閏七月壬午朔夘時日
食宋漏閏七月
嘉定十年即金興定元年丁丑歲七月丙子朔日食
七月交一十三日七
七月朔一十二日四九丙子午時
是七月丙子朔午時日食
嘉定十一年即金興定二年戊寅歲七月庚午朔日食
一分其日正午或見或不見太史局言是為陽盛隂微
日體不虧綱目無
七月交一十四日三
七月朔六日四九四庚午午時
是七月庚午朔午時日食宋史云食一分一分不救
嘉定十四年即金興定五年辛巳歲五月甲申朔日食
五月交一十三日八
五月朔二十日二七甲申夘時
是五月甲申朔夘時日食
嘉定十六年即金元光二年癸未歲九月庚子朔日食
九月交二十六日六
九月朔三十六日四七庚子午時
是九月庚子朔午時日食
理宗寶慶三年即金正大四年丁亥歲六月戊申朔日
食金無
六月交二十六日八
六月朔四十四日二九戊申夘時
是六月戊申朔夘時日食金漏
紹定元年即金正大五年戊子歲六月壬寅朔日食金
史無金有十二月庚子朔食
六月交二十日
六月朔三十八日五五壬寅未時
十二月交一十四日一
十二月朔三十六日六八庚子申時
推是年六月壬寅朔未時日食十二月庚子朔申時日
食金漏六月宋漏十二月
紹定六年即金天興二年癸巳歲九月壬寅朔日食霒
雲不見金無
九月交一十四日八三
推是年九月朔過交不應食金史無是
端平二年乙未歲二月甲子朔日當食不虧
二月交二十七日
二月朔三十七日甲子辰時
是二月甲子朔辰時日食
嘉熙元年丁酉歲十二月戊寅朔日食
十二月交二十六日五
十二月朔一十四日四八戊寅午時
是十二月戊寅朔午時日食
淳祐二年壬寅歲九月庚辰朔日食
九月交五刻
九月朔一十六日五庚辰午時
是九月庚辰朔午時日食
淳祐三年癸夘歲三月丁丑朔日食
三月交一十三日九
三月朔一十三日三九丁丑巳時
是三月丁丑朔巳時日食
淳祐五年乙巳歲七月癸巳朔日食綱目無
七月交二十六日七
七月朔二十九日五九癸巳未時
是七月癸巳朔未時日食綱目漏
淳祐六年丙午歲正月辛夘朔日食
正月交一十三日四
正月朔二十七日六辛夘未時
是正月辛夘朔未時日食
淳祐九年己酉歲四月壬寅朔日食
四月交二十六日八
四月朔三十八日四二壬寅巳時
是四月壬寅朔巳時日食
淳祐十二年壬子歲二月乙夘朔日食
二月交二十六日三
二月朔五十一日二二乙夘夘時
是二月乙夘朔夘時日食
寶祐元年癸丑歲二月己酉朔日食
二月交二十六日九九
二月朔四十五日七五己酉酉時
是二月己酉朔酉時日食
景定元年庚申歲三月戊辰朔日食
三月交一十三日三
三月朔四日六八戊辰未時
是三月戊辰朔未時日食
景定二年辛酉歲即蒙古世祖中統二年三月壬戌朔
日食元史同綱目載二月朔
三月交一十三日九
三月朔五十八日七三壬戌酉時
是三月壬戌朔酉時日食綱目載二月朔誤
度宗咸淳元年乙丑歲即蒙古至元二年正月辛未朔
日食
正月交一十四日
正月朔七日三三辛未辰時
是正月辛未朔辰時日食
咸淳三年丁夘歲即蒙古至元四年五月丁亥朔日食
五月交二十六日八
五月朔二十三日七四丁亥酉時
是五月丁亥朔酉時日食
咸淳四年戊辰歲即蒙古至元五年十月戊寅朔日食
十月交一十四日一五
十月朔一十四日五七戊寅未時
是十月戊寅朔未時日食
咸淳六年庚午歲即蒙古至元七年三月庚子朔日食
綱目載二月朔
三月交二十六日三五
三月朔三十六日五九庚子未時
是三月庚子朔未時日食綱目載二月朔非
咸淳七年辛未歲即蒙古至元八年八月壬辰朔日食
八月交一十三日六六
八月朔二十八日三三壬辰辰時
是八月壬辰朔辰時日食
咸淳八年壬申歲即元至元九年八月丙戌朔日食
八月交一十四日二七
八月朔二十二日三一丙戌辰時
是八月丙戌朔辰時日食
帝㬎德祐元年乙亥歲即元至元十二年六月庚子朔
日食既星見雞鶩皆歸
六月交一十三日七七
六月朔三十六日三八庚子巳時
是六月庚子朔巳時日食
端宗景炎二年丁丑歲即元至元十四年十月丙辰朔
日食
十月交二十六日五八
十月朔五十二日五四丙辰午時
是十月丙辰朔午時日食
高宗時一月食
紹興二年壬子歲二月丙子月未當闕而闕體如食色
黃白
二月交二十七日一一
二月望一十三日一三丙子夜寅時
推是年二月十四日丙子夜寅時月食宋歷誤步日出
後丁丑加時在晝及寅時已見其食也乃曰月未當闕
而闕體如食色黃白以為月之變也不知月掩日而日
食即以體相掩則純黑不見日衝月而月食但月行日
道頓失其光不至純黑雖推月與推日同以相掩布分
數而其色則異也從來月食雖黑未甚猶帶黃白其魄
輪微顯誰不見之知之而宋司天欲飾已非乃歸咎於
月不當闕而闕也可乎其曰體如食則可為誤步斷案
宋南渡凡一百五十三年書日當食不食三紹興三十
一年正月甲戌朔嘉定四年十一月己酉朔端平二年
二月甲子朔推紹興夜食且不入交原不當食嘉定端
平二事則當食不食也春秋以來千餘年至開元始有
當食不食者二宋以三百二十年日當食不食汴京二
見南渡又二見何其數也若果有之則三百年日度失
行四矣抑恐半係日官誤步某時候已不食及期當食
卻為雲蔽未可知也况靖康之變儀象隸首盡歸於金
宋疇人步歷不精有之且臨安偏南人戴日近望日與
中原不同或虧分少即不見其食也又况臨安隂雨十
九雲蔽所不免乎
古今律歷考卷二十六
