古今律歷考卷五十九明邢雲路撰
歷法二十四
歷法
五星聚
秦王子嬰初立即漢元年漢紀高帝元年十月五星聚東
井孟康曰歲星先至四星從歲星也後魏崔浩集諸歷家
攷校漢元以來日月薄食五星行度并譏前史之失别為
魏歷以示高允允曰漢元年十月五星聚東井此乃歷術
之淺事今譏漢史而不覺此謬恐後人之譏今猶今之譏
古也浩曰所謬云何允曰按星傳太白辰星常附日而行
十月日在尾箕昏没於申南而東井方出於寅北二星何
得背日而行是史官欲神其事不復推之於理也浩曰天
文欲為變者何所不可邪允曰此不可以空言争也宜更
審之坐者咸怪之唯東宮少傅游雅曰高君精於歷數當
不虚也後歲餘浩謂允曰先論本不經心及更考究果如
君言五星乃以前三月聚東井非十月也衆乃歎服至趙
宋紀太祖乾德五年三月五星聚於奎初竇儼善推步星
歷逆知吉凶與盧多遜楊徽之同在諫官儼嘗謂之曰丁
卯歲五星聚奎自此天下太平二拾遺見之儼不與也後
卒如其言我朝洪武間五星並見於奎占者謂亦如宋建
隆三年為文明之象有考者曰宋五星聚奎在乾德五年
非建隆三年也古記載與論辯不同如此以余考之秦二世
三年甲午八月子嬰立十月沛公至霸上子嬰降至正月
改為漢高帝元年秦以十月為歲首漢因之則是年甲
午之十月巳屬為乙未之歲首十月初子嬰尚在位則
雖秦王子嬰立之年即漢之元年亦可也五星聚井則
實在乙未歲前天正以後之年以授時推乙未歲前天
正中積五十四萬二千七百五十二日有竒天正冬至
赤道日躔斗二十度以步至五月中旬木星入井見至
次年丙申三月方出步乙未天正後之十月日在尾箕
昏没於申南而東井方出於西北金水二星不得背而
行是月木火土三星俱在東井金水不在東井及推前
三月乃八月也八月日躔在井而土金水三星俱會在
井惟火星在申酉間夫井居未而申酉間亦近未雖相
去不遠然尚未至井也史載是年五星聚井必目覩之
者崔浩又步為八月聚井今以授時推八月乃火星猶
隔一辰尚未至井則此必授時火星之周率少強之所
致也周率少強則步不及數以積筭上至漢初千有餘
年之遠火星甫及申酉間而不能至未無惑其然耳然
則高允崔浩之言皆是也若及時測驗減火周之率以
合天道則有待而為耳宋太祖時五星聚奎竇儼逆知
其數在乾德五年之丁卯為是洪武間占者謂為建隆
三年非也以授時推是乾德五年丁卯歲三月中旬五
星皆聚在奎合夫授時步漢聚井有火隔一宿之少差
而於宋聚奎乃脗合不爽何以故以元至宋年數近而
迄漢則歷年遠也今以詳布乾德聚奎之歷具於左
宋太祖乾德四年丙寅歲(距元至元辛巳三百一十五筭)
中積一十一萬五千五十一日四八二
冬至二十三日五七八
閏餘一十九日九一三三二八
經朔三十六日六四六七二
天正加時赤道斗四度二三五
天正加時黃道斗三度八九三六
金星後合三十四日九三八四
盈歷五十一日四三八三
火星後合三百四十五日一六四五
盈歷三百日三九五五二三
乾德五年丁卯
中積一十一萬四千六百八十六日二三九二
冬至二十八日八二八
閏餘一日二五八四二
遲歷四日七五八
經朔二十七日五六二三八
天正加時赤道斗四度二一五八
天正加時黃道斗三度八八一
木星後合八十九日七六六
盈歷三百五十七日八四九九七五
縮末歷七日三五七七五
減差度七八六九六八
月數三入二月
入月已來日一日五八六二七三
二月經朔五十六日一五四一五九
加時定日五十七日七四四三二
加時定度一百二度三八九七三二
二月二日辛酉酉初三刻木合伏壁八度三二二
三
推木星晨疾末
中積一百三十四日五九二六
中星一百一十三度一四六七
盈歷日一六二七七五
加差度一七六九五
月數四入三月
入月已來日一十七日七四六三四三
加時定星奎九度四六七三九五
三月經朔二十五日六八四七五二
加時定日四十三日四三一九五
順減差一十分三七一一
十八日丙午與金星同度
丁未日夜半奎九度三六三九八四
三月十九日丁未木星晨疾末奎九度
是日與火星同度
推火星晨疾末
中積四百七十三日一六四五
中星八十五度二九六
盈初歷二十日五八二
加差十四度七四五三五六
月數四入三月
入月已來日五日八三一三
加時定星壁五度六七八四五六
加時定日三十一日四八七八五五
順減差三十三分四四九八
乙未日夜半壁五度三四四二
三月七日乙未火星晨疾末壁五度
十一日己亥奎初度九十四分六三
二十八日丙辰火星與土星同度奎十五度土星後合
一百六日九二一
盈歷三百五日五五七五
推土星晨疾
中積一百二十七日三二一
中星一百二十二度七九二
縮末歷五十六日一六
減差五度一二三九八
月數四入三月
入月已來日五日三三二一六五
加時定星奎十三度九六八七二
加時定日三十一日一六九一七
順減差三分六六四八
乙未日夜半奎十三度九三二四
三月七日乙未土星晨疾十三度
三月八日土星順行見奎十四度
二十三日辛亥與金星同度
二十八日丙辰與火星同度
推金星晨疾初
中積四百七十八日八四一
中星九十一度六七四
盈末歷八十一日九三五三五
加差二度一四六二三
月數三入二月
入月已來日二十八日三六九四六三
加時定星室十五度二九九
加時定日二十四日五二三六二二
順減差六十三分八六
戊子日夜半室十四度三九九八四
二月二十九日戊子金星晨疾初室十六度
三月十一日己亥金星順行見奎初度二一四八
三月十八日與木星同度
三月二十三日辛亥金星與土星同度奎十五度
水星後合一十四度六三一五
盈歷二百二十四日六六九二
推水星晨伏
中積一百一十二日七五七五
中星九十五度九六一
縮末歷五十三日七三五五五
減差一度六七一六
月數三入二月
入月已來日二十三日七五三九八一
加時定星室十四度四八一二
加時定日一十九日九八一四
順減差一度五二九八九一
二月二十四日癸未夜半室十二度五一九二一
三月五日癸巳水星晨伏不見奎一度三二九一
右水星按元史推誤
推水星晨疾此以改應法推是
中積一百一十七日七五七五
中星一百八度三四七六
縮末歷七十三日九四二
減差二度一七八三二
月數三入二月
入月已來日二十七日二四五九二二
加時定度一百一日八一二六四
加時定星壁七度四五五一四
加時定日二十三日三九八一
順減差四十四分八五
二月二十八日丁亥夜半壁七度六六四
三月一日己丑順行見奎初度四八九八四
三月十日順行見奎十四度與土星同度
右步五星授時推水星合應差謬今依法改正用推乃
得其真
古今律歷考卷五十九
