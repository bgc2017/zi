古今律歷考卷四十九明邢雲路撰
歷法十四
歷法
萬歷二十四年丙申歲閏八月朔日食歷(大統)
求中積
置歲周三百六十五萬二千四百二十五分以至元辛
巳所距積年三百一十六年減一算乘之得一十一億
五千百五十一萬三千八百七十五分為中積分
求通積
置中積分加氣應五十五萬六百分得一十一億五
千一百六萬四千四百七十五分為通積分
求冬至
置通積分以滿紀法六十萬累去之至不滿之數餘二
十六萬四千四百七十五分為冬至分命一萬起乙丑
得庚寅日千以下數以發斂法一分二十秒乘之得五千
三百七十分命一千起丑得巳時百以下數以發斂法
一分二十秒歸除之得三百分因在五百以下為正刻
得正三刻庚寅日巳時正三刻冬至
求閏餘
置中積分加閏應二十萬二千五十分得一十一
億五千百七十一萬五千九百二十五分以月策二
十九萬五千三百五九三累去之得二十萬四千
百二十一分七十二秒為閏餘分是年在一十八萬
六千五百五十二分九秒之上有閏
求經朔
置冬至分減去閏餘分餘六萬四五三二八為經朔
分
求太陽盈縮
置半歲周一百八十二萬六二一二五減去閏餘分得
一百六十二萬二一九七八為縮末歷分
求太隂遲疾
置中積分加轉應一十三萬二五減去閏餘分得
一十一億五千百四十四萬五八二八以滿轉
二十七萬五五四六累去之餘三萬五五八二八為
疾歷分
求交泛
置中積分一十一億五千百五十一萬三千八百七
十五分加交應二十六萬三八八共得一十一億五
千百七十七萬四二六三減去閏餘分二十萬四
千百二十一分七十二秒餘一十一億五千百五
十七萬千二百四十一分二十八秒以滿交終二十
七萬二千一百二二二四累去之得三萬七四一五
六為交泛分
求閏八月經朔
置朔實二十九萬五千三百五九三以十二月至閏
八月共十月因之得二百九十五萬三五九三加天
正經朔六萬四五三二八共得三百一萬三千五
百一二五八以滿紀法六十萬去之得一萬三千五百
一十二分五十八秒為閏八月經朔
求盈縮歷
置朔實以十月乘之得二百九十五萬三五九三減
去天正閏餘二十萬四千百二十一分七十二秒
餘二百七十四萬九千三七五八減去半歲周一百
八十二萬六二一二五餘九十二萬二八二五八為
縮初歷
求盈縮加分
置本限九十二限減一折半得四十五限半仍以本限
九十二乘之得四千一百八十六限與一百六十二乘
之得六十七萬八一三二另置四萬四三六二以本限
九十二乘之得四百八分一三四併前六十七分
八一三二得四百七十五分九四三六另置初日四百
八十四萬八四七三減四百七十五分九四三六餘八
分九三七為加分
求縮積度
置二十七分以九十二日因之得二千四百八十四分
加二萬二千一百分共得二萬四五八四又以限九十
二因之得二百二十六分一七二八却置四百八十七
萬六分内減之餘二百六十萬八八七二再以九
十二因之得二萬四一六二二四為縮積度
求縮差
置縮歷九十二日二八二五八減去大餘九十二日
剰小餘二千八百二十五分八以前所求得縮加分
八分九三七乘之得二萬五一五三六六乃二分五
一五三六六加入積度内共得二度四四一三為
縮差
求遲疾歷
置轉終捷章一萬九七五九九三以十月乘之得一十
九萬七五九九三内加天正十一月所得疾歷三萬五
五八二八共得二十三萬三一七五八減去轉中
一十三萬七七七三餘九萬五三三四五八為遲歷
求遲歷限
置遲歷九萬五三三四五八以至限分一十二限二十
乘之得一百一十六限因過八十三為遲末限
求日率
置一百一十六限以八百二十分八秒乘之得九
日五一二九為日率
求損分
置一百六十七限減去一百一十六限餘五十一限為
遲末限却以遲末限五十一限減一折半得二十五限
又以五十一限乘之得一千二百七十五限以一十九
微半因之得二分四八六二五另置五秒八十一微半
以五十一限因之得二分九六五六五併前二分四八
六二五内共得五分四五一九為損分定積却置一十
一分八秒一五七五内減去定積餘五分六二九六
七五為損分
求遲末歷遲行度
置一度二七一減損分定積五分四五一九餘一度
一五二六為遲行度
求遲積度
置三秒二十五微積為實却另置一百六十八限内減
所得一百一十六限餘下五十二限為法乘實得一分
六九内加二分八十一秒共得四分五十秒再以五
十二限乘之得二百三十四分為定積却置定差一千
一百一十一分内減之餘八百七十七分再以五十二
限乘之得四度五十六分四為遲積度
求遲差
置遲歷九萬五三三四五八内減日率九日五一二九
餘二百五分五八以損分五分六二九六七五乘之
得一千一百五十七分三四八五八六五却以率法八
百二十分歸除之得一分四一一四七却在遲四
度五十六分四内減之得四度五十四分六十二秒
八十五微為遲差
求加減差
置遲差四度五四六二八五内減去縮差二度四
四一三餘二度一四五八七二以率法八百二十分乘
之得一千七百五十九分六一五四以遲行度一度
一五二六而一得一千五百二十六分六四為加差
求定朔
置經朔一萬三五一二五八加加差一千五百二六六
四得一萬五千三九二二為定朔
求合朔時刻
置定朔一萬起乙丑餘以發斂法一分二十秒乘之得
六千百四十七分六四命一千起丑筭外得午千
下缺百為正初刻即乙丑日午正初刻合朔
求交泛
置交終捷章二萬三一八三六九以十月因之得二十
三萬一八三六九併入天正交泛三萬七四一五六
共得二十六萬九二四七四六為交泛
求定入遲歷
置遲歷九日五三三四五八併入加差一千五百二六
六四共得九日六八六一二二為定入遲歷
求定入遲限
置定入遲歷以至限一十二限二十分乘之得一百一
十八限有餘不用止用一百一十八限為定入遲限
求遲行度並定限行度
置末限一百六十七限内減一百一十八限餘四十九
限為遲末限減一折半得二十四限以本限四十九限
因之得一千一百七十六限又以一十九微半乘之得
二分二九三一另置五秒八十一半以末限四十九限
乘之得二分八四九三五併前二分二九三一共得五
分一四二四五為併積却用遲初度一度二十分七
十一秒内減去併積餘一度一十五分五十七秒為遲
行度内減去率法八分二十秒餘一度七三七為定
限行度
求日出分
置縮初歷九十二日減一折半得四十五日半以九十
二日乘之得四千一百八十六日為積日又置縮初歷
九十二日減去五十三日餘三十九日以消法六微
八乘之得二秒三七一二為消法却置定法一十二秒
二九二八内減消法餘九秒九二一六為定法分却置
秒積六秒以縮初歷九十二日乘之得五分五十二秒
為秒積又置所求定法九秒九二一六以積日四千一
百八十六日乘之得四百一十五分三一八一七六為
定積仍置定積分四百一十五分三十一秒内加秒積
分五分五十二秒共得四百二十分八十三秒為併
積却置夏至初日二千百六十八分三十秒内加
併積四百二十分八十三秒共得二千四百八十九
分一十三秒為日出分
求日入分
置一萬分減日出分二千四百八十九分一十三秒餘
七千五百一十分八十七秒為日入分
求半晝分
置日入分七千五百一十分八十七秒減去半日五
千分餘二千五百一十分八十七秒為半晝分
求天正赤道度
置赤道捷章一分五十秒以積年三百一十五年乘之
得四度七十二分五十秒却置十度内減四度七十
二分五十秒餘五度二十七分五十秒得天正箕
宿赤道度
求天正黃道度
置赤道度箕五度二七五内減去赤道積度四度三
四四五餘九十三分五以度率一度乘之得九十三
度五以度率一度八四九而一得八十五分七十六
秒加入積度四度共得四度八五七六為天正黃道箕
宿四度八十五分七十六秒(此大統誤以五度為箕度用辨見歷議)
求交常度
置交泛分二十六日九二四七四六以月平行度一十
三度三六八七五乘之得三百五十九度九五一九
八為交常度
求交定度
置交常度三百五十九度九五一九八内減縮差二
度四四一三餘三百五十七度五四九七八五為
交定度
求日食在正中交
視其交定度在三百四十二度以上為正交度
求中前後分
置定朔小餘五千百三十九分二二減半日周五千
分餘三十九分二二為中後分
求時差分
置半日周五千分減中後分三十九分二二餘四千九
百六十分七八還以中後分三十九分二二乘之得
一十九萬四五六一七九一六以九千六百而一得二
十分二六六八為時差分
求食甚定分
置定朔小餘五千百三十九分二二加時差分二十
分二六六八共得五千百五十九分四八六八為
食甚定分
求距午分
置中後分三十九分二二加時差分二十分二六六
八共得五十九分四八六八為距午定分
求食甚入縮歷
置原得縮初歷九十二日二八二五八加定朔大餘
一日及食甚定分五千百五十九分四八六八共得
九十三日七八八四五六六八内減經朔大小餘全分
一日三五一二五八餘九十二日四三七一九八六八
為食甚入縮歷
求食甚入縮歷加分
置九十二限減一折半得四十五日半以本限九十二
日乘之得四千一百八十六日又以一百六十二分乘
之得六十七分八一三二另置四萬四三六二以本限
縮歷九十二為法乘之得四百八分一三四併入
前六十七分八一三二共得四百七十五分九四三六
為併積另置四百八十四萬八四七三内減併積餘八
分九三七為食甚入縮歷加分
求食甚入縮歷積度
置立差二十七分以本限九十二日乘之得二千四百
八十四分内加入二萬二千一百分共得二萬四五八
四再以本限九十二乘之得二百二十六分一七二八
却置四百八十七萬六分内減之餘二百六十萬
八八七二再以九十二乘之得二萬四一六二二四
為食甚入縮歷積度
求食甚入縮歷差度
置前食甚入縮歷九十二日四三七一九八去其大餘
止用小餘四千三百七一九八以食甚入縮歷加分乘
之得三分八九二六七九加入食甚入縮歷積度内得
二度四五五一為食甚入縮歷差度
求食甚入縮歷行定度
置食甚入縮歷全分九十二日四三七一九八内減去
食甚入縮差二度四五五一餘九十度三六
六四七為食甚入縮歷行定度
求南北泛差
置食甚入縮行定度九十度三六六四七自相乘
之得八千一百六度五九七八三二六九
以定法一千八百七十除之得四度三三五七九却置四
度四六内減之餘度一二四九二一為南北泛差
求南北定差
置南北泛差度一二四九二一以距午分五十九分
四八六八乘之得七百四十三分一一五五四二八
以半晝分二千五百一八七而一得二十九秒五九
五九為定積另置泛差度一二四九二一内減定積
二十九秒五九五九餘度一二一九六二為南北定
差
求東西泛差
置半歲周天一百八十二度六二一二五内減去食甚
入縮歷行定度九十度三六六四七餘九十二度
五八四六三以食甚入縮歷行定度乘之得八千三
百三十六度七二一七九四六一四以一千八百
七十除之得四度四五七七五七為東西泛差
求東西定差
置東西泛差四度四五七七五七以距午分五十九分
四八六八乘之得二百六十五度一七七六九九一
七六以二千五百而一得度一六七一為東西
定差
求正交定限度
置三百五十七度六四内加南北定差度一二一九
六二共得三百五十七度七六一九六二減去東西定
差度一六七一餘三百五十七度六五五八九
一為正交定限度
求日食入隂陽及交前後度
置正交定限度三百五十七度六五五八九一内減交
定三百五十七度五四九七八五餘度一六一
六為食入隂歷交前
求日食分秒
置黃道北隂道八度内減隂歷交前度度一六一
六餘七度八九三八九四以隂八千而一得九分八
十六秒七十三微為日食分秒
求定用分
置日食度下二十分減日食分九分八六七三餘一十
分一三二七又以日食分九分八六七三乘之得九十
九分九八二三九八一以平方開之得九分九九九
一以五十七度四十分乘之得五百七十三分九四八
三四以定限行度一度七三七而一得五百三十
四分五五一八為定用分
求初虧分
置食甚定分五千五十九分四八六八内減定用分五
百三十四分五五一八餘四千五百二十四分九三五
為初虧分得巳正三刻初虧
求食甚分
即前推得食甚定分五千五十九分四八六八得午正初刻食甚
求復圓分
置食甚定分五千五十九分四八六八内加定用分五
百三十四分五五一八共得五千五百九十四分三
八六為復圓分得未初一刻復圓
求黃道定積度
置食甚入縮歷行定度九十度三六六四七内加
半歲周一百八十二度六二一二五得二百七十二度
六五七八九七再加天正黃道度箕宿四度八五七六
共得二百七十七度五一五四九七為黃道定度
求日躔黃道宿次
置黃道定度二百七十七度五一五四九七内減張宿
二百五十七度八十八分七十五秒餘一十九度六二
七九九七為翼宿一十九度六十二分七十九秒
求日食方位
視日食八分以上隂歷初虧正西復圓正東
推得萬歷二十四年丙申歲閏八月初一日乙丑朔日
食九分八十六秒
初虧巳正三刻正西
食甚午正初刻
復圓未初一刻正東
食甚日躔黃道翼宿一十九度六十二分七十九秒
右依大統法推若余改定諸術則日食之分數與此
異
古今律歷考卷四十九
