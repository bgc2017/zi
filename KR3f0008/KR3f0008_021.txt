古今律歷考卷二十一明邢雲路撰
歴代日食二
歴代日食歷
東漢
光武建武二年丙戌歲正月甲子朔日食
正月交二十六日五一
正月朔初日五十八刻甲子未時
赤道危八度九五
推得漢光武建武二年丙戌歲正月甲子朔未正初刻
合朔日食在危八度(宿度既合以後不復推)又考古今注載光武
建武元年乙酉歲即更始三年正月庚午朔日食以法
推元年正月初一己巳日亥時合朔日食在夜夜食不
書無乃漢史誤布應食及期見其不食也而遂削之耶
建武三年丁亥歲五月乙卯晦日食
六月交一十三日八二
六月朔五十一日三六乙卯辰時
是六月乙卯朔辰時日食非五月晦
建武四年戊子歲五月乙卯晦日食(見古今注)
推得是年六月庚戌朔入食限加時在夜丑無乙卯則
古今注之載食非也歷推史無而古今注有者多不食
其誤可知
建武六年庚寅歲三月晦日食(見漢秘史)
四月交一十三日三三
四月朔五日四六己巳午時
考漢唐秘史載建武六年三月晦日食大雨連月昔稼
更生鼠巢樹上乃邪隂掩太陽之象夫漢唐秘史一
書乃我太祖西宮命弟肅王等兄弟五王奉勅大
索羣典編集成書其間事實多内府秘書出於史鑑之
外者漢史古今注文獻通考通鑑綱目諸書俱不載是
食而秘史有之余以法布筭四月初一己巳朔去交分
入食限巳時食甚與秘史合盖四月朔即三月晦也緣
漢史步歷乖次多以朔為晦耳且以斯日食滛雨邪隂
掩陽之大變必當時大庭之上衆目所視載在秘册藏
諸金匱歴代流傳至今者也何當時歷官既不能推乃
見其食也而又恐彰已過隠之不書於史册可恨也夫
建武六年九月丙寅晦日食史官不見郡以聞
十月交初日二
十月朔二日二四丙寅夘時初三刻
推得十月丙寅朔夘初刻合朔食甚非九月丙寅晦是
時日出夘正刻初刻食甚所以洛陽不見若郡之偏東
者日出差早合朔亦早則食甚復圓之間正其所及見
者然則郡以聞者其必偏東之郡乎
建武七年辛卯歲三月癸亥晦日食
四月交一十三日九
四月朔五十九日四八癸亥午時
是四月癸亥朔午時日食非三月晦
建武十六年庚子歲三月辛丑晦日食
四月交二十六日三六
四月朔三十七日三辛丑辰時
是四月辛丑朔辰時日食非三月晦
建武十七年辛丑歲二月乙未晦日食
三月交二十六日九七
三月朔三十一日五七乙未未時
是三月乙未未時日食非二月晦
建武二十二年丙午歲五月乙未晦日食
六月交一十四日三九
六月朔三十一日四乙未巳時
是六月乙未朔巳時日食非五月晦
建武二十五年己酉歲三月戊申晦日食
四月交一十三日九
四月朔四十四日六九戊申申時
是四月戊申朔申時日食非三月晦
建武二十九年癸丑歲二月丁巳朔日食
二月交一十四日一
二月朔五十三日四二丁巳巳時
是二月丁巳朔巳時日食
建武三十一年乙卯歲五月癸酉晦日食
六月交二十六日八六
六月朔九日四癸酉巳時
是六月癸酉朔巳時日食非五月晦
中元元年丙辰歲十一月甲子晦日食
十二月交一十四日一三
十二月朔日四十一刻甲子巳時
是十二月甲子朔巳時日食非十一月晦
明帝永平三年庚申歲八月壬申晦日食
九月交一十四日二四
九月朔八日五八壬申申時
是九月壬申朔申時日食非八月晦
永平四年辛酉歲八月丙寅時加未日食(古今注載)
八月交一十四日八不入食限
推不應食古今注載食非
永平五年壬戌歲二月乙未晦日食京師候之不覺汝
南五郡國三十一上(古今注載史無)
三月交二十六日
三月朔三十一日二六乙未卯時
推得三月乙未朔卯時日食非二月晦古今注載河南
郡上食是也
永平六年癸亥歲六月庚辰晦日食時雒陽候者不見
(古今注載史無)
七月交二十二日四一不入食限
推不宜食古今注載食非
永平八年乙丑歲十月壬寅晦日食(古今注云十二月)
十一月交二十六日五六
十一月朔三十八日四四壬寅巳時
是十一月壬寅朔巳時日食非十一月晦古今注云十
二月亦非
永平十三年庚午歲十月甲辰晦日食(古今注云八月文獻通考云十)
(一月晦)
十一月交四日一不入食限
推不宜食盖原無是食所以漢史古今注文獻通考各
載不一
永平十六年癸酉歲五月戊午晦日食
閏六月交二十六日七九
閏六月朔五十四日七二戊午酉時
是閏六月戊午朔酉時日食非五月晦
永平十八年乙亥歲十一月甲辰晦日食
十二月交一十四日七
十二月朔四十日四甲辰巳時
是十二月甲辰朔巳時日食非十一月晦
章帝建初五年庚辰歲二月庚辰朔日食
二月交二十六日四一
二月朔一十六日六庚辰未時
是二月庚辰朔未時日食
建初六年辛巳歲六月辛未晦日食
八月交一十三日七一
八月朔七日三三辛未辰時
是八月辛未朔辰時日食非六月晦盖是年應閏八月
而漢歷誤先置一閏故差
元和元年甲申歲八月乙未晦日食史官不見佗官以
聞
推無是食查通鑑綱目亦無是食
章和元年丁亥歲八月乙未晦日食
十月交二十六日六四
十月朔三十一日六六乙未申時
是十月乙未朔申時日食非八月晦盖是年應閏正月
而漢歷未閏故以九月晦為八月晦也查元和元年八
九月之交無乙未亦不入食限而是年乙未之食適合
漢史無章和元年食而通鑑綱目有之無乃章和之章
字誤記為元和耶
和帝永元二年庚寅歲二月壬午日食史官不見涿郡
以聞(漢史無晦朔秘史云晦)
二月交一十四日五五
二月朔一十八日三三壬午辰時
是二月壬午朔辰時日食秘史云晦非
永元四年壬辰歲六月戊戌朔日食
閏六月交一十五刻
閏六月朔三十四日五五戊戌未時
是閏六月戊戌朔未時日食非六月朔盖是年閏六月
而漢歷不知也
永元七年乙未歲四月辛亥朔日食
四月交二十六日八六
四月朔四十七日四六辛亥午時
是四月辛亥朔午時日食
永元十二年庚子歲七月辛亥朔日食
八月交一十四日二八
八月朔四十七日三六辛亥辰時
是八月辛亥朔辰時日食非七月朔盖是年八月方閏
而漢史誤先置一閏故以八月為七月差矣
永元十五年癸卯歲四月甲子晦日食
閏五月交一十三日七九
閏五月朔五十六刻未時
是閏五月甲子朔未時日食非四月晦盖是年應閏五
月漢歷誤先置一閏故以閏五月朔作四月甲子晦差
矣與永元庚子同
安帝永初元年丁未歲三月二日癸酉日食(秘史云三月晦通鑑)
(綱目不書日古今注亦不書日)
三月經朔八日七六
加差五十六刻五
三月交一十三日九
三月定朔九日三十三刻二得癸酉日辰初四刻合朔
推得是年三月癸酉朔辰初四刻合朔日食非三月二
日亦非三月晦盖漢歷不知天日之差即以天度為日
度於月止以章月步朔一經朔且未定安論盈縮與遲
疾且是年三月之歷以經朔步之得八日壬申酉正一
刻加以盈遲相併加差之五十餘刻遂至九日癸酉辰
初四刻合朔食甚矣盖經朔者論其泛行之度也盈縮
遲疾者則日月由闊入狹由狹入闊南北運行平立積
差參差不齊之數也漢人烏得而知之漢歷目為朔二
日秘史目為晦古今注暨通鑑則不敢書日嗟嗟天道
雖聞天眼未晣空令人左遮右掩迷亂而不敢定則何
惑乎世遂視羲和為絶學噤不敢言畏不敢近而抑知
日之食也人皆見之千歲之日可坐而致其如燭照數
計示諸掌之易易也
永初五年辛亥歲正月庚辰朔日食
正月交一十四日二
正月朔一十六日五一午時
是正月庚辰朔午時日食
永初七年癸丑歲四月丙申晦日食
五月交二十六日八三
五月朔三十二日七七丙申酉時
是五月丙申朔酉時日食非四月晦
元初元年甲寅歲三月日食一云五月晦日食漢史則
不書食
閏餘二十五日五閏三月
四月交二十二刻
四月朔二十七日三六辛卯辰時
是四月辛卯朔辰時日食非三月日食亦非五月晦日
食盖是年閏三月而漢史不知想推以為前又推以為
後不知閏在何月及見其食也遂訛記之既而恐彰已
過遂復削之所以史無是食通鑑綱目則載三月日食
而不書朔秘史則載五月晦日食皆循漢史訛記之舊
也豈知閏在三月而四月朔實有是食乎
元初元年十月戊子朔日食
十月交一十四日一三
十月朔二十四日五四戊子未時
是十月戊子朔未時日食
元初二年乙卯歲九月壬午晦日食
十月交一十四日七四
十月朔一十八日五三壬午午時
是十月壬午朔午時日食非九月晦
元初三年丙辰歲三月二日辛亥日食史官不見遼東
以聞
三月經朔四十六日六六庚戌申初三刻
盈遲相併七度七六
加差五十八刻
三月交二十六日三三
三月朔四十七日二四辛亥卯初三刻
是三月初一日辛亥卯時初三刻合朔日食非三月二
日也漢歷止以章月步朔罔知加減故朔失之前則晦
失之後則二日矣豈知是月推經朔四十六日六十六
刻得庚戌日申初三刻推定朔四十七日二十四刻則
辛亥日卯初三刻也以盈遲相併之七度七十六分應
加五十八刻加之則移庚戌之暮為辛亥之旦矣史官
不見遼東以聞者天下日出分不同遼東偏東日出最
早雒陽天中日出稍遲故是日夘初日出而食遼東僅
及見之少頃復圓而雒陽日方出則不及見也此天運
自然豈容假借者耶漢史書二日綱目不書日秘史書
晦日胥失之即此一事足證漢歷之失
元初四年丁巳歲二月乙亥朔日食史官不見七郡以
聞
二月交二十六日九四
二月朔四十一日三八乙巳巳時
是二月乙巳朔巳時日食非乙亥朔也盖是年應閏十
二月漢歷未閏誤以正月朔之乙亥作二月朔過此覺
差方補一閏然乙亥之文則仍舊未改故也
元初五年戊午歲八月丙申朔日食史官不見張掖以
聞
八月交一十四日二五
八月朔三十二日六九丙申申正二刻
是八月丙申朔申末合朔日食張掖聞之是也何乃史
官不見乎想東京以申酉之時夕陽西下偶蔽於游氣
而不見張掖以極西見也
元初六年己未歲十二月戊午朔日食幾盡地如昏狀
十二月交二十六日四五
十二月朔五十四日四五戊午巳時
是十二月戊午朔巳時日食
永寧元年庚申歲七月乙酉朔日食史官不見酒泉以
聞
六月交一十三日一五
六月朔五十一日八乙卯戌初
是六月乙卯朔戌時初刻合朔日食非七月乙酉朔也
漢歷步朔無次常乖一閏以卯為酉與元初丁巳二月
朔之以巳作亥同然史官不見酒泉以聞者酒泉地偏
極西寅餞納日日入差遲以六月朔戌初刻食甚况在
極西則日尚未入也由虧至甚豈不悉見若雒陽天中
則日入差早或日暮重以遊氣無惑乎不見也此與元
初三月朔遼東以聞之歷互相發明盖日之出入隨地
不同此二者極東極西早晚異焉明乎二歷千古之疑
破矣
延光三年甲子歲九月庚寅晦日食
十月交二十七日一七
十月朔五十六日三六庚申辰時
是十月庚申朔辰時日食非九月庚寅晦
延光四年乙丑歲三月戊午朔日食隴西酒泉朔方各
以狀上史官不覺
三月交一十三日八七
三月朔六十五刻戊午申時
是三月戊午朔申時日食隴西酒泉朔方各以狀上是
也何史官不覺耶
順帝永建二年丁卯歲七月甲戌朔日食
八月交二十六日六八
八月朔一十日六一甲戌未時
是八月甲戌朔未時日食非七月甲戌朔漢歷誤
陽嘉四年乙亥歲閏月丁亥朔日食史官不見零陵以
聞
九月交一十三日六
九月朔二十三日三五丁亥辰時
是九月丁亥朔辰時日食非閏月丁亥朔也盖是年閏
餘不及閏限一十八日有竒不應閏至冬十二月方閏
漢歷不知而預閏八月遂以九月丁亥朔為閏八月丁
亥朔過此見其差也遂亦不敢書閏八月而但曰閏月
茫無措矣是日食在辰刻非卯酉之難見也零陵以聞
良是胡史官不見耶
永和三年戊寅歲十二月戊戌朔日食史官不見會稽
以聞
十二月交二十七日二
十二月朔三十四日四九戊戌午時
是十二月初一戊戌日午時合朔食甚夫午時天中食
甚人皆見之會稽以聞是也何史官昏迷不見耶
永和五年庚寅歲五月己丑晦日食
六月交一十四日三三
六月朔二十五日三九己丑巳時
是六月己丑朔巳時日食非五月晦
永和六年辛巳歲九月辛亥晦日食
十月交二十六日五三
十月朔四十七日六二辛亥申時
是十月辛亥朔申時日食非九月晦也按通鑑綱目載
永和六年春閏正月鞏唐羌寇三輔燒園陵以法推是
年閏餘二十三日八十六刻以減朔實餘五日六十六
刻以月閏九十刻有竒去之應閏六月漢史不知而妄
閏正月先天五其月矣閏且差至五月則何惑乎以十
月冬為九月秋以朔日吉為晦日昧也傳曰歸餘於終
事則不悖政典曰先時者殺無赦然則不治先時之罪
欲冬之不秋吉之不昧事之不悖得乎
桓帝建和元年丁亥歲正月辛亥朔日食史官不見郡
國以聞
正月交一十三日九五
正月朔四十七日二二辛亥卯初一刻
是正月辛亥朔卯初刻日食史官不見郡國以聞者正
月日出卯正而是食在卯初地之偏東者日出差早卯
初及見其食洛陽天中食至卯正則將復圓不見其食
也此之郡國以聞者其必偏東之郡國乎
建和三年己丑歲四月丁卯晦日食
六月交二十六日七六
六月朔三日三五丁卯辰時
是六月丁卯朔辰時日食非四月晦盖是年六月方閏
而漢史先閏故以六月朔為四月晦非
元嘉二年壬辰歲七月二日庚辰日食史官不見廣陵
以聞
七月交八日二四不入食限
七月朔一十五日五七己卯未時
推是年七月一日己卯未時合朔二日庚辰朔交汎八
日不入食限史官不見是廣陵以聞非
永興二年甲午歲九月丁卯朔日食
九月交一十四日一八
九月朔三日三五丁卯辰時
是九月丁卯朔辰時日食
永壽三年丁酉歲閏四月庚辰晦日食史官不見郡國
以聞
七月交一十三日六八
七月朔一十六日三七庚辰辰時
是七月庚辰朔辰時日食非閏四月庚辰晦史官郡國
皆非也何者盖是年閏八月非閏四月推四五月晦朔
之間俱無庚辰不入食限故也
永壽三年丁酉歲十二月壬戌月蝕非其月
十一月望交一十二日八三
十一月望五十八日八五
推得是年十一月十五日壬戌戌時正一刻合望月食
非十二月壬戌月食非其月盖漢歷於是年七月日食
妄步閏四月故於十一月壬戌之月食茫無著落而但
曰月食非其月也嗟嗟在天月食是其月若等步天非
其月而反&KR1138;&KR1138;自是詆天曰非其月也可恨也夫
延熹元年戊戌歲五月甲戌晦日食
六月交一十四日二九
六月朔一十日六八甲戌申時
是六月甲戌朔申時日食非五月晦
延熹八年乙巳歲正月辛巳月食非其月
正月望交二十六日三六
正月望一十八日二八壬午卯正三刻
推得是年正月十五日辛巳夜至曉壬午卯正三刻合
望月食甚正月望日出卯正二刻食甚在卯正三則初
虧在寅末卯初也其食無疑何漢史不知而目為月食
非其月耶
延熹八年乙巳歲正月丙申晦日食
二月交一十三日九一
二月朔三十二日五七丙申未時
是二月丙申朔未時日食非正月晦
延熹九年丙午歲正月辛卯朔日食史官不見郡國以
聞
正月交一十四日五二
正月朔二十七日三四辛卯卯初三刻
推得是年正月辛卯朔卯初三刻食甚則復圓在辰也
然正月初日出卯正二刻若偏東之地則日出差早洛
陽天中則日出差遲所以史官不見而其郡國以聞者
必偏東之郡國乎
永康元年丁未歲五月壬子晦日食
六月交二十六日七二
六月朔四十八日六三壬子申時
是六月壬子朔申時日食非五月晦
靈帝建寧元年戊申歲五月丁未朔日食
六月交日一十二刻
六月朔四十三日四二丁未巳時
是六月丁未朔巳時日食非五月朔盖是年七月方閏
而漢史豫閏故以六月朔為五月朔非
建寧元年十月甲辰晦日食
十一月交一十四日三
十一月朔四十日五五甲辰未時
是十一月甲辰朔未時日食非十月晦
建寧二年己酉歲十月戊戌晦日食右扶風以聞
十一月交一十四日六三
十一月朔三十四日五六戊戌未時
是十一月戊戌朔未時日食非十月晦右扶風以聞是
也
建寧三年庚戌歲三月丙寅晦日食梁相以聞
四月交二十六日二三
四月朔三日一七丁夘寅初三刻
推四月丁夘朔寅正初刻日食四月日出夘初一刻寅
正食甚則卯初尚未復圓地之偏東者日出差早猶及
少見其虧然則梁相以聞者毋乃居東乎
建寧四年辛亥歲三月辛酉朔日食
閏三月交二十六日八三
閏三月朔五十七日三四辛酉辰時
是閏三月辛酉朔辰時日食非三月辛酉朔盖漢史於
未三月先置一閏故以閏三月為三月耳
熹平二年癸丑歲十二月癸酉晦日食
正月交二十六日三四
正月朔一十日五三甲戌午時
是熹平三年正月甲戌朔午時日食非二年十二月癸
酉晦所關元旦日食其誤大
熹平四年乙卯歲正月朔
正月交二十六日九五
正月朔五日二二己巳夘初一刻
推得是年正月己巳朔卯時日食
考漢史蔡邕上書曰熹平四年正月朔日體微傷羣臣
服赤幘赴宫門之中無救乃各罷歸天有大異隠而不
宣求御過是已事之甚者夫元旦日食變之最大者也
伯喈親見日體微傷同羣臣服赤幘赴宫門以無救而
罷歸乃漢之羲和尸厥官罔聞知則焉用羲和為法推
是年正月己巳朔卯初一刻合朔食甚正月日出卯正
二刻則伯喈所見日體微傷正食甚已過尚未復圓時
也伯喈同羣臣欲救不得上書譏日官不報君臣泄泄
其柰之何幸伯喈一疏昭在簡册使余千載而下得以
援此証據按策步歷以正千古之謬則伯喈有功於歷
大矣
熹平六年丁巳歲十月癸丑朔日食趙相以聞
十一月交二十六日四六
十一月朔一十八日二九壬午辰時
是十一月壬午朔辰時日食非十月癸丑朔必漢歷置
閏遷就之過
光和元年戊午歲二月辛亥朔日食
推二月朔不入交無是食至五月朔方入交食在半夜
漢史載二月朔日食不書宿度不言事應是必誤步是
食及期候之不食遂削去宿度事應而猶存其名也
光和元年十月丙子晦日食
十一月交二十七日六
十一月朔一十二日三九巳初一刻
是十一月丙子朔巳時日食非十月晦盖每歲六月一
交即此十一月食而知前之交五月也其二月不食明
矣考漢史本傳載盧植上書是日丙子食自巳過午陳
八事以諫蔡邕對詔問云云觀此日食自巳過午當時
羣臣所目覩者余步巳初一刻合朔食甚則復圓過午
明矣以今考古千歲可致他又何疑
光和二年己未歲四月甲戌朔日食
五月交一十三日七六
五月朔一十日五五甲戌未時
是五月甲戌朔未時日食非四月甲戌朔盖是年五月
方閏漢史先閏誤以五月朔為四月朔
光和四年辛酉歲九月庚寅朔日食
九月交二十六日五七
九月朔二十六日六三庚寅申時
是九月庚寅朔申時日食
中平三年丙寅歲五月壬辰晦日食
六月交日八
六月朔二十八日六九壬辰未時
是六月壬辰朔未時日食非五月晦
中平六年己巳歲四月丙午朔日食
四月交二十六日八
四月朔四十二日六三丙午申時
是四月丙午朔申時日食
獻帝初平四年癸酉歲正月甲寅朔日食
正月交二十六日九一
正月朔五十日五四五甲寅未正一刻
推得是年正月甲寅朔未正一刻合朔日食考漢史載
袁宏紀曰未蝕八刻太史令王立奏曰日晷過度無有
變也於是朝臣皆賀帝密令尚書候正未晡一刻而食
尚書賈翊奏曰立伺候不明疑誤上下大尉周忠職所
典掌請皆治罪詔曰天道遠事驗難明且災異應政而
至雖探道知幾焉能無失而欲歸咎史官益重朕之不
德也弗從於是避正殿寢兵不聽事五日夫尚書候正
未晡一刻而食是未初刻食起也余推未正初刻合朔
則食甚在未正初之前復圓在未正刻之末正合袁宏
所紀未蝕八刻與尚書所候之的期也以元旦日食大
變而王立既不能推又奏云無變朝臣遂賀皆逢君之
為也帝令尚書密候得實賈翊正言劾奏帝即引為已
過避殿寢兵克謹天戒而於歷官特優容之咄咄王立
周忠典掌謂何縱免胤侯之誅能不内愧於心乎
興平元年甲戌歲六月乙巳晦日食
七月交一十四日二二
七月朔四十一日二八乙巳卯時
是七月乙巳朔卯時日食非六月晦
建安五年庚辰歲九月庚午朔日食
九月交二十六日一四
九月朔六日三四庚午辰時
是九月庚午朔辰時日食
建安六年辛巳歲十月癸未朔日食
推是年無癸未朔三月十月皆不入食限閏二月八月
入食限則皆夜食史載十月癸未朔食通鑑綱目載三
月朔食皆非也
建安十三年戊子歲十月癸未朔日食
十月交一十四日七
十月朔一十九日四一巳時
是十月癸未朔巳時日食
建安十五年庚寅歲二月乙巳朔日食
二月交二十六日二七
二月朔四十一日三一乙巳辰時
是二月乙巳朔辰時日食
建安十七年壬辰歲六月庚寅晦日食
七月交一十四日一八
七月朔二十六日五九八庚寅未時
是七月庚寅朔未時日食非六月晦
建安二十一年丙申歲五月己亥朔日食
五月交一十四日三二
五月朔三十五日三四己亥辰時
是五月己亥朔辰時日食
建安二十四年己亥歲二月壬子晦日食
三月交一十三日八
三月朔四十八日五九壬子未時
是三月壬子朔未時日食非二月晦
建安二十五年庚子歲二月朔日食見通鑑綱目
閏二月交一十四日四一
閏二月朔四十三日二九三丁未辰時
是閏二月丁未朔辰時日食非二月朔史漏
凡漢中興十二世百九十六年史書日蝕七十二朔三
十二晦二十七月二日三以法算之其晦與二日皆朔
也盖東漢日官步氣仍用四分度之一步朔仍用章月
並無盈縮遲疾加減故其差忒猶之乎西漢也且終東
漢之世二百年間日官步得兩月蝕非其月以為在天
月之亂行與已所算不合有此兩異也故特記之而豈
知兩月俱應蝕乃若等冤天而亂道也即熹平四年正
月朔蔡邕親見日虧抗章上表而不報初平四年正月
朔賈翊親候日食奏請治罪而不理夫以三朝大變朝
臣公議而猶泄泄然若此盖由漢室日官挾權太重且
自知多漏難補故百計彌縫冤天以實已之短昧心拒
衆罔上行私牢不可破耳
古今律歴考卷二十一
