古今律歷考卷二十二明邢雲路撰
歴代日食三
歴代日食歷
後漢晉
昭烈帝章武元年辛丑歲(即魏黃初二年)六月戊辰晦日食
七月交二十六日六一
七月朔四日五五戊辰未時
是七月戊辰朔未時日食非六月晦
章武二年壬寅歲(即魏黃初三年)正月丙寅朔日食十一月庚
申晦日食
正月交一十三日三一
正月朔二日四五丙寅巳時
十二月交一十三日九二
十二月朔五十六日五六庚申未時
是年正月丙寅朔巳時日食是至十二月則庚申日未
時合朔申時食甚非十一月晦
後主建興二年甲辰歲(即魏黃初五年)十一月戊寅晦日食
十一月交一十二日八二
十一月朔一十五日四一巳時
是十一月己卯朔巳時日食非十一月戊寅晦
建興九年辛亥歲(即魏明帝太和五年)十一月戊戌晦日食
十二月交二十六日三五
十二月朔三十四日三二戊戌辰時
是十二月戊戌朔辰時日食非十一月晦文獻通考載
次年正月戊辰朔日食見吴歷夫食限六月一交豈有
十二月食正月復食之理吴誤
建興十一年癸丑歲(即魏明帝青龍元年)閏五月庚寅朔日食
六月交一十三日六五
六月朔二十六日四四巳時
是六月庚寅朔巳時日食非閏五月朔蓋是年閏八月
而歷官誤閏五月先天三其月非也
延熙三年庚申歲(即魏少帝正始元年)七月戊申朔日食
七月交二十七日一八
七月朔四十四日五一戊申午時
是七月戊申朔午時日食
延熙五年壬戌歲(即魏正始三年)四月戊戌朔日食
五月交二十六日八
五月朔四日三三戊辰辰時
是五月戊辰朔辰時日食非四月戊戌朔
延熙六年癸亥歲(即魏正始四年)五月丁丑朔日食既
五月交二十六日六九
五月朔五十八日四三壬戌巳時
是五月壬戌朔巳時日食非丁丑朔
延熙七年甲子歲(即魏正始五年)四月丙辰朔日食
五月交九刻
五月朔五十二日四六丙辰午時
是五月丙辰朔午時日食非四月朔蓋是年閏七月而
歷官誤閏三月故以五月為四月也觀綱目書閏三月
帝遣費禕救漢中則知誤閏三月矣
延熙八年乙丑歲(即魏正始六年)四月壬子朔日食
推四月朔辛亥過食限不應食
延熙八年十月戊申朔日食
十月交一十四日六一
十月朔四十四日八戊申午時
是十月戊申朔午時日食
延熙十年丁夘歲(即魏正始八年)二月庚午朔日食綱目不言日
三月交二十六日八
三月朔六日六七庚午申時
是三月庚午朔申時日食非二月朔蓋是年閏三月而
史官先置一閏故以三月為二月誤
延熙十一年戊辰歲(即魏正始九年)正月乙未朔日食
二月交二十刻
二月初日三十六刻甲子辰時
推得是年正月朔不入交且以減差減至甲午日亥時
合朔是不應食也以推二月甲子朔則交泛二十刻入
食限經朔五十九刻以減差減至辰時日食乃是二月
甲子朔日食非正月乙未朔也三國時干戈擾攘歷官
失職任其妄步書之史冊而及見天變反曰日失行也
不然何正月之交不入限合朔在亥者反載之為食而
二月之交入食限合朔在巳者反遺之耶
延熙十二年己巳歲(即魏嘉平元年)二月己未朔日食
推得二月朔不入交加時在戊午日亥時合朔與己未
朔日食何關歷官誤
景耀二年己夘歲(即魏甘露四年)七月戊子朔日食
七月交五十四刻九六
七月朔二十四日五八戊子未時
是七月戊子朔未時日食
景耀三年庚辰歲(即魏甘露五年)正月乙酉朔日食
正月交一十四日四
正月朔二十一日五八乙酉未時
是正月乙酉朔未時日食是年魏主曹髦五月被弑六
月曹奐立方改元帝景元元年此正月仍屬髦甘露五
年
景耀四年辛巳歲(即魏景元二年)五月丁未朔日食
五月交二十六日六五
五月朔四十三日七三丁未酉時
是五月丁未朔酉時日食
景耀五年壬午歲(即魏景元三年)十一月己亥朔日食
十一月交一十三日九六
十一月朔三十五日四九己亥午時
是十一月己亥朔午時日食
晉武帝泰始二年丙戌歲(通鑑綱目六月晦十月朔文獻通考七月丙午晦十月丙)
(午朔)日食
三月交一十七刻
三月朔四十六日五四庚戌未時
八月交一十四日八
八月朔四十二日四五丙午巳時
推得是年三月庚戌朔未時日食八月丙午朔巳時日
食餘月俱不入食限綱目通考所載皆非也蓋日食六
月一交則豈有六七月晦食而十月朔即食之理
泰始七年辛夘歲十月丁丑朔日食
十月交二十六日三九
十月朔一十三日三八丁丑巳時
是十月丁丑朔巳時日食
泰始八年壬辰歲十月辛未朔日食
十月交二十七日
十月朔七日六二辛未未時
是十月辛未朔未時日食
泰始九年癸巳歲四月戊辰朔日食綱目又載七月朔
日食
四月交一十三日七
四月朔四日五七戊辰未時
是四月戊辰朔未時日食七月不入交綱目非
泰始十年甲午歲正月乙未朔日食三月癸亥朔日食
四月交一十四日三
四月朔五十九日二八癸亥夘時
是四月癸亥朔夘時日食非三月朔若正月朔則交泛
才七日有竒不入食限不應食晉歷誤
咸寧元年乙未歲七月甲申晦日食
八月交二十六日五
八月朔二十日五三甲申午時
是八月甲申朔午時日食非七月晦
咸寧三年丁酉歲正月丙子朔日食
二月交一十三日八
二月朔一十二日五三丙子午時
是二月丙子朔午時日食非正月朔
咸寧四年戊戌歲正月庚午朔日食
正月交一十四日四二
正月朔六日六四庚午申時
是正月庚午朔申時日食
太康四年癸夘歲三月辛丑朔日食
三月交二十六日七三
三月朔三十七日三四辛丑辰時
是三月辛丑朔辰時日食
太康六年乙巳歲八月朔日食見綱目
八月交一十四日六五
八月朔二十二日四八丙戌午時
推得是年八月丙戌朔午時日食通鑑綱目載之是晉
史漏
太康七年丙午歲正月甲寅朔日食
正月交二十六日二
正月朔五十日三一甲寅辰時
是正月甲寅朔辰時日食
太康八年丁未歲正月戊申朔日食
正月交二十六日八五
正月朔四日四九戊申午時
是正月戊申朔午時日食
太康九年戊申歲正月壬申朔日食六月庚子朔日食
閏十二月交二十六日八五
閏十二月朔四十四日四七戊申午時
六月交一十四日一五
六月朔三十六日三四庚子辰時
推得是年閏十二月戊申朔午時日食非正月壬申朔
其六月庚子朔日食則是
惠帝元康九年己未歲十一月甲子朔日食
十一月交一十四日五
十一月朔度五甲子午時
是十一月甲子朔午時日食
永康元年庚申歲正月己夘朔日食四月辛夘朔日食
四月交二十六日九
四月朔二十七日五六辛夘未時
推得是年正月朔無己夘不入食限不應食四月辛夘
朔未時日食是
永寧元年辛酉歲閏三月丙戌朔日食
四月交二十六日七
四月朔二十二日六七丙戌申時
是四月丙戌朔申時日食非閏三月蓋是年閏八月而
晉歷誤閏三月故以四月朔為閏三月
光熙元年丙寅歲正月戊子朔日食七月乙酉朔日食
十二月壬午朔日食
正月交二十一刻
正月朔二十四日三四戊子辰時
七月交一十四日一二
七月朔二十一日六六乙酉申時
推得是年正月戊子朔辰時日食七月朔乙酉申時日
食俱是推十二月朔無壬午不應食
懷帝永嘉元年丁夘歲十一月戊申朔日食
十一月交二十六日三二
十一月朔四十四日一一戊申丑正二刻
推得是年十一月初一戊申日丑時合朔夜食夜食不
書晉歷誤
永嘉二年戊辰歲正月丙子朔日食
推得是正月初一丙午非丙子朔交泛止三日七十餘
刻凡交必在十二三四日與二十六七日方入食限豈
有三日交食之理况年前十一月既載食矣六月方一
交今甫二月何以復交晉歷之矛盾如此
永嘉六年壬戌歲二月壬子朔日食
二月交一十三日一三
二月朔四十九日一六癸丑寅初四刻
推得是年二月初一癸丑寅時合朔夜食夜食不書晉
歷誤
愍帝建興四年丙子歲六月丁巳朔日食十二月甲申
朔日食
六月交二十七日一六
六月朔五十三日五二丁巳午時
十二月交一十三日八五
十二月朔五十一日六乙夘未時
推得是年六月丁巳朔午時日食十二月乙夘朔未時
日食史載十二月甲申非
建興五年(即元帝建武元年)丁丑歲五月丙子日食十一月丙
子日食綱目載十一月朔
推是年五月十一月俱無丙子朔俱不入食限晉歷非
然豈有五月朔丙子而十月朔猶丙子乎何不思之甚
也
元帝太興元年戊寅歲四月丁丑朔日食
四月交二十六日五
四月朔一十三日二三丁丑夘時
是四月丁丑朔夘時日食晉史合即是年戊寅四月丁
丑朔之食合而前丁丑年五月十一月朔之無丙子之
不入交而不食也明矣然不食史何以書歷官求天不
得遂增減其朔遷就其閏重疊其丙子以姑存之冊後
修史者不知遂兼取而收之耳
明帝太寧三年乙酉歲十一月癸巳朔日食
十二月交二十六日二八
十二月朔二十九日四六癸巳午時
是十二月癸巳朔午時日食非十一月朔蓋是年閏十
二月晉歷不知豫閏一月故以十二月朔作十一月朔
誤
咸和二年丁亥歲五月甲申朔日食
五月交一十三日五九
五月朔二十日五甲申午時
是五月甲申朔午時日食
咸和六年辛夘歲三月壬戌朔日食
三月交一十三日七
三月朔二十八日五五壬辰未時
是三月壬辰朔未時日食非壬戌朔
咸和九年甲午歲十月乙未朔日食綱目無
推得是年十月朔無乙未亦不入食限史誤綱目無是
咸康元年乙未歲十月乙未朔
推得是年十月朔不入交不應食
咸康七年辛丑歲二月甲子朔日食
二月交二十六日七
二月朔日五甲子午時
是二月甲子朔午時日食
咸康八年壬寅歲正月乙未朔日食京都大雨郡國以
聞
推得是年正月朔己丑無乙未亦不入食限郡國以聞
非蓋去年辛丑歲正月朔乙未則今年正月朔己丑為
是安得又有乙未
穆帝永和二年丙午歲四月己酉日食綱目載四月朔
推得是年四月無己酉朔亦不入食限不惟四月無己
酉朔一年並無己酉朔
永和七年辛亥歲正月丁酉日食綱目亦不書朔
推得是年正月丁酉寅時合朔不應食
永和八年壬子歲正月辛夘日食綱目書朔
正月交一十三日一七
正月朔二十七日三辛夘辰時
是正月辛夘朔辰時日食
永和十二年丙辰歲十月癸巳朔日食
十月交一十三日九
十月朔二十九日二二癸巳夘時
是十月癸巳朔夘時日食
升平四年庚申歲八月辛丑朔日食既
八月交一十四日一
八月朔三十七日五辛丑午時
是八月辛丑朔午時日食
哀帝隆和元年壬戌歲三月甲寅朔日食十二月戊午
朔日食綱目無三月食
六月交一十二日九一
六月朔五十六日四庚申巳時
十二月交二十六日八二
十二月朔五十四三三戊午辰時
推得是年三月壬辰朔無甲寅不入食限六月庚申朔
巳時日食十二月戊午朔辰時日食綱目不載三月食
是史載食非六月朔實食而晉史罔聞知尸厥官矣
帝奕即廢海西公太和三年戊辰歲三月丁巳朔日食
三月交一十四日二四
三月朔五十三日二六丁巳夘時
是三月丁巳朔夘時日食
太和五年庚午歲七月癸酉朔日食
七月交二十七日五
七月朔九日三七癸酉巳時
是七月癸酉朔巳時日食
武帝寧康三年乙亥歲十月癸酉朔日食
十月交一十四日四七
十月朔九日二六六癸酉夘時
是十月癸酉朔夘時日食
大元元年丙子歲十一月朔日食綱目有史無
推得是年十一月朔不入交不食綱目非
大元四年己夘歲閏月己酉朔日食史有綱目無
推得是年無閏月止十二月為己酉朔然不入交不應
食
大元六年辛巳歲六月庚子朔日食
六月交一十三日四八
六月朔三十六日四二庚子巳時
是六月庚子朔巳時日食
大元九年甲申歲十月辛亥朔日食
十月交二十六日九
十月朔四十七日二六辛亥夘時
是十月辛亥朔夘時日食
大元十七年壬辰歲五月丁夘朔日食
五月交二十六日一三
五月朔三日六四丁夘申時
是五月丁夘朔申時日食
大元二十年乙未歲三月庚辰朔日食
三月交二十六日六三
三月朔一十六日五庚辰午時
是三月庚辰朔午時日食
安帝隆安四年庚子歲六月庚辰朔日食
六月交一十四日五
六月朔一十六日五庚辰午時
是六月庚辰朔午時日食
元興二年癸夘歲四月癸巳朔日食
推得是年四月朔壬子合朔在夜亥時不應食史誤
義熙三年丁未歲七月戊戌朔日食
七月交三十七刻六
七月朔三十七日三四戊戌辰時
是七月戊戌朔辰時日食
義熙十年甲寅歲九月丁巳朔日食
九月交一十四日六
九月朔五十三日三八丁巳巳時
是九月丁巳朔巳時日食
義熙十一年即後魏神瑞二年乙夘歲晉書七月辛亥
晦日食魏書八月庚辰晦日食
八月交一十四日五一
八月朔四十七日四一辛亥巳時
是八月辛亥朔巳時日食非七月辛亥晦亦非八月庚
辰晦
義熙十三年即魏太常二年丁巳歲晉書正月甲戌朔
日食魏書太常元年七月辛亥晦二年正月甲戌朔俱
日食
正月交二十六日七一
正月朔一十日三甲戌辰時
是正月甲戌朔辰時日食魏書二食皆非
恭帝元熙元年即魏太常四年己未歲十一月丁亥朔
日食
十一月交二十六日二二
十一月朔二十三日七二丁亥酉時
是十一月丁亥朔酉時日食
後漢魏晉間百五十年史載日蝕七十九朔六十五晦
七不言朔晦七則較之東西漢食晦者少矣蓋由漢末
劉洪覺冬至後天减其斗分又創立日月盈縮遲疾法
由是氣朔漸得其正繼此歷官得以因仍斟酌為之故
日食朔多晦少漸愈於兩漢也洪之有功於歷大矣
古今律歷考卷二十二
