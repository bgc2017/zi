古今律歷考卷四十四明邢雲路撰
歷法九
歷(去)
太陰躔度(詳推)(授時)
推朔後平交日
置交終分内減天正經朔交泛全分為朔後平交日分
如推次月於推得朔後平交日分内累減交差二日三
一八三六九得各次月朔後平交日分如不及減加交
終為月重交月朔後平交日分次復累減交差得各月
朔後平交日分
推平交距後度
置朔後平交日全分以月平行分一十三度三六八七
五乘之得數為平交距後度分如推次月者於平交距
後度分内累減月平交差三十度九九三六九五五六
八七五得各次月平交距後度分如不及減加入交終
度三百六十三度七九三四一九六為重交月平交距
後度分次復累減月平交差分得各月平交距後度分
推平交入轉遲疾歷
置經朔下遲歷疾歷全分内加入朔後平交日分為平
交入轉遲疾歷日分如遇滿轉中已上者内減去轉中
分是遲歷為疾歷疾歷為遲歷
推限數并平交入限遲疾歷
置平交入轉遲疾歷全分以一十二限二十分為法乘
之得限數置平交入轉遲疾歷限數下遲疾歷日率
減之為實以損益捷法乘之得數加減遲疾度全分得
平交入限遲疾度分
推平交加減定差
置平交入限遲疾度以限下遲疾捷法乘之遲為加差
疾為減差
推經朔加時中積日
置經朔下盈縮歷全分盈歷者就為加時中積如是縮
歷者加入半歲周為經朔加時中積遇重交月以本月
經朔加時中積註於重交月下如推次月以加時中積
累加朔策為各經朔加時分滿歲周去之為加時中積
分
推正交距冬至加時黃道積度
置經朔加時中積分内加平交距後度為正交距冬至
加時黃道積度滿歲周去之如推各次月者於正交距
冬至加時黃道積度全分内累減月平交朔差一度四
十六分三一二如不及減者加歲周減之推至重交
月本月減月平較差一度四十四分九八為重交月
次復累減月平交朔差如在半歲周已下者為冬至後
半歲周已上者為夏至後
推正交月離黃道宿次度分
置各月正交距冬至加時黃道積度加歲前天正冬至
加時黃道宿次全分滿黃道宿次積度鈐減之得各正
交月離黃道宿次度分
推各歲前冬至日躔赤道宿次
置各中積加周應滿周天鈐去之得各歲前冬至日躔
赤道宿次分
赤道宿次相接積度鈐
推各歲前冬至日躔黃道宿次
置各歲前冬至赤道宿次度分以初日下赤道度率而
一得各歲前冬至日躔黃道宿次分
黃道宿次相接積度鈐
推平交日辰
置經朔全分加朔後平交日辰全分得平交日辰滿六
十日去之如推次月者置平交日辰全分累加交終二
十七萬二一二二二四滿六十日去之餘為次月平交
日辰如遇重交與閏月一同加之
推正交日辰
置各平交日辰全分以平交加減定差加減之命甲子
筭外得正交日辰依發斂求之得時刻
推其年二至二分各四正赤道宿次度分
置冬至赤道宿度分如推春分夏至秋分累加象限九
十一度三一六二五滿赤道宿次積度鈐減之各得
四正赤道宿次
推定限日
視定朔日辰某甲子數至首太陰宿次正交日辰某甲
子筭得各定限日期如定朔是丙寅正交是庚午者乃
定限初五日也他倣此
推黃道正交在二至後初末限度分
置首太陰各正交距冬至加時黃道積度全分如在半
歲周已下者就為冬至後如在半歲周已上者於内減
去半歲周餘為夏至後如夏至後限度分在象限已下
者為初限已上者半歲周内減去夏至後全分為末限
如推各次月初末限度分者視初限則累減月平交朔
差一度四十六分三一二餘為次月初限如不及減
者加半歲周減之末限則累加月平交朔差全分為次
月末限遇閏月加減亦然惟重交月以重交月内加減
月平交朔較差一度四十四分九八得為重交月初
末限度
推定差度分
置初末限度分以象極總差一分六十秒五五乘之
得定差度分如推次月定差度者如是初限則累減末
限則累加極平差二十三分四九二得次月定差度
閏月亦然惟重交月及初末限交處只依首位推之得
後仍用極平差分或加或減之
推距差度分
置極差一十四度六十六分内減去定差度分得各距
差度分如推次月者以初加末減極平差分得次月也
(其重交月仍置重交月差度依前首加減)
推定限度分
置各定差度全分為實以定極總差一分六十三秒七
一乘之得數視黃道正交二至初末限度如在冬至後
者以減九十八度為定限度如在夏至後者加入九十
八度為定限度
推月與赤道正交宿度
視黃道正交二至後初末限度分如在冬至後者是初
限置距差度分内加春分下四正赤道宿度是末限以
距差度分減春分下四正赤道宿次全分餘為月與赤
道正交宿度如春分下四正赤道宿次度分少不及減
者加春分四正赤道宿次前一宿本度分減之如在夏
至後者是初限以距差度分減秋分下四正赤道宿次
全分餘為月與赤道正交宿度如不及減依前加而減
之是末限置距差度分内加秋分下四正赤道宿次全
分得月與赤道正交宿度又如冬至後初限春分内加
其距差度夏至後末限秋分内加其距差度如滿宿本
度分去之餘得月與赤道正交宿度若加後不滿各宿
本度分者其宿仍舊
推定朔弦望日定甲子與相距日
置各月定朔定弦定望各全分大餘命甲子算外得某
日辰為定甲子以定朔弦望日次段大餘内減本段大
餘得相距日
推定盈縮歷日并二至後初末限日
置各月朔與弦望下盈縮歷全分各以加減差加減之
得定盈縮歷分
二至後初末限日視定盈縮全分如是盈歷在八十
八日九九二二五已下為初限已上反減半歲周為
末限如是縮歷在九十三日七一二二五以下為初
限已上反減半歲周為末限
推定朔弦望加時中積度并盈縮定差度
置盈縮歷全分如是盈歷在朔下為盈積度在上弦者
加氣象限在望下者加半歲周在下弦者加三象限共
得定朔弦望加時中積度如是縮歷在朔下者加半歲
周在上弦者加三象限在望下者就為積度在下弦者
加象限共為定朔弦望加時中積度加後滿周天去之
置各盈縮初末限全分以大餘積日下加分以初末日
小餘乘之得數加其下積度即得盈縮定差度分
推黃道加時定積度
置定朔弦望加時中積度全分以盈縮定差度全分盈
加縮減之即得各黃道加時定積度分如滿周天去之
推赤道加時積度并赤道加時宿次
置各黃道加時定積度全分如滿周天象限去之為至
後如滿二象限去之為至後如滿三象限去之為分後
在至後者以赤道加時積度減之至後大餘以元減乘
之得數以至後積度全分加之又加入元減去或一二
三象限全分得赤道加時積度分如在分後者置赤道
加時積度以分後積度全分減之以元減乘之得數内
加入分後積度及加元減去各象限全分共為推得赤
道加時積度分
求赤道加時宿次度者置赤道加時積度全分内加
入其年歲前冬至赤道宿次全分共得如滿赤道宿次
積度鈐内各宿次及減積度全分去之餘為次宿度分
即得赤道加時宿次度分
推赤道宿次積度鈐
推正半中交後積度并初末限度與月道赤道定差
度
正半中交後積度分者置各赤道加時宿次全分内
加入同月道内本宿前一宿月與赤道正交後宿積度
全分共得正半中交後積度
初末限度分者視各正半中交後積度全分如在半
象限四十五度六五五三以下者即為初限度分如在
半象限以上者以減象限九十一度三一六餘為末
限度分
月道赤道定差度分者置各月弦望朔下初末限全
分以減正交定限度全分為實復用初末限全分為法
乘之得數視正半中交後積度是正交中交者為加差
是前後二段半交為減差
推正半中交加時積度并定朔弦望月道宿次度
正半中交加時積度分者置各正半中交後積度全
分以各月道赤道定差度全分加減之得各正半中交
加時積度分其正半中交正者仍正半者仍半中者仍
中
定朔弦望月道宿次度分者置各正半中交加時積
度全分視正交如遇初末限度交換之年其月道宿次
必超一十四宿不用如不在交換之年只以月道内視
其各正半中交後宿次前一宿下月道積度全分減之
餘得定朔弦望月道宿次如遇當減宿次是首位重宿
者減次位正交下宿度分宿前一宿者是各赤道加時
宿次之前一宿也今推得宿次是角者仍為角亢仍為
亢其推得度或多少不過一度惟井斗二宿有差三四
度者如所減宿次是角者餘為亢宿度分餘同此例如
遇重半為正交月用者乃中間欠一正交此為半半相
接而不及減者加入其月活象限減之其重半交凡入
正交後或半或中交而不及減者皆加氣象限減之如
中交接正交乃欠半交此中正相接而不及減者加活
象限全分及前後段半交後宿次前一宿下月道積度全
分然後減之餘為正交凡正交不及減者加活象限減
之
太陰九道正半中交變化加減氣活二象限之圖
或遇同月重半者次段半交數少不及減者加氣象限
全分減之若中間欠一正交者加活象限減之如遇同
月重半次段半交數太多前段半交數太少不必加即減之或
遇隔月半重者(氣象活象)限皆不必加即減之餘為相距度分
推夜半入轉日分及遲疾轉定度與加時入轉度
夜半入轉日分者置各月經朔弦望下遲疾歷全分
以加減差加減之以減其下定朔弦望小餘全分餘得
夜半入轉日分小餘如是遲歷加入轉中一十三日七
七七三如遇定朔小餘分多不及減者遲疾皆加轉終
減之
遲疾轉定度分者視夜半入轉日大餘日下轉定度
全分為遲疾轉定度分
遲疾轉定度立成鈐
入轉轉定度分
加時入轉度分者置定朔弦望日小餘全分以遲疾
轉定度乘之得加時入轉度分
推夜半入轉積度分并夜半月道宿次度分
夜半入轉積度分者置各正半中交加時積度全分
内減去加時入轉度全分餘為夜半入轉積度分其正
半中交正者仍正半者仍半中者仍中如不及減或加
氣象限或加活象限然後減之是正者為半前半者為
中中者為半後半者為正凡及減者皆不變
夜半月道宿次度分者置夜半入轉度全分以定朔
弦望月道宿次是某宿與各正半中交後某宿前之宿
下挨及減之月道積度全分減之餘為夜半月道宿次
度分凡及減者即得本宿如角得角亢得亢也如不及
減者加後減之得前宿也如是亢者得角是角者得軫
若遇當減之宿是月道首位重宿者加入重宿首一位
下全數是也凡加氣或加活後減月道積度加後滿氣
象限去之如夜半入轉積度分少不及減月道積度分
者其元加氣加氣減之元加活加活減之
推晨入轉日并晨分及晨入轉度
晨入轉者置各夜半入轉日全分視定盈縮歷日大
餘下晨分加之共得晨入轉日
晨轉度分者置遲疾轉定度全分以晨分乘之得晨
轉度分
推晨入轉積度并晨宿次度
晨入轉積度分者置各夜半入轉積度全分加入晨
轉度全分為晨入轉積度分
晨宿次度分者置晨入轉積度全分減去月道内正
半中交後宿次視夜半月道宿次同宿下或前後宿下
月道積度全分減之餘為晨宿次度分
推昏入轉日并昏分及昏轉度
昏入轉日者置夜半入轉日全分視定盈縮歷日大
餘下昏分加之為昏入轉日
昏轉度分者置遲疾轉定度全分以昏分乘之為昏
轉度分
推昏入轉積度分并昏宿次度分
昏入轉積度分者置夜半入轉積度全分内加入昏
轉度分為昏入轉積度分如後滿氣象限去之
昏宿次度分者置昏入轉積度全分減去月道内正
半中交後宿次視夜半月道宿次同宿下前後宿下月
道積度全分減之餘得昏宿次度分如遇當減宿次是
月道首位重宿者只減次正交下月道積度分
推晨昏宿次度分
置各定朔弦望月道宿次度分依相距度各晨昏加減
定差度分加減之即得各晨昏宿次度分如不及者即
加月道前一宿次全分減之餘為前宿也
推相距度并轉積度
相距度分者置各次段昏入轉積度全分内加氣象
限減昏入轉積度全分餘為朔與上弦推得相距度分
轉積度分者朔與上弦用昏望與下弦用晨置各晨
昏若干日内減去前段晨與昏若干日餘得相距日如
不及減加入二十八日減之如相距日是六日者在前
一行如七日者在中一行如八日在後一行如遇晨昏
各相減餘八日相距日七日乃多一日在後行轉積度
内減去轉定度極差一十四度七一五四餘為晨昏日
下轉積度分
又加減定差法
以各定朔弦望日下小餘全分相減各晨昏分餘以其
各遲疾轉定度乘之得定差視晨昏分多如定朔弦望
日下小餘分為加差少為減差
又相距度分法
視正半中交加時積度如是正交或半交變為正交者
置月道下活象限全分内加入次段正半中交加時積
度全分減去正半中交加時積度全分以次段定差加
減之次視本段定差是加差者減之是減差者加之朔
與上弦者用昏分加減定差望與下弦者用晨分加減
定差
晨昏相距日轉積度分立成鈐
推加減差
以相距度分相減轉積度分餘以相距日除之為加減
差分如相距度多為加差轉積度多為減差
推赤道正交後積度
置赤道十二宮次宿度内各辰下宿次全分内加本辰
下宿次前一宿月與赤道正交後宿次積度分共得赤
道正交後積度分次辰下者累加十二宮率三十度
四三八一共為各次辰下赤道正交後積度分如滿氣
象去之變為前段半交
十二宫界赤道宿次度分(此元至元辛巳宮界今推宮界見日躔下)
推初末限度
視赤道正交後積度全分如在半象限四十五度六五
五三已下為初限度分如在半象限已上者用以去減
氣象限餘得末限度分
推定差度
置定限度全分内減去末限全分餘以初末限全分乘
之得定差視在正交與中交已後者為加差在前後二
段半交已後為減差
推月道積度
置赤道正交積度全分内加減定差分得月道積度分
推宮界宿次度
置各月道積度全分内減去太隂月道本宿次前一宿
次月道積度全分餘得各辰次下宮界宿次度分
古今律歷考卷四十四
