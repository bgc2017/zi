遵生八牋卷十八
明高濓撰
靈秘丹藥牋下
治痰症方
秘傳紫府青津丸治虚實痰火神方
用女真實四兩用芩連水浸一夜次日蒸晒如法三遍
白石膏煅四兩煅過研細用嫩桑葉四五斤煎汁取淨
汁一碗煮亁再用紫蘇四兩荆芥一兩煎清汁再
待亁聽用
知母四兩淨咀片分四處人乳童便青鹽拌潤過一
宿生用一分俱微火炒
黃栢四兩淨照前四製如法
白芍藥一兩用桑皮煎水煮亁聽用
貝母二兩薑礬水煮亁聽用
杏仁二兩去皮尖青鹽水煮亁聽用
天門冬二兩去心切細微火炒亁
麥門冬二兩去心微火焙亁
人参一兩切大片用好酒拌潤一宿取白酒麯末炒
熱下人参微炒亁聽用去麯
茯神二兩去皮心人乳拌潤一夜次日火焙亁聽用
黃蓍一兩切片蜜水拌潤一宿炒亁
糖毬肉五錢去参蓍之滯膩
當歸一兩酒洗晒亁切片酒拌潤一宿炒用
陳皮一兩去白炒用
百合二兩薑湯泡過焙亁聽用
右共十六味各製精微分兩和一處再焙大燥為極細
末取梨汁半斤煉蜜一斤為丸如桐子大每服三錢早
晩白滚湯送下制伏相火滋養真隂津潤肺腑上降心
火下生腎水清熱化痰火䧏水昇令人無病矣
論痰治法
經曰百病皆生於痰痰之本水也原於腎痰之動濕也
主於脾脾主濕每惡濕濕生痰寒又生濕故古人用二
陳湯為治痰通藥其中半夏味辛燥濕以齊地者良若
不製以為麯恐其太燥若製麯無法亦鮮奏功凢治痰
病必湏製麯具治於後(齊半夏即山東所産大箇麻點半夏也)
半夏麯法
每用齊半夏選極大者一斤水浸二三日以透心去灰
為度用生薑自然汁一茶盞同煆白礬四兩煎化將半
夏為粗末拌勻晒亁聽用
治風痰用猪牙皂角半斤四碗煎二碗
治脾胃濕痰及火痰用竹瀝或荆瀝拌
治老痰膠痰諸藥不效者用霞天膏一碗先拌半夏晒
亁後入竹瀝為麯(霞天膏方具后幅)
右俱用楮葉紙封如造酒麯法置簷風處
清氣滌痰丸
徤脾胃化痰涎寬胸膈進飲食
半夏麯照前法隨症用一斤
牛膽南星(十兩)橘紅查肉瓜婁仁(去油)
枳實蘿蔔子(炒)茯苓白术
黃連(各八兩)香附用青鹽二兩水浸炒
枯黃苓(微炒)甘草真紫蘇子(各六兩)
好沉香(二兩)白芥子(三兩)
右為細末竹瀝為丸如梧桐子大每服一錢五分食遠
或臨睡服
治老痰加天門冬肉四兩青礞石二兩硝煆若隂虚
火盛當滋隂降火為主兼服前藥
霞天膏方
此倒倉法遺意也用此製半夏麯或入丸藥中能令老痰自
大便出且不損元氣不傷脾胃凢治膠結老痰非此不效
黃牯牛肉用純黃無病肥澤一二歲者淨腿肉十二斤
切指頂大用長流水以大銅鍋煮之旋加沸湯嘗令水
淹肉五六寸掠去浮沫煮肉爛如泥去渣將肉汁以細
布灑入小銅鍋内用桑柴文武火候不住手攪如稀糖
滴水不散色如琥珀為度每肉十二斤可取膏一斤磁
礶盛之冬月製用
白玉丹專治久痰𠻳
天花粉一斤用清水浸洗刮去粗皮切片晒亁磨細末
篩過取細末將絹袋盛用清水中洗出漿出渣澄清換
水如此五七遍去苦晒亁取十二兩用河南真菉荳粉
水漂三五次晒亁取四兩二味共一斤用蘇州薄荷葉
一斤入瓶内層層間隔封瓶口入鍋内隔水煑三炷香
為度取起冷定開瓶篩去葉留粉聽配
白檀香白石英白硼砂(各五錢)白豆蔲
玄明粉(各一兩)白石膏(二兩煅)柿霜(三兩)
白糖霜(八兩)
共為細末和前粉一處入瓶每次取二匙噙化消止痰
咳開胃滋隂䧏火醒酒清心明目解渴大有神效
法製清金丹
治痰火咳𠻳生津止渴消食順氣調中用廣陳皮揀紅
者净米泔水洗略去白剉大片晒亁一斤先用枳殼四
兩去穰淨用水六碗浸一宿煎濃汁二碗拌橘皮浸透
一夜次日蒸透晒乾
二次用甘草三兩去皮照前煎湯浸蒸晒亁
三次用欵冬花去蘆梗净四兩用水照前煎浸蒸晒
四次用桔梗去蘆净四兩用水照上浸一夜濃煎汁二
碗去渣加白硼砂玄明粉青鹽各四錢入汁化開照前
拌洒浸一夜蒸透晒亁
五次用竹瀝浸拌照前蒸晒
六次用梨汁浸拌照前蒸晒
七次用薑汁蘿蔔汁浸拌照前蒸晒
加沉香(三錢)檀香(三錢)山查米(一兩)
百藥煎(一兩)細茶(一兩)烏梅肉(一兩)
白硼砂(五錢)五味(五錢)人参(一兩)
天花粉(一兩)薄荷葉(一兩)半夏(一兩薑汁炒)
共為細末加白糖霜十兩煉熟蜜十兩和勻入臼搗千
杵印成餅臨卧或有痰火涎𠻳時含嚥大能䧏火清氣
化痰止𠻳消食寬中
造百藥煎法
五倍子不拘多少敲如豆瓣大揀淨用白酒糟拌勻置
煖處候發過不澁味酸為度晒亁研末聽用
神化丹
馬兜苓水芹菜旋復花醬瓣菜(各半斤)
俱生活用薄荷(八兩)五倍子(五兩)
右將六味搗末成餅安七日白毛出了又採生的四樣
搗爛絞汁拌前餅子又搗千餘下如此四十九次方用
半分入舌上閉口噙化神效
太極霜
用黑鉛打作二三分厚片成圓毬盒子兩半箇銲作一
毬用童男童女尿浸一百日久浸不妨用時將毬切開
鉛毬内白霜刮下每服二三分其痰立下如試以霜加
吐出痰上痰化成水為驗
治痰快氣消膈食神方
用山東半夏(一斤洗)南星(一斤去皮)生薑(一斤)
皂角(一斤切碎)白礬(一斤)
五味用水煑至南星心内無白點為度去皂角不用將
薑切碎同南星半夏晒亁或用火焙每味淨一斤配後
藥
青皮(去穰)陳皮(去白)蘿蔔子(炒另研)
蘇子(炒)神麯(炒)香附子(薑汁煑去毛)
麥牙(炒)乾葛杏仁(去皮尖另研)
山查(已上各半斤)
右與前藥三味三斤一處研為細末以生薑自然汁浸
蒸餅為丸如桐子大每服五六十丸臨睡茶酒服
頑痰不化方
用石青一兩石碌半兩俱研絶細末水飛二物以餅糊
為丸每服十丸温湯下吐痰一二碗不妨
九煉玄明粉法
將玄明粉揀出再加梨汁煑一次童男童女便煑一次
甘草煑一次海粉煑一次藕汁煑一次生半夏搗汁煑
一次連前一次共九煉也消痰神藥
神水方
用出山鉛打片十斤作二十片如法懸矼上下鍋用好
酒好醋各十斤燻蒸取氣水服一二匙治痰神妙
取水法
用上下一缸合封上缸弔鉛片下缸貯酒醋用柴火煨
十二炷香中用一磁盤架托鉛片收鉛上滴水用之是
法
痰中欲絶吹鼻散
用大茶子一顆糯米七粒共為細末以些少吹入鼻中
吐出稠痰數碗病者即醒
眼目症方
女真膏
用點遠近爛眩風翳瘴眼絶妙
黃連黃芩黃栢黃茋連翹薄荷山梔
山豆根(各三兩)
用冬青葉一籃清水洗淨
菊花千里光花密蒙花
用常流水同煎藥一處煎濃汁去渣再熬下白蜜少
許成膏聽配
蘆甘石三黃煆過為細末以水飛五七次净末一
兩
大硃砂熊胆血結(各五厘)乳香沒藥(各分)珍珠
琥珀牛黃冰片麝(各一分)硼砂(三分)
石蠏(一錢蜜煅)胡黃連(一錢五分)白丁香(一分)
共為細末投入膏内攪勻入礶塞口每用銀簮脚挑藥
些少點眼兩眥一日三次神效
千金秘授保睛丸
治遠年近日風眼羞明白花生翳疼痛黑花蟹睛珠破
胬肉扳睛赤腫倒睫拳毛眩爛痒澁打傷小兒痘疹入
眼迎風冷熱淚下瘀血血貫七十二症無不治之能補
腎治肝去風散血順氣除昏升降水火祛内外瘴
羚羊角(二兩五錢)烏犀(二兩)白珠(二兩)
鹿茸(二兩酒浸焙)海蛤(二兩煅)人参(二兩)
天竺黃(二兩五錢)陳皮(三兩)菖蒲(三兩)
茯苓(四兩去筋)當歸(三兩)琥珀(三兩)
雲母石(一兩六錢)石膏(二兩)秦皮(二兩)
芍藥(四兩浸酒一宿)沉香(一兩)扁豆(四兩)
蒼术(三兩酒浸麯炒)細茶(四兩)菊花(三兩)
天門冬(二兩五錢去心)生地(八兩)川芎(一兩)
麥門冬(五兩去心)地膚子(二兩)石斛(三兩)
巴戟(三兩去心炒)熟地(八兩)井泉石(二兩)
柴胡(二兩五錢)車前子(二兩)兔絲子(二兩)
肉蓯蓉(三兩酒浸洗)龍胆草(二兩)木香(一兩半)
細辛(二兩五錢)草决明(二兩)薏苡(五錢)
掩閭子(二兩五錢)五味子(三兩)黃連(三兩)
遠志(二兩五錢去心)蒼耳子(三兩)防風(一兩)
黃茋(二兩五錢)澤瀉(二兩)玄参(二兩)
白蒺䔧(二兩去刺炒)牛旁子(二兩)砂仁(二兩)
木通(二兩五錢炒)香附子(三兩)連喬(一兩)
仙靈皮(一兩五錢)谷精草(三兩)旋復花(二兩)
知母(二兩五錢)葳靈仙(三兩)桔梗(三兩)
黃芩(三兩酒炒)山茱萸(六兩)枳實(二兩)
麻黃(一兩五錢)酸棗仁(五錢)牡荆(三兩)
欵冬花(二兩五錢炒)秦椒(二兩)訶子(二兩)
木賊(二兩酒浸炒)蒲黃(一兩五錢)山藥(八兩)
側栢葉(二兩五錢焙)枸杞(六兩酒焙)密蒙花(六兩)
夏枯草(二兩五錢炒)蔓荆子(二兩炒)葶藶子(二兩炒)
石决明(四兩煆)蕤仁(二兩去油)青箱子(一兩五錢)
黃栢(八兩塩酒炒)牛膝(二兩酒浸)甘草(二兩五錢炒)
百部(二兩五錢去蒂炒)山冬青子(二兩)荳蔲(二兩五錢)
右為末煉蜜為丸每丸一錢五分外用辰砂為衣藥計
共八十八味
去瘴翳米泔水温服晴暗青盲當歸湯下
氣瘴赤腫木香湯下
血虚昏暗已下七十二症俱薄荷湯下
小兒痘子入眼谷精草湯下
明目補養四神丸
用丼州枸杞四斤分為四分好酒洗淨
一斤用川椒四兩同炒去椒不用
一斤生芝蔴四兩同炒芝蔴不用
一斤小茴香四兩同炒茴香不用
一斤好薄荷四兩同炒薄荷不用
炒過放地上出火氣加生地黃熟地黃白茯苓白术菊
花各四兩煉蜜為丸如桐子大每服五六十丸無灰酒
或鹽湯俱可下
秘傳煎藥加减妙方
用當歸川芎柴胡枳殼羌活獨活前胡
桔梗黃連甘草甘菊薄荷
水二碗煎服加燈心三十根外有加减法附
有淚多加獨活薄荷
内痒加防風荆芥
血貫加青箱子草决明
有翳加木賊蟬蛻石决明(火煆)白蒺䔧
春間發加龍胆草生地黃
眼痛頭疼加黃芩(酒炒)蔓荆子
胃火加石膏
神妙膏
用甘草羌活細辛黃連貝母菊花當歸
枳殼大黃白芷生地防風荆芥木賊
黃芩川芎蒼术猪苓澤瀉白术薄荷
桔梗石斛赤芍藥蔓荆子草决明牛蒡
子青箱子兔絲子車前子夏枯草
地骨皮
將羊肝蘆甘石四兩用一袋盛了用前三十二味藥入
水煑三晝夜次取起去藥將石入乳汁浸之又用磁噐
上蓋一碗打火半炷香恐亦不必止用石細研如麫
用點火眼
煉就蘆甘石一兩入熊胆三分冰片二分硃砂三分點
之
點雲翳眼
煉就蘆甘石一兩入硼砂一錢胆礬五分海螵硝一分
㯽榔一分鷹糞二分同研點之
點板睛胬肉
煉就蘆甘石一兩加硼砂二錢胆礬五分海螵硝二分
真珠二分琥珀二分麻雀糞二分冰片一分辰砂二
分㯽榔二分點之
洗眼方
一以桑灰調熱湯澄清洗之
一方立冬日採桑葉一百二十片每遇後開日期用桑
煎湯不嘗洗之如閏月之年先年多採十片照前月日
期洗之洗眼之日湏忌葷酒齋戒神妙
正月初五日二月初一日三月初五日
四月初八日五月初五日六月初七日
七月初八日八月初八日九月三十日
十月初十日十一月初十日十二月初一日
魏斗蓬點眼方掃霞散
用蘆甘石一兩銷銀礶打火以童便淬七次燒七次以
礶盛埋入土出火毒九日
石燕子三錢以醋淬七次同上埋法
磠砂(一錢乳汁製)
硼砂(三錢)飛丹(五錢)黃連(三錢)乳香(三錢)没藥(三錢)
熊膽(二錢)冰片(六分)麝香(六分)石蟹(二錢)珍珠(三錢)
珊瑚(三錢)血結(二錢)歸鬚(三錢五分)輕粉(三錢五分)
白丁香(二錢)
共十八味如要去翳加磁砂(五分)海螵蛸(五分)
吹鼻六聖散
川芎雄黃石膏乳香沒藥(各一錢)盆硝(五錢)
共為細末更治赤眼冷淚頭瘋耳中疼痒鼻塞聲重牙
疼口先含水用管吹藥一二分入鼻吐水半晌即愈
瘋症方
青金錠
治男女中風痰厥牙關緊急不得口開難以進藥并雙
鵝喉閉不能言者小兒驚風痰迷不省將此藥一錠取
井花凉水磨化用綿紙醮藥汁滴入鼻孔進喉内痰响
取出風痰一刻得生見效如神百發百中
玄胡索(三錢)麝香(一分)青黛(六厘)牙皂(十四枚火煨)
共研極細末青水調做錠重五分隂亁聽用
金彈子
治諸瘋左癱右瘓手足頑麻半身不遂口眼歪斜寒濕
筋骨疼痛偏墜疝氣等症
天麻升麻草烏防風荆芥石斛細辛
半夏白芷羌活甘草秦芄川芎蒼术
殭蚕蟬退全蝎蜂房烏藥當歸風藤
乳香没藥硃砂雄黃金銀花兩頭尖
何首烏石菖蒲(各五錢)木香(三錢)麝香(一錢)
共為細末聽用麻黃去節二斤紫背浮萍八兩共用水
煎濃去渣再熬膏和勻為丸圓眼大金箔為衣每服一
丸葱薑煎酒送下
神秘浸酒方
治左癱右瘓半身不遂口眼歪斜一切諸瘋疼痛不可
忍者治之如神
何首烏(一兩)石菖蒲(一兩)生地黃(七錢)
明天麻(七錢)白附子(五錢)白茯苓(五錢)
蒼耳子(一兩炒研細)五靈芝(五錢炒)牛膝(七錢)
天南星(七錢薑汁炒)二蠶沙(五錢炒)當歸(七錢)
蒼术(五錢米泔水浸炒)半夏(七錢薑汁炒)紅花(五錢)
光草烏末(五錢)陳皮(五錢去白)防風(五錢)
漢防己(五錢)芍藥(五錢)甘草(三錢)
黃栢(五錢)木瓜(七錢)川芎(五錢)
桑樹上絡藤(一兩)
右㕮咀以布袋盛懸入罈内無灰好酒一斗瓶口封固
重湯水煮五炷香不拘時服飲醉為妙
金刀如聖散
治男婦諸瘋癱瘓半身不遂口眼歪斜腰膝痛手足麻
頑言澁步艱遍身瘡癬疥癩上攻頭目耳内蟬鳴痰涎
膚痒偏正頭風不問新舊及破傷風脚跟反張蛇犬咬
傷金瘡濕瘡並宜服之
石斛(一兩)川烏草烏蒼术(各四兩)
甘草(三兩)人参(五錢)荆芥何首烏
川芎白芷細辛當歸防風麻黃
全蝎天麻藁本(各五錢)兩頭尖(二錢)
右為細末每服五分或一錢臨睡酒調服不可多飲酒
忌一切發風熱物覺身麻痒是藥之效也
追風逐濕遇仙膏
治風濕骨節疼痛或痰核瘇痛皮膚麻木燥痒一切風
疾等症神效
&KR2880;薟草海風藤大半夏萆麻子
麻黃川烏草烏南星
羌活桂枝(各四兩)獨活細辛
玄参當歸荆芥金銀花(各一兩)
以上用真香油七斤葱汁生薑汁各二碗半共酒浸煎
藥一宿用銅鍋文武火熬煎藥色不易黑必待滴油色
黑去渣每藥油一斤下飛過好丹九兩候成膏再加白
水煮過松香一斤黃蠟一斤化攪勻氣温方入沒藥
乳香木香輕粉胡椒(各四兩)白芥子(一斤)
五味研為細末入膏内如牙疼不用輕粉每膏一斤入
蟾酥五錢厚紙段絹攤貼肉痒出泠汗方去
活絡丹
治瘋濕諸痺肩臂腰膝筋骨疼痛口眼喎斜半身不遂
行步艱難筋脉拘攣一切風疾能清心明目寬膈宣通
氣血年過四十當預服十數丸至老不生瘋疾年過六
十者不宜服之
白花蛇(二兩酒浸炒)烏稍蛇(五錢酒浸焙)細辛(二兩)
全蝎(十枚去尾尖)麻黃(二兩去節)川芎(二兩)
血結(七錢五分研細)兩頭尖(二兩酒洗)沒藥(一兩)
防風(二兩五錢)地龍(五錢去土)丁香(五錢)
赤芍藥(一兩)葛根(一兩五錢)犀角(五錢)
硃砂(一兩研細)白殭蚕(一兩炒)玄参(一兩)
草荳蔲(二兩)牛黃(二錢五分另)官桂(二兩)
虎脛骨(一兩酥炙)葳靈仙(一兩五錢)藿香(二兩)
黑附子(一兩去皮炮)川羌活(二兩)白芷(二兩)
敗龜板(一兩酥炙)當歸(兩五錢)熟地(二兩)
何首烏(二兩)安息香(一兩)青皮(一兩)
天竺黃(一兩)麝香(五錢另)人参(一兩)
冰片(一錢五分另)乳香(一兩另)天麻(二兩)
甘草(二兩炙)骨碎補(一兩)黃連(一兩)
白蔲仁(一兩)烏藥(一兩)香附(一兩)
茯苓(一兩)黃芩(二兩)松香(五錢)
白术(一兩)大黃(一兩)木香(一兩)
沉香(一兩)
右為細末煉蜜為丸如彈子大金箔為衣每服一丸茶
酒服之病在上食後服病在下食前服以四物湯服之
尤妙
定瘋丸
治半身不遂日夜疼痛不絶聲者
川烏附子草烏俱生薑煮過一兩五
錢川椒(一兩)
共為細末酒糊為丸菉豆大每服九丸不可多服日進
三次空心酒喫
驪龍珠
治瘋中百症
白花蛇(五錢酥油炙)番木鼈(一個酥炙)半夏(一錢五分)
虎脛骨(一兩酥炙)麻黃(三錢去節)乳香(三錢)
寒冰石(四兩鹽泥固火煆細)孩兒茶(一錢五分)沒藥(三錢)
酒糊為丸彈子大放鉛盒内起白毛取出揩毛遇患將
一丸燈上燒煙起為末好酒送下大汗如雨不可見風
汗亁即愈
妙應膏
用肉桂軍姜川烏草烏羌活獨活南星
當歸白芷赤芍藥白附子紫荆皮
石菖蒲(各一兩)
已上十四味用水二十碗煎至十碗留起渣再煎用水
十碗至三碗去渣將汁共熬成膏次將透明松香二斤
搗碎篩過再用薑汁葱汁米醋好酒各一碗將松香攪
入鍋内成絲後下藥汁膏慢火熬如琥珀樣又將油二
斤另熬上木鼈萆麻子巴豆淨肉各三兩煎至黑色待
冷將渣研碎入油内再煎滴水成珠下飛丹八兩將熬
松香膏傾入攪勻煎至黑色即起少温下乳沒各四兩
牙皂末三兩片腦二錢磁器内收貯水浸去毒貼痞攤
膏時加阿魏麝香少許餘不用
勝金丹
用硃砂(三兩研)雌黃(一兩五錢)硫黃(五錢)
二黃研為泥用桑柴灰淋汁於鍋中投二黃化鎔入硃
末同熬化攪勻再入灰汁旋添旋煮三日三夜藥在鍋
内有泣聲刮起取藥入鐵鼎内以文武火逼亁隂氣方
鼎楔鹽泥固濟如法用炭火三十斤煆至火剰三四斤
斤即止待冷開看藥成一片在底鑿取如白銀研如粉
用甘草餘甘子二味同藥砂鍋内煮一日出火毒取起
研用米飯為丸如菉豆大每日空心冷椒湯服三丸至
五丸止治一切風疾半身不遂口不收斂身轉不得服
五錢即愈忌羊血
寒症方(此為㮣方若感寒求汗用之否不可執)
通真救苦丹
專治傷寒表裏内外虚實反變發汗妙方
當歸赤芍藥(各二兩)甘草麻黃(各四兩去節)
春夏加石膏(五錢煆)秋冬加官桂(五錢)
共為極細末用熱酒浸三日用細絹袋濾去渣再二三
遍濾為度隂亁聽配硃砂雄黃各五錢用水飛
過二三次共和勻醋糊為丸芡實大急用一丸加雄黃
末五分凉水送下看燃香有一寸餘出汗為度
如喉亁霍亂症服一丸神效如毒蛇蟲所傷服一丸再
將一丸為末塗傷處
避瘟疫冷飲子(出道藏經)
用茴香(三分夏用根冬用子)遠志(三分去心)附子(兩顆炮)
桑螵蛸(二十枚炙)澤瀉(二分)萆薢(三分)
肉蓯蓉(三分)
共羅為末分作二貼大羊腎一具去脂膜用水一碗半
煎露一宿空心冷服每季喫四貼能辟瘟疫時災兼補
下元
合掌膏
治急症傷寒不省人事者不消服藥
川烏草烏斑毛巴豆細辛胡椒明礬
亁薑麻黃
各等分共為細末每一次用三錢好醋一匙打糊為丸
核桃大安在患人手心兩手合紥緊夾在褪襠内以被
蓋暖出汗為度如醒去藥就用黃泥水洗手
癆症方
御溝金水方
治男女燒骨癆亁血癆童子癆晝夜不退熱至緊不肯
服藥者此水不比尋常真有斬將奪旗之功
用黃篾籮八箇要二尺高取山上無垢淨泥黃土裝八
箇籮内磁鉢八箇盛住取童便七桶傾入七籮土内淋
下上以井花水催下共傾在一籮土内如淋少再用清
水催前七籮淋下水又加上一籮内待他一夜淨淋下
水三五碗以磁瓶盛住外以井水養之但遇此症待口
中作渴要茶湯喫之時將此水半杯服之即安至重不
消三次即愈
龍香犀角丸
治吐血癆症
熟地黃(一兩酒浸搗極細)生地黃(一兩酒浸)山藥(一兩)
天門冬(一兩去心)麥門冬(一兩去心)犀角(一兩)
真京墨(一兩煅存性)牡丹皮(一兩)五味子(一兩)
鼈甲(一兩酒製)胡黃連(一兩)
右為細末煉蜜為丸如桐子大每服七十丸空心白滚
湯送下
止𠻳瓊珠膏
用粟殼(三兩去蓋觔穰)桑皮(七錢)貝母(八錢)
五味子(五錢)玄参(七錢)薄荷(五錢)
陳皮(六錢)桔梗(六錢)甘草(四錢)
右為極細末煉蜜為丸如彈子大每服一丸臨睡白滚
湯下
乳升丹
治女人虚癆
香附(一斤童便浸炒黃色)當歸(一兩五錢酒)紅花(一兩)
川芎(一兩五錢酒洗)三稜(一兩炒)生地(一兩)
白芍藥(一兩五錢)牡丹皮(兩)蘄艾(四兩)
草豆仁(一兩麩皮炒)玄胡索(一兩五錢)枳殼(二兩)
青皮(一兩麩皮炒)山查肉(四兩炒)烏藥(二兩炒)
紫蘇子(一兩五錢)蘿蔔子(二兩炒)蓬术(一兩醋炒)
熟地(二兩酒二碗熬膏)砂仁(一兩五錢炒)
共為細末醋糊為丸每服二錢艾醋湯不拘時服
蒸臍秘妙方
治五勞七傷諸虚百損萬病脱除
麝香(五錢)丁香(三錢)青鹽(四錢)
乳香(三錢)木香(三錢)雄黃(三錢)
五靈脂(五錢)小茴香(五錢)沒藥
虎骨蛇骨龍骨
硃砂(各五錢)人参大附子
胡椒(各七錢)白附子(五錢)夜明砂(五錢透肺補不足)
右藥十八味為末聽用次要蘄艾作炙壯槐皮一片如
大錢蓋藥而取其不走藥味每用看人臍孔深淺先將
麝香填一二釐入臍中次將藥填實上用蕎麥麫和勻
作篐照臍眼小大圈轉按實在臍四圍再將藥填其中
令滿著實次用銀簪脚插臍中藥上數孔次蓋槐皮皮
上以艾壯炙燒至一百二十壯為止渾身熱汗百病皆
散矣如汗不出再炙炙後保養月餘不見風寒油膩生
冷一月一年四次蒸臍百病消除久𠻳久喘吐血寒勞
遺精白濁陽事不起下元冷弱痰火疾婦人人赤白帶
下久無子嗣俱可炙只不用麝香為妙此仙方也
噎膈症方
鸛鳥丹
治翻胃膈食每用老鸛鳥一隻用肝䐜二件(即肚中肝與胃也)
切作薄片新瓦上焙燥不可燋了為末將老黃米煮粥
和丸如桐子大每服七丸不效加十四丸至二十一丸
不效者胃絶不必再醫
回生散
治隔食膈氣神方
急性子(一兩)同磠砂三分水二鍾煮亁聽用
硃砂(五錢)雄黃(五錢)硼砂(三錢)
沉香(三錢)木香(五錢)丁香(三錢)
麝香(一錢)
右各為極細末每服三分火酒送下立效
虎肚散
厚朴(薑炒三遍)陳皮(各二兩)茯苓甘草(炙)
人参(各一兩)蒼术(米泔水浸炒換薑汁炒四兩淨)虎肚
肚灰與藥對配炙虎肚有法用新瓦兩片合肚固定兩
頭火不可猛逼如銀色不可焦了入藥
再生丹
治翻胃吐食膈氣痰火如神
急性子(五錢)知母(五錢)硼砂(五錢)
枯礬(三錢)五靈脂(三錢)雄黃(二錢)
磠砂(三分)鬱金(二錢五分)青鹽(二錢)
麝香(一錢)古石灰(五錢炒黃色)
取十二月初八日或十二月内可收黃牛膽一斤前藥
共為細末將胆汁拌成不亁不濕如鼠糞樣装入膽内
隂亁聽用如患者不拘男女每服一分二釐止燒酒送
下若遇痰火蜜水調服
瀉痢症方
閘板丹
用巴豆(二十四顆去盡油)杏仁(二十四粒去皮尖)乳香(三錢)
沒藥(三錢)
先用飛丹水飛淨六兩好黃蠟二兩溶化入各藥為丸
如黃豆大每服一丸紅痢甘草湯下白痢薑湯下水瀉
米湯下
治赤白痢仙方
五月五日取黃鱔數斤將燒酒洗濕穿尾弔起晒亁候
取黃麻頭蓮房殼二物晒亁為末聽用每用鱔末一錢
麻末五分對配大人喫一錢小者七八分酒下
治噤口痢三方
用山藥薏苡仁石蓮子
右三味為末白湯調三五服即思食愈
又方
加蓮肉亦可
又一方(人虚用此方)
人参(三錢)黃連(三錢)蓮肉(三錢)
共為末煎服
痔漏症方
八仙聚會丹八方
一薰洗方
用五味朴硝枳殼白芷陳皮
細辛黃栢水楊柳根黃連(各五錢)
右用水七碗煎至六碗盛罈内以痔坐罈口着實薰之
待湯温洗患處(後喫二方)
二敗毒散
用當歸芍藥川芎甘草木鼈子
山梔連翹熟地防風金銀花
荆芥陳皮枳殼全蝎穿山甲
殭蠶蟬蛻皂角子(各一錢)朴硝
蜈蚣(一條去頭脚)大黃(各三錢)
水二鍾煎一鍾空心服少下瀉糞則效
三搽藥
用白礬(一兩)蟢兒白衣(十六箇)
右二味共飛過為細末搽之(飛過煅成枯礬蟢衣成炭)
四油藥
用酥合油(五分)熊膽(五分)
頭生雞子三箇用清煎成油三味勻和敷之
五藥水
用片腦(一分)朴硝(五分)橄欖核(燒成炭五錢)
熊膽(三分)蝸牛螺肉十餘箇
右搗爛同前藥入磁礶内以水澆上滿礶浸一宿取去
水以藥敷痔五方同用無不斷根者至妙至妙
六治外痔方
用鄉村食百草鵝殺取膽油調孩兒茶敷一二次即愈
七治血痔方
用皂莢同本身頭髮燒烟於罈内坐上薰之再用花椒
葱葉煎湯洗之即效
八治外痔方
若肛門外有痔碍者用劉寄奴一名九里光取自然汁
煎如蜜為度入孩兒茶苦参(各一錢)輕粉(三分)
血結(五分)沒藥(五分)
六味作末和前膏内一日三次搽之止痛立消大有神
效
治漏四奇方
用蓮花蕊當歸五倍子(各一乳)乳香
没藥(各一錢五分)黑牽牛白牽牛(各一兩)
土硃(名板見硃二錢)
共為末重者五錢輕者三錢五鼔時用肉汁湯調服再
用好酒一鍾打下蟲來或爛肉出來方驗再吃煎藥
枳殼(二錢)黃茋當歸川芎
生地(各一錢)條黃芩槐角黃連
升麻(各七分)
水煎食遠服
其二(坐收功藥)
用皮硝(一斤)明礬(八兩)龍骨(一兩)土硃(五錢)
樟腦(五錢)乳香(一兩)沒藥(一兩)血結(五錢)
海螵蛸(一兩)
以絹袋盛裝將臀坐袋上三炷香即好
其三(丸藥)
用蓮花蕊(一錢)龜甲(一錢)珠子(五分)
犀角(三錢)羚羊角(二錢)麝香(三分)
重者加牛黃(二錢)
好酒糊丸好酒吞下三十丸忌房事
其四(熏藥)
用蟬蛻薑黃升麻蜂房象牙末(各兩)
木香乳香沒藥血竭胡黃連(各錢)
皮硝地骨皮梧桐皮(各二錢)
已上煎湯熏洗
仙螺膏
治痔漏臟毒成三五孔出水方
用廣膠(一兩)人乾葛(一錢)炒成黃珠為末空心熱酒服
二錢止血如有膿用管仲一兩火酒浸炒為末
茯神(一兩為末)
右為末空心熱酒服二錢有孔用蟬蛻白芷搗爛將孔
塞滿再用大田螺一箇入片腦一分即化為水用鵝毛
搽瘡口即收再用搽藥
搽藥方
用珠子(一分)入豆腐内紙包火煆為末
冰片(五厘)象牙末(五分)血結(五分)
乳香(五分)沒藥(五分)海螵蛸(去殼五分)
龍骨(火煨尿浸五分)定粉(火煨黃五分)
共為末亁搽立效
少陽丸(治痔漏)
用童子血餘灰(即髮燒灰)新鹿角灰敗龜板灰
蟬蛻(酒洗浸一兩)乳香沒藥(各五錢)
共為細末黃蠟二兩五錢二味勻溶為和為丸豆大
每服三十丸酒下
癰疽癤&KR3615;症方
化毒消腫方
治諸惡瘡發背疔腫等症
明乳香(三錢)椿根白皮(五錢)芝蔴(一錢)
右為末水二鍾煎三五滾熱服被擁汗出即觧
牙消散
用狗大牙炒焦黑研為末先將葱煎湯洗瘡用炒牙末
掺上能治發背如神真秘方也
千金内托裏散
用當歸連翹(各一錢五分)赤芍藥白芷川芎
羌活黃連甘草(各一錢)人參官桂(各七分)
桔梗皂角(用刺)川山甲(火煨各一錢)
太醫欲去後二味即無功矣(水二鍾加酒一碗煎分上下服之)
飛龍奪命丹
用蟾酥(二錢酒化)血結(一錢)乳香(二錢)沒藥(二錢)
雄黃(三錢)輕粉(五分)膽礬(一錢)麝香
銅綠(二錢)寒水石(一錢)硃砂(一錢為衣)
冰片(三分有無俱可)蝸牛(二十一箇)天龍(一條)即蜈蚣去頭足金黃
頭黃肚黑背肥壯為雄者用其細者紅頭白肚為雌
不用
右為末將蝸牛研為丸如菉豆大蝸牛少不彀和藥以
酒打糊為丸每服二丸將葱白口内嚼爛吐手心内包
藥二丸用熱老酒吞下以衣被蓋煖睡一二箇時辰再
喫熱酒盡醉藥力發汗出即愈如未好時可再服二丸
篐藥方
用黃狗下頷一副(燒灰存性二兩)蠶豆末(一兩)白歛(一兩)
右三味合為末以米醋調勻塗瘡留頂初發者消已發
者黃水流盡即愈其愈後仍須服中流一壺方庶免後
患方亦秘傳神驗也
又方
用川烏黃栢
等分為末猪膽調圍四週止留中一空出氣
又方
用當歸黃栢羌活
等分為細末瘡初起將鷺鷥藤擂汁調傅瘡之四圍自
然收小出毒水不可掩了瘡頭恐毒氣不出為害也
活命飲(至妙之藥病起當急飲之即可解也屢驗)
治一切癰疽發背腫毒諸惡瘡初起一服即散已成瘡
即有頂成膿昜潰其效不可具述
穿山甲(用蛤粉炒黃色)甘草節真沒藥
赤芍藥防風香白芷(各六分)天花粉
貝母皂角刺(各八分)當歸尾
乳香(各一錢)陳橘皮金銀花(須四年陳者各三錢)
以上藥共作一劑用無灰好酒三茶鍾入瓦礶内煎四
五滚取出渣濾去滓温服藥湯以盡為度瘡在腰上食
後服瘡在腰下空心服能飲酒者服藥酒後再飲三兩
杯無藥的清酒尤妙最行藥勢
忍冬丸
忍冬即金銀花一名老翁鬚一名左轉籐開時摘取花
數斤晒亁聽用臨時將晒亁花一斤同粉草二兩共為
細末無灰酒打麫糊為丸酒下八十丸不拘時服每日
服三次如閑常無事摘取金銀花四斤趁濕水洗淨入
石臼中杵爛置大瓦礶内入井花水三碗無灰酒三碗
調稀煎十餘沸藥性出取下生布濾去渣汁入礶再煎
成膏滴水不散又將一斤焙亁同粉草二兩共為細末
取膏糁入末内以酒打麫糊和入石臼中杵一二百下
丸如菉豆大食遠酒下八九十丸此藥得酒良不飲酒
者百沸湯下
凡人將發癰疽毒半年前或一年前必常常自覺口亁
或作渴思飲茶并水或食已即饑名為中消倘有此症
後發背心難治療急湏每日服忍冬丸不次如是如念
久服可免發背縱不免必可治療
几人未發背時不作渴正發背時亦不甚渴及發背得
痊後慎勿自謂無恙仍湏服忍冬丸每日夜各一次服
至百日後覺自身饑飽如常津液不竭方止
七釐散
治五癰
雄黃(一錢)白滑石(三錢)共為細末聽用
巴豆(三錢去油)杏仁(三錢去皮尖油)二味槌千下聽用
真輕粉(一錢二分)
研細末用人乳和為一丸外用麫皮包入鍋内甘草水
蒸半炷香麫熟取出去麫就熱和前四味槌為丸蔔子
大每服七釐或一分空心薑湯送下二服即愈
治對口神方
用天茄葉帶莖子採來同生薑三片搗爛按瘡上早晩
一換三日即愈(天茄即白牽牛也其子無包先青後黑)
麥飯石圍散
白色麥飯石(二兩)此石如飯團塊子出湖廣并各
名山中用一斤盛鐵噐中入大火煅紅取出陳米醋
淬共十次
白歛(一兩去皮洗淨)鹿角灰(四兩)
用新帶頂骨角截斷水浸三日每日換水炭火煨紅急
取出以物蓋罨成炭為末共搗為末用陳米醋入砂鍋
内調勻如稠醬不可太稀用文武火熬以槐枝不住手
攪候藥起魚眼泡勿令塵汚入磁缾收好入井水頓三
五日以出火氣每用將猪蹄湯洗淨瘡處以抿脚挑膏
塗搭患處止留一頭以出毒氣此膏塗之不惟痛痒皆
除更生一番快樂但令腐肉落盡濃水并黑子嵌瘡内
者一一脱盡不留一點是瘡少瘥候方以神異膏貼之
歛口太早生餘毒要發切宜慎之
神異膏方
用玄参(五錢不見鐵)綿黃芪(三兩)全蛇蛻(五錢鹽水洗)
杏仁(一兩去尖)黃丹(一兩)男子亂髮(洗淨焙亁五錢)
大蛇窠(煨多者佳串剉一兩)
用真芝蔴油一斤同男子亂髮入鍋中慢火熬至髮枯
成油方入杏仁候色黑濾去渣換一銅鍋傾油入内方
置玄参黃芪慢火熬一時取起放地上待火氣少緩放
入蜂房蛇蛻將槐枝不住手攪再小火熬至紫黃色去
渣待冷又入黃丹又放火上以微火熬不住手攪千餘
下候藥油色變滴水成珠方好取起傾入水中三日退
火氣入磁瓶收貯此膏火候要緊火大不惟壊藥恐傷
人眼目至緊至緊
爬口蜈蚣方
土中大蝦蟆一箇剝全身癩皮蓋貼瘡口於蟆皮上用
針將皮刺數孔以出毒氣癰瘡得此自覺安靜恬愉且
能爬住瘡口不令長大又可免蜈蚣聞香來浸之患矣
神妙神妙
烏鬚髮方
烏鬚髮内補人仁丸
人参(五錢)砂仁沉香木香槐角子
生地(酒洗)桑椹熟地(各五錢)山藥(去皮)
茯苓川椒(去日)大茴香(酒洗)枸杞子
旱蓮草甘草蒼术(各一兩米泔水浸二日去皮鹽炒用)
何首烏(四兩用黑豆拌蒸七次取起首烏先以竹刀切碎去頭用勿見鐵器)
右為末煉蜜為丸如桐子大鹽酒下忌食蘿蔔服此藥
者不惟鬚髮皆烏其固元保真之妙不可盡述
猿猴上樹方
取黑牯牛膽一箇入槐子(一兩焙)五倍子(炒焦去烟一兩)
石榴皮(五錢焙)白礬(一錢)
共為細末裝膽内孔口弔起隂亁十四日先將鉛打一
礶將膽内藥物盡傾入礶去膽皮再加核桃油一小盞
桑霜三錢麝香一分攪入膽藥内封礶重湯煑一炷香
取起鬚白用肥皂湯洗潔以猪脬或雞食袋油紙包手
指蘸藥撚鬚下半節不必近根自然上去其黑如漆膽
用十二月取者為佳
神妙美髯方
黑鉛(四兩入硫三錢炒為黑末)五倍子(用好酒炒為黑末)
銅末子(用米醋炒七次成黑末二味不拘多少聽用)
每料用炒鉛(三分)倍子末(一錢)銅末(五分)
白礬(一錢五分)銅青(一分)磠砂(一分)
訶子(五分)
共為細末用酸石榴皮煎水調成膏子如黑漆搽之神
妙
口齒症方
定痛散
珍珠末(三分)石膏(一錢)冰片(一分)硝石(五分)
孩兒茶(即烏丁泥一錢)硼砂(五分)硃砂(五分)
右為末擦痛處立止
痛牙淚口方
藜蘆(二錢)梧桐葉枯礬防風梧桐葉
油松柴節亁薑白术甘草(各一錢)
細辛蛇床子川椒(各二錢蜀府者炒)
香附(炒三錢)
右為末煎稠汁入酒一杯乘温煖汩口一二遍立愈
黑鉛丹
用出山黑鉛(一斤)將二蠶沙炒成末外加
青鹽(六兩)沒石子(四兩)升麻(二兩)
石膏(八兩)香附子(四兩炒焦黑)
先將柳木作槌擂炒鉛砂成灰末加藥六味共為末鉛
合收起每日擦牙烏鬚髮堅齒牙妙用莫述擦過湏含
半晌以酒泊出更妙否則用湯亦可
神秘擦牙方
旱蓮草(搗汁一斤)青鹽(六兩水洗炒)
何首烏(一斤切片黑豆蒸三次)北細辛白芷(各五錢)
軟石膏(八兩火煨)桑寄生(四兩)黑豆(一升)
右為末每日侵晨夜晩擦牙黑鬚髮去邪風功效甚多
擦牙烏金散
葡蔔(二斤焙亁為末)石膏(一斤)當歸(焙)細辛
沒石子(各二兩)甘草(三兩)三賴(三兩)白芷(四兩)
青鹽(四兩化開去泥脚入花椒二兩煮亁去椒)
右為末入磁礶收起每於臨睡擦齒徐徐嚥下方能固
齒去風真神藥
治口瘡牙湧方
白礬(一錢)硼砂(一錢)
研中末子用大紅棗三箇去核装入火燒烟盡為炭棗
子入藥時以濕紙包好燒過存性為細末加硃砂五分
冰片三分共為末指蘸擦牙存一二時温水汩盡吐出
堅牙去風除蟲定痛
時瘡症方
擦磨膏
用廣中番打馬并包喫㯽榔歐葉二物各五錢碾為細
末瘡初起時將末子擦摩手心脚心湏不住擦之三五
日後瘡焦隱去妙不可述
煎藥神方
用土黃連(五錢)穿山甲(一錢)皂角刺(一錢)
天花粉(一錢)何首烏(一錢)川芎(一錢五分)
白芷(八分)當歸(八分)殭蠶(一錢五分)
牛膝(二錢)苦参(一錢)荆芥(一錢)
防風(一錢)甘草(五分)
右為末和一處分作十包聽用再取硬飯塊六十兩木
臼内搗碎分作十包再用猪腹中胰子五箇去油作五
次用每次煮一胰子用水四碗煎至二碗分作兩日用
每用硬飯塊一包入砂礶同水五碗煎至三碗去渣入
煎藥末一包再煎半晌後入猪胰湯一碗煨火熬至三
碗作三次空心服藥盡瘡愈更無後患此瘡神方無出
於此
治時瘡腫塊方(不可增減服之有驗)
當歸鬚(一兩)淮生地(一兩)皂角(四錢)
冷飯塊(四十兩)牛膝(一兩)甘草(四錢)
時瘡初發三日褪光方
用豆腐四兩中心開孔入官粉二錢作一盤不用鹽料
鍋上蒸熟先將葱頭少煨嚼下後喫蒸熟豆腐完盡量
喫燒酒一二杯綿被煖蓋不通一線風處臥出臭汗一
身人不可近務令汗出盡為妙如要便溺儘撒床中不
妨欲避風耳不可起倒汗後三日遍身俱光好後疤痕
喫酒不紅此亦奇矣有以二十一棗去核每入官粉一
分略蒸食之亦如前妙
時瘡結毒方
牛黃(三分)琥珀(一錢)人中白(即人尿煨燋黑三錢)
粉霜(二錢)雄黃(二錢)硃砂(一錢)
乳香(二錢)沒藥(二錢)川當歸(二錢)
牙皂筴(炙去皮一錢)槐花(炒一兩)
白芷(三錢酒洗)丁香(春夏一錢五分秋冬三錢)
南木香(一錢)
右為末酒糊丸如蘿蔔子大初服五丸五日後加作七
丸又五日加作九丸又五日七丸五丸减下用泠飯團
甘草煎湯吞下其消如神
下疳瘡症方
金形散
番木别子(一箇煅成灰)冰片(二釐)
右共為細末搽一二次即愈
紫金散
糞碱(煅過一錢)血結(一錢)茄皮(燒灰味惡用五分)
右為細末搽上妙甚
青黃散
血結(一錢)雄黃(一錢)銅青(四釐)膽礬(四釐)
右為末掺上收水五六日即愈舒伯明驗方妙不可言
疳瘡蛀梗方(此歴驗神方)
二蠶繭(燒炭五分出蛾過方用)枯礬(五分)五倍子(一大箇)
紅絹(方圓三寸一塊燒灰)輕粉(二錢)孩兒茶(一錢)
右共為末用酸漿水葱白花椒煎湯洗搽神妙無敵
又一方
用黃狗腦蓋骨燒灰為末每兩加雄黃二錢糯米浸水
煎花椒洗之搽上即愈
三蟲神解散
二蠶綿(燒灰一錢)竹蛀末(一錢)壁蟢兒窠白衣(燒灰存性一錢)
共為細末散上妙甚
瘡腫症方
黃龍膏
用螣黃茶摩稀汁專治無名腫毒露頂塗之一二層立
愈
白龍膏
白芨(一兩)五倍子(炒五錢)白歛(三錢)
共為末醋調各樣腫症或腿或臂俱可治之
神效赤金錠
焰硝(八兩)黃丹(一兩)皂礬(一兩)
雄黃(五分)硃砂(三分)
共為細末陸續投於鐵鍋内熬成膏用茶匙挑在板上
成條用之治一切無名腫毒惡瘡初起水磨塗之
治眼目昏花赤腫火眼點眼兩角即效
治乳蛾喉閉口中噙化五分
治蛇蝎傷塗之立止疼痛
治黃水瘡漆瘡絞腸沙急心疼點眼角即愈
治疔背諸毒
老鴉藤枝根搗自然汁用熱酒充服半碗其渣即按毒
上神妙
一方鳥不宿帶枝葉取來搗汁加米醋一小盞先喫蟾
酥丸三粒後喫此汁用綿被蓋出汗即愈(鳥不宿樹名枝上有刺)
一方廣陳皮用(缺)按毒上疼甚疼過即愈
治乳癰方
夜明砂瓜蔞(炒)阿魏
共為末飯和丸酒吞下
治白火癉三方
一方取樟郎蟲新瓦上焙亁為末白湯喫一二箇即效
一方萬年青搗汁服愈山冬青小葉子搗汁服之亦
妙
一方陳白鮝頭搗為細末水調敷患處粗渣煎湯洗之
妙
龍虎衛生膏
專治一切惡瘡頑癬痔漏多年病久不能料理者以此
治之無不效驗
當歸(一兩)黃連(二兩)黃茋
黃芩枳殼(一兩)烏藥(一兩)
大楓子(各一兩)防風(二兩)草烏(二兩)
血餘(二兩)青籐木通
木别子苦参香附子
桑皮(各一兩五錢)
先將十六味為粗片入蔴油二斤炒焦枯濾去藥片入後藥
松香(四兩)虎骨(酥炙為末二兩)龍骨(一兩五錢)
硃砂(三錢)赤石脂(一兩五錢)蜜陀僧(二兩五錢)
已上為細末入油内再加黃蠟三兩入油内攪勻又加
乳香沒藥輕粉末各五錢孩兒茶末一兩再攪慢火熬
至滴水成珠為度取起攤膏貼之無不神應此乃山東
路中老道所傳真至寳也
治肥瘡疳瘡方
伏龍肝(竈心泥也一兩)飛礬(五錢火煅水飛)消風散(一兩合成藥名)
共為末油調搽瘡濕掺上即愈
治瘡口久不收歛方
猫頭骨狗頭骨
右為燒灰各等分末洗淨亁糁即收
日抄客談經驗奇方(有聞隨記多寡不齊不便類聚用者擇之)
治血山崩漏方
火漆不拘多少入無油鍋鎔化炒黃黑色黑烟淨白煙
起退火取起研為極細末每服三錢空心好酒調服即
安至重不消三服
内消瘰癧方
用鼠糞(七錢)大楓子(五錢)巴豆(三錢)
共搗細入大鯽魚肚肉用紙包縳住再用黃泥封固如
法煅煉煙淨取出冷定研末米糊為丸如菉豆大每服
空心酒下十日全愈
大金丹
治痰火翻膈中風濕痰虚損怯症
牛黃珍珠冰片麝香犀角
狗寳羚羊角孩兒茶(以上各五錢)
血結硃砂鴉片(各三錢)琥珀
珊瑚沉香木香白檀香(各三錢)
金箔(五帖存一半為衣)
共為細末用人乳汁為丸如芡實大金箔為衣每服一
丸不拘時用梨汁送下
紫袍散
治咽喉十八種病症
石青青黛硃砂白硼砂(各一錢)
山豆根(二錢)人中白(煅)膽礬玄明粉(各半分)
冰片(二分)
共為細末入礶塞口急用二三釐入咽喉即愈
刀瘡藥
用降香節白松脂(各一兩)血結(一錢五分)
沒藥(五分)文蛤(五錢炒)
共為末掩傷處即愈
麻木藥
用蟾酥(一錢)半夏閙羊花(各六分)胡椒
艸烏川烏(各一錢八分)蓽撥(二錢)
右為末每喫半分好酒下要大開刀加白酒藥一丸
隔紙膏
治濕毒頑瘡臭爛臁瘡先以韮菜煎湯洗淨患處
熬化淨猪油(一兩)黃占(五錢)白占(五錢)
輕粉(二錢)黃栢(二錢膽炙)珍珠(一錢五分)官粉(三錢)
赤石脂(一錢煆)
共為細末先將煎三味鎔化再下細末為隔紙膏貼
小兒瀉痢不服藥
用土木鼈(半箇)母丁香(四粒)麝香(一分五釐)
共為細末吐津調為丸如芡實大納一丸臍内外用不
拘小膏藥貼之立止
廻燕膏
專貼瘰&KR0659;痰核
穿山甲全蝎白芷黃連
黃栢黃芩當歸(各二兩)生地
赤芍藥(各一兩)官桂海藻(各四兩)
番木鱉(一兩)
以麻油一斤四兩共熬枯黑去渣下飛丹十兩黃蠟七
錢白占三錢粉心二兩收成膏藥投入水浸加細藥
乳香没藥阿魏輕粉(各六錢)
麝香(二錢)血結(四兩)燕窩泥(一兩)雄黃
硃砂(各二錢)雄鼠屎(一兩五錢)
共為極細末篩過將膏藥取起鎔化離火下細藥攪勻
依瀝大貼之三日即消如熬煉須擇選日期淨室忌雞
犬女人此藥又能貼諸般惡毒
治偏墜方
用牡礪(一兩燒酒煆七次)良薑(一兩酒炒)
共為細末津調手心内上加薄綿紙一張按藥在手將
藥膏手掩在隂子上一時放開再喫藥
用吳茱萸(二兩湯炮七次)山茱萸(二兩去核)橘核(一兩炒)
川練子肉(三兩)益智仁(一兩炒)小茴香(一兩炒)
玄明索(一兩五錢)巴戟(一兩五錢去骨)青皮(一兩五錢)
茅山蒼术(五錢炒)木香(三錢)
右為末煉蜜為丸空心鹽湯下
治傷寒神通散
危急發狂併大小便不通有食腹痛
硃砂(一錢)雄黃(五分)沉香(一錢)木香(一錢五分)
巴豆(一錢去油)鬱金(一兩)
共為末每服六釐或半分看人大小以七釐作一服為
止更不可多茶送下
治疔瘡方
一人脇下生一疔瘡用黃麻梗中蟲一條焙亁為末酒
調服下如神其疔化為水此蟲須先收下以葱管中藏
之
回天起死丸(宜十二月修合)
治痘瘡根窠不紅黑陷灰白塌損蛇皮垂死者只要有
氣無不活者取好辰砂四兩用荔枝核槌碎煎湯濃稠
懸胎煮砂五炷香取起為末每一兩入天靈蓋三錢製
天靈蓋用麝香二錢擦拌入小泥釜中鹽泥固封燒紅
冷定用白麫四兩兔血為丸菉豆大每服一二丸酒漿
下即得回生真神方也
治遠年瘋癬擦藥
用番打馬(廣東來者三錢)珍珠(一錢)冰片(一錢)
雄黃(六分)輕粉(三錢)枯礬(一兩)
膽礬(三錢)水銀(五兩)人言(五分煅)
川大黃(二兩)孩兒茶(五錢)大楓子(一百箇火焙)
右為末用麻油調擦手足骨節
又内解煎藥方
用當歸(六錢)人参(二錢五分)防風(六錢)荆芥(六錢)
牛膝(六錢)連翹(三錢)木通(四錢)皂角(四錢)
山梔(六錢)羌活(六錢)甘草(二錢)薏苡仁(二錢)
白蘚皮(六錢)生地黃(四錢)熟地黃(五錢)
已上分作七貼水煎食前服
治癬方
用川槿皮(一兩)斑毛(二錢)木鼈子(一兩)梹榔(三錢)
樟腦(一錢)枯礬(一錢)硫黃(一錢)麝香(二分)
共為末用燒酒春秋二日冬三日夏一日蘸搭擦癬瘡
上略疼些三日除根
治癬七攻散
用木鼈子(四大箇)水銀輕粉
白生礬川椒(各五分)人言(五釐)
共為末用猪脂油調和擦之
千里不飲水不渴方
用白蜜(一兩二錢)甘草(一兩)薄荷(一兩)烏梅(一兩肉)
白茯苓(三兩五錢)乾葛(一兩)鹽白梅(一兩)
何首烏(二兩五錢蒸)
共為末蜜丸芡實大
行路不喫食自飽方
用芝蔴(一升)紅棗(一升)糯米(一升)
共為末蜜丸如彈子大每喫一丸水下一日不餓
治痘疹黑陷不起
用狗蠅七箇擂碎和醅酒釀調服即愈
治痘瘡攻目壊眼
用蛇蛻一條淨洗焙燥加天花粉等分為末入羊肝内
以麻布包縳煮食妙
神驗續骨丸
用臘月猪板油(十兩)白蠟(煉過半斤)飛丹(四兩水飛)
自然銅(煆醋淬七次四兩)白礬(十二兩)蜜陀儈(四兩研)
麒麟竭(一兩)沒藥乳香
辰砂(各一兩)
右十味先用鍋内熬油次下蠟將鍋離火放地上入蜜
陀儈飛丹自然銅攪勻小火再煎滴水成珠方下礬竭
乳沒砂用楊柳枝不住手攪勻待凝丸如彈子大笋殼
襯墊每遇跌折傷重者用一丸再加猪油些少火上化
開塗傷處以油紙包縛甚者以燈草裹了用竹片夾綁
再用一丸分作小丸滚熱葱酒吞下痛止若再痛再服
痛定乃止骨折者兩次即愈如齒痛者一貼牙根立止
守仙五子丸方
治服金石藥毒作垂死服之可生十之八九如服金石
之藥而未發者亦當服之
餘甘子覆盆子兔絲子五味子
車前子(各五兩)
右搗如麫二三月取枸杞莖葉搗汁二大碗拌前藥令
乾拌盡七八月再取蓮子草搗汁一大升拌藥令亁後
用杏仁一大升用好酒研汁五大升銀砂噐内煎無苦
味加生地黃汁半升真酥五兩鹿角膠五兩共杏仁汁
煎溶下前五子末急用柳條攪勻衆手丸如梧桐子大
每日酒服三四十丸忌猪肉韮芥蘿蔔服之百日金石
毒除金丹之炁流通五内潤澤血肉萬毒悉消鬚鬢返
黑老者還童皆因制其隂陽二性彼此相備也
華蓋丹
此黑鬚髮妙藥用出山黑鉛三斤打作片子用鐵鎚眼
鉛片如方條以繩穿之用淨瓶盛米醋一斗將鉛片懸
掛醋内以紙密封瓶口泥頭七日後開看取鉛片上起
有白霜用竹片鵝翎刮下又封又刮三四次後鉛片須
換又浸醋兩次一換取霜一兩入冰片半分研如粉天
露水為丸梧桐子大每夜口含一丸不語自化能變白
返黑一生不白白者二十日後復黑光潤又能延年益
夀除熱毒風氣筋骨疼痛一生忌大蒜再不可喫
辟寒丹(辟寒氣省綿衣)
用雄黃赤石脂(粘舌者佳)丹砂(光明者)亁薑
各等分為末蜜同白松香木為丸如桐子大酒下四丸
服十日止不着綿衣赤身可行水内
辟暑丹
用雌黃(研水飛)白石脂(水飛)丹砂(研細黃泥裹燒如粉)
磁石(擣水飛去赤)
各等分人乳同白松香化為丸小豆空心湯下四丸服
三兩後夏月可衣裘褐炎氣不侵二方仙傳頗有神騐
治牙日用妙方
用川椒(一兩)北細辛(一兩)百部(一兩)
雄黃(五錢)青鹽(一兩)白鹽(一兩)
装入荔枝殼内大火化為一箇白塊取起研碎同前五
味為末早暮擦齒永絶疼痛
大解不通方
用松仁八逹杏仁榧子(米泔水浸一日)核桃
栢子仁
各等分白糖霜和為餅子即通
治老人小解秘澁(老人有此即是病也)
用人参白术牛膝茯苓陳皮
山查當歸白芍藥(各一錢)甘草(五分)
加生薑三片煎服春加川芎夏秋加黃芩門冬冬加亁
薑如亁薑如更短倍加當歸
三子養親湯
用蘇子蘿蔔子白芥子
右炒香泡湯隨意服
開胃炒麫方
用白麪(五斤)茴香(二兩)薑末(三兩)杏仁(八兩)
枸杞(八兩)核桃(八兩)芝蔴(八兩)
右研為末白湯點服
食栢葉百草救荒方
嘗栢葉百草飽肚不饑避難絶食當以此自保
杜仲(一斤去皮醋浸一宿焙亁為末)荆芥穗(一斤為末)薄荷(八兩)
白茯苓(一斤去皮為末)甘草(一斤去皮)
右蜜丸小指大將栢葉或百草(缺)淨和藥入口内細
嚼為妙
遺精白濁奇方(白濁一月係缺此後皆痰汁也故當以治之)
用山梔子三錢炒黑燋色用水二鍾煎至一大鍾取起
先將蚯矧新瓦上炒燥為末每稱二錢調梔子水服久
病不過三服即愈
消綿花腫塊破爛仙方
用五爪葱(一名胡葱)每取四兩加鹽(缺)搗爛攤勻三四分
厚餅貼在瘡上以絹條縛定即愈(缺)解中蠱并中百
物毒方
醫書中惟此方最少揭以備用
解中百毒
砂仁(末)生韭菜(搗汁)靛青
石菖蒲(末)白礬(末二味等分新汲水調服)淡豆䜴
麥門冬(三味搗服)雄黃(明者酒調服一錢)生麻油(喫一二盞吐出惡水效)
解中一時感冐天地毒氣入腹腫脹作痛
犀角(為末一錢)升麻(一錢)麝香(三分共為末水調服)
觧中山巒瘴氣毒
犀角(一錢)羚羊角(鏟為末一錢)雄黃(一錢)
麝香(三分水調服)
解中飛絲毒紫蘇葉(嚼之立效)
解中百藥毒
横紋甘草(作片細嚼久喫有效)蠶子紙(出過蠶的故紙燒灰研服一錢冷水下中)
(毒面青腹脹吐血者服之立活)荸薺(取根調靛青汁同服效)
白扁豆大豆小豆(單用一味水調服一吐即好)
白礬(末一兩水調灌耳内鼻中灌後口内出黑血不要驚怕其毒即解)
解服藥餌過多生出毒病(頭腫如斗唇裂流血或心中煩悶或撮臍痛者是也)
黑豆菉豆(各半升煎濃湯呷之豆仍嚼喫完)或用葛粉
鉛粉靛青地泥漿水豉汁亁薑
飴糖黃連(看病寒熱服過何藥多了以前藥之冷熱只一味以解之)
解服瘋癱病藥過多(心多悶亂不省人事者)
米醋(半盞灌入口中效)甘草(煎汁和)生薑(自然汁二味調服)
螺青(細研山泉水調服)
解生漆侵人作瘡毒
花椒(葉生用煎湯洗)雞子黃(調塗效)白菘菜(搗汁渣解)
解中酒毒
大黑豆(一二升煎汁服)生螺(搗汁服)蓽澄茄(搗末)
葛花(三種俱能解酒毒)
解飲食百毒(覺得心中異常煩悶作脹作疼者)
苦参(搗汁蝕之吐出食物即解)
解中禽鳥魚鼈等毒
五倍子白礬(各等分水調服)後五種俱可解
馬鞭(搗汁服)大黃(一錢煎湯服)生蘆根(搗汁服)
朴硝(一錢水調服)橘皮(煎湯服)
解中螃蟹毒
生藕(搗汁服)亁蒜蒲(搗汁服)紫蘇(濃煎湯服)
又方食冬瓜甚妙
解中食斑鳩過多毒
生扁豆(為末温湯調服)葛粉(水調服)生田螺肉(搗汁服)
解中鳥獸中箭藥死者毒(用大豆煮汁入鹽少許服之效)
解中狗肉毒杏仁(三兩連皮研温湯調服吐出為妙)
解中牛肉毒猪牙(燒灰水調服有服之生疔瘡者用菊花根水煎服以菖蒲研爛酒調)
(服取汗效)
解中驢馬肉毒生蘆根(搗汁服再用根煎湯洗浴效)
解中雞子毒米醋(飲三四口即解)
解中食鴨毒糯米淘泔水(温熱服一二盞效)
解中六畜毒壁泥(水調服)白扁豆(燒灰)
黃栢(末共用水調服)
解中食花椒毒(即時氣悶欲絶以冷水一碗即解)
解中菓菜毒
甘草莧母鉛粉(等分水調服)童便(一二服盞亦解)
解中野芋毒(上漿水解)瓜毒(瓜皮煎湯鹽少許服)柑子毒(柑皮煎湯下鹽)
(少許服)
解中諸物毒(用白礬一錢細茶一錢并水調服以吐出為妙)
四方珍異藥品治病人多不見即見亦不知治法揭開
於左以便取用
錦地蘿形如橄欖更大週身皺紋治中食毒嚼一二錢
吞下癰疽發背未成毒者水調塗上即散病者先嚼
一二錢酒吞下方塗藥上
勾金皮治無名惡毒醋磨塗毒腫即消牙痛以皮塞
牙縫中即定又治咽喉乳窩每用三五釐細嚼嚥下
乜金藤性温無毒之物治男女中瘋痰迷心竅半身
不遂左癱右煥不省人事痰涎上壅攻心作咽用一
錢白湯磨下神效小兒急慢驚風大者五分小一二
分白湯磨下效
木腰子如猪腰無二出廣中用醋磨厚塗百毒腫瘡
即消
三七根止血聖藥也近日有活種閩廣帶回者家中
亦有此種葉如野蒿花黃而小極易生鮮者採葉搗
爛跌打破碎者按上立止血疼過三二日即愈又不
潰爛真神草也收葉乾作末亦治吐血衂血上衝者
皆宜佐以治藥服之其功效備開於後
治刀斧箭傷(血出不止者嚼少許罨上即止)
治婦人血崩(看年遠近研一二錢白酒調服喫後四物湯加三七五分煎服)
治吐血(用一錢或五分自嚼米湯下或用人参五分煎服)
治腸風下血(用四物湯加三五分煎服或空心用五分調酒服)
治杖瘡瘀血(用一二錢嚼爛罨在破上再服一二錢免血攻心)
治産後血湧(用一二錢研細水調服即止)
治跌打青腫(不消者用一錢嚼細冷患處即愈)
治害眼(十分重者用少許水磨調點眼眶内即消)
治赤白痢疾(用一二錢為末米泔水調服)
治虎狼蛇咬(用一二錢為末酒調服嚼少許塗患處妙)
治受下蠱毒(先喫少許毒即返出)
治一切瘡毒(癰疽疼不止者用一二錢為末水調塗之立效)
翠蛇兒形如曲鱔長可五六寸蟠旋作圈用以治癤
毒癰疽良
香鼠形如鼠僅長寸許出雲南用治疝甚驗
緬茄兒用以抹眼眶去火毒又能解百毒形如大栗
上有罩帽如畫皮樣(水磨塗治牙疼效)
鹿跑草形似僵蠶粗細不一兩頭一委一尖長一二
寸皮色淡紫中白甚不易得凡雄鹿一淫百雌倦弊
即倒如死狀雌者跑此與食食畢躍起如故會有得
而服者其補益功神異常眞聖藥也奈何不可得也
透骨草亦遠方之物形如牛膝以之治療熱毒良
馬金囊狀如木瓜内包數十子儼似松子治療難産
及横生倒養者嚼一二粒冷水下即順神效
人魚狀如獸人聲四足食之治疫癘時症良
貘皮身黃黑人寢其皮辟瘟邪
阿羅魚一首十身如犬吠食之療癰疽亦可禦之
珠鼈状如肺六目六足腹内有珠食之治時病
鯥魚狀如牛陸居蛇尾即死夏生食之治腫
蟒膽出雲南孟養巨蟒有足膽解諸毒
耳鼠狀如鼠兔首麋耳如犬嚼食之治不寐可禦百
毒
白鵺雞文首白翼黃足食之治嗌痛
䝠肉狀如貍五尾食之治瘴氣
不死草出柳州高一二尺狀如茅食之延年可辟蠅
蚊夏月置盤飡中食物不腐
鱗蛇膽出安南較蚺蛇膽少大磨治牙痛效春冬在
水夏秋在山足下有鱗黃色者佳
石油出緬甸石縫中流出臭惡不可聞色黑可塗癤
毒無名惡瘡效
神黃豆出雲南近西治痘疹未發將發時連殼焙燥
用豆細研水服再無不救少者無多者減又治瘡毒
如前服之亦愈
拳黃雞子一名水蘿蔔治霍亂吐瀉治瘧亦效每用
一錢嚼碎水飲下效
青魚膽出廣中真者水磨點眼痛如神
山豆根出廣中者佳治咽㗋痛難食口中噙化即愈
瓦矢實出咱斡汗地如蒿其實食之治氣疾香可辟
蠧
𤨏𤨏蔔萄形如胡椒味極甘美痘疹隠下不發者食
之即起性熱之物也
(又考)勾金皮治冷心氣疼并瘧疾俱用酒磨半分服效
乜金藤治牙疼用半分咬痛處良中毒藥用半分煎
湯服即解
元龜鳥首虺尾音如水瀉聲佩之可以治聾
蚺蛇膽廷杖者先用酒磨一錢服之不傷人即打後
食之亦妙
袪身上生虱法口吸北方氣一口吹於筆尖寫三
五寸長黃紙上歛深淵默漆五字置之牀席衣領間
可辟虱蟲似有理也人身大虱以一置之臺上將虱
頭朝北决不北行惟走三方雖百次亦不北向也此
法甚合虱性
治五臟蟲法五臟生蟲四臟皆從人身中上行易治
雜用蟲下行之難料理考之醫秘當用水獺爪燒灰
為末再加治活蟲之藥於每月初四十六二日肺蟲
上行以此日治之方效
遵生八牋卷十八
