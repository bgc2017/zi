百菊集譜目錄譜錄類三(草木禽魚之屬)
卷一
洛陽品類
虢地品類
吳中品類
石湖品類
卷二
禁苑及諸州品類
越中品類
列諸譜外之名
卷三
種藝
故事
雜說
方術
辨疑
古今詩話
卷四
歴代文章
唐宋詩賦
卷五(續添此一卷)
胡氏譜菊名
栽植
事實
張南軒菊賦
杜甫詩以甘菊名石決
卷六(此卷先為五)
體題新詠
集句詩
(臣)等謹案百菊集譜六卷菊史補遺一卷宋
史鑄撰鑄字顔甫號愚齋山隂人其書作於
淳祐壬寅先成五卷越四年丙午續得赤城
胡融譜乃移原書第五卷為第六卷而摭融
譜為第五卷又四年庚戌更為補遺一卷觀
其自題作補遺之時已改名為菊史矣而此
仍題百菊集譜豈當時刊板已成不能更易
耶首列諸菊品目一百三十一種附注者三
十二種又一花四名一花五名者二種冠於
卷端不入卷帙第一卷為周師厚劉蒙史正
志范成大四家所譜第二卷為沈競譜及鑄
所撰新譜三卷為種萟故事襍說方術辨疑
及古今詩話四卷為文章詩賦五卷即所增
胡融譜及栽植事實附以張栻賦及杜甫詩
話一條六卷為鑄咏菊及集句詩補遺一卷
則襍采所續得文類也書不成于一時故編
次頗無體例然其蒐羅亦可謂博矣乾隆四
十三年六月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
百菊集譜序
萬卉蕃廡於大地惟菊傑立於風霜中敷華吐芬出乎
其類所以人皆貴之至於名公佳士作為譜者凡數家
可謂討論多矣鑄晩年亦愛此成癖且欲多識其品目
未免周詢博採有如元豐中鄞江周公(師厚)所記洛陽
之菊二十有六品(即洛陽花木記)崇寧中彭城劉公(蒙)所譜虢
地之菊三十有五品淳熙乙未者郎史公(正志)所譜吳
門之菊二十有八品淳熙丙午大參范公(成大)所譜石
湖之菊三十有六品近而嘉定癸酉吴中沈公(闕)乃摭
取諸州之菊及上至于禁苑所有者總九十餘品以著
于篇(菊名篇第四)亦一譜也凡此一記四譜俱行於世(此外义有)
(文保雍一譜求之未見)鑄自端平至于淳祐凡七年間始得諸本
且每得一本快覩諦玩竊有疑焉如九華一品此正供
淵明所賞者也在昔先生所植甚多嘗以是形於九日
詩序今也幾歴千載其名猶聞於杭越間流芳不絶然
愚求於記譜中奈何皆闕之豈彼四方之廣土此品未
嘗有邪豈道里限隔此名或呼之異邪豆羣賢作譜採
訪有所未至邪胡為品目之未備吁可怪也於是就吾
鄉徧涉秋園搜拾所有悉市種而植之俟其花盛開乃
備述諸形色而紀之有疑而未辨則問於好事而質之
夫如是則古稱九華者於斯復見矣且至於四十品(若濫)
(號假名者不與其數)是為越譜至此一記五譜班班品列名曰百
菊集譜(今去其重複凡有百六十三名)今則特加種藝與夫故事詩賦
之類畢萃於此庶幾可以併廣所聞云時淳祐壬寅夏
五既望愚齋史鑄序
百菊集譜卷首
諸菊品目
九華菊(名見陶淵明集今以此品居首者尊古也)
佛頂菊(亦名佛頭菊子黃佛頂夏大佛頂小佛頂樓佛頂月佛頂)
御愛黃
御袍黃(深色淺色)
御衣黃
勝金黃(大金黃小金黃)
側金盞
金絲菊
金錢菊(大金錢金小金錢金千葉小金錢單葉小錢賽錢)
金鈴菊(亦名塔子菊金大金鈴夏金鈴秋鈴)(小金鈴)
金萬鈴(夏萬鈴秋萬鈴)
金塾菊
金盞銀臺(亦名水仙菊)
金盞金臺
金杯玉盤
金井銀欄
金井玉欄
滴滴金(夏菊也)
滿堂金
銷金菊
銷金北紫
銷銀黃菊
玉盤盂
玉鈴菊
玉甌菊
玉盆菊
銀盤菊
輪盤菊
銀臺菊
銀盆菊
珠子菊
水晶菊
玉毬菊
繡毬菊
毬子黃
錦菊
繡菊
疊金黃(亦名明州黃)
疊羅黃
白疊羅
垂絲菊(黃色)
垂絲粉紅
鋪茸菊
蹙線菊
荔枝菊(白荔枝)
銀杏菊
橙黃菊
柑子菊
枇杷菊
密友菊
酴醿菊(黃色白色)
木香菊(黃色白色)
丁香菊
桃花菊
牡丹菊
素馨菊(黃色白色)
棣棠菊
茉莉菊
薔薇菊
蓮花菊(附荷菊)
芙蓉菊
雞冠菊
蠟梅菊
松菊
柿葉菊
柳條菊
樝子菊
茱萸菊
艾菊
龍腦菊
新羅菊(黃色白色)
鄧州黃
鄧州白
明州黃
泰州黃
淮南菊
襄陽紅
大笑菊(大笑亦一花名)
笑靨菊(黃色白色)
喜容菊(黃色白色)
添色喜容(喜容千葉)
都勝菊
纏枝菊(黃色白色)
徘徊菊
甘菊
野菊(黃色白色)
藤菊(亦名一丈黃)
寒菊(黃色白色)
春菊
五月菊
九日菊
十月白
十樣菊
黃二色
紅二色
樓子菊
鞍子菊
腦子菊
麝香黃(白麝香)
燕脂菊
粉團菊
凌風菊
朝天菊
月下白
楊妃菊(粉紅色)
楊妃裙(黃色)
太真黃
孩兒菊(黃色白色粉紅色)
波斯菊
鴛鴦菊
鷺鷥菊
鵝兒菊
鵝毛菊
蜂兒菊
蜂鈴菊
碧蟬菊
合蟬菊
五色菊
紫菊
順聖淺紫
石菊(其色有三故附於此)
丹菊(九月開)
紅菊(五月開附乾紅菊)
碧菊
青心菊
單心菊
黃簇菊
鐵脚黃鈴菊
黑葉兒菊
鈸兒菊
釵頭菊
右一百三十一名間於其下又有附注者三十二
是總計一百六十三名也然世謂此花有七十二
品若以此數求其一州之所有則不足若求於四
方則遠出此數之外蓋菊之為態栽植年深苟得
其宜則其間形色或有變易者故種類滋多命名
非一殆不可以數計也况遐方異俗所呼不同或
一品至於有三四名者以是考之則知此品目猶
未免有重複也覽者當知之
一種而五名
藤菊
一丈黃
枝亭菊
棚菊
朝天菊
一種而四名
九華菊(兩層者)
一笑菊(單層者)
批杷菊
栗葉菊
(凡一種有二三名者各見於逐品之下更不再表出)
百菊集譜卷首
