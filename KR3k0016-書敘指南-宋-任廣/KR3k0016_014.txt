書敘指南卷十四
明任廣撰
州郡地理上
京師曰王者之里(太沖蜀都)又曰帝王之宅(上)又曰神州(上魏)
(都)又曰上京(班固賦)又曰皇邑(靈運)又曰都輦(太沖吳都)又曰輦
轂下(前元后)又曰上邦(選吳都賦)又曰梁師(前地理)又曰帝宅(後南)
(匈奴)畿内曰畿服(劉禹錫)又曰中甸(王元長)又曰内史(前地里)中
國曰諸華(後南匈奴)又曰神鄉(上對外夷言)西京曰宛洛(選十六)洛
陽地曰周南(司馬遷)公主所食湯沐邑曰國縣(漢百官)藩鎮
曰鉅封(杜牧)齊地曰四齊(前五行膠東膠西濟南齊也皆本齊地故曰四齊)州縣
繁盛曰都會(前地里)當要地曰據地軸(馮冀)廬陵地里曰駢
山貫江(皇父湜)韶州水土曰土穢水煩(上)東明地名曰戶
牖(陳平)地膏腴曰督亢(荆軻)地下曰□溼(相如音婢)好牧馬地曰
廣川薦草(杜牧)山險邑曰巖邑(左僖一)地竣絶曰斗絶在其
中(竇融)圖經曰方志(劉禹錫)相近州縣曰比縣旁州(蘇瓌)地卑
濕曰埤薄(後清河王)又曰下濕(上)地下曰壚(書禹貢)中夏曰函
夏(禇白馬賦)江南地曰卑薄之域(徐穉)它處地曰客土(漢)屬郡
曰支郡(退之)屬縣曰支縣(上)東州曰東夏(吳祐)鴻溝曰官度
(荀或)遠小處曰窮鄉遠井(杜牧)閩越曰宦遊善地(上)地濱江
海曰吻海而𣲖江(沈下賢)州繁大曰劇州(蔡邕)秦所都曰天
府(戰國秦)秦地形曰陰燕陽魏(上)過人州曰歴貴部(韓子)輔
郡曰支輔(李斯)潮州水土曰蛇山鰐水(皇父湜)西京地名曰
馬坂(戴延之西征記)又曰龍門(易乾鑿度)永興地名曰漢京(西都賦)下
蔡地名曰穎尾(左昭)府界曰赤縣之畿(魏都)所統屬曰屬所
(光武)謂所屬府曰上府(禹貢)稱本州曰州家(吳志劉繇)監司曰督
司(李膺)監司巡歴曰司宮行部(陳寔)部下州郡曰部郡(仇覽)
州郡地理下
長安曰長都(班叔皮)江淮曰江介(選十五)鄆州曰須句(劉禹錫)
懷州曰懷宮(耿純)桂府曰南垂(欒巴)潭州曰卑濕貧國(後長沙王)
衢州地名曰太末(退之偃王碑)鄭州地名曰鄭圃(列子天瑞)穀熟
地名曰南亳(帝王世紀)又曰穀城(彭城)邠州地名曰芹川(水經)寧
州地名曰柞亭(續漢書)慶州地名曰鷄水(水經)陜州地名曰茅
津(杜預)虢州地名曰鴻開(水經)唐州地名曰蓼國(漢書)隸昌地名
曰曲洧(左傳)徐州地名曰西楚(前漢)登州地名曰紫阜(齊地記)齊
州地名曰金輿(述征記)沂州地名曰鶂城(左杜預注)濟州地名曰
魚山(水經)淄州地名曰甲山(上)兖州地名曰龜蒙(詩)南京地
名曰景亳(左)曹州地名曰左山(左丘明傳春秋山)滑州地名曰桃
城(續漢書)亳州地名曰麥丘(桓譚新論)鄭州地名曰圃原(左)汴州
地名曰逢澤(公羊)又曰汴臺(述征記)又曰羊湖(上)又曰沙海(戰國)
(策)太原曰大夏(金鑰)絳州地名曰棗澗(水經)潞州地名曰漳川
(金鑰)敘潞州曰赤壤黃山(上上黨記下後魏圖風土記)華州地名曰桃塞
(左傳)同州地名曰韓原(古今地名)湖州地名曰嵎中(吳興記)虔州地
名曰梓潭(南康記)石州地名曰永石(晉大康地記)邢州地名曰蓼
水(水經注)敘永興曰玄灞素滻(金鑰)澤州地名曰舜澤(上)汾州
地名曰漚澤(吕氏春秋)敘隰州曰紫川黃谷(水經)代州地名曰仙
都(上之五臺仙者所都)忻州地名曰聖阜(上)敘相州曰紫陌赤橋
(上水經下鄴中記)懷州地名曰苑鄉(水經)趙州地名曰栢亭(水經)&KR1589;州
地名曰栢國(漢)渭州地名曰艾亭(上)廣州地名曰蘭湖
(南越志)鄂州地名曰鸚洲(輿地志)永州地名曰蘭巖(神境記)饒
州地名曰梅池(宋初山水記)吉州地名曰茨野(安城記)撫州地
名曰甘渚(臨川記)泉州地名曰靈江(輿地志)敘越州曰鏡水
銅谿(上輿地志下會稽志)台州地名曰丹洞(真隠訣)定州地名曰鴻
閞(晉書)澶州地名曰芻溪(水經)河州地名曰榆城(上注)蘭州地
名曰夷鎮(周地圖記)房州地名曰粉水(水經注)閬州地名曰西
水(益州記)道家敘台州曰金庭玉堂(許邁書)建州地名曰將
樂(吳錄)江州地名曰雲湖(金鑰)宣州地名曰牛渚(續漢書)荆州
地名曰景洲(吳志)澧州地名曰茹溪(荆州記)夀州地名曰洞
臺(黃庭)果州地名曰昆井(益州記)潭州地名曰昭潭(湘州記)洋
州地名曰龍亭(梁州記)商州地名曰武關(史記)鄧州地名曰
梅谿(南雍州記)襄州地名曰南現(荆州記)隨州地名曰鼉湖(上)
利州地名曰金谿(益州記)和州地名曰桐浦(水經)益州地名
曰桐梁(蜀都賦)綿州地名曰銀水(華陽國志)瀘州地名曰錦山
(上)揚州地名曰輿浦(兖州記)楚州地名曰射陂(漢書)廬州地
名曰桐鄉(漢朱邑)光州地名曰蒋城(左傳)均州地名曰龍井
(水經注)
星辰分野
益都之分曰井終之隅(劉禹錫)揚州之分曰斗牛之下(上)
武陵之分曰翼軫之分(上即楚地)大梁之分曰酉之分(後獻)
(紀)越之分曰婺女之分(太沖吳都)冀州之分曰畢昴之分(魏都)
(賦即魏地)趙州之分曰大昴(金鑰)兖州之分曰角亢氐(周官)豫州
之分曰房心(上)幽州之分曰尾箕(上)揚州之分曰牽牛
婺女(上)青州之分曰虚危(上)并州之分曰營室東壁(上)
徐州之分曰奎婁胃(上)冀州之分曰畢昴(上)益州之分
曰觜&KR1010;參(上)雍州之分曰東井鬼(上)三河之分曰柳(上)
星張(上)荆州之分曰翼軫(上)齊之分曰玄枵(荆州堪輿)吳越
之分曰星紀(上)燕之分曰折木之津(上)宋之分曰大火
(上)鄭之分曰夀星(上)楚之分曰鶉尾(上)周之分曰鶉火
(上)秦之分曰鶉首(上)魏之分曰實沈(上)魯之分曰降婁
(上)衛之分曰訾娵(上上即移下)
門城管鑰
監門曰司管某(選二十八某門名)又曰執管鑰於外(谷永)監門曰
掌其門之管(左僖其四方)門不開曰牙闔不啟(張九齡)城中曰
百雉之内(劉禹錫)城樓曰麗譙(莊子)守城之别門曰突門(竇融)
修城曰增陴(崔安潛)築城者曰城者(選祭古塚)城壞曰雉堞崩
剝(呂子威)鎖閉曰重門再扄(左思魏都)監門之長者曰門長(書集)
論城曰民保於城(左傳襄公上)又曰城保於德(上)禁門籥曰
鵠籥(後主一)監門曰主鑰某門(杜牧某四方)人爭門曰城門噎
不得閞(陸遜)後門曰後闥(後張步)城上女墻曰堞(左思魏都)城上
睥睨曰陴(左宣注)里中門曰閻(說文)上城具曰堙(公羊乘)監門
曰城門郎(金鑰官名)又曰戶郎(滑嵇上)監門守法曰執禁(禮上閞下)
(以譏)
道途徑路
行險道曰經履千折之道(後漢西羌)嶮路曰危轍(謝玄暉)地遠
曰山川修闊(選十二)又曰山河迥遠(袁譚)又曰道里遐闊(習之)
又曰川塗修曠(陸景與兄書)又曰道近路矣(李膺)問由何路曰
何塗之從(戰國東周)開路通便曰至今遂為常路(鄭弘)山野僻
路曰獸蹄鳥迹之道(孟子)狹道中曰弇中(左襄)假道曰寄徑
於某(戰國東周)小路快曰小徑捷至(張平)又曰不如捷之速(左成)
(上)斜疾路曰蹊(釋名)九十里曰三舍(晉世家)大道曰莊馗(選十)
(四仇音)塗方九軌曰逵(左宣公)又曰九逵曰達(爾雅)城下路曰
豪(釋名)堂中途曰陳(上)僻路曰緣山濱水(漢三)程限曰王程
有限(劉孝儀書)
江海衆水(聞津隄岸決溢疏塞)
海狀曰蕩雲沃日(木華)泛海曰浮海(後逢萌)海神曰海若(山海)
(經)大波神曰陽侯(慱物志)水神曰馮夷(洛神賦)水伯曰天吳
(山海經)河伯曰川后(洛神賦)波神曰川后(選靈運)濤神曰靈胥
(博物志)洛神曰宓妃(淮南子)黃河曰黃水濁河(劉邵趙都賦)河江
濟淮曰四瀆(穆天子傳)水之大曰浮天載地(郭氏玄中記)祭河伯
稱曰河伯府君(宋局倫與河伯牋)書河伯居曰龍堂(楚詞)水之狀
曰洶涌澎湃(相如丨普拜反)又曰渒沸宓汨(上宓&KR1108;而汨于筆反)又
曰滂濞沆激(上)御溝曰王渠(何武)水入宮苑曰御水(曹節)大
橋曰虹梁(班西都賦)橋曰梁(釋名)河鏁之用曰宵浮晝沈(韓文)斗
門之用曰時其鍾洩(高瑀)知水利曰習溉灌事(新論)又曰曉
水脈(許揚)溉水涸曰廞廢(于顒)又曰廞淤(劉晏)塞河竹葦絙曰
茭(前溝洫)引水用曰因渠以溉水舂河漕(後西羌)業於江河
人曰蘆人漁子(郭璞)業江河人食曰蔬鱻(郭璞)治河語曰考
量隠括(鄧訓)獨木橋曰㰌(廣志)浮橋曰舟梁(詩)以木渡曰乘
泭(爾雅)以衣涉水曰厲(上)
山林川澤
山頭曰嶺(前溝洫)山足曰麓(王制)竒山水曰交錯如繡(夢得)澤
曲曰臯(騷)水注川曰溪(公羊)水注溪曰谷(上)水曲流曰樛
流(揚雄)蘆蒿曰緯蕭(莊子)碣曰隆嵑(竇憲)磨物細石曰密石(穀梁)
碑碣曰丹碑翠碣(李義山)大林木曰陰林巨樹(相如子虚)山桑
曰&KR2630;(馬融)土隴高起曰龍斷(孟子列子)天台山曰台嶽(孫綽)阜谷
曰翠阜丹谷(張景陽七命)山林曰崇山幽林(班固)崖壁曰丹崖
青壁(嵇康琴賦)香草田澤曰衡臯芝田(洛神)除木曰柞(詩)林曰
清林(潘岳)崖嶂曰丹巘青嶂(沈休文)山頂曰山椒(選靈運應劭詩注)
(椒山頂也)澤無水曰藪(選吳都注)草木俱生曰薄(上)兩山間曰岬
(上甲丨音)山有穴曰岫(上)山無草木曰童(上)㓨榆曰樞(爾雅)
桑曰神木(典術箕星精)榆曰白枌(說文)槐生五日曰兔目(莊子季春)
槐生十日曰鼠耳(槐虚星精)山林竒處曰欲界之仙都(陶弘景荅)
(謝中書)老桑本字曰子明(異芫)家廟碑石曰麗牲之石(白居易)
山水曰碧水丹山(江淹自序傳)泰山曰天孫(博物志)山體曰石
(釋名)山北曰陰(公羊注)
毛羣衆獸
師子曰虓(說文反丨呼交)兔孕曰視雄毫(王充論衡)狐曰妖獸(說文)
羊曰髯鬚主簿(崔豹古今注)麋鹿麏狼兔曰五牲(昭六)馬牛羊
雞犬豕曰六畜(上)驢之技曰負磨迴衡(排諧記)驢曰廬山
公(袁淑排諧記丨九錫文)狐自稱曰阿紫(道十名山記狐化人)即鹿之鹿
曰田鹿(文呂温賦由此)疲牛曰蘭單牛(束晳遠遊賦)掣禽曰狡獸
彯禽(長楊賦丨丨匹妙反)彫木狀曰寢兕伏虎(上)瑞禽獸曰靈鳥
仁獸(魏劉公幹)青色牛曰葱犗(潘岳籍田賦音屈籍田所用)大豬曰封
狶(太沖魏都靈巳反)馬等引鼻相嗅曰鼻之(李翺)養猴人曰狙公
(列子)為瑞禽獸曰竒獸神禽(班固)猛禽獸曰鷙獸毅䖝(漢馬融)
牛衣曰龍具(王莽)牛百葉曰膍(莊子)牛腸間脂曰膟膋(郊特牲)
彌猴曰沐猴(前西域)駱駝曰槖它(上)刻獸形猛曰攫閷援
&KR1530;之類(考工記)廌曰神羊(輿服志)又曰任法(說文)獵犬之快者
曰疾狗(說苑)識人指意狗曰周狗(公羊)彫獸形弱曰頽爾如
委(考工記)狂犬曰狾狗(前五行術征例尺左哀上丨作□)鹿子曰麑(後劉陶)
兔網曰畢(莊疏四)猫捕鼠狀曰便弊厭目(外傳)又曰曲脊逆
色(上)四足死曰漬(禮)呼鳥獸毛曰毛物(史滑嵇)豕牢曰圂
(前五行丨胡頓反)畜皮毛無瘡曰不疾瘀蠡(莊三上音簇下力果反)龍曰
異物之神(孝文紀)青文龍曰青琱(張平子神名)象曰封獸(後七十六)
牛領有肉堆曰庸牛(司馬相如)騶虞曰義獸(瑞應圖)水牛曰沈
牛(相如)白虎曰素威(張平子神名)麟鳳龜龍曰四靈(禮)
羽族衆鳥
鳳曰仁智之禽(中興書)又曰長離(張平子賦)又曰雲作(上魏都)雄
曰鳳(陳杞世家又詩草䖝經)雌曰凰(上)鳳雛曰鸑鷟(上)鳳凰曰仁
鳥(梅福)鳳背上有文曰牧(選七發)鳳腹下文曰德(上)鶴曰九
臯介鳥(平子賦)又曰仙禽(選舞鶴賦)又曰仙人之騏驥(相鶴經)鶴
頸曰圓吭(上)鶴足曰修趾(上)鶴鳴曰唳(上)雞鳴曰巽羽
(班固賦)水雞曰庸渠(相如)鸚鵡曰馴禽(後七十六)飛翔毛族曰羽
物(周禮)鴈曰陽鳥(郭璞)又曰陽鴈(夢得)鴈之大者曰鴻(騷十)鷰曰
鷾鴯(莊七)又曰玄鴈(選)又曰玄鳥(詩)又曰鳦鳥(詩注)鴛鴦曰
匹鳥(馬融)鳩曰摶穀(雅)鴨之屬曰煩鶩(相如)鴨足下曰跗(禽經)
鷄足下曰跖(上)百舌鳥曰反舌(月令)伯勞曰伯趙氏(白帖)鳥
死曰降(禮)野鵝曰駕鵝(相如)鶴斜視曰角睞(鮑昭)小鳥曰蕃
籬之鷃(宋玉)鳥羣曰鴻儔鵠侶(上蜀都)鳥獸居處曰窠宿穴
宅(上)水鳥之樂曰戲廣浮深(木華海賦)悲禽曰孤䳄寡鵠(洞簫)
(賦)雉之翅曰藻翰(潘岳)鵲曰乾鵠(淮南本經上下)母雞曰慈雌(上泰)
(族)雞抱卯曰嘔煖覆伏(上)雉遊子曰驍媒(潘岳)又曰義鳥
(上)又曰良遊(上)野雉曰原禽(上)鶯翅曰綺翼(上)鶯身文
曰繡頸衮背(上)雉身色曰青鞦丹臆(上鞦夾尾間)雉尾曰
班尾(上)鷹曰瑤光(元命包)鸚鵡曰慧鳥(山海經鸚鵡贊)又曰鸚毋
(諸葛恪)又曰能言鳥(漢武紀)又曰言鳥(漢異域志)子規亦曰姊歸
(高唐賦)鵜領曰&KR0008;囊(䖝魚疏)鷺鷥曰潔鷺(上)射雉蔽身物曰
雉翳(江表傳)鵝曰舒鴈(周禮)鶩曰舒鳬(上)文采鳥曰錦鳥(異物)
(志)鶗鴂曰田鵑(臨海異物志)鳩曰不噎之鳥(續漢書)蝙蝠曰服
翼(爾雅)鳥哀其侶曰啁啾之頃(禮記)鶴狀曰紺頸頳首(宋臨川康)
(王賦)鷩雉曰華虫(尚書)鷄曰會稽公(排諧記雞九錫文)烏曰孝鳥(成公)
(綏)又曰吉鳥(上)又曰烏侍(周書鳳見而丨丨)燕狀曰布翅枝尾
(說文)黃鳥曰黃鴦(詩義疏幽州音)鷗曰水鴞(說文)繳射曰弋(莊疏四)鸛
雀曰冠雀(揚震)水禽食曰唼喋青藻(相如)又曰咀嚼菱藕(上)
魚龍昆蟲
雄龜曰毒冐(揚雄)雌龜曰觜蠵(上)龜鼈蜃魚之類曰貍物
(周禮)刺取鼈曰擉鼈(莊八丨初角反)鰕曰胎鰕(選十四)大蛤曰蜃
(禮)鮆魚曰刀魚(前貨殖丨音薺飲而不食)蟋蟀曰蛬(上栱丨音)楚人
呼鰕蟇曰丁子(莊疏)大鼠曰鉅鼠(翟方進)丘蚓曰地螾(封禪)螫
曰蠚(田儋火各反)大貝曰紫蚢(郭璞江賦胡岡反)蚌曰瓊蚌(上)又曰
鮫蚌(魏徐幹賦下含當)小魚曰尺澤之鯢(宋玉)大蝦曰駮蝦(平子南都)
(丨丨蜲蛇)蜜蜂巢曰蜜房(左蜀都)拱鼠曰禮鼠(韓退之)青蜓曰
䗓(淮南子)水中到跂曰孑孑(上)細腰蜂類曰貞蟲(上元牡牡者)
龜鼈類曰介蟲(凢有甲殼)蚊蚋曰黍民(古今注)蜘蛛曰秋䖝(羅隠)
(賦)巨蟒曰蛇君(郭璞贊)龜字曰元緒(異苑)有鱗曰蛟龍(廣雅)有
翼曰應龍(上)有角曰虬龍(上)無角曰螭龍(上)蟻曰玄駒
(大戴記)蟬曰玄䖝(曹大家賦)又曰蜩(莊七)又曰寒螀(選十五)又曰至
德之虫(陸雲賦)烏賊曰海君白事小史(南越記)石劫曰海君
之小臣(江淹賦即紫)蚊之母曰鷏母(爾雅)飛蟻曰螱(上)蟻之子
曰蚳(上)蛟之技曰嗜肉惡烟(方朔)蛤曰玄蛤(魏徐幹賦下抱璣)魚
狀曰頒首莘尾(魏劉禎魯都賦)蠏行狀曰郭索(太玄)螢曰丹鳥(古今)
(注)龜曰玄衣督郵(上)又曰神使(上又郭璞江賦)又曰清江使(莊子)
鮒魚曰波臣(上)鯉魚曰魚中之主(陶弘景本草)魚枕曰丁(爾雅)
魚腸曰乙(上)魚尾曰丙(上)鼠之技曰登機緣匱(後魏)又
曰蕩扉動&KR0034;(上)鼠作梗曰轟轟竟夕(上)食烟火曰鼷(郭璞)
鼠性曰晝伏夜動(上武下)鼠名曰易𤾉(唐房士升仙)又曰艮(易)
又曰仲能(抱朴子三伯歲)鼠之大者曰碩鼠(詩)龜曰介虫之長
(白樂天)凢有甲殼䖝曰介物(出周禮)又曰玄物(上)蓍龜曰神
物(易註)天龜曰靈屬(周禮)地龜曰澤屬(上)龜甲髯青曰青純
(公羊千歲)寶龜曰元龜(上)罋中蠛蠓曰醯雞(莊子)桑中虫曰
蠋(詩)桑木上青䖝曰螟蛉(上)細腰蜂曰果臝(上)又曰蒲
蘆(禮)朝生夕死䖝曰蜉蝣(詩)又曰渠略(上)蝎䖝曰蝤蠐
(詩)促織曰蟋蟀(詩)
書敘指南卷十四
