書敘指南卷十六
明任廣撰
門墻館舍
安下處曰館穀(左僖)呼人宅曰甲第(左思)又曰甲舍(楊王孫)又
曰東第(相如宅在甲乙次第故曰第)安下處未定曰舍館未定(孟子)呼
守帥門墻曰旌&KR1654;(選十五)又曰&KR1654;戟(荆州先賢傳)又曰戲下(韓信)
又曰瞻望帳幄(臧洪)又曰旌戟之嚴(沈下賢)門所施行馬曰
梐枒(周禮)客位曰謁舍(陸續)見客屋曰客屋(後延篤)呼人室屋
曰蘭芷之室(大戴禮)又曰葯房(選九)又曰綺室(宦者論)行廊曰
步廡(崔郾)又曰步廊(相如)又曰步櫩(上)又曰&KR3812;除(李翺)堂下周
屋曰廡(說文)呼人里宅曰芷閭蘭宮(七喻)冬火閤曰温房(何晏)
夜室曰爥房(月賦)僦屋居曰賃廡(梁鴻)階級曰墄(夏侯湛)延客
之舘曰代舍(史)呼人門曰尊門(書集庾亮)出入門下曰忝迹
門墻(杜牧)
屋室堂宇
北屋曰陰厦(王文考)又曰陰堂(何平叔)坐堂外邊曰坐垂堂
(爰盎)廊舍曰重轑(張厰轑音老)門戶内曰棖闑之内(劉禹錫)屋櫩
曰甍(何平叔)欄曰櫺檻(上)屋檐曰榮(王融南簷)又曰樀(爾雅)門限
曰切(前外戚越后)又曰扶(爾雅)門橛曰闑(王尊)又曰樴(爾雅)又曰&KR0891;
(上)門上板曰軒(後曹后)又曰楯軒(相如)屏厠曰偃(莊子上之其)登
厠軒曰奏厠(金日磾)又曰如厠(單超)村居曰廬落(仇覽)在邑曰
里(前食貨)在野曰廬(上)屋破漏曰蛟漏雀穿(皇父湜)門扇曰
門闔(公羊)門闔曰扉(左襄)屋折勢曰反字(班固)庖廐曰内庖外
廐(劉禹錫)井欄曰幹(莊秋水)寬敞曰間燥(丙吉)又曰爽塏(晏子)貧
居曰士室編蓬(莊二)屋壞曰榱棟傾落(夏侯湛)又曰漏罅
(韋温)又曰藩拔級夷(退之)屋中煤苔曰埃墨(家語)門限曰衡閾
(班西都賦)居且食於人曰舍於市之主人(韓文)打併厠曰塗厠
(豫讓)居弊曰傾椅枝柱而已(楊震)宅大曰連里竟街(楊震曹節傳)
(街作巷)貧士草屋曰蓬萊之室(謝承書申屠蟠)屋小曰桶樸下窄
(退之)堂室退曰奧窔之内(荀非十二子)出水溝曰央瀆(荀正論)貧
居曰蓬室(列四)大居曰廣厦隩室(列子)窗曰白間(何晏)家室中
曰曲房隠間之中(劉安招隠士)侈居曰文榱華梁(七啟)又曰彫
堂綺櫳(張景陽七命)又曰厦屋華屏(左思魏都)宅大曰并疆兼巷
(上吳都)堂室曰幽堂明室(張景陽七命)井曰圓井(七命)淘井曰改
水(續後劉儀志)&KR1624;曰疏寮(選平子賦)又曰櫳(七命)又曰綺寮(左思魏都賦)
又曰疏(干文考綺疏)廣居曰長廊廣厦(上)居室深曰重閨幽
闥(上)青飾&KR1624;曰青瑣(上)對安&KR1624;曰房櫳對榥(上)木不刻
曰木無彫鎪(上)土不文飾曰土無締綿(上丨音題)重簷曰
重霤(上)小&KR1624;隙曰料戾(潘岳)野居曰荆扉槿籬(選沈休文)侈居
曰厦屋華屏(左思魏都)居東屋曰處東支屋(杜牧)堂曰椒堂(楚辭)
(取香意)壁曰蓀壁(上)造草屋曰作藁蓋廡(張酺)風土可居曰
田地善可家(陸賈)屋之用曰以辟燥温寒暑(襄三)寢門闕曰
窒皇(左宣)廢井曰眢井(左)居好宅地曰成此宅相(魏舒居外家宅)
横一木無屋門曰衡門(詩義問)門戶低小曰妨帽礙眉(周庾)
(信賦)郊外居曰寂寞人外(上)東西廂曰个(左昭)塞治厠曰温
厠(儀禮上隸人)階前曰堂除(考工記)别房曰離房(揚雄)僻室曰持
室(莊疏四)
器皿動用(牀席杖)
燕居所用器曰燕器(王制)竹器曰篚(論食貨)無茵牀曰簀床
(後袁術)牀席間曰牀笫之曲(選二十六)蒲席曰莞蒻(秋興賦上桓下弱)
有底曰囊(趙充國)無底曰橐(上)連椅曰連榻(杜預)盛酒偏提
曰椑榼(張騫椑音鼙)扇曰輕箑(安仁秋興賦箑新甲反)又曰便面(張敞)近
身要用物曰便身之物(江革)婦人粧梳物曰鏡奩中物(後張)
(后)謂昏鏡曰霧如(劉禹錫)大鼎曰函牛之鼎(淮南詮言)炊蒸大
竈曰都竈(前五行)溲便□器曰獸子(張騫)又曰虎子(後獻紀注)小
罌曰瓿(揚雄傳丨音部)瓶縣曰□(陳尊上絹反)井甃曰瓽(上丨丁浪反)井
索曰纏徽(上)索曰絙(前地理)救火具曰具綆缶(前五行)備火
瓮之類曰罃(左成十二)又曰水器(上)攅竹為杖曰積竹杖(武五)
(子)馬鞭曰馬箠(陳餘)小兒戲具曰泥車瓦狗(王符)蒲蒻曰藉
藁(王莽)行齎長柄笠曰擔簦(虞卿)陶器不中曰髻墾薜暴(考工)
(記一刮二如字二百四剝)刀劔生澀曰凝塵澁金(張登)唾盂曰唾壺(獻紀)
(注)鏡匣曰奩(後陰后)累土以居酒瓮曰鑪(孔融一作盧)寶杯盌
曰犀玉之杯(西羌論)氊曰毛席(後西域)又曰毾㲪(上上它闔下音登)
(大床下小蹋床所用者)燈盞曰釭(班固賦)鞍架曰轙(平子西京丨音蟻)扇治
袋曰排囊(淮南本經丨蒲拜反)諸資用曰生活之具(杜牧)諸器用曰
鉼缶匕匙(上)用所須曰鹽酪膏薪之品(上)瓦器曰甂甌
(楚詞)質素器曰陶素(子建武帝誄)鏡名曰容成侯(司空圖)又曰金
烱(上)又曰夀光先生(上)葦器圓曰簟(公羊)葦器方曰笥(上)
竒巧扇名曰莫難扇(陸翽鄴中記)浴牀曰招(廣雅)牀輚曰簀(說文)
牀簀曰苐(上)牀前木曰杠(上)竹席曰筵(上)衣架曰箷(爾雅)
蓐席曰兹(上)瓠器曰甈(上)钁曰鐯(爾雅)
棟梁榱桷(塼瓦籓籬)
椽曰榱(長門賦)又曰橑(班固西都賦音老)又曰桷(何平叔賦)短椽曰禁
楄(上)椽頭曰璫(相如文)邪相&KR0008;柱之柱曰游樹(長門賦)梁上
短柱曰栭(平叔蘭栭文考作芝栭)柱曰楹(前五行)柱頭曰欂(王文考碧步反)
柱根曰跋(何平叔)梁上柱曰浮柱(王文考)又曰雲楶(上)紅柱
曰丹柱(上)角梁下承柱木曰轅(何平叔雙丨)屋梁曰極(前郊祀)
角梁曰陽馬(何平叔)重梁曰雙枚(上)曲短梁曰櫼櫨(上)屋
下重梁曰懸棟(王文秀柱丨)棟曰屋穏(爾雅)重斗曰層櫨(王文考)
承栱之木曰枓(何平叔)又曰欒(上重丨)栱曰曲枅(王文考)枓栱
曰桁梧(何平叔)斗上横木曰柎(王文考)又手曰枝撑(上)又曰
税(上藻丨)屋梠曰桭(揚雄)連簷曰㮰梠(何平叔)兩重牽曰重桴
(上)鈎欄上木曰楯(上)鈎欄中斜方子曰鈎錯矩成(上)耐
重子曰胡人(上)籓籬曰儲胥(揚雄)屏墻曰蕭墻(谷永)又曰樹
(爾雅)白壁曰皓壁(王文考)甎曰瓴甓(長門賦)大瓦曰□瓦(武五子)
打墻板曰板榦(左宣)木有脂濕曰液樠(人間世)木心旋裂曰
軸解(莊子)石鼎曰瑱(班固西都賦玉丨音田)又曰玉舄(何平叔)屋之四
阿曰翼(班賦)多牽椽曰橧桴重棼(平子賦)摶風曰榮(揚雄)書牽
曰脾上梁之間(左成下)柱曰負棟之柱(杜牧)椽曰架梁之椽
(上)書欄檻曰直欄曲檻(上)柏木黃心者曰黃腸(光武十三)木
不堪曰木文多敗裂(沈亞之)伐山曰訪山求材(上)書棟楹
曰傑材巨楹(上)書梁桷曰文梁勁桷(上)理木之器曰僝
(左思魏都)栱上枅曰薄櫨(王莽)不勝任曰蘆柱薤欄(異苑十丈瓦屋)書
木&KR1500;曰蝎蠧(李德裕)諸侯墻曰疏杼(尚書大傳)不華飾椽曰不
作之椽(新論)華桷曰磨龍之桷(上)門樞曰椳(爾雅)門兩旁曰
木楔(上)又曰棖(上)木椹曰㯫(上)書栭檻曰繡栭鏤檻(梁王)
(筠表)書楶梲曰雲楶藻梲(虚光殿賦)書梁柱曰虬柱虹梁(梁王筠表)
書花塼曰文塼(摯虞決疑要注)屋棟曰甍(任昉)
繕造修建
城臺始造曰築(公羊)修造止繕故曰新(上)修造有所增益
曰作(上)畫圖棟日曰草圖練(李白)繕造曰凝土度木(皇父湜)
又曰慮材鳩傭(上)補修曰繕完(左成十二)謂地長闊曰廣袤
若干(前西域)又曰延袤若干(王子淵)修造器用曰舁輦畚鍤
之器(禹錫)監修曰護作(鮑宣)仰泥曰塈(揚雄丨許既反)執用泥篦
曰操鏝(韓文)用鐵杵築曰隠以金椎(賈山)盛且般物之具曰
畚輂(左成十二上本下居王反)作井曰造泉(莊子)欲剏造曰召匠計之
(李文紹)修建治地曰帶高增下(王莽)造屋成曰蓋構成(上)修
飾曰斧藻(王元長)泥作曰圬者(韓子)修造上應星曰上憲觜
陬(上上子移下子庾反)修造計度曰審量日力(何晏)斤斧曰剞&KR2683;
(左思魏都上居綺下居衛反)曲尺墨斗曰鉤繩(上)度視建修曰審曲
面勢(平子東京)一里内裁設版築曰里而栽(左哀上)如所計料
曰如某之素(上某所計料人名)又曰不愆于素(左宣)修造計人功
曰計徒庸(左昭七)相定取土方面曰物土方(上)又曰程土
物(左宣)料日月曰量事期(左昭七)計料用曰慮材用(上)料人
糧食曰書糇糧(上)量溝渠曰仞溝洫(上仞度也)不築基曰室
不崇壇(左襄上)書屋宇曰釘頭瓦縫(杜牧)修造工巧曰鈎心
鬭角(上)修造事曰臿築(平子)修建牢曰功堅(董賢)計修造曰
校計繕修之費(後郎顗)妄修造曰消功單賄(上)役人打號
曰築者謳曰云云(襄三)秋役曰妨於農收(上)厚一丈高二
丈曰廣大高倍(左哀上)科所當築丈尺曰屬役賦丈(昭七)助
其役曰願加一力(新序)計料曰量功命日(左宣)謀監修曰度
有司(上)均板木曰平版輸(上)均器用曰稱畚築(上)塗曰
塓(左襄)以索束築版曰縮版(詩上)以虆聚土曰林(上)傳土曰
度(上)督役事之鼓名曰鼛
塗抆顔色(方位)
抆拭塗泥匠曰&KR1725;人(揚雄丨乃高反)塗畫匠曰設色之工(考工)
(記)丹曰彤(前趙后)漆曰髤(上)又曰修梁彩制(何晏)塗抆曰飾
以綺畫丹飾之屬(侯覽)白塗若泥之曰堊塈之(後西域)彩制
之狀曰霞駮雲蔚(王延夀)彩畫之曰布藻垂文(琴賦)又曰密
采(李尤景陽殿銘)又曰虬文(上)又曰繢椽藻櫨(杜牧)蛤粉曰蜃灰
(考工記)堊飾之蛤粉曰白盛(上)柱黃色曰黈(穀梁)柱墨色曰
黝堊(上)空青曰青艧(相丨鳥如郭反)赤土曰赭(上丨音者)白土
曰堊(後西域丨音惡)染黃之木曰黃礫(上)支子曰鮮支(上)烟支
曰巵(貨殖)迷路曰不知方面(逢萌)東北地曰艮維(崔駰)畫色曰
丹青素堊(吕強)圖畫色舊曰䵝就滅(退之)丹砂曰丹矸(荀王論)
(後漢音岸)其色白曰皓然疑乎雪(列子四)赤白曰頳素(張景陽七命)
東西曰緯(家語)南北曰經(上)方位曰東龍西虎(李商隠)染綠
草曰盭草(前百官)染大赤草曰舊茷(左定)淺青色曰葱(爾雅)黑
色曰黝(上)染曰縓(上)再染曰頳(上)三染曰絳(上)
錢貨寶貝
錢曰刀泉(史平淮一)又曰布貨(上)又曰阿睹物(晉王衍)又曰神
物(魯襃錢神論)又曰如兄(上)錢&KR0034;曰刀(前食貨)錢有字處曰面
(前西域)錢漫曰幕(上)又曰幕皮(上)錢之字曰孔方(魯襃)呼錢
曰我家兄(上)錢赤郭曰赤仄(前食貨張湯鑄)鑄錢曰造幣(上)私
鑄錢曰姦錢(上)又曰偽錢(上)薄小錢曰莢錢(史平淮)上供
錢曰禁錢(季絳)磨錢取銅屑曰取鎔(漢武丨音洛)鉛錫曰青金
(李廣利)鉛之未煉者曰連(貨殖)碧色珠曰木難(選十四)鹽池曰
鹽(猗頓)金珠細寶曰捲握之物(張堪)寶物曰南金和寶(宦者論)
(崔寔以寶為玉)雙玉曰㲄(左襄三)珠玉等曰藏山隠海之靈物(後南)
(蠻)金虎魄等曰沈沙棲陸之瑋寶(上)財寶曰金錢縑綵
之珍(西羌論)黃金曰盪(爾雅)金之美者曰鏐(上)銀之美者曰
鐐(上音遼)金多曰金如粟(後張奐)錢制度曰輪郭文章(董卓)穿
錢索曰緡&KR0008;(王融舉兩反)又曰緡(漢武)多私鑄錢曰深巧學之
患(上)碎珠曰璣(吕氏春秋)論錢之功曰天不如錢(魯襃上達窮開塞)
又曰無位而尊(上)又曰錢可使鬼(上)又曰可闇使(上上錢)
(無耳)又曰解嚴毅之顔(上)又曰開難發之口(上)人敬錢曰
親愛如兄(上)好金曰兼金(孟子)水精曰水玉(山海經)錫曰鈏
(爾雅)錢百二十文曰一算(食貨志率緡二千)
縑帛綵繡
素曰楪素(釋名)又曰白素(范計然)絹曰疎䋌(劉熙釋名)又曰繁繐
(廣雅)絹色曰獨繭之色(梁徐勉)絹二十疋曰兩邁丘園之賁
(上)熟細錦曰重錦(左傳)書熟細錦疋曰兩(上)越布曰白越
(後馬后)素帛曰冰紈(宦者論)麄厚布曰荅布(貨殖)亂絮曰緼(方朔)
白地錦曰素錦(爾雅)好錦曰熟錦(陸翽鄴中記)五色備曰繡(周官)
竒錦曰走龍之錦(漢武别國洞冥記)竒繡曰連煙之繡(上)繡曰
施針縷之飾(王充論衡)
五穀新蒸
稷秫黍稻麻大小豆麥曰九穀(周禮注)稻黍稷梁麥苽曰
六穀(上)麻黍稷小麥豆曰五穀(上)禾曰嘉穀(說文)稻曰嘉
疏(禮記)稻之黏者曰秫(古今注)米之黏者曰黍曰秬(說文)稷曰
五穀之長(上)粟曰嘉穀之實(上)穄曰床(古今注)為飯美者
曰山陽之穄(吕氏春秋)又曰玄山之梁(七依)又曰雍丘之梁(左思)
(魏都)黍稷之總名曰梁(楊泉物理論)大豆曰菽(廣雅)踠豆曰留豆
(上)大麥曰麰(上)小麥曰䅘(上)瑞禾曰靈稼(曹植杜頌)又曰合
穎連莖(上魏收後魏書下尚書大傳)瑞苗穟之長曰充箱(尚書大傳)麻幹
曰棷(前五行音鄒)禾稈曰槀(上)麻子曰黂(爾雅)粳米曰疎米(家語)
菉豆曰王芻(離騷)蒋菰米曰彫胡(廣雅)麥曰&KR0034;(潘岳賦吉玄反)又曰
穱(平子南都側角反)稻曰稌(說文音杜)秔曰秈(廣志)黑黍曰秬(吕氏春秋)赤
梁粟曰&KR1666;(爾雅)白梁粟曰芭(上)粟曰粢稷(上)胡豆曰國豆
(鄴中記石勒諱胡改)稻麥時曰冬稌夏穱(說文)蒺梨曰薋(離騷)米不
曾量曰不槩(高駢)簸米曰鼓筴播精(人間世)撲&KR0554;碎木曰薪
材(陸龜蒙)柴草曰芻茭薪蒸(華陽國志李密)大曰薪(樂天帖)小曰蒸
(上)薪曰薪藁(貨殖)又曰薪蘇(王莽)
會計支費
計算曰㩁會(前膠西王)說用度曰錢用諸費(賈誼)若干曰如干
(任昉)以時會計曰日成月要(周禮)蓄積多曰儲廥嬴衍(鄧景山)
又曰仞積(張讓)蓄積准備曰儲(前二)增剩曰竒羨(前食貨)酒
務縻費曰工器薪樵之費(上)酒務所賣曰醩酨灰炭(上)
(丨木伐反)省火燭曰省費尞火(上丨音燎)數牛羊曰若干皮(貨殖)
數牛曰蹄角若干(貨殖六為一)數魚曰若干石(貨殖)數猪羊曰
若干雙(上)數馬曰若干蹄(上四為一)數旃席曰若干具(上)未
有冬備曰乏御冬之稸(詩)竹算子曰□(楚辭丨音廷)積錢狀
曰鱗差螭縮(孫樵)十為率筭曰以仆率多少(王莽)取其利息
曰牟其嬴(唐崔從)蓄積曰儲米&KR0008;薪柴(鄧后)又曰筐篋之藏
(荀榮辱)街道司經費曰灑道之費(張讓)無餘賸曰無多餘之
贏(列子二)會計曰詳度費務(何平叔)倉蓄曰京庾之儲(上)儲
蓄用曰以俟伏臘之費(潘岳)都凢若干曰無慮若干(段穎)無
二年蓄曰闕洊歲之資(王融)斂盡曰取之盡錙銖(杜牧)索㽵
課曰訟逋租(後光武記)藏畜曰帑金窖粟(陸龜蒙)積穀不散曰
藴年(左襄二)數索條數曰若干枚(前許后)收藏之曰禇之(左襄)
(中禇)所藏物壞曰敗於函篋之中(曹植表)放債曰稱貯息(漢書)
(稱舉也)取債不與曰求假不稱(曹洪)貸錢曰稱債(周禮)記債約
交紙曰傅别(上傳以著約束别人各收也)
書敘指南卷十六
