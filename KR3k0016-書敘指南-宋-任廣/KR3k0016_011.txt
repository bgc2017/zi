書叙指南卷十一宋任廣撰
知巳薦拔(藻鍳)
辱知曰妄(闕)曲知(任昉表)荷知遇曰辱知愛(退之)以文受知
曰以筆札見知(任昉)相知曰受容受察(退之)求扵知巳曰求
丘山之用(張奐)眷愛厚曰相接過絶等倫(臧洪)又曰愛待(襄楷)
辱知遇曰蒙顧許(杜牧)荷眷愛曰謬眷(夢得)用人招賢曰先
崇郭隗(隗囂)引用人曰拔(公羊)推薦人曰推轂(鄭莊)舉薦曰清
舉(禰衡)被薦辟曰應弓旌(齊書宣德皇后)薦拔曰顯進幽藏(范瞱)又
曰汲引之惠(李翺)蒙簡擢曰采拔(選二十五)元舉主曰本舉之
主(揚倫)不敢累所舉曰恐負舉者(薛宣)汲引速曰門無留
客(皇甫嵩)自賤被薦曰奮迅泥滓(潘岳)書舊舉過人曰某之
故某也(趙咨上某人名下某所舉時人名)蔽掩罪惡曰粉飾之(外傳)蒙愛
曰蒙曲誤之愛(沈下賢)
煩託干冒
煩人事曰為書請之(蔡衍)陳其事曰以累下執(劉禹錫)干請
曰冒昧干請(後清河王)又曰冥昧冒觸(隗囂)冒犯曰奸命(左昭十)
冀指揮曰在公頥指耳(夢得)言其易曰出言笑之下(恩倖傳論)
煩黷名曰干忤之愆(晉閻續)私懇曰是以敢私言之(左成)徑
干人曰以藝自謁(歐陽詹)自薦曰冐不媒之鄙(梁元帝志)干人
曰冒媿逞顔(張衡)極欲得其事曰絶欲得之(文三王)冀見允
曰惟某幸許(始皇紀某所煩人)再求其物曰碩復裁賜(後南匃奴傳)
難其事曰意如探湯(杜欽)委託曰諈諉(爾雅上竹睡反下如睡反)又
曰諉屬(程元振)允許曰順許(選任昉)又曰允答(馬武論)又曰領
可(褚文静)又曰裁可(董晉)允所託曰恭命(傅季友)私見許曰私
可(劉文静)呼人許諾曰金諾(季布)不干託曰無所干及(杜牧)
稱奬慰安
稱奬人曰勉以丹霄之價(任昉)面譽之曰丹青目下(詹珥)
稱奬清高人曰雲霄中人也(桓玄)荷人相譽曰高以評目
(李素豆)稱奬之曰有當世之具(許靖)謝稱奬曰增榮改價(北劉)
(炫)蒙稱美曰乃蒙嘉歎(任彦升)奬飾之曰粉滌(書集王姬)蒙奬
與曰甄識(張亮)又曰甄藻(後五十八贊)又曰奬挹(李頻)又曰甄異
(郅鄆)蒙厚待曰遇采(韓子)稱人鍳别曰清裁(范滂)稱人見待曰
慰薦待遇(趙廣漢)蒙面與曰面相進(李習之)稱能縣令曰健
令(馮魴)稱少年俊人曰小而聪了(孔融)報人奬甄曰以奉見
異(谷永)
回答陳謝
遲答書曰闕然久不報(司馬子長)又曰傾以多事不得為(選曹)
(洪書)答書曰反答造次(楊脩)謝回書曰遠辱還答(李陵)又曰猥
惠書教(孔融)人至得書曰函使至(劉禹錫)隔手得書曰某函
置某書(上某人字)謝惠書曰意厚踰扵拱璧(上)謝人曰恩
隐周渥(顔延年)又曰德念深矣(班史功臣)又曰見眷良不翅(王仲)
(宣)謝惠貺曰嘉貺益腆(選曹丕)謝人見召曰猥垂齒召(曹植)
道人謙曰厚自枉屈(劉禹錫)謝人見教曰重惠苦言(吳質)愧
謝之曰摧謝(張湯)謁謝曰造門謝恩(何武)還答之命曰報命
(後南匈奴)謝遷擢曰濫時来之寵(江搃袍賦)謝人存䘏曰勤辱(左成)
謝意曰荷遽相并(江搃章)謝其意美曰今吾子以好来辱
(左昭四)
戒勸遵奉上
戒人曰碩從此止(吕強)又曰損改既繆(上)又曰碩某緩
心抑怒(袁譚)又曰少弛威嚴(翟方進)戒人勿縱送曰毋逸扵
游(谷永)又曰毋貳舊愆(上)又曰毋貳微行出飲之過(上)又
曰定心為善(上)必更不敢曰後宜不敢(前思王)皓齒蛾眉
曰伐性之斧(選十七)戒人勿飲曰毋淫扵酒(谷永)酒色禍曰
損德傷年(何武)改過之效曰元吉之功(書集庾翼)責人不相聽
曰將寄視聽于誰(上)改過曰除往修来(書集未穆)又曰當以
前人為鏡戒(谷永)戒而悟曰發寤扵心(鄒陽)止其事曰姑已
若何(左昭七)又曰行乎敬之哉(上)戒富人曰毋怙富(上)戒
得寵人曰毋恃寵(上)戒異衆曰毋違上(上)戒有能人曰
毋驕能(上)戒妄謀議曰毋謀非德(上)戒告曰苦言至戒
(束平)戒勿怒曰捨前之忿可也(昭五)比箴戒曰鏡無見疵之
罪(韓子)但且忍曰第忍之(丙吉)勸勿悲悼曰割不可忍之念
(范滂)相勸解曰相寬大(後七十四)勉人曰早勵良規(丘希範)又曰
勉卒景行(仇覧)又曰毋墮乃力(左昭七墮許規反)勸勿聽曰碩塞
耳勿聽也(袁譚)
戒勸遵奉下
勸辭曰經有明誡(後西域)勸少容曰闊略某細微之愆(鍾離)
(意)又曰如後有毫毛加扵今日(曹世叔妻)又曰惟加三思(書集)
(趙叔武)又曰改迷謬之計(上庾亮)又曰寤鍼石之戒(上應休璉)勸
人息怒曰挫忿毒之氣(上庾翼)勸人勿憂曰憂能傷人(會稽)
(典錄孔融書)諫勸曰人有賤而言忠(襄楷)信人勸曰信云云之
勸(歐陽詹前巳云所勸)又曰無為久自苦也(後光武紀)勸解不允曰辭
之不可(左哀下)勸人勿拘曰無為檻羊(光武十王)又曰無為罰
首(魏志郭后傳)勸自修曰盍姑内省德乎(左僖)遵奉曰奉遵嚴
教(孔融)又曰不敢失墜(上)又曰如奉商君之法(夢得)又曰奉
承貫行(東平王)又曰敢不拜德(昭四)又曰敢不惟子是從(左哀)
又曰請終身守此言(昭六)又曰敢不良圖(昭七)所命曰承顧
付與之言(杜牧)失名曰不免為辱人敗行(魯仲連)謝規誨曰
美疢不如惡石(左傳)别事但相諫曰子寕以他規我(昭四)不
相聽曰不可諫誨(左成)愈不從曰吾滋不從也(昭六)遵奉曰
奉令承教(新序)
恐懼畏服
恐懼曰五内震駭(選二十一)又曰憂怖焦灼(蔡邕)又曰怖急(馬援)
又曰征營怖悸(上)又曰食不能捉七(韓全誨)又曰為寒恐
(吉温)又曰灼烜若在肌骨(書集庾亮)又曰皆失魂魄(江表傳)又曰
神蘂形茹(左思魏都)又曰魂褫氣懾(吳都)又曰股弁(嚴延年)又曰
重足(漢書)又曰乍冰乍火(馬援)又曰累氣(後劉祐)又曰累息
(班婕妤)又曰僂身屛氣(張登)又曰久念使人驚怖(前漢書)又曰
股栗脇息(上十)又曰股戰而栗(上)又曰正營慴悸(劉瑜)又曰
惵息(後梁貴人)又曰背&KR0621;增刾(李商隐)又曰心顔戰讋(簡文啓)又
曰聳懼(左十)又曰心如炎灼(魏武讓九鍚表)又曰汗而仰視(杜牧)
又曰汗栗(子厚)又曰㥄遽(張平子賦)又曰蛇行匍伏(戰國策一)又曰
懷用悼灼(光武十王)又曰恇懼(後張步)又曰無以處心(後鄧隲)書
驚畏曰皆失氣(陳萬年)畏慎曰閉心自慎(楚詞四)謹畏曰名
教拘束(袁彦伯)兢畏曰以榮為憂(羊叔子)卑謹事人曰卑恭
如子(前元后)被問錯愕失對曰隂喝不得對(竇憲)勞心曲體
不懈曰修德之勞(鄧后)俯伏曰蒲伏(韓信)又曰蛾伏(揚䧺)又曰
稽首俯伏(萬石君)懼且喜曰喜懼交集(夢得)俯伏狀曰詘要
撓膕(荀富國)恐畏之狀曰柔氣汗辭(李翺)頻遭驚恐曰屢遇
熱羔(書集庾翼)謹莊敬曰薄怒以自持(神女賦)改行善曰懼然
改意(後蘇竟)畏慎曰懼然自刻(申屠剛)曲躬狀曰詘折儐猒
(說苑下)恐得罪曰不免是懼(左襄三)長憂懼曰無日不惕(上)
恐懼不寕曰某何敢即安(左定)所處不寕曰尤增據蒺(江搃)
(表)
飢寒貧賤上
叙貧曰家本窮空(韓子)又曰資用乏(吳漢)窘貧曰急困之中
(張良)貧士曰居蓬衣白之士(皇甫湜)又曰藿食之人(劉陶)以貧
来曰臝身来(陳平)知貧苦曰知井臼之逸(選十九)由賤而出
曰身從衣褐之中(後趙典)貧拾物過日曰捃拾自資(范冉)貧
為人役曰困窮賣傭(欒布)至貧人曰彫窶之人(李德裕)貧極
之譬曰枯魚銜索(外傳)安貧曰甘足枯槁(黨錮序)貧賤在下
曰幽仄(選二十五)又曰蓬葭之下(裴潾)又曰品卑人賤(吕強)初貧
賤時曰始居約時(餘耳贊)貧賤不逹曰沈跡溝壑(袁宏)至貧
曰赤然一身(皇甫湜)貧困所有曰瓦石之儲(韓子)窮悴曰悴
如凍灰(孫樵)貧曰家無擔石儲(崔瑗)又曰室如懸磬(左僖)又曰
妻子不免操井臼(西羌)又曰原憲之窶(列子七)又曰居無擔
石(後吳祐)又曰有欒武之貧(國語叔向)又曰下貧(束晢賦)清貧曰
褚無長貲(蘇頲)又曰敝簀單籍(盧懷慎)積来貧曰宿貧(張譲)不
能作活計曰不能作家居(上)貴賤異曰沉泥干霄(夢得)又
曰翔泳異勢(上)又曰雲龍井蛙(上)庶人曰匹夫徒步之
人(胡建)貧細人曰細人(唐崔融)孤寒曰無強近之親(選十九)又
曰門無強蔭(沈約宋書張后)又曰傍無一言之佐(馬援)無因緣見
人曰無紹介之道(選二十六)貧居曰原憲懸磬之居(應璩書)多
災困曰灾困逼身(晉劉頌)貧居曰環堵之室(禮記)貧而干人
曰告求周憐(應璩書)無援曰上無所蔕(班固)又曰下無所根
(上)寓食他舍曰寄居乞食(朱買臣)僅能充口曰餬口(左隱)無
食充口曰糊口(莊子)無先容援助曰無根柢之容(鄒陽)
飢寒貧賤中
貧食曰羹藜含糗(王褒糗去久反)又曰進戎菽(列子四)又曰茹
草菜(趙孝)又曰菽藿糟糠(荀荣辱)貧無肉食曰甑盆無膻(外傳)
凍餓曰飢寒不能生活(陳蕃)貧無食曰餓腸火廹(孫樵文)又
曰空嗛之急(庭誥)晚方得食曰晡西方食(上)食不足曰茹
菽不足(陳蕃)不敢過望曰求温飽耳(後后紀)面飢色曰菜色
(外傳)又曰菜蔬之色(潘安仁)貧乏衣服曰穴衾敗褐(孫樵)又曰
衣無兼副(祭彤)又曰常衣弊補衣(周仁上衣去聲)又曰無衣裘
以御冬(楚詞)又曰布衣紵表(外傳)又曰纊不銖身(皇甫湜)又曰
輕葛御冬(上)貧不造食曰樵蘇不爨(選應休璉)寡援助曰無
因之吏(張登)寒無火曰火不星前(皇甫湜)又曰服用無贏副
(陽城)貧服曰布袍草履(後東夷)庶民服曰布衣草蹻(卜式)無食
而出曰潔腹出戶(孫樵)悲貧曰傷哉貧也(檀弓)又曰甚矣貧
之為病也(庭誥)久貧曰積困窮(度尚)丐者至貧曰裸行草食
(劉平)益貧曰逼近飢寒之憂(周磐)貧居曰茅屋蓬戶(王覇)又曰蝸
廬(魚豢魏略焦先)又曰蓬廬(平子歸田賦)又曰蓽戶(禮記)又曰蓬室(老莱)
(子)微援曰蚍蜉蟻子之援(退之)貧衣食曰衣麄食惡(荀富國)
貧衣曰布衣紃屨(上)又曰常衣緼黂(列子七)自言孤寒曰
出扵單微(陳實)著紙衣曰綻紙為裳(李習之)起貧賤曰起扵
洿汚之中(書集庾翼)貧居屋破曰蓋茨不翳(符子)貧牀曰蒿牀
(高士傳)白屋家曰生小家(唐李畬毋)貧自力曰自撡井臼(後馮衍)
益貧曰財産歲狭(上)又曰居處益貧(上)作事困拙曰貧
賤難為工上貧多愁苦曰貧窮易為戚(北孝王藉)失官貧甚
曰失官不食(左昭七)貧賤困曰祿運屯蹇(子建神龜賦)
飢寒貧賤下
貧而仰俸曰仰為糇命(杜牧)貧食曰食草莱之實(上)貧乏
曰用不給日(上)窮蹙曰無所聊頼(典略公孫瓉書)貧賤所御曰
麤袍糲食(袁安)又曰孱車弊衣(下賢)孤貧曰貧賢孤士(朱穆)貧
居曰窮巷掘門(戰國秦一)又曰桑戸捲樞(上)又曰茅宅(李)
貧曰逢運之貧(陶潜)至貧曰井臼弗任(顔延年陶誄)又曰藜菽
不給(上)家貧曰家弊(陶淵明上每以)無蓄曰瓶無儲粟(上)又曰
日闋亾儲(王莽)賤貧人曰藿食者(說苑下)食貧曰爨無盛烟
(劉晏)隻身曰形單影孤(韓文)乞丐曰操瓢而乞(盗跖)貧賤進塗
曰蕪塗棘路(嵇含白首賦)又曰進宦陵遲(揚䧺)貧之功曰堪寒
能暑(揚䧺逐貧文)困乏曰無旬朝之資(應璩書)貧無歸曰無立
錐之地(孫叔敖)貧所營曰斗飯尺繒(魏武詞)貧而有德曰無
財而有仁(束晢貧家賦)貧敝衣曰褸裂(方言褸音樓)貧居曰編蓬
之中(顔延之庭誥)又曰藋葭為牆(上)貧愁曰懷戚良不可堪
(上)無柴曰無薪可以熟之(應璩與董仲連書)柴米盡曰薪芻既
盡(上)貧所食曰糲餐之食(新序)又曰瓜瓠之羹(上)惟貧曰
無原憲之德(束晢)貧所食曰充虚接氣(文子)貧無衣曰出處
易衣(揚雄)家故貧曰遭家轗軻(束晳)貧之狀曰形色麤黶(庭誥)
貧而不怨曰天地豈私貧我哉(莊子)家無所有曰徒四壁
立(相如)卿歎貧曰吾有卿名(國語韓宣子下而無卿實)貧乏食曰糠
豆不贍(貢禹妻)又曰併日而食(禮)貧所衣曰編草為裳(魏孫)
(登)貧空自躁曰怫鬱而獨嗔(束晢)賤貧曰雌伏(東觀記趙温)食
盡曰糓亦傾匱(應璩)貧之病曰神心沮廢(庭誥)又曰必有家
人誚讓(上)又曰見謫扵嬪息(應璩)又曰交友疎弃(庭誥)貧衣
曰衣布服葛(魏文帝詔)退而窮居曰剗迹窮居(七辨)貧無贄曰
以清談為筐篚义曰以機神為幣帛(魯褒論)貧甚曰飢寒
交至(淵明)微賤人曰蓽門圭竇之人(左襄二)苟謀食曰傾身
營一飽(陶潛)為貧仕曰為飢所驅(上)貧寒曰凍餒纏已(上)
又曰飢寒飽所更(上)又曰蓋衣圉寒(文子)厭貧曰不知處
世之樂(應壉書)
書叙指南卷十一
