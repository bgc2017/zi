書叙指南卷一宋任廣撰
天子命令(服御)(詔書)(史)
天子曰天辟(前漢五行志)又曰天家(蔡邕獨斷)又曰元后(書)又曰
君天(左傳箴)御寳曰御璽(始皇紀)帝位曰神寳(後漢后紀)帝神器
曰龜鼎(後漢宦者論)天子所在曰行在所(王昌)又曰行所(顔延年)
天子車服百物曰乘輿(獨斷)御座曰禁座(後漢循吏傳)御帷曰
緹帷(王融色緹丹黃)帝生時瑞曰玄鳥赤龍(上列女傳下詩含神霧)又
曰繞星貫月(上詩含神霧下河圖)天子冠曰加元服(後漢紀)天子駕
曰金駕(顔延年)天子車曰屬御(班固東都賦)大駕所御曰鳳凰
車(漢鹵簿圖)御路曰清道(顔延年)駕出曰龍駕帝服(後漢南匈奴傳)又
曰鳴鐘傳鼓於某(仝上某所幸地名)先除治幸處曰静室(揚秉)天
子出入曰出轝入輦(七發)静鞭曰蹕(顔延年)駕前占風烏曰
相風(晉令)天子私行曰燕出(王嘉)又曰細行數出(蜀譙周)私行
車服曰媠出之具(谷永)頌帝儉曰禹菲舜癯(後漢書)帝勤政
曰旰食晏寢(文選詩)御書曰親灑仙毫(劉夢得)帝母垂簾曰
雲簾(張嘉貞)内降曰出内之命(後漢宦者論)君臣歡讌曰凱讌
(任昉)詔制曰咫尺制(嚴延之)又曰寳書(盧從愿)又曰絲言(謝朓)又
曰尺一之制(後漢李雲)又曰尺一(陳蕃)戒飭之詔曰戒書(獨斷)不
封詔表曰露布(李雲)帝意曰天旨(文選)寫拜相制曰書贊(前趙)
(后)詔理對事曰詔下有司處正(襄楷)擢任左右曰左智右
賢(莊子)屬三公曰委於三吏(左傳成公)史書曰惇史(顔延之釋奠詩)又
曰玉牒金冊(張景陽七命)
繼承紹襲
太子曰世子(禮記)又曰儲后(王融)又曰儲嫡(後漢紀)又曰副君
(文選)又曰冡子(左傳)太子宫曰儲禁(後漢紀)又曰儲闈(韋陟政本)又
曰鶴禁(金鑰)又曰丹宫(惠連)又曰青宫(方朔神異經)太子旌輅曰
鸞旍象輅(上徐廣東宫頌下沈約宋書)太子輦曰銅輦(潘正叔)皇孫車
曰綠車(王莽)太子宫門曰銅扉(漢書)稱太子孝曰有古世子
之風(蜀孟光)太子暇豫曰監撫餘閑(文選序)太子職曰嘗藥
省膳(上禮下漢儀)太子學曰春誦夏弦(禮記)又曰問杜禮荀(晉杜)
(夷荀攸)又曰鄭書劉易(鄭寬劉昆)太子門戟曰雞戟(晉東宫舊事)太
子儀物曰黃麾(束宫故事鹵簿)太子初拜儀物曰眊幢(仝上)不敢
斥太子曰敢告閽寺(王褒太子箴)聖君後曰神明之後(左襄公舜)
(後)太子妃印曰金璽(沈約宋書)太子納妃物曰龍枕鴨燈(晉東)
(宫舊事)又曰文履花簏(仝上)太子納妃車曰四望車(仝上)太子
事曰承天序(漢成帝詔)賢太子曰元良(禮記)太子曰皇儲(陳徐伯陽)
(頌)頌太子曰天姿玉格(陸士衡)
后妃嬪御
天子之配曰后(白虎通)又曰女君(魏書郭后表)太后曰天后(晉后)
(妃)后宫曰椒屋(後漢書后贊)又曰璿宫(拾遺記)后殿曰蘭殿(漢武)
(故事)后房閤曰蘭房椒閤(梁元帝)后齋曰瑶齋(張華后哀冊)后屋
曰金屋(漢武故事)帝母生祥曰夢月感星(上漢武故事下尚書帝命驗)后
族曰椒房外家(後漢延篤)又曰椒房之親(第五倫)后家曰椒房
之家(魏志郭后)后親蠶所駕馬曰騩馬(漢魏故事)后妃親桑處曰
桑壇(晉議)后親絲蠶處曰織室(馬后)后生時祥曰黃氣玄雲
(上易坤靈圖下魏書卞后)后謙詞曰假充女君之盛(魏郭后)又曰不任
粢盛之事(魏書甄后)妃曰並后(宋書)閤旁曰房掖(陳蕃)又曰宫房
(後漢梁貴人)内夫人曰中人(後漢宦者論)内人有職任者曰内職
(南史)掌宫掖内人曰女尚書(竇武)所出内人曰掖庭出女(光武)
宫人病房曰暴室(續漢志)宫人不得出曰幽藏歾身(劉諭)書
班婕妤曰班婕(曹植贊)宫人多曰堪委掖庭(梁武立内職詔)入宫
掖曰登宸漢(沈約六宫章)嬪御自謙曰蓬閨菲質(仝上)嬪御之
榮曰奉日月之華(仝上)妃嬪被用曰恭承禮命(陳江總章)嬪妃
事曰弼佐王風(仝上)后飼蠶禮曰三灑(古今輿服雜事)
宗室戚里
近戚曰帝弟宗王(文選)公主曰貴主(竇憲)又曰天姬(唐公主傳贊)
又曰寵主(魏至忠)公主德曰作範壼闈(劉禹錫)又曰七德四
行(簡文臨安公主集序)尚主曰天&KR0666;(宋江斆讓尚主表)又曰皇&KR0666;(梁劉孝儀啟)
又曰國姻(仝上)駙馬曰副馬(後漢魯恭注)又曰帝壻(馬援)又曰青
宫美宫(江斆表)天子親屬曰宗室肺附(劉艇)又曰肺附枝葉
之屬(楊震)皇親曰皇戚(文選)近属皇親曰近蕃之尊(光武)宗室
作藩曰戚藩(曹植)稱宗室曰宗室老(杜牧)賢宗室曰名宗子
(公孫瓚)又曰天枝之英(歐陽詹)又曰宗室之雋(翟方進)又曰宗
英(唐吕温文)又曰宗室之表(桓都)宗室之分曰惟得自娛于宫
内(吳孫奮)遠屬宗室曰皇諸孫(杜牧)又曰帝室之胄(孔明)國戚
曰姻臣(沈下賢)太宗後曰太支(韓愈)服盡宗室曰無屬之臣
(杜欽)
殿宇庭闕(宫禁)(門闕)
帝居曰累垠(唐王珪)君侯正寢曰高寢(說苑)又曰路寢(榖梁)禁
中曰行内(乾光)宫庭曰掖庭(班固)又曰紫掖(宋謝莊殷貴妃謚文)掖庭
中曰永巷(前漢高后紀)帝庭曰紫庭(皇甫規)天子階庭曰丹墀
(班婕妤)天子門曰絳闕(選賦)連闕曲閣曰罘罳(前漢書注音浮思)禁
門曰黃闥(後漢獻帝紀注)宫正門曰端門(五行志)君侯曰法門(穀梁)
王正門曰應門(詩經)禁密曰宫省事密(梁諫)宫禁中語曰中
語(前漢外戚)别宫殿曰離殿别寢(班固)宫中路曰閫術(左思魏都)天
子門外闕曰魏闕(鴻烈解)宫殿深䆳貌曰蟺蜎蠖濩(揚雄)内
中曰秘掖(宋之問)殿内曰丹墀文陛之内(杜牧)闕角曰觚稜
(仝上)外出大道門曰掖(應劭漢書旁掖)帝居墻曰賁庸(尚書大傳注)殿
柱曰蒿柱(大戴禮蒿宫)絞縳之闕曰繒闕(唐)以玉飾椽曰玉
題(左思蜀都賦)宫殿門上飾曰金鋪(仝上)又曰鋪首(傳毅)宫殿制
作曰玄墀釦砌(班固釦音叩)又曰玉階彤庭(仝上)又曰華榱璧
璫(平子賦)又曰玉舄金楹(何晏平子金作彫)又曰藻扃黼帳(鮑昭)又
曰桂棟蘭橑(屈平九歌橑音老)又曰紅壁沙版(宋玉招魂)又曰彤軒
紫柱(七啟)又曰綺井金墀(仝上)又曰玉廂(仝上)又曰蘭宫秘宇
(七命)又曰雲屏璚壁(仝上)又曰金戺玉階(平子賦戺音俟)又曰鏤
檻文㮰(仝上㮰音皮)又曰繡栭雲楣(仝上)又曰丹梁朱桷(左思魏都)
(賦)又曰雕欒鏤楶(左思吳都賦)又曰桂戶杏梁(簡丈)又曰龍楹
螭桷(徐幹齋都賦)黑梁曰玄玉之梁(招魂)謂天子門曰帝閽(陳沈)
(炯讓表)驗入禁門法曰案籍齒符(胡廣注解詁)
條制法令(赦宥)
刑法書曰金條玉科(劇秦美新)律曰法銓(梁劉孝儀書)條令曰三
尺法(杜周書法律以三尺竹簡故)一定制曰常禁(李固)有定格法曰限
法(晉傳威)舊法曰舊約成律(梁統)又曰舊防(馬援)收田租約令
曰租挈(前漢溝洫)儒者謂法家曰刻者(前漢藝文)拘條法曰拘小
文(蕭育)法為下難曰承用者駁(前漢刑法志)入死罪曰予死比
(仝上)入人罪曰重文横入(後漢酷吏序)又曰深故之罪(前漢刑法志)
用灋不恕曰不為末减(左傳昭公)出死罪曰傅生議(前漢刑法志)
又曰縱出之誅(仝上)任情用法曰撓治(寗成)法密之比曰秋
荼(任昉表)舍人法曰四禁(具員故事)礙法曰如王法何(晉向雄)每
事决于帝曰每輙决上(前漢許后)小赦曰原輕繫(後漢獻帝紀)赦
文所載曰有棄過之目(劉禹錫)赦意曰開改惡之路(孔融肉刑)
(議)領囚聽赦曰囚坐雞干下(李渤)經赦無事曰會赦事得
散(王畼)占赦之候曰黃雲四出(望氣經期五十日)便宜曰從宜(甄邵)
第一令曰令甲(漢宣帝紀)法令曰憲令(史記楚懷王)
朝事典物
朝儀典故曰朝事典物(後漢宦者論)帝纓弁曰璚弁玉纓(平子)
(賦)仗衞曰葆衞(張九齡)金吾騎兵曰緹騎(曲水詩序)諸侯朝曰
繁纓以朝(左傳成公)帝旗幄曰鸞旗鳳幄(李祺)旗畫日月曰常
(周官九旂)旗畫交龍曰旂(仝上)旗通帛曰㫋(仝上)旗雜帛曰物(仝上)
旗畫熊虎曰旗(仝上)旗畫鳥隼曰旟(仝上)旗畫龜蛇曰旐(仝上)
旗全羽曰禭(仝上)旗析羽曰旌(仝上)祀天物曰大路越席(左傳)
(桓公)隨駕整督車騎曰護駕(南齊志)鼓吹曲名曰芳樹(江總)鼓
吹物曰鐃管(梁簡文帝表)得用鼓吹曰騎吹之榮(江總表)車馬
儀物曰錫鸞和鈴(左傳桓公)御馬鞍餙曰金鋄鏤鍚(平子賦)又
曰寳鉸鏤章(顔延之賦)待班次見曰待見(王莽)待曉入朝曰嚴
裝衣冠待明(後漢清河王)曉朝儀曰明解朝章(東觀紀趙熹)天子
執笏曰御珽(大戴禮)諸侯執笏曰御茶(仝上茶音舒)大夫執笏曰
服笏(仝上)大夫笏制曰御以魚湏(三禮圖)笏曰手板(晉記温嶠)玉
笏曰琛板(劉義恭啟)
賞罰賜予(功勛)(被受)
賞罰之用曰賞勉罰偷(外傳)賞罰之政曰民柄(左傳襄)等第
賞之曰差而錄之(光武紀)軍中賞曰蹈難之賞(淮南兵略)賞未
下曰景風之賞未甄(湯璇)賞未充曰未足以直功(王莽)無分
毫賞曰不得一算之復(晁錯)不賞其勞曰不見書列(表紀)未
賞曰顯效未酬(光武紀)賜衣曰御府餘資(後漢馮后)貯所賜綬
器曰綬笥(張衡)謝賜扇曰王府好玩之恩(梁簡文啟)賜予事曰
雙璧千金(上虞卿下梁孝王)又曰紫綬青裘(上謝承書周魴下西京雜記)受
詔曰受詔綸(劉夢得)賜曰榮賜(梁劉孝儀)受賜曰頂戴曲私(蕭綱)
又曰龍光曲被(劉孝儀)有德于宗社曰勲(史記功臣表)臣功以
言曰勞(仝上)臣功用力曰功(仝上)明其等曰閥(仝上)明其積曰
閱(仝上)稱其功曰寔某堪事之效(孔融書)王功曰勛(周禮如周公)
國功曰功(上如伊尹)民功曰庸(上如后稷)事功曰勞(上如禹)治功
曰力(上如皋陶)戰功曰多(上信如韓)賜曰好賜(周禮)又曰時頒
(仝上)又曰慶賜(月令)又曰慶賞之施(周禮)
祥瑞災異(時運)
四時和曰玉燭氣和(後漢西域)太平時曰清穆之世(蔡邕)又曰
清明之世(班固)又曰貞期(姜肱贊)又曰天下密如(崔實)又曰無
四方之虞(左傳)甘露曰天酒(神異經)封禪事曰金泥玉檢之
封(應劭)封禪曰盛王令典(宋書袁淑)又曰檢玉岱宗(仝上)升封禮
意曰昭姓考瑞(倪寬對策)又曰升中于天(禮記)日食曰日變(晉禮)
(志)日食盡曰日有食之既(公羊)禳日食灋曰伐鼓于社(左傳)
(昭公)君損車服曰降服乘縵(左傳成公縵無文車)君損膳曰君為
之不舉(左傳)君過災罪已曰引災自厚(陳寵)又曰不責臣司
(仝上)天火曰災(左傳宣公)人火曰火(仝上)旱災曰旱異(公羊)又曰雲
漢作旱(後漢紀)又曰炕陽(前漢五行志)又曰失雨不時(前食貨傳)又
曰炎暵成冷(盧懷慎)近不雨曰比無雨潤(李固)雨遲曰春節
未雨(楊震)失火盛曰風怒火盛(岑彭)又曰濫炎妄起(前五行志炎)
(讀燄)物燒盡曰煬而為&KR0666;(潘岳)種麥不得曰宿麥不下(後漢紀)
洪水曰沈菑(揚雄古災字)蝗虫曰螽(前漢五行志)以虚弭災曰未
摋災異(谷永摋音撒)瑞星曰景星(漢書音義)五星之祥曰若貫珠
(易坤靈圖上至德之萌)瑞雲曰卿雲(西京雜記)風雨時曰祥風甘雨(班固)
四時氣和曰玉燭(爾雅)日不顯食曰隂食(蔡邕)妖星曰攙搶
(漢書音義)風雨為害曰風雨菑(孝武)書災祥曰禨祥妖㜸(新序)
表章䟽對
表奏得帝覽曰書御(張皓)又曰奏御(揚震)又曰御省(李雲)私奏
曰偏言之奏(後漢朱浮)急奏曰飛蹄走轡之奏(沈亞之)所上表
情切曰表啟酸切(任彦升)上章曰拜奏(顔延年)奏事曰遣驛
以問(後漢南匈奴)引對曰見墀級之嚴(沈下賢)誣奏人曰枉狀
奏某(孔融某所奏人)允所奏曰可奏(汲黯)䟽表不行曰輒報聞
罷(東方朔)又曰書報聞(金日磾)又曰觸聞罷(揚雄)又曰隨奏許
可(翟方進)管進表人曰主章吏(朱雋)論表章體曰奏議欲雅
(典論)又曰平澈而閑雅(文賦)長于表奏曰琳瑀之章表(典論)乞
陳仕或歸曰奏乞歸之記(臧洪)
書叙指南卷一
