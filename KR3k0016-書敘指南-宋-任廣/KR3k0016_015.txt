書敘指南卷十五
明任廣撰
舟船帆席
吳船曰餘皇(馬融)特舟曰扁舟(史貨殖)船有窗曰舲船(選謝瞻)
泛舟曰浮文鷁(相如)呼人舟曰鷁首(上注)併兩船曰方船(爾雅)
又曰艚(選二十五)舟度曰斻(李南)船纜曰繂(何干音易律)舟曰行艫
(謝瞻艫音盧)舟楫曰枻(上)船頭曰艫(選江賦)舟尾曰軸(上)行舟
曰發櫂(上)上水曰迎流(沈亞之)檣上胡人曰五兩(江賦)帆柱
曰檣(上)整船向岸曰檥(項羽紀檥音蟻)好船曰犀舟勁檝(張衡)積
數數船曰若干文(貨殖)橰手曰榜人(相如)又曰棹卒(岑彭)又曰
篙人(杜亞)糧綱若干隻曰糧艘若干柁(唐)主用楫及洗船
人曰輯濯士(劉屈釐)行船曰楊旌枻(相如)船上插羽曰旌(上)
柂曰枻(上上大可下音曳)並小舟曰連舼舟(馬融舼渠恭反)總言舟
曰越舼蜀艇(淮南子)行船順風曰逢善風(後西域)挂帆繩曰
長綃(所交反)行舟所用曰荃橈蘭旗(屈平九歌)又曰桂櫂蘭栧
(上丨亦例反)叩船舷曰鼔栧(屈平卜居)船曰三翼(張景陽七命)行舟人
曰淵客榜人(上榜補孟反)又曰篙工楫師(太沖吳都)大舟曰弘舸
巨艦(太沖吳都)並船曰連軸接艫(上)舟楫曰艫栧(惠連栧音曳)纜
舟宿止曰棲薄(上)橈曰蓀橈(楚詞)引王侯舟大夫職曰擁
鍾錘(說苑下)又縣令之職曰帆桴(上)王侯舟曰青翰之舟
(上)泛大水急行曰追程盲進(韓愈)同船曰李郭同舟(梁陸倕詩)
船上重屋曰飛廬(說文)船上侯望屋曰翟室(上)江中舟曰
□(說文丨音禮)
車輿乘載
車曰轉轂(史平凖一)車轅曰輈(思玄賦)駕車曰將車(詩)車轄曰
[車犬](騷一)車頭曰轊(田單轊音衛)上車木曰軔(揚雄)以脂膏車曰狶
膏棘軸(田家)車上物曰茵馮(&KR1108;成)數車曰兼兩(選二十五)母車曰
板輿(潘安仁賦)呼人軒車曰文軒(崔駰列子)使者車曰翹車(選二十七)
太守車曰藩車(陳遵)徵之車曰蒲輪(選二十五)使曰輕車曰輶
車(選八)婦人車曰魚軒(左閔四)轎子曰輿轎(嚴助)主車卒曰厮
輿之卒(上)車轍曰車通(史天官避孝武諱)車至小曰車如雞栖
(陳蕃)弊車馬曰駑馬稜車(列四)貧者車曰篳輅(上)裝車曰朱
丹其轂(解嘲)車枙曰槅(平子西都)並車曰連槅(上)又曰方轅接
軫(上)車飾色曰縹軛紺轅(潘岳)輕車曰輶軒(上)卿車曰犀
車(左成下)車一足行曰&KR1698;(左昭七丨道政反)車軛曰朐(左昭六)併車
般載曰輦馬驪馬(寇恂)並駕曰潘夏方駕(上)車牛曰乘堅
驅駿(劉孝儀)駕無文車曰乘縵(左成)安車曰乘車(左襄)車油器
曰輠(史記)緩行車曰輕輿安轡(左思吳都)
鞍馬轡櫪(道從呵引)
御馬廐曰法廐(穀梁)又曰聖皂(顔延之)又曰内棧(上)竒馬曰
可以稱旌繁(左哀公王侯)富貴馬飾曰罽繡弇汗(鹽鐵論)凢馬
飾曰珂(服虔通俗文)駿馬曰妙足(赭白馬賦)又曰别輩越羣(上)汗
血馬曰朱汗之馬(庾信賦)駿馬後先至曰逐末(傳毅舞賦)善馬
性曰柔和(張釋之)稱善行馬曰藝美(宋顔延之)馬料曰薌粒(劉禹)
(錫)馬草料曰莝豆(范睢)閃著馬足曰馬踠足(李南)遲慢馬曰
欵段馬(馬援)馬年曰齒算(顔延之)勤養馬曰旦刷晝秣(上)馬
鳴躍足曰蹀足(上)馬胷門曰膺門(上)馬脱籠曰詭銜竊
轡(莊子)持轡曰執靶(王襃)好車僕曰乘堅驅良(後鄧后)馬至小
曰馬如狗(陳蕃)養馬人曰圉人(周禮)馬老曰歲老氣殫(顔延之)
車馬之傷曰銜橜之變(相如)好車馬曰鮮車怒馬(第五倫)馬
鞭曰簻(馬融笛賦)馬藝曰逐日追風(梁王筠表)貧賤御馬物曰繩
鞚(上)馬相惡曰三嬴(相馬經)馬院曰外厩(李斯)馬櫪曰卓(楮白)
(馬賦)呼人馬院曰華厩(顔延之)馬酪曰馬酒(前百官志)馬籠頭曰
羈(前郊祀)秋分馬上槽曰日中而入(左莊三日中謂春秋分)春分牧
馬曰日中而出(上)馬孳生多曰娩息不訾(王毛仲)仲春合
馬曰通淫(牧師)馬駒曰草駒(淮南修務)馬祖曰天駟(通典注)治馬
病人曰馬醫(史)苑馬曰以帷裹之(左昭七)引馬人曰俞騎
(太沖吳都)散職徙主者曰冘從(牧果)隨馬從者曰騶伍(虞卿)又曰
御佐(後循吏)又曰騶傔(董晉)從者曰儐從(范雲)呵引曰騶哄(郭肅)
呵引盛曰傳呼甚寵(王仲翁)又曰傳呼寵赫(隋江總表)呵引絶
路曰專道而行(齊仲丞事)又曰籠街(温彦傳)衝節被留曰鉤止
(鮑宣)
羈旅行李(來歸治行經過)
羈旅曰離邦去里(江淹别賦)久旅乘馬曰髀肉皆消(九州春秋)旅行
曰嬴縢履蹻(戰國秦一)又曰負書擔囊(上)在道途曰東西游走(陶潛)
道途之苦曰雪虐風饕(韓文)又曰犯霧承皇(靈運山店)在旅之勞
曰嚴駕越風寒(顔延之)冬勞旅人曰風寒偃薄(選十八)道途之
勞曰晨風夕雪(安仁懷舊賦)旅貧曰糊口於四方(左昭)又曰游乏
資(前劉澤)又曰装貧榮嬴(皇父湜)老於為客曰為羈終世(左昭四)
治行曰俶装(張平子)又曰巾車脂轄(左哀)又曰約車治装(馮懽)又
曰辦嚴(吳漢避明帝諱易装為嚴)治装曰治嚴(李晟)又曰理橐(下賢)行李
曰装齎(爰)巳治装曰成装(選十三)遠差出曰遙役(上十五)將行
曰巾車秣馬(上十三)又曰指日遄征(上十)又曰脂車秣馬(曹植)行
曰發邁(董卓)蹉程曰儳路(顔延)草行曰跋(崔駰注)水行曰涉(上)齎
糧曰挾糗(裴度)道相逢曰行路倉卒非陳闊之所(范)往來曰
行來(陸康)陸而舟曰舍車即浮(梁竦)語家人了行曰告舍人處
治行(曹參)迴程急行曰旅轅兼道(趙壹)經過曰行李之往來(左七)
待經過曰共其困乏(上僖七)又曰具一日之積(上)旅居曰僑
處(賈至)守令出而歸曰還治(吳質)迂道來曰枉道將過(魏文)遠險
路曰棧山航海(顔延之)歸到家曰造門基(上)擕幼小行曰
將細弱俱客某(後杜林某地名)速行曰百舍重繭(戰國宋衛百里一舍也)
無店舍曰舍食道傍(後光武紀)急行曰晨夜兼行(上)行人曰
行李(左襄元經八年注)將東行曰脂轄車轅(歐陽詹)謂人出入曰
車馬有行色(盜跖)北行曰進路北次(屈原)道險阻曰經塗轗
軻(陸景書)將行曰發邁在近(秦嘉妻書)早行曰雞鳴而駕(左宣)行
次雨至曰甚雨及之(襄三)不能來曰其能來東底乎(襄二底至)
(也)不敢住曰王程有限(劉孝儀書)出外來曰數月於外(左昭)
淹滯阻隔
住舟不行曰淹薄(靈運)停留曰稽固(上)阻侍親曰限役廢
晨昏之半(選二十)不如初心曰素情不遂(後列女)謁禁曰禁
急不得相聞(張奐與延篤書)無因由曰良無由緣(子建)不曾凝集
曰未嘗共酒食之會(桓彬)遷延曰淹引時月(選十九)又曰屢
淹星烏(江總表)生年曰風馬不接(沈約書殷仲文)素不相識曰無
一日之雅(谷永)未相識曰恨未面其人(杜牧)欲聞而不獲曰
閼聰(列子七閼與遏同)欲視而不獲曰閼明(上)欲臭而不獲曰
閼顫(上)欲言而不獲曰閼智(上)欲安而不獲曰閼適(上)
欲行而不獲曰閼往(上)所欲俱不獲曰諸閼(上)阻宴飲
曰持醪靡由(陶淵明)隔闊曰無相見之緣(蜀許靖)近間曰閼
然數日不見(盜跖)未相接見曰未際(左昭)不得見曰隔願言
於信次(張纘賦)
憂憤躁歎愁苦
憂悶曰憂心如酲(詩)又曰如或結之(上)憂甚曰憂心如
熏(上)又曰無樂生意(杜牧)憂愁極曰愁苦編膺(楚辭)心煩懣
曰中若結輜(七發)吁歎曰長大息(賈誼)憂憤曰懣然如寐(孫樵)
又曰悼心失圖(左昭)又曰若火煎腸(習之)又曰不任憂悒(書集)
(庾亮)又曰不自聊(劉安招隠士)方所憂慮曰不屑有夙夜之憂
(吳王濞)不達憤歎曰鬱快散職(劉禹錫)躁憤曰心骨沸熱(劉禹)
(錫)憤非其事曰忿悒非之(谷永)煩躁曰體躁心煩(蔡邕)冤憤
曰誠冤誠痛(上)憤歎曰仰屋竊歎(靡郎)歎生不辰曰某生
不早晚(書集韓慈)憂愁極曰愁洽苦溢(七命)憂懣曰惘然若酲
(平子東京)又曰愀然疚懷(任昉)又曰焦心腐腸(馮衍)又曰令人不
賴生多憂慮曰間於憂虞(左哀上下則有疾疚)憂極曰頭鬚為白
(光武賜岑彭書)歎世曰人命危淺(李密)憂之甚曰臨飱忘食(吳陸抗)
憤躁曰忳鬱(楚辭)書歎聲曰憘(蔡邕)歎曰歎息彌襟(陶淵明)又
曰慨然永懷(上)又曰憤憊不能巳(後蘇竟)憤辭曰寧可玉
碎(北史元景安下云不能瓦全)憂悶曰繁憂總集(周王襃書)不樂曰慘慘
少樂(後漢秦嘉)歎榮愁不同曰憂歎異(日沈約論)尚可憂曰憂
未歇也(左宣)歎不為天祐曰某不天(左宣)多憂患曰不虞荐
至(左襄)
郵舍邸店
遞鋪曰公驛(李商隠)又曰傳遽(玉藻)又曰行書之舍(說文)又曰
驛傳(義山)遞角曰遞筩(趙廣漢)又曰音驛(義山)又曰飛郵(上)舘
驛曰傳舍(續漢志知戀反)又曰蘧廬(莊疏五)又曰官㰚(晉令)又曰候
舘(周禮)又曰郵亭(趙孝)看驛曰捉驛(李嶠)管馬遞鋪曰督郵之
役(郭太)急遞曰疾置(劉屈釐)遞中白事曰傳遽以告(左哀)馬鋪
曰厩置(田儋)又曰騎置(前西域)召人令乘驛曰以傳召某(左成)
又曰給傳(漢崇敬)又曰乘驛(左襄)舖兵曰遽人(晉國語)當驛路
曰驛道所出(王翊)又曰郵傳劇道(崔衍)修驛舍曰繕理亭傳
(朱穆)店曰㕓邸(裴炬)又曰逆旅(周昉)店居曰處逆旅之宿(史記)驛
中物壞曰碎於四方之手(杜牧)急報曰密驛輕郵(簡文與李志書)
㨂店舍曰擇家而息(晉潘岳客舍議)店舍事曰灑掃以待征旅
(上)
辭離送餞
將别曰暌離在期(韓文)辭父母曰違膝下色養(文八)辭而泣
曰攬泣告辭(任昉)離家宦游曰左親戚(張良)送别曰揖策為
禮(劉禹錫)傷别曰懷慕徒之戀(潘岳賦)又曰悼别(選)又曰垂
涕相送(竇融)不同行曰吾絆而不得侶以馳(皇父湜)送上路
曰既祖取道(曹軻)飲餞曰為設祖道(後西羌)又曰親暱並集
送(曹子建)展别曰以展訣别(范冉)别懷曰析别之懷(後馬后)人
留不得行曰民遮道行(蕭何)别離曰參商之闊(子建)又曰離
羣索居(檀弓)又曰分索(選十二)又曰分手(别賦)又曰判袂(選十三)
又曰仳别(惠連詩)又曰解手背面(韓子)又曰暌㩦(十五)又曰乖
别(曹植)别久曰索居永久(選十)又曰去德滋永(選十二)又曰間
何闊(諸葛豐)又曰一别如雨(選十)又曰别如俯仰(選十五)又曰
離居殊年載(顔延之)又曰成闊某年(宋玉神女賦某若干)又曰脱
别某年(魏略王郎書)相别二年曰離羣二周于今(後十三)叙别
來曰離絶以來(阮禹)老人送人曰自扶奉送(劉寵)離情曰離
夢别魂(江淹别賦)路側折草布地而别曰班荆(上)别之情理
曰别理(上)留人行曰攀輿拒輪(續漢書鍾繇)恨速别曰别日
太速(謝瞻)相回視而别曰相看(宋玉神女賦)恨别曰比一日之
别於歲月(許靖)以文送别曰以文寵則(下賢)送不及曰供餞
莫伸(任昉書)怨别曰分違易久(梁武帝荅晉安王書)别而獨不泣曰
殊自密雲(語林)將行曰驪駒就駕(應璩)貴賤别曰雲飛泥沈
(周弘讓)不及面别曰割今者之恨(後漢秦嘉妻答夫書)索送别文曰
徵文寵别(蕭昕)别恨曰黯然銷魂(江淹)又曰恍若有亡(上)又
曰離夢躑躅(上)别時祝曰以身為本(谷永書上萬里之外)餞人曰
供帳某門(疏廣某門名)
勞勌困頓拘束
困乏曰疲繭(選十三)又曰朝疲夕倦(平子賦)奔走曰駿奔之
勞(選二十一)未曉出曰以星出(外傳)夜方歸曰以星入(上)奔走
困曰車殆馬煩(谷祚賦)行之勞曰研踵(莊子天道)又曰足繭手
胝(夢得)拘束曰僒若囚拘(選十)又曰匏繫(語)又曰圈鹿欄
羊(論衡揚雄云)又曰檻豕籠雛(孫樵)喘且汗曰呀然汗矣(上)奔
走無定曰萍浮南北(鄭玄)卹勞人曰數勞某苦(蕭何來到反)踏
傷脚曰皆重繭(後漢段熲)官所拘曰職事羈纏(退之)又曰拘守
常憲(陸機)漫自勞曰空自勞苦(呂強)忽為所縈曰欻復見牽
(石崇)人馬困曰人極馬倦(王子淵)歎拘牽曰時俗多累(嵇康)又
曰世網拘束(江總)執勞曰持臣虜之作(史記)又曰每役柴水
之勞(陶潛)執勞甚曰胘敏拇(劉禹錫)拘法曰馭於繩墨(張敞與宋)
(邑書)
寢寐休息
因欲睡曰低迷思寢(叔夜論)悶而睡曰頽思而就牀(長門賦)
不能寢曰不能監寢(陳蕃)達曉不能寢曰具明廢寢(王元長)
又曰申旦不寢(北史五孝藉)又曰達旦不瞑(叔夜)又曰通旦息
寐(馬融賦)中夜不寧曰丙夜不能安枕(唐史)倦宦學將休曰
休於耕田(外傳)夜半夢曰中昔而夢(上)分明曰夢殊明察
(後后紀)夢有吉兆曰此貴徵也(前外戚)怪夢曰寤夢徵怪(家語)
夢亡人曰夢如平生(明帝)不脱冠衣而寐曰假寐(詩)臥而
不周曰輾(詩)發夕至明不寢曰明發不寐(詩)就所而止
曰息(詩)舍而息曰說(上音税)於止息曰憩(上)厭禳不祥夢
曰贈惡夢(周禮贈送也)晝寢曰晝日假臥(邊孝光)解其夢疑曰
安知非吉徵也(孫堅母)安平無感自夢曰王夢(周禮噩思寤喜懼)
書敘指南卷十五
