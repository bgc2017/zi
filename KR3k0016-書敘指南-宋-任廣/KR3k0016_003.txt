書叙指南卷三宋任廣撰
父母奉養
父母曰大人(高紀)又曰嚴君(周易)親母曰因母(儀禮)稱父曰家
父(書集馮敦)稱母曰家夫人(應奉)拜親曰拜嘉慶(選十一)拜親日
曰寧慶之晨(陳黯)父德曰慈而教(左昭公)家訓曰庭誥(顔延之)
母訓曰慈令(嵇含賦)子之職曰孝而箴(左昭)養貧而親樂曰
義養(劉平)奉親厚曰崇養(上)供甘旨曰甘毳之食(聶政)又曰
夕膳晨羞(束晳補亡詩)奉養不豐曰菽水之薄(劉平)又曰常採
拾以為養(江革)侍奉曰奉温凊(劉禹錫)又曰膝下色養(潘岳)又
曰覲謁温凊(杜牧)又曰温凊奉引之暇(柳子厚)自供親食曰
旦暮自上食(張敖)又曰身執饋饌(後凊河王)又曰供朝夕之膳
(潘岳)無以養曰就養勤匱(顔延之陶潜誄)又曰上虧温養(齊王融啟乏米)
為親養仕曰毛子捧檄之喜(顔延之陶誄)别親久曰久離定
省(吳孫登)報母恩曰思大義顧復之報(後張奐)母恩曰推燥
居濕之勤(孝經援神契)自稱孀母曰太夫人(潘岳)仰祿以養曰
為親屈也(劉平)論報比曰鳥烏反哺報德(趙典)晩方識父曰
不早知為大人遺體(霍去病)
婚姻媒妁
壻之父母曰姻(爾雅)婦之父母曰婚(上)嫁人曰奉嬪(寡婦賦)
又曰執箕箒於某氏(班昭某夫姓)婦人謂嫁曰歸(詩)嘉耦曰
妃(左桓二)揀壻曰擇對(梁鴻)娶妻曰受室(莊子三)年及嫁曰當
及事(韓文)可使娶妻曰可室矣(左昭六)以女嫁其子曰室其
子(左宣)嫁女與人曰女之(梁鴻女尼慮反)以姊妹嫁之曰以姬
氏妻之(左襄三)女得賢壻曰乘龍(楚國先賢傳壻如龍也)女皆未嫁
曰並未有行(簡文帝教孔燾女)嫁先於姊曰先行(袁隗妻)先定候
年嫁曰待年(後曹后)媒人曰媒嫗(退之)無媒禮曰某之妻不
聘(左成)已定婚曰問吉巳通(劉孝威啟)將成禮曰請期有日(上)
見舅姑禮曰棗栗為贄(公羊)見女姑禮曰腶脯為贄(上)壻
親迎禮曰奠雁(儀禮婚禮)行贄曰納嘉贄(皇甫士安)交杯禮曰合
卺而酳(婚禮)戒將嫁女事曰結帨施鞶(上皇甫謐下榖梁)嫁女物
曰装送資賄(鮑宣妻)下財曰内聘(前西域)房卧多曰装遣甚
盛(漢)又曰遣送甚豐(書集王姬)慶人嫁女曰榮有嫁遣(李義山)
貧女嫁装曰疎裳布被(戴良)又曰竹笥木履(元德秀)家有婚
姻曰家有賓婚(何武)取婦日曰婚日(李泌)男女了曰男女嫁
娶既畢(向長)誘人弃夫别嫁曰為請决嫁某(張耳某後夫姓名)強
欲娶之曰使強委禽焉(左傳)再嫁曰媾(易)又曰踐二廷(唐列)
(女)又曰再醮(北史劉炫)已嫁者曰既醮之婦(晉程咸義)求嗣不得
曰萬方終無子(前孝惠張后)離妻曰折釵斷帶(書集王姬)被離婦
曰放黜之婦(上)無妻人曰鰥夫(潘岳西征賦)小家婚姻曰婿
婢歸奴(方言)
産乳保育(乳母)
生産平善曰慶育(闕)初懷姙曰有子孫瑞(王莽)懷男未卧
曰男方在身(孝景后)未卧曰未乳(前刑法)孕出月曰孕過期
(左僖)懷孕臨月曰至大期時(吕不韋)産卧曰就館(漢)又曰免
乳大故(前許后)又曰免身(上)又曰乳(上)欲卧曰當免(許后)生
男曰弄璋(詩)生女曰弄瓦(上)未滿月曰産痛在廬(王姬)乳
卧房曰産舍(左昭公)遺腹生男曰今生矣男也(左哀)婦人曾
産曰嘗字(谷永)廣求嗣曰兼採宜子之人(李固)自乳子曰母
自乳養(上)母卑曰所生庶賤(吳孫登)遺腹所生曰遺男(列子)
(四)最大小叔妻卧曰長叔姒生男(左昭七)養母曰假母(史衡)
(山王)又曰乳媪(元德秀)又曰某阿母(左都某其姓)乳母恩曰阿乳
之恩(李固)乳多曰湩流(元德秀)人生其始化曰魄(左昭)人既生
魄陽曰魂(上)
宗族服屬上
父母兄弟妻子曰六戚(吕氏春秋)自高祖及孫曰五宗(袁紹)最
始祖曰鼻祖(揚雄)五世祖曰五廟祖(杜牧)祖母之樂曰含飴
弄孫(後后紀)伯父曰世父(王莽)家長曰家丈人(荆軻)書尊婦人
曰某大家某氏(玉臺後上某夫姓下某身姓)兄曰伯氏(詩)又曰兟(元結)
(文)弟曰仲氏(詩)兄弟親曰禦侮之親(唐張登)同母弟曰母
弟(榖梁注)又曰同産(淳于意)又曰同胞(東方朔)同祖兄弟曰從
父兄弟(前荆王劉賈)同曾祖曰從祖昆弟(前燕王澤)長兄之妻曰
丘㛐(高紀)又曰巨㛐(史元王世家)姊曰伯姬(左宣下)又曰伯女(唐列)
(女)又曰仲女(上)姊妹曰姬氏(左襄)姪貧者曰南阮(阮籍)姪富
者曰北阮(上)姪曰猶子(檀弓)呼人姪曰愛姪(後后紀)長子曰
冢嗣(後姜撫)又曰元子(書)又曰伯(詩載芟)嫡長子曰真嫡嗣
(專諸)次子曰次息(姜撫)賢子曰良子(杜欽)又曰寧馨兒(晉王衍)自
稱子曰糞土之息(說苑)又曰賤息(史趙世家)正室嫡子曰門子
(周禮)庶出子曰支子(詩)支子曰側室(左文下)子孫曰係嗣(姜肱)
自謙子曰子材下(王莽)仲叔曰亞(詩載芟)衆子弟曰旅(上)長
女曰元女(左襄公)養子曰乞丐携養(袁紹)子不肖曰下愚子
(王莽)又曰家之棄子(後史弼)呼人弟曰寵弟(左一)又曰淑弟(魏文)
(詠)後世孫曰某之後孫(退之)前家子曰先母之子(衛青)問婦
人有無子曰問其姓(左昭)養過房曰乞子疎屬(劉瑜)庶如嫡
曰匹嫡(左氏)晩得子曰晩有兒息(選李密表)兄之孫曰昆孫(左昭)
書同母異父弟曰外弟(左傳成公)書已嫁妹曰某妹(陶潛某妹夫)
(姓)闔家曰舉宗(萬石)書家人言曰家衆曰云云(左昭)同居曰
不别火食(選二十)兄弟和曰季有兄心(後主二)兄弟不和曰
䦧墻之分(書集庾亮)又曰不令(詩)索析居曰求分異(繆肜)弟不
順曰有不悌之傲(袁譚)家政曰壼政(林宗)不能治家曰失為
家主之法(襄陽記楊顒)五世親曰袒免(風俗通應劭議)遠房子曰族
家子(嚴助)遠房曰䟽屬(田單)又曰末屬(劉向)又曰服屬疎末(黨錮)
舍居壻曰贅(史記)隨母男曰假子(獻帝春秋秦朗父准之)
宗族服屬下
正嫡曰正夫人(吕不韋)又曰寡妻(前五行)妻曰細君(東方朔)又
曰邑君(梁冀)初娶之妻曰元配(韓愈)再娶之妻曰次配(上)夫
德曰和而義(左昭)妻德曰柔而正(上)小妻曰下妻子(王莽)無
正室曰無嫡對匹(任延)指稱妻曰是家(後后紀)畏妻曰牽於
帷牆之制(鄒陽)妻子家屬曰累重(前西域)妻薄夫曰庸奴其
夫(張耳)又曰婦皆卿夫(束晳近遊賦)黑髮妻曰玄妻(左昭七)書人
妻言曰其偶曰(外傳)婦稱夫親曰夫氏之黨(申屠蟠)妯娌相
謂曰宗婦(劉長卿妻)又曰姒(左成)又曰姒娣(前郊祀)小叔曰叔郎
(鄒陽)又曰小郎(晉王衍妻謂澄)小姑曰姑妐(禮冠儀)又曰女叔(上)婦
德曰事舅姑祥順(唐列女)又曰以道匡夫(周都)又曰聽而婉
(左昭六)婦之職曰供饉饎之役(書集朱娥)婦稱姑曰大家(晉列女孟)
(昶妻)稱婦姑曰姑慈婦聽(左昭七)夫婦職内外曰以經二物
(左昭六)婦稱夫曰所天(安仁寡婦賦)事夫禮曰縰笄而朝(公羊)又
曰侍執巾櫛(左僖)婦之事曰中饋酒食之事(袁隗妻)又曰惟
酒食是議(詩)又曰女工絲枲之業(恩倖)又曰莊櫛織絍(上)
女工曰執鍼(左成)親盡漸䟽曰戚單(禮下於下)庶出子曰無外
家(王符)
親戚瓜葛
妻父曰婦翁(唐史)又曰外舅(禮坊記)妻之母曰外姑(上)妻家
曰外舍(鄧后)同母異父之弟曰外妹(左傳成公)好親家曰嘉姻
(安仁懷舊賦)親家曰姻家(蔡邕)同門壻曰友壻(嚴助)又曰僚姻(唐列)
(女)兩壻相謂曰婭(左昭六)女壻曰倩(淳于意方言東齊之間謂壻為倩)又
曰半子(劉禹錫)佳壻曰良匹(袁隗妻)壻甚恭曰有子壻禮(張敖)
妹壻曰媦(公羊)壻等親曰子壻婚屬(李固)待壻薄曰以常壻
畜之(桓温)姊夫曰女兄之夫(唐列女)謂姊夫曰有姊夫之尊
(晉張敏文)諸姑姊妹之夫曰外宗(周禮王)是姑表曰與某中外
屬(夢得)姑之子曰外兄弟(来歙)書姨表曰某之姨子也(左襄)又
曰與某為姨昆弟(上)呼人舅曰貴舅(江表傳)與之是親曰
有屬(王莽)又曰有連(史南越)又曰有莩葭之故(王莽)又曰有瓜
葛之屬(謝承後漢)親戚曰懿親戚屬(選歎逝賦)又曰戚屬(梁商)呼親
曰親懿(選月賦)呼親戚曰懿親(袁譚)非近親曰非手足戚(田儋)
胥吏色役(左右)(使令)(公人)(役隸)
鄉司手分曰鄉部吏司(樊儵)理欠司曰典負者(上)戶長或
鄉司曰田部(廉頗)耆戶長曰鄉亭部吏(後書)又曰鄉吏(貢禹)主
收稅人曰鄉佐(周黨令戶長)進奏官曰邸吏(李德裕)吏曰文墨
小吏(杜欽)起於吏曰以史吏一介之材(杜詩)用心吏曰盡力
吏(楊軍)隸役於人曰皆人隸也(周嘉)胥吏忙曰胥吏沸如麋
(皇甫湜)胥吏自謙曰幹吏卑末(欒巴)老姦吏曰宿猾(皇甫規)酷
吏曰虎冠之吏(後酷吏序)使令不勞曰目指氣使(貢禹)用有過
人曰甚於凡吏(尹賞)由公人曰柄移於胥吏之手(劉禹錫)所
由之類曰街卒(范式)左右曰左側(武五子)門子魁曰門長(光武)
(紀)門子曰門者(左襄二)又曰門士(郭泰)又曰抱關(史)又曰戶
將(楊敞)市長曰市令(叔敖)急足曰駛步(唐劉晏)又曰捷步(任文公)
後槽曰圉人(莊)庖人曰胞人(東方朔)失業為徒隸曰愍隸
(前功臣表)配軍曰墨者(前刑法)當所役徒曰正徒(前五行)作頭曰
都匠(王莽)木匠曰工師(孟子)胥之職曰曹任(第五倫)公平吏曰
無害吏(南齊志)諸曹走吏曰鳬鴈(後魏道武)禮院人曰祝宗卜
史之徒(杜牧本左定)吏人曰曹子(張酺)驛子曰傳吏(上)又曰捉
驛(劉晏)治厠人曰塗厠之刑人(豫讓)管府庫吏曰府人庫人
(左昭五)樂官曰顐玩之臣(杜牧)掌樂工曰樂尹(左定)掌刻漏人
曰銅史(梁陸倕賦)又曰金徒(上下抱箭)
婢妾姬媵
妾曰小妻(後孝王)又曰小婦(前元后)又曰傍妻(上)妾上僭曰
衣服禮秩如嫡(左莊)父之婢曰父傳(王商)傅母曰阿保(崔寔)婢
妾曰嬙媛侍兒(宦者論)奴婢曰僮御(後后紀婦人所使令)婢曰獲(魯仲)
(連罵詞)又曰侮獲(方言)衆妾曰輿嬖(左傳)置妓妾曰招致妖麗
(梁平王)多妾曰後房多曠積之女(任昉)覓常婢曰市寒賤可
指使者(杜牧)不親事曰皆取成於婢僕(晉紀總論)寵妾曰私恩
微妾(母將隆)姬人之職曰虞侍(前元后)又曰得拂枕席(選陸韓卿)
(詩)又曰執巾&KR0808;振祍席(外傳)又曰接牀笫承恩色(後后論)又
曰侍巾屣之末(沈約)不再娶意曰開媵路(公羊)婢之職曰典
炊㸑(襄陽記楊顒)又曰薰澣(李義山)覓婢多曰增無用之口(光武)
(十王)願事人曰婢御無侮(沈下賢)僮婢䄡曰布被膝(王莽)侍女
美曰侍者蠱媚(平子南都音古)奴婢曰私屬(王莽)婢使曰女㒋
(方言)侍史官婢曰奚(周禮)
奴僕皂隸
家僕曰家吏(吳錄孫策)新僕曰新隸(左襄三)僕從曰陪僕(賈逵)奴
僕曰厮臺(黨錮序)奴曰臧(魯仲連罵詞)又曰臧甬(方言)奴子曰蒼
頭(李善)奴之監知家務者曰監奴(霍光)奴之魁曰大奴(武五子)
携持器之僕曰擕僕(書)奴僕曰蒼頭廬兒(鮑宣)數僮曰指
若干(史貨殖)賤役人舍曰厮舍(後紀)看家人曰守舍兒(楊脩)親
隨人曰舍中兒(祭遵)呼人僕使曰一介之使(應休璉)艾草為
防者曰厮(公羊)汲水漿者曰役(公羊)養馬者曰扈(公羊)炊烹者
曰養(公羊厮役扈養)槩謂僕使曰皂牧輿馬(左襄三)又曰皂隸
牧圉(左)衛助僕曰實紀綱之僕(僖中)管馬僕曰羈紲之僕
(僖中)奴曰平頭(古詩下奴子提履箱)奴僕廉直者曰有士風(雄翹)
家世閥閱(繼嗣)
名家曰名門右族(柳玭)又曰華宗(任昉)又曰聞家(馬搃後贊)又曰
聞家令姓(唐列女)又曰名閥(柳玭)貴家曰地襲貂冠之緒(唐中)
(宗制)又曰大臣之苖(後張皓)又曰逹宦之裔(姚崇)名人後曰清
人賢胄之子弟(沈亞之)勢家曰勢族(選二十五)又曰強宗右姓
(郭伋)又曰世臣門子&KR0591;御之族(蔡邕)又曰寵門大家(沈下賢)貴
胄曰皆累世名貴人(始皇紀)盛族曰冠族(唐李揆)功臣後曰
功臣苖緒(寇榮)上世曾得封曰侯封之家(前酷吏)累世作相
曰仍世柱國(楊震贊)世襲曰傳龜襲紫(隂梁)累世曰奕世(楊秉)
謂人有家世曰某有地(晉王温)顯族曰門世英葉(簡文與李志書)
官員家曰仕家(沈下賢)呼貴家子曰佳公子(虞卿太史)貴家子
孫曰生長脂腴(董卓)祖先為吏曰世吏子孫(趙廣漢)又曰本
吏家子孫(耿純)善守門戶曰本來門戶(王敦)自謙家世曰末
胄(選九)又曰宗門衰薄(張登)又曰族姓卑微(書集王循)又曰地實
寒微(駱賓王)又曰家貧業寡(宋子通之表)子衰曰孝謹衰矣(石奮)
本善人家曰善家子(尹賞)榮門戶曰榮家宗(蔡邕)得子孫繼
似曰傳於來體(後宦者)子孫盡曰靡有孑遺耗矣(班史功臣耗音)
(毛)無嫡長曰無冡嫡(左昭四)孔子之後曰聖者子孫(孔僖)繼
祖宗官曰嗣宗職(左成)又曰能業其官(左昭公)專守家業曰
敢有二事(左成公)
書叙指南卷三
