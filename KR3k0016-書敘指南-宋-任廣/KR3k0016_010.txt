書叙指南卷十宋任廣撰
跂慕攀附
欽慕人曰竊高下風之行(選二十)又曰欣服高義(竇融)又曰
彦詠(爾雅注)又曰景仰風味(退之)又曰竊伏某承高風舊矣
(趙壹某地名)又曰慕用之誠(餘耳贊)又曰服聞德行(蜀杜微)又曰
飽聞聲聞(杜)又曰延慕光塵(吳陸遜)又曰慺慺懷慕(吳書張淵)
(表)又曰慕樂德義(隗囂)又曰服聞有素(皇甫謐表)又曰夢想清
塵(任昉代人書)又曰姿心無量(一安表)又曰聞君子舊矣(劉孝標書)
又曰聞服高問(書集高義方)又曰副其高山之望(吳歴孫策)又曰
宗服令德(孔融書凖)其人為法曰有虞於子(左昭)所想慕人曰
瑞人神士(皇甫湜)思賢曰渴賢(賈曾)懷慕人曰長懷永慕(選十)
慕前人曰不能編德於數者(崔駰前已編叙人也)坐中慕之曰
一坐盡傾(司馬相如)瞻想人曰載挹載味(晉陽秋袁宏)其言善曰
可貫而佩之(外專)思人論下曰便覺舌本皆強(殷仲堪)得所
攀附曰鳳攀(選詩)攀附曰附龍託驥(魏書郭所等表)又曰附騏驥
之髦端(劉孝標論)又曰攀龍鱗附鳳翼(楊子)攀附微曰攀蚊髯
附蚋翼(傅咸)
稱頌慶賀
頌大賢人曰元精所生(郎顗)頌人德曰不刊之德(朱穆)又曰
某良德也(江表傳)又曰德弘才羡(蔡邕)又曰瑰意琦行(宋玉)又
曰陳義甚高(莊子)又曰清英宿德(袁紹)又曰神懷明審(江湛)又
曰文武偹足(寇恂)頌人性禀曰貞夷粹溫(顔延之陶誄)又曰廉
深簡潔(後郎顗)又曰和而能峻(上)頌人父祖德曰淳則(楊震)
(贊)稱頌人學問曰通洽古今(李義山)頌人才曰才行高秀
(後列女)頌文人曰天才綺練(陸機)又曰英彦髦士(陸機晉武誄)又
曰才筆之士(孫綽)又曰天與黻黻之性(歐陽詹)頌人文藝曰
鴻裁豔詞(辨騷)又曰足以衣被詞人(上)又曰足以沾丐作
者(唐史)又曰陵顔轢謝(北史溫子昇)又曰含任吐沈(上)比頌人
才曰東筠西杞(梁劉孝儀表)又曰南金東箭(唐中宗制)又曰水鏡
之才(管輅傳)頌人政曰政譽平宣(陸景書)政如神曰如有神
道(任昉)頌令政感曰翔鸞集鳳(金鑰)頌時士曰民望時宗(北齊)
(邢子才表)又曰贊世之才(庾亮表)頌有時望人曰望士(溫嶠)稱人
主張儒道曰名教有寄(袁宏)稱善人事曰甚休(段會宗)稱人
堅節曰斯食銕石人(和逄堯)又曰心如山岳(尉遲恭)稱人不
阿時曰不附時為薄(姚崇)稱人姿質曰踔越之姿(唐十三贊)稱
未出官人曰處子之秀(退之)稱婦人曰為人婉順有節操
(前外)稱目人曰莊士雅人(其收)泛頌人曰榮問休暢(選二十)又
曰有上賢之風(崔駰)又曰行能高妙(馮奉世)又曰英才卓躒
(選十九)又曰不任吟想之至(孫綽)頌文士緒餘曰殘膏賸馥
(唐史)頌人能質事曰羣疑之寳龜(劉禹錫)歌頌人曰驛其聲
而吟之(上)足為人範曰皭然為世程(上)稱豪傑曰特起
之士(仲舒)稱竒才曰有文武志介(皇甫嵩)稱人卓立曰傑然
自建(笫五種)稱人曉事曰白黑簡心(班固)稱人出衆曰拔萃
出羣(蔡邕)人頌聲曰塗歌邑頌(顔延年)頌人嚴整曰内外斬
斬(韓子)頌既亡英偉人曰懔懔有生氣(郭子庾道季云)謂先進曰
前軰宿逹(梁張纘賦)頌司空德曰素絲之節(晉)欲賀人曰出
刀筆書謁欲賀(劉宣)賀人曰奉謁賀某(孔融)嘉禮之事曰嘉
事(前五行)吉禮曰嘉好之事(左昭)所吉慶事曰吉隆之喜(前漢)謂
善事曰吉祥善事(戰國策笫三)
喜慰快悦
喜慰曰有笑無慓(李庾東都賦)又曰忭舞(揚雄)又曰笑與忭會
(選曹丕)又曰陽陽滿志(夢得)又曰歡喜何量次於面也(竇章)慰
意曰實獲我心(詩)快悦曰竊快中心(楚西)又曰澡溉胷中
(選枚叔七發)又曰灑練胷中(上)如本願曰内合私願(李膺)慰懷
想曰以慰夢思(李商隐)客中喜慰曰以洗客念(沈亞之)喜人
惠書曰歡愧交并(退之)又曰喜懼參并(陸機)如所志曰償所
願焉(韓子)又曰過願之始(上)快衆心曰厭快衆憤(後酷吏序)謂人
慰快曰相甚欣然(李膺)又曰百慮冰息(劉禹錫)無後憂曰可
復伸眉於後(薛宣)快樂處曰伸眉路(選應㻛)稱至樂曰可以
遺世而忘死(後邊譲)喜悦曰何喜如之(袁紹)大喜慰曰死有
餘榮(蔡邕)慰快曰疎煩想(孫綽)喜見賢者曰若飲醇醪(江表傳)
曉快曰昏情爽緒(左思魏都)慰快曰澡雪垢滓(馬融)極愛之曰
樂之無量(神女賦)至樂曰遺憂而忘老(許)快悦曰沉憂并
忘又曰曠然發矇(光武十)又曰揚宰滯之情(沈下賢)衆喜快
曰稱快萬衆(石顯十)得書或文曰飽饑斯疚(退之)又曰若饗
太牢(皇甫湜書)甚樂曰樂可言乎(昭明書復語)慰心曰排愁破涕
(周弘譲書)又曰宿心遂矣(陳子昂)又曰冥骨甘矣(上)喜氣曰陽
氣(七發)喜色滿面曰㶑灔於其間(夢得)又曰舞于眉端(上)信
容得色喜善狀曰盱衡擊節(上)快悦曰䟽㵸澡雪(退之)
慰意曰深副情佇(餘慶移)又曰如熱之有濯也(左㐮)
擢用遷改
寵擢曰華寵(前外戚郭后)又曰殊寵(楊政)又曰拜擢(蔡邕)又曰掀
擢(杜牧)又曰賞收(郎顗)又曰榮拜(吕強)又曰飾擢(王毛仲)又曰貴
寵(江表傳)又曰寵光之休(選十)又曰光寵(子長)又曰休寵(庾肩)
(吾)又曰殊寵之榮(吳書孫休詔)又曰光大之寵(陸遜)又曰殊異
之寵(上)又曰擢序(子長)擢入曰羽儀之拜(皇甫湜)超進曰顯
拔榮進(任延)為帝記憶曰微簡聖心(蔡邕)自謙遷轉曰猥受
榮賁(劉禹錫)為上官曰以功為第一官(上)偶無人時被用
曰空乏之間云云(杜詩)選擢於親曰内姓選擢於賢曰外
姓(上)俟遷轉曰待除(王莽)非横除拜曰横拜(楊秉圭語)美官曰
榮資(諸葛亮集)封侯國曰封拜(隗囂)謝遷擢曰謬垂曲寵(謝莊)又
曰擢自散軰(丘遲)又曰越從汙泥(後靈紀)遭際亨發曰變竒
成偶(王僧儒)以德遷擢曰德賞(左襄)被召用曰白見(前漢)後來
之榮曰來寵(鄧羽論下)書召還曰環召(荀子)蔽罪而用之曰抆
拭用某(朱博某名)兄弟同大用曰兩鳳廷飛(北齊崔俊)
感荷論報
荷人德曰恩結于心(闕)感戴曰無勞被遇(庾亮)又曰喜荷
交并(簡文書)以其人有恩於已曰某恩之(王覧纂日名餘某某人名)
荷其恩曰某德某(陳餘)謝人留意曰所以垂意甚備(後清河王)
遭大恩曰遭仁逢神(趙壹)又曰某更生之晨(上)受大恩曰
白骨更肉(袁敞)又曰生死而肉骨(左傳)感大恩曰枯稾復産
(前郊祀)不忘恩曰敢忘大惠(左昭)又曰内以書心(趙壹)又曰銘
骨書紳(孫權)又曰刻于心骨(李義山)又曰某常刻著五臟(第五)
(倫)又曰書諸紳帶(上)又曰貫心鏤骨(書集趙林武)又曰銘乎
心脅(皇覧)又曰瞻恩奉德(王僧儒)恩施厚曰慈渥無涯(劉孝標)
又曰肆大惠(左昭七)常思報曰常有狗馬之心(汲黯)常恐報
屈曰永懼不報(陳章)報少曰恩充報屈(上)論報曰效愚報
德(禰衡)又曰撫臆論報(選謝朓)報恩曰報稱恩效(黃香)微報曰
銖兩之報(晁錯)報曰非璅弱所能陳報(梁陸)報恩曰非某
生死所能報塞(張奐)慚無報曰慚無報效之義(後南匃奴)報人
曰以報恩施(上)不忘報曰恩忠報(上)感戴曰受恩過量
(蜀嚴顔)感且愧曰腆懵交顔(沈約)
胷腹誠懇
慰胷腹曰副是要腹(光武十王)盡至誠曰剖忠赤(致理書)又曰
眷眷之欵貫(洛神賦)又曰極毣毣之恩(鮑音)又曰悾悾惟情
(劉瑜)面言誠懇曰口逹至誠(夢得)又曰口陳肝膽(上)貢聞事
曰以底裏上露(上)又曰冒昧自陳(蔡邕)又曰冒顔以聞(曹植)
又曰陳詞(楚詞屈平)得盡所懷曰得空胷腹(馬援)道胷腹誠曰
直舉胷情(選五)叙誠懇曰不勝慺慺(吳質)又曰不任肝膽
之切(選江淹)又曰不任丹慊之至(任彦升)又曰丹欵(上)蒙想
亮曰丹慊獲申(上)舊所懷曰宿心素志(上)稱人至誠曰
何子之情也(公羊)請密有所言曰請辟人賜間(袁盎)不相疑
曰長無纖芥(竇融)胷腹無縈曰中心泊如也(揚雄)盡誠曰輸
寫肝膽(蔡邕)又曰空臆盡言(韋表微)中隕穫曰心灼爍(平子)叙
懷曰叙腹心之願(書集高義方)盡誠來曰以情相歸(後張奐)申
所懷曰抒情素(王子淵)稱人素懷曰明明之素(吳錄孫策)又曰
陳露肝膈(吳周魴)啟白煩複曰啟事蒸仍(上)久懷人曰饑
渴歴時(蜀杜襲)叙意曰有負懇欵(下賢)指事取信曰此赤情
之明騐(袁紹書)願白事曰請謁吏情(戰國)盡白之曰故具有
白(晉傅咸)兩意未决曰情交戾(歐陽詹)矜惕之狀曰螴蜳(外傳)
誠訴曰告之情(左昭四)所願曰云云則某有大願矣(昭七)又
曰願之久矣(左昭)又曰此某之上願(荆軻)
祝延善禱
祝人將愛曰願自寵珍(劉公幹)又曰強餐食(張湯)又曰養
志和神(班固)又曰行矣強飯勉之(前衛后)又曰和神飬素(逸少)
(月儀書)又曰慎疾自愛(思王)又曰願保金石軀(選二十)又曰行
矣自愛(選二十二)又曰行矣保嘉福(選十四)又曰導飬(飬生論)又
曰飬溉(陶弘景書)又曰嗇神飬和(趙咨)又曰將氣飬和(風土紀)又
曰寳精神(後東平王)又曰加飡飯(選詩)又曰願怡神無事(李書)又
曰存神飬和(臺佟)又曰存精神(公孫弘)又曰輔助醫藥以自
持(上)又曰嗇神飬和(周磐)又曰為國自重(蜀許靖)又曰為民
自愛(上)又曰厚自珍愛(陸景書)又曰善保嘉猷(任昉代人)又曰
願愛玉體(周弘譲書)又曰尊生又曰衛生(莊子譲王)祝人飬和曰
逢迎太和(馬融)禱人受福曰受夀永多(楚篇大問)又曰函蒙祉
福(前禮樂)又曰吉祥止止(莊子)又曰祉祚流衍(馮異)又曰寵禄
來格(陸士衡)又曰有浩大之福(隗囂)又曰龐褫(平子)祝禱盡心
曰精誠懇到(諒輔)又曰心禱口祝(義山)祝南人曰兼味以禦
祲(夢得)祝有任守人曰強食慎職(翟方進)别而祝曰加餐寓
書(權文公)祝勿相忘曰時希逮憶(陸景書)願人延年曰飲酒
酹地皆祝延之(前傳昭儀祝讀如呪)
冀望指凖
冀人斷絶曰了語(殷仲堪)可指望曰可日月冀(趙充國)又曰
日月以數(皇甫湜)又曰日月以冀(左)其人逹曰為交游光
寵(司馬子長)尚在遠曰未可旦夕望也(魏元忠)幾乎得曰危得
之(前惠)指凖享禄賜曰緩帶(穀梁)冀照察曰仰惟某少垂明
目(子長)又曰唯某裁哀省察(後南匃奴)又曰可留足下神慮(蔡邕)
又曰庶諒窮欵(任昉)冀其勿許曰幸勿為過(子長)冀其均平
曰惟某垂鳲鳩之平(袁紹)冀其緩相督曰願寬假轡&KR0034;(後虞)
(詡)過望曰貪覬(後盧芳)
慚悚羞愧
慙悚曰内負外恧(叔夜)又曰汗顔(韓子)又曰難為顔(馬援)又曰
愧生于中(退之)又曰(良)難為心(庾闡)又曰慚愧山積(江表傳)又
曰心顔無措(任昉)又曰靡所措情(漢晉春秋袁紹書)又曰若集水
火(魏武元)又曰赧然汗下(劉禹錫)又曰如蹈春凌(孫樵)又曰退
增汗懾(退之)又曰冒愧逞顔(張平子)大羞愧曰慚于衣冠(書集)
(谷子雲)又曰以生為慙(劉禹錫)又曰恨無穴可入(李翺)大愧曰
五情愧赧(曹植)又曰如鞭笞宫割之任躬(李翺)又曰情若灰
土(王敦上惶愧足懵)又曰如恥面黥(沈亞之)又曰無顔於世(范叔)又
曰負負無可言者(後張步)愧聳曰愧艴(唐李崇諾)又曰靦然(國語)
恐聳曰不寒而慄(史楊惲)憂愧曰憂愧若厲(選陸機)恐悚曰
誠增悚讋(梁元帝啟)頭愧不舉曰頭搶地(司馬遷)愧人曰愧折
之(馬援)冀恕過失曰以釋遥悚(趙)不自安曰自令身無處
所(楊惲)慚而退曰慙懅而還(王文)世俗小恥曰世俗咫尺之
羞(馬融)輕憤曰一慚之不忍(左昭七)慚且懼曰靦懼失容(夢得)
愧色曰有深愧之色(列子)自致其愧曰日怙伊愧(陸機)慚謝
人曰㥏墨而謝(左思魏都)己為而愧曰追用悚息(周家)
恕察推讓
恕察曰豈弟之宥(選十九)又曰寬饒之惠(寇榮)又曰厚貸(唐盧)
(藏器)又曰慈照(梁元帝表)又曰矜宥(劉)又曰原恕(書集應休璉)又曰
容貸(後史弼)又曰照恕(前書)又曰明恕(魏略)又曰見寬(嵇康)又曰
降恕(李膺)又曰原察(趙壹)又曰油貸(唐穆寕)又曰大貸(漢四十)又
曰善貸(王僧孺書)又曰横貸(上)蒙寬恕曰蒙曠盪(選十九)又曰
開寬裕之懷(北王孝集)又曰蒙觀過之貸(臧洪)又曰蒙昭信(魏略)
(二公奏)冀寬恕曰良務寬大(退之)又曰寬忍以貰之(前思王)相
察曰鍳照(郅惲)又曰降監(傅季友)求照察曰照其懸遲(趙壹)不
敢當曰豈某所能克堪(竇融)又曰豈某所能堪副(蔡邕)人忘
懷開恕曰蕩蕩之德(谷永)冀恕察曰願某留意幸察(相如)又
曰仁篤昭其辛苦(後)又曰察其悾欵(晉傅咸)又曰垂清
察(會掎邵氏家傳)又曰忖覧(歐陽詹)不謝所受曰不肯謁(後吳良)避
事曰偷懦轉脱(荀子)避吏語曰有幽憂之病(莊子)冀相恕曰
少垂忠恕之情(上)又曰宜裁恕貧宥(張酺)恕其過曰除解
&KR0034;責(吳書張淵表)優容之曰下借(後李充下音假)
書叙指南卷十
