刻西亰雜記序
西京雜記以記漢故事名本叙謂是
劉歆所編錄歆多聞慱綜故所述經
竒今關中固漢西亰也鴻人達士慕
漢之盛弔古登高往往漢陵谷之變
遷傷文獻之闕絶或得斷碑残礎片
蕳隻字云是漢者即欣睹徤羡如獲
珙壁目且亟為表識恐復湮滅好古
之信也乃若此書所存言宫室苑囿
輿服典章高文竒技瑰行偉才以及
幽鄙而不涉滛怪爛然如漢之所&KR4085;
觀實盛稱長安之舊制矣故未央昆
眀上林之記詳於郡史卿雲辭賦之
心閎扵本傳文木等八賦雅麗獨陳
雨雹對一篇天人茂著餘如此類徧
難&KR0662;敷然以之考古豈不炯覧巨麗
㦲緣其書罕傳故關中稱多古圖籍
亦獨闕之余携有舊本在巾笥中會
左使百川張公下車宣條敦修古藝
憲之事余因出其書商之遂命工鋟
梓置省閣中以存舊而廣傳不知好
古者視之果何如也嘉靖壬子夏四
月上日河汾孔天胤識
