欽定授時通考卷八
土宜
方輿圖說
方輿總圖說直隸圖說
盛京圖說江南圖說
江西圖說浙江圖說
福建圖說湖北圖說
湖南圖說河南圖說
山東圖說山西圖說
西安圖說甘肅圖說
四川圖說廣東圖說
廣西圖說雲南圖說
貴州圖說
文獻通考昔堯時禹别九州至舜分為十二州周職方
復分為九州而又與禹異漢承秦分天下為郡國而復
以十三州統之晉時分州為十九自晉以後為州罙多
所統罙狹且建治之地亦不一所南北分裂之後務為
夸大僑置諸州離析磔裂循名失實而禹跡之九州罙
不復可考矣夾漈鄭氏曰州縣之設有時而更山川之
形千古不易故禹貢分州必以山川定疆界使兖州可
移而濟河之兖州不可移梁州可遷而華陽黑水之梁
州不可遷故禹貢為萬世不易之書後之作史者主於
郡縣故州縣移易其書遂廢矣善哉言也
分野考順天府古幽州尾箕分野永平府古幽州尾分
野保定府古幽州尾箕分野易州古幽州尾箕分野河
間府古幽州尾箕分野天津府古幽州尾箕分野正定
府古冀州昴畢分野冀州古冀州昴畢分野趙州古冀
州昴畢分野深州古冀州昴畢分野定州古冀州昴畢
分野順德府古冀州昴分野廣平府古冀州昴分野大
名府古冀兖二州室壁分野宣化府古幽州
一統志地勢寬厚關塞險固總握中原之夷曠者莫過
燕薊雖云長安有崤函之固洛邑為天下之中要之帝
王都會億萬年悠久之業莫燕薊若矣
又水有九河滄溟之雄山有太行居庸之固玉泉之流
經緯乎禁籞之中碣石之壯盤踞乎畿甸之内故其風
氣之清淑山川之壯觀誠有以卓冠四方為萬國之都
會
分野考奉天府古冀青二州箕尾分野錦州府古冀青
二州箕尾分野
一統志滄海朝宗白山拱峙渾河遼水遶帶西南黑水
混同襟環東北控制諸邦跨馭六合允
帝業之根本洵留守之雄都也
又西接畿輔東控朝鮮瀕瀛海以帶龍江俯登萊而通
朔漠此其大勢然也司民牧者兩郡攸分統軍政者三
鎮是賴既星羅以碁布因畫井以分疆念
王業之所基苞桑培及于萬世知邊防之為重屏翰永拱
于
神京矣
分野考江寧府古揚州斗分野蘇州府古揚州斗分野
太倉州古揚州斗分野松江府古揚州斗分野常州府
古揚州斗分野鎮江府古揚州斗分野淮安府古揚州
斗分野海州古徐州奎婁分野揚州府古揚州斗分野
通州古揚州斗分野徐州府古豫州房心分野安慶府
古揚州斗分野徽州府古揚州斗分野寧國府古揚州
斗分野池州府古揚州斗分野太平府古揚州斗分野
廬州府古揚州斗分野六安州古揚州斗分野鳳陽府
古揚州斗分野泗州古徐州斗分野潁州府古豫州房
心分野和州古揚州斗分野滁州古揚州斗分野廣德
州古揚州斗分野
江南通志鍾茅八公天柱九華黃塗潜霍山之作鎮而
著名者不可勝數黃河江淮運河三江泗海穎睢淝滁
水之經行而浸衍者不可勝數藪則震澤巢湖洮湖關
則東關清流二峴名都雄鎮襟帶江淮
分野考南昌府古揚州斗分野饒州府古揚州斗分野
廣信府古揚州斗分野南康府古揚州斗分野九江府
古揚州斗牛分野建昌府古揚州斗分野撫州府古揚
州斗分野臨江府古揚州斗分野吉安府古荆揚二州
斗分野瑞州府古揚州斗分野袁州府古揚州斗分野
贑州府古揚州斗分野南安府古揚州斗分野
一統志東接閩浙西連荆蜀北踰淮汴以達于京師據
嶺海之全斥交廣之境提封數千里此江右之大較也
分野考杭州府古揚州斗分野嘉興府古揚州斗分野
湖州府古揚州斗牛分野寧波府古揚州牛女分野紹
興府古揚州牛女分野台州府古揚州牛女分野金華
府古揚州牛女分野衢州府古揚州牛女分野嚴州府
古揚州牛女分野温州府古揚州斗牛女分野處州府
古揚州斗分野
一統志崇山巨嶺所在限隔然嘉湖二郡實與江淮相
表裏嚴衢二郡實與徽饒為鄰郊左接信都右連閩關
大海東蟠繞出淮揚之域四通八達之區也
又山川秀發風土清佳民人視為樂郊遊客引為福地
東晉以后風流掩映粤自有宋建都臨安景物之嘉甲
於南服士大夫類能形諸歌咏盖越中之風致至是而
極盛矣
分野考福州府古揚州牛女分野泉州府古揚州牛女
分野建寧府古揚州牛女分野延平府古揚州牛女分
野汀州府古揚州牛女分野興化府古揚州牛女分野
邵武府古揚州牛女分野漳州府古揚州牛女分野福
寧府古揚州牛女分野永春州古揚州牛女分野龍巖
州古揚州牛女分野臺灣府古海外地牛女分野
福建通志閩地幅&KR0695;廣輪之數計四千餘里控豫引閩
互為唇齒福泉四郡則襟帶大海長溪汀邵諸處綿亘
崇岡建劍則溪灘互相環抱實為兩浙之鎖鑰區分障
扼繡錯綺分以云形勢可謂備矣
分野考武昌府古荆州翼軫分野漢陽府古荆州翼軫
分野安陸府古荆州翼軫分野襄陽府古荆豫二州翼
軫分野勛陽府古荆豫二州翼軫分野德安府古荆州
翼軫分野黃州府古荆州翼軫分野荆州府古荆州翼
軫分野宜昌府古荆州翼軫分野施南府古荆梁二州
翼分野
一統志荆于九州之土最稱閎衍迴絡衡貫神禹之跡
遍焉
分野考長沙府古荆州翼軫分野岳州府古荆州翼軫
分野澧州古荆州翼軫分野寳慶府古荆州翼軫分野
衡州府古荆州翼軫分野桂陽州古荆州翼軫分野常
德府古荆州翼軫分野辰州府古荆州翼軫分野沅州
府古荆州翼軫分野永州府古荆州翼軫分野靖州古
荆州軫分野郴州古荆州翼軫分野永順府古荆州翼
軫分野
廣輿記湖廣大江中貫五溪外錯衡岳為鎮洞庭雲夢
為池此形勢之大槩也辰沅南蔽滇黔郴永上連兩粤
地之四通五達莫楚若矣
分野考開封府古兖豫二州角亢分野陳州府古兖豫
二州角亢分野許州府古兖豫二州角亢分野歸德府
古兖豫二州角亢分野彰德府古冀州室壁分野衛輝
府古冀州室壁分野懷慶府古冀州覃懷地室壁分野
河南府古豫州柳分野陜州古豫州柳分野南陽府古
豫州張分野汝寧府古豫州角亢氐分野光州古豫州
角亢氐分野汝州古豫州張分野
一統志東連淮魯西接秦晉南絡荆襄北拱燕趙伊洛
蟠乎地府河南比乎秦關大河蜿蜒嵩高聳峙鎖天
之中區控地之四鄙居南北要衛綿亘數千餘里實
為九州咽喉
分野考濟南府古青州危分野泰安府古青州危分野
武定府古青州危分野兖州府古徐兖二州奎婁分野
沂州府古徐兖二州奎婁分野曹州府古徐兖二州奎
婁分野東昌府古兖州危室分野青州府古青州虚危
分野登州府古青州危分野萊州府古青州危分野安
東衛古徐州奎婁分野
山東通志南連清濟北接滄瀛右控平原左環渤海所
以屏藩畿甸權衡南北也襟帶齊河控援魏博舟車
四達迄為要津
分野考太原府古冀州參井分野平定州古冀州參井
分野忻州古冀州參井分野代州古冀州參井分野保
德州古冀州參井分野平陽府古冀州觜參分野蒲州
府古冀州觜參分野解州古冀州觜參分野絳州古冀
州觜參分野吉州古冀州觜參分野隰州古冀州觜參
分野潞安府古冀州參井分野汾州府古冀州參分野
沁州古冀州參分野澤州府古冀州觜參分野遼州古
冀州參井分野大同府古冀州昴畢分野寧武府古冀
州昴畢分野朔平府古冀昴畢分野
一統志左有恒山之險右有大河之固襟四塞之要
衝控五原之都邑土瘠民貧勤儉朴質憂深思遠有
堯之遺風人物殷阜不甚機巧然頗勁悍習於戎馬
前代以來亦多文雅之士
分野考西安府古雍州井鬼分野商州古雍州井鬼分
野同州府古雍州井鬼分野乾州古雍州井鬼分野邠
州古雍州井鬼分野鳳翔府古雍州井鬼分野漢中府
古雍梁二州井鬼翼軫分野興安州古雍梁二州井鬼
翼軫分野延安府古雍州井鬼分野鄜州古雍州井鬼
分野綏德府古雍州井鬼分野榆林府古戎狄地
一統志關中形勝西自崑崙發脉落于三輔長河自西
北而南華嶽自西而東會于潼關關鎖之密天下莫並
分野考蘭州府古雍州西羌地平涼府古雍州井鬼分
野鞏昌府古雍州井鬼分野階州古雍梁二州井鬼翼
軫分野秦州古雍州井鬼分野臨洮府古雍州井鬼分
野慶陽府古雍州井鬼分野寧夏府古雍州井鬼分野
西寧府古雍州井鬼分野涼州府古雍州井鬼分野甘
州府古雍州井鬼分野肅州古雍州井鬼分野安西古
雍州西羌地靖逆衛古雍州西羌地洮州衛古雍州井
鬼分野
廣輿記慶陽平凉近邊臨洮鞏昌鄰接羌番洮岷西寧
地入西羌甘凉以西暨肅州籍為内地藩蔽猶榆林之
蔽延安花馬池之蔽慶陽固原之蔽平涼莊浪之蔽臨
洮岷文之蔽鞏昌焉爾
分野考成都府古梁州井鬼分野資州古梁州井鬼分
野綿州古梁州井鬼分野茂州古梁州井鬼分野寧遠
府古梁州井鬼分野保寧府古梁州井鬼分野順慶府
古梁州參井分野叙州府古梁州井鬼分野重慶府古
梁州井鬼分野酉陽州古梁州井鬼分野忠州古梁州
井鬼分野䕫州府古荆梁二州翼軫分野達州古荆梁
二州翼軫分州龍安府古梁州井鬼分野潼川府古梁
州井鬼分野眉州古梁州井鬼分野嘉定府古梁州井
鬼分野卬州古梁州井鬼分野瀘州古梁州井鬼分野
雅州府古梁州井鬼分野越雋衛古梁州井鬼分野
一統志褒斜為前門熊耳為后戶緣以劍閣阻以石門
東連荆楚北接秦隴南撫蠻部西控吐蕃屹然天府也
分野考廣州府古揚州南境牛女分野連州古揚州牛
女分野韶州府古揚州牛女分野南雄府古揚州牛女
分野惠州府古揚州牛女分野潮州府古揚州牛女分
野嘉應州古揚州牛女分野肇慶府古揚州南境牛女
分野高州府古南越地牛女分野廉州府古南越地翼
軫分野雷州府古百粤地牛女分野瓊州府古百粤地
牛女分野羅定州古揚州南境牛女分野
一統志大庾聳其巔漲海浸其趾羅浮為其鎮諸山羅
列若兒孫焉諸水環繞若襟帶焉洋洋乎南天之巨鎮
也
分野考桂林府古荊州翼軫分野柳州府古百粤地翼
軫分野慶遠府古百粤地翼軫分野思恩府古百粤地
泗城府古百粤地西隆州古蠻夷地平樂府古荆州翼
軫分野梧州府古荆州牛女分野欝林州古百粤地翼
軫分野潯州府古百粤地翼軫分野南寧府古揚州西
南境翼軫分野太平府古南粤地思明府古百粤地鎮
安府古百粤地
廣西通志東錯廣東西際滇黔南界交趾北連永寳幅
&KR0695;之廣輪延袤數千里萬山戟立三江帶盤允為中土
之屏障
分野考雲南府古梁州井鬼分野大理府古梁州井鬼
分野臨安府古梁州井鬼分野楚雄府古梁州井鬼分
野&KR0697;江府古梁州井鬼分野景東府古柘南地廣南府
宋名特磨道廣西府古梁州界順寧府本蒲蠻之地曲
靖府古梁州井鬼分野姚安府本滇國地鶴慶府東漢
屬永昌郡武定府古梁州井鬼分野麗江府古梁州井
鬼分野元江府古西南夷極邊之地普洱府古西南夷
極邊地蒙化府漢為益州郡地永昌府古梁州西南徼
外之地古哀牢國永北府古白國地開化府漢為句町
國邊地東川軍民府古梁州參分野威遠府唐南詔銀
生府之地鎮沅府古西南極邊昭通府古西南極邊地
一統志中國地勢起西北會東南獨滇居西南凡大江
南之山多由滇派分論形勢有登高而呼之槩焉
分野考貴陽府古荆梁二州南境參井分野思州府古
黔中地思南府古荆州荒裔鎮遠府古荆州南境石阡
府古荆州南裔銅仁府古荆州南裔星分野黎平府古
荆州荒裔翼軫之餘分野安順府古荒服地南龍府古
梁州井鬼分野都勻府古西南夷地平越府古荆揚南
境大定府古羅甸鬼國遵義府古梁州井鬼分野
一統志居天下之西南東阻五溪西控六詔南連百粤
北踞三巴上則盤江旋繞下則㵲溪順流路繞羊腸
關雄虎踞
欽定授時通考卷八
