中西經星同異考
發凡九則
歷以齊七政也然非先定恒星即七政無從可齊故
曰七政如乘傳恒星其地誌也七政如行棋恒星其
楸局也曰恒者謂其終古不易也曰經者謂其不同
緯星南北行也經亦有恒之義焉是編專以中西兩
家所傳之星數星名考其多寡同異故曰經星
星宫之書自黃帝始重黎羲和之後志天文者紛糅
不一漢張衡云中外之宫常明者百有二十四可名
者三百二十爲星二千五百微星之數蓋萬一千五
百二十至三國時太史令陳卓始列甘石巫咸三家
所著星圖總二百八十三宫一千四百八十四星自
唐以來歷家以儀象考測而宋兩朝志始能言某星
去極若干度入某宿若干度爲說較詳此中國之學
也西儒星學遠有端緒據歷書所譯周赧王丙寅古
地末一測漢永和戊寅多禄某一測明嘉靖乙酉尼
谷老一測萬歷乙酉第谷一測崇禎戊辰湯若望一
測
國朝康熙壬子南懷仁著儀象志又依東行歲差改定
黃經及赤經緯今依南公志表稽其大小分爲六等
一等大星一十有六二等星六十有八三等星二百
有八四等星五百一十有二五等星三百四十有二
六等星七百三十有二總計一千八百七十八星其
微茫小星則不能以數計焉此泰西之學也
(按紀星數太西測算凡可見可状之星一千二十二若微小者或不常見者或䑃黑者不與焉凡四)
(十八像其多寡大小不等在黃道北者二十一像一曰小熊二曰大熊三曰龍四曰皇帝五曰守熊)
(人六曰北冕旒七曰熊人八曰琵琶九曰雁鵝十曰岳母十一曰大將十二曰御車十三曰醫生又)
(曰逐蛇十四曰毒蛇十五曰箭十六曰日鳥十七曰魚將軍十八曰駒十九曰飛馬二十曰公主二)
(十一曰三角形共在北者三百六十星一等三二等十八三等八十四四等一百七十四五等五十)
(八六等十三昏者十在黃道中者十二像一曰白羊二曰金牛三曰雙兄四曰巨蟹五曰獅子六曰)
(列女七曰天秤八曰天蝎九曰人馬十曰磨蝎十一曰寳瓶十二曰雙魚共在中者三百四十六星)
(一等五二等九三等六十四四等一百三十四五等一百零六六等二十九昏者三在黃道南者十)
(五像一曰海獸二曰獵戶三曰天河四曰天鬼五曰大犬六曰小犬七曰船八曰水蛇九曰酒瓶十)
(曰烏鴉十一曰半人牛十二曰豺狼十三曰大臺十四曰南冕十五曰南魚共在南者三百十六星)
(一等七二等十八三等六十四等一百六十八五等五十三六等九昏者一三方共一千二十二星)
(分其大小一等共十五二等共四十五三等共二百零八四等共四百七十四五等共二百十七六)
(等共四十九昏者六十四)
夾漈鄭氏通志天文略言漢晉諸志所載諸星名數
灾祥叢雜難舉惟隋丹元子作步天歌句中有圖言
下見象或豐或約無餘無失今依宋史及文獻通考
於各垣各宿備採以誌之曰古歌
回回歷立成所載有黃道經緯者止二百七十八星
其繪圖者止十七座九十四星亦無赤道經緯西歷
所測恒星黃赤二道經緯度分各各備具其歌相傳
爲利瑪竇所譔謂之經天該與古歌不同而其星體
大小位置以及無名微星亦瞭若指掌大致與恒星
表相爲發明故亦附著古歌之後而别之曰西歌
(按經天該一作經天訣薄子珏撰)
古云北極出地三十六度南極入地三十六度者據
伊洛一方而言也其實中土所見北極高度自二十
四度起至四十二度止則此兩極出入度内諸星即
皆中土所見之星是編諸星凡離南極二十三度以
上者仍錄各宿下以資仰觀蓋滇粤諸方在所必睹
豈可泥前言而盡廢乎至南極諸星雖中土所不見
據泰西氏皆其遊歷所經目睹詳測著有圖象今並
錄之但其歌偶闕因稍據圖表以補之云
(北直順天府經一百三十度少緯四十度大名府經一百二十五度緯三十六度少)
(山東濟南府經一百二十八度太緯三十七度少青州府經一百三十一度少緯三十六度太)
(泰山經一百三十度半緯三十六度度太登州府經一百三十二度緯三十七)
(東平經一百二十八度緯三十六度十二度江南江寕府經一百二十八度緯三)
(揚州府經一百二十九度緯三十三度太浙江杭州府經一百三十一度緯三十度)
(山西太原府經一百二十二度緯三十七度恒山經一百二十五度緯三十九度)
(河南開封府經一百二十四度緯三十四度河南府經一百二十二度緯三十四度)
(嵩山經一百二十一度太緯三十三度二度湖廣武昌府經一百二十四度緯三十)
(洞庭湖經一百二十三度緯二十八度衡山經一百二十三度緯二十六度少)
(江西南昌府經一百二十六度緯二十九度吉安府經一百二十六度緯二十八度)
(鄱陽湖經一百二十七度緯二十九度度福建福州府經一百三十度緯二十六)
(建寕府經一百二十九度緯二十五度三度廣東廣州府經一百二十四度緯二十)
(雷州府經一百二十一度緯二十度半瓊州府經一百二十一度緯十八度)
(庾嶺經一百二十四度緯二十六度十六度廣西桂林府經一百二十一度緯二)
(陜西西安府經一百十八度緯二十五度漢中府經一百十六度太緯三十三度)
(洮州經一百十四度緯三十五度岷州經一百十四度緯三十五度)
(四川成都府經一百十六度緯三十一度貴州貴陽府經一百十九度緯二十五度)
(雲南雲南府經一百十五度緯二十四度)
恒星在天終古不變原亦無名自觀象者欲藉形以
識星因取其與物相似者或一星或數十星分别立
名聯綴成象而中西之同異斯出焉西域星象原與
中國迥别今恒星表所載及經天該猶是中國星名
但位座有無數目多寡稍異耳是編各星下分註兩
行右中左西其中西名數並同者更不贅列其數雖
不同而星名不異者即分註曰西幾星其表内有稱
某星南某星北某星内外東西等字者俱以附近相
從原非本星正數則亦附註曰西外增幾星其古無
而西有者曰古無其西無而古有者曰西無其西圖
雖有而西表則無者曰西表無
古歷皆言堯時冬至日在虚漢唐在斗今在箕此黃
道星有歲差之騐也西歷則謂黃道不動而七政恒
星悉東行則普天經星皆依歲差遷改此各星入宿
古今不同之故然步天歌原為初學仰觀而設故附
近三垣各宿之星連類而及入宿淺深無暇詳求而
亦非其所急也經天該作於利氏初入之時大致亦
以三垣二十八宿為序略同步天然於入宿之經度
有加詳矣而以歲差東行間與今表亦有出入今於
古歌之原入某宿而今實不同者於各星下註明原
屬某宿以便稽考
(按經星之動微渺難窺以全歷推之崇禎癸未上距帝堯甲辰三千九百二十年共差五十八度則)
(以六十八年零七月十三日三時差一度二萬五千一百有餘年共差三百六十五度有竒為一周)
(天游子六曰崇禎癸未上距帝嚳甲子四千零二十年止差五十七度約一歲差一分少九秒七十)
(年零六月差一度二萬五千七百三十五年差一周天)
合而觀之中與西異中與中亦自有異西與中異西
與西亦自有異或詳於志或列於表或載於圖或著
於歌著撰之人不一占測之時各殊天度既有歲差
步筭且多新智執古以疑今已為膠柱尊西而廢古
亦昩源流今以兩說並存標其同異庶令仰觀者有
所依據則專家之業以參互而愈明於學歷者不無
小補云爾康熙己巳夏五月宣城後學梅文鼏謹識
中西經星同異考卷上
宣城梅文鼏撰
紫微垣(星序悉依古歌)
帝星(一星)庶子(一星)
太子(一星)后宫(一星)
天樞(一星名北極外增一星西一)四輔(四星增一星西外)
天一(一星)太乙(一星)
左樞(一星)上宰(一星星西三)
少宰(一星星西二)上輔(一星上弼西名)
少輔(一星少弼二星外增二星西名)上衛(一星)
少衛(一星增一星西外)少丞(一星少丞八以上左垣西作)
右樞(一星)少尉(一星增一星西外)
上輔(一星)少輔(一星增一星亦名隂德西外)
上衛(一星增三星西外)少衛(一星少衛六外增二星西作)
上丞(一星上丞七以上右垣西作)贊府(一星西無)
隂德(二星星其一增少輔星西一)尚書(五星)
女史(一星)柱史(一星)
御女(四星西無)天柱(五星西無)
太理(二星西無)勾陳(六星一星外增三星西十)
六甲(六星星西一)天皇大帝(一星)
五帝内座(五星西無)華蓋(九星星西四)
杠(七星西無)傳舍(九星星西八)
内階(六星)天厨(六星星外增二星西五)
八糓(八星一星西十)天棓(五星星外增二星西七)
天床(六星西無)内厨(二星西無)
文昌(六星增一星西外)三師(三星增三星西外)
太尊(一星增一星屬太微西外)天牢(六星星屬太微西一)
太陽守(一星太微西屬)四勢(四星西無)
相(一星增二星屬太微西外)三公(三星增一星西外)
玄戈(一星星外增二星屬亢西三)天理(四星)
輔星(一星星西三)天樞(一星增一星即文昌八西外)
天璇(一星)天璣(一星)
天權(一星增一星西外)玉衡(一星)
闓陽(一星開陽西名)搖光(一星七星為北斗以上)
天槍(三星增二星西外)客星(古無星萬歷癸酉始見西一)
近黃極六(古無星西一)
古歌曰
中元北極紫微宫北極五星在其中
大帝之坐第二珠第三之星庶子居
第一號曰皇太子四為后宫五天樞
左右四星是四輔天乙太乙當門路
左樞右樞夾南門兩面營衛一十五
上宰少尉兩相對少宰上輔次少輔
上衛少尉次上丞後門東邊大贊府
門西喚作一少丞以次却向門前數
隂德門裏兩黃聚尚書以次其居五
女史柱史各一戶御女四星五天柱
大理兩星隂德邊勾陳尾指北極顚
勾陳六星六甲前天皇獨在勾陳裏
五帝内座後門是華蓋并杠十六星
杠作柄象蓋傘形蓋上連連九個明
名曰傳舍如連丁垣外左右各六珠
右是内階左天厨階前八星名八糓
厨下五個天棓宿天牀六星左樞在
内厨兩星右樞對文昌斗上半月形
希疎分明六個星文昌之下曰三師
大尊只向三師明天牢六星太尊邊
太陽之守四勢前一個宰相太陽側
更有三公相西偏即是玄戈一星圓
天理四星斗裏暗輔星近著闓陽淡
北斗之星七宿明第一主帝名樞精
第二第三璇璣是第四名權第五衡
闓陽搖光六七名搖光左三天槍星
西歌曰
垣高先論極出地北向須尋不動處
欲知眞極無本星列宿皆旋斯獨異
近極小星強名極后宫庶子遙相類
帝星最明太子次連極五星作斜勢
帝下隂德横兩烏極下四輔承四細
勾陳七星中甚明離極三度認最易
勾陳柄曲勾更曲勾内微星天皇帝
太子上有無名星下方左樞少宰迎
上宰少弼與上弼少衛上衛連少丞
其中五位皆朗朗上下衛丞弼次明
右邊右樞與左對太乙天乙顯微精
少尉上輔次少輔上衛少衛共上丞
右弼之内五尚書一微一顯三潜形
尚書之後小明二左柱右女皆史稱
上少丞間曰華蓋四黑兩兩遮北門
弼外六星名天棓其曲似斗光頗明
扶筐四星三略暗天厨五星長方形
二巨三小近少弼後有一顆無能名
六星仰承名天鈎迤北第三光獨熒
河中六星名造父三暗三微錯雜陳
三隅纍纍曰王良尖角一珠微遜明
良傍一顆名為策策後八星閣道稱
三暗下連奎宿角二巨三細與策親
附路一顆王良下適當壁宿上端停
王良策星并閣道内有五箇光耀均
五顆四在河虚處一條閣道穿河身
閣道盡處横傳舍六星隱現斜直形
右下七星名北斗天槍三星斗柄親
三公三點與槍類斗柄之傍隱輔星
天理四星斗内隱三師小星少輔隣
文昌六星如半月東角下星光更清
師昌之間名内階六星微茫兩簇分
八糓九星一最著已盡紫微垣内星
太微垣
上相(一星西上相外增一星西名)次相(一星西次相外增一星西名)
次將(一星西次將西名)上將(一星西上將西名)
右執法(一星以上西垣)上將(一星東上將西名)
次將(一星東次將外增二星西名)次相(一星東次相西名)
上相(一星東上相西名)左執法(一星以上東垣)
謁者(一星)三公(三星)
九卿(三星)五諸侯(五星西無)
内屏(四星增四星西外)五帝座(五星)
幸臣(一星)太子(一星)
從官(一星)郎將(一星)
虎賁(一星)常陳(七星星外增二星西一)
郎位(十五星西十星)明堂(三星增一星西外)
靈臺(三星星外增四星西四)少微(四星增一星西外)
長垣(四星)上台(二星增一星一屬張西外)
中台(二星增六星屬張西外)下台(二星張西屬)
古歌曰
上元天廷太微宫昭昭列象布蒼穹
端門只是門之中左右執法門西東
門左皂衣一謁者以次即是烏三公
三黑九卿公背傍五黑諸侯卿後行
四箇門西曰内屏五帝内坐於中正
幸臣太子并從官烏列帝後從東定
郎將虎賁分左右常陳郎位居其後
常陳七星不相誤郎位陳東一十五
兩面宫垣十星布左右執法是其數
宫外明堂布政宫三箇靈臺候雲雨
少微四星西北隅長垣雙雙微西居
北門西外接三台與垣相對無兵災
西歌曰
北斗四星南向軫翼軫之北太微垣
垣中最巨五帝座帝傍小星四點攢
座前四黑内屏遶座後三小横斜安
正中稍明為太子右後幸臣左從官
謁者一黑在屏左九卿三點三公三
座隅數點名郎位一簇連輝珠入綿
郎將微星位之左更與周鼎三小連
位上常陳三可見二微在上一巨懸
三公三小與下應相亦同之斗柄前
座北一點太陽守太尊天牢守右邊
左垣執法上次相次上將星五位聫
右垣執法上次將次上相星亦復然
虎賁一星右垣末少微曲四虎西肩
長垣亦四曲且暗上與少微相後先
三點靈臺一稍白正當右將長垣間
右前三小稱明堂左外一小名進賢
靈明之際一珠小微茫可見難名言
天市垣
河中(一星增一星西外)河間(一星)
晉(一星增一星西外)鄭(一星增一星西外)
周(一星增二星西外)秦(一星增四星西外)
巴(一星增二星其一即天乳西外)蜀(一星增三星西外)
梁(一星增一星西外)楚(一星增一星西外)
韓(一星增一星以上右垣西外)魏(一星)
趙(一星)九河(一星)
中山(一星增六星西外)齊(一星)
吴越(一星增六星西外)徐(一星增六星西外)
東海(一星)燕(一星增一星西外)
南海(一星增一星西外)宋(一星增一星以上左垣西外)
市樓(六星星外增一星一名肆樓西二)車肆(二星)
宗正(二星增一星西外)宗人(四星星外增二星西五)
宗星(二星)帛度(二星增二星西外)
屠肆(二星名屠市西一)候(一星星外增二星西二)
帝座(一星)宦者(四星)
列肆(二星)斗(五星)
斛(四星星西六)貫索(九星八星外增十二星西十)
七公(七星增四星西外)天紀(九星增一星西外)
女牀(三星星外增五星西四)
古歌曰
下元一宫名天市兩扇垣墻二十二
當門六角黑市樓門左兩星是車肆
兩箇宗正四宗人宗星一雙亦依次
帛度兩星屠肆前候星還在帝座邊
帝座一星常光明四箇微茫宦者星
以次兩星名列肆斗斛帝前依其次
斗是五星斛是四垣北九箇貫索星
索口横者七公成天紀恰似七公形
數著分明多兩星紀北三星名女床
此座還依織女傍三元之象無相侵
二十八宿隨其隂水火木土并與金
以次别有五行吟
又歌曰
河中河間晉鄭周秦連巴蜀細搜求
十一星屬十一國梁楚韓邦在盡頭
魏趙九河與中山齊越吴徐東海間
燕連南海盡屬宋請君熟記又何難
西歌曰
房心尾箕宿之北天市名垣列兩行
中有明星稱帝座候星一位在其傍
階下四微名宦者宗正雙星俱並光
一顆無名宗之類宗人四小入天横
前左一細名車肆肆樓二小逼河上
後左連二名帛度屠市連珠較帛長
宗星二小在帛左下與東齊相頡頏
列肆二星右垣内斗五斛四皆微茫
左垣之星首稱宋南海與燕為雁行
東海徐州吴越齊中山九河趙魏疆
右垣之星首稱韓楚梁巴蜀秦周鄉
鄭晉河間與河中星體微異光皆揚
右上圍八名貫索索上七公首射芒
左北曲九稱天紀紀上三星號女床
中山之顚名織女一巨二細三隅張
其左四黑是輦道道前四顆漸臺方
中西經星同異考卷上
