數學九章卷三上宋張九韶撰
田域
按此卷以方圓斜直冪積相求即方田少廣勾
股諸法而術中累乘累除錯綜變換與常法迴
然其本則出於立天元一法今擇其難解者
以立天元一法明之皆不攻自破矣
古池推元
問有方中古圓池堙圮北餘一角從外方隔斜至内圓
邊七尺六寸欲就古跡修之欲求圓方方斜各幾何
荅曰池圓徑三丈六尺六寸四百二十九分寸之
四百一十二
方面三丈六尺六寸四百二十九分寸之四
百一十二方斜五丈一尺八寸四百二十
九分寸之四百一十二
術曰以少廣求之投胎術(按即益積之名)入之斜自乘倍之
為實倍斜為益方以半寸為從隅開投胎平方得徑
又為方面以隅併之共為方斜
草曰以斜七十六寸自乘得五千七百七十六倍之
得一萬一千五百五十二寸為實倍斜七十六寸得
一百五十二為益方(按有長方積先求長其長闊較名益方)以半寸為
從隅開平方置實一萬一千五百五十二於上益方
一百五十二於中從隅五分於下於下起步約得百
古池圖乃於實上商置三百寸方
再進為一萬五千二百(按再)
(進者以百乘之也)隅五進為五千
(按隅五分以百再乘得五千)以商隅相
生得一萬五千為正方以
消益方一萬五千二百其
益方餘二百以與商相生
得六百投入實得一萬二
千一百五十二又商隅相
生又得正方一萬五千内消負方二百訖餘一萬四
千八百為從方(按倍正方減益方之數)一退為一千四百八十
以隅再退為五十乃于上商之次續商置六十寸與
隅相生增入正方得一千七百八十乃命續商除實
訖實餘一千四百七十四次以商生隅增又正方為
二千八十方一退為二百八隅再退為五分乃於續
商之次又商置六寸與隅相生增入正方為二百一
十一乃命商除實訖實不盡二百六寸不開為分子
乃以商生隅增入正方又併隅共得二百一十四寸
五分為分母以分母分子求等得五分為等數皆以
五分約其分母分子之數為四百二十九分寸之四
百一千二通命之得池圓徑及方面皆三丈六尺六
寸四百二十九分寸之四百一十二又倍隅斜七尺
六十得一丈五尺二寸併徑三丈六尺六寸共得五
丈一尺八寸四百二十九分寸之四百一十二為方
斜
按此術以立天元一法明之法立天元一為池
徑即方邊自之得一平方為方冪倍之得二平
方為斜冪寄左次倍斜至步加天元一得一百
五十二寸多一元為方斜自之得二萬三千一
百零四寸多三百零四元多一平方亦為斜冪
與左相消雨邊各減一平方得二萬三千一百
零四寸多三百零四元與一平方等寸數為實
元數為較或兩邊各半之得一萬一千五百五
十二寸多一百五十二元多半平方與一平方
等寸數為實元數半方數共為較術中所用蓋
次數也然不如前數之便至開方法即有長方
積有長闊軗帶縱先求長之法也
尖田求積
問有兩尖田一叚其尖長不等兩大斜三十九步兩小
斜二十五步中廣三十步欲知其積幾何
荅曰曰積八百四十步
術曰以少廣求之翻法入之置半廣自乘為半冪與
小斜冪相減相乘為小率以半冪與大斜冪相減相
乘為大率以二率相減餘自乘為實併二率倍之為
從上廉以一為益隅開翻法三乘方得積(一位開盡者不用翻法)
草曰置廣三十步以半之得一十五自乘得二百二
十五為半冪以小斜二十五步自乘得六百二十五
為小斜冪與半冪相減餘四百與半冪二百二十五
相乘得九萬步為小率置大斜三十九步自乘得一
千五百二十一為大斜冪與半冪二百二十五相减
餘一千二百九十六與半冪二百二十五相乘得二
十九萬一千六百為大率以小率九萬減大率餘二
十萬一千六百自乘得四百六億四千二百五十六
萬為實以小率九萬併大率二十九萬一千六百得
三十八萬一千六百倍之得七十六萬三千二百為
從上廉(按從上廉平方和數也)以一為益隅開玲瓏翻法三乘
方步法乃以從廉超一位益隅超三位約商得十今
再超進乃商置百其從上廉為七十六億三千二百
萬其益隅為一億約實置商八百為定商以商生益
隅得八億為益下廉又以商生下廉得六十四億為
益上廉與從上廉七十六億三千二百萬相消從上
廉餘十二億三千二百萬又與商相生得九十八億
五千六百萬為從方又與商相生得七百八十八億
四千八百萬為正積與元實四百六億四千二百五
十六萬相消正積餘三百八十二億五百四十四萬
為正實又以益隅一億與商相生得八億增入益下
廉為一十六億又以益下廉與商相生得一百二十
八億為益上廉乃以益上廉與從上廉一十二億三
千二百萬相消餘一百一十五億六千八百萬為益
上廉又與商相生得九百二十五億四千四百萬為
益方與從方九十八億五千六百萬相消益餘八百
二十六億八千八百萬為益方又以商生益隅一億
得八億增入益下廉得二十四億又以商相生得一
百九十二億入益上廉得三百七億六千八百萬為
益上廉又以商生益隅一億得八億入益下廉得三
十二億畢其益方一退為八十二億六千八百八十
萬益上廉再退得三億七百六十八萬益十廉三退
得三百二十萬益隅四退為一萬畢乃約正實續置
置四十步與益隅一萬相生得四萬入益下廉為三
百二十四萬又與商相生得一千二百九十六萬入
益上廉内為三億二千六十四萬又與商相生得一
十二億八千二百五十六萬入從方内為九十五億
五千一百三十六萬乃命上續商四十除實適盡所
得八百四十步為田積今列求率開方圖於後
按此術以立天元一法明之法立天元一為尖
積即大小兩三角積和自之得一平方為和自乘
以半廣冪減大斜冪與餘積相乘得二十九萬一
千六百步為大三角積自乘以坐廣冪減小斜冪
與餘數相乘得九萬步為小三角積自乘二自乘
數併而倍之内減去和自乘得七十六萬三千二
百步少一平方為較自乘與和自乘再相乘得七
十六萬三千二百平方少一三乘方寄左次以大
小兩三角積相減餘二十萬零一千六百步為和
較相乘數自之得四百零六億四千二百五十六
萬步與左相等則後步數為實前平方數為從上
廉三乘方數即益隅與草中所取之數悉合
又按此苦以小率九萬步開平方得三百步
即小三角積以大率二十九萬一千六百步開平
方得五百四十步即大三角積併之得八百四
十步即尖積其法甚易然必如此費算者殆欲
用立天元一法不求分積即得所問之總積也
正負開三乘方圖
術曰商常為正實常為負從常為正益常
已上係開三乘方翻法圖後篇效此
三斜求積
問沙田一叚有三斜其小斜一十三里中斜一十四里
大斜一十五里里法三百步欲知為田幾何
荅曰田積三百一十五頃
術曰以少廣求之以小斜冪併大斜冪減中斜冪餘
半之自乘于上以小斜冪乘大斜冪減上餘四約之
為實一為從隅開平方得積
草曰以斜一十三里自乘得一百六十九里為小斜
冪以大斜一十五里自乘得二百二十五里為大斜
冪併小斜冪得三百九十四里於上以中斜一十四
里自乘得一百九十六里為中斜冪減上餘一百九
十八里以半之得九十九里自乘得九千八百一里
於上以小斜冪一百六十九乘大斜冪二百二十五
得三萬八千二十五減上餘二萬八千二百二十四
以四約之得七千五十六里為實以為一隅開平方
以隅超步為一百乃於實上商置八十以商生隅得
八百為從方乃命上商除實餘六百五十六又以商
生隅入方得數退一位為一百六十隅退二位為一
乃於實上續商四里生隅入從方内得一百六十四
乃命續商除實適盡所得八十四里為田積其形長
八十四廣一里以里法三百步自乘得九萬步乘八
十四里得七百五十六萬步以畝法二百四十除之
得三萬一千五百畆又以頃法一百畆約之得三百
一十五頃
按此術以立天元一法明之法立天元一為三
角積倍之得二元自之得四平方為中長冪乘
底冪以大斜為底寄之又以小斜冪與大斜冪
相加内減中斜冪得一百九十八里半之得九
十九里為小分底與底相乘長冪自之得九千
八百零一里為小分底冪乘底冪之數又以小
斜冪大斜冪相乘得三萬八千零二十五里為
小分底冪乘底冪中長冪乘底冪各一内減小
分底冪乘底冪之數餘二萬八千二百二十四
里為中長冪乘底冪之數與寄數等兩邊各以
四約之得七千零五十六里與一平方等里數
為實方數即從隅也從二題同此
斜蕩求積
問有蕩一所正北闊一十七里自南尖穿徑中長二十
四里東南斜二十里東北斜一十五里西斜二十六
里欲知畆積幾何
荅曰蕩積一千九百一十一頃六十畆
術曰以少廣求之置中長乘北闊半之為寄以中長
冪減西斜冪餘為實以一為隅開平方得數減北闊
餘自乘併中長冪共為内率以小斜冪併率减中斜
冪餘半之自乘於上以
小斜冪乘率減上餘四
約之為實以一為隅開
平方得數加寄共為蕩
積
草曰以中長二十四里
乘北闊一十七里得四
百八乃半之得二百四里為寄以中長自乘得五百
七十六為長冪以西斜二十六里自乘得六百七十
六為大斜冪以減長冪餘一百里為實開平方得一
十里以減北闊數一十七里餘七里自乘得四十九
里併長冪五百七十六得六百二十五為内率次置
東小斜一十五里自乘得二百二十五為小斜冪又
置東南中斜二十里自乘得四百為中冪却以小斜
冪併率得八百五十以減中冪四百餘四百五十乃
半之得二百二十五自乘得五萬六百二十五里于
上又以小斜冪二百二十五乘率六百二十五得一
十四萬六百二十五減上餘九萬里以四約得二萬
二千五百為實開平方得一百五十併寄二百四里
得三百五十四里為泛以里法三百六十自乘得一
十二萬九千六百步乘泛得四千五百八十七萬八
千四百步以畆法二百四十步約之得一千九百一
十一頃六十畆為蕩積
計地容民
問沙洲一叚形如棹力廣一千九百二十步從三十六
百步大斜二千五百步小斜一千八百二十步以安
集民每戶給一十五畆欲知地積容民幾何
荅曰池積一百四十九頃九十五畆容民九百
九十九戸餘地一十畆
術曰以少廣求之置廣乘長半之為寄以廣冪併從
冪為中冪(按實大斜冪)以小斜冪併中冪減大斜冪(按實中斜)
(冪)餘半之自乘于上以小斜冪棄中冪減上餘以四
約之為實以一為隅開平方得數加寄共為積以每
戶給數除積得容民戸數
草曰置廣一千九百
二十步乘從三千六
百步得六百九十一
萬二千步乃半之得
三百四十五萬六千
步為寄以廣自乘得三百六十八萬六千四百步為
廣冪又以從自乘得一千二百九十六萬步為從冪
併廣冪得一千六百六十四萬六千四百步為中冪
次以小斜一千八百二十步自乘得三百三十一萬
二千四百步為小斜冪又以大斜二千五百步自乘
得六百二十五萬步為大斜冪却以小&KR0008;冪併中冪
得一千九百九十五萬八千八百步以大斜冪減之
餘一千三百七十萬八千八百步乃半之得六百八
十五萬四千四百步自乘得四十六萬九千八百二
十七億九千九百三十六萬步於上次以小斜冪乘
中冪得五十五萬一千三百九十五億三千五百三
十六萬步減上餘八萬一千五百六十七億三千六
百萬為實以四約之得二萬三百九十一億八千四
百萬為實以一為隅開平方得一十四萬二千八百
步併寄三百四十五萬六千步共得三百五十九萬
八千八百步以畆法二百四十步除之得一萬四千
九百九十五畆次以頃法一百畆約之為一百四十
九頃九十五畆為地積又為實以每戶所給一十五
畆為法除實得九百九十九戶不盡一十畆不及一
戸所給數以為餘地一十畆
蕉田求積
問蕉葉田一叚中長五百七十六步中廣三十四步不
知其周求積畆合幾何
荅曰田積四十五畆一角(按六十步為一角蓋四分畆之一也)十一
步六萬三千七十分步之五千二百一十三
術曰以長併廣再自乘又十乘之為實半廣半長各
自乘所得相減餘為從方一為從隅開平方半之得
積
草曰以長五百七十六步併廣三十四步得六百一
十兩度自乘(按即自乘再乘)得二億二千六百九十八萬一
千步進一位即是以十乘之得二十二億六千九百
八十一萬步定得此數以為實置長五百七十六以
半之得二百八十八自乘得八萬二千九百四十四
於上又置廣三十四步以半之得一十七自乘得二
百八十九減上餘八萬二千六百五十五為從方以
一為從隅開平方得二萬一千七百四十二步不盡
一萬四百二十六步以商生隅入方又併隅算共得
一十二萬六千一百四十為母與不盡及開方田積
數皆半之田積定得一萬八百七十一步六萬三千
七十分步之五千二百一十三以畆法二百四十約
之得四十五畆一角一十一步六萬三千七十分步
之五千二百一十三
按此術以長與廣相加自乘再乘又以十乘之
為長方積以半長自乘半廣自乘相減為長闊
較求得闊折半為田積非法也此題中廣甚小
故得數較古法多七百餘較密法少二千七百
餘若設長為七百零七廣為二百九十三亦以
此法求之長廣相加自之再之又十乘之得一
百億為實半長半廣各自之相減得十萬零三
千五百為長闊較求得闊折半得三萬零四百
二十六步餘為田積依密法求之實十四萬四
千九百餘步所差甚遠其術之不合顯然矣蓋
數必三乘而後可以平方求之今再乘之後僅
以十進之宜其不可用也
漂田堆積
問三斜田被水衝去一隅而成四不等直田之狀元中
斜一十六步如多長水直五步如少闊殘小斜一十
三步如弦殘大斜二十步如元中斜之弦横量徑一
十二步如殘田之廣又如元中斜之勾亦是水直之
股欲求元積殘積水積元大斜元中斜二水斜各幾
何
荅曰元積一百三十八步一十一分步之八
水積一十二步一十一分步一八(按應一十三步一十)
(一分步之七)
殘積一百二十六步
元大斜二十九步一十一分步之一
元小斜一十八步一十一分步之一(按應一十一分步之十)
水大斜九步一十一分步之一
水小斜五步一十一分步之一(按應一十一分步之一)
術曰以少廣求之連枝入之又勾股入之置水直減
中斜餘為法以中斜乘大殘為大斜實以法除實得
元大殘以殘大斜減之餘為水大斜以法乘徑又自
之為小斜隅以水直冪併徑冪為弦冪又乘徑冪又
乘中斜冪為小斜實與隅可約約之閉連枝平方得
元小斜以殘小斜減之餘為水小斜以水直乘之為
水實倍水小母為法除之得水積(按此處法疎)以水直併
中斜乘徑為實以二為法除之得殘積以殘積併水
積共為元積分者通之重有者重通之
草曰以水直五減中
斜一十六餘一十一
為法以中斜一十六
乘大殘二十得三百
二十為大斜實以法
除之得二十九步一
十一分步之一為元大斜内減殘大斜二十步餘九
步一十一分步之一為水大斜以法一十一乘徑一
十二(按乘徑可省)得一百三十二自之得一萬七十四百
二十四為小斜隅以水直五自乘得二十五為水直
冪以徑一十二自之得一百四十四為徑冪併水直
冪得一百六十九為弦冪以乘徑冪(按此乘徑冪亦可省蓋以此乘)
(復以此除徒為多筭耳)一百四十四得二萬四千三百三十六於
上又以中斜一十六自乘得二百五十六為中斜冪
以乘上得六百二十三萬一十六為小斜實開平方
與隅求等得一百四十四俱約之實得四萬三千二
百六十四隅得一百二十一開方不盡以連枝術入
之用隅一百二十一乘實四萬三千二百六十四得
五百二十三萬四千九百四十四為定實以一為定
隅開平方得二千二百八十八為實以約隅一百二
十一除之得一十八步不盡一百一十一(按一百一十整)與
法一百二十一俱以一十一約之得一十一分步之
十為元小斜減殘小斜一十三步餘五步一十一分
步之一(按十訛一故下數誤)為水小斜通步内子得五十六以
水直五步乘之得二百八十為水實倍水小母一十
一得二十二為法除之得一十二步不盡一十六與
法俱以二約之為一十二步一十一分步之八(按應一十)
(二步一十一分步之七)水積置中斜一十六併水直五得二十
一乘徑一十二得二百五十二以半之得一百二十
六為殘積以水併積共得一百三十八步一十一分
步之八為元積(按應一百三十九步一十一分步之七)
數學九章卷三上
數學九章卷三下宋秦九韶撰
田域
環田三積
問環田大小圓田共三段環田外周三十步虛徑八步
大圓田徑一十步小圓田周三十步欲知三田積及
環田周通實徑大圓周小圓徑各幾何
答曰環田積二十步二百三十六萬二千二百五
十六分步之一百二十九萬八千二十五
通徑九步一十九分步之九實徑一步一
十九分步之九内周二十五步一十七分
步之五
大圓田積七十九步五十三分步之三周
三十一步二十一分步之十三
小圓田積七十一步二百八十六分步之四
十三徑九步一十九分步之九
術曰以方田及少廣率變求之各置圓環徑自乘為
冪進位為實以一為隅開平方得周各置環圓周自
乘為冪退位為實以一為隅開平方得徑以周冪或
徑冪乘各實以一十六約之為實以一為隅開平方
得圓積置環周冪乘徑實十六約之為大率置虚徑
冪乘内周實十六約之為小率以二率相減之餘以
自乘為實併二率倍之為從上廉一為益隅開三乘
方得環積置環周自乘退位為實一為隅開平方得
通徑以虚徑減通徑餘為實徑其有開不盡者約而
命之
草曰置大圓徑一十步自乘得一百為徑冪進位得
一千為實以一為隅開平方得三十一步不盡三十
九為分子乃以隅生方又益隅共得六十三為分母
以分子與母求等得三俱以三約之母子得二十一
分步之一十三為大圓周三十一步二十一分步之
一十三次以徑冪一百乘前實一千得一十萬以十
六約之得六千二百五十為實以一為隅開平方得
七十九步不盡九為分子乃以隅生方又增隅得一
百五十九為分母以分子母求等得三俱以三約母
子得五十三分步之三為大圓積七十九步五十三
分步之三次置小圓田周三十步自乘得九百為周
冪退位得九十為徑實以一為隅開平方得九步不
盡九以隅生方又益隅得一十九步之九為小圓徑
九步一十九分步之九次以周冪九百乘前實九十
得八萬一千以十六約之得五千六十二步五分為
實以一為隅開平方得七十一步有不盡數二十一
步五分為子以隅生方又益隅得一百四十三為分
母以分子母求等得五分俱約之得二百八十六分
步之四十三為積次置環田周三十步自乘得九百
為周冪退位得九十為實以一為隅開平方得九步
不盡九為分子以隅生方併隅得一十九為分母直
命之為環田通徑九步一十九分步之九次以環周
冪九百乘環實九十得八萬一千以十六約之得五
千六十二步五分為大率次置環田虛徑八步自乘
得六十四為虛冪進位得六百四十為實以一為隅
開平方得二十五步不盡一十五為分子以隅生方
又併隅得五十一為分母與子求等得三俱約之得
一十七分步之五為環田内周二十五步一十七分
步之五次以虛冪六十四乘周實六百四十得四萬
九百六十以十六約之得二千五百六十為小率以
小率減大率餘二千五百二步五分自乘得六百二
十六萬二千五百六步二分五釐為實以大小二率
併之得七千六百二十二步五分倍之得一萬五千
二百四十五為從上廉以一為益隅開玲瓏三乘方
得二十步不盡三十二萬四千五百六步二分五釐
為分子續商無數乃以益隅一益下廉八十併之得
八十一為減母次以從上廉一萬二千八百四十五
併從方五十七萬七千八百得五十九萬六百四十
五以母八十一減之餘五十九萬五百六十四為分
母以分子求等得二分五釐俱約之得二百三十六
萬二千二百五十六分步之一百二十九萬八千二
十五為環田積二十步二百三十六萬二千二百五
十六分步之一百二十九萬八千二十五次置環田
通徑九步一十九分步之九以虚徑八步減之餘一
步一十九分步之九為環田實徑合問
按周徑相求以進位退位為實者蓋以徑一周
三有竒徑一自之仍得一周自之略與十等故
徑冪升一位為周冪周冪降一位為徑冪以省
算亦法之巧者其徑求周較密率約大一百五
十七分之一周求徑約小一百五十九分之一
然較古率則已密矣其周冪徑冪相乘十六約
之開平方得圓積者蓋周徑相乘四歸得圓積
徑自乘為方積故四歸亦展為自乘十六之數
約之得四分徑之冪乘周冪之數故開方得圓
積至求環積與前求尖田積同但彼立天元一
為兩積之和此立天元一為兩積之較耳其式
如左
法立天元一為環田積即内外兩圓積之較自
之得一平方為較自乘以大小率(即二圓積各自乘)併而
倍之得一萬五千二百四十五步内減較自乘得
一萬五千二百四十五步少一平方為和自乘與
較自乘再相乘得一萬五千二百四十五平方少
一三乘方寄之次以大小率相減餘二千五百零
二步五分為和較相乘再自之得六百二十六萬
二千五百零六步二分五釐與寄數等即為實寄
數内平方數即從上廉三乘方數即益隅
此圖照問列位以後照草運算
乃先置次大徑以上副自乘得中以中進位為次
實以一為下隅
凡九變至此得大圓徑次求大圓積
上副自乘得中以次約之得下為實
凡十一變至此得大圓積次求小圓徑
一十一變得小圓積次求環田通徑當求環田
通徑蓋環田之外周三十步與小圓田外周同
則不遇與前七變諸圖一理兹不復繁乃求實
徑
凡九變得環田内周次求環積
開三乘方凡二十變至此得環田積數
求實徑但以虚徑减通徑餘一步一十九分步之九
為環田實徑
均分梯田
問戶業田一段若梯之狀南廣小三十四步北廣大五
十二步正長一百五十步合係兄弟三人均分其田
邊道各欲出入其地形難分經官乞分南甲乙北内
欲知其田共積各人合得田數及各段正長大小廣
幾何
答曰田共積二十六畆二百一十步
甲得八畆三角五十步小廣三十四步係
元南廣大廣四十步五萬八千七百九分
步之五萬二千二百八十四大約百分步之
八十九正長五十七步二千四十五分步
之百五十三大約一百分步之四十一分
乙得八畆三角五十步小廣同甲大廣
大廣四十六步八萬四千八百二十六億
八千九百五十七萬二千六百五十一分步
之六萬五千八百七十四億五千四百八十
二萬五千二百八十三計大率約百分步之
七十七分半強正長四十九步四億一千
二百四十萬六千二百九分步之二千二十
七萬六千三百一十九大約百分步之四分
九釐
丙得八畆三角五十步小廣同乙大廣
大廣五十二步係元北廣正長四十三步
八千四百三十三億七千九十萬一千九百
五分步之四千四百八十八億八千六百二
萬九千四十六大約百分步之五十三分強
術曰以少廣及從法求之併兩廣乘長得數以分田
人數約之為通率半之為各積以長乘各積為共實
以長乘南廣為甲從方二廣差半之為共隅開連枝
平方得甲截長以甲長除通率得數減小廣餘為甲
廣即為乙小廣以元長乘乙小廣為乙從方置共隅
共實開連枝平方得乙截長以乙長除通率得數減
乙小廣餘為乙大廣即為丙小廣倂甲乙長減元長
餘為丙長以元大廣為丙大廣各有分者通之
草曰置小廣三十四併大廣五十二得八十六乘長
一百五十得一萬二千九百為實以兄弟三人約之
得四千三百為通率半之得二十一百五十為各積
以法二百四十步約之得八畆不盡二百三十步
以角法六十步約之得三角五十步是三人各得八
畆三角五十步以元長一百五十步乘各積二千一
百五十得三十二萬二千五百為共實以長一百五
乘小廣三十四得五千一百為甲從方以小廣大廣
餘一十八乃半之得九為共隅開連枝平方(開方革更不繁)
(具)得五十七步不盡三約為二千四十五分步之八
百五十三為甲截長乃以分母二千四十五通全步
内子共得一十一萬七千四百一十八為法又以分母
乘通率四千三百得八百七十九萬三千五百為實以
法除之得七十四步不盡一十萬四千五百六十八與
法求等得二俱約之為五萬八千七百九分步之五萬
二千二百八十四乃以小廣三十四步於所得全步七
十四步内減之餘四十步五萬八千七百九分步之五
萬二千二百八十四為甲大廣即為乙小廣今次求乙
長乃以分母五萬八千七百九通乙小廣四十步得二
百三十四萬八千三百六十内子五萬二千二百八十
四得二百四十萬六百四十四又元長一百五十乘之
得三億六千九萬六千六百為乙從方又以分母五萬
八千七百九通共實三十二萬二千五百得一百八十
九億三千三百六十五萬二千五百為乙實又以分母
通共隅九得五十二萬八千三百八十一為乙從隅開
連枝平方(更不立草)得四十九步不盡二千二十七萬六千
三百十九隅併方共得四億一千二百四十萬六千三
百九為母與不盡求等單一不可約乃定為四十九步
四億一千二百四十萬六千三百九分步之二千二十
七萬六千三百一十九為乙截長以乙長母通全步内
子得二百二億二千八百一十八萬五千四百六十為
法以乙長七千七百三十三億四千七百一十二萬八
千七百為實以法除之得八十七步不盡一百三十四
億九千四百九十九萬三千六百八十與法求等得一
百四十俱約之為八十七步一億四千四百四十八萬
七千三十九分步之九千六百三十九萬二千八百一
十二為得數乃以乙小廣母五萬八千七百九乘得數
子九千六百三十九萬二千八百一十二得五萬六千
五百九十一億二千五百五十九萬九千七百八為泛
却以得數母一億四千四百四十八萬七千三十九分
乘乙小廣子五萬二千二百八十四得七萬五千五百
四十三億六千三十四萬七千七十六為寄數於上乃
以小廣母五萬八千七百九乘得數母一億四千四百
四十八萬七千三十九得八萬四千八百二十六億八
千九百五十七萬二千六百五十一以寄減泛今不及
減乃破全步一為分併泛得八十六步十四萬一千四
百一十八億一千五百一十七萬二千三百五十九減
去小廣四十步及分餘四十六步八萬四千八百二十
六億八千九百五十七萬二千六百五十一分步之六
萬五千八百七十四億五千四百八十二萬五千二百
八十三為乙大廣亦丙小廣求丙長置甲長五十七步
二千四十五分步之八百五十六乙長四十九步四億
一千二百四十萬六千三百九分步之二千二十七萬
六千三百一十九以甲乙分母互乘子甲乙分母相乘
得甲正長五十七步八千四百三十三億七千九十萬
一千九百五分步之三千五百三十億一千九百八十
萬五百四億乙正長四十九步八千四百三十三億七
千九十萬一千九百五分步之四百一十四億六千五
百七萬二千三百五十五併甲乙長及分共長一百六
步三千九百四十四億八千四百八十七萬二千八
百五十九分用減元長一百五十步先破一步通分
母作八千四百三十三億七千九十萬一千九百五
減去甲乙長長餘四十三步八千四百三十三億七
千九十萬一千九百五分步之四千四百八十八億
八千六百二萬九千四十六為丙正長
按此術以立天元一法明之法立天元一為甲
正長南北廣差折半得九以乘天元得九元以
共正長除之得一百五十分天元之九為甲之
半廣差與小廣相加得三十四步多一百五十
分元之九再以天元乘之得三十四元多一百
五十分平方之九即與每人分田二千一百五
十步等兩數各以分母一百五十乘之得三十
二萬二千五百步與九平方多五千一百元等
步數為實元數為從方平方數為隅得甲正長
求乙丙長廣同此但多一帶分故其數較繁
數學九章卷三下
