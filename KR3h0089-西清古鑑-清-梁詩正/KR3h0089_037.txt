西清古鑑卷三十四
量
漢
嘉量(有銘)
區
漢
長區(有銘)
鍾
漢
食官鍾一(有銘)
食官鍾二(有銘)
食官鍾三(有銘)
永建鍾(有銘)
斗
漢
純素方斗
瓿
周
䕫龍瓿
蟠䕫瓿
蟠虺瓿
蟠虬瓿
饕餮瓿一
饕餮瓿二
䕫文瓿
蠶紋瓿
山紋瓿
獸鼻瓿
繩耳瓿
素瓿
漢
獸環瓿一
獸環瓿二
獸環瓿三
獸環瓿四
獸環瓿五
獸環瓿六
獸環瓿七
獸耳瓿一
獸耳瓿二
獸耳瓿三
獸耳瓿四
三鷹瓿
山紋瓿
星紋瓿
素瓿一
素瓿二
素瓿三
素瓿四
缶
周
素缶
右斛斗升合蘥凡五統曰量為一器合今尺通高八寸
二分通闊一尺六寸五分斛深七寸二分徑一尺四分
斗深七分有二徑與斛同升深一寸八分有一徑二寸
一分合深七分有二徑一寸一分蘥深三分有六徑一
寸蓋莽尺每一尺當今七寸二分通重三百六十三兩
王莽篡漢號曰新其偽詔曰予伏念皇初祖考黃帝皇
始祖考虞帝此銘首四語是也歲在大梁龍集戊辰則
居攝之三年改元初始戊辰直定則始篡之日按漢
書以戊辰直定御王冠顔師古注謂其日當定則猶言
定日也莽妄稱火德銷盡土德當代故言據土德其曰
改正建丑蓋莽以戊辰十二月朔癸酉為建國元年正
月之朔也又漢書莽策羣司有曰白煒象平考量以銓
考其時為建國元年今銘云龍在己巳歲次實沈適合
蓋銘詞先敘其簒位之始而制器則建國元年也大梁
昴星季春之月實沈商星孟夏之月故戊辰曰歲在大
梁己巳曰歲次實沈皆歲星所在也周禮㮚氏為量銘
曰嘉量既成以觀四國而此器亦名嘉量莽假周禮以
愚惑天下於此亦見又據黃鐘之律積龠為合積合為
升以至於斛居然有虞氏之制度故曰律嘉量也庣旁
云云庣吐彫切廣韻不滿之貌莽為漢臣而盜竊名號
至於改正朔異器制其銘詞曰初班天下萬國永遵子
子孫孫享𫝊億年與秦一世二世𫝊之萬世者同一妄
誕今採入圖錄不書新而仍銘之曰漢亦春秋遺意耳
右高六寸九分深五寸二分口徑二寸一分腹縱七寸
二分横三寸二分重五十兩兩耳有環左氏傳齊舊四
量豆區釡鍾杜預注四豆為區容十六升而此銘曰長
區容一斗蓋自春秋至漢制之廣狹已不侔矣
右高一尺三寸九分深一尺一寸六分口徑六寸腹圍
三尺五寸二分重三百二十七兩兩耳有環周禮膳夫
注食官之長又國語工商食官注謂周禮府藏皆有賈
人以知物價食官禀之食官之名始此而毛詩箋古者
貨貝五貝為朋漢書食貨志大貝四寸以上二枚為一
朋直二百一十六此銘一朋蓋其直也下識云五十斤
四兩按律歷志三百八十四銖為一斤合易二篇之爻
又十六兩成斤者四時成四方之象也則斤為十六兩
古今所同此五十斤四兩當為八百四兩今權重三百
二十七兩則漢之每百兩今四十兩六錢七分有竒也
右尺度輕重俱同前銘缺五字
右高一尺三寸七分深一尺二寸五分口徑五寸二分
腹圍三尺四寸二分重三百四十兩兩耳有環製與前
器同銘亦云重五十斤而今權重三百四十兩則漢之
每百兩今又為四十二兩五錢矣與前二鍾異按三才
圖會載漢薰罏重一斤三兩銘云重五斤六兩以今權
較之三兩十二銖八絫有竒當漢之一斤觀此器則六
兩一十九銖二絫當漢一斤矣與圖會亦弗合
右高一尺一寸四分深八寸六分口徑四寸四分腹圍
二尺四寸六分重一百二十七兩兩耳有環銘云永建
元年則東漢順帝紀元也
右高四寸七分深四寸口徑五寸九分足徑三寸六分
重六十六兩按許氏說文斗大升也此與飲器自别
右高八寸一分深七寸九分口徑五寸一分腹圍二尺
九寸五分重一百五十三兩按爾雅釋器甌瓿謂之瓵
戰國策有壺醯瓿醬之語漢書顔師古注曰瓿小甖也
博古圖謂以具醯醢臡醬其制亦不一大率為食器耳
又揚子方言大者謂之甀中者謂之瓿甊至於小口為
瓿則前人已辨之矣
右高一尺七寸四分深一尺五寸口徑七寸七分腹圍
五尺一寸重九百七兩
右高八寸七分深八寸三分口徑六寸五分腹圍三尺
六寸五分重一百八十七兩
右高九寸三分深八寸八分口徑五寸五分腹圍三尺
六分重一百八十七兩
右高七寸八分深六寸三分口徑六寸四分腹圍三尺
一分重一百六十九兩
右高六寸三分深五寸七分口徑七寸五分腹圍三尺
一寸九分重一百一十五兩
右高九寸九分深九寸四分口徑七寸六分腹圍四尺
二分重二百五十九兩
右高一尺一分深一尺口徑五寸五分腹圍三尺一寸
二分重一百九十一兩
右高六寸六分深五寸八分口徑六寸腹圍三尺五寸
七分重一百六十五兩
右高八寸六分深六寸五分口徑八寸腹圍三尺四寸
七分重二百一十一兩
右高一尺五寸七分深一尺三寸三分口徑七寸八分
腹圍四尺三寸二分重六百八十三兩
右高一尺六分深一尺口徑五寸九分腹圍三尺二寸
九分重三百七十九兩
右高一尺四寸一分深一尺三寸口徑六寸五分腹圍
四尺二寸七分重六百六十一兩
右高一尺一寸九分深一尺一寸六分口徑六寸五分
腹圍三尺五寸五分重二百三兩
右高九寸一分深七寸九分口徑四寸四分腹圍二尺
三寸七分重一百五十五兩
右高六寸九分深五寸九分口徑三寸四分腹圍一尺
二寸三分重七十三兩
右高五寸八分深五寸一分口徑三寸五分腹圍一尺
九寸八分重五十四兩
右高六寸三分深五寸八分口徑二寸六分腹圍一尺
六寸六分重三十八兩
右高五寸一分深四寸五分口徑二寸八分腹圍一尺
九寸四分重三十一兩
右高一尺二分深八寸七分口徑五寸二分腹圍二尺
六寸八分重一百五十九兩
右高五寸三分深四寸五分口徑四寸八分腹圍二尺
九分重四十八兩
右高四寸八分深四寸四分口徑四寸腹圍一尺九寸
六分重四十七兩
右高四寸六分深四寸四分口徑二寸三分腹圍一尺
二寸一分重三十五兩
右高四寸八分深四寸口徑四寸二分腹圍二尺重五
十一兩
右高六寸七分深五寸九分口徑五寸九分腹圍三尺
四寸重一百四十九兩
右高七寸四分深六寸一分口徑三寸五分腹圍一尺
八寸八分重七十二兩
右高七寸三分深六寸九分口徑四寸五分腹圍二尺
三寸八分重一百一十三兩有流
右高七寸一分深六寸九分口徑四寸二分腹圍二尺
三寸五分重一百一十三兩
右高四寸六分深四寸五分口徑二寸一分腹圍一尺
二寸重二十五兩
右高五寸九分深五寸六分口徑三寸三分腹圍一尺
九寸重六十三兩
右通蓋高八寸二分深六寸五分口徑二寸八分腹縱
五寸五分横九寸六分重一百二十八兩兩耳連環按
缶製大腹而斂口可以節樂可以盛酒漿爾雅疏謂是
瓦器而禮器五獻之尊門外缶門内壺是缶尊彛之類
又小爾雅釡二有半謂之藪藪二有半謂之缶缶二謂
之鍾是缶亦量屬與豆區釡鍾同合二說與兹器觀之
則缶製固不得專屬之陶人矣
西清古鑑卷三十四
