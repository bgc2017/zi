西清古鑑目錄譜錄類一(器物之屬)
卷一
鼎一(二十七器)
卷二
鼎二(三十器)
卷三
鼎三(三十六器)
卷四
鼎四(一十九器)
卷五
鼎五(三十器)
卷六
鼎六(五十一器)
卷七
鼎七(四十器)
卷八
尊一(三十八器)
卷九
尊二(四十三器)
卷十
尊三(四十一器)
卷十一
尊四(三十六器)
卷十二
罍(一十七器)
卷十三
彝一(三十五器)
卷十四
彝二(三十二器)
舟(五器)
卷十五
卣一(二十四器)
卷十六
卣二(三十九器)
卷十七
卣三(三十二器)
卷十八
瓶(一十九器)
卷十九
壺一(四十器)
卷二十
壺二(三十六器)
卷二十一
壺三(六十九器)
卷二十二
壺四(二十八器)
卷二十三
爵(四器)
斝一(十三器)
觚一(二十九器)
卷二十四
觚二(四十八器)
卷二十五
觚三(三十九器)
卷二十六
觶(四十二器)
角(三器)
斗(二器)
勺(一器)
巵(二器)
卷二十七
敦一(二十一器)
卷二十八
敦二(二十八器)
卷二十九
簠(一十六器)
簋(七器)
豆(一十七器)
鋪(一器)
鏊(一器)
卷三十
甗(二十四器)
錠(二器)
鐙(一器)
卷三十一
鬲(一十六器)
鍑(一十二器)
盉(二十九器)
冰鑑(四器)
卷三十二
匜(三十一器)
盤(一十七器)
鋗(一器)
卷三十三
洗(四十器)
盂(一十四器)
盆(一器)
卷三十四
量(一器)
區(一器)
鍾(四器)
斗(一器)
瓿(三十器)
缶(一器)
卷三十五
盦(六器)
鐎斗(九器)
奩(七器)
罐(三器)
臼(一器)
卷三十六
鐘(四十二器)
鐸(四器)
鈴(二器)
卷三十七
錞(四器)
戚(六器)
鐃(十器)
鼓(一十四器)
卷三十八
刀(一器)
劍(三器)
弩機(二器)
符(一器)
钁(二器)
杠頭(三器)
儀器飾(五器)
杖頭(一器)
鐓(七器)
鳩車(一器)
表座(三器)
硯滴(六器)
書鎮(三器)
糊斗(三器)
罏(一十五器)
七首(一器)
卷三十九
鑑一(二十二器)
卷四十
鑑二(七十一器)
(臣)等謹案西清古鑑四十卷乾隆十四年
命内廷諸(臣)編輯取
内府庋藏古鼎彜尊罍之屬按器為圖因圖系
說詳其方圓圍徑之制高廣輕重之等摹篆
銘詞各為釋文其體例依仿博古考古二圖
而參以歐陽修董逌黃伯思張掄薛尚功諸
家之論說其中援據經史析疑辨譌如周文
王鼎銘之魯公斷為伯禽而非周公周晉姜
鼎銘之文侯據虎賁云云與書文侯之命合
斷為文侯虎而非文公重耳漢定陶鼎據漢
書地理志濟隂郡注宣帝甘露二年更名定
陶斷此鼎為宣帝中定陶共王康作而非趙
共王恢此皆博古圖舛誤之甚而糾正之者
又如博古圖載商祖癸鼎謂我之字從戈者
敵物之我也云云則斥其雜用王安石字說
之非又博古圖載王氏銅虹燭錠謂是薦熟
食器云虹燭者其氣如虹之意盖其器不全
從而傳會兹於周素錠引說文以錠為鐙正
之其他如周召夫鼎周魚鼎之屬駁正者不
勝枚舉而於舊說之可從者一長必採如周
單卣銘文爵字景字從博古圖豐字則從鐘
鼎欵識未嘗偏廢獨銘首□字則證為□不
當作囧於兩家皆訂其失商瞿卣引竹書紀
年商武□名瞿亦足以補博古所未及至周
靁紋舟以周官春官用兩象尊皆有罍例用
雞彛皆有舟定舟為彛之副以訂鄭氏謂舟
如今承槃之非周象尊據器而訂周官司尊
彛注謂飾以象骨之非周犧尊據器而知鄭
氏飾以翡翠之說為誤會詩傳犧尊有莎飾
之文而譌周虎錞引周官鼓人以金錞和鼓
鄭註證南史灌之以水及以器盛水於下以
芒莖當心跪注之之說為非則尤有禆於經
典之學者又周邢侯方彛銘十八月乙亥證
以管子十三月令人之魯二十四月魯梁之
民歸齊二十八月萊莒之君請復之數語以
破歐陽修蔡襄劉敞輩不解洛鼎銘十有四
月之疑其精博詳核洵非從來考古家所能
闚及也乾隆四十六年十一月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
