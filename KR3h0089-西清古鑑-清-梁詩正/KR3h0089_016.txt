西清古鑑卷十三
彝一
商
父乙彝(有銘)
父癸彝(有銘)
祖丁彝(有銘)
若癸方彝(有銘)
周
召夫方彝一(有銘)
召夫方彝二(有銘)
魯侯彝(有銘)
邢侯方彝(有銘)
毛伯彝(有銘)
貫彝(有銘)
文父彝(有銘)
虔彝(有銘)
應公彝一(有銘)
應公彝二(有銘)
公彝(有銘)
伯彝一(有銘)
伯彝二(有銘)
仲彝(有銘)
鬲彝(有銘)
父彝(有銘)
乙叔彝(有銘)
梁叔彝(有銘)
邢叔彝(有銘)
叔彝(有銘)
家彝(有銘)
馬彝(有銘)
舉彝(有銘)
命彝(有銘)
舟彝(有銘)
公史彝(有銘)
史彝(有銘)
子孫彝(有銘)
立戈彝一(有銘)
立戈彝二(有銘)
持弓彝(有銘)
右高四寸一分深三寸四分口徑六寸一分腹圍一尺
八寸九分重五十九兩兩耳有珥
右高四寸七分深四寸口徑六寸九分腹圍二尺一寸
一分重七十六兩兩耳
右高四寸五分深三寸七分口徑六寸腹圍一尺八寸
一分重六十一兩兩耳有珥
右通蓋高八寸八分深三寸八分口縱四寸横四寸九
分底縱三寸二分横三寸九分重一百十九兩此器似
後世所謂奩者按奩字惟說苑淳于髠一奩飯云云然
是周末時語而六經無此字且銘詞與商若癸鼎合必
非後世物亞形為廟故當為祭器蓋即方彝其在商則
璉之屬享祀所設也
右通蓋高九寸九分深四寸四分口縱四寸五分横五
寸五分底縱四寸二分横五寸一分重二百三十兩銘
與召夫鼎合無冊命二字
右高六寸一分深四寸四分口縱四寸六分横五寸五
分底縱三寸八分横四寸重一百三十七兩
右高七寸深四寸九分口徑六寸四分腹圍一尺一寸
九分重一百十一兩兩耳有帶按此為魯祭周公之器
銘詞紀勛伐也伐東國其即周公東征事耶遣同譴三
族其即三監耶在圃蓋師行次舍左傳襄公四年季孫
樹六檟于蒲圃東門之外是其地矣惟王命尊王也明
公謂周公周初大封同姓惟魯稱公先儒謂周公懿親
而有大功于天下故特崇之曰公下云魯侯蓋主祭者
自謂且閟宫之詩曰乃命魯公俾侯于東故公亦稱侯
如魯侯之功魯侯是若是也
右通蓋高七寸七分深三寸三分口縱三寸七分横四
寸七分底縱三寸三分横四寸二分重七十九兩銘曰
十八月攷管子有十三月令人之魯二十四月魯梁之
民歸齊二十八月菜莒之君請復之之語而古器有洛
鼎銘十有四月歐陽修蔡襄劉敞皆疑之董逌謂自王
之即位通數其月蓋時君未改年也
右高七寸二分深四寸三分口徑八寸一分腹圍二尺
七寸七分重二百四十三兩四耳通足按周成王之末
召公領冡宰芮公司徒彤伯宗伯畢公司馬衛侯司寇
毛公司空銘詞曰毛伯毛公毛父實一人也在宗周則
鎬京矣東國即東都周初殷遺民弗靖淮夷徐戎並興
東征之役見于書傳者不一此曰御國人伐東國厭戎
是已厥後東方底定洛邑是營故曰作丕成曰成乃工
玩三年靜東國之語則伐東國蓋從營洛之後追敘其
事意當時毛伯實主斯役而佐以吕伯吳伯一則曰師
佑友毛父再則曰師佑友毛父師訓衆友與太史友内
史友同義所謂衛父身也按齊為方伯吕伯當是齊吕
伋而吳自泰伯至其十八世孫壽夢始見于内傳中間
都不可攷其時諸侯入為天子卿士或有吳伯者官王
京故稱吳伯也文王孫當是成王自謂可考者成王七
年營東都八年命周公治東都十一年命君陳治東都
顧史記載武王之言曰自洛汭延于伊洛居易毋固其
有夏之居我南望三塗北望嶽鄙顧詹有河粤詹洛伊
毋遠王室營周居於洛邑而後去故知營東都不始於
成王而成王一治再治三治皆所以成武王之志故銘
稱昭考而終之曰大政也此篇為毛伯受命之詞厥功
既成其子孫鋪陳始終泐于彝器今讀其文如曰告乃
事于上惟民作造在彛曰惟昭德所謂有德易以興惓
惓三致意焉有周卜世卜年之永于此銘見之
右高三寸八分深三寸二分口徑五寸六分腹圍一尺
六寸四分重四十八兩兩耳有珥周王族有原貫而崇
貫又皆國名說見貫尊類
右高三寸二分深二寸四分口徑四寸四分腹圍一尺
四寸一分重三十兩兩耳有珥&KR0034;字與惟同說文從心
佳聲此作佳形二古文字多增損如尊旁益阜往往如
此文疑其謚日丁則紀日明矣
右高五寸四分深四寸二分口徑七寸三分腹圍二尺
一寸四分重一百一兩兩耳有珥按風俗通云陳留虔
氏黃帝之後此銘虔父乙當是虔氏物
右高四寸深三寸口徑五寸六分腹圍一尺六寸七分
重五十七兩兩耳有珥博古圖有應侯敦應侯為武王
第四子按春秋列國有應此周器無疑
右高三寸九分深三寸一分口徑五寸六分腹圍一尺
六寸六分重六十二兩兩耳有珥
右高四寸四分深三寸七分口徑六寸五分腹圍二尺
二分重八十三兩兩耳有珥古器但稱公作者甚多意
當時皆藏于國中故弗著為某國後世展轉流傳則不
可得而考矣
右高四寸四分深三寸七分口徑六寸五分腹圍二尺
二分重八十三兩兩耳有珥古器但稱公作者甚多意
當時皆藏于國中故弗著為某國後世展轉流傳則不
可得而考矣
右高三寸深一寸九分口徑四寸腹圍一尺九分重二
十一兩兩耳有珥
右高四寸七分深三寸六分口徑六寸五分腹圍二尺
九分重六十四兩兩耳有珥
右高四寸六分深三寸五分口徑六寸三分腹圍一尺
九寸重八十三兩兩耳有珥末一字漫漶不可識
右高四寸八分深三寸六分口徑六寸九分腹圍二尺
重七十四兩兩耳按臯陶之後封于有鬲而其苗裔遂
以國為姓故銘云爾
右高四寸七分深三寸四分口徑六寸五分腹圍一尺
九寸八分重九十兩兩耳有珥
右高三寸五分深二寸九分口徑五寸腹圍一尺六寸
重二十九兩兩耳有珥周人多稱伯仲此曰乙叔如榮
叔虢叔之類銘曰尊者舊說謂其器可尊是也上一字
不可識或曰姬
右高四寸七分深三寸七分口徑七寸二分腹圍二尺
一寸一分重一百十九兩兩耳有珥按虢梁二國皆近
王畿其君皆為王卿士魯桓公八年冬王命虢仲立晉
哀侯之弟緡于晉九年秋虢仲芮伯梁伯荀侯賈伯伐
曲沃春秋所載可證也此銘雖有漶字而書虢又書梁
意梁叔與虢公共有勛勞王錫之彝器銘辭敘其緣起
故首稱虢閱世雖遠尚可推測得之
右高四寸六分深三寸八分口徑六寸二分腹圍二尺
四分重八十五兩兩耳有珥周公第五子靖淵始封邢
兹銘稱考曰邢叔豈其世族為大夫者耶
右高三寸五分深二寸三分口縱三寸七分横四寸三
分腹圍一尺六寸重五十九兩兩耳有珥可識者三字
餘俱漫漶
右高四寸六分深三寸八分口徑六寸七分腹圍二尺
五分重七十七兩兩耳有珥詩有家伯冡宰春秋書家
父來聘此器銘家是也
右高五寸一分深四寸口徑七寸腹圍二尺八分重一
百十一兩兩耳有珥馬姓本伯益之後魯有閔馬則馬
為名銘云馬作蓋人名也
右高六寸深四寸三分口徑七寸九分腹圍二尺二寸
三分重一百三十三兩兩耳有珥舉字横列或是象形
他器舉多作□此作□從楊氏篆韻亦讀作舉形制類
周人作
右高四寸七分深三寸五分口徑六寸一分腹圍一尺
七寸三分重八十五兩銘命作尊王言非私製矣
右高四寸二分深三寸五分口徑六寸九分腹圍一尺
九寸五分重五十九兩鎏金水為地險酒為人險酒之
溺人猶水也故萍氏水與酒同禁彝以盛酒取象于舟
義或本此
右高四寸三分深三寸九分口徑六寸二分腹圍二尺
一寸重八十兩兩耳有珥銘末作舉字下又為兩手拱
物狀舊說謂致敬於其先人也
右高四寸三分深三寸五分口徑六寸一分腹圍一尺
九寸一分重七十九兩兩耳有珥
右高四寸四分深三寸二分口徑六寸二分腹圍一尺
六寸二分重四十七兩兩耳有珥
右高四寸四分深三寸六分口徑六寸六分腹圍二尺
八分重九十一兩兩耳有珥金銀錯
右高五寸八分深四寸三分口徑七寸八分腹圍二尺
二寸四分重一百四十二兩兩耳有珥
右高五寸九分深四寸四分口徑七寸八分腹圍二尺
三寸一分重一百五十五兩兩耳有珥持弓舊說謂銘
功是矣而宋人又以持弓為竭力事親之意然古者射
以觀德又祭畢而射意固有取且騂騂角弓朱子謂以
弓之張弛向背喻兄弟昏淵之遠邇親疎或可類推爾
西清古鑑卷十三
