西清古鑑卷二
鼎二
周
文王鼎一(有銘)
文王鼎二(有銘)
文王鼎三(有銘)
文王鼎四(有銘)
召夫鼎(有銘)
太公鼎(有銘)
魯鼎一(有銘)
魯鼎二(有銘)
晉姜鼎(有銘)
君錫鼎(有銘)
巳伯鼎一(有銘)
巳伯鼎二(有銘)
張伯鼎(有銘)
行伯鼎(有銘)
伯師鼎(有銘)
伯鼎一(有銘)
伯鼎二(有銘)
卿鼎(有銘)
釐鼎(有銘)
盟鼎(有銘)
辛中鼎(有銘)
醊鼎(有銘)
䵼鼎(冇銘)
叔朕鼎(有銘)
䕫鼎(有銘)
至鼎(有銘)
曼仲鼎(有銘)
和鼎(有銘)
堇山鼎(有銘)
社鼎(有銘)
右高七寸四分深三寸七分耳高一寸七分闊一寸八
分口縱五寸四分横六寸八分腹縱四寸三分横五寸
八分重一百六十七兩按博古圖有文王鼎冠於周器
之首特圍徑尺度不同耳至謂魯公為周公然周公留
佐周未嘗就封春秋内傳曰祝宗卜史備物典策官司
彝器因商奄之民命以伯禽而封于少皥之墟此魯公
應為伯禽古者諸侯不得祖天子而魯獨用天子禮樂
故魯公得祭文王也又續夷堅志言泰和未見内府所
藏方鼎耳二足四饕餮象在雷文中銘云云亦與此合
右高七寸七分深三寸七分耳高二寸闊一寸八分口
縱五寸八分横七寸四分腹縱四寸六分横六寸二分
重二百三兩
右高七寸八分深三寸九分耳高一寸九分闊一寸六
分口縱五寸三分横七寸二分腹縱四寸二分横六寸
二分重一百三十七兩
右高六寸四分深二寸五分耳高一寸三分闊一寸口
縱四寸横四寸八分腹縱三寸五分横四寸一分重五
十五兩合前所錄得四鼎矣鼎之數天子九諸侯七原
非一器也
右高七寸一分深三寸六分耳高一寸九分闊一寸七
分口縱五寸二分横六寸九分腹縱四寸二分横四寸
八分重一百四十九兩金銀錯博古圖有册命鼎銘欵
皆合即此器頋因父癸二字定為商物實無據召夫之
稱不見於殷代此銘召夫盖召伯召父類耳當在周世
曰册命則如王命周公作册逸作册是也亞形為廟此
云室尤其徵矣曰午刊或紀日也
右高八寸五分深五寸一分耳高二寸一分闊三寸一
分口徑一尺六分腹圍三尺三寸九分重三百八十七
兩按周禮天官酒正掌酒之政令凡祭祀以法共五齊
三酒以實八尊大祭三貳中祭再貳小祭一貳皆有酌
數惟齊酒不貳此銘曰從從與貳同尊有貳則鼎有從
所謂陪鼎是也太公意為吕公望然田齊亦有後太公
盖不可考矣
右高六寸四分深三寸七分耳高一寸四分闊一寸八
分口徑五寸八分腹圍一尺八寸七分重一百一十一
兩他器多銘尊彝說者謂重器也法器也此曰尊而外
為亞形知祭器無疑矣格上三矢按伯禽征淮夷徐戎
僖公戎狄是膺荆舒是懲或二公之時紀績以藏於廟
歟
右高六寸三分深二寸二分耳高一寸二分闊一寸三
分口縱四寸二分横五寸二分腹縱三寸六分横四寸
六分重七十一兩銘凡二太壬保三字在腹義殊不可
曉太壬疑即太任魯得行郊禘禮不限以諸侯五廟之
制此或為祭太任器耶
右高六寸二分深二寸七分耳高一寸四分闊一寸二
分口縱四寸五分横五寸五分腹縱四寸三分横四寸
九分重八十一兩銘與博古圖所載同缺二十二字按
晉文侯仇平西戎之亂平王錫以文侯之命此稱文侯
者是也文侯之夫人不見於書傳董逌謂春秋時齊歸
晉女者獻公則齊姜文公則大姜平公則少姜其在春
秋前則穆侯夫人少姜蚤死齊姜不得主祀穆夫人不
盡穆侯世惟文公夫人當襄公世猶不棄祀事則銘稱
晉姜即太姜為文公重耳夫人鼎盖作於襄公時而所
云勿廢文侯頵命則晉姜述祖德以教誡其孫子不指
文公言也博古圖謂以其妻晉文侯故曰晉姜是直以
文侯為文公重耳實誤且虎賁云云亦與文侯之命合
晉既有文侯不應復稱文公為文侯固明甚劉原父先
秦古器記亦載此器贊曰文侯翼周九錫彤弓斯得之
矣然下云姜氏戴德既佑武公則又似以晉姜為文侯
仇之夫人亦非是今併政之以俟後之考者銘首不辱
妄寧董逌作不敢荒寧於義為得妄荒字古文通用也
末曰蘄綰眉夀黃伯思曰祈天永命俾弗中絶故云綰
右高五寸深二寸六分耳高一寸闊一寸二分口縱四
寸横五寸腹縱三寸三分横四寸二分重五十六兩銘
曰君錫作君錫疑人名如君陳君牙之類金錯
右高八寸五分深六寸耳高四寸四分闊二寸口徑一
尺一寸七分腹圍三尺重二百七十五兩古有巳姓國
商頌韋顧既伐昆吾夏桀頋與昆吾皆巳姓巳之先為
伯爵銘云列考巳伯統先世言之銘首稱三月既覇既
覇二字見前漢書顔師古注曰古魄字按生覇為望死
覇為朔此云既覇則十五以後耳謂之盂鼎意斯鼎口
特侈有類於盂耶
右高一尺深七寸三分耳高二寸四分闊二寸九分口
徑一尺二寸腹圍二尺五寸三分重三百四十七兩銘
字多漫漶就可識者辨之與前器同
右高六寸九分深三寸八分耳高一寸八分闊如之口
縱五寸一分横六寸七分腹縱四寸三分横五寸九分
重一百一十一兩古器有弡仲&KR1286;劉原父釋弡為張歐
陽永叔從之黃長睿東觀餘論據廣雅音其勿反攷說
文廣韻集韻俱無此字玉篇亦作其勿反音掘正同廣
雅然詩有張仲孝友之文則讀若張未為不可彼弡仲
為張仲則此弡伯為張伯也鼎四面作鳳紋故銘曰鳳
彝
右高五寸五分深二寸八分耳高一寸二分闊一寸四
分口徑五寸三分腹圍一尺五寸八分重五十五兩□
字從薛尚功釋作行按周官有大行人有行司馬諸侯
國各有行人古者以官為氏則行伯當是其官或氏故
云作
右高七寸深四寸五分耳高三寸三分闊二寸一分口
徑九寸三分腹圍二尺七寸七分重一百三十七兩見
於書傳者每以師命官而春秋時宋有公孫師晉有邴
師則人名矣此曰伯師作公羊傳謂器從名地從主人
謂之為伯師鼎
右高七寸六分深五寸一分耳高三寸二分闊二寸四
分口徑一尺一寸二分腹圍三尺二寸二分重一百三
十一兩銘左旋讀内字當為句或内事所用也伯盖其
名字諸侯之適子皆得稱太子不知其為何國物矣
右高七寸二分深四寸八分耳高三寸闊二寸口徑一
尺腹圍二尺六寸七分重二百三十五兩伯下一字無
考
右高五寸五分深三寸三分耳高一寸二分闊一寸四
分口徑六寸腹圍一尺九寸重六十七兩古卿大夫食
采者皆得立廟以祀其先人因作祭器此云某卿作是
其騐也
右高六寸三分深四寸四分耳高二寸五分闊一寸七
分口徑八寸一分腹圍二尺五寸二分重一百二十一
兩博古圖尹卣有文曰禧咸釐而伯碩父鼎史頙鼎皆
文曰釐仲此稱釐伯釐姬宋人謂釐為諡當不謬如宋
釐公衛釐公晉釐侯皆是
右高五寸二分深三寸三分耳高九分闊一寸二分口
徑五寸四分腹圍一尺七寸九分重五十一兩按鼎非
會盟之用謂之祖盟義更難曉古字盟與孟通如孟津
為盟津是也孟或其氏耶
右高五寸三分深三寸三分耳高一寸二分闊一寸五
分口徑六寸三分腹圍二尺重六十一兩博古圖有京
姜鬲銘曰京姜庚仲作尊鬲則此辛仲猶彼云庚仲也
皇訓大皇母猶彼云京姜盖如詩所稱大任大姒云冠
以姬周姓也
右高五寸二分深三寸耳高一寸一分闊一寸六分口
徑五寸四分腹圍一尺六寸三分重六十一兩玉篇醊
祭酹也廣韻醊連祭也按封禪書其下四方地為醊食
索隠注謂聫續而祭之此銘曰醊為祭器無疑矣曰京
曰商如詩所稱殷士膚敏祼將于京云爾
右高五寸二分深三寸三分耳高九分闊一寸一分口
徑五寸四分腹圍一尺七寸九分重六十一兩䵼玉篇
釋為煑與&KR0034;鬺同按周禮煑作鬻此銘曰乃䵼盖即鬻
鼎也
右高六寸深三寸六分耳高三寸三分闊一寸九分口
徑九寸四分腹圍二尺七寸重一百七十一兩鐘鼎欵
識有飤鼎饙鼎爾雅饙餾稔也說文饙一蒸米也餾飯
氣流也取炊鬻之義與鉶鼎羞鼎同類銘云叔朕自作
饙鼎乃食鼎非宗廟器
右高五寸九分深三寸一分耳高一寸三分闊一寸五
分口徑五寸六分腹圍一尺七寸五分重六十五兩銘
第二字不可識以意辨之盖孫字古文作□也左傳僖
公二十六年楚人滅䕫以䕫子歸此銘䕫作盖國名
右高九寸深四寸一分耳高一寸五分闊一寸八分口
徑八寸三分腹圍二尺四寸三分重一百五兩按晉郤
至最著又衛有禮至秦有泠至銘云至作盖作者自識
耳
右高五寸二分深二寸七分耳高一寸一分闊一寸口
縱三寸九分横四寸八分腹縱三寸二分横四寸重三
十九兩字傍加阜古文多如此&KR0008;字應仍作曼字按史
記晉世家晉立夀曼為君則晉厲公名而宋景公亦名
頭曼楚之鄧曼則婦人而曼又為鄧姓見杜預注至公
羊傳楚誘戎曼子云云則曼又與蠻同非人名也銘只
稱曼仲不必舉其人以實之矣
右高一尺七分深七寸耳高二寸七分闊三寸一分口
徑一尺三寸七分腹圍四尺一寸重四百九十九兩内
府所收有伯和尊銘曰伯和父博古圖毁敦亦稱伯和
父此銘和上下字俱漫蝕不可辨意其類也
右高六寸六分深三寸五分耳高一寸五分闊一寸六
分口縱四寸九分横六寸腹縱四寸二分横五寸二分
重九十九兩古器多勒國名人名若山名殊不概見而
越絶書有赤堇之山銘中堇山字適合
右高五寸七分深二寸八分耳高一寸二分闊一寸四
分口徑五寸三分腹圍一尺六寸八分重五十一兩銘
首一字據汗簡釋作社禮祭法王為羣姓立社曰大社
王自為立社曰王社諸侯為百姓立社曰國社諸侯自
為立社曰侯社大夫以下成羣立社曰置社按大社即
北郊之社與郊對舉者王社國社侯社斯春祈秋報之
地所謂右社稷而左宗廟者也此銘下稱父巳則是殁
而祭於其社盖置社類耳
西清古鑑卷二
