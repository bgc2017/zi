西清古鑑卷三十八
刀
周
鸞刀
劍
周
服劍一
服劍二
服劍三
弩機
漢
弩機一
弩機二
符
漢
虎符
钁
漢
雕首钁
素钁
杠頭
漢
杠頭
雲紋杠頭
雲雷杠頭
儀器飾
漢
器飾一
器飾二
器飾三
器飾四
儀飾
杖頭
漢
鳩首杖頭
鐓
漢
立熊鐓
熊足鐓
方足鐓一
方足鐓二
素鐓一
素鐓二
杖鐓
鳩車
唐
鳩車
表座
唐
飛熊表座
犧形表座
文鹿表座
硯滴
漢
龜硯滴一(有銘)
龜硯滴二
甪端硯滴一
甪端硯滴二
唐
天雞硯滴
獅硯滴
書鎮
漢
天禄書鎮
蟠螭書鎮
鳩鎮
糊斗
唐
糊斗一
糊斗二
糊斗三
鑪
漢
博山鑪一
博山鑪二
博山鑪三
博山鑪四
博山鑪五
提鑪
獸鑪一
獸鑪二
薰鑪(有銘)
唐
蟠螭鑪
提鑪
獸鼻鑪
薰鑪一
薰鑪二
方車薰鑪
匕首
周
匕首
右刀長九寸五分刃長五寸二分下闊九分上闊三分
柄長四寸三分下闊六分有餘柄盡處闊一寸身形微
灣周禮所謂合六而成規也刀室長六寸四分下闊一
寸四分上銳不可以闊計通重二十兩無銘柄首有鈴
案禮器鸞刀之貴註鸞鈴也刀環有鈴故名鸞刀割肉
欲中其音節也郊特牲云聲和而後斷也據此則兹器
為鸞刀無疑又其刃蔵於匣詩稱鞞琫容刀此即鞞耳
又柄首為肖生又虚其中作如龍者二考龍生九種有
睚眦好殺古人多以裝刀劍之屬是其類也刀室上又
為獸形三如犧羊盖鸞刀為宗廟中所用故作牽牲之
狀拙而有古致非後人所能彷彿矣
右身長一尺三寸四分臘廣一寸四分兩從各五分有
半分鍔一分有半分以玉為莖與首通重二十五兩按
周禮注六兩半有零為一鋝則四鋝有歉然古權三當
今之一則此乃上士所服也
右身長一尺四寸七分臘廣一寸三分兩從各三分鍔
三分有半分莖廣一寸五分首長二寸七分重二十三
兩按秦始皇本紀應劭注曰古者以銅為兵左傳僖公
十八年鄭伯朝楚楚子賜之金既而悔之盟曰無以鑄
兵杜預注亦曰古者以銅為兵又尸子所謂昆吾之劍
越絶書純鉤之劍皆是以銅為之而宋黃長睿銅戈辨
謂汲冢中得銅劍一長三尺五寸則是銅之利可以鑄
刀劍無疑矣今内府所收銅劍三可証也
右身長一尺一寸臘廣一寸一分兩從各三分有半分
鍔一分有半分以玉為莖與首通重九兩
右長三寸闊一寸一分重二十兩形製與博古圖所載
同
右長四寸九分闊一寸二分重三十五兩
右長四寸六分首闊一寸四分下徑闊九分重二兩有
半古者軍中以虎符合會為信又按集仙傳有遣協晨
大夫賜虎符之語又黃庭内景經身披鳳儀銜虎符則
製度與軍符自别此其是耶
右長七寸闊二寸重七兩有半按說文大鉏也又博雅
&KR0008;謂之钁
右長六寸四分闊二寸重一十一兩
右長四寸口徑二寸重一十四兩
右長三寸五分口徑一寸六分重一十一兩
右長二寸九分口徑二寸二分重十兩
右高一寸上縱一寸八分横二寸下縱二寸三分横三
寸二分中通無隔重九兩
右高五分長三寸七分闊三寸一分重四兩
右長二寸五分闊二寸重三兩
右横一寸一分縱八分口徑如之左右並同通高二寸
六分深一寸六分重一十七兩下有機捩作方孔可以
開合折之如雙管狀
右高三寸重十兩下作龜形上一鳥如相風烏
右通長四寸八分重十兩杖用鳩取其不噎古義也
右長一寸六分上圜徑一寸下縱九分横一寸一分重
三兩
右長四寸二分上徑一寸八分下徑一寸四分重一十
二兩鐓以熊為足蓋取威儀之義詩疏謂矛之下端又
曲禮進矛戟者前其鐓此器是也
右長四寸九分上圜徑一寸一分下縱一寸一分横如
之重二十二兩
右長三寸九分上圜徑一寸下縱一寸一分横如之重
一十四兩
右長二寸七分上闊一寸二分下闊如之重三兩有半
右長二寸三分口徑一寸一分下徑同重四兩純素
右長二寸五分口徑六分下徑五分重一兩六銖鎏金
右高二寸一分長三寸五分闊三寸六分輪徑二寸重
一十二兩博古圖亦載此器引杜氏年五歲有鳩車之
樂云云蓋兒戲所用非上世制也
右高二寸八分深一寸七分口徑一寸二分下徑一寸
九分重一十一兩
右高五寸三分深三寸五分通長六寸三分闊三寸九
分方口長一寸二分闊四分中口徑八分後口徑一寸
一分無流重九十九兩金銀錯中為筩凡三餘俱實其
内較他物為重
右高二寸六分深二寸三分通長三寸四分闊一寸一
分口徑五分重一十四兩博古圖有表座二云一筩中
通上下此器類之且上可以置幹狀如𣙗凡器有座不
必盡為測日晷用也
右高一寸八分深一寸五分口徑五分重一十一兩金
錯龜為北方介蟲坎位北方而硯滴貯水象其類也博
古圖亦載此器
右高一寸四分闊一寸八分長二寸八分重七兩有半
上有蟠螭
右高一寸七分深八分口徑四分重八兩
右高二寸五分深二寸口徑六分重一十八兩
右高二寸二分深一寸口徑三分重一十六兩
右高一寸七分深一寸一分口徑四分重八兩鎏金
右高三寸九分長六寸闊二寸二分重三十兩按屈原
九歌即有搖席玉鎮之語故知此器在七國已有之吕
大臨考古圖有書鎮一今從之附錄於此
右高一寸三分重十兩
右高一寸九分重一十九兩有半金銀錯
右高一寸七分深一寸六分口徑一寸五分長三寸五
分重六兩
右高一寸三分深一寸二分口徑九分長六寸四分重
三兩
右高一寸二分深一寸一分口徑七分長四寸三分重
三兩
右通蓋高六寸八分深二寸七分口徑三寸四分腹圍
一尺二寸九分重四十六兩周禮天官冢宰之屬宫人
凡寢中共鑪炭則鑪乃三代之制而其器弗傳按東宫
故事洞天清錄西京雜記諸書博山實始於漢今詳此
器分三層蓋為山形下為承盤此劉向銘稱上貫太華
承以銅盤者是也補筆談謂防鑪熱灼席則為盤薦水
以漸其趾今按盤底有孔非可以盛水者惟云承火炧
之墜則得之矣考古圖又云貯湯使潤氣蒸香以象海
之回環者更不然也
右通蓋高七寸七分深二寸四分口徑三寸三分腹圍
一尺二寸九分重三十五兩缺盤
右通蓋高七寸二分深二寸口徑二寸八分腹圍一尺
七分重四十五兩
右通蓋高五寸二分深二寸八分口徑三寸二分腹圍
一尺四寸重二十九兩兩耳三足蓋象山形故仍謂之
博山鑪
右通蓋高五寸七分深一寸九分口徑三寸三分腹圍
一尺一寸四分重二十九兩
右高三寸七分深三寸二分口縱二寸横三寸腹圍七
寸四分重一十四兩
右通蓋高二寸七分深一寸三分口徑一寸七分腹圍
八寸重一十七兩
右通蓋高二寸七分深一寸三分口縱一寸四分横一
寸六分腹圍七寸三分重八兩鎏金
右通蓋高二寸二分深一寸一分口徑二寸七分重一
十四兩有柄
右高二寸四分深一寸八分口徑四寸六分腹圍一尺
四寸六分重二十三兩三足銀錯
右高三寸二分深一寸八分口徑四寸五分腹圍一尺
三寸四分重三十九兩鎏金四圍作四鼻可系蓋提鑪
如唐儀衛志所稱執香鑪香盤分左右以次導引者也
右高二寸三分深一寸七分口徑四寸一分腹圍九寸
八分重一十一兩三足亦提鑪類也
右通蓋高三寸三分深一寸二分口徑二寸四分腹圍
七寸六分重九兩有半
右通蓋高四寸深一寸九分口徑三寸四分腹圍一尺
二寸重二十七兩鎏金
右高一寸八分深一寸二分口縱二寸二分横三寸二
分腹縱一寸六分横二寸七分重一十七兩有半缺蓋
右身長五寸三分闊一寸八分重七兩按匕首似劍而
身短劉向說苑尺八短劍頭似匕故名匕首
西清古鑑卷三十八
