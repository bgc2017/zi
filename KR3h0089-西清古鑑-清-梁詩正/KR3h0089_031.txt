西清古鑑卷二十八
敦二
周
田敦(有銘)
鎬敦(冇銘)
休敦(有銘)
魯士敦(有銘)
季&KR3740;敦(有銘)
仲姬敦(有銘)
仲惠敦(有銘)
仲阜敦(有銘)
仲駒敦(有銘)
拱敦(有銘)
兕敦(有銘)
子敦(有銘)
亞敦(有銘)
&KR2938;敦(有銘)
舟敦(有銘)
寶敦一(有銘)
寶敦二(有銘)
乳敦(有銘)
䕫足敦(有銘)
蟠䕫敦一
蟠䕫敦二
蟠䕫敦三
鳳文敦
環紋敦一
環紋敦二
環紋敦三
獅首敦
麟文敦
右高四寸六分深三寸四分口徑六寸腹圍一尺七寸
重五十七兩兩耳有珥銘一字曰田田字義見前尊類
博古圖載田卣謂田者粢盛所自出云云其說迂曲未
可據
右高五寸二分深四寸五分口徑五寸八分腹圍二尺
一寸八分重九十一兩兩耳有珥曰鎬作非邑名矣
右高三寸深二寸八分口徑六寸腹圍二尺二分重六
十兩兩耳有珥銘休字與周錫貝鼎同蓋一時作也
右通蓋高七寸九分深三寸七分口徑六寸二分腹圍
二尺四寸八分重一百七十九兩兩耳有珥三足攷諸
禮大夫士祭器各不同銘稱士蓋士所用魯字作小篆
與文王鼎異然鐘鼎欵識所載三代物俱間有之先賢
謂小篆多原本古文非盡創為也
右高五寸一分深三寸七分口徑五寸八分腹圍二尺
一寸四分重一百一兩兩耳三足&KR3740;士咸切廣韻謂鳥
&KR3740;物也周人命名如蠆如獳羊肩如黑臀殊不可解此
曰季&KR3740;固難強為之說矣
右高五寸五分深三寸七分口徑六寸一分腹圍二尺
四寸五分重一百二十五兩兩耳有珥銘稱叔皇父按
詩皇父卿士注皇父字也博古錄亦有孟皇父匜孟叔
為序則皇父乃其氏耳固難求其人以實之矣昔劉原
父得古器銘曰張伯乃引詩張仲孝友謂是其兄前人
附會處可發一噱銘首辛字蓋紀日仲姬則其所祀也
右通蓋高七寸五分深三寸八分口徑六寸腹圍二尺
四寸二分重一百二十九兩兩耳有珥三足仲惠不可
考銘曰惟王正月則知春秋之書春王正月係史策舊
文胡氏謂繫王於月以為夫子特筆鑿矣曰餗敦與後
餗簠同
右高三寸一分深二寸九分口徑五寸八分腹圍二尺
六分重七十兩兩耳有珥鎏金好如式相好矣之好蓋
寓洽比之意曰仲阜與仲阜卣同
右通蓋高八寸八分深四寸三分口徑六寸腹圍二尺
四寸重一百九十一兩兩耳有珥三足銘見博古圖又
仲駒尊文並同
右高三寸六分深三寸口徑五寸三分腹圍一尺八寸
六分重五十三兩兩耳有珥
右高八寸一分深三寸七分口徑七寸三分腹圍二尺
三寸三分重一百八十九兩兩耳有珥古器銘兕者多
作象形此獨泐為字鐘鼎欵識云上為屋室之狀下一
字曰已當讀作兕今從之
右高四寸六分深三寸八分口徑七寸腹圍二尺一寸
七分重一百七兩兩耳有珥
右通蓋高三寸七分深一寸九分口徑二寸八分腹圍
一尺二寸五分重二十三兩兩耳有珥三足
右通蓋高八寸六分深三寸七分口徑七寸一分腹圍
二尺五寸一分重二百六十三兩兩耳有珥三足器銘
與博古圖商&KR2938;彝同按字傍加阜古文多如此蓋鬳字
說文謂鬲屬周禮尊字往往作&KR3291;字至飾以䕫龍則周
器尤多而舊圖云作字取象皆商制未盡然也
右高四寸四分深三寸六分口徑六寸五分腹圍二尺
二分重一百七兩兩耳有珥周寶鼎銘曰周作寶鼎與
此合按篆法周與舟同云舟作則與他銘取象舟車者
異矣
右高四寸深三寸二分口徑五寸四分腹圍一尺六寸
重五十五兩兩耳有珥
右高五寸深三寸七分口徑七寸四分腹圍二尺二寸
三分重一百一兩兩耳有珥
右高五寸二分深四寸一分口徑七寸腹圍二尺二寸
八分重一百二十五兩兩耳有珥
右通蓋高七寸二分深三寸五分口徑五寸九分腹圍
二尺三寸九分重一百六十三兩兩耳有珥三足
右通蓋高六寸一分深三寸二分口徑六寸腹圍二尺
三寸重九十五兩兩耳有珥
右高五寸二分深三寸七分口徑五寸九分腹圍二尺
三寸八分重一百六十兩兩耳三足
右高五寸一分深三寸七分口徑六寸四分腹圍二尺
三寸七分重一百二十三兩兩耳有珥三足
右通蓋高七寸四分深三寸七分口徑五寸九分腹圍
二尺二寸六分重一百三十九兩兩耳有珥三足
右通蓋高七寸三分深三寸四分口徑五寸一分腹圍
二尺一分重一百七十一兩兩耳三足
右通蓋高七寸一分深三寸四分口徑五寸二分腹圍
二尺一分重一百六十五兩兩耳三足
右高三寸七分深三寸口徑四寸九分腹圍一尺八寸
九分重六十七兩兩耳有珥三足
右通蓋高七寸一分深三寸三分口徑四寸六分腹圍
一尺九寸七分重一百二十二兩六足金銀錯
右通蓋高三寸二分深二寸口徑二寸五分腹圍一尺
一寸三分重二十兩
西清古鑑卷二十八
