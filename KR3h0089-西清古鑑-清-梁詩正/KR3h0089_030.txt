西清古鑑卷二十七
敦一
周
丁卯敦(有銘)
丁亥敦(有銘)
癸亥敦(有銘)
伯尚敦(有銘)
太公敦一(有銘)
太公敦二(有銘)
太公敦三(有銘)
吕伯敦(有銘)
乙公敦(有銘)
靜敦(有銘)
史頌敦(有銘)
追敦一(有銘)
追敦二(有銘)
舉伯敦(有銘)
中伯敦(有銘)
伯敦(有銘)
吉父敦(有銘)
邢敦(有銘)
杞父敦(有銘)
虢仲敦(有銘)
般敦(有銘)
右通蓋高五寸六分深三寸五分口徑五寸二分腹圍
二尺一寸四分重九十兩兩耳有珥銘字與博古圖所
載淮父卣多同者意一時所制
右高六寸九分深三寸一分口徑六寸九分腹圍二尺
一寸二分重二百一十九兩兩耳有珥銘幾九十字可
辨者三之一錯落難讀前云敬共祀後云享鄭康成謂
敦瑚璉簋皆宗廟盛黍稷之器云吉金者古器銘多有
之猶錫貝也
右高四寸二分深三寸二分口徑六寸二分腹圍一尺
八寸三分重五十七兩兩耳有珥銘曰我孫詩謂我將
我享書謂爾之許我我其以璧與珪歸俟爾命古人對
神質言之稱爾我示親也酉庚意者月在酉日維庚故
云爾曰貝曰斤貝周禮冬官考工記宋之斤注以鐵為
之又古稱泉貝說文謂至秦而廢貝行錢食貨志有十
朋五貝則不必概與貝玉貝錦同也銘詞乃正斤貝用
作尊彝故知斤貝皆金屬矣
右高三寸二分深二寸三分口徑五寸二分腹圍一尺
三寸二分重三十一兩兩耳有珥齊太公名尚為方伯
得專征伐銘曰伯尚蓋齊作耶
右通蓋高六寸八分深三寸七分口徑五寸九分腹圍
二尺三寸九分重一百七十一兩兩耳三足篆法太與
丙相近此銘或疑為丙然鐘鼎欵識載太公簠銘曰太
公作釁寶簠此云太公作釁從敦書法同故知當為太
公
右通蓋高六寸五分深三寸七分口徑六寸腹圍二尺
三寸九分重一百九十一兩兩耳三足
右通蓋高六寸八分深三寸七分口徑六寸腹圍二尺
四寸重一百九十三兩兩耳三足銘字與前二器相近
首一字缺蓋太字也
右通蓋高六寸八分深三寸九分口徑七寸二分腹圍
二尺一寸九分重一百四十五兩兩耳吕伯作疑是齊
器而周穆王時又有吕侯為天子司寇玩銘詞後稱祀
乃祖考則前云宫室蓋宗廟耳詩召南于以用之公侯
之宫孔氏疏云可以奉祭祀曰事祭必於宗廟曰宫室
則如世室是已大田蓋祈年之意古人祭必有祝舊銘
多如此
右通蓋高一尺四分深四寸二分口徑七寸四分腹圍
二尺三寸七分重二百九十九兩兩耳是下一字不可
識銘曰乙公亦齊物也
右高四寸八分深四寸一分口徑七寸三分腹圍二尺
二寸六分重一百二十七兩兩耳有珥曰王在旁京與
靜卣同曰吳曰吕毛伯彝亦然且靜為齊胡公名是知
為東遷以前器也雩粤古文多通雩八月即粤八月洍
許氏詳里切古汜字也學宫大洍皆肄射地綼說文謂
帛□海篇作丑全切謂去皮也蓋刀劍之屬
右通蓋高七寸二分深四寸一分口徑六寸八分腹圍
二尺七寸六分重二百三十五兩兩耳有珥銘與史頌
鼎同惟德&KR0008;篆法小異又下一字鼎所缺
右高九寸三分深四寸四分口徑八寸二分腹圍二尺
八寸四分重四百四十三兩兩耳有珥銘首一字曰追
後凡稱追者三詩其追其貊奄受北國則古有追國顧
錫追休云云則追似其名按銘詞蓋死事者子孫紀其
贈䘏之典而泐之於器末乃兼致頌禱之義云爾
右尺度輕重暨銘詞俱與前器同
右通蓋高六寸一分深三寸五分口徑五寸六分腹圍
二尺二寸一分重一百一兩兩耳有環銘曰舉伯蓋人
名非他器銘舉者類矣宋黃伯思舉鼎說謂宋之僖公
名舉又稱楚伍舉蔡史舉唐燕舉而弗及晉之祁舉齊
之賈舉因錄斯器并詳列之
右高四寸一分深三寸四分口徑六寸八分腹圍二尺
四寸重一百三兩兩耳有珥三足第四字剥蝕不全按
博古圖有孌女鼎俱以為人名古人三月定名女子許
嫁笄而字曰某姬其字鑾節或其名也中伯猶已伯舉
伯行伯之類
右高三寸八分深三寸三分口徑六寸腹圍一尺九寸
二分重六十兩兩耳有珥
右高五寸七分深三寸八分口徑六寸腹圍二尺五寸
重一百一十九兩兩耳有珥三足吉上一字作□篆法
□即肸字與費通尚書費誓史記魯世家作肸誓疑吉
父或魯之費大夫而仲姜蓋其所祀也
右高五寸六分深四寸一分口徑六寸四分腹圍二尺
五寸九分重一百六十七兩兩耳有珥四足周邢叔彝
銘曰作乃文考邢叔寶尊彝此銘邢下一字漫漶又下
一字亦曰叔豈一人耶或曰當讀作叔安父
右高四寸深三寸二分口徑六寸六分腹圍二尺三寸
四分重一百二十三兩兩耳有珥魯頌周公之孫莊公
之子銘曰敏仲之孫皆推本祖德以立言杞父人名上
有樂字宋戴公之後有樂氏豈其族與
右通蓋高七寸五分深三寸九分口徑六寸五分腹圍
二尺四寸三分重一百五十七兩兩耳有珥三足鄭字
缺阝古文多如此銘稱鄭虢仲意為鄭之大夫非桓王
時虢仲矣
右高六寸三分深三寸三分口徑三寸八分腹圍一尺
八寸三分重七十七兩兩耳有珥三代鼎器錄有東宫
方鼎又尹卣銘曰王飲西宫此銘曰東宫蓋其地也大
阜之年按三代無紀元者詩傳謂阜盛也多也其猶大
有之年耶追蓋追饗也意亦祭器銘首稱般春秋周景
王三年為蔡侯般元年此言王命知非宋門尹般魯公
子般比矣云貯猶蔵也
西清古鑑卷二十七
