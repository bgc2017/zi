異魚圖贊卷一
明楊慎撰
總贊
魚之為字燕尾相似水蟲之中實繁厥類鱗鬛風濤抑
龍之次百種千名研桑莫記圖贊所取亦秪以異
鯤
鯤本魚子細如蠶茸莊周寓言鯤化為鵬譬彼詩頌雕
育桃蟲千古言詮誰發其矇(莊子云北溟有魚其名為鯤鯤之大不知其幾萬里)
(此寓言也按内則卯醬卯音鯤國語亦云魚禁鯤鮞皆以鯤為魚子至小之物也莊子乃以至小為至大便是)
(滑稽之開端後人不得其意晉江逌詩曰巨鼇戴蓬萊大鯤運天池倏忽雲雨興俯仰三洲移孫放詩巨細同)
(一馬物化無常歸修鯤解長鱗鵬起扇雲飛撫翼摶積風仰凌垂天翬皆不得其言詮也雖郭象之玄奥沉思)
(亦誤况司馬彪軰乎後世禪宗衲子却得其意故有龜毛兔角石女懷胎一口吸盡西江水新羅日午打三更)
(之偈亦可信以為實事耶余嘗謂天地乃一大戲場堯舜為古今大淨千載而下不得其解矮人觀場也元)
(儒南充范無𨼆有是說而余推衍之)
魴鯉
伊洛魴鯉天下最美伊洛鯉魴貴于牛羊洛口黃魚天
下不如(河洛記引諺)
赤鯉
務光憤世自投盧川盧川水伯赤鯉送旃易名琴高化
形而仙至今揚光清冷之淵(事見符子畫圖有水仙騎赤鯉者即其人也)
嘉魚
南有嘉魚出於丙穴黃河味魚嘉味相頡最宜為䱓鬲
以蕉葉不爾脂腴將滳火滅(事見水經蜀都賦任豫益州記樊綽雲南記博物志)
(丙穴穴向丙也味魚出黃河口)
蒲魚
蜀有蒲魚其形如粥出於郫縣蒲村之麓(魏武帝四時食制杜詩魚)
(知丙穴由來美酒憶郫筒不用沽注引沔南丙穴沔南去郫千里不㦄遠取蓋即此魚也其魚亦出於穴)
八魚異性色
鰋偃鯉俯鱧圓魴方䱾青鯶赤鰻白鱨黃(陸農師)
鱮鮒
清檢出佳鱮濁檢出好鮒美珍於常味取以二月初(水經)
(注清檢濁檢俱在陽平關)
鮒
洞庭之鮒出于江渂弘腴青顱朱尾碧鱗(劉邵七華節文&KR2165;即岷)
(字又作文)
鱮
緡調餌芳可獲鱮魚網魚得鱮不如噉茹或名曰鱅其
性慵如(說苑子賤語又古諺云云)
鱒
鞏洛之鱒割以為&KR0008;分芒㭊縷細亂蠻足(張平子七問節文)
鯽魚
滇池鯽魚冬月可薦中含腴白號水母線北客乍餐以
為麵纜(樊綽觔甫夷志蒙舍地有鯽魚大者重五西洱河及滇池冬月多鯽魚)
鮆魚
浮玉之山北望具區苕水出焉中多鮆魚胡蝶所化&KR0008;
□長須(嶺表錄異嘗有人浮南海泊於孤岸忽有一物如蒲帆飛過海將近舟舟人競以物擊之如帆)
(者盡碎墜舟上視之乃蛺蝶也去其趐足稱之得肉八十觔噉之味美如魚此蓋蝶將入水化魚者也胡蝶化)
(魚此又一證)
鱸魚
鱸魚肉白如雪不腥東南佳味四腮獨稱金虀玉膾擅
美寧馨
鱏鰉
鱏鰉逆流不過鑽江(在叙州)灘崩秭歸(癸卯年事)又隔巫陽魚
官空設玉板不嘗(黃魚一名玉板)
洄魚
河豚藥人時魚多骨兼此二美而無兩毒粉紅雪白洄
美堪錄西施乳㴙水羊胛熟(洄魚一名水底羊)
時魚
時魚似魴厥味肥媺品高江東價百鱣鮪界江而西謂
之瘟魚棄而不餌
鮧魚
鮧魚偃額兩目上陳頭大尾小身滑無鱗或名曰鮎粘
滑是因(爾雅翼)
鱟魚
鱟形如帆與便面同厥足二六雌常負雄漁人取之必
得其䨇子如麻子南醬是供(子美可噉)
䱟鯺
魚有䱟鯺一頭數尾有脚如蠶食之肥美
郎君子鮝
郎君子鮝雄雌相雜置之醋盂逡廵便合下卵如粟頃
刻其州善治産難誕生如逹(本草名郎君子元文類作郎君子鮝)
鯷(音題)
魚有名鰾(匹妙切)亦號為鯷化而為人曾謁仲尼鬛戟鱗
甲由也仆之陳蔡之厄天際聖饑(衝波傳)
䲛魚
潜有䲛魚飛有䲛鳥同是一物互為形表鳥藏魚出變
化莫曉
鱷魚
鱷似蜥蜴一卵百子或如白虺或成蒼兕喙餘三尺長
尾利齒岸掉渴虎人肉為胏造化至仁朝乃育此
又
南海有魚其名為鱷其身已朽其齒三作(李淳風物類相感志)
䱐魳
魚有䱐魳或名江豚欲風則涌恒随浪翻
又
䱐魳之魚出淮及五湖黃肥不可食大如百觔楮數枚
相随沉浮自如(魏武帝四時食制)
魚舅
嘉州魚舅載新厥名鱗鱗迎媵夫豈其甥其文實鯦江
圖可徵(說文鯦一名當互)
弓魚
西洱弓魚三寸其誰書以公音是字謬又哂多子亦
孔之羞(弓魚見魚譜今誤作公)(滇中俗諺既誤作公魚而怪其有子遂綴為謔語云大理公魚)
(皆有子雲南和尚豈無兒)
&KR3736;兒
&KR3736;兒極𦕈僅若針鈎盈咫萬尾一筯千頭漁師取之不
以網收來如陣雲壓幾沉舟名曰跳䱓厥義可求
異魚圖贊卷一
