欽定四庫全書
御定分類字錦卷十四
肢體
首第一
(二字成對)精主(素問頭者丨明之丨也)玉枕(長沙耆舊傳劉夀少時遇相師曰君腦有丨丨)
神居(春秋元命苞頭者丨所丨上圓象天氣之)(必至公也後至太尉)
(府也歲必十二故人頭長一尺二寸)泥丸(黃庭内景經腦神精根字丨丨)
五柱(隋書高祖紀爲人龍顔額上有丨丨入頂)
三台(洞神經頭爲丨丨君)
(二字備用)仄元首(書丨丨起哉爾雅丨良丨也)石厭(魏志東夷傳兒生便以丨丨其頭欲其褊今辰韓人)
(皆褊頭)長額(南史陶弘景傳細形丨丨)濡首(易飲酒丨丨亦不知節也王粲酒賦丨丨屢舞)
(談易作難)稽首(周禮大祝辨九&KR0596;一曰丨丨二曰頓首三曰空首注丨丨拜頭至地也頓首拜頭叩地也)
(空首拜頭至手所謂拜手也左傳非天子寡君無所責丨丨)空首(見上注)半頂(杜甫入宅)
(詩丨丨梳頭白過眉柱杖斑)頓首(左傳申包胥如秦乞師立依於庭牆而哭日夜不絶聲勺飲不入口)
(七日秦哀公爲之賦無衣九丨丨而坐秦師乃出注無衣三章章三丨丨)舉首(荀悅王商論夫獨智不容)
(於世獨行不畜於時是以昔人所以自退也雖退猶不得自免是以離世深藏以天之高而不敢丨丨以地之厚而)
(不敢投足)圩頂(史記孔子世家禱於尼丘得孔子魯襄二十二年而孔子生生而首上丨丨故因名曰丘)
(云索隱圩音烏丨丨言頂上窳也故孔子頂如反宇反宇者若屋宇之反中低而四旁高也)皓首(李陵)
(荅蘇武書丁年奉使丨丨而歸)俛首(賈誼過秦論百粤之君丨丨係頸委命下吏盧諶覽古詩屈節邯鄲)
(中丨丨忍回軒)抑首(漢書叔孫通傳諸侍坐殿上皆伏丨丨注抑屈也謂依禮法不敢平坐而視)
卬首(漢書司馬遷傳迺欲丨丨信眉論列是非注卬讀曰仰信讀曰伸)翹首(阮籍詣蔣公奏記伏)
(惟明公以含一之德據上台之位羣英丨丨俊賢抗足)白首(史記萬石傳萬石君名奮姓石氏長子建)
(爲郎中令建老丨丨萬石君尚無恙說文顥白皃从頁从景南山四顥丨丨人也)九室(黃庭内景經丨)
(丨正虛神明舍注丨丨謂頭中九宫之室)首疾(詩願言思伯甘心丨丨周禮疾醫春時有痟丨丨注痟酸)
(削也丨丨頭痛也)額角(釋名角者生於丨丨也)蛇首(述異記太原村落間祭蚩尤神不用)
(牛頭今冀州有蚩尤川即涿鹿之野漢武時太原有蚩尤神畫見龜足丨丨逐疫其俗遂爲立祠)□首
(說文□好皃从頁爭聲詩所謂丨丨)廣顙(易巽爲木爲風其于人也為寡髮爲丨丨諧史周王元儼太宗)
(第八子也生而穎悟丨丨豐頤凛不可犯名聞外國謂之八大王張元凱朱都尉過訪詩身白儼如瓠巨口仍丨丨)
堯顙(韓詩外傳孔子出衛之東門姑布子卿迎而視之五十步從而望之五十步子貢曰賜之師何如姑)
(布子卿曰得丨之丨舜之目禹之頸臯陶之喙蘇軾次曾子開從駕詩輦路歸來傳好語共驚丨丨類高辛)
碓顙(吳越春秋專諸堂邑人也伍胥亡楚如吳時遇之于途因相其貌丨丨而深目虎膺而熊背知其勇士陰)
(結之)項領(杜甫投簡成華兩縣諸子詩鄉里兒童丨丨成朝廷故舊禮數絶)虎頸(後漢書班)
(超傳其後行詣相者曰祭酒布衣諸生耳而當封侯萬里之外超問其狀相者指曰生燕頷丨丨飛而食肉此萬里)
(侯相也)頡䪼(說文䪼頭丨丨也从頁出聲讀又若骨)疾首(詩心之憂矣疢如丨丨)
平白頭(史記鄒陽傳諺曰丨丨如新傾蓋如故何則知與不知也)高臺(黃庭外景經靈臺通天臨)
(中野注頭爲丨丨腸為廣野)犀顱(周必大會同甲詩情均雁序兼鸎友夀貫丨丨映鶴肩)鼎
形(李郃别傳郃耳有竒表腦枕有丨丨)掉頭(莊子雲將曰今我願合六氣之精以育羣生爲之奈何鴻)
(蒙拊髀雀躍丨丨曰吾弗知杜甫送孔巢父歸江東詩巢父丨丨不肯住東將入海隨烟霧又丨丨紗帽側)
筆頭(魏書古弼傳弼頭尖世祖常名之曰丨丨是以時人呼為筆公)筆公(見上注)圓顱
(南史陳高祖紀茫茫宇宙惵惵黎元方趾丨丨萬不遺一)麞頭(唐書李揆傳苗晉卿數薦元載揆輕載地)
(寒謂晉卿曰龍章鳳姿士不見用丨丨鼠目子乃求官耶)懸頭(楚國先賢傳孫敬到洛在太學編柳為簡)
(以寫經睡則丨丨于梁李商隠詩丨丨曾苦學折臂反成醫)轉頭(韓偓詩半身映竹輕聞語一手揭簾)
(微丨丨)傾頭(白居易詩閑依小橋立丨丨時一吟)飛頭(唐書南蠻傳有丨丨獠者頭欲飛周)
(項有痕如縷妻子共守之及夜如病頭忽亡比旦還)□顱(說文顱丨丨首骨也从頁盧聲)銳頭
(禮斗威儀君乘火而王其民丨丨君乘水而王其民大頭杜甫詩長陵丨丨兒出獵待明發)大頭(見上)
(注)䫳䫫(埤蒼丨丨頭骨)雙題(謝惠連搗衣詩微芳起兩袖輕汗染丨丨)
(三字成對)爲四岳(述異記昔盤古氏之死也頭丨丨丨目為日月脂膏為江海毛髮為草木)
安崑崙(黃庭内景經太乙流珠丨丨丨注頭爲崑崙)
(三字備用)仄頭容直(禮記丨丨丨注不傾顧也)夢生角(蜀志魏延傳丨頭上丨丨以問占夢趙直直詐)
(延曰夫麒麟有角而不用此不戰而賊欲自破之象也退而告人曰角之為字刀下用也頭上用刀其凶甚矣)
巾韲杵(張敏頭責子羽文或頭如丨丨丨)有垠鄂(釋名額鄂也丨丨丨也故幽州人則謂之)
(鄂也)爲飲器(戰國策趙襄子最怨智伯而將其頭以丨丨丨)頭有角(述異記秦漢間說蚩)
(尤氏耳鬢如劍戟丨丨丨與軒轅鬭以角觝人人不能向今冀州有樂名蚩尤戲其民三三兩兩頭戴牛角而相觝)
(漢造角觝戲蓋其遺製也)頭頊頊(說文頊丨丨丨謹貌从頁玉聲)
平圓象天(淮南子故頭之丨也丨丨足之方也象地)象尼丘(後漢書高獲傳為人尼首方面)
(注尼首首丨丨丨山中下四方高也)賈長頭(後漢書賈逵傳自為兒童常在太學不通人間事身長八)
(尺二寸諸儒為之語曰問事不休丨丨丨)貫伏犀(元好問戲相師詩珥貂簮筆起鋤犁何必人人丨丨)
(丨)黑頭公(晉書諸葛恢傳恢弱冠知名試守即丘長轉臨沂令為政和平值天下大亂避地江左名)
(亞王導庾亮導謂曰明府當為丨丨丨)出一頭(宋史蘇軾傳軾以書見歐陽修修語梅聖俞曰吾當)
(避此人丨丨丨地蘇軾送晁美叔詩醉翁遣我從子游翁如退之蹈軻丘尚欲放子丨丨丨)頭顓顓
(說文顓丨丨丨謹貌从頁耑聲)頭岑岑(漢書外戚傳我丨丨丨也注岑岑痺悶之意)
(四字成對)體高而獨(釋名頭獨也於丨丨丨丨也)
額廣且方(詩螓首蛾眉毛傳螓首顙廣而方鄭箋螓謂蜻蜻也正義釋蟲云蚻蜻蜻舍人曰小蟬也此蟲)
(丨丨而丨丨此經手膚領齒舉全物以比之故言如螓首蛾眉則指其體之所似故不言如也)
(四字備用)仄顏角豐滿(詩揚且之顏也毛傳揚廣揚而丨丨丨丨)一夫九首(楚辭魂兮歸來君無)
(上天些虎豹九關啄害下人些丨丨丨丨拔木九千些)頭責子羽(張敏丨丨丨丨文維泰始元年)
(丨丨丨丨曰吾託子為頭萬有餘日矣大塊禀我以精造我以形我為子植髮膚置鼻耳安眉須插牙齒眸子摛光)
(雙顴隆起每至出入之間遨游市里行者辟易坐者竦跽或稱君侯或言將軍捧手傾倒佇立﨑嶇如此者故我形)
(之足偉也子冠冕不戴金銀不佩釵以當笄帢以代幗旨味弗嘗食粟茹菜隈摧園間糞壤汙黑歲莫年過曾不自)
(悔子厭我於形容我賤子乎意態若此者乎必子行已之累也按子羽姓秦)解顱理腦(抱朴子淳)
(于能丨丨以丨丨元化能刳腹以浣胃)隆顱犀角(元好問寄姪孫伯安筆詩丨丨丨丨掌中珠)
銅頭鐵額(述異記軒轅之初立也有蚩尤氏兄弟七十二人丨丨丨丨食鐵石軒轅誅之於涿鹿之)
(野涿鹿今在冀州有蚩尤神今冀州人掘地得髑髏如銅鐵者即蚩尤之骨也)髑就腦合(韓詩外傳)
(朞年丨丨而後能行三年丨丨而後能言)榒木爲腦(韓詩外傳吾聞中古之爲醫者曰踰跗踰跗之)
(為醫也丨丨丨丨蕊草為軀吹竅定腦死者復生)擡頭不得(開元遺事張彖為華陰尉為守令所)
(抑嘆曰若立身矮屋之下使人丨丨丨丨遂拂衣歸遯於嵩山)
平鼎角匿犀(後漢書李固傳固貌狀有竒表丨丨丨丨足履龜文注丨丨者頂有骨如鼎足也丨丨伏)
(犀也謂骨當額上入髮際隠起也)矯首遐觀(陶潛歸去來辭策扶老以流憩時丨丨而丨丨)
屋漏中來(世說祖廣行恒縮頭詣桓南郡始下車桓曰天甚晴朗祖參軍如從丨丨丨丨)頭顱
可知(陶弘景與從兄書仕宦期四十左右作尚書郎即抽簮高邁今三十六方作奉朝請丨丨丨丨不如早去)
犀插隆顱(元好問詩丨丨丨丨玉作肌)頭玉磽磽(李賀唐兒歌丨丨丨丨眉刷翠)
(杜郎生得真男子)舉頭爲城(元好問付阿耽誦詩虎穴生虎子墮地骨骼成丨丨丨丨尾爲旌幾)
(人雄猛得寧馨)頭腦冬烘(摭言顔摽咸通中鄭薰下状元及第先是徐寇作亂薰志在激勸勲烈謂)
(摽魯公之後故擢之巍峩既而問及廟院摽曰寒素京國無廟院薰始大悟塞默久之時有無名子嘲曰主司丨丨)
(太丨丨錯認顔摽作魯公)頭觸屏風(漢書陳萬年傳子咸年十八以萬年任為郎有異才抗直數言)
(事刺譏近臣書數十上遷為左曹萬年嘗病召咸教戒於牀下語至夜半咸睡丨丨丨丨萬年大怒欲杖之曰乃公)
(教戒汝汝反睡不聽吾言何也咸叩頭謝曰具曉所言大要教咸讇也萬年乃不復言)
面第二
(二字成對)大宅(七發然陽氣見於眉宇之間侵滛而上幾)雲宅(黃庭内景經丨丨既清玉帝遊注面爲丨丨一)
(滿丨丨注良曰丨丨謂面也)(名尺宅以眉目口鼻之所居故為宅)
方田(齊書李安民傳明帝大會新亭接勞諸軍)神庭(眞誥九華真妃云面者丨之丨心悲則面憔妾)
(主摴蒱官賭安民五擲皆盧帝大驚目安)(有童面之經)
(民曰卿面丨如丨封侯狀也安民少時貧)如虎(唐書袁天綱傳在洛陽與杜淹王珪韋挺游謂)
(屢有一人從門過相之曰君後當大富貴)(挺面丨丨當以武處官挺善隠太子薦為左衞)
(與天子交手共戲至是安民尋此人不知)(率)
(所在)似驢(吳志諸葛恪傳恪父瑾面長丨丨孫權大會羣)
光悅(臣使人牽一驢入長檢其面題曰諸葛子瑜恪)
妍華(盧士深妻崔氏靧面辭取紅花取白雪與)(跪曰乞請筆益兩字因聽與筆恪續其下曰之)
(兒洗面作光悅取白雪取紅花與兒洗面)(驢舉坐歡笑乃以驢賜恪)
(作丨丨)
(二字備用)仄方面(河圖蒼帝丨丨)玉面(公羊傳莊王伐鄭鄭伯肉袒以逆莊王莊王曰君之不令臣交易爲)
(言是以使寡人得見君之丨丨而微至乎此七諫厭白丨以爲丨兮懷琬琰以為心)紅頰(杜牧詩綠鬟羞)
(妥麽丨丨思夭偎)繡面(白居易東南行詩丨丨誰家婢鵶頭幾歲奴)笑面(老學菴筆記蔡)
(元度對客善笑溢于顔色雖見所甚憎者亦親厚無間人莫測謂之丨丨夜乂)大頰(北史齊文宣帝紀及)
(長黑色丨丨兌下鱗身重踝聸視審定不好戲弄深沉有大度)兩面(魏志東夷傳得一破船隨波出在海)
(岸邊有一人項中復有面生得之與語不相通不食而死江淹遂古篇沃沮肅愼東北邊兮長臂丨丨赤乘船兮)
炙敗(宋史王安禮傳宗室令騑以數十萬錢買妾久而斥歸之訴府督元直安禮視妾既大敗其面矣即)
(奏言妾之所直數十萬者以姿首今丨丨之則不復可鬻請勿理其直詔從之)暴面(隋書地理志豫章之)
(俗頗同吳中其君子善居室小人勤耕稼衣冠之人多有數婦丨丨市㕓競分銖以給其夫)月點(酉陽)
(雜爼今婦人面飾用花子起自昭容上官氏所製以掩黥跡大歷已前士大夫妻多妒悍者婢妾小不如意輙印面)
(故有丨丨錢點)錢點(見上注)馬面(北史斛律光傳丨丨彪身神爽雄傑)墨面(淮南)
(子美人挐首丨丨不容)睡臉(杜牧詩定子初開丨丨新)玉貌(史記魯仲連傳今吾觀先生之)
(丨丨非有求於平原君者也元稹和樂天示楊瓊詩青衫丨丨何處去安得紅旗遮頭白)面皺(黃庭堅詩)
(丨丨鬢欲疎)豐頰(韓愈送李愿歸盤谷序曲眉丨丨清聲而便體秀外而惠中)黑面(南史)
(劉穆之傳中子式之子瑀性陵物護前族叔秀之爲丹楊瑀與親故書曰吾家丨丨阿秀遂居劉安衆處朝廷不爲)
(多士)曾頰(楚辭丨丨倚耳曲眉規只注曾重也)顔面(蘇軾詩塵土汙丨丨年華侵鬢霜)
方頰(梁書太宗紀器宇寬宏未嘗見愠喜丨丨豐下鬚鬢如畫盻睞則目光燭人)鐵面(宋史趙抃)
(傳抃為殿中侍御史彈劾不避權倖京師目為丨丨御史梁簡文帝大法頌序金鱗丨丨貢碧砮之琛航海梯山奉)
(白環之使)頩頰(蘇軾紅梅詩丹鼎奪胎那是寳玉人丨丨更多姿)疵點(王隱晉書趙孟字長)
(舒入補尚書都官令史善清談有國士之風其面有丨丨諸事不決皆言當問疵面也)疵面(見上注張)
(鷟令史王隆判未申丨丨之功翻起黑頭之患)頰皺(陸游詩兒啼丨丨翁噤卧)背面(李商隱詩)
(十五泣春風丨丨鞦韆下)銅顩(雞肋編紹興四年夏韓世忠自鎮江來朝所領兵皆具装以銅為面具軍)
(中戲曰韓太尉丨丨張太尉鐵顩世謂無廉耻不畏人者爲鐵顩也按張謂張俊)鐵顩(見上注)
鳥面(神異經東荒山中有大石室東王公居焉長一丈頭髮皓白人形丨丨而虎尾載一黑熊左右顧望恒與)
(一玉女投壺)日面(清異錄服雲母者成丨丨天腸餌鍾乳者登福衢夀車)雪面(楊炎贈伎)
(詩丨丨淡眉天上女)蓮臉(元稹詩露英丨丨淚)明潤(下帷短牒衛玠盥面用化玉膏及芹泥故)
(色愈丨丨終不能枯槁)曼頰(淮南子丨丨皓齒形夸骨佳不待脂粉芳澤而性可悅者西施陽文也)
不洗(嵇康與山巨源絶交書性復疎懶筋駑肉緩頭面常一月十五日丨丨不大悶癢不能沐也)
疻面(唐詩紀事光風亭夜宴妓有醉毆者温飛卿曰若狀此便可以丨丨對捽胡段成式乃曰捽胡雲彩落丨)
(丨月痕消)顔厚(書丨丨有忸怩詩巧言如簧丨之丨矣)鉛臉(江洪詩薄鬢約微黃輕紅澹丨)
(丨)
平天顔(左傳丨威不違丨咫尺杜甫詩晝漏稀聞高閣報丨丨有喜近臣知曹唐詩既掃山川收地脈須留)
(日月駐丨丨)佛糚(雞肋編燕地女子冬月以䒷蔞塗面謂之丨丨但皆傅而不洗至春暖方滌去久不)
(為風日所侵故潔白如玉也)笑顔(劉禹錫詩佇候明年社高堂開丨丨)發華(嵇康送秀才入)
(軍詩雖有好音誰與清歌雖有姝顔誰與丨丨)芳顔(陶潛詩清歌發新聲綠酒開丨丨)粉腮
(方干詩花分淺淺燕支臉葉墮殷殷膩丨丨徐夤白牡丹詩雪句豈須徵柳絮丨丨應恨貼梅花)豐頤
(黃香責髯奴辭爾乃輔以丨丨表以蛾眉)春紅(鮑令暉詩明志逸秋霜玉顔豔丨丨)開顔(李白)
(詩丨丨酌美酒樂極忽成醉杜甫詩自吟詩送老相勸酒丨丨)紅腮(段成式詩良人爲漬木瓜粉遮却丨)
(丨交午痕)梅糚(羅虬比紅兒詩若教貌向南朝見定却丨丨似等閒)枕霞(韓偓嬾起詩丨丨紅)
(黯淡淚粉玉闌珊枕霞紅一作枕紅霞)壯頄(易丨于丨注頄面權也釋文頄求龜反又音求又丘倫反)
(翟云面顴頰間骨也鄭作頯頯夾面也)能寒(素問人面獨丨丨何也曰頭者諸陽脈之會也諸陰脈皆)
(至頸項不還上獨諸陽一脈上頭故面丨丨耳按能與耐同)
(三字成對)樹頰胲如美玉
擢項頤(漢書東方朔傳臣觀其臿齒牙樹頰)勝桃花(周宏正看新婚詩壻顔如美玉婦色丨丨)
(胲吐脣吻丨丨丨結股脚連脽尻遺)(丨)
(蛇其迹行步偊旅臣朔雖不肖尚兼)開淺靨
(此數子者注頰肉曰胲音改頤頷下)傅斜紅(梁簡文帝豔歌篇分糚開淺靨繞面丨丨)
(也音怡)(丨)
蓮委露
桃破風(元稹夢遊春詩睡臉丨丨丨汗糚蓮)
(委露)
(三字備用)仄赬玉面(吳萊關將軍廟詩我曾久讀名將傳紫金燄眼丨丨丨)夏畦面(黃庭堅題魏鄭)
(公砥柱銘後吾友楊明叔知經術能詩喜屬文爲吏幹公家如已事持身潔清不以丨丨之丨事上官不以得上官)
(之面陵其下可告以魏鄭公之事業者也故書此銘遺之)長三尺(荀子昔者衛靈公有臣曰公孫吕身)
(長七尺面丨丨丨焉廣三寸鼻目耳具而名動天下注面丨丨丨廣三寸言其狹而長甚也)半月縆
(杜牧詩丨丨丨雙臉凝腰素一圍)獼猴面(北齊書宋游道傳與頓丘李奬一面便定死交奬為河南)
(尹辟遊道為中正元顥入洛奬受其命出使徐州都督元孚與城人趙紹兵殺之遊道為奬訟冤得雪又表為請贈)
(廻已考一汎階以益之奬二子構訓居貧遊道後令其求三富人死事判免之凡得錢百五十萬盡以入構訓時人)
(語曰遊道丨丨丨陸操科斗形意識不關貌何謂醜者必無情構嘗因遊道會客戲之曰賢從在門外大好人宜自)
(迎接為通名稱族弟遊山遊道出見之乃獼猴衣帽也將與構絶構謝之豁然如舊)春風面(杜甫詠懷)
(古跡詩畫圖省識丨丨丨環珮空歸月夜魂按謂明妃)忍飢面(秦韜玉貴公子行却笑儒生把書卷)
(學得顔回丨丨丨)紅杏妒(李洞贈龐鍊師詩兩臉酒醺丨丨丨半胸酥嫩白雲饒)雙圓
靨(吳融詩杏小丨丨丨山濃兩點嚬)轉面語(吳融春詞羞多丨丨丨妒極定睛看)輕紅
拂(元稹恨糚成詩丨丨丨花臉)蓮初破(元稹代九九詩廻臉丨丨丨低蛾柳並垂)流花
雪(元稹會眞詩轉面丨丨丨)封侯面(范成大兩頭纖纖詩磊磊落落丨丨丨)如刻畫
(北史崔㥄傳狀貌偉麗善於容止李渾將聘梁名輩畢萃酒正讙㥄後到一坐無復談話鄭伯猷歎曰身長八尺面)
(丨丨丨謦欬為洪鐘響胸中著千卷書使人那得不畏服)臙脂頰(元稹詩須臾日射丨丨丨一朵紅酥)
(旋欲融)謝白面(晉書謝石傳石少患面創療之莫愈乃自匿夜有物䑛其瘡隨䑛隨差䑛處甚白故)
(世呼為丨丨丨)芫荽洗(東軒筆錄吕惠卿語王荆公曰公面有䵟用丨丨丨之當去公曰面黑耳非䵟)
(也吕曰芫荽亦能去黑公笑曰天生黑於余芫荽其如予何)揚生面(韋莊東遊遠歸詩青雲不識丨)
(丨丨天子何由問子虛)
平色容莊(禮記丨丨丨注勃如戰色)人之華(淮南子是故面氣者丨丨丨也而五藏者人之)
(精也)似凍梨(詩遐不黃耉正義孫炎曰耉面凍梨色如浮垢朱子詩面丨丨丨頭似雪後生誰與屬傳)
(經)粉輕勻(徐積詩惜丨丨丨面偷霞試點腮)紅杏腮(朱有燉竹枝歌春衫女兒丨丨)
(丨)似蓮花(舊唐書楊再思傳張昌宗以姿貌見寵倖再思諛之曰人言六郎面丨丨丨再思以為蓮)
(花似六郎非六郎丨丨丨也)黃面兒(唐書賈餗傳遷京兆尹百官會曲江故事尹自門步入揖御史)
(餗自矜大不徹扇蓋騎而入御史楊儉蘇特固爭餗曰丨丨丨敢爾儉曰公為御史能嘿嘿耶)笑滿腮
(朱有燉元宫詞斜插雲鬟丨丨丨)笑春紅(李白怨歌行十五入漢宫花顔丨丨丨)如蒙
倛(荀子仲尼之狀面丨丨丨注倛方相也其首蒙茸然故曰蒙倛韓侍郎云四目為方相兩目為倛倛音欺)
無須麋(荀子伊尹之狀面丨丨丨注麋與眉同)三面人(山海經大荒之中有山名曰大荒之)
(山日月所入有人焉三面是顓頊之子三面一臂丨丨之丨不死郭氏傳言人頭三邊各有面也)半面
糚(南史梁元徐妃傳妃無容質不見禮帝二三年一入房妃以帝𦕈一目每知帝將至必為丨丨丨以俟帝見則)
(大怒而出李商隠南朝詩休誇此地分天下只得徐妃丨丨丨)紅粉糚(古詩娥娥丨丨丨纖纖出素手)
(蔣藴贈鄭氏妺詩笑開一面丨丨丨東園幾樹桃花死)曉霞糚(瑯嬛記夜來初入魏宫一夕文帝在)
(燈下詠以水晶七尺屛風障之夜來至不覺面觸屏上傷處如曉霞將散自是宫人俱用臙脂倣畫名丨丨丨)
不關糚(費昶採菱女詩玉面丨丨丨雙眉本青色)酒發春(韓偓詩歌凝眉際恨丨丨臉邊丨)
如紫瓊(元史張起巖傳面丨丨丨美鬚方頤而眉目清揚望而知為雅量君子)桃李顔
(劉孝綽詩是日倡家女競為丨丨丨)面復光(杜甫詩瘦妻丨丨丨)薄面皮(庾信奉和趙王)
(春日詩向人長曼臉由來丨丨丨)
(四字成對)素姿凌柰
圓頰誚梨(韓偓詩素姿凌白柰丨丨丨紅丨)
(四字備用)仄桃花相映(崔護詩去年今日此門中人面丨丨丨丨紅)觀天披霧(南史孔休源傳)
(范雲一與相遇深加襃賞曰不期忽覯清顔頓袪鄙吝丨丨丨丨驗之今日)爲破面鬼(南史沈昭)
(略傳永元中與叔父文李俱被召入華林省茹法珍等進藥酒昭略怒罵徐孝嗣曰宰相無才致有今日以甌投其)
(面曰使丨丨丨丨)假面對敵(隋唐佳話高齊蘭陵王長恭面類美婦人乃著丨丨以丨丨與周師)
(戰于金墉下勇冠三軍齊人壯之乃為舞以效其指麾擊刺之容今人面是)團團明月(李羣玉龍)
(安寺佳人阿最歌丨丨丨丨面冉冉柳枝腰)擁蔽其面(禮記女子出門必丨丨丨丨注擁猶障也)
鬼貌藍色(唐書盧杞傳體陋甚丨丨丨丨)芙蓉如面(白居易長恨歌丨丨丨丨柳如)
(眉)
平大面短頤(淮南子中央四達風氣之所通雨露之所會也其人丨丨丨丨美鬚惡肥)黥額
爲花(桂海虞衡志黎人女及笄即丨丨丨細丨紋謂之繡面)色如削瓜(荀子臯陶之狀丨丨)
(丨丨注如削去皮之瓜青綠色)素面朝天(太眞外傳三姨皆月給錢十萬為脂粉之資然虢國不施)
(糚粉自衒美豔常丨丨丨丨)空面新糚(梁鍠代征人妻喜夫還詩千日廢臺還挂鏡數年丨丨再)
(丨丨)槁面還童(陸游丹井詩我來試一啜丨丨丨丨嬰)臉粉難勻(韓偓詩丨丨丨)
(丨蜀酒濃口脂易印吳綾薄)臨鑑自竒(五代史桑維翰傳爲人醜怪身短而面長常丨丨以丨丨)
(曰七尺之身不如一尺之面慨然有志於公輔)面似靴皮(歸田錄田元鈞在三司深厭干請每強笑)
(遣之嘗謂人曰作三司使數年強笑多矣直笑得丨丨丨丨)
髮第三
(二字成對)鳳髻(炙轂子文王時名丨丨始皇時名望仙漢)一繚(唐書貴妃楊氏傳天寳九載妃復得譴還外第)
(名迎春髻同心髻芙蓉髻隋名九眞髻唐)(國忠謀於吉温温因見帝曰婦人過忤當死然)
(名平蕃髻長樂髻又作偏髻子杜牧詩和)(何惜宫中一席廣為鈇鑕地更使外辱乎帝感)
(簪抛丨丨將淚入鴛衾)(動輟食詔中人張韜光賜之妃因韜光謝帝曰)
鴉鬟(李白酬張司馬贈墨詩黃頭奴子雙丨丨)(妾有罪當萬誅然膚髮外皆上所賜今無以報)
(錦囊養之懷袖間陸龜蒙館娃宮詩一宫)(引刀斷丨丨髮奏之帝見駭惋遽召入禮遇如)
(花渚漾漣漪俀墮丨丨出蠒眉)(初)
蟬鬢(古今注魏文帝宫人莫瓊樹始製為丨丨)兩髦(詩髧彼丨丨毛傳髧丨丨之貌髦者髮至眉子)
(望之縹渺如蟬翼然盧照鄰詩片片行雲)(事父母之飾)
(著丨丨纖纖初月上鴉黃)霧鬢
蝸髫(古今注丨丨謂小兒髻如蝸也)風鬟(異聞集柳毅謂洞庭君曰昨驅涇水右涘見大)
略鬢(王愛女牧羊於野丨丨霧鬢所不忍視)
合鬟(劉孝威初笄詩丨丨仍昔髮略鬢即前絲)
(二字備用)仄寡髮(易巽為木為風其於人也為丨丨正義寡少也風落樹之華葉則在樹者稀疎如人之少髮亦類於)
(此故為丨丨也釋文寡本又作宣黑白雜為宣髮)宣髮(見上注)黃髮(書尚猷詢兹丨丨則)
(罔所愆詩丨丨台背夀胥與試王仁裕賀王溥入相詩白麻驟降恩何極丨丨初聞喜可知)反首(左傳)
(秦獲晉侯以歸晉大夫丨丨拔舍從之注丨丨亂頭髮下垂也)綢直(詩彼君子女丨丨如髮毛傳密直如)
(髮也)曲局(詩予髮丨丨薄言歸沐毛傳局卷也婦人夫不在則不容飾鄭箋言我也禮婦人在夫家筓象)
(筓今曲卷其髮憂思之甚也有云君子將歸者我則沐以待之)結髮(漢書霍光傳贊霍光以丨丨内侍起)
(於階闥之間確然秉志誼形於主蘇武詩丨丨為夫妻恩愛兩不疑白居易詩我本幽閑女丨丨事豪家)拔
白(南史鬱林王紀年五歲牀前戲高帝方令左右丨丨髮問之曰兒言我誰耶荅曰太翁高帝笑謂左右曰豈有)
(為人作曾祖而丨丨髮者乎即擲鏡鑷)翠鬢(丘遲詩羅裙有長短丨丨無低斜江總雜曲寳釵丨丨還)
(相似朱脣玉面非一行)䔉髮(名醫别錄今人呼斑髮為丨丨東齋紀事今人年少而髮白者目之曰丨)
(丨猶言宣髮也本草云蔓菁子壓油塗頸能變丨丨楊億詩年光侵丨丨春恨寄雲袍)皤髮(劉筠大酺)
(賦丨丨者駕肩而洩洩支離者攘臂而欣欣)垂髮(范静婦沈氏映水曲水澄正落釵萍開理丨丨)
假髻(晉書輿服志皇后首飾丨丨步搖又五行志太元中公主婦女必緩鬢傾髻以為盛飾用髲既多不可恒)
(戴乃先於木及籠上装之名曰丨丨張弼丨丨曲西家美人髮及肩買妝丨丨亦娥然)緩鬢(見上注)
傾髻(見上注)星鬢(盧照鄰宿晉安亭詩汎灔月華曉徘徊丨丨垂賈至送李兵曹序想子行)
(邁路經夷門見潁川陳兼河南于頔爲問道心無恙丨丨如何)赤髮(唐書回鶻傳黠戛斯古堅昆國也人)
(皆長大丨丨晳面綠瞳以黑髮為不祥黑瞳者必曰李陵苖裔也)蓬髮(南史丘靈鞠傳靈鞠宋時文名)
(甚盛入齊頗減丨丨弛縱無形儀王儉謂人曰丘公仕宦不進才亦退矣郭璞西王母讚天帝之女丨丨虎顔元稹)
(詩暗梳丨丨羞臨鏡私帶蓮花耻見人)皓髮(劉峻辨命論賈大夫沮志於長沙馮都尉丨丨於郎署)
雲髮(曹植洛神賦丨丨峩峩修眉聮娟杜甫詩秋思抛丨丨腰支賸寳衣)班序(國語丨丨顛毛)
(以為民紀)毋髢(禮記歛髮丨丨)螺髻(古今注童子結髮為丨丨言其形似螺殼)睡髻
(韓偓詩丨丨休頻櫳春眉忍更長)咼墮(白居易詩何處琵琶絃似語誰家丨丨髻如雲)髫髮
(庾信崔說神道碑觀虎於檻丨丨不驚)鶴髮(杜甫詩白水魚竿客清秋丨丨翁歐陽修詩錦衣白日還)
(家樂丨丨高堂獻夀時)華髮(後漢書邊讓傳丨丨舊德竝爲元龜王適詩蓬心猶是客丨丨欲成翁)
雪鬢(何遜詩十年事河外丨丨别關中)椎髻(後漢書梁鴻傳同縣孟氏有女擇對不嫁至年)
(三十鴻聞而聘之女求作布衣麻屨織作筐緝績之具及嫁始以装飾入門七日而鴻不荅妻曰以觀夫子之志耳)
(妾自有隱居之服乃更為丨丨著布衣操作而前鴻大喜曰此真梁鴻妻也能奉我矣字之曰德曜名孟光柳宗元)
(詩丨丨老人難借問黃茅深峒敢留連白居易驃國樂新樂府玉螺一吹丨丨聳銅鼔一擊文身踊亦作魋結漢書)
(陸賈傳尉佗魋結箕踞見賈注服虔曰魋音椎師古曰結讀曰髻丨丨者一撮之髻其形如椎)亂髮(杜甫)
(寓居同谷縣歌有客有客字子美白頭丨丨垂過耳)叢鬢(王建詩休梳丨丨洗紅糚頭戴芙蓉出未央)
寳髻(章孝標詩丨丨巧梳金翡翠羅裙宜著繡鴛鴦韓偓盡寢詩煩襟乍觸冰壺冷倦枕徐欹丨丨鬆)
雪頂(許渾四皓廟詩峩峩商嶺採芝人丨丨霜髯虎豹茵)㔩綵(玉篇丨丨婦人頭花髻飾也)
芳鬢(吳均春思詩積愁落丨丨長啼壊美目)媚髮(杜牧詩丨丨輕垂額香衫軟著身)
挐首(淮南子美人丨丨墨面不容注草與髮并編為丨丨不修容飾也)攏鬢(韓偓詩也曾同在華)
(堂宴佯佯丨丨偷廻面)鬟髲(劉緩名士悅傾城詩釵長逐丨丨袜小稱腰身)鬒髮(薛逢詩纖)
(腰怕束金蟬斷丨丨宜簮白燕高)如蠆(詩彼君子女卷髮丨丨鄭箋蠆螫蟲也尾末揵然似婦人髮末)
(曲上卷然正義禮斂髮無髢而有曲者以長者盡皆斂之不使有餘而短者若鬢傍不可斂則因曲以為飾故不同)
(也)總角(詩婉兮孌兮丨丨丱兮毛傳丨丨聚兩髦也丱幼稚也又丨丨之宴言笑晏晏毛傳丨丨結髮)
(也鄭箋我為童女未笄結髮晏然之時)光髮(鮑照芙蓉賦陋荆姬之朱顔笑夏女之丨丨)被
助(釋名髲被也髮少者得以丨丨其髮也)益髮(詩鬒髮如雲不屑髢也鄭箋髢髲也正義髢一名髲)
(故云髢髲也說文云髲丨丨也言人髮少聚他人髮益之)編次(周禮追師掌王后之首服為副丨丨追衡)
(笄注丨編列髮為之其遺象若今假紒服之以桑也丨次第髮長短為之所謂髲髢服之以見王)曲鬢
(王融詩丨丨罷膏沐)總丱(梁武帝擬長安有狹斜行小息尚青綺丨丨遊南皮)黯靄(女紅餘志)
(魏文帝宫人陳巧笑挽髻别無首飾惟用圓頂金簮一隻插之文帝目曰元雲丨丨兮金星出)蓬亂(鮑照)
(行路難樂府牀席生塵明鏡垢纖腰瘦削髮丨丨)光潤(蔡邕青衣賦元髮丨丨領如蝤蠐)雙
髲(晉書陶侃傳侃早孤貧為縣吏鄱陽孝廉范逵嘗過侃時倉卒無以待賓其母乃截髮得丨丨以易酒肴樂飲)
(極歡雖僕從亦過所望)雙鬢(杜牧詩重恩山未荅丨丨雪飄然)
平如雲(詩鬒髮丨丨毛傳鬒黑髮也丨丨言美長也)美長(見上注)飛蓬(詩自伯之)
(東首如丨丨)二毛(左傳君子不重傷不禽丨丨注丨丨頭白有二色也潘岳秋興賦序晉十有四年余)
(春秋三十有二始見丨丨杜甫詩人生五馬貴莫受丨丨侵)垂肩(蘇軾詩上客遠來工緩頰雙鬟為出)
(小丨丨)顚毛(郝經聽角行漢家有客北海北節毛落盡丨丨白)高鬟(李商隱燕臺詩暖藹)
(輝遲桃樹西丨丨立共桃鬟齊虞集東家四時詞澄波千頃擁丨丨手折芙蓉月下還)綠鬟(白居易閨)
(婦詩斜凭繡牀愁不動紅綃帶緩丨丨低又鹽商婦新樂府丨丨溜去金釵多皓腕肥來銀釧窄)香鬟
(李賀美人梳頭歌西施曉夢綃帳寒丨丨墮髻半沈檀)如絲(李商隱詩青袍似草年年定白髮丨丨日)
(日新)綠雲(杜牧阿房宮賦丨丨櫌櫌梳曉鬟也)髻鬟(蘇軾詩淒風瑟縮經絃柱香霧低迷著丨)
(丨)雲鬟(李白詩偶然值青童綠鬢雙丨丨杜甫月夜詩香霧丨丨濕清輝玉臂寒元稹詩芙蓉脂肉綠)
(丨丨罨畫樓臺青黛山)亂緇(張衡觀舞賦粉黛施兮玉質璨珠簪挺兮緇髮亂)虛鬟(李賀)
(蘭香神女廟詩密髮丨丨飛膩頰凝花勻)盤鴉(吳融出遲詩麝想眉間印鴉知頂上盤)髻根
(韓偓詩丨丨鬆慢玉釵垂)有旟(詩匪伊卷之髮則丨丨毛傳旟揚也鄭箋女非故卷此髮也髮於禮自當)
(丨丨也旟枝旟揚起也)撮持(詩臺笠緇撮正義以臺草為笠緇布為冠以丨丨其髮)垂髫
(潘岳藉田賦被褐振裾丨丨總髮注魏志毛玠曰臣丨丨執簡埤蒼曰髫髦也大聊切總髮一作總髻)上
從(釋名刷帥也帥髮長短皆令丨丨也亦言瑟也刷髮令上瑟然也)瑟然(見上注)小鬟
(徐陵詩拭粉留花稱除釵作丨丨)燕毛(禮記丨丨所以序齒也注燕謂既祭而燕也燕以髮色為坐齒)
(亦年也)堆雲(薛士隆坊情賦髮丨丨兮鬢蟬翼)中虛(酉陽雜俎魏時有句驪客善用鍼取)
(寸髮斷為十餘段以鍼貫取之言髮丨丨也)衝冠(史記藺相如傳相如奉璧奏秦王視秦王無意償趙)
(城乃前曰璧有瑕請指示王王授璧相如因持璧却立倚柱怒髮上丨丨)蒼華(白居易有和祝丨丨詩自)
(注丨丨髮神名)
隨釵斂麻姑鬢(李白詩丨丨垂兩丨一半已成霜)
背額垂(元稹恨糚成詩柔鬟丨丨丨叢鬢隨)湘娥鬟(李咸用謝僧寄茶詩半匙青粉攪潺湲綠)
(釵斂)(雲輕綰丨丨丨)
蟬影動(元稹會眞詩低鬟丨丨丨)櫛風雨(白居易和祝蒼華詩豈是乏膏沐非關丨)
鴉翅垂(羅虬比紅兒詩丨丨低丨兩鬢分)(丨丨)
絲一縷晞陽初(韋應物詩矯掌白雲表丨髮丨阿丨)
雪千莖(韋莊鑷白詩始因絲一縷漸至丨丨)
(丨)
(三字備用)仄不屑髢(詩鬒髮如雲丨丨丨也毛傳屑潔也鄭箋髢髲也不屑者不用髲為善)不用髲
(見上注)太平髻(晉書輿服志貴人貴嬪夫人制丨丨丨七䥖蔽髻黑玳瑁又加簪珥長公主公主見)
(會丨丨丨七䥖蔽髻)三角髻(武帝内傳上元夫人頭作丨丨丨餘髮散垂至腰戴九雲夜光之冠曳六)
(出火玉之佩)秦羅髻(梁簡文帝倡婦怨情詩耻學丨丨丨羞為樓上糚)如鐵線(大中)
(遺事軒轅先生居羅浮山帝召入禁中問道術又能散髮箕踞用氣攻其髮條條丨丨丨直)四起髻
(東觀漢記明帝馬皇后美髮為丨丨大丨但以髮成尚有餘繞髻三匝)一尺髻(陸游詩古糚峩峩丨)
(丨丨木盎銀杯邀客舟)义手髻(北史室韋傳室韋國女婦束髮作丨丨丨)欹帽髮(范成)
(大詩遙知丨丨丨正奈捲簾山)漢殿髩(李商隱詩無雙丨丨丨第一楚宫腰)靈蛇髻(瑯嬛)
(記甄后既入魏宮宫庭有一綠蛇每日后梳糚則盤結一髻形于后前后因效而作髻巧奪天工故后髻每日不同)
(號為丨丨丨)擷子髻(搜神記晉時婦人結髮者既成以繒急束其環名曰丨丨丨始自宫中天下翕)
(然化之也)墯馬髻(後漢書梁冀傳冀妻孫夀色美而善為妖態作愁眉嗁糚丨丨丨折腰步齲齒笑以)
(為媚惑注丨丨丨者側在一邊高允羅敷行頭作丨丨丨倒枕象牙梳)盤桓綰(古今注長安婦人好)
(為盤桓髻至今不絶吳融詩髻學丨丨丨)賀梅子(竹坡詩話賀方回嘗作青玉案詞有梅子黃時雨之)
(句人皆服其工士大夫謂之丨丨丨晚倅姑熟與郭功父遊甚歡方回寡髮功父指其髻謂曰此真丨丨丨也)
百葉髻(元稹夢遊春詩叢梳丨丨丨自注時勢頭)宫樣髻(于鵠送唐大夫讓節歸山詩侍婢休)
(梳丨丨丨蕃童新改道家名白居易詩宋家丨丨丨一片綠雲斜)兩入髻(梁武帝子夜歌鏡上丨丨)
(丨分明無兩心)蒼浪髮(白居易詩忽驚鬢後丨丨丨)星星髮(何遜白髮詩惟此丨丨丨)
(獨與衆中殊)嫦娥鬢(王珪詩神丹不老丨丨丨)流蘇髻(瑯嬛記輕雲鬒髮甚長每梳頭)
(立於榻上猶拂地已綰髻左右餘髮各粗一指結束作同心帶垂於兩肩以珠翠飾之謂之丨丨丨)仙人
髻(東京夢華錄百官上夀第七盞勾女童隊入場四百餘人或戴花冠或丨丨丨鵶霞之服或卷曲花脚幞頭四)
(契紅黃生色銷金錦繡之衣結束不常莫不一時新糚曲盡其妙)凌雲髻(女紅餘志陳後主為張麗)
(華造桂宫於光昭殿後作圓門如月障以水晶庭中空洞無物帷植一桂樹樹下置藥杵臼使麗華馴一白兔被素)
(袿裳梳丨丨丨獨步於中謂之月宫)翦爲鬌(禮記三月之末擇日丨髮丨丨男角女羈否則男左女右)
和花重(吳融詩雲鬟照水丨丨丨)雲遮藕(韓偓詩鬢垂香頸丨丨丨粉著蘭胸雪壓梅)
倭墮髻(古日出東南隅行頭上丨丨丨耳中明月珠)光可鑑(左傳昔有仍氏生女黰黑)
(而甚美丨丨以丨注有仍古諸侯也髮膚光色可以照人)無隆殺(詩綢直如髮鄭箋如髮之本末丨丨)
(丨也)巾冠主(白居易和祝蒼華詩蒼華何用祝苦辭亦休吐匹如剃頭僧豈要丨丨丨)潘掾
髮(盧思道聽鳴蟬篇紅塵早敝陸生衣明鏡空悲丨丨丨又趙嘏詩雪照潘郎鬢)覆廣額(左思嬌女)
(詩鬢髮丨丨丨)清霜點(曹松詩莫問榮華事丨丨丨髮根)
平美且鬈(詩其人丨丨丨毛傳鬈好貌釋文鬈音權說文云髮好貌)十八鬟(李賀美人梳頭)
(歌春風爛漫惱嬌慵丨丨丨多無氣力)四枝鬟(段成式戲高侍御詩不獨邯鄲新嫁女丨丨丨上插)
(通犀)禿鬢翁(黃庭堅詩文章韓杜無遺恨草詔陸贄驚羣公玉堂端要直學士須得儋州丨丨丨按謂)
(蘇軾)西子鬟(楊萬里詩宫樣高梳丨丨丨)髮彩勻(吳融詩似束腰支細如描丨丨丨)
行小梳(元稹恨糚成詩滿頭丨丨丨)綠絲叢(元稹詩自愛殘糚曉鏡中環釵慢篸丨丨)
(丨)字太元(黃庭内景經髮神蒼華丨丨丨注白與黑謂之蒼最居首上故曰太元)沐咸
池(楚辭與女丨兮丨丨晞女髮兮陽之阿注咸池星名蓋天池也晞乾也詩曰匪陽不晞阿曲阿日所行也言已)
(願託司命俱丨丨丨乾髮陽阿齋戒㓗已冀蒙天祐也)學鴉飛(杜牧閨情詩新鬢丨丨丨)鬢
含雲(呂向美人賦齒編貝丨丨丨)簇膩鬟(羅虬比紅兒詩照耀金釵丨丨丨)
(四字成對)羅敷總髮
弄玉初笄(庾信蕩子賦羅敷總髮弄玉初笄)
梢同釵股
根比黍苗(白居易和祝蒼華詩痛飲困連宵悲吟飢過午遂令頭上髮種種無尺五丨稀丨丨丨梢細同)
(釵股)
(四字備用)仄生而過頸(舊唐書竇皇后傳丨丨髮垂丨丨三歲與身齊)余髮種種(左傳齊侯田於)
(莒盧蒲嫳見泣且請曰丨丨如此丨丨余奚能為注種種短也)宿昔皆黑(許逵别傳薊子訓齊人有)
(神術人髮白者請子訓但與對坐共語丨丨間髮丨丨)三十六髻(齊東野語宣和中童貫用兵燕)
(薊敗而竄一日内宴教坊進妓爲三四婢首飾皆不同其一當額為髻曰蔡太師家人其一髻偏墜曰鄭太宰家人)
(又一人滿頭為髻如小兒曰童大王家人也問其故蔡氏者曰太師覲清光此名朝天髻鄭氏者曰太宰奉祀就第)
(此嬾梳髻至童氏者曰大王方用兵此丨丨丨丨也)八年易髮(武帝内傳王母曰一年易氣二年易)
(血三年易精四年易脈五年易髓六年易骨七年易筋丨丨丨丨九年易形)黃如苕帚(廣志黃頭)
(夷髮丨丨丨丨)被髮自覆(晉書孫登傳夏則編草為裳冬則丨丨丨丨)呵花貼鬢
(韓偓詩丨丨丨丨憐寒髮)髮委藉地(世說桓宣武平蜀以李勢妹為妾甚有寵常著齋後主始不知)
(既聞與數十婢拔白刃襲之正值李梳頭丨丨丨丨膚色玉曜不爲動容徐曰國破家亡無心至此今日若能見殺)
(乃是本懷主慚而退)簡髮而櫛(莊子丨丨丨丨數米而炊竊竊乎又何足以濟世哉)勁刷
理鬢(嵇康養生論丨丨丨丨醇醴發顔僅乃得之)一沐三捉(史記魯周公世家周公戒伯禽)
(曰我丨丨丨丨髮一飯三吐哺起以待士猶恐失天下之賢人)拔擢而出(釋名髮拔也丨丨丨丨也)
一簪秋髮(陸龜蒙詩丨丨丨丨未曾梳)兩重危鬢(段成式詩丨丨丨丨儘釵長)
青絲高綰(羅虬比紅兒詩丨丨丨丨石榴裙)纖纖成弁(張耒詩秃翁成弁纖纖髮)
(村婦縈鬟草草花)
平雲儀玉華(黃庭内景經丨丨丨丨俠耳門注丨丨丨丨鬢髮之貌)行綰穠雲(羅虬)
(比紅兒詩丨丨丨丨立曙軒我來猶愛不成冤)鴉深綠鬟(徐夤勾踐進西施賦波淺丹臉丨丨丨丨)
髻號慵來(羅虬比紅兒詩輕梳小丨丨丨丨巧中君心不用媒)垂著兩邊(禮記主人)
(袒說髦正義說髦者髦幼時翦髮為之至年長則丨丨丨丨明人子事親恒有孺子之義也釋文說本作稅)
植髮如竿(張衡西京賦迺使中黃之士育獲之儔朱鬕&KR2155;髽丨丨丨丨)一尺春風(陸游)
(詩君看淡掃出繭眉豈比丨丨丨丨髻)十髮為程(說文程品也丨丨丨丨十程為分十分為寸)
南朝髻高(韓偓詩楚殿衣窄丨丨丨丨)亂綠葱葱(元稹會真詩髮丨丨丨丨)
理髮千梳(蘇軾詩丨丨丨丨淨風晞勝湯沐)賜甘露羹(明皇雜錄李林甫壻鄭牟為省)
(郎髮白上丨丨丨丨能烏髮服之果然)鬢類刻成(王粲神女賦髮似元鑑丨丨丨丨)生
與足齊(拾遺記帝嚳高辛氏娶於諏氏女女丨而髮丨丨丨墜地能言乃納於帝)黑髮更生
(神仙傳泰山老父莫知姓字漢武帝東廵狩見老翁鉏於道傍頭上白光高數尺怪而問之對曰臣年八十五時頭)
(白齒落遇有道者教臣絶榖并作神枕臣行之轉老而少丨丨丨丨齒落復出臣今一百八十歲矣王建詩應得丹)
(砂力春來黑髮新)
耳第四
(二字成對)主聽(說文耳丨丨也象形)
司聰(左傳女為君耳將丨丨也)
連頰(說文聮連也从耳耳丨於丨也从絲絲連不絶也)
垂肩(晉書陳訓傳丞相王導多病每自憂慮以問訓訓曰公耳豎丨丨必夀亦大貴子孫當興於江東咸如其)
(言)
(二字備用)仄參漏(淮南子禹耳丨丨是謂大通興利除害疏河決江注參三也漏穴也)提耳(詩匪面命之言)
(丨其丨鄭箋我非但對面語之親丨撕其丨)聰聽(書我民迪小子惟土物愛厥心臧丨丨祖考之彝訓)
龍蟄(泳化類編明主事薛機河東人言其鄉人有患耳鳴者時或作癢以物探之出蟲蛻輕白如鵝翎管)
(中膜一日與侣並耕忽雷雨交作語其侣曰今日耳鳴特甚何也未幾雷雨一震二人皆踣于地其一復甦一腦裂)
(而死乃知丨丨其耳至是化去也)貴兆(唐書李忠臣傳帝嘗謂卿耳大眞丨丨對曰臣聞驢耳大龍耳)
(小帝喜其野而誠)耳冷(朝野僉載孟洪徽對宣宗曰陛下何以不知有臣何不以文字召用帝怒曰朕)
(丨丨不知有卿)里耳(莊子大聲不入于丨丨折楊皇荂則嗑然而笑)充耳(詩叔兮伯兮裦如丨)
(丨鄭箋丨丨塞耳也)穿耳(張籍崑崙兒詩金環欲落曾丨丨螺髻長卷不褁頭)張耳(說文聥丨)
(丨有所聞也从耳禹聲)攣耳(宋玉登徒子好色賦其妻蓬頭丨丨注爾雅曰攣病也)清耳
(陸機演連珠瞽史丨丨而無伶倫之察)凡耳(陸機演連珠臣聞絶節高唱非丨丨所悲肆義芳訊非庸)
(聽所善)庸聽(見上注)耳囷(樊氏相法丨丨長一寸三分夀一百二十歲一寸夀百歲)
聳耳(南史陶弘景傳神儀明秀朗目疎眉細形長額丨丨耳孔各有十餘毛出外二寸許)無耳(方言)
(聾之甚者秦晉之間謂之&KR2787;吳楚之外郊凡丨有丨者亦謂之&KR2787;其言聧者若秦晉中土謂墮耳者明也)幽
耳(韓愈送石處士赴河陽幕詩風雲入壯懷泉石别丨丨)耳閉(真誥雲林王夫人曰仙真之道以耳)
(目為主滛色則目闇廣憂則丨丨此二病從中來而外奔也非復有他矣)睦耳(謝靈運詩妍談既愉心哀)
(弄信丨丨)重聽(漢書黃霸傳務在成就安全長吏許丞老病聾督郵白欲逐之霸曰許丞廉吏雖老尚能)
(拜起送迎正頗丨丨何傷且善助之母失賢者意注如淳曰許縣丞)妙耳(蘇軾聽琴西湖詩哀彈奏舊曲)
(丨丨非昔聞)清聽(孟浩然詩松月生夜凉風泉滿丨)凍耳(釋惠洪詩且復柔搓丨丨聽君)
(放意高談)
平幽田(黃庭内景經耳神空閑字丨丨注空閑丨靜聽物則審神之所居故曰丨也)聽勞(易坎)
(爲水其於人也為耳痛正義爲耳痛坎爲勞卦也又北方主聽丨丨則耳痛也)内聲(國語口内味而耳丨)
(丨)聽龢(國語丨丨則聽視正則明)屬垣(詩君子無易由言耳丨于丨鄭箋由用也王無輕用)
(讒人之言人將有屬耳於壁而聽之者)思聰(論語聽丨丨)聽名(國語耳以丨丨者也注耳)
(所以丨别萬物之丨聲)下垂(說文取耳垂也從耳丨丨象形春秋傳曰秦公子輙者其耳丨丨故以為)
(名)枕流(世說孫子荆年少時欲隱語王武子當枕石漱流誤曰漱石丨丨王曰流可枕石可漱乎孫曰)
(所以丨丨欲洗其耳所以漱石欲礪其齒蘇軾次韻秦太虛見戲耳聾詩聞塵掃盡根性空不須更丨清丨派)
佯聾(楚辭兹歷情以陳辭兮蓀丨丨而不聞蘇軾次韻秦太虚見戲耳聾詩今君疑我特丨丨故作嘲詩窮險)
(怪)半聾(方言丨丨梁益之閒謂之䏁注言胎䏁煩憒也音宰)雙聾(方言荆揚之閒及山之東)
(西丨丨者謂之聳)聽聆(周禮小司寇四曰耳聽注觀其丨丨不直則惑)司聞(韓愈争臣論耳)
(目之於身也耳丨丨而目司見)細長(陸龜蒙懷仙詩聞道陽都女連娟耳丨丨)
(三字成對)長七寸(列仙傳務光夏時人耳丨丨丨)
有三門(瀨鄉記老子鼻有雙柱耳丨丨丨)
右白虎
左青龍(拾遺記燕昭王七年沐胥之國來朝則申毒國之一名也有道術人名尸羅善衒惑之術於丨耳出)
(丨丨右耳出白虎始出之時纔一二寸稍至八九尺俄而風至雲起即以一手揮之即龍虎皆入耳)
(中)
(三字備用)仄兜元國(幽怪錄薛君曹見二青衣駕赤犢出耳二童子曰丨丨丨在吾耳中一童子傾耳示君曹乃别)
(有天地花卉因捫耳投之至一都會城池樓堞窮極瓌麗因作思歸賦自童子耳中落)不兩聽(荀子)
(耳丨丨丨而聰)傾耳聽(李煜秋鶯詩老舌百般丨丨丨深黃一點入煙流)和六律(國語)
(和五味以調口剛四支以衛體丨丨丨以聰耳正七體以役心)毋側聽(禮記丨丨丨注嫌探人之私也)
(側聽耳屬于垣)不容麥(樊氏相法耳門丨丨丨百歲)似連璧(左思嬌女詩雙耳丨丨丨)
仙人杖(樊氏相法耳門前有丨丨丨四理一百歲三理八十二理六十)防額癢(蘇軾次韻)
(秦太虛見戲耳聾詩須丨丨丨出三耳莫放筆端風雨快)有城郭(長沙耆舊傳太尉劉夀少遇相師曰)
(耳為天柱今君耳丨丨丨必典家邦)兩豆塞(鶡冠子丨丨丨耳不聞雷霆)左耳缺(唐書)
(殷踐猷傳族子成己晉州長史初母顔叔父吏部郎中敬仲為酷吏所陷率二妹割耳訴冤敬仲得減死及成己生)
(而丨丨丨云)體之牖(真誥九華真妃授書曰眼者身之鏡耳者丨丨丨視多則鏡昏聽衆則牖閉妾)
(有磨鏡之石決牖之術即能徹洞萬靈𦕈察絶響可乎)不失聽(曹植與楊德祖書夫鍾期丨丨丨于)
(今稱之注列子曰伯牙善鼓琴鍾子期善聽)不穿耳(莊子為天子之諸御不爪翦丨丨丨)
平珥珠璫(王粲神女賦戴金羽之首飾丨照夜之丨丨)耳暫明(白居易琵琶行今夜聞君)
(琵琶語如聽仙樂丨丨丨)絓強弓(宋史牛思進傳少從軍以膂力聞嘗取強弓絓于耳以手引之令滿)
生而聾(方言丨丨丨陳楚江淮之間謂之聳註言無所聞常聳耳也)大耳兒(後漢書吕)
(布傳布與麾下登白門樓兵圍之急乃下降布顧謂劉備曰卿為座上客我為降虜繩縛我急獨不可一言邪操笑)
(曰縛虎不得不急乃命緩布縛劉備曰不可明公不見吕布事丁建陽董太師乎操頷之布目備曰丨丨丨最叵信)
問朔風(杜甫耳聾詩黃落驚山樹呼兒丨丨丨)與耳謀(柳宗元鈷鉧潭西小丘記枕席)
(而卧則清泠之狀與目謀瀯瀯之聲丨丨丨)細而長(墉城仙錄陽都女者生而連眉耳丨丨丨衆以)
(為異皆言此天人也)
(四字備用)仄聲有同聽(孟子耳之於丨也丨丨丨焉)洋洋盈耳(論語師摯之始關雎之亂丨丨)
(乎丨丨哉集解鄭曰丨丨丨丨聽而美之又陸機文賦音泠泠而盈耳)酒後耳熱(楊惲報孫會宗)
(書丨丨丨丨仰天拊缶而呼烏烏)畫地爲字(仇池筆記徐積字仲車古之獨行於陵仲子不能過)
(然其詩文則怪而放如玉川子此一反也耳聵甚丨丨丨丨乃始通終日面壁坐不與人接而四方事無不知此二)
(反也)以眼為耳(志林蘄州龐安常善醫而耳聵與語須書始能曉東坡笑曰吾與君皆異人吾以手)
(為口君丨丨丨丨非異人乎)不聰不達(方言秦晉之閒聽而丨丨聞而丨丨謂之䏁)顧
自見耳(蜀志先主傳身長七尺五寸垂手下膝丨丨丨其丨)飛耳之聽(梁武帝求讜言詔百)
(辟無沃心之言四聰闕丨丨丨丨)耳白於面(談叢六一為布衣客相之曰丨丨丨丨名則遠聞脣)
(不貼齒一生惹言語毁譽豈亦有命耶)聾聵司火(國語矇&KR1363;修聲丨丨丨丨注耳無聞於視則審)
(故使主火)夀骨貴耳(蘇軾表弟程德孺生日詩長身自昔傳甥舅夀骨遥知是弟兄自注予與君皆)
(丨丨丨丨班列中多指余二人不問而知其為中表也)臨河思洗(郭璞遊仙詩翹迹企潁陽丨丨)
(丨丨耳注呂氏春秋曰昔堯朝許由於沛澤之中請屬天下於夫子許由遂之潁川之陽琴操曰堯大許由之志禪)
(為天子由以其言不善乃臨河而洗其耳)懼聾摘耳(元稹君莫非樂府丨丨丨丨效痛嚬眉)
平聽德惟聰(書視遠惟明丨丨丨丨)仁愛是聞(蕭子良耳銘惟耳司聽丨丨丨丨詳)
(察巧言離辨異羣無迷邪謟炫惑莫分)作勞耳鳴(晉書石勒載記鄔人郭敬陽曲甯驅並加資贍)
(勒亦感其恩為之力耕每聞鞞鐸之音歸以告其母母曰丨丨丨丨非不祥也)息在耳中(定命錄袁)
(天綱見李嶠睡無喘息初大驚怪良久偵候其出入丨丨丨丨遂起賀其母曰郎君必大貴夀是龜息也)雞
冠秀才(太平廣記兖州張審通嘗為泰山府君所召令為詞判錄申天曹天曹允之府君悅問曰子何願曰)
(特更欲聰明耳乃命取一耳安其額上既寤覺額癢踊出一耳更聰時人曰天有九頭鳥地有三耳秀才亦呼為丨)
(丨丨丨)一體兩邊(釋名耳耏也耳有丨丨屬著丨丨耏耏然也)戲名蓬萊(談藪)
(裴伯茂患耳新構山池謂邢子才曰願乞一名子才曰蓬萊山仙人所居宜名蓬萊蓬萊反語裴聾故以戲之)
人含其聰(莊子擢亂六律爍絶竽瑟塞瞽曠之耳而天下始丨丨丨丨矣)將蟻作牛(晉書)
(殷仲堪傳父師驃騎將軍晉陵太守沙陽男父嘗患耳聰聞牀下蟻動謂之牛鬭蘇軾次韻秦太虛見戲耳聾詩人)
(丨丨動丨丨鬭我覺風雷眞一噫)
眉第五
(二字成對)翠羽(宋玉登徒子好色賦眉如丨丨肌如白雪)五嶽
(傅休弈豔歌行蛾眉分丨丨)三峰(海錄碎事唐明皇令畫工畫十眉圖一曰鴛鴦)
白毫(拾遺記庖犠眉有丨丨)(眉二曰小山眉三曰五嶽眉四曰丨丨眉五曰)
巧黛(劉孝勝妾薄命樂府愁眉歇丨丨啼妝落)(垂珠眉六曰月稜眉又名却月眉七曰分梢眉)
(豔紅)(八曰涵烟眉九曰拂雲眉又名横烟眉十曰倒)
彎蛾(温庭筠江南曲横波巧能笑丨丨不識愁)(暈眉)
(二字備用)仄華蓋(黃庭内景經眉號丨丨覆明珠注明珠目也)神蓋(黃庭内景經丨丨童子生紫煙注丨)
(丨謂眉也)眉角(東觀漢記明帝馬皇后眉不施黛獨左丨丨小缺補之如粟)眉宇(唐書卓行)
(傳元德秀字紫芝房琯每見德秀歎曰見紫芝丨丨使人名利之心都盡)斂黛(李羣玉王内人琵琶引三)
(千宫嬪推第一丨丨傾鬟豔蘭室韋莊詩幾為妒來頻丨丨每思閑事不梳頭)偃月(費昶行路難樂府蛾)
(眉丨丨徒自妍)淡掃(杜甫詩丨丨蛾眉朝至尊)八字(尚書大傳堯八眉八者如丨丨也薛逢夜)
(宴觀妓詩愁並翠蛾深丨丨笑廻丹臉利雙刀)嚬黛(李羣玉和人贈别詩丨丨低紅别怨多深亭芳恨滿)
(横波)柳葉(梁元帝詩丨丨生眉上)點黛(江總新入姬人應令詩數錢拾翠爭佳麗拂紅丨丨)
(何相似)嫵媚(釋名眉媚也有丨丨也)開黛(鮑照紹古辭丨丨睹容顔)八采(春秋)
(元命苞堯眉丨丨是謂通明歷象日月璿璣玉衡)眉語(劉孝威郡縣遇見人織詩窗疎丨丨度)
轉黛(沈約詩回簮復丨丨顧步惜容儀)學月(江淹水上神女賦遂乃紅脣寫朱真眉丨丨)
薄黛(劉孝綽詩丨丨銷將盡凝朱半有殘)昂黛(白居易詩丨丨内人妝)
平蛾眉(詩螓首丨丨)赤眉(後漢書劉盆子傳琅邪人樊崇起兵於莒轉入泰山衆寖盛王莽遣)
(廉丹王匡擊之崇等欲戰恐其衆與莽兵亂乃皆朱其眉以相識别由是號曰丨丨赤眉遂大破丹匡軍)白
眉(蜀志馬良傳良字季常襄陽宜城人也兄弟五人並有才名鄉里為之諺曰馬氏五常丨丨最良良眉中有白)
(毛故以稱之)羞蛾(薛士隆坊情賦斂丨丨兮映朱戶)青蛾(温庭筠曉别詩窗閒謝女丨丨)
(歛門外蕭郎白馬嘶)聮娟(宋玉神女賦眉丨丨以蛾揚兮朱脣的其若丹注丨丨微曲貌以一作似韓偓)
(詩紅袖不乾誰會揉損丨丨淡眉)秀眉(詩遐不眉夀毛傳眉夀丨丨也杜牧商山麻澗詩丨丨老父對)
(樽酒蒨袖女兒簪野花又南史何點傳點明目丨丨容貌方雅)曲眉(韓愈送李愿歸盤谷序丨丨豐頰清)
(聲而便體)黃眉(東方朔外傳朔遇母采桑於白海之濱有丨丨翁指母以語朔曰昔為我妻託形為太白)
(之精吾却食吞氣已九千餘年目中童子有青光能見幽隱之物)臥蠶(玉十朋詩愁攢丨丨眉)
厖眉(王襃四子講德論丨丨耆耉之老咸愛惜朝夕願濟須臾且觀大化之淳流注厖雜也謂眉有白黑雜色)
修眉(曹植洛神賦雲髻峩峩丨丨聯娟注修長曲而細也)揚衡(續博物志揚雄謂揚眉曰丨丨)
(蔡邕釋誨胡老乃丨丨含笑援琴而歌)連眉(墉城仙錄揚都女者生而丨丨)揚蛾(張率白紵)
(歌辭依弦度曲婉盈盈丨丨為態誰目成)淺嚬(韓偓詩糚好方長歎歡餘却丨丨)眉心(徐君)
(蒨詩頰上紅疑淺丨丨黛不青)細眉(韋莊木蘭花詞却斂丨丨歸繡戶)翠蛾(武元衡詩美人)
(南國丨丨愁)黛蛾(温庭筠晚歸曲湖西山淺似相笑菱刺惹衣攢丨丨)通眉(唐書李賀傳爲)
(人纖瘦丨丨長指爪能疾書)斜眉(王僧孺詩丨丨幸相矚)眉尖(蔡襄詩綽約新嬌生眼底)
(侵尋舊事上丨丨)
(三字成對)横玉臉(丘遲荅徐侍中為人贈婦詩長眉丨丨丨皓腕卷輕紗)
象翠翰(陸機日出東南隅行美目揚玉澤蛾眉丨丨丨)
拂廣黛(沈佺期觀妓詩拂黛隨時廣挑鬟出意長)
畫長蛾(大業拾遺記煬帝宫女爭丨丨丨官日給螺子黛五斛號蛾子綠吳均詩纖腰曳廣袖半額丨丨丨)
(三字備用)仄翠彩發(傅休弈明月篇丹脣列素齒丨丨丨蛾眉)凝翠暈(元稹恨糚成詩丨丨丨蛾眉)
羞偏聚(元稹會眞詩眉黛丨丨丨)解還斂(沈約登高望春詩丨眉丨復丨方知巧笑難)
思眉聚(柳惲七夕穿針詩的皪愁睇光連娟丨丨丨)乍舒斂(江洪歌姬詩孤轉忽徘徊)
(雙蛾丨丨丨)本翠色(費昶采菱曲玉面不關糚雙眉丨丨丨)遠山黛(飛燕外傳合德)
(爲薄眉號丨丨丨)山兩點(温庭筠歸國遥詞粉心黃蘂花壓黛眉丨丨丨)愁蛾淺(温庭)
(筠清平樂詞上陽春晚宫女丨丨丨)分九聚(雲仙雜記金臺錄朱泚眉丨丨丨相者告以大貴泚信之)
梁家黛(李羣玉醉後贈馮姬詩桂形淺拂丨丨丨瓜字初分碧玉年)
平兩點嚬(吳融詩杏小雙圓靨山濃丨丨丨)畫短眉(元稹有所教詩莫畫長眉丨丨丨斜)
(紅傷豎莫傷垂)山繭眉(何遜詠照鏡詩聊為丨丨丨試染夭桃色)却月眉(杜牧閨情詩娟)
(娟丨丨丨)鸚鵡蛾(羅虬比紅兒詩丨丨丨如裛露紅鏡前眉樣自深宮)半額眉(羅虬比紅)
(兒詩只如花下紅兒貌不藉城中丨丨丨)細掃眉(温庭筠南歌子詞□墮低梳髻連娟丨丨丨)
柳葉眉(韋莊女冠子詞依舊桃花面頻低丨丨丨)月寫蛾(許敬宗詩星模鉛裏壓丨丨黛中丨)
好廣眉(後漢書馬廖傳長安語曰城中好高髻四方高一尺城中丨丨丨四方且半額城中好大袖四)
(方全匹帛斯言如戲有切事實)百眉圖(清異錄瑩姐畫眉日作一樣雖數十而未窮唐斯立戲之曰西)
(蜀有十眉圖布之四方汝眉癖若是見今可作丨丨丨更假以歲年當率同志為修眉史矣)御愛眉
(清異錄五代宫中畫開元丨丨丨小山眉五岳眉垂珠眉月棱眉分梢眉涵煙眉國初小山尚行未改得之宦者竇)
(季明)小山眉(見上注)垂珠眉(見上注)月棱眉(見上注)分梢
眉(見上注)涵煙眉(見上注)
(四字成對)張敞不韻
文君未詳(清異錄瑩姐平康妓也尤善梳掠别有工夫笑丨丨之丨丨鄙張敞之不韻殆與漢李陽華摩)
(肩而屬袂焉)
(四字備用)仄色奪萱草(萬楚五日觀妓詩眉黛奪將萱草色)草慙黛色(施榮泰詩糚成桃毀紅黛)
(起草慙色)嚬蛾送態(蕭紀看妓詩回羞出慢臉送態入嚬蛾)眉倣戚里(王筠遊望)
(詩愁丨丨丨丨高髻學城中)濯色總翠(呂向美人賦修蛾丨丨以丨丨)澹煙如柳
(温庭筠更漏子詞相見稀相憶久眉淺丨丨丨丨)攢作山字(范成大詩丨眉輙丨丨丨)濃
蛾疊柳(李賀洛姝眞珠詩花袍白馬不歸來丨丨丨丨香脣醉)波斯黛淡(丘吉詩病來眉)
(淡波斯黛老去屏閑孔雀金)京兆眉憮(漢書張敞傳爲婦畫眉長安中傳張丨丨丨丨有司㠯奏)
(敞上問之對曰臣聞閨房之内夫婦之私有過於畫眉者上愛其能弗備責也註孟康曰憮音詡北方人謂媚好爲)
(詡畜)夢與髮等(宋書符瑞志帝舜耕於歴丨眉長丨丨丨)豪眉秀出(詩以介眉夀毛)
(傳眉夀丨丨也正義人年老者必有豪毛丨丨故知眉謂豪眉也)膠煤變相(清異錄有細宅春而)
(不喜瑩者謗之為丨丨丨丨自昭哀來不用青黛掃拂皆以善墨火煨染指而從事焉號薰墨變相之謗指此而已)
(按瑩即瑩姐)眉間一尺(吳越春秋伍子胥丨丨丨丨)一十二采(東家雜記先聖)
(眉有丨丨丨丨)
平衡表連珠(梁簡文帝大法頌序丨丨丨丨文為玉斗)未嘗皺眉(吕氏家塾記邵堯夫)
(居洛四十年安貧樂道自云丨丨丨丨)五色青葱(黃庭外景經横下三寸神所居注眉華蓋丨丨)
(丨丨)託意眉間(沈約少年新婚為之詠丨丨丨丨黛申心口上朱)歌黛如愁(何遜)
(詩丨丨慘丨丨舞腰凝欲絶)深淺入時(朱慶餘詩糚罷低聲問夫壻畫眉丨丨丨丨無)宛
轉雙蛾(白居易詩嬋娟兩鬢秋蟬翼丨丨丨丨遠山色)眉頭未申(南史王元謨傳性嚴未曾)
(妄笑時人言元謨丨丨丨曾丨)淺文殊眉(清異錄范陽鳳池院尼童子年未二十穠豔明俊頗通賓)
(游創作新眉輕纖不類時俗人以其佛弟子謂之丨丨丨丨)如望遠山(西京雜記卓文君眉色丨)
(丨丨丨)燈花掃眉(司空圖燈花詩明朝鬭草多應喜翦得丨丨自丨丨)如紫石棱
(世說劉尹道桓公鬢如反蝟皮眉丨丨丨丨自是孫仲謀司馬宣王一流人)
目第六
(二字成對)點膝(晉書杜乂傳美姿容有盛名於江左王羲)作哲(書明丨丨)
(之見而目之曰膚若凝脂眼如丨丨此神)思明(論語視丨丨)
(仙人也)視遠
懸珠(漢書東方朔傳朔初來上書曰臣朔年二)望高(隋書劉焯傳犀額龜背丨丨視遠聰敏沉深少)
(十二長九尺三寸目若丨丨齒若編貝)(與河間劉炫結盟為友以儒學知名時人稱二)
鶚視(劉焉)
鷹瞵(左思吳都賦袒裼徒搏拔距投石之部猿)
(臂骿脇狂趡獷猤丨丨鶚視注丨丨鶚視)
(言勇士似之也說文曰瞵目晴也)
(二字備用)仄精朗(宋玉神女賦眸子烱其丨丨兮瞭多美而可觀)睨視(禮記丨而視之)河目(劉峻)
(辯命論丨丨龜文公侯之相注孔叢子曰夫子適周見萇弘萇弘語劉文公曰孔子仲尼有聖人之表丨丨而隆顙)
(是黃帝之形貌也王肅家語註曰丨丨上下匡平而長也)望視(左傳有陳豹者長而上僂丨丨注丨丨目)
(望陽)平視(文士傳劉楨特為諸公子所親愛其後太子嘗請諸文學酒酣坐歡命夫人甄氏出拜坐中衆)
(人咸伏而楨獨丨丨太祖聞之乃收楨减死輸作)方目(嵇康荅難養生論偓佺以松實丨丨赤松以水)
(玉乘烟)銀海(侯鯖錄東坡在密州作雪詩云凍合玉樓寒起粟光搖丨丨眩生花人不知其使事也後)
(移汝海過金陵見王荆公論詩及此云道家以兩肩為玉樓以目為丨丨是使此事否坡笑之退謂葉致遠曰學荆)
(公者豈有此博學哉)眼目(北史周太祖紀齊神武既除爾朱氏遂專朝政帝請往觀之至并州神武以帝)
(非常人曰此小兒丨丨異將留之帝詭陳忠欵具託左右苦求復命倍道而行行一日而神武乃悔發上驛千里追)
(帝至關不及而反)眴轉(班固西都賦攀井幹而未半目丨丨而意迷)換眼(乘異記陶穀少)
(時夢數吏云奉符丨丨吏求錢十萬安第一眼榖不應又云錢五萬安第二眼復不荅吏曰止安第三眼即以二彈)
(丸納眼中既覺眼色深碧後相者曰好貴人骨氣奈一雙鬼眼不至大位)藏識(亢倉子藏身于衆丨丨於)
(目藏言于口)身鏡(眞誥眼者丨之丨視多則鏡昏)慧眼(梁昭明太子解法身義莊嚴寺僧旻)
(諮曰若丨丨能見則可以智知若智不能知則丨丨無見令旨荅丨丨無見亦無法可見)眊瞭(論衡孟子)
(相人以眸子焉心清而眸子瞭心濁而眸子眊人生目輙丨丨稟之於天不同氣也)媚眼(杜陽雜編李可)
(及善轉喉舌對至尊弄丨丨作頭腦連聲作詞唱新聲曲須臾即百數方休盧思道後園宴詩丨丨臨歌扇嬌香出)
(舞衣)目聽(列子老聃之弟子有亢倉子者得聃之道能以耳視而丨丨魯侯問之亢倉子曰傳之者妄也)
(我能視聽不用耳目不能易耳目之用)朗目(南史陶弘景傳神儀明秀丨丨疎眉)明上(黃庭)
(内景經眼神丨丨字英元注目諭日月左首之上故曰丨丨英元童子之精色)目睫(司馬光陳治要劄子)
(古語冇之曰察丨丨者不能見百步察百步者亦不能見丨丨非不欲兼之勢不可也)熟視(劉伶酒德)
(頌静聽不聞雷霆之聲丨丨不睹泰山之形)高眄(左思咏史詩丨丨藐四海豪右何足陳)瞋
目(史記項羽紀於是張良至軍門見樊噲樊噲曰今日之事何如良曰甚急今者項莊拔劍舞其意常在沛公也)
(噲曰此迫矣臣請入與之同命噲即帶劍擁盾入軍門交戟之衛士欲止不内樊噲側其盾以撞衛士仆地噲遂入)
(披幃西嚮立丨丨視項王頭髮上指目眥盡裂)矇瞍(詩鼉鼓逢逢丨丨奏公毛傳有眸子而無見曰丨無)
(眸子曰丨鄭箋凡聲使瞽矇為之)嫮眼(張衡思元賦載太華之玉女兮召洛浦之宓妃咸姣麗以蠱媚)
(兮增丨丨而蛾眉注嫮好也)決眥(杜甫望嶽詩盪胸生層雲丨丨入歸鳥)微睇(何遜詠舞)
(妓詩凝情眄墮珥丨丨託含辭)轉眄(王僧孺詩丨丨非無以斜扇還相矚)眼語(梁簡文帝詩丨)
(丨笑靨迎來情心懷心想甚分明)俗眼(杜甫丹青引途窮反遭丨丨白世上未有如公貧)流
眄(陶潛閑情賦瞬美目以丨丨含言笑而不分沈約春白紵歌如嬌如怨狀不同含笑丨丨滿堂中)睅
目(左傳宋城華元為植廵功城者謳曰丨其丨皤其腹棄甲而復注丨出丨也)大目(孝經援神契伏)
(義丨丨瀨鄉記老子黃色美眉長耳丨丨)役眼(孟郊詩春芳丨雙丨春色柔四支)眼笑(劉孝)
(威鄀縣遇見人織詩紗輕丨丨來)含睇(楚辭既丨丨兮又宜笑沈約詩佳期空靡靡丨丨未成歡)
嬾眼(梁簡文帝孌童詩丨丨時含笑玉手作攀花)&KR1863;睇(劉孝威詩蛾眉丨丨使情移)目
送(徐悱婦劉令嫻詩長廊欣丨丨廣殿悅逢迎)延視(宋玉神女賦望余帷而丨丨兮若流波之將瀾)
善睞(曹植洛神賦明眸丨丨靨輔承權)清盼(韓愈詩音問難屢通何由覿丨丨)瞬
玉(薛士隆坊情賦丨丨兮秋波步弓兮飛鳬)嬌眼(張泌浣溪沙詞慢廻丨丨笑盈盈)利眼
(陸機演連珠臣聞丨丨臨雲不能垂照)肆目(陸機演連珠是以輪匠丨丨不乏奚仲之妙註肆極也)
睡眼(鄭谷詩水墨盡松清丨丨)流目(張衡思元賦丨丨眺夫衡阿兮)善眼(李商隱詩)
(楞伽頂上清凉地丨丨仙人憶我無)眼力(孟郊自惜詩傾盡丨中丨抄詩過與人)覘矕(韓愈)
(詩顧視窗壁閒親戚競丨丨)多采(論衡國君聖而文人聚人心惠而目丨丨)虎目(國語叔魚)
(生其母視之曰是丨丨而豕喙鳶肩而牛腹谿壑可盈是不可饜也必以賄死注叔魚晉大夫叔向母弟羊舌鮒也)
(虎視眈眈)作眪(法言敢問先知曰不知知其道者其如視忽眇緜丨丨注眇緜遠視眪謂炳然光明也)
光溢(謝靈運江妃賦留眄丨丨動袂芳菲)
平方瞳(拾遺記老聃在周之末居反景日室之山與世人絶跡惟有黃髮老叟五人或乘鴻鶴或衣羽毛耳)
(出於頂瞳子皆方面色玉潔手握青筠之杖與聃共談天地之數五老即五方之精也)黃睛(五代史張)
(彦澤傳目睛黃而夜有光顧視如猛獸)蓮眸(梁簡文帝千佛願文紺髮日光丨丨月面)眵昏
(韓愈短燈檠歌太學儒生東魯客二十詞家來射策夜書細字綴語言兩目丨丨頭雪白)重明(淮南子舜)
(二瞳子是謂丨丨作事成法出言成章)明瞳(元稹詩波溢兩丨丨)增波(楚辭娭光眇視目丨)
(丨些)媔然(楚辭青色直眉美日媔只注媔黠也美目竊眄丨丨黠慧知人之意也)華精(黃庭)
(内景經通利丨丨調陰陽注丨丨目精也)英明(黃庭外景經上有黃庭下關元注黃庭者目也左為陵陽)
(字丨丨右為太陰字元光)元光(見上注)斜睛(江洪舞女詩丨丨若不眄嬌轉復遲疑)
重瞳(史記項羽紀贊吾聞之周生曰舜目蓋丨丨子又聞項羽亦丨丨子梁書沈約傳約左目丨丨子)
清矑(掦雄甘泉賦玉女無所眺其丨丨兮宓妃曾不得施其蛾眉注服虔曰矑目童子也)參牟(荀子)
(堯舜丨丨子注牟與眸同丨丨子謂有二瞳之相參也)靈眸(武帝内傳上元夫人天姿清耀丨丨絶朗)
目成(楚辭滿堂兮美人忽獨與余兮丨丨)盧瞳(江淹麗色賦既翠眉而瑶質亦丨丨而赬脣)
星眸(薛士隆坊情賦矚丨丨兮愁予)明矑(岑參詩朱脣翠眉映丨丨)青睛(陳書徐陵)
(傳目有丨丨時人以為聰惠之相也)養睛(蘇軾詩不看書默坐丨此昏花丨)碧瞳(唐書西域)
(傳疏勒其人文身丨丨)横波(傅毅舞賦目流睇而丨丨注丨丨言目邪視如水之横流也李白詩昔為)
(丨丨目今為流淚泉)如冰(杜牧詩骨清年少眼丨丨鳳羽參差五色脣)盱衡(左思魏都賦魏)
(國先生有睟其容乃丨丨而誥注漢書曰公丨丨厲色振揚武怒音義曰眉上曰衡謂舉眉揚目也字林曰盱張目)
(也)偏盲(漢書杜欽傳欽字子夏少好經書家富而目丨丨故不好為吏茂陵杜鄴與欽同姓字俱㠯材)
(能稱京師故衣冠謂欽為盲杜子夏㠯相别欽惡㠯疾見詆迺為小冠高廣財二寸由是京師更謂欽為小冠杜子)
(夏而鄴為大冠杜子夏云注丨丨患一目也)寸眸(左思魏都賦八極可圍於丨丨萬物可齊於一朝)
(三字成對)外觀簡
内視專(晉書范甯傳甯嘗患目痛就中書侍郎張湛求方湛因嘲之曰古方宋陽里子少得其術以授魯東)
(門伯魯東門伯以授左丘明遂世世相傳及漢杜子夏鄭康成魏高堂隆晉左太冲凡此諸賢並有)
(目疾得此方云用損讀書一減思慮二專内視三簡外觀四旦晚起五夜早眠六凡六物熬以神火)
(下以氣簁藴於胸中七日然後納諸方寸修之一時近能數其目睫遠視尺捶之餘長服不已洞見)
(牆壁之外非但明目乃亦延年)
發孤照(劉禹錫望賦丨丨丨於寸眸騖遐情乎太空)
流彩章(傅休弈和班氏詩羅衣翳玉體廻目丨丨丨)
子夏學
丘明書(蘇軾次韻黃魯直赤目詩誦詩得非子夏學細史正作丨丨丨)
(三字備用)仄離為目(易坎為耳丨丨丨正義丨丨丨南方之卦主視故為目也)如擗杏(韓詩外傳齊王)
(厚送女欲妻屠牛吐屠牛吐辭以疾其友曰子終死腥臭之肆而已乎何為辭之吐應之曰其女醜其友曰子何以)
(知之吐曰以吾屠知之其友曰何謂也吐曰吾肉善如量而去苦少耳吾肉不善雖以他附益之尚猶不售今厚送)
(子子醜故耳其友後見之果醜𫝊曰目丨丨丨齒如編貝)刮目視(北齊書楊愔傳小名秦王父津魏時)
(累為司空侍中愔兒童時口若不能言而風度深敏幼喪母曾詣舅源子恭子恭與之飲問讀何書曰誦詩子恭曰)
(誦至渭陽未耶愔便號泣感噎子恭亦對之歔欷遂為之罷酒子恭後謂冿曰常謂秦王不甚察惠從今已後更欲)
(丨丨丨之)安豐眼(徐陵與李那書鏗鏘並奏能驚趙鞅之魂輝煥相華時瞬丨丨之丨)見幽
隱(東方朔别傳東方朔于白海濱遇黃眉翁告曰吾却食吞氣已九千餘年目中瞳子有青光能丨丨丨之物)
䀹一目(韓非子田駟欺鄒君將殺之田駟恐告惠子惠子見鄒君曰有人見君則丨其丨丨奚如君曰)
(我必殺之惠子曰瞽兩目䀹君奚為不殺君曰不能勿䀹惠子曰田駟東慢齊侯南欺荆王駟之于欺人瞽也君奚)
(怨焉鄒君乃不殺)毋淫視(禮記丨丨丨註淫視睇眄也)青白眼(晉書阮籍傳籍能為)
(丨丨丨見禮俗之士以白眼對之嵇喜來弔籍作白眼喜不懌而退喜弟康聞之乃齎酒挾琴造焉籍大悅乃見青)
(眼)眇能視(易丨丨丨跛能履)如秋水(鄴侯家傳賀知章見李泌曰稚子目丨丨丨必)
(拜卿相)讀書眼(黃庭堅次韻范元實病眼詩儒士苦愛丨丨丨)矇而瞭(柳宗元毁鼻亭)
(神記若廢而起若丨丨丨)學士眼(瑞桂堂暇錄東坡少時入京師有相者云一雙丨丨丨半個配軍頭)
(異日文章雖當知名然有遷徙不測之禍)不上祫(禮記天子視丨丨于丨不下于帶)陳根
委(雞肋編任忠厚蜀人有文馳譽上庠一目患翳而身甚長服賜第時綠袍幾不及踝然喜嘲謔嘗玩一友人其)
(人恚曰公狀貌如此曾自為其目否任見其怒即曰吾亦自有詩也問之云有個官人靡恃已著領藍袍罔談彼面)
(上帶些天地元眼中更有丨丨丨其人乃笑而已皆千字文歇後語也)豔凝溢(元稹閨晚詩素臆光)
(如砑明瞳丨丨丨)隨嬌合(何思澄南苑逢美人詩媚眼丨丨丨丹脣逐笑分)卯酉克
(癸辛雜識凡人損目者命多是丨丨丨蓋卯酉者日月之門戶所為光明也卯為子所刑擊酉乃自刑必有此疾)
揚玉澤(陸機豔歌行美目丨丨丨)如波眼(温庭筠南歌子詞轉眄丨丨丨娉婷似柳腰)
工部眼(李洞秋宿梓州牛頭寺詩望空丨丨丨搔亂廣文頭)一寸眼(北史皇甫玉傳時有)
(御史賈子儒亦能相人曰人有七尺之形不如一尺之面一尺之面不如丨丨之丨)廻睛眄(棗據遊覽)
(詩延首觀神州丨丨丨曲阿)眼如月(蘇軾弔李臺卿詩看書丨丨丨罅隙靡不照)
平目容端(禮記丨丨丨注不睇視也)阿堵中(晉書顧愷之傳尤善丹青圖寫特妙每畫人成)
(或數年不點目精人問其故荅曰四體妍蚩本無闕少于妙處傳神寫照正在丨丨丨)獨眼龍(五代)
(史唐莊宗紀克用少驍勇軍中號曰李鵶兒其一目眇及其貴也又號丨丨丨威名蓋于代北)溢清光
(蘇軾詩行當中流見笑眼清光溢)衣朱衣(黃庭外景經黃庭中人丨丨丨註目中小童為夫婦左王)
(父右王母被服朱衣)定睛看(吳融春詞羞多轉面語妒極丨丨丨)生紫煙(黃庭内景經神)
(蓋童子丨丨丨註童子目神也紫煙即目光氣也)若爛波(王粲神女賦脣譬含丹目丨丨丨)
捩眼窺(韓愈寄崔立之詩四座各低面不敢丨丨丨)有時方(南史陶弘景傳仙書云眼方者)
(夀千歲弘景末年一眼丨丨而丨)如曙星(北史來和傳少好相術所言多驗開皇末和上表自陳龍)
(潛所言曰昔陛下在周與永富公竇榮定語臣曰我聞有行聲即識其人臣當時即言公眼丨丨丨無所不照當王)
(有天下願忍誅殺)無守精(魏志管輅傳輅曰吾額上無主骨眼中丨丨丨鼻無梁柱脚無天根背無)
(三甲腹無三壬此皆不夀之驗)腦脂遮(韓愈詩丨丨丨眼卧壯士大弨挂壁無由彎)
(四字成對)出日入月(黃庭内景經丨丨丨丨呼吸存注謂常存日月於兩目使光與身合則通真矣)
上名下清(詩猗嗟名兮美目清兮毛傳目丨為丨目丨為丨正義釋訓云猗嗟名兮目上為名孫炎云目)
(上平博郭璞云眉眼之間爾雅既釋如此清又與目共文名既目上則清為目下)
閃若巖電(世說裴令公有儁容姿一旦有疾至困惠帝使王夷甫往看裴方向壁卧聞王使至強回視之)
(王出語人曰雙眸閃丨丨丨下丨精神挺動體中故小惡)
大如車輪(北史楊大眼傳王肅弟康之初歸國也謂大眼曰在南聞君之名以為眼如車輪及見乃不異)
(於人大眼曰旗鼔相望瞋眸奮發足使君目不能視何必丨丨丨丨)
(四字備用)仄目爲心視(周禮五曰目聽疏丨丨丨丨視由心起理若直實視眄分明理若虛陳視乃眊亂)
目中有火(元史莽吉蘇傳幼有竒質年十五盡通本國書太祖聞之召至闕下一見大悅曰此兒丨丨丨)
(丨它日可大用)錐末倒眥(列子紀昌歸偃卧其妻之機下以目承牽挺二年之後雖丨丨丨丨而不)
(瞬也)青蓮花眼(楞嚴經縱觀如來丨丨丨丨)清淨寳目(蘇軾大悲閣記散而為千)
(萬億身聚而為八萬四千母陀羅臂八萬四千丨丨丨丨其道一耳)含嬌&KR1863;合(劉孝綽咏眼詩丨丨)
(丨已丨離怨動方開)醉波奪燭(吳融即席詩丨丨疑丨丨嬌態欲沉春)子都美目
(吳均詠少年詩董生惟巧笑丨丨信丨丨)爛爛昭振(富嘉譽麗色賦疑自持兮動盼目丨丨兮丨丨)
緜視騰采(謝靈運江妃賦丨丨丨丨靡容臧理)瞭眇含笑(繁欽弭愁賦時丨丨以丨)
(丨收婉媚以愁人)斂眸微眄(羅虬比紅兒詩丨丨丨丨不勝春)視瞻不轉(嚴尤)
(三將叙平原君曰澠池之會臣察武安君小頭而面銳瞳子白黑分明丨丨丨丨小頭而面銳者敢斷決也瞳子白)
(黑分明者見事明也丨丨丨丨者執志強也可與持久難與爭鋒)洞精矘眄(後漢書梁冀傳冀為)
(人鳶肩豺目丨丨丨丨注洞通也矘目精直視)白虹貫日(齊書褚淵傳輕薄子頗以名節譏之以淵)
(眼多白精謂之丨丨丨丨言為宋氏亡徵也)琉璃籠眼(楞嚴經彼人當以丨丨丨丨當見山河見)
(琉璃否)隨陽休息(易林日莫閉目丨丨丨丨)瞑目窮理(李山甫夜吟詩窮理多瞑)
(目含豪靜倚松)視日不眩(世說裴令公目王安豐眼爛爛如巖下電注王戎形狀短小而目甚清照)
(丨丨丨丨)左眄右盼(左思詠史詩丨丨澄江湘丨丨定羌胡注廣雅曰眄視也馬融論語註曰盼動)
(目□)二十四理(東家雜記先聖目有丨丨丨丨)
平視容清明(禮記丨丨丨丨注察於事也)視遠惟明(書丨丨丨丨聽德惟聰)
倉頡四瞳(春秋孔演圖丨丨丨丨是謂並明)目有紫光(酉陽雜俎武攸緒晚年肌肉殆)
(盡丨丨丨丨晝見星月又能辨數里外語)凝眄不移(元稹曹十九舞綠鈿詩丨丨嬌丨丨往往度繁)
(節)眄睇增光(梁武帝擣衣詩朱顔色已興丨丨自丨丨)懸眇流離(王粲神女賦揚)
(蛾微眄丨丨丨丨)曼睩騰光(楚辭蛾眉丨丨目丨丨些注曼澤也睩視貌也騰馳也吕向美人賦)
(丨丨丨丨以横波)白黑分明(世說嵇中散語趙景真卿瞳子丨丨丨丨有白起之風)露
眼赤睛(漢書王莽傳莽為人侈口蹷顄丨丨丨丨大聲而嘶是時有用方伎待詔黃門者或問以莽形貌待)
(詔曰莽所謂鴟目虎吻豺狼之聲者也故能食人亦當為人所食)左陽右陰(黃庭内景經丨為少)
(丨丨太丨注少陽左目也太陰右目也)
鼻第七
(二字成對)山準(孝經援神契伏羲丨丨禹虎鼻)動翕
天臺(黃庭内景經天中之岳精謹修注天中之)靜嘘(朱子調息箴鼻端有白我其觀之隨時隨處容)
(岳謂鼻也一名丨丨)(與猗移丨極而丨如春沼魚動極而翕如百蟲)
氣戸(長沙耆舊傳太尉劉夀少遇相師曰凡鼻)(蟄氤氲闔闢其妙不窮孰其尸之不宰之功雲)
(爲丨丨君鼻大貴之象也)(卧天行非予敢議守一處和千二百歲)
心門(養生經鼻者丨之丨)
(二字備用)仄骨鼻(論衡蘇秦丨丨為六國相)大鼻(漢書陳遵傳長八尺餘長頭丨丨容貌甚偉)一
孔(山海經三身國在夏后唘北一首而三身一臂國在其北一臂一目丨鼻丨)隆鼻(淮南子東方川)
(谷之所注日月之所出其人兌形小頭丨丨大口鳶肩企行竅通于目筋氣屬焉)穿鼻(北齊書神武紀)
(歸爾朱榮常在榮帳内榮嘗問左右曰一日無我誰可主軍皆稱尒朱兆曰此正可統三千騎以還堪代我主衆者)
(惟賀六渾耳因誡兆曰爾非其匹終當為其子丨丨羅隱薛陽陶觱篥歌掃除桀黠似提帚制壓權豪若丨丨)
歕鼻(隋書麥鐵杖傳遼東之役請為前鋒顧謂醫者吳景賢曰大丈夫性命自有所在豈能艾炷灸頞瓜蒂丨)
(丨治黃不差而卧死兒女子手中乎亦作噴劉禹錫西山蘭若試茶歌悠揚丨丨宿酲散清峭徹骨煩襟開)
縮鼻(南史庾杲之傳杲之嘗兼主客即對魏使使問曰百姓那得家家題門帖賣宅荅曰朝廷既欲掃蕩京洛)
(剋復神州所以家家賣宅耳魏使丨丨而不敢荅)揜鼻(戰國策魏王遺楚王美人楚王悅之夫人鄭褏)
(謂新人曰王愛子美矣雖然惡子之鼻子為見王則必丨子丨新人見王因丨其丨王謂鄭褏曰夫新人見寡人則)
(丨其丨何也鄭褏曰其似惡聞王之臭也王曰悍哉令劓之無使逆命韓偓詩丨丨計成人不覺)棗塞
(世說王敦初尚主如廁見漆箱盛乾丨本以丨鼻王謂廁上亦下果食遂至盡)拭鼻(北史齊永安王浚傳)
(文宣性雌懦每參文襄有時洟出浚常責帝左右何不為二兄丨丨由是見銜)曷鼻(史記蔡澤傳從唐舉)
(相唐舉孰視而笑曰先生丨丨巨肩魋顔蹙齃膝攣吾聞聖人不相殆先生乎集解徐廣曰曷一作偈索隱丨丨謂)
(鼻如蝎蟲也)蹙齃(見上註索隠齃音烏曷反丨丨謂鼻蹙眉)赤鼻(列士傳干將子丨丨)
掐鼻(晉書郭舒傳王澄引為别駕澄終日酣飲舒常切諫之士人宗廞嘗因酒忤澄澄叱左右棒廞舒厲色謂)
(左右曰使君過醉汝輩何敢妄動澄恚曰别駕狂耶誑言我醉因遣丨其丨灸其眉頭舒跪而受之澄意少釋廞得)
(免)巨鼻(元史王伯勝傳兄伯順給事内庭為世祖所親幸因以伯勝入見伯勝年十一廣顙丨丨狀貌)
(屹然帝顧謂伯順曰此兒當勝卿乃名伯勝)捻鼻(世說謝車騎道謝公但恭坐丨丨顧睞便自有寢處)
(山澤閒儀)長谷(黃庭内景經丨丨元鄉繞郊邑注丨丨鼻也元鄉腎也郊邑謂五藏六府也言鼻中之氣)
(出入下與腎連周繞藏府)折頞(後漢書周燮傳燮生而欽頤丨丨醜狀駭人注說文曰頞鼻莖也折曲也)
(欽或作顩)尖鼻(王延夀夢賦劓丨丨踏赤舌)觀白(楞嚴經世尊教我丨鼻端丨我初諦觀經)
(三七日見鼻中氣出入如煙身心内明圓動世界徧成虛淨猶如琉璃煙相漸消鼻息成白心開漏盡諸出入息化)
(為光明照十方界得阿羅漢)捉鼻(世說初謝安在東山居布衣時兄弟已有富貴者翕集家門傾動人)
(物劉夫人戲謂安曰大丈夫不當如此乎謝乃丨丨曰但恐不免耳)音濁(晉書謝安傳安本能為洛下書)
(生咏有鼻疾故其丨丨名流愛其咏而弗能及或手掩鼻以斆之)逆鼻(列子子産相鄭有兄曰公孫朝)
(好酒朝之室也聚酒千鍾積麴成封望門百步槽漿之氣丨於人丨)息主(太元經割鼻食口喪其丨丨)
鼻齆(論衡丨不知臭爲丨人不知是非為閉)
平齇王(魏書王慧龍傳自云太原晉陽人司馬德宗尚書僕射愉之孫散騎侍郎緝之子也幼聰慧愉以為)
(諸孫之龍故名焉愉合家見誅慧龍奔于姚興太常二年姚泓滅慧龍歸國崔浩弟恬聞慧龍王氏子以女妻之浩)
(既婚姻及見慧龍曰信王家兒也王氏世齇鼻江東謂之丨丨慧龍鼻大浩曰真貴種矣)玉廬(黃庭内景)
(經五岳之雲氣彭亨保灌丨丨以自償註五藏之氣為五岳之雲彭亨流通無㙲之稱也丨丨鼻廬也言三蟲既亡)
(真氣和洽出入元牝綿綿不絶故曰自償)靈堅(黃庭内景經鼻神玉壟字丨丨注陰壟之骨象玉也神氣)
(通天出入不竭故曰丨丨)山庭(論語摘輔象子貢丨丨斗繞口謂面有三庭言山在中鼻高有異相也故)
(子貢至孝顔淵至仁)鼻尖(黃庭堅荅寄糖霜頌正宗掃地從誰說我舌猶能及丨丨)
(三字成對)能出納(白虎通肺者金之精鼻為之候何鼻出入氣高而有竅山亦有金石積累亦有孔穴出雲布雨以潤)
(天下雨則雲消鼻丨丨丨氣也)
喜芬香(孟子鼻之於臭也趙岐注鼻之丨丨丨臭香也易曰其臭如蘭)
(三字備用)仄氣容肅(禮記丨丨丨注似不息也)詩人鼻(楊萬里詩春風解惱丨丨丨非葉非花只是香)
黃玉誌(抱朴子玉女常以丨丨為丨大如黍米在鼻上是真玉女也無此誌者鬼試人耳)有
雙柱(殷芸小說老子乘白鹿入母胎既生廣顙大目疎齒方口耳有三門鼻丨丨丨足蹈五字手把十文)
恐雨入(左傳夏大旱公欲焚巫尫註巫尫女巫也主祈禱請雨者或以為尫非巫也瘠病之人其面上向俗)
(謂天哀其病丨丨丨其鼻故為之旱是以公欲焚之)肺之使(元命苞鼻者丨丨丨肺者金之精制割立)
(斷)鎻鼻術(老學菴筆記予遊卭州天慶觀有希夷詩石刻云我謂浮榮真是幻醉來捨轡謁高公因)
(聆元論冥冥理轉覺塵寰一夢中末書太歲丁酉蓋蜀孟昶時當石晉天福中也天慶本唐天師觀詩後有文與可)
(䟦大略云高公者此觀都威儀何昌一也希夷從之學丨丨丨)郢人鼻(劉宰詩朗詠淵明詩如斵丨丨)
(丨)冲龍玉(酉陽雜俎鼻神曰丨丨丨)
平天中山(魏志管輅傳何晏謂輅曰連夢青蠅數十頭來在鼻上驅之不肯去有何意故輅曰鼻者艮此)
(丨丨之丨高而不危所以長守貴今青蠅臭惡而集之焉位峻者顛輕豪者亡不可不思害盈之數盛衰之期)
集青蠅(見上註)嬌波斯(雞肋篇秦觀之子湛大鼻類胡人而柔媚舌短世目之曰丨丨丨)
鼻中辛(白居易無名稅詩悲啼與寒氣併入丨丨丨)擁鼻吟(唐彦謙春隂詩天涯已有)
(銷魂别樓上寧無丨丨丨)五臭薰(莊子且夫失性有五一曰五色亂目使目不明二曰五聲亂耳使耳)
(不聰三曰丨丨丨鼻困惾中顙四曰五味濁口使口厲爽五曰趣舍滑心使性飛揚此五者皆生之害也)向
椒蘭(列子鼻之所欲丨者丨丨而不得嗅謂之閼顫注鼻通曰顫音舒延切)齅野梅(唐彦謙韋)
(曲詩窮郊二月初離别獨倚寒林丨丨丨)出黃膠(從容錄賀知章忽鼻中丨丨丨醫者謂為飲酒之過)
(四字成對)攜籃與易(括異志徐郎中筠少夢神人丨竹丨其中皆人鼻視徐曰形相不薄但鼻曲而小吾丨汝丨之)
(遂於籃中擇一鼻先劓徐鼻擲去以所擇鼻安之神笑曰好一正郎鼻也徐鼻素不正自夢易)
(之後自然端直歴官駕部郎中)
運斤不傷(莊子郢人堊漫其鼻端若蠅翼使匠石斵之匠石丨丨成風聽而斵之盡堊而鼻丨丨郢人立)
(不失容)
(四字備用)仄臭而無嗛(荀子彼丨之丨丨丨于鼻嘗之而甘于口食之而安于體則莫不棄此而取彼矣注臭許)
(又反嗛當為慊厭也)隆準見劓(嵇康荅釋難宅無吉凶攝生論若挾顔状則英布黥相不減其貴丨)
(丨丨丨不減公侯之標是知顔準是公侯之標識非所以為公侯質也)出氣嘒嘒(釋名鼻嘒也丨)
(丨丨丨也)先覺焦朽(列子鼻將窒者丨丨丨丨註焦朽有節之氣亦微而難别也)引氣
自畀(說文鼻丨丨丨丨也从自畀)涕長一尺(王褒僮約讀券文徧訖詞窮咋索仡仡叩頭兩)
(手自搏目淚下落鼻丨丨丨丨)生始於鼻(兩漢刊誤補遺許氐氣書人之受胎扵母其丨也丨丨丨)
(以及於頭面随母呼吸隂陽之氣故鼻訓始而抱朴書謂鼻口之間為人中由此故也)
平七氣之門(黃庭内景經七元之子主調氣外應中岳鼻齊位註中岳者鼻也又為臍也臍為崑崙之)
(山鼻為丨丨丨丨位猶主也)肺竅上通(子華子丨之精為金其氣為兌其色白其状如懸磬其神)
(為伏虎其丨丨丨于鼻)息如雷鳴(韓愈石鼎聮句序道士倚牆睡鼻丨丨丨丨)廣莫
長風(世說顧長康拜桓宣武墓作詩云山崩溟海竭魚鳥將何依人問之曰卿憑重桓乃爾哭之状其可見乎)
(顧曰鼻如丨丨丨丨眼如懸河決溜)漸等薰蕕(韓愈詩因疾鼻又塞丨能丨丨丨)寂入
意消(香譜楞嚴經云香嚴童子白佛言我諸比丘燒水沉香香氣丨然来丨鼻中非木非空非煙非火去無所)
(著來無所從由是丨丨發明無漏得阿羅漢)饒醉成皻(柳宗元詩驟歌喉易啞丨丨鼻丨丨註皻)
(鼻上皰也)
口第八
(二字成對)黃吻(世說後來年少多有道深公者深公謂曰)出好(書惟口丨丨興戎朕言不再孔傳好謂賞善戎)
(丨丨年少勿為評論宿士曹植魏德論丨)(謂伐惡)
(丨之齓含哺而怡鮐背之老擊壤而嬉左)起羞(書惟口丨丨正義惟口出令不善以丨丨辱)
(思嬌女詩濃朱衍丹脣丨丨瀾漫赤)浮石(陸賈新語夫衆口之毁譽丨丨沈木羣邪所抑)
絳脣(掦雄蜀都賦羅儒吟吳公連眺朱顔離丨)(以直為曲)
(丨鮑照蕪城賦東都妙姬南國麗人蕙心)鑠金(國語衆心成城衆口丨丨漢書鄒陽傳衆口丨)
(紈質玉貌丨丨)(丨積毁銷骨)
噴霧
吹風(拾遺記尸羅噴水爲雰霧暗數里閒俄而)
(復丨爲疾丨雰霧皆止)
(二字備用)仄含澤(孝經援神契孔子海口丨丨)斗繞(論語摘輔象子貢山庭丨丨口)口爽(老子)
(五味令人丨丨)口呿(莊子公孫龍丨丨而不合舌舉而不下乃逸而走釋文呿起據反司馬云開也李音)
(袪又巨劫反)海口(孝經鈎命訣仲尼丨丨言若蒼澤)口緣(釋名脣緣也丨之丨也按緣讀)
(以絹切)饞吻(范成大河豚歎朝來里中子丨丨不待熟)檀注(韓偓詩嗅花判不得丨丨惹芳)
(塵)方喙(易林丨丨廣口聖智仁厚)調口(國語和五味以丨丨)悅口(孟子故理義之)
(悅我心猶芻豢之丨我丨)烏啄(相書欲知人多口舌當視其口如丨丨言語皆聚此多舌人也)檀
的(杜牧寄澧州張舍人笛詩丨丨染時痕半月又韓偓詩檀口消來薄薄紅)方口(唐書婁師德傳師德)
(長八尺丨丨博脣深沉有度量老子内傳鶴髮龍顔廣顙長耳大目疎齒丨丨厚脣)口吃(世說鄧艾丨丨)
(語稱艾艾晉文王戲之曰卿云艾艾定是幾艾對曰鳳兮鳳兮故是一鳳)哆口(說文丨張丨也韓愈詩夜)
(闌縱捭闔丨丨疎眉龐)喎口(曹瞞傳太祖少好飛鷹走狗游蕩無度其叔父數言之於嵩太祖患之後)
(逢叔父於路乃陽敗面丨丨叔父怪而問其故太祖曰卒中惡風叔父以告嵩嵩驚愕呼太祖太祖口貌如故嵩問)
(曰叔父言汝中風已差乎太祖曰初不中風但失愛於叔父故見罔耳嵩乃疑焉自後叔父有所告嵩終不復信)
口液(說文唾丨丨也)口閉(說文噤丨丨也)開口(韓愈詩丨丨論利害劍鋒白差差杜)
(牧九日齊山登高詩塵世難逢丨丨笑菊花須插滿頭歸)可口(莊子三皇五帝之禮義法度其猶柤梨橘)
(柚邪其味相反而皆丨於丨)頤指(漢書賈誼傳今陛下力制天下丨丨如意注但動丨丨麾則所欲皆)
(如意)口輔(詩巧笑倩兮毛傳倩好丨丨正義左傳曰輔車相依服虔云輔上頷車也與牙相依則是牙外)
(之皮膚頰下之别名也笑之貌美在於丨丨故連言之也)兔缺(晉書魏詠之傳字長道任城人也生而丨)
(丨有善相者謂之曰卿當富貴年十八聞荆州刺史殷仲堪帳下有醫能療貧無行裝謂家人曰殘醜如此用活何)
(為遂齎數斛米西上以投仲堪既至造門自通仲堪與語嘉其盛意召醫視之醫曰可割而補之但須百日進粥不)
(得笑語詠之曰半生不語而有半生亦當療之况百日邪仲堪於是處之别屋令醫善療之詠之遂閉口不語惟食)
(薄粥其勵志如此及差仲堪厚資遣之)絳點(張伯淳詩翠裊腰肢丨丨脣楚蘭買斷四時春)燥
吻(陸機文賦始躑躅於丨丨終流離於濡翰注蒼頡篇云吻脣兩邊也)吻吮(王襃洞簫賦故丨丨值夫)
(宫商兮龢紛離其匹溢注言口丨所丨皆遇宫商)
平心關(黃庭外景經三關之中精氣深注口為丨丨足為地關手為人關)軍營(飬生經丨丨之)
(中有甘泉丨丨口也甘泉唾也)斗脣(祖庭廣記先聖生有異質月角日凖河目海口丨丨)叄緘
(家語孔子觀周遂入太祖后稷之廟廟堂右階之前有金人焉丨丨其口而銘其背曰古之慎言人也戒之哉無多)
(言多言多敗無多事多事多患安樂必戒無所行悔勿謂何傷其禍將長勿謂何害其禍將大勿謂不聞神將伺人)
(焰焰不滅炎炎若何涓涓不壅終為江河綿綿不絶或成網羅毫末不札將尋斧柯誠能慎之福之根也口是何傷)
(禍之門也戒之哉孔子既讀斯文也顧謂弟子曰小子識之此言實而中情而信行身如此豈以口過患哉)
含香(漢官儀侍中刁存年老口臭上出雞舌香使含之)流涎(杜甫飲中八仙歌汝陽三斗始朝天)
(路見麴車口丨丨路見一作道逢)人中(輟耕錄錢唐陳鑑如以寫神見推一時嘗持趙文敏公真像來)
(呈公援筆改其所未然者因謂曰脣之上何以謂之丨丨若曰人身之中半則當在臍腹間蓋自此而上眼耳鼻皆)
(雙竅自此而下口暨二便皆單竅三畫陰三畫陽成泰卦也)齞脣(宋玉登徒子好色賦其妻蓬頭攣耳)
(丨丨歷齒注齞張口見齒也)緘脣(隋書王孝籍傳開皇中召入秘書助王劭修國史劭不之禮在省多)
(年而不免輸稅孝籍鬱鬱不得志奏記於吏部尚書牛弘曰竊以毒螫㿊膚則申旦不寐饑寒切體亦卒歲無聊何)
(則痛苦難以安貧窮易為蹙況懷抱之内水火鑠脂膏腠理之間風霜侵骨髓安可齰舌丨丨吞聲飲氣惡呻吟之)
(響忍酸辛之酷哉)紫脣(崔駰七依丨丨素齒雪白玉輝)赬脣(江淹麗色賦既翠眉而瑶質亦)
(盧瞳而丨丨)治朱(梁簡文帝蜀國弦歌篇停弦時繫爪息吹更丨丨)赤脣(嵇紹趙至叙至)
(長七尺三寸潔白黑髮丨丨明目鬢鬚不多詳安諦體若不勝衣)齒垣(春秋元命苞脣者丨之丨)
檀痕(尹鶚醉公子詞何處惱佳人丨丨衣上新)
(三字成對)假芳氣(成公綏嘯賦隨口吻而發楊丨丨丨而遠逝)
發妙聲(成公綏嘯賦丨丨丨於丹脣激哀音於皓齒)
(三字備用)仄口容止(禮記丨丨丨注不妄動也)兌為口(易丨丨丨正義丨西方之卦主言語故丨丨丨)
一口吞(黃庭堅詩四大海水丨丨丨)談天口(梁簡文帝庶子王規誌銘七略百家三藏)
(九部成誦其心丨丨其丨勝氣無儔高塵誰偶蘇軾詩須君灔海杯澆我丨丨丨)天下口(孟子至於)
(味天下期於易牙是丨丨之丨相似也杜甫詩文傳丨丨丨大字猶在榜吳融詩句滿丨丨丨名聒天下耳)
南金口(唐書張廵傳廵調真源令土多豪猾大吏華南金樹威恣肆邑中語曰丨丨丨明府手廵下車以法)
(誅之赦餘黨莫不改行遷善)銜杯口(蘇軾詩請看平日丨丨丨會有金椎為控頤)樊素
口(白居易詩櫻桃丨丨丨楊柳小蠻腰)總持口(淨住子若常讀誦不惡口加人得佛丨丨丨香氣相)
口戕口(大戴禮几之銘曰皇惟敬口口生敬口生㖃丨丨丨盧辯註㖃耻也言爲君子榮辱之主可不)
(愼乎丨丨丨言口能害口也)巧注口(陳後主采蓮曲隨宜丨丨丨薄落點花黃)使如鼻
(杜恕體論東脩之業其上在於不言其次莫如寡言故諺曰丨口丨丨至老不失)臯陶喙(韓詩外傳)
(孔子出衛之東門姑布子卿迎而視之五十步從而望之五十步子貢曰賜之師何如姑布子卿曰得堯之顙舜之)
(目禹之頸丨丨之丨)衫袖掩(孟浩然觀妓詩髻鬟低舞席丨丨丨歌脣)弄脣吻(江表傳武)
(陵部從事樊伷誘導諸夷圖以武陵屬劉備外白差督督萬人討之權不聽特召問潘濬濬荅以五千兵往足可以)
(擒伷權曰卿何以輕之濬曰伷是南陽舊姓頗能丨丨丨而實無辯論之才)蘭英滌(枚乘七發丨丨)
(之酒酌以丨口)沒梁斗(秦再思記異錄高駢命酒佐薛濤改一字令駢曰口有似丨丨丨濤曰川有似)
(三條椽)
平太和官(黃庭内景經口為玉池丨丨丨注口中津液為玉液一名醴泉亦名玉漿貯水為池百節調柔)
(五藏和適皆以口爲官主也一作太和宫)珊瑚腮(李商隱詩徒令眞珠䏶裛入丨丨丨)口脂
香(白居易江南喜逢蕭九徹因話長安舊遊詩暗嬌糚靨笑私語丨丨丨)作雞鳴(啟顔錄唐華原)
(令崔思海口吃每共表弟杜延業遞相戲弄嘗語崔云延業能遣兄丨丨丨㫄人云他口應須自由何能遣之杜云)
(能得將一把穀來崔前云此是何物崔云穀穀㫄人大笑)注檀輕(顧夐虞美人詞淺眉微斂丨丨丨)
銜靈芒(黃庭内景經口丨丨丨攜五皇註口吐五色雲氣光芒四照與五皇老君同遊六合也)
珊瑚脣(江總宛轉歌步步香飛金薄履盈盈扇掩丨丨丨)逐笑分(何思澄南苑逢美人詩丹)
(脣丨丨丨)
(四字成對)紀宣三五(國語且夫口三五之門也注口)吹嘘飛羽
(所以紀三辰宣五行也故謂之)咳唾活鱗(王孝籍上牛弘書伏惟明尚書公動)
(門)(哀矜之色開寬裕之懷丨丨足以丨)
茹吐柔剛(詩人亦有言柔則茹之剛則吐)(枯丨吹嘘可用飛窮羽芬椒蘭之氣)
(之惟仲山甫柔亦不茹剛亦不)(暖布帛之詞許小人之請聞大君之)
(吐鄭箋柔猶濡毳也剛堅彊也)(聽)
(剛柔之在口或茹之或吐之喻)
(人之于敵彊弱)
(四字備用)仄脾之門戶(元命苞口者丨丨丨丨脾者土之精上為北斗主變化者也)動脣發口
(成公綏嘯賦丨丨有曲丨丨成音觸類感物因歌隨吟)呐然不出(禮記趙文子其言丨呐丨如丨)
(丨諸其口)好莠自口(詩丨言自口丨言丨丨)口尚乳臭(漢書高祖紀漢王如滎陽)
(謂酈食其曰緩頰往說魏王豹能下之㠯魏地萬戶封生食其往豹不聽漢王㠯韓信為左丞相與曹參灌嬰俱擊)
(魏食其還漢王問魏大將誰也對曰柏直王曰是丨丨丨丨不能當韓信)脣焦口燥(杜甫茅屋為秋)
(風所破歌南村羣童欺我老無力忍能對面為盗賊公然抱茅入竹去丨丨丨丨呼不得)惡言不過
(說苑丨丨丨丨口苛言不留耳)喙長三尺(朝野僉載陸餘慶為洛州長史善論事而謬于判決人嘲)
(曰說事則丨丨丨丨判事則手重五斤)掩口而對(禮記負劍辟咡詔之則丨丨丨丨正義則丨丨)
(丨丨者嚮長者告語之此是童子荅長者童子雖未能丨丨丨丨長者亦教其為之其禮以為後灋掩口恐氣觸人)
(張逸云謂令小者如是所習嚮尊者屏氣也)方頤大口(江表傳孫堅為下邳丞時權生丨丨丨丨)
(目有精光堅異之以為有貴象)唯宜飲酒(南史謝瀹傳初朏為吳興㵸於征虜渚送别朏指㵸口曰)
(此中丨丨丨丨㵸建武之朝專以長酣為事與劉瑱沈昭略交飲各至數斗)恒加收拭(釋名吻免)
(也入之則碎出則免也又取收也潄唾所出丨丨丨丨因以為名也)所以言食(說文口丨丨丨丨也)
(象形)從理入口(漢書周亞夫傳亞夫爲河内守時許負相之君後三歲而侯侯八歲為將相持國秉)
(貴重矣於人臣無二後九年而餓死亞夫笑曰臣之兄㠯代父侯矣有如卒子當代我何說侯乎然既已貴如負言)
(又何說餓死指視我負指其口曰丨丨丨丨此餓死法也注許負河内温人老嫗也從豎也音子容反)臧
否不挂(晉書阮籍傳籍雖不拘禮教然發言元遠口不臧否人物蘇軾詩君不見阮嗣宗丨丨丨丨口)
丹脣外朗(曹植洛神賦丨丨丨丨皓齒内鮮)口脣開㡁(摭言方干姿態山野且更免缺)
(然性好凌侮人有龍丘李主簿者偶於知聞處見干而與之傳杯酌龍丘目有翳子改令以譏之曰干改令諸人象)
(令主措大喫酒點鹽軍將喫酒點醬只見門外著籬未見眼中安障龍丘荅曰措大喫酒點鹽下人喫酒點鮓只見)
(半臂著襴未見丨丨丨丨一座大笑)
平口無擇言(孝經非先王之法服不敢服非先王之法言不敢道非先王之德行不敢行是故非法不)
(言非道不行丨丨丨丨身無擇行言滿天下無口過行滿天下無怨惡三者備矣然後能守其宗廟蓋卿大夫之孝)
(也注言行皆遵法道所以無可擇也)宣納之由(謝惠連口箴丨丨丨丨實伊樞機惟舌是出馳駟安)
(追差釐千里君子慎微何用口爽信在甘肥)守口如瓶(癸辛雜識富鄭公有丨丨丨丨防意如城)
(之語見梁武懺六卷不知本出何經)紅綻櫻桃(李商隱贈歌妓詩丨丨丨丨含白雪斷腸聲裏唱陽)
(關)矢口成言(法言聖人丨丨而丨丨肆筆而成書)蹙口出聲(詩其嘯也歌鄭箋嘯)
(丨丨而丨丨)補脣先生(唐詩紀事方干為人脣缺連應十餘舉遂歸鏡湖後遇醫補脣年已老矣)
(人號曰丨丨丨丨)烏膏注脣(唐書五行志元和末婦人不施朱粉惟以丨丨丨丨白居易時世妝)
(新樂府丨丨丨丨脣似泥雙眉畫作八字低)
齒第九
(二字成對)編貝(漢書東方朔傳目若懸珠齒若丨丨)劍崿
瓠犀(詩齒如丨丨毛傳丨丨瓠瓣李嶠為秋官)刀鋒(黃庭内景經齒神崿鋒字羅千注牙齒堅利如)
(員外郎李敬仁賀聖躬新牙更生表還年)(劍崿丨丨摧羅衆物而食之也)
(而編貝不虧却老而丨丨仍出)
(二字備用)仄駢齒(東家雜記先聖昌顔均頤輔喉丨丨)兒齒(詩既多受祉黃髮丨丨鄭箋丨丨亦夀徵釋文)
(兒五衣反齒落更生細者也字書作齯音同一音如字)齒碎(唐書張廵傳尹子琦謂廵曰聞公督戰大)
(呼輙眥裂血面嚼丨皆丨何至是荅曰吾欲氣吞逆賊顧力屈耳子琦怒以刀抉其口齒存者三四)疏齒
(神仙傳老子丨丨)齒頰(蘇軾橄欖詩待得微甘回丨丨已輸崖蜜十分甜陸游詩天公為我丨丨計遣)
(飫黃甘與丹荔)草染(異物志西屠以丨丨齒染白作黑)齒落(杜甫詩丨丨未是無心人舌存)
(聽作窮途哭)再墮(說苑韓平子問叔向曰剛與柔孰堅對曰臣年八十矣齒丨丨而舌尚存)燋
齒(王襃四子講德論乾坤之所開隂陽之所接編結沮顔丨丨梟瞷翦髮黥首文身裸袒之國靡不奔走貢獻懽)
(忻來附)齠齔(北史儒林傳陳竒丨丨聰識有夙成之美韓詩外傳男八月生齒八歲而丨齒女七月生)
(齒七歲而丨齒)黑齒(後漢書東夷傳自朱儒東南行船一年至裸國丨丨國使譯所傳極於此矣)
素齒(傅休弈明月篇丹脣列丨丨)貝齒(薛士隆坊情賦啟丨丨兮流香)拔齒(晉書温嶠)
(傳嶠先有齒疾至是拔之因中風)牡齒(說文牙丨丨也象上下相錯之形)齒蠧(說文□丨)
(丨也从牙禹聲)漱石(晉書孫楚傳楚少時欲隱居謂王濟曰當欲枕石潄流誤云丨丨枕流濟曰流非可)
(枕石非可潄楚曰所以枕流欲洗其耳所以丨丨欲厲其齒)含貝(宋玉登徒子好色賦腰如束素齒如)
(丨丨)啟齒(白敏中息夫人不言賦瓠犀難見少逢丨丨之時)齲齒(陸游丨丨詩丨丨雖小疾)
(頗解妨食眠昨暮作尤劇頰輔相鈎聯)口過(唐詩紀事宋之問明河篇云明河可望不可親願得乘槎)
(一問津更將織女支機石還訪成都賣卜人蓋之問求為北門學士天后不許故此篇有乘槎訪卜之語后見其詩)
(謂崔融曰吾非不知其才但以其有丨丨爾之問終身耻之丨丨齒疾)齒齬(蘇轍石鼔歌亦如老人遭)
(暴横頤下髭秃口丨丨)堅齒(抱朴子或問丨丨之道抱朴子曰養以華池浸以醴液清晨建齒三百過)
(者永不搖動其次則含地黃煎或含元膽湯及蛇脂丸礬石散九棘散則已動者更牢有蟲者即愈又服靈飛散者)
(則可令既脫者更生也)如臼(說文齨老人齒丨丨也从齒从臼臼亦聲)齒本(說文斷丨丨也)
(从齒斤聲)摺齒(史記范雎傳魏齊大怒使舍人笞擊雎折脇丨丨)粲爛(司馬相如上林賦皓)
(齒丨丨宜笑的□)如鑿(山海經羿與鑿齒戰於夀華之野羿射殺之在崑崙墟東羿持弓矢鑿齒持盾)
(郭氏傳鑿齒亦人也齒丨丨長五六尺因以名云)齊貝(莊子身長八尺二寸面目有光脣如激丹齒如)
(丨丨音中黃鍾而名曰盗跖)
平齒牙(南史謝朓傳朓好奬人才會稽孔顗粗有才筆未爲時知孔珪嘗令草讓表以示朓朓嗟吟良久手)
(自折簡寫之謂珪曰士子聲名未立應共奬成無惜丨丨餘論其好善如此蘇軾詩詩成錦繡開胸臆論極冰霜繞)
(丨丨)齻牙(北齊書徐之才傳武成生丨丨問諸醫尚藥典御鄧宣文以實對武成怒而撻之後以問之才)
(拜賀曰此是智牙生智牙者聰明長夀武成悅而賞之)智牙(見上註)穿齦(蘇軾偶書張雎)
(陽生猶罵賊嚼齒丨丨顔平原死不忘君握拳透爪)左車(韓愈與崔羣書近者尤衰憊丨丨第二牙無故)
(動搖脫去目視昏花尋常間便不分人顔色)兩犀(梁武帝子夜歌巧笑情丨丨美目揚雙蛾)竒
牙(楚辭靨輔丨丨宜笑嫣只)齒痕(閻選虞美人詞臂留檀印丨丨香)童牙(崔駰達旨唐且)
(華顛以悟秦甘羅丨丨而報趙)嬰牙(右英夫人詩齊挹二晨暉千春方丨丨)輔車(釋名丨丨)
(其骨強所以輔持口也或曰牙車牙所載也或曰頷頷含也口含物之車也或曰頰車亦所以載物也或曰鼸車鼸)
(鼠之食積於頰人食似之故取名也凡繫於車皆取在下載上物也)牙車(見上註)頰車(見上)
(註)鼸車(見上註)
(三字成對)七朝具(元命苞神農生三辰而能言五日而)牢且潔(韓愈贈劉師服詩羨君齒牙丨丨丨大肉)
(能行丨丨而齒丨三歲而知稼穡般)(硬餅如刀截)
(戲之事)落更生(釋名九十或曰齯齯大齒丨盡丨丨細者)
一夜生(晉書成恭杜皇后傳后少有姿色然)(如小兒齒也)
(長猶無齒有求婚者輙中止及帝納)
(采之日丨丨齒盡丨)
(三字備用)仄毋刺齒(禮記毋嚃羹毋絮羹丨丨丨毋歠醢正義丨丨丨者口容止不得刺弄之為不敬也釋文刺七)
(亦反)風雷響(韋渠牟步虛辭叩齒丨丨丨桃燈日月光)現五色(雲仙雜記止戈集孔戣好)
(術藝延接方士多所傳授能口中丨丨丨牙齒彩色光絢一瞬即改)豁可恥(韓愈落齒詩憶初落一時)
(但念丨丨丨)别少長(釋名齒始也少長之别始乎此也以齒食多者長也食少者幼也)開
狗竇(世說張吳興年八歲虧齒先達知其不常故戲之曰君口中何為丨丨丨張應聲荅曰正使君輩從此中)
(出入)靈飛散(見堅齒注李嶠為秋官員外郎李敬仁賀聖躬新牙更生表亦有堅而不脫聞於導養之)
(方落而更生得自丨丨之丨斯並道藏幽記上清隱術)爲金玉(抱朴子髮為星辰齒丨丨丨)
如敗屐(陸游詩齒丨丨丨鬢成絲)如冰雪(韓偓贈孫本仁尊師詩齒丨丨丨髮如黳)
平如治軍(仇池筆記張文潛曰病目忌點洗目有病當存之齒有病當去之治目如治民治齒丨丨丨治)
(民如曹參之治齊治軍如商鞅之治秦)不搖牙(吳質别傳質黃初五年朝京師詔上將軍及特進以)
(下會質所太官給供具酒酣質欲盡歡時上將軍曹真性肥中領軍朱鑠性瘦質召優使說肥瘦真負貴恥見戲拔)
(刀瞋目言俳敢輕脫吾斬爾遂罵坐質按劍曰曹子丹汝非屠機上肉吳質吞爾不搖喉咀爾丨丨丨何敢恃勢驕)
(耶)利齒兒(世說簡文在殿上行右軍與孫興公在後右軍指簡文語孫曰此噉名客簡文顧曰天下)
(自有丨丨丨後王光祿作會稽謝車騎出曲阿祖之王孝伯罷秘書丞在座謝言及此事因視孝伯曰王丞齒似不)
(鈍王曰不鈍頗亦驗)齒尚齊(李商隱戲題樞言草閣詩年顔各少壯髮綠丨丨丨)
(四字成對)金牙夀象銜杯𠻳水
玉齒仙謠(李嶠為秋官員外郎李敬仁賀)嚼肉咀蔬(白居易齒落辭嗟嗟乎雙齒自吾之)
(聖躬新牙更生表易有四營金)(有爾俾爾丨丨丨丨銜杯𠻳水豐吾)
(牙為夀考之象詩有六義丨丨)(膚革滋吾血髓)
(載神丨之丨)
(四字備用)仄齒爲妨物(天中記元退處士年七十二口中無齒每磨装胡餅疾齧如刀年少不及常言而今方知)
(丨丨丨丨)語訛嚼廢(韓愈落齒詩丨丨默固好丨丨輭還美陸游悲齒落自解詩丨丨丨丨尋常事)
(只作兒童䃣齒看)吟詩落齒(雲仙雜記續鍾嶸句眼謝靈運半日丨丨百篇頓丨十二丨)
瓠犀微齼(曾幾謝餉柑詩莫向君家樊素口丨丨丨丨遠山顰)年身之寳(物理論夫齒者)
(丨丨丨丨也藏之斧鑿所以調諧五味以安性氣也)藏之斧鑿(見上註)任達折齒
(晉書謝鯤傳任達不拘鄰家高氏女有美色鯤嘗挑之女投梭鯤折其兩齒時人為之語曰丨丨不已幼輿丨丨鯤)
(聞之慠然長嘯曰猶不廢我嘯歌按幼輿鯤字)無齒食乳(史記張丞相傳張蒼免相後老口中丨丨)
(丨丨女子為乳母蒼年百有餘歲而卒)
平脣亡齒寒(左傳晉侯假道于虞以伐虢宫之竒諫曰虢虞之表也虢亡虞必從之諺所謂輔車相依)
(丨丨丨丨者其虞虢之謂也)含兩無餘(韓愈贈劉師服詩憶昔太公仕進初口丨丨齒丨贏丨虞)
(翻十三比豈少遂自惋恨形於書)惋恨形書(見上註)居晉而黃(嵇康養生論頸)
(處險而癭齒丨丨丨丨)三十六牙(薩都剌題楊妃病齒圖詩雲臺不見漢功臣丨丨丨丨何足用)
洗故生新(釋名毀齒曰齓齓洗也毀丨丨齒更丨丨也)不可偏亡(世說王子猷詣)
(謝萬林公先在座王曰若林公鬚髮並全神情當復勝此否謝曰脣齒相須丨丨丨丨鬚髮何關於神明林公意色)
(甚惡曰七尺之軀今日委君二賢)皓齒内鮮(曹植洛神賦丹脣外朗丨丨丨丨)血剛
齒堅(白居易齒落辭昔君之壯也丨丨丨丨)
舌第十
(二字成對)尚在(史記張儀傳張儀已學而游說諸侯嘗從)三疊(宋史文同傳崔公度嘗與同同為館職見同京)
(楚相飲已而楚相亡璧門下意張儀曰儀)(南殊無言及將别但云明日復來乎與子話公)
(貧無行必此盗相君之璧共執張儀掠笞)(度意以話為畫明日再往同曰與公話則左右)
(數百不服釋之其妻曰嘻子毋讀書游說)(顧恐有聽者公度方知同將有言非畫也同曰)
(安得此辱乎張儀謂其妻曰視吾舌丨丨)(吾聞人不妄語者舌可過鼻即吐其舌丨丨之)
(否其妻笑曰舌在也儀曰足矣)(如餅狀引之至眉間公度大驚及京中𫝊同死)
莫捫(詩無易由言無曰苟矣丨丨朕舌言不可)(公度乃悟所見非生者)
(逝矣毛傳丨無丨持也)七重(孝經鈎命决孔子舌理丨丨陳機授度)
去臭
取香(黃庭外景經靈根堅固老不衰注舌為虛)
(根去臭丨丨)
(二字備用)仄口舌(易兌為澤為丨丨正義為丨丨取西方于五事為言取丨丨為言語之具也)岐舌(山海)
(經三苗國在赤水東丨丨國在其東郭氏傳其人舌皆岐或云支舌也)舌舉(莊子公孫龍丨丨而不下)
錦舌(道君列經若三元有琳札紫腦丨丨)舒泄(釋名舌泄也丨丨所當言也)舌妙
(吳錄沈友字子正吳郡人弱冠博學多所貫綜善屬文辭兼好武事注孫子兵法又辯於口每所至衆人皆默然莫)
(與為對咸言其筆之妙丨之丨刀之妙三者皆過絶於人)椒掠(陰符經注雙豆塞耳不聞雷霆一丨丨舌)
(不能立言)蓮舌(王轂玉樹曲璧月夜滿樓風輕丨丨泠泠詞調新)販舌(徐陵在北齊與楊僕)
(射求還書膏脣丨丨分路揚鑣無罪無辜如兄如弟)舌敝(戰國策繁稱文詞天下不治丨丨耳聾不見成)
(功)饒舌(傳燈錄豐干禪師居天台國清寺初閭丘公牧丹楊忽頭痛豐干咒水噴之立瘥閭丘異之乞)
(一言示此去安危曰到任謁文殊普賢乃國清寺執㸑洗器者寒山拾得也閭丘訪之見二人圍爐笑語閭丘不覺)
(致拜寒山執閭丘手笑曰豐干丨丨)長舌(詩婦有丨丨維厲之階鄭箋丨丨喻多言語)蒼舌
(芥隱筆記杜牧之詩老翁四百牙爪利擲火萬里精神高蓋用天蓬咒丨丨綠齒四目老翁而今本誤以目為百爾)
舌本(世說殷仲堪云三日不讀道德經便覺丨丨閒強)咋舌(韓偓即目詩動非求進靜非禪)
(丨丨吞聲過十年)兩舌(拾遺記西方有因霄之國人皆善嘯丈夫嘯聞百里婦人嘯聞五十里如笙竽)
(之音秋冬則聲清亮春夏則聲沉下人舌尖處倒向喉内亦曰丨丨重沓以爪徐刮之則嘯聲逾遠故吕氏春秋云)
(反舌殊鄉之國即此謂也有至聖之君則來服其化)反舌(見上註)紫舌(隋書煬帝紀提封所)
(漸細柳盤桃之外聲教爰暨丨丨黃枝之域)不爛(晉書鳩摩羅什傳死於長安姚興於逍遥園依外國)
(法以火焚屍薪滅形碎惟舌丨丨)講舌(蘇軾詩上尊初破早朝寒茗椀仍沾丨丨乾)舌短
(宋書南郡王義宣傳生而丨丨澀於言論)舌杪(吳均行路難樂府自言家在趙邯鄲翩翩丨丨復劒端)
平靈根(黃庭内景經灌溉五華植丨丨注丨丨舌本也謂潄咽津液兼吸引五氣而服之則丨丨永存神府)
(清暢)正倫(黃庭内景經舌神通命字丨丨注咽液以舌性命得通丨其五味各有丨理)如簧
(劉兼誡是非詩巧舌丨丨總莫聽是非多自愛憎生)廣長(法華經世尊見大神力出丨丨舌清淨法身蘇)
(軾贈東林長老詩溪聲便是丨丨舌山色寧非清淨身)始梁(酉陽雜俎舌神曰丨丨)舌端
(鮑照擬古詩兩說窮丨丨五車摧筆鋒注韓詩外傳曰避文士之筆端避武士之鋒端避辯士之丨丨)得
信(漢書揚雄傳或枉千乘於陋巷或擁帚彗而先驅是以士頗丨丨其舌而奮其筆窒隙蹈瑕而無所詘也注信)
(讀曰申)舌耕(拾遺記賈逵門徒來學不遠萬里或襁負子孫舍於門側皆口授經文贈獻者積粟盈倉)
(或云賈逵非力耕所得誦經口倦世所謂丨丨也)舌頑(羅隱臨川投穆中丞詩翅弱未知三島路丨丨)
(虛掉五侯門)
(三字成對)吐滋液
出音聲(白虎通脾所以信何脾者土之精也土尚任養萬物為之象生物無所私信之至也故脾象土色黃)
(也口為之候何口能啖嘗舌能知味亦能丨丨丨吐滋液)
(三字備用)仄君卿舌(漢書樓護傳樓護字君卿為人短小精辯論議常依名節聽之者皆竦與谷永俱為五侯上客)
(長安號曰谷子雲筆札樓丨丨脣丨言其見信用也)三寸舌(史記留侯世家留侯乃稱曰家世相韓及)
(韓滅不愛萬金之資為韓報讐強秦天下振動今以丨丨丨為帝者師封萬戶位列侯此布衣之極於良足矣願棄)
(人間事欲從赤松子游耳)君子舌(孟郊投所知詩盡美固可揚片善亦不遏朝向公卿說暮向公卿說)
(誰謂黃鍾管化為丨丨丨)小兒舌(山海經黃山有鳥人舌能言名曰鸚鵡郭氏傳鸚鵡舌似丨丨丨蘇)
(軾安州老人食蜜歌安州老人心似鐵老人心肝丨丨丨)鸚鵡舌(見上註元稹寄薛濤詩錦江滑膩峨)
(眉秀幻出文君與薛濤言語巧偷丨丨丨文章分得鳳凰毛)陸賈舌(于濆南越謠三寸丨丨丨萬里)
(漢山川)春鸎囀(梁鍠戲贈歌者詩曉燕喧喉裏丨丨丨舌邊)成錦綺(盧仝感古詩昨)
(日盈尺璧今朝盡瑕棄蒼蠅點垂棘巧舌丨丨丨)
平夢生毛(南唐近事馮延巳鎮臨川聞朝議已有除替一夕丨通舌丨丨有僧解之曰毛生舌間不可剃)
(也相公其未替乎已而果然)假蘇張(杜甫詩却丨丨丨舌高談周宋鐔)感張儀(白居)
(易代書寄微之詩耳垂懷伯樂舌在丨丨丨)簸南箕(王禹偁詩佞權廽北斗讒舌丨丨丨)不
可追(傅休弈墻上難為趨樂府吐言若覆水搖舌丨丨丨)存以柔(說苑常摐有疾老子往問焉曰)
(先生疾甚矣無遺教可以語弟子者乎常摐張其口而示老子曰吾舌存乎老子曰然吾齒存乎老子曰亡常摐曰)
(子知之乎老子曰夫舌之丨也豈非丨其丨邪齒之亡也豈非以其剛邪常摐曰嘻是已天下之事已盡矣無以復)
(語子哉)
(四字成對)調和五味飛黃妬白
制御四方(黃庭外景經靈根堅固老不衰)豔紫凌朱(梁簡文帝舌賦復有構扇之端讒䛕)
(註舌為靈根丨丨丨丨調和五)(之迹丨丨丨丨飛黃妬白)
(味)
(四字備用)仄舌不可禁(唐書柳渾傳宰相張延賞怙權疾渾守正遣親厚謂曰明公舊德第慎言於朝則位可久)
(渾曰為吾謝張公渾頭可斷而丨丨丨丨卒為所擠以右散騎常侍罷政事)酒入舌出(說苑齊桓)
(公為大臣具酒管仲後至桓公舉觴以飲之管仲半棄酒桓公曰飲而棄酒扵禮可乎對曰臣聞丨丨丨丨舌出者)
(言失言失者身棄臣計棄身不如棄酒)引錐刺舌(隋書賀若弼傳父敦以武烈知名仕周為金州)
(總管宇文護忌而害之臨刑呼弼謂之曰吾以舌死汝不可不思因丨丨丨弼丨出血戒以慎口)駟追
不及(論語棘子成曰君子質而已矣何以文為子貢曰惜乎夫子之說君子也駟不及舌集解鄭曰過言一出)
(丨馬丨之丨丨)巴人卷舌(李白感遇詩宋玉事楚王立身本高潔巫山賦綵雲郢路歌白雪舉國莫)
(能和丨丨皆丨丨)吳舌嘲&KR1116;(張耒詩丨丨動丨丨)色狀不變(魏書釋老志沙門智)
(嵩爽悟篤志經籍以新出經論於凉土教授辯論幽旨著湼槃義記戒行□整門人齊肅知凉州將有兵役與門徒)
(數人欲往胡地道路饑饉絶糧積日弟子求得禽獸肉請嵩彊食嵩以戒自誓遂餓死於酒泉之西山弟子積薪焚)
(其屍骸骨灰燼唯舌獨全丨丨丨丨時人以為誦說功報)談舌不掉(韓愈贈張十八詩丨丨久丨丨)
(非君亮誰雙)斷舌復續(搜神記晉永嘉中有天竺胡人來渡江南其人有數術能丨丨丨丨將斷)
(時先以舌吐示賓客然後刀截血流覆地乃取置器中傳以示人視之舌頭半舌猶在既而還取含續之坐有頃坐)
(人見舌則如故不知其實斷否其續斷取絹布與人各執一頭對剪中斷之已而取兩斷合視絹布還連續無異故)
(體時人多疑以為幻隂乃試之真斷絹也)卷制食物(釋名舌卷也可以丨丨丨丨使不落也)
平重舌來王(張衡東京賦北燮丁令南諧越裳西包大秦東過樂浪丨丨之人九譯僉稽首而丨丨註)
(重舌謂曉夷狄語者九譯九度譯言始至中國者也國語曰夫戎狄坐諸門外而使舌人體委與之韋昭曰舌人能)
(逹異方之志象胥之官也尚書曰四夷來王)宛舌固聲(漢書揚雄傳言竒者見疑行殊者得辟是)
(以欲談者丨丨而丨丨欲行者擬足而投跡注宛屈也固閉也)彈舌授龍(李洞送三藏歸西天竺國)
(詩十萬里程多少難沙中丨丨丨降丨難一作磧舊注奘公丨丨念梵語心經以丨流沙之丨)赤舌燒
城(太元經次八丨丨丨丨吐水于瓶測曰赤舌吐水君子以解祟也注丨丨謂九也兌為口舌八為木木生火火)
(中之舌故赤也赤舌所敗若火丨丨詩曰喆婦傾城口舌之由也金生水故吐水也水滅於火雖有傾城之言以水)
(拒之災無由生矣)
鬚髯第十一
(二字成對)過膝(纂異嘉話謝靈運美鬚長至丨丨)方正(廣陵列士傳劉瑜舉丨丨對策高第人呼為長)
垂腰(中說子之韓城自龍門關先濟賈瓊程元)(髯丨丨)
(後關吏仇璋止之曰先濟者為誰吾視其)參軍(晉書郗超傳桓温辟為征西大將軍掾温遷大)
(顙頽如也重而不亢目燦如也澈而不瞬)(司馬又轉為參軍傾意禮待時王珣為温主簿)
(口敦如也闊而不張鳳頸龜背鬚丨至丨)(亦為温所重府中語曰髯丨丨短主簿能令公)
(參如也與之行俯然而色卑與之言泛然)(喜能令公怒超髯珣短故也)
(而後應浪驚拖旋而不懼是必有異人者)
(也程元曰子知人矣是王通者也)
(二字備用)仄上附(易六二賁其須注須之為物丨丨者也正義賁其須者須是丨丨於面六二常丨丨於三若似賁飾)
(其須也)賁飾(見上註)毛蠧(郭璞洞林東中郎參軍周稚琰封蠶蛾蛓蟲使璞射之璞曰射)
(覆得此大落度必是蠶蛾及丨丨稚琰饒鬚故因以調之也)膠刷(南史何敬容傳身長八尺白晳美鬚)
(眉性矜莊衣冠鮮麗常以丨清丨鬚衣裳不整伏牀熨之或暑月背為之焦)眊辮(南史梁貞惠世子方)
(諸傳出為郢州刺史鎮江夏以鮑泉為行事方諸年十五童心未革不恤軍政日與鮑泉蒱酒為樂侯景知之乃遣)
(其將宋子仙從間道襲之賊入城方諸方踞泉腹以五色丨丨其鬚子仙執方諸以歸)長鬛(左傳楚子)
(享公于新臺使丨丨者相注章華臺也鬛鬚也欲先夸魯侯)恨赤(晉書桓温傳初温自以雄姿風氣是)
(宣帝劉琨之儔于北方得一巧作老婢訪之乃琨伎女也一見温便澘然而泣温問其故荅曰公甚似劉司空温大)
(悅出外整理衣冠又呼婢問婢云面甚似恨薄眼甚似恨小鬢甚似丨丨形甚似恨短聲甚似恨雌温於是褫冠解)
(帶昏然而睡不怡者數日)鑷白(賈島代舊將詩猶希聖朝用自丨丨髭鬚)出骨(隋書孝義傳王)
(頒字景彦父僧辯為陳武帝所殺開皇初獻取陳之策言畢而歔欷上為之改容及大舉伐陳頒自請行率徒數百)
(人從韓擒先鋒夜濟及陳滅頒密召父時士卒得千餘人對之涕泣其間壯士或問頒曰郎君來破陳國滅其社稷)
(讎耻已雪而悲哀不止者將為霸先早死不得手刃之邪請發其丘壟斲櫬焚骨亦可申孝心矣頒頓顙陳謝額盡)
(流血諸人請具鍫鍤一旦皆萃於是夜發其陵剖棺見陳武帝鬚並不落其本皆丨自丨中頒遂焚骨取灰投水而)
(飲之杜牧臺城曲王頒兵勢急鼔下坐蠻奴㶑灩倪塘水叉牙丨丨鬚乾蘆一炬火回首是平蕪)
平虬鬚(杜甫詩汝陽讓帝子眉宇真天人丨丨似太宗色映塞外春塞外一作寒夜)奮&KR1046;(漢書)
(朱博傳博遷琅邪太守齊部舒緩養名博新視事右曹椽史皆移病卧博問其故對言惶恐故事二千石新到輒遣)
(吏存問致意廼起就職博丨丨抵几曰觀齊兒欲㠯此為俗邪廼召見諸曹史書佐及縣大吏選視其可用者出教)
(置之皆斥罷諸病吏白巾走出府門郡中大驚)紫髯(獻帝春秋張遼問吳降人向有丨丨將軍長上短下)
(便馬善射是誰降人荅曰是孫會稽蘇軾懷孫莘老詩烹魚得尺素好在丨丨翁)白鬚(北齊書崔伯謙)
(𫝊除南鉅鹿守事無鉅細必自親覽民有貧弱未理者皆曰我自有丨丨公不慮不决白居易九老會詩七人五百)
(七十歲拖紫紆朱垂丨丨)霜髭(吳融寄尚顔師詩臨風翹白足向日剃丨丨)赤髭(梁簡文帝)
(大法頌序踰乎青目黑齒高彼廣膝丨丨按佛陀耶尊者丨丨號丨丨毗邪沙)吟鬚(陳普秋日即事詩西)
(風吹雪上丨丨)髭鬚(古日出東南隅行行者見羅敷下擔捋丨丨白居易詩身健正宜金印綬位高方稱)
(白丨丨)冰髯(劉因詩坏戸仙遊上丨丨老境前)面毛(說文須丨丨也从頁从彡)樹
鬚(北史李諧傳諧子庶生而天閹崔諶調之曰教弟種鬚以錐徧刺作孔插以馬尾庶曰先以此方回施貴族藝)
(眉有效然後丨丨世傳諶門有惡疾以呼沲為墓田故庶言及之邢子才在㫄大笑)于思(左傳宋城華元)
(為植廵功城者謳曰睅其目皤其腹棄甲而復丨丨于思棄甲復來釋文丨丨如字又西才反多鬚貌)紫
鬚(李賀感諷詩縣官騎馬來獰色虯丨丨)獺鬚(黃香責髯奴辭丨丨瘦面常如死灰曾不如犬羊之)
(毛尾狐狸之毫氂為子鬚者不亦難乎獺一作癩)挽鬚(杜甫北征詩生還對童稚似欲忘飢渴問事競)
(丨丨誰能即嗔喝)
(三字成對)長似髮
色如黳(李洞贈唐山人詩垂鬚長似髮七十丨丨丨)
(三字備用)仄緣坡竹(黃庭堅王炳之惠玉板紙詩王侯鬚若丨丨丨哦詩清風起空谷)蝟毛磔(晉書)
(桓温傳温姿貌甚偉少與沛國劉惔善惔嘗稱之曰温眼如紫石棱鬚作丨丨丨孫仲謀晉宣王之流亞也)
黑寄白(司空圖詩丨鬚丨在丨鬚生一度秋風減幾莖)三分折(司空圖五十詩髭鬚強染丨丨)
(丨絃管遥聽一半悲)亂且赭(黃香責髯奴辭豈若子髯既丨丨丨枯槁禿瘁劬勞辛苦汗垢流離汚穢)
(泥土傖囁穰擩與塵為侣)
平黃鬚兒(魏志任城威王彰傳建安二十三年代郡烏丸反以彰為北中郎將行驍騎將軍北征虜乃退)
(散彰追之身自搏戰過半日鎧中數箭意氣益厲乘勝逐北至於桑乾去代二百餘里一日一夜與虜相及擊大破)
(之斬首獲生以千數時鮮卑大人軻比能將數萬騎觀望彊弱見彰力戰所向皆破乃請服北方悉平時太祖在長)
(安召彰詣行在所持彰鬚曰丨丨丨竟大竒也王維老將行射殺山中白額虎肯數鄴下丨丨丨)頷底
髭(韓愈寄崔二十六立之詩連年收科第若摘丨丨丨)薄命髭(黃香責髯奴辭無素顔可依無豐頤)
(可怙動則困於揔滅静則窘於囚虜丨丨為丨正著子頤)大鬍孫(濟南師友談記孫巨源内翰從貢父)
(求墨而吏送達孫莘老中丞巨源以其求而未得讓劉劉曰已嘗送君矣已而知莘老誤留也以其皆姓孫而爲館)
(職故吏輩莫得而别焉劉曰何不取其髯為别吏曰皆鬍而莫能分也劉曰既是皆鬍何不以身之大小為别吏曰)
(諾於是館中以孫莘老為丨丨丨學士巨源為小鬍孫學士)小鬍孫(見上註)帛繩纏
(晉書陸雲傳吳平入洛機初詣張華華問雲何在機曰雲有笑疾未敢自見俄而雲至華為人多姿制又好丨丨丨)
(鬚雲見而大笑不能自已)美鬚髯(蜀志關羽傳羽聞馬超來降舊非故人羽書與諸葛亮問超人才可)
(誰比類亮知羽護前乃荅之曰孟起兼資文武雄烈過人一世之傑黥彭之徒當與益德竝驅争先猶未及髯之絶)
(倫逸羣也羽丨丨丨故亮謂之髯羽省書大悅以示賓客)捋虎鬚(吳錄朱桓奉觴曰臣當遠去願一捋)
(陛下鬚無所復恨權憑几前席桓進前捋鬚曰臣今日眞可謂丨丨丨也權大笑曹唐戲贈吳端公詩牡丹花外簾)
(鈎下獨凭紅肌丨丨丨)長髯人(元史耶律楚材傳太祖定燕聞其名召見之楚材身長八尺美髯宏)
(聲帝偉之處之左右遂呼楚材曰烏爾圖薩哈勒而不名烏爾圖薩哈勒蓋國語丨丨丨也)染髭鬚(劉禹)
(錫詩近來時世輕前輩好丨丨丨事後生)張飛胡(李商隱驕兒詩歸來學客面䦱敗秉爺笏或謔丨丨)
(丨或笑鄧艾吃䦱一作闖)怒輙張(韓愈張中丞傳後叙廵丨鬚髯丨丨)四皓鬚(杜牧鶴詩)
(丹頂西施頰霜毛丨丨丨)雪滿鬚(羅隱寄程尊師詩玉書分薄花生眼金鼎功遲丨丨丨)
(四字成對)鼓鬐動鬛
搖鬢奮髭(黃香責髯奴辭於是丨丨丨丨則論說唐虞鼔鬐動鬛則研覈否臧内育瓌形外闡宫商相如)
(以之閑都顓孫以之堂堂鬢一作鬚)
截留一握(北齊書許惇傳遷殿中尚書惇美鬚髯下垂至帶省中號為長鬛公顯祖嘗因酒酣握惇鬚髯)
(稱美遂以刀丨之惟丨丨丨惇懼因不敢復長時人又號為齊鬚公)
撚斷數莖(盧延讓苦吟詩莫話詩中事詩中難更無吟安一箇字丨丨丨丨鬚)
(四字備用)仄張弓挂矢(酉陽雜俎太宗虬鬚嘗戲丨丨丨丨)翦鬚和藥(唐書李勣傳勣既忠力帝)
(謂可託大事嘗暴疾毉曰用鬚灰可治帝乃自丨丨以丨丨及愈入謝頓首流血帝曰吾為社稷計何謝為)
拜時拂地(詩話總龜丁晉公與楊文公遊處宴集必有談諧之語復皆敏于應荅一日臺諫攻文公因晚)
(俟晉公之門方伏拜晉公亟謂文公曰内翰丨丨鬚丨丨文公隨聲荅曰相公坐處幕遮天蓋互相譏也)蝦
蛦使者(唐書日本傳永徽初使者與蝦蛦人偕朝丨丨亦居海島中其丨丨鬚長四尺許)姿容
之美(釋名口上曰髭髭姿也為丨丨丨丨也)約以紲綫(黃香責髯奴辭爾乃附以豐頤表以)
(蛾眉發以素顔呈以妍姿丨之丨丨丨潤之以芳脂莘莘翼翼靡靡緌緌振之發曜黝若元珪之垂)振之
發曜(見上註)諸毛繞涿(蜀志周羣傳初先主與劉璋會涪時張裕為璋從事侍坐其人饒鬚)
(先主嘲之曰昔吾居涿縣特多毛姓東西南北皆諸毛也涿令稱曰丨丨丨丨居乎裕即荅曰昔有作上黨潞長遷)
(為涿令涿令者去官還家時人與書欲署潞則失涿欲署涿則失潞乃署曰潞涿君先主無鬚故裕以此及之先主)
(常銜其不遜)二十皓白(晉書王彪之傳年丨丨鬚鬢丨丨時人謂之王白鬚)白盡罷
鑷(蘇轍詩丨丨年來丨丨鬚)
平生而有髭(左傳在定王六年秦人降妖曰周其有髭王亦克能修其職諸侯服享至于靈王丨丨丨)
(丨王甚神聖無惡於諸侯)光弼母鬚(唐書李丨丨傳丨李有丨數十長五寸許封韓國太夫人二子)
(節制皆一品)黑髯使臣(元史授江傳省降美髭髯儀表甚偉以功浙理問官省臣有所建)
(白須奏聞者以遥降善敷奏數令馳驛往咨于朝及引見世祖識之喜曰丨丨丨丨復來耶)人成而
生(釋名頤下曰鬚鬚秀也物成乃秀丨丨丨鬚丨也亦取須體幹長而生也)面無見膚(荀子閎天)
(之狀丨丨丨丨注言多鬢髯蔽其膚)來何晏乎(老學菴筆記晏安恭為越州教授張子韶為僉判晏)
(美髯人目之為晏胡一日同赴郡集晏最末至張戲之曰丨丨丨丨滿坐皆笑)聊以效顰(談苑郭忠)
(恕宋太宗素聞其名召入館於内侍寶神興舍忠恕先長髯而美忽盡剃其鬚神興驚問之對曰丨丨丨丨耳神興)
(怒白之除國子主簿)隨口動搖(釋名在頰耳旁曰髯丨丨丨丨髯髯然也)冉弱而調
(黃香責髯奴辭我觀人鬚長而復黑丨丨丨丨離離若緣坡之竹鬱鬱若春田之苖因風披靡隨風飄颻)鬱
若春苗(見上注)參政拂鬚(宋史寇準傳初丁謂出準門至參政事準甚謹嘗會中書羹汚)
(準鬚謂起徐拂之準笑曰丨丨國之大臣乃為官長丨丨耶謂甚愧之由是傾搆日深)惟稱好鬚
(唐書房元齡傳帝在翠微宫以司農卿李緯為民部尚書會有自京師來者帝曰元齡聞緯為尚書謂何曰丨丨緯)
(丨丨無它語帝遽改太子詹事)白於子牙(方干山中詩姓名未及陶弘景髭鬚丨丨姜丨丨)
呵凍黏鬚(杜荀鶴早發詩時逆帽簷風刮項旋丨鞭手丨丨丨項一作頂)鬚髯若神(韓愈)
(張中丞傳後叙于嵩云巡長七尺餘丨丨丨丨)攝須理髯(後漢書蔡邕傳夫世臣門子&KR0591;御之族天)
(隆其祐主豐其祿抱膺從容爵位自從丨丨丨丨餘官委貴)
御定分類字錦卷十四
