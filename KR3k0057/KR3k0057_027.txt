欽定四庫全書
御定分類字錦卷二十七
器用
囊第二十六
(二字成對)紫錦(漢武内傳帝又見王母巾笈中有一卷書盛以丨丨之囊帝問此書是仙靈方邪不審其目可得瞻盼否)
(王母出以示之曰此五嶽真形圖也)
絳紗(李賀惱公詩符因青鳥送囊用丨丨縫)
鹿革(幽怪錄開元中前進士張佐嘗為叔父言少年南次鄠杜郊行見有老父乘青驢四足白腰背丨丨囊顏)
(甚悅懌旨趣非凡佐甚異之試問所從來叟曰吾宇文周時居岐扶風人也姓申名宗慕齊神武因改宗)
(為觀周行天下名山迨兹向二百餘歲然無所見異事甚多並記在丨丨中因啓囊出二軸書甚大字頗)
(細佐不能讀請叟自宣略述十餘事其半昭然可紀)
豹皮(雲仙雜記養墨以丨丨囊貴乎遠濕)
運水(魏志武帝紀注曹瞞傳曰時公軍每渡渭輙為超騎所衝突營不得立地又多沙不可築壘婁子伯說公)
(曰今天寒可起沙為城以水灌之可一夜而成公從之乃多作縑囊以丨丨夜渡兵作城比明城立由是)
(公軍盡得渡渭)
盛沙(史記淮陰侯傳龍且與信夾濰水陳韓信乃夜令人為萬餘囊滿丨丨壅水上流引軍半渡擊龍且佯不)
(勝還走龍且果喜曰固知信怯也遂追信渡水信使人決壅囊水大至龍且軍大半不得渡即急擊殺龍)
(且)
(二字備用)仄貯物(易六四括囊无咎无譽正義括結也囊所以丨丨以譬心藏知也)漉水(釋皎然春夜賦)
(得丨丨囊歌送鄭明府吳縑楚練何白晳居士持來遺禪客禪客能裁丨丨囊不用衣工秉刀尺衣一作良)
照袋(談錄王太保每天氣和暖必乘小輦從三四蒼頭攜丨丨貯筆硯韻略刀子樂器之類丨丨以烏皮為之)
(四方有蓋并襻五代士人多用之)被袋(資暇錄丨丨非古製不知孰起也比者遠遊行則用大和九年)
(以十家之累者邐迤竄謫人人皆不自期常虞倉卒之遣每出私第咸備四時服用舊以紐革為腰囊置於殿乘至)
(是服用既繁乃以被易之成俗于今大中已來吳人亦結絲為之或有餉遺豪徒翫而不用也)布槖(冷齋)
(夜話彭淵材游京師貴人之門十餘年貴人皆前席其家在筠之新昌其貧至饘粥不給父以書召其歸淵材于是)
(南歸跨一驢以一黥挾以丨丨槖黥皆斜絆其腋一邑聚觀親舊相慶三日議曰丨丨中必金珠也予雅知其迂闊)
(疑之乃問親舊聞淵材還相慶曰君官爵雖未入手必使父母妻兒脫凍餒之厄槖中所有可早出以觀之淵材喜)
(見眉鬚曰吾富可敵國也汝可拭目以觀乃開槖有李廷珪墨一丸文與可竹一枝歐公五代史草藁一巨編餘無)
(所有)革槖(林寬寄何紹餘詩風波凍馬遙逢見丨丨饑僮尚挈行)錦槖(廼賢使歸詩睡起無)
(題開丨丨春來多病怯羅衣)
平含虛(唐無名氏錐處囊賦其受也丨丨其出也有餘)茶囊(夢溪筆談張鄧公為殿中丞一見王)
(城東遂厚遇之語必移時王公素所厚惟楊大年公有一丨丨惟大年至則取丨丨具茶他客莫與也公之子弟但)
(聞取丨丨則知大年至一日公命取丨丨羣子弟皆出窺大年及至乃鄧公他日公復取丨丨又往窺之亦鄧公也)
(子弟乃問公張殿中者何人公待之如此公曰張有貴人法不十年當據吾座後果如其言)絲囊(杜牧)
(過勤政樓詩承露丨丨世已無)衣囊(唐書楊再思傳初調元武尉使至京師舍逆旅有盜竊其丨丨再思)
(遇之盜窘謝再思曰而苦貧故至此囊中檄無所事幸留它物可持去初不為人言但假貸以還)緗囊
(梁昭明太子賦書帙詩幸雜丨丨用聊因班女織)韋囊(魏略大秦國其王出行常使從人持丨丨自隨)
(有白言者受其辭投囊中還宫乃省為決理)藥囊(元稹痁卧聞幕中諸公徵樂會飲因有戲呈詩丨丨)
(堆小案書卷塞空齋)綠囊(温庭筠洞戶詩丨丨逢趙后青瑣見王沈)奚囊(柳貫夜行溪谷間梅)
(花迎路詩正為先生行役苦故留皴玉薦丨丨)繡囊(劇談錄京國豪士潘將軍住光德坊本居襄漢間常)
(乘舟射利因泊江壖有僧乞食留之數日盡心檀施僧謂潘曰觀爾形質器度與衆賈不同至于妻孥已來皆享巨)
(福因以玉念珠一穿留贈云寶之不但通財他後亦有官禄既而遷貿數年藏鏹巨萬遂均陶朱其後職居左廣列)
(第京師嘗寶念珠貯之以丨丨玉合置之於道場内每月朔則出而拜之)
(三字成對)包珠貝(田錫籌匳賦寶匣秘鋒鋩之利錦囊丨丨丨之珍)
盛金錢(雲仙雜記富人賈三折夜以方囊丨丨丨於腰間微行市中買酒呼秦聲女置宴)
(三字備用)仄彌縫密(王起獺皮書袋賦丨丨則丨豈亡三篋之書周旋必復且涉九衢之路)中駢坒
(王起獺皮書袋賦外也蒙茸毛有所傅丨也丨丨書有所聚)盛螢火(晉書車胤傳胤恭勤不倦博學)
(多通家貧不常得油夏月則綀囊丨數十丨丨以照書以夜繼日焉)奚奴背(唐書李賀傳每旦日出騎)
(弱馬從小丨丨丨古錦囊遇所得書投囊中未始先立題然後為詩如它人牽合程課者及暮歸足成之母使婢探)
(囊中見所書多即怒曰是兒要嘔出心乃已耳)貯餘俸(白居易新昌新居書事因寄元郞中張博士詩)
(囊中丨丨丨郭外買閒田郭一作園)含瑞露(續齊諧記弘農鄧紹嘗八月旦入華山采藥見一童子執)
(五綵囊承柏葉上露皆如珠滿囊紹問曰用此何為荅曰赤松先生取以眀目言終便失所在今世人八月旦作眼)
(明袋此遺象也張說奉和聖製千秋節宴應制詩珠囊丨丨丨金鏡抱仙輪)
平骨董囊(陸游詩詩成讀罷仍無用聊滿山家丨丨丨)如蓮花(搜神後記會稽剡縣民袁)
(相根碩二人獵經深山重嶺甚多見一羣山羊六七頭逐之經一石橋甚狹而峻羊去根等亦隨渡向絶崕崕正赤)
(壁立名曰赤城上有水流下廣狹如匹布剡人謂之瀑布羊徑有山穴如門豁然而過既入内甚平敞草木皆香有)
(一小屋二女子住其中年皆十五六容色甚美著青衣見二人至忻然云早望汝來遂為室家忽二女出行去復有)
(得婿者往慶之曳履于絶巖上行琅琅然二人思歸潛去歸路二女追還已知乃謂曰自可去乃以一腕囊與根等)
(語曰慎勿開也於是乃歸後出行家人開視其囊囊丨丨丨一重去一重復至五蓋中有小青鳥飛去根還知此悵)
(然而已後根於田中耕家依常餉之見在田中不動就視但有殼如蟬蛻也)結道書(杜牧詩錦帙開)
(詩軸青囊丨丨丨帙一作笥又作肆)裹餱糧(詩廼丨丨丨于槖于囊鄭箋為夏人迫逐已之故不忍鬭)
(其民乃裹糧食于囊槖之中棄其餘而去)大如拳(范成大催租行牀頭慳囊丨丨丨撲破正有三百錢)
方便囊(清異錄唐季王侯競作丨丨丨重錦為之形如今之照袋每出行雜置衣巾篦鑑香藥詞冊頗)
(為簡快)
(四字成對)貯儲風月
收拾珠璣(李獻能題飛伯詩囊飛伯以布為囊采當世名卿詩投其中詩丨丨丨丨三萬斛貯儲風月一)
(千篇)
(四字備用)仄燕游十友(宋史李昭玘傳昭玘入黨籍中居閒十五年自號樂靜先生寓意法書圖畫貯於十囊命)
(曰丨丨丨丨為之序以為與今之人友或趨附而陷於禍吾寧與十者友久益有味也)瓶囊掛樹
(皮日休寂上人院聮句經笥安巖匼丨丨丨丨椏)遺囊付主(隋書張虔威傳虔威嘗在塗見一遺)
(囊恐其主求失因令左右負之而行後數日物主來認悉以付之)緘縢受益(王起獺皮書袋賦滿)
(貯攸戒丨丨丨丨)組織而備(唐無名氏錐處囊賦當其丨丨丨丨鍛鍊而利既括之而无咎亦藏)
(之而轉秘)錐處末見(史記平原君傳夫賢士之處世也譬若丨之丨囊中其丨立丨)提綾
丈刺(雲仙雜記盧杞與馮盛相遇于道各攜一囊杞發盛囊有墨一枚杞大笑盛正色曰天峯煤和針魚腦入)
(金溪子手中錄離騷古本比公日丨丨丨丨三百為名利奴顧當孰勝已而搜把囊果是三百刺)
平虛受無遺(燭孤申叔處囊錐賦囊之為物也丨丨而丨丨)小槖大囊(詩于槖于囊毛)
(傳丨曰丨丨曰丨正義宣二年左傳穪趙盾見靈輒餓食之又為簟食與肉寘諸槖以與之槖惟盛食而已是其小)
(也哀六年公羊傳穪陳乞欲立公子陽生盛之巨囊而内可以容人是其大也)古錦詩囊(見奚奴背)
(注陸游春日詩退紅衣焙熏香冷丨丨丨丨覓句忙)集為殿帷(漢書東方朔傳孝文皇帝貴為天子)
(富有四海身衣弋綈足履革舄㠯韋𢃄劍莞蒲為席兵木無刃衣緼無文丨上書囊㠯丨丨丨)縮絲為
囊(雲仙雜記嵇康抱琴訪山濤濤醉欲剖琴曰吾賣東陽舊業以得琴乞尚書令河輪佩玉截為徽貨所衣玉簾)
(中單買丨丨丨丨論其價與武庫爭先汝欲剖之吾從死矣)製合圓方(王起獺皮書袋賦仍彼殘)
(文不假乎雕刻裁以新丨自丨乎丨丨)郭璞青囊(晉書郭璞傳有郭公者客居河東精於卜筮璞)
(從之受業公以青囊中書九卷與之由是遂洞五行天文卜筮之術攘災轉禍通致無方雖京房管輅不能過也璞)
(門人趙載嘗竊青囊書未及讀而為火所焚杜牧贈朱道靈詩劉根丹篆三千字丨丨丨丨兩卷書)水底
盤筵(雲仙雜記白氏履道里宅有池水可泛舟樂天每命賓客繞船以百十油囊懸酒炙沉水中隨船而行一)
(物盡則左右又進之藏盤筵於水底也)
箱篋第二十七(廚匱附)
(二字成對)寶笥(許敬宗麥秋賦却冰紈於丨丨屛珍簟於)玳瑁(梁簡文帝詠鏡詩全開丨丨匣併卷織成衣)
(披香)珊瑚(李暇擬古東飛伯勞歌秦王龍劍燕后琴丨丨)
珠簞(杜牧寄内兄和州崔員外詩金槖寧迴顧)(寶匣鏤雙心)
(丨丨肯一振)琴匣(張籍和李僕射雨中寄盧嚴二給事詩晩潤生)
雜寶(西京雜記天子筆管以錯寶為跗毛皆以)(丨丨新涼滿藥齋白居易代書寄微之詩秋風)
(秋兔之毫官師路扈為之以丨丨為匣廁)(拂丨丨夜雪卷書帷)
(以玉璧翠羽皆直百金)鏡奩(後漢書陰皇后紀明帝性孝愛追慕無已十七)
塗金(貴耳集真定大歷寺有藏殿雖小而精巧)(年正月當謁原陵夜夢先帝太后如平生歡既)
(藏經皆唐宮人所書經尾題名氏極可觀)(寤悲不能寐即案歷明旦日吉遂率百官及故)
(佛龕上有一匣開鑰有古錦儼然有開元)(客上陵其日降甘露於陵樹帝令百官采取以)
(賜藏經勅書及會昌以前賜免拆殿制書)(薦會畢帝從席前伏御牀視太后丨丨中物感)
(有丨丨匣藏心經一卷字體婉麗其後題)(動悲涕令易脂澤裝具左右皆泣莫能仰視焉)
(曰善女楊氏為大唐皇帝李三郞書寺僧)(注奩鏡匣也)
(珍寶之)斑竹(白居易宿杜曲花下詩丨丨盛茶櫃紅泥罨飯)
詩篋(白居易醉吟先生傳好事者相遇必為之)(爐)
(先拂酒罍次開丨丨遇一作過)木蘭(韓非子楚人有賣其珠於鄭者為丨丨之櫃薰)
書箱(陸雲與兄平原書一日案行并視曹公器)(桂椒之櫝綴以珠玉飾以玫瑰緝以羽翠鄭人)
(物丨丨亦在如吳扇要扇亦在丨丨想兄)(買其櫝而還其珠此可謂善賣櫝矣未可謂善)
(識彥高丨丨甚似之)(鬻珠也)
(二字備用)仄香滿(宋徽宗宮詞初開寶篋新丨丨分賜師垣政府家)畫篋(元稹遣悲懷詩顧我無衣搜丨)
(丨泥他沽酒拔金釵畫篋一作藎篋)書篋(魏志胡質傳質嘉平二年薨家無餘財惟有賜衣丨丨而已)
錦笈(羅隱寄酬鄴王羅令公詩丨丨朱囊連復連紫鸞飛下浙江邊)金篋(隋書譙國夫人傳高)
(祖降勅書賜夫人物五千段皇后以首飾及宴服一襲賜之夫人並盛於丨丨并梁陳賜物各藏於一庫每歲時大)
(會皆陳于庭以示子孫曰汝等宜盡赤心向天子我事三代主惟用一好心今賜物具存此忠孝之報也願汝皆思)
(念之)長笥(急就篇簁箄箕帚筐篋簍注篋丨丨也言其狹長篋篋然也)藤篋(玉建原上新居)
(詩鎖茶丨丨密曝藥竹牀新)竹笥(後漢書戴良傳良五女並賢每有求姻輙便許嫁疎裳布被丨丨木)
(屐以遣之又殷文圭送道者朝見後歸山詩松壇月作尊前伴竹篋書為教外歡)笥篋(羅隱廣陵秋夜)
(讀進士常修三篇因題詩入蜀歸吳三首詩藏於丨丨重於師)韋篋(戴表元詩幅巾大帶長襦袍丨丨錦)
(囊鮮彩毫)藥籠(唐書元行沖傳及長博學尤通故訓及進士第累遷通事舍人狄仁傑器之嘗謂仁傑曰)
(下之事上譬富家儲積以自資也脯腊膎胰以供滋膳參朮芝桂以防疾疢門下充旨味者多矣願以小人備一藥)
(石可乎仁傑笑曰君正吾丨丨中物不可一日無也)文笥(吳越春秋吳王聞越王盡心自守食不重味衣)
(不重綵雖有五臺之游未嘗一日登翫吾欲因而賜之以書增之以封東至於勾甬西至於檇李南至於姑末北至)
(於平原縱橫八百餘里越王乃使大夫種索葛布十萬甘蜜九党丨丨七枚狐皮五雙晉竹十廋以復封禮)
劍匣(西京雜記漢帝相傳高祖斬白蛇劍劍上七采珠九華玉以為飾雜厠五色琉璃為丨丨劍在室中光景)
(猶照于外與挺劍不殊十二年一加磨瑩刃上常若霜雪開匣拔鞘輙有風氣光彩射人)玉櫃(别國洞冥)
(記元鼎五年郅支國貢馬肝石百斤常以水銀養之内丨丨中金泥封其上)
平巾箱(梁書范岫傳每所居官恒以廉潔著稱為長城令時有梓材丨丨至數十年經貴遂不改易南史衡)
(陽元王道度傳鈞常手自細書寫五經部為一卷置于丨丨中以備遺忘侍讀賀玠問曰殿下家自有墳素復何須)
(蝇頭細書别藏丨丨中荅曰丨丨中有五經於檢閱既易且一更手寫則永不忘諸王聞而爭效為丨丨五經丨丨)
(五經自此始也)冠箱(儀禮士冠禮爵弁皮弁緇布冠各一匴注匴竹器名今之丨丨也又齊書褚炫傳炫)
(在選部門庭蕭索賓客罕至出行左右捧黃紙帽箱風吹紙剝殆盡)隋方(儀禮緇布冠缺項青組纓屬於)
(缺緇纚廣終幅長六尺皮弁笄爵弁笄緇組紘纁邊同篋注丨丨曰篋疏釋曰云丨丨曰篋者爾雅無文此對笥方)
(而不隋也隋謂狹而長也)翠雲(李羣玉校書叔遺暑服詩丨丨箱裏疊樬櫳楚葛湘紗淨似空雲一作芸)
(樬櫳一作櫳樬)漆箱(世說王敦初尚主如廁見丨丨盛乾棗本以塞鼻王謂廁上亦下果食遂至盡)
履箱(梁武帝河中之水歌頭上金釵十二行足下絲履五文章珊瑚挂鏡爛生光平頭奴子擎丨丨)粉
匳(梁簡文帝詠雪詩鹽飛亂蝶舞花落飄丨丨)籌匳(田錫丨丨賦丨可運以經國丨為器兮因人)
(三字成對)色綵滿
細錦盈(梁洽金剪刀賦色綵滿篋丨丨丨箱)
(三字備用)仄鹿皮籠(宋史日本國傳永延二年貢丨丨丨一納䝚裘一領)文章篋(李郢傷賈島無可詩)
(何人收得丨丨丨獨我來經苔蘚房)珠璣篋(羅隱七夕詩應傾謝女丨丨丨盡寫檀郎錦繡篇)
送德曜(皮日休臨頓宅將有于歸之日魯望以詩見貺因抒懷酬之詩幾枚竹笥丨丨丨一乘柴車迎少君)
(按孟光字德曜)羅帕覆(王仲修宮詞端午生衣進御牀赭紅丨丨丨金箱)脂粉匣(施肩)
(吾不見來詞烏鵲語千回黃昏不見來漫教丨丨丨閉了又重開)青玉匣(别國洞冥記元封三年䣚)
(過國獻能言龜一頭長一尺二寸盛以丨丨丨廣一尺九寸匣上豁一孔以通氣)馬腦匱(杜陽雜編)
(武宗好神仙術遇渤海貢丨丨丨方三尺深色如茜所作工巧無以為比帝用貯神仙之書置之帳側)石
蓮匣(雲仙雜記許芝有妙墨八廚巢賊亂瘞于善和里第事平取之墨已不見惟丨丨丨存)抽替
匣(癸卒雜識余嘗問李雙溪獻可云昔李仁甫為長編作木廚十枚每廚作丨丨丨二十枚每替以甲子誌之凡)
(本年之事有所聞必歸此匣分日月先後次第之井然有條真可為法也)
平藏寶珍(張衡綬笥銘懿矣兹笥爰丨丨丨)五色箱(王建和蔣學士新授章服詩丨丨丨)
(中絳服春笏花成就白魚新)彩羅箱(王建霓裳詞傳呼法曲按霓裳新得承恩别作行應是貴妃樓)
(上看内人舁下丨丨丨應是一作日晩下一作出又花蕊夫人宮詞宮娥小小豔紅糚唱得歌聲繞畫梁緣是太妃)
(新進入座前頒賜小羅箱)貯青衫(王禹偁回襄陽周奉禮同年因題紙尾詩鏡裏想添新白髮篋中猶)
(丨舊丨丨)散風匳(雲仙雜記郭代公愛姬薛氏貯食物以丨丨丨收糚具以染花奩)染花
匳(見上注)盛菁茅(書包匭菁茅孔傳匭匣也正義匣是匱之别名匱之小者菁茅所盛不湏大匱)
(故用匣也)畫一廚(晉書顧愷之傳愷之嘗以一廚畫糊題其前寄桓元皆其深所珍惜者元乃發其廚)
(後竊取畫而緘閉如舊以還之紿云未開愷之見封題如初但失其畫直云妙畫通靈變化而去亦猶人之登仙了)
(無怪色温庭筠病中書懷呈友人詩内史書千㢧將軍丨丨丨㢧一作帙)
(四字成對)衣裳在笥(書惟丨丨丨丨)
書題滿箱(白居易渭村退居寄禮部崔侍郞翰林錢舍人詩藥物來盈裹丨丨寄丨丨)
(四字備用)仄玉函瑤檢(羅隱感别元帥尚父詩丨丨丨丨下台司記得當時捧領時當時一作當年)金
箱筆硯(王建宮詞衆中偏得君王笑偷把丨丨丨丨開偏一作愛笑一作喚)密收鳳錦(何中)
(古秋夜長樂府繡茵暗輟雙龍枕紋笥丨丨團丨丨)方圓合度(田錫籌匳賦美丨丨之丨丨詢啓閉)
(以何因)黃雀來宿(續齊諧記弘農楊寶性慈愛年九歲至華陰山見一丨丨為鴟䲷所搏逐樹下)
(傷瘢甚多宛轉復為螻蟻所困寶懷之以歸置巾箱中啖以黃花逮十餘日毛羽成飛翔朝去暮丨丨巾箱中如此)
(積年忽與羣雀俱來哀鳴遶堂數日乃去是夕寶三更讀書有黃衣童子曰我王母使者昔使蓬萊為鴟䲷所搏蒙)
(君之仁愛見救今當受賜南海别以四玉環與之曰令君子孫潔白且從登三公事如此環矣)破柏作
櫃(白居易題文集櫃詩丨丨丨書丨櫃牢柏復堅收貯誰家集題云白樂天)華釵廚子(南史衡陽)
(元王道度傳鈞字宣禮所生區貴人卒居喪盡禮先是貴人以丨丨丨丨并翦刻錦繡中倒炬鳳皇蓮芰星月之屬)
(賜鈞以為玩弄貴人亡後每歲時及朔望輙開視再拜哽咽見者皆為之悲)遺經在櫝(陸游詩丨)
(丨丨丨傳家學大字書牆作座銘)封櫃留母(神仙傳蘇仙公者桂陽人也漢文帝時得道先生早)
(喪所怙鄉中以仁孝聞宅在郡城東北出入往來不避燥濕至於食物不憚精粗數歲之後先生灑掃門庭修飾牆)
(宇俄頃之間乃見天西北隅紫雲氤氳有數十白鶴飛翔其中翩翩然降於蘇氏之門皆化為少年儀形端美如十)
(八九歲人怡然輕舉先生歛容逢迎乃跪白母曰某受命當仙被召有期儀衛已至當違色養即便拜辭母子歔欷)
(母曰汝去之後使我如何存活先生曰明年天下疾疫庭中井水簷邊橘樹可以代養井水一升橘葉一枚可療一)
(人兼封一櫃留之有所闕乏可以扣櫃言之所須當至慎勿開也言畢即出門踟躕顧望聳身入雲紫雲捧足羣鶴)
(翺翔遂昇雲漢而去來年果有疾疫遠近悉求母療之皆以水及橘葉無不愈者有所闕乏即扣櫃所須即至三年)
(之後母心疑因即開之見雙白鶴飛去自後扣之無復有應)
平載藏為名(董逌書弫仲寶匧銘世或疑篋未有範銅為之此猶以从竹為古之器矣嘗見諸書說金)
(箱石篋無不備也延康中上黨抱犢山功曹李及於巖得書四十卷盛以金箱然箱篋以丨而丨之丨丨用金用竹)
(隨其所為也豈但盡用竹哉)開恐有雲(皮日休懷華陽潤卿博士詩石牀卧苦渾無蘚藤篋丨稀)
(丨丨丨)王母瓊箱(王勃七夕賦上元錦書傳寶字丨丨丨丨薦金約)螺鈿梳函
(宋史日本國傳衣延二年貢丨丨丨丨一對其一納赤木梳二百七十其一納龍骨十橛)裝以瓊英
(劉禹錫昏鏡詞飾帶以綺繡丨匣丨丨丨綺一作紋)王氏青箱(南史王准之傳曾祖彪之尚書令祖)
(臨之父納之並御史中丞彪之博聞多識練悉朝儀自是家世相傳並諳江左舊事緘之青箱世謂之丨丨丨丨學)
筐筥第二十八
(二字成對)圓筥
方筐(詩于以盛之維筐及筥毛傳丨曰丨圓曰筥)
織錦(酉陽雜俎安禄山恩寵莫比錫賚無數其所賜有八斗金渡銀酒瓮銀瓶平脫掏魁丨丨筐)
縷金(馬臻西湖春日壯遊即事詩鏤玉雕瓊簇鬧竿珠花翠葉丨丨籃)
篛籠(茶錄茶不入焙者宜密封裹以丨丨盛之置高處不近濕氣)
藤籃(文同朱櫻歌上幸離宮促薦新丨丨寶籠貂璫發)
(二字備用)仄桑筥(梅堯臣丨丨詩采采向丨郊盈盈自持丨)銀籠(温庭筠自有扈至京師已後朱櫻之期詩)
(露圓霞赤數千枝丨丨誰家寄所思)盛黍(詩或來瞻女載筐及筥鄭箋瞻視也有來視女謂婦子來饁者)
(也筐筥所以丨丨也豐年之時雖賤者猶食黍)蠶籠(蕭子顯日出東南隅行丨丨拾芳翠桑陌採柔條丨)
(丨一作蠶園芳翠一作芳繭)飯筥(急就篇𥫱篅箯筥䉛箅篝注竹器之盛丨者大曰箯小曰丨筥一名)
(䈰受五升齊民要術異物志曰枸櫞似橘大如丨丨皮不香味不美可以浣治葛苧若酸漿)笭箵(陸龜)
(蒙漁具詩序所貯之器曰丨丨又丨丨詩誰謂丨丨小我謂丨丨大盛魚自足餐寘璧能為害)盛幣(易上)
(六无實承虛筐也正義承虛筐者筐本丨丨以幣為實今之无實正是承捧虛筐空无所有也)圓籠(徐伯)
(陽採桑樂府丨丨裊裊挂青絲鐵鉤冉冉勝丹桂)輕簍(皮日休茶人詩日晚相笑歸腰間佩丨丨)
平頃筐(詩采采卷耳不盈丨丨毛傳丨丨畚屬易盈之器也正義言丨丨畚屬者說文云畚草器所以盛種)
(此丨丨可盛菜故言畚屬以曉人也)懿筐(詩女執丨丨毛傳丨丨深筐也正義懿者深邃之言故知丨丨)
(深筐)筠籠(杜甫野人送朱櫻詩西蜀櫻桃也自紅野人相贈滿丨丨)瑤筐(崔日用奉和人日重)
(宴大明宮恩賜綵縷人勝應制詩金屋丨丨開寶勝花牋彩筆頌春椒)玉筐(𫝊縡採桑樂府綺裙映珠)
(珥絲繩提丨丨)金筐(唐書文宗紀寶歴二年十二月乙巳江王即皇帝位于宣政殿庚申停貢纂組雕鏤)
(丨丨寶飾牀榻)籧筐(禮記季春之月具曲植丨丨后妃齊戒親束鄉躬桑禁婦女母觀省婦使以勸蠶事)
(釋文籧居呂反亦作筥)績筐(西京雜記元后在家嘗有白鷰銜白石大如指墜后丨丨中后取之石自)
(剖為二其中有文曰母天地后乃合之遂復還合乃寶錄焉後為皇后常幷置璽笥中謂為天璽也)花籃
(東京夢華錄八月秋社市學先生預斂諸生錢作社會以致雇倩祇應白席歌唱之人歸時各攜丨丨果實食物社)
(糕而散)都籃(茶經丨丨以悉設諸器而名之以竹篾内作三角方眼外以雙篾闊者經之以單篾纖者)
(縛之遞壓雙經作方服使玲瓏高一尺五寸底闊一尺高二寸長二尺四寸闊二尺)篣筤(茶經芘莉一曰)
(籯子一曰丨丨以二小竹長三尺軀二尺五寸柄五寸以篾織方眼如圃人土羅闊二尺以列茶也注丨音崩丨音)
(郞又皮日休茶籯詩筤篣曉攜去驀過山桑塢)筠籃(蘇軾詩丨丨擷翠爪甲香素綆分碧銀瓶凍)
(三字成對)桑婦挈(高啓和張羽懷吳興舊遊之作效其體詩花童搦翠管丨丨丨銀筐)
野童編(陸龜蒙和襲美酒篘詩山齋醖方熟丨丨丨近成)
青絲係
桂枝鉤(古陌上桑樂府青絲為籠係丨丨為籠丨)
(三字備用)仄文竹筥(陳旅瓊芽賦盛以丨丨之丨屑以綠石之磑)疏目籠(急就篇簁箄箕帚筐篋簍)
(注簍者丨丨之丨亦言其孔樓樓然也)青絲籠(王維敕賜百官櫻桃詩歸鞍競帶丨丨丨中使頻傾)
(赤玉盤)翠篾織(皮日休酒篘詩丨丨初丨來或如古魚器)寒具筥(儀禮夫人使下大夫)
(勞以二竹簠方注竹簠方者器名也以竹為之狀如簋而方如今丨丨丨筥者圜此方耳)攜採藥(趙善)
(瑛錦里卜築詩採藥攜輕筥觀蓮泛小舠)
平盛織文(書厥篚織文孔傳織文錦綺之屬盛之筐篚而貢焉)織作筐(後漢書梁鴻傳同縣)
(孟氏有女狀肥醜而黑力舉石臼擇對不嫁至年三十父問其故女曰欲得賢如梁伯鸞者鴻聞而聘之女求作布)
(衣麻屨丨丨丨緝績之具)金鈿筐(温庭筠詩豔帶畫銀絡寶梳丨丨丨)琉璃筐(别國洞冥)
(記太初三年起甘泉望風臺臺上得白珠如花一枝帝以錦蓋覆之如照月矣因名照月珠以賜董偃盛以丨丨之)
(丨)竹絲籃(雲仙雜記陸展郎中見楊梅歎曰此果恐是日精然若無蜂兒採香誰勝難和之味即以)
(丨丨丨貯千枚并茶花蜜送衡山道士)滿籯金(漢書韋賢傳賢為人質樸少欲篤志于學兼通禮尚)
(書㠯詩教授號稱鄒魯大儒七十餘為相少子元成復㠯明經歴位至丞相故鄒魯諺曰遺子黃金滿籯不如一經)
(註如淳曰籯竹器受三四斗今陳留俗有此器權德輿奉和韋諫議奉送水部家兄上後書情寄諸兄弟詩人望皆)
(同照乘寶家風不重丨丨丨)素手提(常建陌上桑樂府美人金梯出丨丨自丨筐)
(四字備用)仄刮青茗籠(梅堯臣詩丨丨丨丨藤纏封)以筐釃酒(詩釃酒有藇毛傳以筐曰釃正)
(義此所與切磋之故舊今丨丨丨其丨有藇然而美與之燕飲焉)盈筐露䪥(杜甫秋日阮隱居致)
(䪥三十東詩丨丨承丨丨不待致書求阮一作陳)絲䋲金籠(劉邈採桑樂府丨丨提且脫丨丨寫)
(仍收提一作挂)
平織籠盛梅(方干袁明府以家醞寄余余以山梅荅贈詩封匏寄酒提攜遠丨丨丨丨荅贈遲)
織似波文(陸龜蒙奉和襲美茶籯詩金刀劈翠筠丨丨丨丨斜)田餉筲擎(陸龜蒙江南秋)
(懷寄華陽山人詩公衫白紵卷丨丨綠丨丨)負以採茶(茶經二之具籯一曰籃一曰籠一曰筥以)
(竹織之受五升或一㪷二㪷三㪷者茶人丨丨丨丨也)
釜甑第二十九
(二字成對)金鼎(鮑照代淮南王樂府丨丨玉七合神丹)炊飯(曾幾詩别甑輭丨丨小爐深炷香)
銀鎗(齊書蕭穎胄傳上慕儉約欲鑄壞太官元)亨魚(詩誰能丨丨溉之釜鬵毛傳鬵釜屬正義關東)
(日上壽丨酒丨尚書令王晏等咸稱盛德)(謂甑為鬵涼州謂甑為鉹郭璞引詩云溉之釜)
(穎胄曰朝廷盛禮莫過三元此一器既是)(鬵然則鬵是甑非釜類丨丨用釜不用甑雙舉)
(舊物不足為侈帝不悅亦作鐺薩都刺西)(者以其俱是食器故連言耳又嵇康雜詩鸞觴)
(宮即事詩穿䄂内官供玉食却將黃帕覆)(酌醴神鼎丨丨)
(銀鐺穿䄂一作白面)蒸芋(韋莊贈漁翁詩蘆刀夜鱠紅鱗膩木甑朝丨紫)
豖腹(丨香)
龍頭(軒轅彌明石鼎聮句丨丨縮菌蠢豕腹漲)封茶(李賀始為奉禮憶昌谷山居詩土甑丨丨葉山)
(彭亨)(杯鎖竹根)
(二字備用)仄炊煮(急就篇鐵鈇鑚錐釡鍑鍪註釜所以丨丨也大者曰釜小者曰鍑)鼎䥶(左思嬌女詩心)
(為茶荈劇吹噓對丨丨)翠釡(杜甫麗人行紫駞之峰出丨丨水晶之盤行素鱗峰一作珍)脣
口(茶經竈無用突者釡用丨丨者)方鼎(左傳晉侯賜子產莒之二丨丨註丨丨莒所貢正義服虔云鼎)
(三足則圓四足則方庾信周祀方澤昭夏樂歌平琮鎮瑞丨丨升庖)丹甑(禮記山出器車註器謂若銀甕)
(丨丨也宋書符瑞志丨丨五榖豐孰則出)羹鼎(徐陵長干寺衆食碑加以五鹽具足七菜芳輭麰類天廚)
(果同香樹丨丨之大殷王未逢糜鑊之深齊都非擬)糜鑊(見上註)紀甗(左傳晉師從齊師入)
(自丘輿擊馬陘齊侯使賓媚人賂以丨丨玉磬與地註甗玉甑皆滅紀所得釋文甗魚輦反徐音彦又音言字林牛)
(健反玉甑也)玉甑(見上註)土釜(陸游宿野人家詩丨丨暖湯先濯足豆䕸吹火旋烘衣)
瓦甑(陸游詩丨丨炊香稻石泉汲新井)爨器(急就篇銅鐘鼎鋞鋗鉇銚註鼎三足兩耳丨丨)
(也)石鼎(庾信周柱國大將軍長孫儉神道碑居常服翫或以布被松牀盤案之間不過桑杯丨丨)
竹釡(桂海虞衡志丨丨猺人所用截大竹筒以當鐺鼎食物熟而竹不熸蓋物理自爾非異也)炊甑
(白居易食笋詩置之丨丨中與飯同時熟)丹鼎(盧照鄰贈李榮道士詩圓洞開丨丨方壇聚絳雲)
大甑(陸游秋穫歌長碓擣珠照地光丨丨炊玉連村香)旅甗(鐘鼎款識伯溫父作丨丨按考古錄)
(云文曰丨丨者旅食所用燕禮司宮尊于東楹之西兩方壺公尊瓦大兩有豐士旅食于門西兩圜壺言旅者以别)
(公尊與堂上尊也餘器皆然故此圖所載有旅彝丨丨旅簋旅匜皆此義也)&KR0961;澳(晉書石崇傳與貴戚)
(王愷羊琇之徒以奢靡相尚愷以丨丨釜崇以蠟代薪)款足(爾雅丨丨者謂之鬲註鼎曲脚也)
鳧鼎(陸游詩丨丨煎茶非俗物鴈燈開卷愜幽情)瓦釜(楚辭黃鐘毁棄丨丨雷鳴)桐甑
(劇談錄白少傅分務洛師情興高逸每有雲泉勝境靡不追遊盧尚書簡辭有别墅近枕伊水亭榭清峻方冬與羣)
(從子姪同遊倚欄眺翫嵩洛俄而霰雪微下情興益高忽見二人衣蓑笠循岸而來牽引水鄉篷艇船頭覆青幕中)
(有白衣人與衲僧偶坐船後有小竈安丨丨而炊丱角僕烹魚煮茗泝流過於檻前聞舟中吟嘯方甚盧撫掌驚歎)
(莫知誰氏使人從而問之乃曰白傅與僧佛光同自建春門往香山精舍其後每遇親友無不話之以為高逸之情)
(莫能及矣)虹飲(異苑晉義熙初晉陵薛願有丨丨其釜澳須臾噏響便竭願輦酒灌之隨投隨涸便吐金)
(滿釜於是災弊日祛而豐富歲臻)酢鎦(方言甑自關而東謂之甗或謂之鬵或謂之丨丨)方
甗(董逌丨丨銘跋李氏甗無&KR1045;銘曰方鬳或疑其制余為考之古者謂鼎上下大小若䰝曰鬵亦鬻器類甗古文)
(作鬳今仲信父之銘則作甗知字有兼存古人用之不一其制矣)齊鬲(紹興古器評商丨丨其曰作丨)
(丨者蓋於祭祀之齊而用之耳周帛女鬲亦曰丨丨豈效法於此乎)
平塵生(後漢書范丹傳丹字史雲桓帝時以丹為萊蕪長遭母憂不到官後辟太尉府以狷急不能從俗常)
(佩韋於朝議者欲以為侍御史因遁身逃命於梁沛之間徒行敝服賣卜於市遭黨人禁錮遂推鹿車載妻子捃拾)
(自資或寓息客廬或依宿樹蔭如此十餘年乃結草室而居焉所止單陋有時絶粒窮居自若言貌無改閭里歌之)
(曰甑中生塵范史雲釜中生魚范萊蕪賈島風蟬詩聽處無人見丨埃滿甑丨)銅鐺(齊民要術炒雞子法)
(打破丨丨中攪令黃白相雜細擘葱白下鹽米渾豉麻油炒之甚香矣)茶鐺(馬戴題廬山寺詩别有一)
(條投澗水竹筒斜引入丨丨)藥鐺(陸游詩山童睡熟春燈暗自撥殘爐候丨丨)蒸棃(釋貫)
(休田家作田家老翁無可作畫甑丨丨香漠漠)煮蔬(趙師秀詩洗釜丨丨留客飯卷簾移菊看人鉏)
鏃&KR1995;(急就篇鐵鈇鑽錐釡鍑鍪註鍪似釡而反唇一曰鍪者小釡類即今所謂鍋也亦曰丨丨音釋鏃音族&KR1995;)
(耒戈反)亞鎗(董&KR1225;古鎗銘跋田仲方得古銅器於白馬河岸說者傳以為龍桮宣和五年余來關中與)
(仲方會長安因示余龍桮考其制有首龍也其㫄刻飾雜有花草蟲獸足分類巵其識曰互岺&KR0690;之古字當讀為丨)
(丨蓋古文尚書滄從岺鎗為倉古文從省如此漢制東宮給銅龍頭鎗則此器也其曰亞者鎗亦非一當有序而陳)
(者昔人因火欲出銅鎗誤出熨斗乃曰鎗被燒失脚觀此便知鎗為有足器矣可以信也)乳紋(紹興古器)
(評周丨丨鼎二二器形模制作皆無少異通體不加雕鏤惟飾以乳而已鼎烹飪之器乳所以養人者也制器尚象)
(厥有旨哉)
(三字成對)五熟釜(魏志鍾繇傳文帝在東宮賜繇丨丨丨為之銘曰於赫有魏作漢蕃輔厥相惟鍾實幹心膂靖恭夙)
(夜匪遑安處百寮師師楷兹度矩)
二升鐺(呂巖詩一粒粟中藏世界丨丨丨内煮山川)
(三字備用)仄鑄佳㨾(皮日休茶鼎詩龍舒有良匠丨此丨丨成立作菌蠢勢煎為潺湲聲)菌蠢勢(見上)
(註)高低鑄(陸龜蒙秋日遣懷寄道侶詩藥鼎丨丨丨雲庵早晩苫)黃帝造(事物紀原)
(古史考曰丨丨始丨釜甑火食之道成矣詩疏引禮運註云中古未有釜甑而中古謂神農時也)烏頭
甑(雲仙雜記王鯨逢賣蕨姥黃衣破結有饑色憫之乃以千錢買蕨姥謝而去及歸蒸於丨丨丨盡成金釵蓋姥)
(非常人也)質含古(陸龜蒙酒鎗詩竒器丨丨丨挫糟味應醇)烹飪用(易鼎元吉亨正義鼎)
(者器之名也自火化之後鑄金而為此器以供丨丨之丨謂之為鼎)沉香甑(清異錄有人游賈至林邑)
(舍一翁姥家如中國牙儈之類日食其飯滿室濃香口間香終夜芬芳賈亦不喻偶見主人姥攜甑於舍前水際洗)
(灌就視之則沉香所剜也)空三足(紹興古器評商兄癸卣畫作鬲形者鬲丨丨丨氣由是通上下則用)
(鬲識氣凡欲交通而無間耳)常燃鼎(杜陽雜編貞元八年吳明國貢丨丨丨量容三斗光潔類玉其)
(色純紫每修飲饌不熾火而俄頃自熟香潔異於常等久食之令人反老為少百疾不生)依暖熱(軒轅)
(彌明石鼎聮句寧丨丨丨弊不與寒涼并)受百斛(蘇軾甘露寺詩引寺有大鑊二按銘梁武帝所鑄詩)
(蕭公古鐵鑊相對空團團坡陁丨丨丨積雨生微瀾泗水逸周鼎渭城辭漢盤山川失故態怪此能獨完)帛
女作(鐘鼎款識丨丨丨齊鬲帛女疑宮女之有職者然&KR0690;周官自九嬪世婦之餘所可見者司服縫人而已初)
(無此名也豈非自周之末典禮不存因其職而命之歟漢廣川王以陶望卿主繒帛疑亦祖述周人之意其曰作齊)
(鬲蓋於祭祀之齊而所用之器也)
平夕牢芬(庾信黃帝雲門舞樂歌丨丨丨六鼎安歌韻八風)煮濁醪(皮日休酒鎗詩象鼎)
(格仍高其中不烹飪惟將丨丨丨用以資酣飲)折脚鐺(蘇軾送柳宜歸詩丨丨丨邊煨淡粥曲枝桑下)
(飲離杯)雙耳穿(劉師服石鼎聮句㫄有丨丨丨上有孤髻撐)無足鐺(劉師服石鼎聮)
(句或訝短尾銚又似丨丨丨類篇鋗一曰丨丨丨)深且寬(蘇軾次韻周穜惠石銚詩銅腥鐵澀不宜)
(泉愛此蒼然丨丨丨蟹眼翻波湯已作龍頭炬火柄猶寒)賜館陶(金石錄右銅釜銘云長信丨丨丨家)
(按漢書外戚傳竇皇后女嫖封館陶長公主又百官公卿表長信詹事掌皇太后宮景帝中六年更名長信少府張)
(晏註曰以太后所居宮為名也居長信則曰長信少府居長樂則曰長樂少府然則景帝時官名長信則竇太后居)
(是宮無疑銘雖無年月然知其為竇太后丨丨丨公主亦無疑也)
(四字成對)外圓内朗(梁德裕寶鼎賦爾其為狀也下)含虛體道
(實上虛丨丨丨丨)應規法天(薛邕丹甑賦中含虛兮體道上丨丨)
下實上虛(易初六鼎顛趾註凡陽為實而)(兮丨丨染人無所施其彩飾陶人無)
(陰為虛鼎之為物丨丨而丨丨)(所效其貞堅以孝以享兮可以饙饎)
(而今陰在下則是為覆鼎也鼎)(多黍多稌兮屢兹豐年)
(覆則趾倒矣)
(四字備用)仄黃耳金鉉(易六五鼎丨丨丨丨利貞正義黃中也金剛也鉉所以貫鼎而舉之也五為中位故曰丨)
(丨應在九二以柔納剛故曰丨丨崔瑗竇大將軍鼎銘持盈若沖滿而不溢丨丨不革丨丨終吉)仙人
調膳(沈佺期侍遊石淙應制詩仙人六膳調神鼎玉女三漿捧帝壺)饘鬻於是(正考父鼎銘一)
(命而僂再命而傴三命而俯循牆而走亦莫余敢侮丨於是丨丨丨以餬余口楊維禎正考父鼎賦丨丨丨丨者若)
(不足以餬余口而達明德於後者實足以鬺上帝也)墮地不顧(後漢書郭太傳孟敏字叔達鉅鹿楊)
(氏人也客居太原荷甑丨丨丨丨而去林宗見而問其意對曰甑已破矣視之何益林宗㠯此異之因勸令遊學十)
(年知名三公俱辟竝不屈云)投水輙沸(鐵圍山叢談于闐國朝貢使每來必攜其寶鐺以往反自)
(國初迨今如是也我主客備見之寶一鐵鐺爾蓋其來道涉流沙踰三日程無薪水獨挈其水而行是鐺者丨以丨)
(頃丨已百丨矣用是得不乏故寶之)釜中龍躍(遺史紀聞南唐時有蒼頭持龍水圖求貨或得之將)
(練以為服忽丨丨雲蒸起見二丨騰丨穿壁而去)江淮謂錡(詩于以湘之維錡及釡毛傳錡釡屬)
(有足曰錡無足曰釡正義此皆爾雅無文傳以當時驗之以錡與釡連文故知釡屬說文曰丨丨之間丨釡曰丨)
鼎脩異饌(紹興古器評周季姬鬲昔晉文公母曰季姬齊悼公娶季康子之妹亦曰季姬而文公母)
(乃翟狐氏之女太史公嘗以狐季姬稱之則此曰季姬者必有一於斯焉夫鬲之於鼎雖致用則同然祀天地禮鬼)
(神交賓客脩異饌必以鼎至於烹常飪則以鬲是以語夫食之盛則必曰鼎盛語夫事之革則必曰鼎新而鬲特言)
(其器而無斯義焉奉祭祀者夫人之職此以季姬自銘蓋其職歟)鬲烹常飪(見上註)不
汲而滿(史翽丹甑賦天應靈貺人期至豐丨丨丨丨將寶鼎而齊列不炊而沸與溫泉而比崇異陶鈞之有)
(作符造化之為功)不炊而沸(見上註)
平五味時芳(魏志鍾繇傳註魏略曰繇為相國以五熟釡鼎範因太子鑄之釜成太子與繇書曰昔有)
(黃三鼎周之九寶咸以臺體使調一味豈若斯釡丨丨丨丨)煎若聚蚊(皮日休冬曉章上人院詩)
(松扉欲啓如鳴鶴石鼎初丨丨丨丨)無脚輕安(蘇軾次韻周穜惠石銚詩自古函牛多折足要知丨)
(丨是丨丨)甑裏熏香(清異錄余家有魚英酒琖中陷園林美女象明秀可人又嘗以沉香水&KR0008;飯既)
(熟入盌清馨襲結左散騎常侍黃霖曰陶翰林丨丨丨丨琖中遊妓非好事而何)甑上花生(酉陽)
(雜俎甑花膝景真在廣州七層寺元徽中罷職歸家婢炊釡中忽有聲如雷米上芃芃隆起滕就視聲轉壯丨丨丨)
(丨數十漸長似蓮花色赤有光似金俄頃萎滅旬日膝得病卒)景山酒鎗(南史何點傳豫章王嶷命)
(駕造點點從後門遁去司徒竟陵王子良聞之曰豫章王尚望塵不及吾當望岫息心後點在法輪寺子良就見之)
(點角巾登席子良欣悦無已遺點嵇叔夜酒杯徐丨丨丨丨)
箕帚第三十
(二字成對)埽刷
簸揚(急就篇簁箄箕帚筐篋簍註箕可以丨丨及去糞帚所以埽刷)
(二字備用)仄拂坐(齊書王思遠傳思遠清修立身簡潔衣服牀筵窮治素淨賓客來通輒使人先密覘視衣服垢穢方)
(便不前形儀新楚乃與促膝雖然既去之後猶令二人交帚丨其丨處)雉帚(張昱輦下曲向晚大安高)
(閣上紅竿丨丨埽真珠)箕舌(禮記執箕膺擖註膺親也擖舌也持丨將去糞者以丨自鄉正義膺人之)
(胸前擖丨之丨也箕是去物之具賤者執之不可持嚮尊者當持丨丨自嚮胸前)敝帚(魏文帝典論論)
(文里語曰家有丨丨享之千金秦觀次韻荅裴仲謨詩方愧貧家矜丨丨忽蒙鄰壁借餘明)堊帚(書斷)
(案飛白者後漢左中郎將蔡邕所作也漢靈帝熹平年詔蔡邕作聖皇篇成詣鴻都門上時方修飾鴻都門伯喈待)
(詔門下見役人以丨丨成字心有悅焉歸而為飛白之書)掃彗(爾雅荓馬帚註似蓍可以為丨丨疏荓草)
(似蓍者今俗謂蓍荓可以為丨丨故一名馬帚)茶筅(謝宗可詠丨丨詩此君一節瑩無瑕夜聽松聲漱玉)
(華萬縷引風歸蟹眼半瓶飛雪起龍牙香凝翠髮雲生脚濕滿蒼髯浪卷花到手纖毫皆盡力多因不負玉川家)
落帚(爾雅葥王蔧註王帚也似藜其樹可以為掃蔧江東呼之曰丨丨)筠帚(釋貫休山居詩)
(丨丨掃花驚睡鹿)
平淨君(清異錄商山館中窗頰上有八句詩云丨丨掃浮塵涼友招清風炎災火雲節蕭然一堂中誰知鹿)
(冠叟心地如虛空虛空亦莫問睡起照青銅不知何人作丨丨涼友是帚與扇明矣)掃花(杜牧惜春詩悵)
(望送春杯慇懃丨丨箒)寒苕(張道洽梅花詩一片惟愁汚塵土丨丨和月掃中庭)
(三字成對)椶櫚帚(皮日休冬曉章上人院詩琥珀珠黏行處雪丨丨帚掃卧來雲)
楊柳箕(禮記良弓之子必學為箕註仍見其家撓角幹也撓角幹者其材宜調謂乃三體相勝有似於為丨)
(丨之丨正義箕柳箕也言善為弓之家使幹角撓屈調和成其弓故其子弟亦覩其父兄世業仍學)
(取柳和軟撓之成箕也)
(三字備用)仄少康作(廣韻箕箕帚也世本曰箕帚丨丨丨也)翠尾帚(墨莊漫錄孔雀毛著龍腦則相)
(綴禁中以丨丨作丨每幸諸閣擲龍腦以辟穢過則以翠尾掃之皆聚無有遺者)圖清淨(貴耳集謝)
(道人嘉州洪雅人嘗賦苕帚詩掃此丨丨丨愈掃愈不淨欲要掃教淨放下苕帚柄)埽地帚(禮記埽席)
(前曰拚拚席不以鬛註鬛謂帚也帚恒埽地不潔清也正義鬛謂丨丨丨也若埽席上不得用丨丨丨也)去
棄物(禮記以箕自鄉而扱之註扱讀曰吸謂收糞時也箕丨丨丨以鄉尊者則不恭)茅花帚(元稹)
(誚盧戡與予數約遊三寺戡獨沈醉而不行詩素帚茅花亂圓珠稻實齊)
平刈荆苕(晉書庾衮傳孤兄女曰芳將嫁美服既具衮乃丨丨丨為箕箒召諸子集之于堂男女以班命)
(芳曰芳乎汝少孤汝逸汝豫不汝疵瑕今汝適人將事舅姑灑掃庭内婦之道也故賜汝此匪器之為美欲溫恭朝)
(夕雖休勿休也)學為箕(見楊柳箕註耶律楚材詩遺業丨丨丨)銀簸箕(鄭嵎津陽門詩)
(大開内府恣供給玉缶金筐丨丨丨自註時於親仁里南陌為祿山建甲第令中貴人督其事仍謂之曰卿善為部)
(署祿山眼孔大勿令笑我至於篣筐簸箕釡缶之具咸金銀為之)漉米箕(急就篇𥫱篅箯筥䉛箅篝)
(註籅炊之丨丨丨也或謂之縮或謂之&KR0034;或謂之&KR0146;)
(四字備用)仄加帚箕上(禮記凡為長者糞之禮必丨丨于丨丨註如是得兩手奉箕恭也謂初執而往時也)
兩童縛帚(雲仙雜記王維居輞川宅宇既廣山林亦遠而性好溫潔地不容浮塵日有數十掃飾者使丨)
(丨專掌丨丨而有時不給)沾泥書字(虞龢論書表羲之為會稽子敬七八歲學書羲之從後掣其筆)
(不脫歎曰此兒書後當有大名子敬出戲見北館新泥堊壁白淨子敬取帚丨丨汁丨方丈一丨觀者如市羲之見)
(歎美問所作荅云七郞羲之作書與親故云子敬飛白大有意因於此壁也)
平𬒮擁帚前(禮記以袂拘而退其塵不及長者註謂埽時也以丨丨丨之丨埽而却行之)掃
石雲隨(劉乙詩丨丨丨丨帚耕山鳥傍人)
度第三十一
(二字成對)紫玉(釋貫休善哉行欲贈之以丨丨尺白銀鐺久不見之兮湘水茫茫)
紅牙(白居易中和節謝賜尺狀丨丨為尺白金為寸美而有度煥以相宣金一作銀)
(二字備用)仄金粟(杜甫白絲行繰絲須長不須白越羅蜀錦丨丨尺)瓊尺(杜牧贈張祜詩粉毫惟畫月丨)
(丨只裁雲)寶尺(令狐楚謝勅書賜春衣并尺表矜臣以濕暑之患賜之葛衣念臣無忖度之能降其丨丨)
鈿尺(杜牧詠襪詩丨丨裁量減四分纖纖玉笋裏輕雲)金鏤(呂頌謝賜春衣及牙尺表伏蒙)
(聖恩慰勞并賜臣手詔及春衣兩副丨丨牙尺一面)五度(漢書律歷志度者分寸尺丈引也所以度長短)
(也本起黃鍾之長以子榖秬黍中者一黍之廣度之九十分黃鍾之長一為一分十分為寸十寸為尺十尺為丈十)
(丈為引而丨丨審矣)畫尺(梁簡文帝和徐錄事見内人作臥具詩龍刀橫膝上丨丨墮衣前)定
量(漢書律歷志量者龠合升斗斛也本起於黃鍾之龠用度數審其容註師古曰因度以生量也三器圖義古人)
(以度丨丨以量定權必參相得然後黃鍾之律可求八音五聲從之而應也)裁度(唐書李泌傳帝以前)
(世上已九日皆大宴集而寒食多與上已同時欲以二月名節自我為古若何而可泌請廢正月晦以二月朔為中)
(和節因賜大臣戚里尺謂之丨丨民間以青囊盛百榖瓜果種相問遺號為獻生子里閭釀宜春酒以祭句芒神祈)
(豐年百官進農書以示務本帝悅乃著令與上已九日為三令節中外皆賜緡錢燕會)象尺(令狐楚謝)
(賜春衣牙尺狀伏蒙陛下推漢后解衣之恩寵錫春服稽有虞審度之典榮頒丨丨)牙尺(裴說寄邊衣詩)
(細想儀形執丨丨回刀剪破澄江色)
平丈量(漢書枚乘傳夫銖銖而稱之至石必差寸寸而度之至丈必過石稱丨丨徑而寡失)端平
(令狐楚謝賜春衣牙尺狀樂官考正無累黍之差女御裁縫有奪朱之麗而況丨丨皎潔無慙七寶輕盈綷縩不謝)
(六銖此臣所以捧觀而似覩鈞衡服拜而如生羽翼)引信(漢書律歷志分者自三微而成著可分别也寸)
(者忖也尺者蒦也丈者張也丨者丨也註師古曰信讀曰伸言其長)
(三字成對)法三兩方隅法
列偶奇(高邁度賦因物以極神託數以明象)規矩同(陸復禮中和節詔賜公卿尺詩欲使方隅)
(積分而成寸引尺而為丈丨隂丨而)(法還令丨丨丨)
(陽丨法天三而地兩凖之億萬其如)
(指掌)
(三字備用)仄布帛尺(三器圖義司馬備刻三司丨丨丨一尺三寸五分)知長短(孟子度然後丨丨丨)
白玉尺(張憲子夜吳聲四時歌瓦上松雪落燈前夜有聲起持丨丨丨呵手製吳綾)魏后
尺(梁簡文帝豔歌曲裁衣丨丨丨汲水淮南牀)度玉律(晉書律歷志漢章帝時零陵文學史奚景)
(於泠道舜祠下得玉律度以為尺相傳謂之漢官尺以挍荀勗尺勗尺短四分)
平賜羣公(陸復禮中和節詔賜公卿尺詩皇恩貞百度寶尺丨丨丨)里可量(高邁度賦欽若)
(伯禹聖哉為王道濟天下爰勅大章投足既廣行地無疆彼丨之難測用度之丨丨)仰裁成(裴度中和)
(節詔賜公卿尺詩共丨丨丨德將酬分寸功)
(四字成對)資道為用
託物無偏(高邁度賦夫道以神契物以言筌義無不盡理無不全度之為物也資道以為用度之為道也)
(丨丨而丨丨)
(四字備用)仄周尺為本(三器圖義先是范蜀公論曰樂者和氣也發和氣者音聲也音聲生於無形故古人以有)
(形之物傳其法俾後人參攷之有形者何秬黍也律也尺也龠也鬴也斛也算數也權秤也鐘也磬也是十者必相)
(合而不相戾而後為得也是謂以黍定三品則十者無不該三者尺為之本周尺也者先儒攷其制脗合者不一至)
(宋景文公取隋書大業中歴代尺十五等獨以丨丨丨之丨以攷諸尺韓忠獻公嘉祐累黍尺二其一亦與周尺相)
(近頃者司馬備刻石存此尺㨾蓋溫國文正公舊物也苟以是定尺又以是參定權量以合諸器如挈裘而振其領)
(其順者不可勝數也)溫公舊物(見上註)以黍裁寸(見五度註魏書廣平王匡傳孝)
(文皇帝命故中書監高閭廣旌儒林推尋樂府依据六經參諸國志丨丨丨丨將均周漢舊章屬雲構中遷尚未云)
(就高祖睿思元深參考經記以一黍之大用成分體準之為尺宣布施行)璧羨起度(周禮典瑞丨丨)
(以丨丨註鄭司農云羨長也此璧徑長尺以起度量玉人職曰璧羨度尺以為度元謂羨不圜之貎蓋廣徑八寸袤)
(一尺)紀度之數(張九齡謝賜尺詩狀勅賜臣等御製詩并寶足尺者丨丨丨丨宜麗天文詩者律呂)
(之和是生節物)萬代繩墨(高邁度賦聖人進退以觀象君子方圓而取則戒百王之規矩為丨丨之)
(丨丨)誌道人作(隋書律歷志後周市尺比玉尺一尺九分三氂開皇官尺即鐵尺一尺二寸甄鸞算)
(術云周朝市尺得玉尺九分三氂或傳梁時有丨公丨丨丨此尺寄入周朝云與多鬚老翁周太祖及隋高祖各自)
(以為謂己周朝人間行用及開皇初著令以為官尺百司用之終于仁壽大業中人間或私用之)用竹
為引(漢書律歷志度者分寸尺丈引也其法用銅高一寸廣二寸長一丈而分寸尺丈存焉丨丨丨丨高一分)
(廣六分長十丈其方法矩高廣之數陰陽之象也又丨丨丨丨者事之宜也註李奇曰引長十丈高一分廣六分惟)
(竹篾柔而堅為宜耳)天下正尺(世說荀勖善解音聲時論謂之闇解遂調律呂正雅樂每至正會殿)
(庭作樂自調宮商無不諧韻阮咸妙賞時謂神解每公會作樂而心謂之不調既無一言直勖意忌之遂出阮為始)
(平太守後有一田父耕於野得周時玉尺便是丨丨丨丨荀試以挍己所治鐘鼓金石絲竹皆覺短一黍於是伏阮)
(神識)
平依律計分(晉書摰虞傳昔聖人參天兩地以正算數之紀丨丨丨丨以定長短之度)施不
失平(高邁度賦時止則止時行則行隨物而應丨丨丨丨)不失豪氂(漢書律歷志度長短者丨)
(丨丨丨註孟康曰豪兔豪也十豪為氂)考以二分(令狐楚謝賜春衣牙尺狀伏以衣服者身之文)
(章尺寸者王之律度被於四體不衷則災丨丨丨丨無差為貴)
量第三十二
(二字成對)堅外魚斗(皮日休釣侶詩趁眠無事避風濤一斗霜鱗換)
虛中(敬括嘉量賦窮微于子穀之數酌憲于黃)(濁醪自註吳中賣丨論丨)
(鍾之音蓋取諸象爰範于金亦既成止其)酒升(白居易寄兩銀榼與裴侍郞詩小器不知容幾)
(儀可覿堅外可程丨丨受益)(許襄陽米賤丨丨寬)
(二字備用)仄五量(漢書律歷志量者龠合升斗斛也所以量多少也合龠為合十合為升十升為斗十斗為斛而丨丨)
(嘉矣)嘉量(周禮考工記㮚氏為量其銘曰時文思索允臻其極丨丨既成以觀四國永啟厥後兹器維則)
四量(左傳晏子曰公棄其民而歸於陳氏齊舊丨丨豆區釡鍾四升為豆各自其四以登于釜釜十則鍾)
(陳氏三量皆登一焉鍾乃大矣以家量貸而公量牧之)家量(見上註)公量(見上註)
大量(漢書貨殖傳黍千大斗註師古曰大斗者異於量米粟之斗也今俗猶有丨丨)斗甬(禮記仲春)
(之月是月也日夜分則同量度鈞衡石角丨丨正權概註甬今斛也)古斛(晉書律歷志以算術考之丨丨)
(之積凡一千五百六十二寸半方尺而圓其外減傍一氂八毫其徑一尺四寸一分四毫七杪二忽有奇而深尺即)
(丨丨之制也)玉斗(隋書律歷志後周武帝保定中詔遣大宗伯盧景宣上黨公長孫紹遠岐國公斛斯)
(徵等累黍造尺從橫不定後因修倉掘地得古丨丨以為正器據斗造律度量衡因用此尺大赦改元)小
斛(魏志武帝紀註曹瞞傳曰嘗討賊廩榖不足私謂主者如何主者曰可以丨丨以足之太祖曰善後軍中言太)
(祖欺衆太祖謂主者曰特當借君死以厭衆不然事不解乃斬之取首題徇曰行丨丨盜官榖斬之軍門)銅
甬(集古錄跋右漢谷口丨丨原父在長安時得之其前銘云谷口丨丨容十其下滅兩字始元四年右馮翊造其)
(後銘云谷口丨丨容十斗重四十斤甘露元年十月計掾章平左馮翊府下滅一字原父以今權量挍之容三斗重)
(十五斤始元甘露皆宣帝年號也)彝量(通典魏初杜夔造斛即周禮所謂嘉量也深尺方尺實一鬴臋)
(一寸實一豆耳三寸實一升重一鈞聲中黃鍾晉氏播遷亡其丨丨)
平平心(敬括嘉量賦作之嘉量其義惟深嘉者以善為節量者用丨其丨)銅升(隋書律歷志後)
(周武帝保定元年辛巳五月晉國造倉獲古玉升暨五年乙酉冬十月詔改制銅律度遂致中和累黍積龠同兹玉)
(量與衡度無差准為丨丨用頒天下内徑七寸一分深二寸八分重七斤八兩天和二年丁亥正月癸酉朔十五日)
(戊子校定移地官府為式此丨丨之銘也)
(三字成對)分多少
立信仁(敬括嘉量賦以分多少寧患乎不均以丨丨丨抑行之無斁)
(三字備用)仄司農掌(漢書律歷志夫量者躍於龠合於合登於升聚於斗角於斛也職在太倉大丨丨丨之)
縻爵禄(漢書律歷志量者龠合升斗斛也其法用銅方尺而圜其外㫄有庣焉其上為斛其下為斗左耳為)
(升右耳為合龠其狀似爵㠯丨丨丨註鄭氏曰庣音條桑之條庣過也師古曰庣不滿之處也音吐彫反晉灼曰縻)
(散也)
平㫄有庣(見縻爵祿註)布均輸(敬括嘉量賦洎乎職興都尉計起弘羊洽平糴而作典丨)
(丨丨而有方常平由是以實大國因之用強豈比天有斗而酒漿不挹山有谷而牛馬空量)
(四字成對)㠯水準槩
用度審容(漢書律歷志量者龠合升斗斛也本起於黃鍾之龠丨丨數丨其丨㠯子穀秬黍中者千有二)
(百實其龠㠯井水準其槩註師古曰因度㠯生量也其容謂其中所容受之多少也孟康曰槩)
(欲其直故㠯水平之井水清清則平也師古曰㮣所㠯槩平斗斛之上者也)
(四字備用)仄内方圜外(周禮考工記㮚氏為量改煎金錫則不耗不耗然後權之權之然後準之準之然後量之)
(量之以為鬴深尺丨丨尺而丨其丨其實一鬴)納新吐故(敬括嘉量賦徇公滅私乃為而勿有丨丨)
(丨丨亦用當其無)不失圭撮(漢書律歷志量多少者丨丨丨丨註應劭曰圭自然之形陰陽之始)
(也四圭曰撮三指撮之也孟康曰六十四黍為圭)聚升成斗(漢書律歷志斗者聚升之量也敬括)
(嘉量賦異乎大小區分高卑奇偶始增撮而就合卒丨丨而丨丨)制參周漢(王氏談錄皇祐中上)
(令少府作嘉量公稽永丨度丨以丨丨既成自篆刻銘奏御藏於内府詔在集中)出入以是(輟耕)
(錄鎮國上將軍福建宣慰使費榮敏公&KR0034;器度弘厚不以富貴驕人輕財好施勇於為義人皆稱曰費佛子陵陽牟)
(先生巘所撰墓誌銘載其事甚詳家之量衡無二致刻銘於斛之四面曰丨以是丨丨丨子孫永如是推此則真古)
(仁人之用心者矣)刻銘四面(見上註)小受大予(史記田敬仲完世家田釐子事)
(齊景公為大夫其收賦稅於民以小斗受之其粟予民以大斗行陰德於民而景公弗禁由此田氏得齊衆心)
平聲中黃鍾(周禮考工記㮚氏為量其丨丨丨丨之宮漢書律歷志量其圜象規其重二鈞備氣物之)
(數合萬有一千五百二十丨丨丨丨始於黃鍾而反覆焉註孟康曰反斛丨丨丨丨覆斛亦中黃鍾之宮宮為君也)
(臣瓚曰仰斛受一斛覆斛受一斗故曰反覆焉)以量定權(三器圖義古人以度定量丨丨丨丨必參)
(相得然後黃鍾之律可求八音五聲從之而應也)
權衡第三十三
(二字成對)權重正直(張賈衡誠懸賦惟衡也表丨丨之有則惟誠也)
衡平(漢書律歷志夫推象生律制器規圜矩方)(俾輕重之不踰)
(權重丨丨準繩嘉量探賾索隱鉤深致遠)昭明(唐無名氏衡賦其丨丨也有景緯之文其重墜)
(莫不用焉)(也有沈潛之質)
(二字備用)仄均物(漢書律歷志衡所以任權而丨丨平輕重也)鈞器(隋書律歴志權與物鈞而生衡衡運)
(生規規圓生矩矩方生繩繩直生準準正則衡平而鈞權矣是為五則備于丨丨以為大範)銖秤(三器)
(圖義皇祐新樂圖有丨丨其圖幹上分二十四銖為一兩止一面有星一繫一盤如民間金銀等子者其鍾形如鐶)
古稱(隋書律歷志梁陳依丨丨齊以丨丨一斤八兩為一斤周王稱四兩當丨丨四兩半開皇以丨丨三)
(斤為一斤大業中依復丨丨稱一作秤)提握(陳佑衡誠懸賦至哉權衡功與利并成天下之務其利斯)
(溥為天下之式其功不輕道在乎至要理歸乎至貞丨丨之間而萬人取則尋尺之内而九有致平)叶候
(李宗和平權衡賦當其元鳥司分疇人敬授既量諸夕又測其晝盈虛氣等何藉乎土圭日夜時分已傳於玉漏莫)
(不同度量以應其時平權衡以丨其丨)
平五權(漢書律歷志權者銖兩斤鈞石也所以稱物平施知輕重也本起於黃鍾之重一龠容千二百黍重)
(十二銖兩之為兩二十四銖為兩十六兩為斤三十斤為鈞四鈞為石忖為十八易十有八變之象也丨丨之制以)
(義立之以物鈞之其餘小大之差以輕重為宜圜而環之令之肉倍好者周旋無端終而復始無窮已也)坦
夷(張賈衡誠懸賦懿夫設爾而倚丨然而丨其大不讓其細不遺)銅權(隋書律歷志後魏景明中并州)
(人王顯達獻古丨丨一枚上銘八十一字其銘云律權石重四鈞又云黃帝初祖德帀於虞虞帝始祖德帀於辛歲)
(在大梁龍集戊辰直定天命有人據土德受正號即真改正建丑長壽隆崇同律度量衡稽當前人龍在己巳歲次)
(實沈初班天下萬國永遵子子孫孫享傳億年此亦王莽所制也)玉衡(書在璿璣丨丨以齊七政正義)
(璣衡者璣為轉運衡為橫簫運璣使動於下以衡望之是王者正天文之器漢世以來謂之渾天儀者是也馬融云)
(渾天儀可旋轉故曰璣衡其横簫所以視星宿也以璿為璣以丨為丨蓋貴天象也蔡邕云丨丨長八尺孔徑一寸)
(下端望之以視星辰蓋懸璣以象天而衡望之轉璣窺衡以知星宿是其說也漢書律歷志其在天也佐助旋璣斟)
(酌建指以齊七政故曰丨丨)金衡(江淹為蕭太尉三讓揚州表丨丨既陳錯髮之異必縣銅墨咸設分)
(撮之殊已傾)懸衡(柳宗元荅吳秀才謝示新文書夫觀文章宜若丨丨然增之銖兩則俯反是則仰無)
(可私者)謹權(晉書摰虞傳唐虞之制同律度量衡仲尼之訓丨丨審度)銓衡(孟子權然後知)
(輕重趙岐註權丨丨也可以稱輕重)金錘(包何賦得秤送孟孺卿詩願以丨丨秤因君贈别離金錘秤一)
(作金秤鎚)
(三字成對)定絫黍(漢書律歷志權輕重者不失黍絫唐無名氏衡賦物或紛競可以丨丨丨之圭撮利其分毫可以觀)
(低昂之容止)
識分銖(陳佑平權衡賦動不欺於黍絫用有丨於丨丨)
材徑挺
星連綿(唐無名氏衡賦搜聖人之垂象伊兹衡之可觀材徑挺以繩直丨丨丨而珠攢)
助執契
範秉鈞(劉禹錫平權衡賦持平罔虧可為丨於丨丨之佐位信惟一將有助於執契之君文苑英華註位疑)
(作涖見禮記)
(三字備用)仄知輕重(孟子權然後丨丨丨)不私物(陳佑衡誠懸賦遠取諸天既齊七政丨丨於丨亦象)
(三無)律權石(晉書律歷志趙石勒十八年七月造建德殿得圓石狀如水碓銘曰丨丨丨重四鈞同律)
(度量衡有辛氏造續咸議是王莽時物)須平執(包何賦得秤送孟孺卿詩掌握丨丨丨錙銖必盡知)
(須一作應)
平驗陰陽(李宗和平權衡賦王者統四時均五則彼權衡之為準丨丨丨之不忒)知為權
(漢書律歷志太隂者北方北伏也陽氣伏於下於時為冬冬終也物終臧乃可稱水潤下丨者謀謀者重故丨丨也)
禮為衡(漢書律歷志太陽者南方南任也陽氣任養物於時為夏夏假也物假大乃宣平火炎上丨者)
(齊齊者平故丨丨也)揣千鈞(唐無名氏衡賦體正居中懷柔抱壯丨丨丨之重不贏其材稱萬物之多)
(莫窮其量)
(四字成對)靜無偃仰持平固本
動必推移(陳佑平權衡賦丨丨丨丨佐璿)應變定傾(張賈衡誠懸賦彼天下之至精實至)
(璣而克正靜無偃仰若泰階之)(人之用情衡持平而固本權丨丨而)
(既平)(丨丨)
平而立矩鉤懸月吐
正以處中(劉禹錫平權衡賦懿夫丨丨丨)衡舉星隨(包何賦得秤送孟孺卿詩鉤懸新月)
(丨平而立矩)(吐丨丨衆丨丨舉一作直)
(四字備用)仄執正無事(韓非子故鏡執清而無事美惡從而比焉衡丨丨而丨丨輕重從而載焉夫搖鏡則不得)
(為明搖衡則不得為正法之謂也)權垂衡正(陳佑平權衡賦丨之丨知俯下而斯重丨之丨乃得)
(一以至貞)少多分著(唐無名氏衡賦遠必照乎庶物近罔欺於厥躬丨丨之丨丨彼我之情通)
綴星可覽(陳佑衡誠懸賦質因材而斯宣文丨丨而丨丨)當萬物象(漢書律歷志權與物)
(鈞重萬一千五百二十銖丨丨丨之丨也)
平稱物平施(見五權註李宗和平權衡賦鉤深致遠黍絫於焉靡差丨丨丨丨晷度由之斯得)
輕併重分(劉禹錫平權衡賦故能用該仁里象合天文既左旋而右折量丨丨而丨丨)任之
絶私(唐無名氏衡賦動而無欲丨丨故丨丨益而無妨行之固不害)日用兆人(劉禹錫平權衡)
(賦事垂文兮風傳乎千古道如砥兮丨丨於丨丨)鈞物作程(李宗和平權衡賦衡任權以丨丨權)
(資衡以丨丨)
舟第三十四
(二字成對)文桂(拾遺記岱輿山北有玉梁千丈駕元流之)觸月(别國洞冥記影娥池中有遊月船丨丨船鴻毛)
(上梁去元流千餘丈雲氣生其下傍有丹)(船遠見船載數百人或以青桂之枝為櫂或以)
(桂紫桂白桂皆直上百尋可為舟航謂之)(木蘭之心為檝練實之竹為篙石脉之繩為纜)
(丨丨之舟)(也石脉出晡東國細如絲可縋萬斤生石裏破)
木蘭(述異記七里洲中有魯班刻丨丨為舟舟)(石而後得此脉縈緒如麻紵也名曰石麻亦可)
(至今在洲中詩家所云丨丨舟出於此也)(為布也)
(丨丨洲在潯陽江中多丨丨樹昔吳王闔)追雲(别國洞冥記虬泉池在五柞宮北中有丨丨舟)
(閭植丨丨於此用構宮殿也張正見别韋)(起風舟待仙舟含烟舟或以沙棠為枻檝或以)
(諒賦得江湖泛别舟詩千里潯陽岸三翼)(木蘭文柘為櫓棹)
(丨丨船)馳馬(古今註孫權時名舸為赤馬言如馬之走陸也)
翔鳳(初學記陶季直京邦記曰西廵記曰宋孝)(又以舟名丨丨)
(武度六合龍舟丨丨以下三千四十五艘)飛鳧(荆楚歲時記五月五日競渡俗為屈原投汨羅)
(舟航之盛三代二京無比)(日故竝命舟楫以拯之舸舟取其輕利謂之丨)
飛龍(初學記晉宮閣記曰天泉池有紫宮舟升)(丨一自以為水車一自以為水馬州將及土人)
(進舟曜陽舟丨丨舟射獵舟)(悉臨水而觀之)
無極(梁元帝船名詩思君此丨丨高樓淚染衣)平底(元史食貨志上海總管羅璧朱清張瑄等進丨)
常安(初學記晉宮閣記曰舍利池有雲母舟無)(丨海船六十艘運糧四萬六千餘石從海道至)
(極舟都亭池有華泉舟丨丨舟)(京師)
放鴨(陸游送張叔潛編修造朝詩今朝出送張)橛頭(張志和漁父歌釣車子丨丨船樂在風波不用)
(夫子借得南鄰丨丨船)(仙)
採菱(元氏掖庭記京城北三十里有玉泉山山)清曠
(半為呂公巖帝于夏月嘗避暑于北山之)容與(西京雜記太液池中有鳴鶴舟丨丨舟清曠舟)
(下曰西湖者其中多荷蒲菱芡帝以文梓)(採菱舟越女舟常暉舟賦直丨丨而孤運非軌)
(為舟伽南為楫刻飛鸞翔鷁飾于船首隨)(轍之能尋)
(風輕漾又作丨丨小船縛綵為棚木蘭為)
(槳命宮娥乘之以丨丨為水戲時香兒亦)
(在焉帝命製丨丨曲使篙人歌之錢起江)
(行詩晩晴貪穫稻閒却丨丨船)
(二字備用)仄輕利(王筠詠丨丨舟應臨汝侯教詩君侯飾丨丨搖蕩邁飛雲)一葉(羅劭權刳木為舟賦皇恩)
(遠被鴻化㫄流潛通四海之路皆因丨丨之舟蘇軾赤壁賦駕丨丨之扁舟)鷁首(初學記淮南子曰龍)
(舟丨丨高誘註曰鷁大鳥也畫其象著船首徐彥伯汾水新船賦丨丨翩然魚鱗比川)大艑(劉禹錫賈)
(客詞丨丨浮通川高樓次旗亭)小舫(白居易丨丨詩丨丨一艘新造了輕裝梁柱庳安篷)秤象
(魏志鄧哀王沖傳孫權曾致巨象太祖欲知其斤重訪之羣下咸莫能出其理沖曰置象大船之上而刻其水痕所)
(至稱物以載之則校可知矣太祖大悅即施行焉唐無名氏大舟賦我后無唐堯洪水懲漢武昆池笑魏家丨丨偃)
(晉國興師則大舟之用殊於昔時)畫舫(白居易詩丨丨牽徐轉銀船酌慢廵)艇子(溫庭筠晩)
(歸曲蓮塘丨丨歸不歸柳暗桑濃聞布穀)蓮葉(郭受杜員外垂示因作此寄上詩松花酒熟㫄看醉丨丨)
(舟輕自學操)舴艋(張志和漁父歌釣臺漁父褐為裘兩兩三三丨丨舟皮日休丨丨詩闊處只三尺翛)
(然足吾事)訪戴(世說王子猷居山陰夜大雪眠覺開室命酌酒四望皎然因起仿偟詠左思招隱詩忽憶)
(戴安道時戴在剡即便夜乘小船就之李商隱憶雪詩預約延枚酒虛乘丨丨船)五瀉(皮日休五貺詩)
(序於是買釣船一修二丈闊三尺施篷以蔽烟雨謂之丨丨舟)峩舸(陸游客談荆渚武昌慨然有作詩去)
(歲出蜀初東遊丨丨大艑下荆州)蘭鷁(謝朓臨楚江賦列攢笳兮極浦弭丨丨兮江潯)畫槳
(陸游席上詩綠波丨丨浣花船清簟疎簾角黍筵)歌舫(張翥詩平湖十里碧漪風丨丨漁舟遠近同)
青翰(說苑鄂君子晳之汎舟於新波之中也乘丨丨之舟極䓣芘張翠蓋而檢犀尾班麗桂社會鐘鼓之)
(音畢㮄枻越人擁楫而歌鄂君子晳曰吾不知越歌子試為我楚說之于是乃召越譯而楚說之曰今夕何夕兮搴)
(中洲流今日何日兮得與王子同舟蒙羞被好兮不訾詬耻心幾頑而不絶兮知得王子山有木兮木有枝心悅君)
(兮君不知於是鄂君子晳乃㯓修袂行而擁之舉繡被而覆之)利涉(常暉舟賦昔者帝軒君臣道叶刳木)
(為舟剡木為檝所以徑度大川於焉丨丨)
平周流(方言舟自關而西謂之船自關而東謂之舟或謂之航釋名舟言丨丨也)樓船(漢武帝秋)
(風辭泛丨丨兮濟汾河横中流兮揚素波簫鼓鳴兮發棹歌註作大船上施樓故號曰丨丨)扁舟(杜甫)
(奉寄别馬巴州詩丨丨繫纜沙邊久南國浮雲水上多)釣船(庾信和炅法師遊昆明池詩密菱障浴鳥)
(高荷没丨丨)綵舟(劉禹錫競渡曲沅江五月平堤流邑人相將浮丨丨)送風(章碣變體詩鷗)
(鷺不嫌斜雨岸波濤欺得丨丨船送一作逆)龍舟(班固西都賦於是後宮乘輚路登丨丨)松
舟(詩淇水滺滺檜楫丨丨毛傳檜柏葉松身楫所以櫂舟也舟楫相配得水而行)雲帆(唐無名氏大舟)
(賦檜檝不舉丨丨高張)舼舟(馬融廣成頌方餘皇連丨丨註丨小丨也音渠恭反淮南子曰越舼蜀艇)
(不能無水而浮)江船(杜甫一室詩正愁聞塞笛獨立見丨丨)野航(杜甫南鄰詩秋水纔深四)
(五尺丨丨恰受兩三人深一作添航一作艇)漁舟(杜甫屏跡詩村鼓時時急丨丨箇箇輕)春
舟(王翰春日思歸詩不知湖上菱歌女幾箇丨丨在若耶)翔禽(拾遺記漢武帝穿昆靈之池泛丨丨)
(之舟帝自造歌曲使女伶歌之)螺舟(拾遺記秦始皇好神仙之事有宛渠之民乘丨丨而至舟形似螺沉)
(行海底而水不浸入一名淪波舟)花船(白居易武丘寺路詩銀勒牽驕馬丨丨載麗人)長安
(吳志吳主傳註江表傳曰權於武昌新裝大船名為丨丨)馬船(楊慎竹枝詞下水上風來往慣一年長在)
(丨丨中)紅舟(薩都拉送王郞詩安得與君二三月買花沽酒醉丨丨)荻篷(王惲江船詩北)
(人布為帆南俗篷以荻)霞舟(拾遺記方文之山一名巒雉東方龍場地方千里或云龍常鬭此處膏血)
(如水流膏色黑者著草木及諸物如淳漆也膏色紫者著地凝堅可為寶器燕昭王二年海人乘丨丨以雕壺盛數)
(斗膏以獻昭王)燕舟(庾肩吾山池應令詩荷低芝蓋出浪涌丨丨輕)艆䑼(廣韻䑼丨丨海船名)
竹船(張籍送海南客歸舊島詩丨丨來桂浦山市賣魚鬚浦一作府)新拏(真臘風土記巨舟以)
(硬樹破版為之匠者無鋸但以斧鑿之開成版既費木且費工也船亦用鐵釘上以茭葉蓋覆却以檳榔木破片壓)
(之此船名為丨丨用櫂所黏之油魚油也所和之灰石灰也)皮闌(真臘風土記小舟却以一巨木鑿成)
(槽以火熏軟用木撐開腹大兩頭尖無篷可載數人止以櫂划之名為丨丨)餘皇(左傳吳伐楚陽匄為)
(令尹卜戰不吉司馬子魚曰我得上流何故不吉且楚故司馬令龜我請改卜令曰魴也以其屬死之楚師繼之尚)
(大克之吉戰于長岸子魚先死楚師繼之大敗吳師獲其乘舟丨丨註丨丨舟名)
(三字成對)外馳騖受萬斛
中虛閑(唐無名氏大舟賦外甚馳騖丨唯丨)長百尋(唐無名氏大舟賦崇崇大舟内谽谺而坑)
(丨所以望之者勢同累卵居之者安)(谷外突兀以山丘丨丨丨受萬斛淺淮泗)
(如泰山甚一作乘)(滯原陸兀若簸大海以出鯨魚邈如漂崑)
從水逝(崙而橫地軸)
任風還(釋皎然奉和顏魯公真卿落元真子)纔容座
(舴艦舟歌從水遠逝兮丨丨丨朝五)恰稱身(白居易重題小舫贈用從事兼戱微之詩)
(湖兮夕三山)(細篷青篾織魚鱗小眼紅窗襯麴塵闊狹)
達方物(纔容從事座高低丨丨使君丨)
載廩儲(徐彥伯汾水新船賦丨丨丨而奉國)鷁彩漾(王筠詠輕利舟應臨汝侯教詩淩波漾鷁)
(達方物以朝天)(彩汎水渙蛟文)
偎春草(溫庭筠南湖詩野船著岸丨丨丨水)錦花飛(張正見泛舟横大江樂府波中畫鷁涌帆)
(鳥帶波飛夕陽)(上丨丨丨)
蕩夕陽(韓偓即目詩廢城沃土肥春草野渡)
(空船丨丨丨)
(三字備用)仄黃篾舫(韓偓詩丨丨丨中梅雨裏野人無事日高眠)雕文舸(南史梁昭明太子傳大通)
(三年三月游後池乘丨丨丨摘芙蓉姬人蕩舟没溺而得出因動股恐貽帝憂深誡不言)工倕作(廣韻)
(舟舟船墨子曰丨丨丨舟呂氏春秋曰虞姁作舟世本曰共鼓貨狄作舟二人並黃帝臣)轉羽舫(別國)
(洞冥記旦露池西有靈池方四百步中有丨丨丨凌龍舫凌波舫帝常遊宴於此)青版舫(白居易池)
(上篇序罷蘇州刺史時得太湖石白蓮折腰菱丨丨丨以歸)青竹㮄(賈島昆明池泛舟詩一枝丨丨)
(丨泛泛綠萍裏)菱歌唱(盧照鄰七夕泛舟詩日晩丨丨丨風烟滿夕陽)撐柳外(李士瞻松)
(林午憩詩何處小舟丨丨丨來迎潮落去潮生)芙蓉檝(溫庭筠江南曲妾家白蘋浦日上丨丨丨軋軋)
(搖槳聲移舟入茭葉)打鼓發(杜甫十二月一日詩負鹽出井此谿女丨丨丨船何郡郞)雙鳧
舫(隋煬帝江都夏樂府菱潭落日丨丨丨綠水紅糚兩搖漾)飛雲舫(孟郊汝州南潭陪陸中丞公讌)
(詩既登丨丨丨願奏清風琴)淩風舸(杜陽雜編處士元藏幾自言是後魏清河孝王之孫也隋煬帝)
(時官奉信郞大業元年為過海使判官遇風浪壞船藏幾獨為破木所載殆經半月忽達於洲島間洲人問其從來)
(藏幾具以事對洲人曰此方滄浪洲去中國已數萬里乃出菖蒲酒桃花酒飲之而神氣清爽焉藏幾淹駐既久忽)
(思中國洲人遂製丨丨丨以送之激水如箭不旬日即達於東萊問其國乃皇唐也詢年號則貞元也自隋大業元)
(年至貞元末殆二百年矣)
平循水行(釋名船循也丨丨而丨也)覆緹油(梁元帝赴荆州泊三江口詩蓮舟夾鶴氅畫舸)
(丨丨丨)濟通津(王周艪詩通津既能濟巨浸即横涉)越巨川(書若濟巨川用汝作舟楫)
(棗據船賦濟淩波之絶軌丨丨丨之懸流)竹笮船(范成大發荆州詩初上篷籠丨丨丨始知身是劒南)
(官)畫龍頭(白居易荅客問杭州詩大屋檐多裝鴈齒小杭船亦丨丨丨)孝廉船(世說)
(張憑舉孝廉出都負其才氣謂必參時彥欲詣劉尹鄉里及同舉者共笑之張遂詣劉劉洗濯料事處之下坐惟通)
(寒暑神意不接張欲自發無端頃之長史諸賢來清言客主有不通處張乃遙於末坐判之言約旨遠足暢彼我之)
(懷一坐皆驚眞長延之上坐清言彌日留宿至曉張退還船同侶問何處宿張笑而不答須臾眞長遣傳教覓張丨)
(丨丨同侶惋愕按劉尹謂劉惔惔字真長杜甫得廣州張判官叔卿書使還以詩代意詩雲深驃騎幕夜隔丨丨丨)
泛湖船(杜甫因許八奉寄江寧旻上人詩棋局動隨尋澗竹袈裟憶上丨丨丨尋一作幽)書
畫船(黃庭堅戱贈米元章詩萬里風帆水著天麝煤鼠尾過年年滄江靜夜虹貫月定是米家丨丨丨)
繫垂楊(梁棟野水孤舟詩孤洲盡日少人來小舟丨在丨丨岸)沙棠舟(拾遺記岱輿山北有)
(玉梁千丈駕元流之上梁去元流千餘丈雲氣生其下亦有丨丨豫章之木長千尋細枝為丨猶長十丈李白江上)
(吟木蘭之枻丨丨丨玉簫金管坐兩頭)柏木宜(詩汎彼柏舟毛傳丨丨所以丨為舟也)弄
濤船(元稹戱贈樂天復言詩丨丨丨更曾觀否望市樓還有會無)一巨魚(王惲江船詩江船丨)
(丨丨櫓拖乃尾鬛)青如螺(袁桷越船行越船十丈丨丨丨小船一丈如飛梭)似梭輕
(汪廣洋蘭谿棹歌箬葉裹魚來換米松舟一箇丨丨丨)范蠡船(國語范蠡滅吳反至五湖范蠡辭於)
(王曰君王勉之臣不復入於越國矣遂乘輕舟以浮於五湖莫知其所終極杜甫贈韋七贊善詩洞庭春色悲公子)
(蝦菜忘歸丨丨丨范蠡一作萬里)掉采旗(王建宮詞競渡船頭丨丨丨兩邊濺水濕羅衣)鳴
鶴舟(三輔黃圖太液池在長安故城西建章宮北未央宮西南周回十頃有采蓮女丨丨之丨初學記晉宮閣)
(記曰靈芝池有丨丨丨指南舟)獨木船(溪蠻叢笑丨丨丨蠻地多楠有極大者刳以為舟)紼
纚維(詩汎汎楊舟丨丨丨之毛傳紼繂也纚緌也鄭箋楊木之舟浮於水上汎汎然東西無所定舟人以紼繫)
(其緌以制行之)
(四字成對)蘭橈桂檝(徐彥伯汾水新船賦懿夫席帆)蒼鷹白鶴(楊炯上騎都尉高君神道碑銅橈鐵)
(錦纜丨丨丨丨不日而成嘉謨)(軸丨丨丨丨之船竹箭桃花貝闕龍)
(允叶)(堂之水引紅粟於淮海汎歸舟於秦)
錦纜牙檣(杜甫秋興詩朱簾繡柱圍黃鵠)(晉)
(丨丨丨丨起白鷗鵠一作鶴)青雀黃龍(王勃滕王閣詩序閭閻撲地鐘鳴鼎)
輕於杭葦(詩誰謂河廣一葦杭之)(食之家舸艦彌津丨丨丨丨之舳)
穩勝乘桴(謝常一葉浮萍賦一葉浮萍之)箭馳風疾(常暉舟賦㮄人奇唱棹聲不一赴海)
(是扁百年奕世之不汙輕於杭)(淩川丨丨丨丨)
(葦丨丨丨丨效天隨子之蕭散)鳥逝電流(王筠詠輕利舟應臨汝侯教詩電流)
(采芝叟之清癯)(已光絶鳥逝復超羣光一作冠)
檣烏就日仙人弄月(别國洞冥記帝於望鵠臺西起俯月)
畫鷁排風(常暉舟賦飄颻丨丨決孤影而)(臺臺下穿池廣千尺登臺以眺月影)
(丨丨迢遞檣烏轉危竿而就日)(入池中使丨丨乘舟丨丨影因名影)
一椽板屋(娥池亦曰眺蟾臺)
兩面油窗(楊萬里閶門外登谿船詩一椽)羽客乘霞(見霞舟註李嶠舟詩相烏風際轉畫)
(板屋纔經雨丨丨丨丨好讀書)(鷁浪前開丨丨丨丨至仙人弄月來)
(四字備用)仄利猶輿馬(李尤舟楫銘舟楫之丨譬丨丨丨輦重歴遠以濟天下)廣艘弘舸(唐無)
(名氏大舟賦岑彭西伐杜預南征千里江漢三軍甲兵若非丨丨丨丨何以蜀滅吳平)行無轍迹
(棗據船賦且其丨丨丨丨止無所根不疾而速忽若馳奔)浮沉皆載(詩汎汎楊舟載沉載浮鄭箋舟)
(者沉物亦載浮物亦載喻人君用士文亦用武亦用於人之材無所廢韓愈上宰相書說者曰載載也沉浮者物也)
(言君子之於人才無所不取若舟之於物丨丨丨丨之云爾)隨風輕漾(拾遺記昭帝元始元年穿)
(淋池廣千步帝時命水嬉遊宴永日命以文梓為船木蘭為柂刻飛鸞翔鷁飾於船首丨丨丨丨畢景忘歸)
河舠漢艇(蕭穎士滯舟賦於是迅拏輕槳丨丨丨丨乘時泝洄赴利馳騁混漁商而沸雜期數日而俄頃)
引帆高映(常暉舟賦值衝風之颯起丨孤丨而丨丨)超遙輕颺(陶潛歸去來辭舟丨)
(丨以丨丨風飄飄而吹衣超遙一作遙遙)以銅薄底(拾遺記周成王即政六年燃丘之國獻比翼鳥)
(雌雄各一以玉為樊經歴百有餘國方至京師其中路泛沸海汹湧如煎魚鼈皮骨堅強如石可以為鎧泛沸海之)
(時丨丨丨舟丨蛟龍不能近也)竹篙剔尾(白居易泛小䑳詩一莖丨丨丨船丨兩幅青幕覆船頭)
搖烟蕩水(袁不約胡越同舟賦丨丨丨丨泛梗飄萍)功契拯溺(羅劭權刳木為舟賦)
(欲使蠻夷之類慕化而有路斯來商賈之徒通貨而乘流遠逝利涉之道彌彰拯溺之功潛契)無風不
舉(王令大舟詩大舟丨丨船丨丨小舟㮄入青冥去)衝濤直透(蕭穎士滯舟賦峻艫丨丨以丨)
(丨高帆雲卷而上彗)與蛟龍鬭(酉陽雜俎樟木江東人多取為船船有丨丨丨丨者)小舸
行酒(大業拾遺記煬帝别敕學士杜寶修水飾圖經十五卷新成以三月上巳日會羣臣於曲水以觀水飾人)
(作丨丨子長八尺七艘木人長二尺許乘此船以丨丨每一船一人擎酒杯立於船頭一人捧酒鉢次立一人撐船)
(在船後二人盪槳在中央遶曲水池廻曲之處各坐侍宴賓客其行酒船隨岸而行行疾於水飾水飾行遶池一匝)
(酒船得三徧乃得同止酒船每到坐客之處即停住擎酒木人於船頭伸手遇酒客取酒飲訖還杯木人受杯廻身)
(向酒鉢之人取杓斟酒滿杯船依式自行每到坐客處例皆如前法此並約岸水中安機如斯之妙)高帆
弓滿(陸龜蒙奉和襲美初入太湖詩東南具區雄天水合為一丨丨大丨丨羿射爭箭疾)如天上
坐(杜甫詩春水船丨丨丨丨老年花似霧中看)
平刳木為舟(易丨丨丨丨剡木為楫舟楫之利以濟不通致遠以利天下蓋取諸渙正義舟必用大木)
(刳鑿其中故曰刳木也剡木為楫者楫必須纖長理當剡削故曰剡木也)花逐船流(儲光羲江南曲)
(落丨如有意來去丨丨丨)不乘常浮(棗據船賦雖丨丨而丨丨雖涉險而必正)來去碧
波(花蘂夫人宮辭龍池九曲遠相通楊柳絲牽兩岸風長似江南好風景畫船丨丨丨丨中)百丈前
牽(王周誌峽船具詩序崖石如齒非麻枲紉繩之為前牽取竹之筯者破而用枲為韌以續之以備其牽者謂之)
(百丈繫其船首者謂之陽紐牽之者擊鼓以號令之人聲灘亂無以相接所以節動止進退牽之防礙者謂之下緯)
(濟其不通為船之先進者枲與竹狀殊而用一也在船先容悉不如百丈作百丈詩詩山束峽如口水漱石如齒孤)
(舟行其中薄冰猶坦履孱顏屹焉立洶湧勃然起丨丨為丨丨萬險即平砥)須繫上風(傅若金櫂)
(歌攀柳莫攀當路柳繫船丨丨丨丨船當路人行無好樹上風浪小得安眠)夏日初蓮(常暉舟賦)
(疑丨丨之丨丨似秋風之落葉)十幅蒲帆(周權晚櫂詩東風丨丨丨丨飽快試淮南第一程)
三翼相追(梁元帝船名詩天際浮雲飛丨丨自丨丨)空虛受盈(棗據船賦外質樸而無飾)
(内丨丨以丨丨)波上雙鳧(徐彥伯汾水新船賦廻翔竝騖識丨丨之丨丨倏忽孤飛見天邊之一葉)
擊汰揚舲(王維送邢桂州詩鐃吹喧京口風波下洞庭赭圻將赤岸丨丨復丨丨)花裏
牽船(王建宮詞春池日暖少風波丨丨丨丨水上歌)閒遣鶴看(白居易憶洛中所居詩醉教鶯)
(送酒丨丨丨丨船)息㮄維梢(何遜和劉諮議守風詩丨丨易云久丨丨晨已積)崔嵬
載書(孟郊忽不貧喜盧仝書船歸洛詩貧孟忽不貧請問孟何如盧仝歸洛船丨丨但丨丨)剡桂
刳蘭(皮日休酒船詩丨丨復丨丨陶陶任行樂)可載萬人(三輔黃圖昆明池在長安西南周回)
(四十里廟記曰池中後作豫章大船丨丨丨丨上起宮室因欲遊戲養魚以給諸陵祭祀餘付長安廚)捩
柁開頭(杜甫撥悶詩長年三老遙憐汝丨丨丨丨捷有神開頭一作鳴橈)
車第三十五
(二字成對)明遠(宋史輿服志丨丨車古四望車也駕以牛)通幔(晉書輿服志丨丨車駕牛猶如今犢車制但舉)
(太祖乾德元年改仍舊四馬赤質制如屋)(其幔通覆車上也諸王三公並乘之)
(重櫩勾欄上有金龍四角垂銅鐸上層四)長簷(顏氏家訓梁朝全盛之時貴游子弟無不燻衣)
(面垂簾下層周以花版三轅駕士四十人)(剃面傅粉施朱駕丨丨車跟高齒屐坐碁子方)
(服繡對鳳)(褥憑斑絲隱囊列器玩於左右從容出入望若)
逍遙(遼史儀衞志丨丨輦常用之椶屋赤質金)(神仙)
(塗銀裝紅縧輦官十二人春夏裶衫秋冬)青蓋(後漢書安帝紀太后與兄車騎將軍鄧騭定策)
(素錦服)(禁中使騭持節㠯王丨丨車迎帝齋於殿中又)
雕玉(隋書禮儀志輿案說文云箯竹輿也周官)(輿服志皇太子皇子皆安車朱班輪金華蚤黑)
(曰周人上輿漢室制度以丨丨為之方徑)(&KR1017;文畫轓文輈金塗五末皇子為王錫㠯乘之)
(六尺司馬相如子虛賦楚王乃駕馴駁之)(故曰王丨丨車)
(駟乘丨丨之輿)皂輪(晉書輿服志丨丨車駕四牛形制猶如犢車但)
鏤金(拾遺記魏文帝所愛美人姓薛名靈芸常)(丨漆丨轂上加青油幢朱絲䋲絡諸王三公有)
(山人也咸熙元年谷習出守常山郡以千)(勲德者特加之南史齊豫章王嶷傳永明五年)
(金寶賂聘之既得乃以獻文帝帝以文車)(嶷進位大司馬八年給丨丨車)
(十乘迎之車皆丨丨為輪輞丹畫其轂軛)下澤(後漢書馬援傳援從容謂官屬曰吾從弟少遊)
(前有雜寶為龍鳳銜百子鈴鏘鏘和鳴響)(常哀吾慷慨多大志曰士生一世但取衣食裁)
(於林野駕青色駢蹄之牛日行三百里)(足乘丨丨車御欵段馬為郡掾吏守墳墓鄉里)
鳳輦(隋煬帝步虛詞翠霞承丨丨碧霧翼龍輿)(稱善人斯可矣致求盈餘但自苦耳注周禮曰)
(元萬頃奉和春日詩丨丨迎風乘紫閣鸞)(車人為車行澤者欲短轂行山者欲長轂短轂)
(車避日轉彤闈)(則利長轂則安也)
龍輿(阮籍詠懷詩豈效繽紛子良馬聘丨丨)遊春(元好問荆棘中杏花詩杏花看紅不看白十日)
五色(王建宮詞太平天子朝元日丨丨雲車駕)(忙殺丨丨車)
(六龍)油壁(溫庭筠春曉曲丨丨車輕金犢肥流蘇帳曉春)
七香(魏武帝與太尉楊文先書謹贈足下四望)(雞早)
(通幰丨丨車一乘王維洛陽女兒行羅幃)香衣(晉太康起居注齊王歸藩詔賜丨丨輦一乘)
(送上丨丨車寶扇迎歸九華帳)澤杼(周禮考工記凡為輪行丨者欲丨行山者欲侔)
倚鹿(後漢書輿服志公列侯安車朱班輪丨丨)(注杼謂削薄其踐地者侔上下等)
(較伏熊軾皂繒蓋黑轓右騑又謝承後漢)山侔(柳宗元說車贈楊誨之澤而杼丨而丨)
(書鄭弘遷臨淮太守消息繇賦政不煩苛)鈞軸
(行春大旱隨車致雨白鹿方道挾轂而行)輶軒(喬琳炙輠賦希德澤而惠物在脂膏以無私若)
(弘怪問主簿黃國曰鹿為吉為凶國拜賀)(然者豈止滯丨丨以聽察因鈞軸以為期)
(曰聞三公車轓畫作鹿明府必為宰相)推轂
畫熊(杜甫奉送蜀州柏二别駕將中丞命赴江)曳輪(白行簡車同軌賦始丨丨而寧虧遠邇終推轂)
(陵起居衞尚書太夫人因示從弟行軍司)(而不失豪釐)
(馬位詩中丞問俗丨丨頻愛弟傳書綵鷁)行陸(周禮考工記爍金以為刃凝土以為器作車以)
(新)(丨丨作舟以行水此皆聖人之所作也)
步輦(班固西都賦乘茵丨丨惟所息宴)居人(釋名車古者曰車聲如居言行所以丨丨也今)
肩輿(晉書王獻之傳嘗經吳郡聞顧辟疆有名)(曰車車舍也行者所處若居舍也)
(園先不相識乘平丨丨徑入蘇軾詩丨丨)
(任所適遇勝輒留連)
(二字備用)仄五路(周禮巾車王之丨丨玉路金路象路革路木路王后之丨丨重翟厭翟安車翟車輦車注王在焉曰)
(路玉路以玉飾諸末金路以金飾諸末象路以象飾諸末革路鞔之以革而漆之無他飾木路不鞔以革漆之而已)
(重翟重翟雉之羽也厭翟次其羽使相廹也安車坐乘車凡婦人車皆坐乘翟車不重不厭以翟飾車之側爾輦車)
(不言飾后居宮中從容所乘但漆之而已為輇輪人輓之以行)百兩(詩之子于歸丨丨御之毛傳丨丨百)
(乘也諸侯之子嫁於諸侯送御皆百乘鄭箋御迎也家人送之良人迎之車皆百乘象有百官之盛)參稱
(周禮考工記輿人為車輪崇車廣衡長參如一謂之丨丨)翠輦(隋煬帝雲中受突厥主朝宴席賦詩鹿塞)
(鴻旗駐龍庭丨丨回)黃屋(史記項羽紀紀信乘丨丨車傅左纛獨斷凡乘輿車皆羽蓋金華爪丨丨左纛)
(金鋄方釳繁纓重轂副牽丨丨者蓋以黃為裏也)四望(晉書輿服志陽遂丨丨繐窗皂輪小形車駕牛)
(又位至公或丨丨三望夾望車步幢車駕牛形制如皂輪但不漆轂耳王公大臣有勲德者特給之釋名軺車軺遙)
(也遠也丨向遠丨之車也)七寶(北史隋文獻皇后獨孤氏傳上以后不好華麗時齊丨丨車及鏡臺絶巧)
(麗使毁車而以鏡臺賜后)象輦(魏書禮志丨丨左右鳳凰白馬仙人前却飛行駕二象羽葆旒蘇龍旂旍)
(麾其飾與乾象同太皇太后皇太后助祭郊廟之副乘也蒲道源接駕詩丨丨塵清千里至龍顏喜動萬人看)
玳瑁(吳均贈周散騎興嗣詩朱輪丨丨車紫鞚連錢馬)露網(李嘉祐酬皇甫十六侍御曾見寄詩)
(江頭鳥避青旄節城裏人迎丨丨車)錦輦(唐書李叔明傳初東川承兵盜鄉邑彫破叔明治之二十年撫)
(摟有方華裔遂安後朝京師以病足賜丨丨令宦士肩舁以見)華軾(張籍車遙遙樂府願為玉鑾繫丨丨)
(終日有聲在君側)綠蓋(晉書輿服志王青蓋車皇孫丨丨車並駕三左右騑)簟茀(詩丨丨錯)
(衡鄭箋丨丨漆簟以為車蔽今之藩也)猪鼻(南史沈慶之傳慶之每朝賀常乘丨丨無幰車左右從者)
(不過三五騎)卧輦(初學記鄴中記曰石季龍皇后出嵩乘輅輦或朱漆丨丨以雲母代紗内外四望皆)
(通徹也)幽輵(揚雄羽獵賦皇車丨丨光純天地注李奇曰純緣也師古曰丨丨車聲也)重較
(詩寬兮綽兮猗丨丨兮毛傳丨丨卿士之車正義輿人註云較兩輢上出軾者則較謂車兩傍今謂之平較)
八棡(齊書輿服志輿車形如軺車㭍畫金校飾錦衣兩廂後戶隱膝牙蘭皆瑇瑁帖刀格鏤面花釘幰竿戌校)
(棟梁下施丨丨金塗踏兆牀副人舉之一曰小輿行幸乘之皇太子亦得於宮内乘之南史齊江夏王寶元傳崔慧)
(景舉兵還至廣陵遣使奉寶元為主寶元斬其使因是發將吏防城慧景將度江寶元密與相應開門納慧景乘丨)
(丨輿手執絳麾幡隨慧景至都百姓多往投集)虬輦(元萬頃奉和春日池臺詩鳳樓通夜敞丨丨望春移)
雕輦(張衡東京賦是時稱警蹕已下丨丨于東廂薛綜注輦人挽車彫謂有彫飾)輚路(班固)
(西都賦於是後宮乘丨丨登龍舟注埤蒼曰輚卧車也音仕版反)檐子(宋史輿服志龍肩輿一名椶丨)
(丨一名龍丨丨舁以二竿故名丨丨南渡後所製也東都皇后備厭翟車常乘則白藤輿中興以太后用龍輿后惟)
(用丨丨示有所尊也其制方質椶頂施走脊龍四足脊雲子六朱漆紅黃藤織白花龍為障緋門簾看窗簾朱漆藤)
(坐椅踏子紅羅䄄褥軟屏夾幔)竹轎(宋史輿服志舊制輿檐有禁中興東征西伐以道路阻險詔百官乘)
(轎王公以下通乘之其制正方飾有黃黑二等品蓋無梁以篾席為障左右設牖前施簾舁以長竿二名曰丨丨子)
(亦曰竹輿)繡轂(王勃臨高臺樂府銀鞍丨丨盛繁華可憐今夜宿娼家)乘石(周禮隸僕王行)
(洗丨丨注鄭司農云丨丨王所登上車之石也詩云有扁斯石履之卑兮謂上車所登之石王起洗丨丨賦丨丨之)
(洗也列周經丨丨之履也合周雅内可以訪道海内外可以觀風天下)薄笨(殷芸小說郭林宗來遊京)
(師當還鄉里送車千許乘李膺亦在焉衆人皆詣大槐客舍而别獨膺與林宗共載乘丨丨車上大槐坂觀者數百)
(人引領望之𦕈若松喬之在霄漢)寶軸(鄭嵎津陽門詩畫輪丨丨從天來雲中笑語聲融怡)
平金根(後漢書輿服志秦幷天下閱三代之禮或曰殷瑞山車丨丨之色漢承秦制御為乘輿所謂孔子乘)
(殷之路者也注殷人以為大路於是始皇作丨丨之車殷曰乘根秦改曰丨丨乘輿馬賦注曰丨丨以金為飾李嶠)
(車詩天子取丨丨)服車(周禮巾車丨丨五乘孤乘夏篆卿乘夏縵大夫乘墨車士乘棧車庶人乘役車)
(注丨丨服事者之車故書夏篆為夏緣鄭司農云夏赤也緣緣色或曰夏篆篆讀為圭瑑之瑑夏篆轂有約也元謂)
(夏篆五采畫轂約也夏縵亦五采畫無瑑爾墨車不畫也棧車不革輓而漆之役車方箱可載任器以共役)
耕車(後漢書輿服志丨丨有三蓋一曰芝車置&KR1945;耒耜之箙上親耕所乘也)鈿車(劉禹錫同樂天)
(和微之深春詩飲饌開華幄笙歌出丨丨)雕車(范成大秦樓詩攔街看幕似春游斑犢丨丨碧畫油)
役車(詩蟋蟀在堂丨丨其休鄭箋庶人乘丨丨役車休農功畢無事也)輕輿(左思吳都賦丨丨按)
(轡以經隧樓船舉颿而過肆)棧車(詩有丨之丨行彼周道毛傳丨丨役車也周禮考工記丨丨欲弇注)
(為其無革鞔不堅易坼壤也士乘丨丨)蒲輪(漢書申公傳蘭陵王臧既從受詩已通事景帝為太子少)
(傅免去武帝初即位臧乃上書宿衞累遷一歲至郞中令及代趙綰亦嘗受詩申公為御史大夫綰臧請立明堂以)
(朝諸侯不能就其事乃言師申公於是上使使束帛加璧安車以丨裹丨駕駟迎申公弟子二人乘軺傳從李嶠車)
(詩丨丨闢四門)綏章(詩淑旂丨丨鄭箋丨所引以登車有采丨也)軺車(晉書輿服志丨丨古)
(之時軍車也一馬曰丨丨二馬曰軺傳漢世貴輜軿而賤丨丨魏晉重丨丨而賤輜軿三品將軍以上尚書令丨丨)
(黑耳有後戶僕射但有後戶無耳並皂輪尚書及四品將軍則無後戶漆轂輪其中書監令如僕射侍中黃門驃騎)
(初拜及謁陵廟亦得乘之)雕幾(禮記國家靡敝則車不丨丨注靡敝賦稅亟也丨畫也丨附纏為沂鄂也)
(釋文沂魚巾反鄂五合反)氊車(南史齊豫章王嶷傳永明末車駕數遊幸惟嶷陪從上嘗出新林苑同輦)
(夜歸至宮門嶷下輦辭出上曰今夜行無使為尉司所呵也嶷對曰京輦之内皆屬臣州願陛下不垂過慮上大笑)
(賜以魏所送丨丨)飛軨(後漢書輿服志乘輿倚龍伏虎&KR1017;文畫輈龍首鸞衡重牙班輪升龍丨丨注薛)
(綜曰丨丨以緹油廣八寸長注地畫左蒼龍右白虎繫軸頭二千石亦然但無畫耳盧植禮記注曰軨轄頭也楚辭)
(云猗結軨兮太息王逸注曰重較也枚乘七發將為太子馴騏驥之馬駕丨丨之輿乘牡駿之乘注尚書大傳曰未)
(命為士車不得有丨丨鄭元曰如今忩車也力廷切)貯書(劉禹錫同樂天和微之深春詩醉酒一千日丨)
(丨三十車)德車(禮記丨丨結旌注不盡飾也結謂收斂之也丨丨乘車正義丨丨謂玉路金路象路木路)
(四路不用兵故曰丨丨德美在内不尚赫弈故結纏其旒著於竿也何胤云以德為美故略於飾此坐乘之車也鄭)
(前云乘車必正立此云是乘車則非坐乘也)素車(禮記乘丨丨貴其質也正義乘丨丨者乘殷之樸丨)
(之丨貴其象天之質也)平頭(宋史輿服志平輦又名丨丨輦亦曰太平輦飾如逍遙輦而無屋輦官十)
(二人服同逍遙輦常行幸所御)畫輪(晉書輿服志丨丨車駕牛以綵漆丨丨轂故曰丨丨車上起四夾杖)
(左右開四望綠油幢朱絲絡青交路其上形制事事如輦其下猶如犢車耳王維上張令公詩步檐青𤨏闥方幰丨)
(丨車)大車(周禮考工記丨丨崇三柯綆寸牝服二柯有參分柯之二注丨丨平地任載之車轂長半柯者)
(也綆輪箄牝服長八尺謂較也鄭司農云牝服謂車箱服讀為負)車箱(見上注)小車(漢書)
(車千秋傳車千秋本姓田氏昭帝即位千秋居丞相位年老上優之朝見得乘丨丨入宮殿中故因號曰車丞相)
絳轅(楊衡寄贈田倉曹灣詩身為陋巷客門有丨丨車)真珠(李商隱詠史詩何須琥珀方為)
(枕豈得丨丨始是車得一作待真一作珍)朱輪(漢書楊惲傳惲家方隆盛時乘丨丨者十人位在列卿爵)
(為通侯總領從官與聞政事)柴車(江淹擬陶徵君潛田居詩日暮巾丨丨路闇光已夕)驢車
(韓翃送道士姪歸池陽詩幽州尋馬客灞岸送丨丨)折轅(從漢書張堪傳帝嘗召見諸郡計吏問其風土)
(及前後守令能否蜀郡計掾樊顯進曰漁陽太守張堪昔在蜀漢仁以惠下威能詩姦前公孫述破時珍寶山積捲)
(握之物足富十世而堪去職之日乘丨丨車布被囊而已帝聞良久歎息)軟輪(王維贈東嶽焦鍊師詩頻)
(蒙露版詔時降丨丨車)羊車(周禮考工記丨丨二柯有參分柯之一注鄭司農云丨丨謂車羊門也元)
(謂羊善也善車若今定張車較長七尺晉書衞玠傳總角乘丨丨入市見者皆以為玉人觀之者傾都)安
車(禮記大夫七十而致事若不得謝則必賜之几杖行役以婦人適四方乘丨丨自稱曰老夫注几杖婦人丨丨)
(所以養其身體也丨丨坐乘若今小車也)倅車(詩命彼後車謂之載之鄭箋後車丨丨也)飾車
(周禮考工記丨丨欲侈注丨丨謂革鞔輿也大夫以上革鞔輿)徵賢(王起蒲輪賦王者崇招隱之禮作丨)
(丨之車)竹輿(唐書裴玢傳玢以疾辭位入朝不事騶仗妻乘丨丨二侍婢黃碧縑服)鵷輿
(王勃七夕賦君王乃排青幌搖朱舄戒丨丨靜鸞掖)柏車(周禮考工記丨丨轂長一柯其圍二柯其輻一)
(柯其渠二柯者三五分其輪崇以其一為之牙圍注丨丨山車輪高六尺牙圍尺二寸)鹿車(後漢書列)
(女傳勃海鮑宣妻者桓氏之女也字少君宣嘗就少君父學父奇其清苦故以女妻之裝送資賄甚盛宣不悅謂妻)
(曰少君生富驕習美飾而吾實貧賤不敢當禮妻曰大人以先生修德守約故使賤妾侍執巾櫛既奉承君子惟命)
(是從宣笑曰能如是是吾志也妻乃悉歸侍御服飾更著短布裳與宣共挽丨丨歸鄉里拜姑禮畢提甕出汲修行)
(婦道鄉邦稱之風俗通俗說丨丨窄小裁容一鹿)版輿(潘岳閒居賦太夫人乃御丨丨升輕軒)
赤車(華陽國志蜀郡城北十里有昇僊橋有送客觀司馬相如初入長安題市門曰不乘丨丨駟馬不過汝下)
(也)籃輿(晉書陶潛傳潛既絶州郡覲謁所之惟至田舍及廬山遊觀而已刺史王弘甚欽遲之後自造)
(焉潛稱疾不見弘每令人候之密知當往廬山乃遣其故人龐通之等齎酒先於半道要之潛既遇酒便引酌野亭)
(欣然忘進弘乃出與相聞遂歡宴窮日弘要之還州問其所乘荅云素有脚疾向乘丨丨亦足自反乃令一門生二)
(兒共轝之至州而言笑賞適不覺有羡於華軒也)眠輿(南史陳新安王伯固傳太建七年累遷都督南)
(徐州刺史在州不知政事日出田獵或乘丨丨至於草間輒呼人從遊動至旬日)金輿(庾肩吾暮遊山)
(水應令詩入徑轉丨丨開橋通畫鷁)短轅(晉書王導傳妻曹氏性妒導甚憚之乃密營别館以處衆妾曹)
(氏知將往焉導恐妾被辱遽令命駕又恐遲之以所執麈尾柄驅牛而進司徒蔡謨聞之戲導曰朝廷欲加公九錫)
(導弗之覺但謙退而已謨曰不聞餘物惟有丨丨犢車長柄麈尾導大怒謂人曰吾往與羣賢共游洛中何曾聞有)
(蔡充兒也張翥予京居廿稔始作一車出入賦詩自志詩丨丨不作王丞相下澤聊為馬少游)四輪(古艷)
(歌行斧鋸截是松松樹東西摧持作丨丨車載至洛陽宮)彤車(史記五帝紀堯富而不驕貴而不舒黃收)
(純衣丨丨乘白馬)輜車(後漢書桓榮傳榮為少傅賜以丨丨乘馬榮大會諸生陳其車馬印綬曰今日)
(所蒙稽古之力也可不勉哉)遊車(晉書輿服志丨丨九乘駕四先驅之乘是也)輶車(詩丨)
(丨鸞鑣毛傳輶輕也鄭箋輕車驅逆之車也置鸞于鑣異于乘車也)鸞車(禮記丨丨有虞氏之路也鉤車)
(夏后氏之路也注鸞有鸞和也鉤有曲輿者也正義鉤曲也輿則車牀曲輿謂曲前闌也虞質未有鉤矣)鉤
車(見上注)魚軒(左傳歸夫人丨丨注丨丨夫人車以魚皮為飾)
(三字成對)象日月(周禮考工記輪輻三十以丨丨丨也蓋弓二十有八以象星也注輪丨丨丨者以其運行也日月三)
(十日而合宿)
矩陰陽(周禮考工記凡斬轂之道必丨其丨丨陽也者稹理而堅陰也者疏理而柔是故以火養其陰而齊)
(諸其陽則轂雖敝不藃注矩規矩也)
輪代步
軿蔽容(李尤天軿車銘輪以代步丨以丨丨輪軿并合出入周通軿一作屏)
浮幰動
重幨垂(甄元成車賦及其乘也或方夏虐暑炎氣歊烈浮幰動以來風輕紗飛而去熱纖埃著而即墜煩氣)
(衝而受歇或固陰沍寒祁嚴凜厲複帷下而前屏丨丨丨而受蔽霜露侵而靡及風飇激而不戾)
侔蓋樹
似高雲(甄元成車賦爾其容也侔蓋樹之獨立丨丨丨之出巘)
徵釣叟(史記齊太公世家太公望呂尚者東海上人蓋嘗窮困年老矣以漁釣奸周西伯西伯將出獵卜之)
(曰所獲非龍非彲非虎非羆所獲霸王之輔於是周西伯獵果遇太公於渭之陽與語大悅曰自吾)
(先君太公曰當有聖人適周周以興子真是邪吾太公望子久矣故號之曰太公望載與俱歸立為)
(師)
邀申公(見蒲輪注王起蒲輪賦豈獨丨丨丨於是日徵釣叟於昔年)
(三字備用)仄大安輦(宋史輿服志丨丨丨真宗咸平中為萬安太后製輿上設行龍六乾興元年詔皇太后御坐檐)
(子名丨丨丨)雲母飾(晉書輿服志雲母車以丨丨丨犢車臣下不得乘以賜王公耳又安平王孚傳)
(无會詔孚乘輿車上殿帝於阼階迎拜既坐帝親奉觴上壽如家人禮帝每拜孚跪而止之又給以雲母輦青蓋車)
鷺羽飾(唐臺儀舊制御史以丨丨丨車以白鷺見泉中魚象御史察微隱之罪)芳亭輦
(宋史輿服志丨丨丨黑質頂如幕屋緋羅衣裙襴絡常皆繡雲鳳兩面朱綠窗花版外施紅絲網綢金銅帉錔前後)
(垂簾下設牙牀勾闌長竿四銀龍頭銀飾梯行馬主輦一百二十人)響北闕(列女傳衛靈公與夫人夜)
(坐聞車聲轔轔至闕而止過闕復有聲公問夫人曰知此為誰夫人曰此蘧伯玉也公曰何以知之夫人曰妾聞禮)
(下公門式路馬所以廣敬也夫忠臣與孝子不為昭昭信節不為冥冥惰行蘧伯玉衛之賢大夫也仁而有智敬于)
(事上此其人必不以闇昧廢禮是以知之公使人視之果伯玉也何遜早朝詩蘧車丨丨丨鄭履入南宮)如
流水(後漢書明德皇后紀前過濯龍門上見外家問起居者車丨丨丨馬如游龍倉頭衣綠褠領袖正白顧視)
(御者不及遠矣)金銅釘(白居易和春深詩蘭麝熏行被丨丨丨坐車)畫雲氣(史記封禪)
(書文成言曰上即欲與神通宮室被服非象神神物不至乃作丨丨丨車及各以勝日駕車辟惡鬼)大樓
輦(魏書禮志丨丨丨輈十二加以玉飾衡輪雕綵與輦輅同駕牛十二小樓輦輈八衡輪色數與丨丨丨同駕牛)
(十二天子太皇太后皇太后郊廟亦乘之)推餅賣(朝野僉載鄒駱駞長安人先貧嘗以小車丨蒸丨丨)
(之每勝業坊角有伏磚車觸之即翻塵土涴其餅駞苦之乃將钁劚去十餘磚下有瓷甕容五斛許開看有金數斗)
(於是巨富)流星輦(清異錄蜀衍荒於遊幸乃造平底大車下設四臥軸每軸安五輪凡二十輪牽以駿)
(馬騎去如飛謂之丨丨丨)挾輈走(左傳鄭伯將伐許五月甲辰授兵於大宮公孫閼與潁考叔爭車潁)
(考叔丨丨以丨註輈車轅也白行簡以德為車賦誨人不倦初訝其役車不休見賢思齊豈憚乎丨丨而丨)
平别等威(隋書禮儀志輿輦之丨蓋先王之所以列丨丨也然隨時而變代有不同)五時車
(晉書輿服志按周禮惟王后有安車也王亦無之自漢已來制乘輿乃有之有青立車青安車赤立車赤安車黃立)
(車黃安車白立車白安車黑立車黑安車合十乘名為丨丨丨俗謂之五帝車)鳳凰車(漢官鹵簿圖乘)
(輿大駕則御丨丨丨以金根為列)先視輪(周禮考工記凡察車之道必自載於地者始也是故察車)
(自輪始註丨丨丨也自從也)紫雲車(薩都拉憶觀駕春蒐詩雙鳳曉開金翅扇六龍春駕丨丨丨)
和鸞聲(後漢書輿服志註白虎通曰居車中不内顧也仰即觀天俯即察地前聞丨丨之丨㫄見四方)
(之運此車教之道也鸞者在衡和者在軾馬動則鸞鳴鸞鳴則和應其聲名曰和敬舒則不鳴疾則失音明得其和)
(也)軨獵車(漢書宣帝紀太僕以丨丨丨奉迎曾孫註文潁曰軨獵小車前有曲輿不衣也近世謂之)
(丨丨丨也李奇曰蘭輿輕車也師古曰文李二說皆是時未備天子車駕故且取其輕便耳非藉高大也)油
畫車(後漢書輿服志大貴人貴人公主王妃封君丨丨軿丨大貴人加節畫輈皆右騑而已)瑤華
車(拾遺記周成王四年旃塗國獻鳳雛載以丨丨之丨飾以五色之玉駕以赤象)走雷聲(李商隱詩)
(車丨丨丨語未通)步挽車(北史斛律金傳孝昭踐阼詔金朝見聽乘丨丨丨至階)庶且
多(詩君子之車既丨丨丨鄭箋庶衆也今賢者在位王錫其車衆多矣大夫有貳車)追鋒車(晉書)
(宣帝紀乘丨丨丨晝夜兼行自白屋四百餘里一宿而至)司南車(晉書輿服志丨丨丨一名指南車駕)
(四馬其下制如樓三級四角金龍銜羽葆刻木為仙人衣羽衣立車上車雖回運而手常南指大駕出行為先啟之)
(乘)隻輪車(蘇軾畫車詩何人畫此丨丨丨便是當年欹器圖上易下難須審細左提右挈免疎虞)
車鬭風(元稹連昌宮詞百官隊仗避岐薛楊氏諸姨丨丨丨)
(四字成對)方軫則地
員蓋象天(周禮考工記軫之方也以象地也蓋之圜也以象天也李尤小車銘丨丨丨丨方軫則地輪法)
(陰陽動不相離軫一作輿)
軒轅規矩(古史考黃帝作車引重致遠其後少昊時駕牛禹時奚仲駕馬)
奚仲範模(莊文昭蒲輪車賦準軒轅之規矩繩丨丨之丨丨)
牛馬涉用
羊鹿受名(甄元成車賦布骸服之有定施爪牙之不忒既涉用於牛馬亦受名於羊鹿)
載脂載轄(詩丨丨丨丨還車言邁)
如輊如軒(詩戎車既安丨丨丨丨王起墨子廻車朝歌賦載脂載轄却新徑而不疑丨丨丨丨乃舊蹊而)
(是遡)
飾軫金玉
華轂丹朱(莊文昭蒲輪車賦匪飾軫以金玉匪丨丨以丨丨欲安之而又安乃護輪以越蒲)
(四字備用)仄古今同軌(甄元成車賦度制不以陋移規矩不以飾異丨丨貴其丨丨華夷獲其兼利)鳳
棲金轄(續齊諧記漢宣帝嘗以皂蓋車一乘賜大將軍霍光悉以金鉸飾之每夜車轄上有金鳳凰飛去莫)
(知所至曉乃還守車人亦見之南郡黃君仲於北山羅鳥得一小鳳子入手便化成紫金毛羽翅體宛然具足可長)
(尺餘守車人列云車轄上鳳凰常夜飛去曉則俱還今曉不還恐為人所得光甚異之具以列上後數日君仲詣闕)
(上金鳳凰子帝聞而疑之以置承露盤倏然飛去帝使人尋之直入光家至車轄上乃知信然帝取其車每遊行輒)
(乘之故嵇康遊仙詩云翩翩鳳轄逢此網羅是也李嶠車詩丹丨丨丨丨非熊載寶軒)蓋崇十尺
(周禮考工記輪人為蓋蓋已崇則難為門也蓋已卑是蔽目也是故丨丨丨丨註十尺其中正也蓋十尺宇二尺而)
(人長八尺卑於此蔽人目)任重致遠(後漢書輿服志上古聖人見轉蓬始知為輪輪行可載因物知)
(生復為之輿輿輪相乘流運罔極丨丨丨丨天下獲其利)乘牛駕馬(後漢書輿服志後世聖人觀於)
(天視斗周旋魁方杓曲以攜龍角為帝車於是廼曲其輈丨丨丨丨登險赴難周覽八極故易震乘乾謂之大壯言)
(器莫能有上之者也)樸屬微至(周禮考工記凡察車之道欲其丨丨而丨丨不丨丨無以為完久也)
(不丨丨無以為戚速也註丨丨猶附著堅固貌也齊人有名疾為戚者速疾也書或作數鄭司農云丨丨謂輪至地)
(者少言其圜甚著地者微耳著地者微則易轉故不微至無以為戚數)輈欲頎典(周禮考工記輈)
(人為輈丨丨丨丨註輈車轅也頎典堅刃貌鄭司農云頎讀為懇典讀為殄)黃金碧玉(拾遺記穆)
(王即位三十二年廵行天下馭丨丨丨丨之車傍氣乘風起朝陽之岳自明及晦窮㝢縣之表)輪同雙
曜(見象日月註莊文昭蒲輪車賦雙丨丨丨丨之並行杠轂與列宿而相符)剛金為輞(拾遺記成)
(王即政六年燃丘之國獻比翼鳥雌雄各一以玉為樊經歴百有餘國方至京師其中路越鐵峴鐵峴峭礪車輪丨)
(丨丨丨比至京師輪皆銚銳幾盡)塵不出軌(禮記國中以策彗䘏勿驅丨丨丨丨註入國不馳彗)
(竹帚䘏勿搔摩也)借無不給(晉書阮裕傳裕在剡曾有好車丨丨丨丨有人葬母意欲借而不敢)
(言後裕聞之乃歎曰吾有車而使人不敢借何以車為遂命焚之)
平取象璣衡(崔駰車左銘虞夏作車丨丨丨丨)周人上輿(周禮考工記有虞氏上陶)
(夏后氏上匠殷人上梓丨丨丨丨故一器而工聚者車為多註武王誅紂疾上下失其服飾而尊輿)乘馬
路車(詩其贈維何丨丨丨丨鄭箋人君之車曰路車所駕之馬曰乘馬)斲木觀蓬(張彥振指)
(南車賦結繩云謝徽章漸通乃服牛而乘馬爰丨丨而丨丨)乘必護輪(馮衍車銘丨車丨丨丨治)
(國必愛民車無輪安處國無民誰與)作車載馳(甄元成車賦鑄金磨玉之麗凝土剡木之奇體衆術)
(而特妙未若丨丨而丨丨)坐以安居(王起蒲輪賦輪合大規取邁而行陸蒲兼柔質取丨丨丨丨)
執綏以升(論語升車必正立執綏集解周曰必正立執綏所以為安正義綏者挽以上車之索也鞠)
(志元蒲輪車賦迨夫及門而迎丨丨丨丨載脂載牽轔轔遙征)三材以時(周禮考工記輪人為輪斬)
(丨丨必丨其丨註三材所以為轂輻牙也斬之以時材在陽則中冬斬之在陰則中夏斬之今世轂用雜榆輻以檀)
(牙以橿也)木輅渾堅(論語乘殷之輅正義殷車曰大輅謂木輅也取其儉素故使乘之莊文昭蒲輪)
(車賦丨丨庶可以嫓其丨丨魚軒不足以擬其安舒)勞不坐乘(史記商君傳五羖大夫之相秦也丨)
(丨丨丨暑不張蓋)瑞鳳飛隨(蘇瓖興慶池侍宴應制詩丨丨丨來丨帝輦祥魚出戲躍王舟)
記里鼓車(晉書輿服志丨丨丨丨駕四形製如司南其中有木人執槌向鼓行一里則打一槌)圓
外方中(柳宗元說車贈楊誨之楊誨之將行柳子起而送之門有車過焉指焉而告之曰若知是之所以任)
(重而行於世乎材良而器攻丨其丨而丨其丨然也材而不良則速壤工之為功也不攻則速敗中不方則不能以)
(載外不圓則窒拒而滯方之所謂者箱也圓之所謂者輪也匪箱不居匪輪不塗吾子其務法焉者乎)果
溢高箱(晉書潘岳傳岳美姿儀少時常挾彈出洛陽道婦人遇之者皆連手縈繞投之以果遂滿車而歸梁)
(簡文帝洛陽道詩玉車爭曉日潘丨丨丨丨)紫罽軿車(後漢書輿服志太皇太后皇太后法駕皆)
(御金根加交路帳裳非法駕則乘丨丨丨丨註字林曰軿車有衣蔽無後轅者謂之輜也釋名軿屏也四屏蔽婦人)
(乘牛車也有邸曰輜無邸曰軿傅子曰周曰輜車即輦也)不偏不頗(張本蒲輪車賦蒲輪之車丨丨)
(丨丨)婦不立乘(禮記丨人丨丨丨註異於男子)皂蓋朱轓(後漢書輿服志中二千石)
(二千石皆丨丨丨兩丨其千石六百石朱左轓)駕駟高車(後漢書輿服志天子五路㠯玉為飾註孔)
(安國曰大路玉綴路金也服虔曰大路總名也如今丨丨丨丨矣尊卑俱乘之其采飾有差)繡幰錦
輪(蘇軾詩不覺朱轓輾後塵爭看丨丨丨纏丨)大輅小戎(唐無名氏以德為車賦域中咸賴功)
(超乎丨丨丨丨)
農作具第三十六
(二字成對)揉木(易包犧氏没神農氏作斲木為耜丨丨為)發土(釋名犁利也利則丨丨絶草根也)
(耒耒耨之利以教天下蓋取諸益)助苗(急就篇疆畔畷伯耒犁鋤注鋤之言助也丨丨)
冶金(陸龜蒙耒耜經耒耜農書之言也民之習)(去穖也)
(通謂之犁丨丨而為之者曰犁鑱曰犁壁)穫黍(釋名銍丨丨鐵也銍銍斷黍穗聲也)
(斲木而為之者曰犁底曰壓鑱曰策頟曰)&KR0034;禾(釋名耨以鋤嫗耨禾也齊民要術耨似鉏以丨)
(犁箭曰犁轅曰犁梢曰犁評曰犁建曰犁)(丨也)
(槃木與金凡十有一事)句發
覃耜(詩以我丨丨俶載南畝毛傳覃利也)直推(周禮考工記車人為耒庛長尺有一寸中直者)
長鑱(杜甫乾元中寓居同谷縣歌丨丨長鑱白)(三尺有三寸上句者二尺有二寸自其庛緣其)
(木柄我生託子以為命農政全書丨丨踏)(外以至於首以弦其内六尺有六寸與步相中)
(田器也比犁鑱頗狹制為長柄謂之丨丨)(也堅地欲直庛柔地欲句庛丨庛則利丨句庛)
鴉觜(陸游詩采藥常攜丨丨鋤)(則利發倨句磬折謂之中地註鄭司農云耒為)
鶴頭(釋名鋤助也去穢助苗長也齊人謂其柄)(耕耒泚讀為其顙有疵之泚謂耒下岐元謂庛)
(曰橿橿然正直也頭曰鶴似丨丨也劉弇)(讀為棘刺之刺刺耒下前曲接耜)
(詩束書歸伴丨丨鋤)
(二字備用)仄時器(周禮遂人以丨丨勸甿註丨丨鑄作耒耜錢鎛之屬)良耜(詩畟畟丨丨俶載南畝毛傳畟)
(畟猶測測也鄭箋良善也農人測測以利善之耜熾菑是南畝也)斪斸(爾雅丨丨謂之定註鋤屬疏李)
(巡曰鋤别名也廣雅云定謂之耨世本云垂作耨呂氏春秋云耨柄尺此其度也其耨六寸所以間稼也高誘注云)
(耨芸苗也六寸所以入苗間詩頌臣工云庤乃錢鎛毛傳云鎛耨也鏄耨及定當是一器但先儒或即云鋤屬古器)
(變易未能識之)農器(杜甫夔府書懷詩凶兵鑄丨丨講殿闢書帷凶一作休)去莠(唐無名氏)
(觀農賦揮鎡丨丨築堰澆蘭)荷蓧(論語子路從而後遇丈人以杖丨丨集解蓧竹器正義說文作莜芸)
(田器也)稼器(周禮遂大夫正歲簡丨丨修稼政註丨丨耒耜鎡基之屬)秧馬(蘇軾丨丨歌引)
(予昔遊武昌見農夫皆騎丨丨以榆棗為腹欲其滑以楸桐為背欲其輕腹如小舟昂其首尾背如覆瓦以便兩髀)
(雀躍於泥中繫束藁其首以縛秧日行千畦較之傴僂而作者勞佚相絶矣)
平鎡基(孟子雖有丨丨不如待時趙岐註丨丨田器耒耜之屬又急就篇鈐䥦鈎銍斧鑿鉏註鉏去草之具)
(也一名兹基)耰摩(齊民要術春耕尋手勞註古曰耰今曰勞說文曰丨丨田器今人亦名勞曰摩鄙語)
(曰耕曰摩勞也)&KR2505;鐮(齊民要術區中草生茇之區間草以剗剗之若以鋤鋤苗長不能耘之者以丨丨比)
(地刈其草矣)水輪(陳章丨丨賦丨能利物丨能曲成升降滿農夫之用低徊隨匠氏之程)耬
犁(農政全書耬車下種器也通俗文曰覆種曰耬一云丨丨其制兩柄上彎高可三尺兩足中虛中置耬斗其所)
(盛種粒各下通足竅仍㫄挾兩轅可容一牛用一人牽挽一人執耬且行且搖種乃自下今又名曰種蒔曰耩子曰)
(丨丨習俗所呼不同用則一也)耕槃(農政全書丨丨駕犁具也舊制丨丨稍短駕一牛或二牛故與犁相)
(連今各處用犁不同或三牛四牛其槃以直木長可五尺中置鈎環耕時旋擐犁首與軛相為本末不與犁為一體)
踏犁(玉海淳化五年三月癸亥内出丨丨數千分給宋亳人戶先是太子中允武允成獻丨丨一具不用)
(牛以人力運之至是上以宋亳間牛多死求得此制令尚方工官造成數千具先遣直史館陳堯叟齎於宋州大起)
(冶鑄以給與貧民)香鋤(鄭谷詠懷詩丨丨抛藥圃烟艇憶莎陂圃一作囿)短鋤(釋貫休深)
(山逢老僧詩衲衣線粗心似月自把丨丨鋤榾柮)
(三字成對)皆便巧(漢書食貨志武帝末年㠯趙過為搜粟都尉過能為代田一畮三甽歲代處故曰代田古法也其耕)
(耘下種田器丨有丨丨率十二夫為田一井一屋故畮五頃用耦犁二牛三人一歲之收常過縵田)
(畮一斛以上善者倍之)
共有無(方夔種詩地力肥瘦兼農器有無共)
憑河引
斲木為(陳章水輪賦觀夫丨丨而丨憑河而引箭馳可得而滴瀝輻凑必循乎規準)
(三字備用)仄體廉薄(釋名䥥廉也丨丨丨也其所刈稍稍取之又似廉者也)墾草莽(齊民要術周書)
(曰神農之時天雨粟神農遂耕而種之作陶冶斤斧為耒耜鉏耨以丨丨丨然後五穀與助百果藏實)薅
茶蓼(詩其笠伊糾其鎛斯趙以丨丨丨毛傳趙刺也蓼水草也鄭箋載糾然之笠以田器刺地丨去丨丨之事)
(正義其鎛斯趙則趙是用鎛之事鎛是鋤類故趙為刺地也)人字耙(農政全書又有丨丨丨鑄鐵為)
(齒齊民要術謂之鐵齒&KR1564;&KR1810;)
平犁欲廉(齊民要術凡秋耕欲深春夏欲淺丨丨丨勞欲再註犁廉耕細牛復不疲再勞地熟旱亦保澤)
(也)利若刀(趙孟頫耕詩土膏脈既起良耜丨丨丨)鉏根株(齊民要術劚誅也主以誅)
(丨丨丨也)銜尾鴉(蘇軾無錫道中賦水車詩翻翻聮聮丨丨丨犖犖确确蛻骨蛇註江浙間人目水車)
(為龍骨車)蛻骨蛇(見上註)木駃騠(蘇軾秧馬歌錦韉公子朝金閨笑我一生蹋牛犁不)
(知自有丨丨丨)
(四字成對)鑱表上利
壁形下圓(陸龜蒙耒耜經耕之土曰墢墢猶塊也起其墢者鑱也覆其墢者壁也草之生必布於墢不覆)
(之則無以絶其本根故鑱引而居下壁偃而居上鑱表上利丨丨丨丨)
(四字備用)仄司農授耒(隋書禮儀志古典有天子束耕儀隋制於國南十四里啓夏門外置田千畝為壇孟春吉)
(亥祭先農於其上以后稷配牲用一太牢皇帝服衮冕備法駕乘金根車禮三獻訖因耕丨丨丨丨皇帝三推訖執)
(事者以授應耕者各以班五推九推而司徒帥其屬終千畝播殖九縠納於神倉以擬粢盛穰稾以餉犧牲云)
手耕曲木(急就篇疆畔畷伯耒犁鋤註耒丨丨丨丨也古者倕作耒今之曲把䒩鍬其遺象也)溝
車踏水(曹文晦水車歌老農呼婦呼孫子齊上丨丨丨河丨浪走源頭雪霰飛天翻脚底風雷起)似
齒斷物(釋名耜似也丨丨之丨丨也)钁頭添鐵(釋清珙山居吟丨丨丨丨屋頭懸健即鋤)
(雲倦即眠)插地起土(釋名鍤插也丨丨丨丨也或曰銷銷削也能有所穿削也或曰鏵鏵刳也刳地)
(為坎也其板曰葉象木葉也)推引聚穀(急就篇捃穫秉把插捌杷注無齒為捌有齒為杷皆所以)
(丨丨丨禾丨也)剗地除草(齊民要術纂文曰養苗之道鉏不如耨耨不如剗剗柄長三尺刃廣二寸)
(以丨丨丨丨)藏以留後(南史宋武帝紀上微時躬耕于丹徒及受命耨耜之具頗有存者皆命丨)
(之丨丨于丨及文帝幸舊宮見而問焉左右以實對文帝色慙有近侍進曰大舜躬耕歴山伯禹親事土木陛下不)
(覩列聖之遺物何以知稼穡之艱難何以知先帝之至德乎)一轂汲引(范仲淹水車賦器以象制)
(水以輪濟假丨丨丨丨之利為萬頃生成之惠)
平修于季冬(禮記季冬之月命農計耦耕事修耒耜具田器白居易正月令人修耒耜判循諸周禮丨)
(耒雖在丨丨丨訓此豳人于耜未乖於正月)木直鐵堅(馬一龍農說農家者流思其力不足以盡)
(圖之備假諸物其始也直木而耒其次也横木而耜又其次偏木而齒曲木末而鏟鑿木首而鋤繼之以掇終之以)
(塗無不加以鐵焉以丨丨而丨丨也攻之無遺類矣)岐頭兩金(周禮考工記耜廣五寸二耜為耦註)
(古者耜一金兩人併發之今之耜丨丨丨丨象古之耦也)插禾而擔(急就篇捃穫秉把插捌杷注插)
(者擔也兩頭纖銳所以丨刺丨束丨丨之也)帶月荷鋤(陶潛詩晨興理荒穢丨丨丨丨歸)
鎌曲如鈎(急就篇鈐䥦鈎銍斧鑿鉏註鈎即丨也形丨丨丨因以名云亦謂之鍥)加杖柄
頭(釋名枷加也丨丨於丨丨以撾穗而出其穀也或曰羅枷三杖而用之也或曰丫丫杖轉於頭故以名之也)
把以播除(釋名丨播也所丨丨丨物也)
女工具第三十七
(二字成對)新利(梁洽金剪刀賦且夫小而輕生閨閤之幽)長尾
(情丨而丨為房櫳之名器)銳剽(荀卿箴賦此夫始生鉅其成功小者邪長其尾)
堅貞(梁洽金剪刀賦柔而能決丨而能丨)(而丨其丨者邪頭銛達而剽趙繚者邪)
(二字備用)仄金翦(傅汝礪詩花陰午坐閒丨丨竹裏春愁冷翠裙陳繼題月下裁衣圖詩秋葉未紅丨丨冷玉門關外)
(不勝寒)百鍊(謝氏詩源昔有姜氏與隣人文胄通殷勤文胄以丨丨水晶針一函遺姜氏姜氏啓履箱)
(取連理線貫雙針結同心花以荅之故定情篇曰素縷連雙針)火斗(太平御覽通俗文曰丨丨曰熨)
熨帛(劉溥美人丨丨圖詩霜帛丁東搗初歇女伴相憐白如雪掩帷下堂同此情白腕對曳當中庭中庭無風)
(乾未得銅斗自燒還自熨只愁熨著有燋暈難表此身如此白)麟首(女紅餘志姚月華熨斗名丨丨黃金)
(為之)執柄(北史李穆子渾傳尉遲迥反於鄴時穆在并州隋文帝甚慮迥遣渾乘驛詣穆穆遽令渾入京)
(奉熨斗曰願丨丨以慰天下也文帝大悅)雙眼(劉孝威和梁簡文帝七夕穿針詩故穿丨丨針持縫合歡)
(扇)刀翦(楊基仕女春悶圖詩曲曲畫闌皆倚徧一春丨丨不聞聲)
平繡鍼(孫蕙蘭綠窗詩小窗今夕丨丨閒坐對銀蟾整翠鬟)銀鍼(裴說寄邊衣詩細想儀形執牙)
(尺回刀剪破澄江色愁捻丨丨信手縫惆悵無人試寬窄)繡牀(唐無名氏詩偏倚丨丨愁不起楊維楨丨)
(丨凝思詩繡線添來日正遲香絨倦理一支頤)古針(女紅餘志許允婦阮氏有丨丨一生用之不壤)
金刀(裴說寄邊衣詩幾展齊紈又嬾裁離腸恐逐丨丨斷)金鍼(羅隱七夕詩香帳簇成排窈窕丨丨)
(穿罷拜嬋娟)硬針(張耒詩雄劒鳴初匣寒衣補丨丨)長鋒(梁洽金剪刀賦丨丨貯其烟色)
(秀彩奪其霜明)金塗(晉東宮舊事皇太子納妃有丨丨熨斗三枚梁簡文帝和徐錄事見内人作臥具詩)
(熨斗丨丨色簪管白牙纏)針頭(白居易繡婦歎詩丨丨不解愁眉結線縷難穿淚臉珠)
(三字成對)魚腸快
燕尾張(瞿佑剪刀詩雙環對展魚腸快兩股齊開丨丨丨)
(三字備用)仄并州翦(杜甫戲題畫山水圖歌焉得丨丨快丨刀翦取吳淞半江水)磁石引(易本乎天)
(者親上本乎地者親下則各從其類也正義其造化之性陶甄之器非惟同類相感亦有異類相感者若丨丨丨針)
(琥珀拾芥蠶吐絲而商弦絶銅山崩而洛鐘應其類煩多難一一言也)鎗失脚(笑林太原人夜失火)
(出物欲出銅鎗誤出熨斗便大驚惋語其兒曰異事火未至丨已被燒丨丨)把嫌冷(秦韜玉詠手詩)
(因丨翦刀丨道丨泥人呵了弄人髯)鍼鼻細(庾信七夕賦縷條緊而貫矩丨丨丨而穿空)
平七孔鍼(西京雜記漢綵女常以七月七日穿丨丨丨於開襟樓俱以習之王鏳七夕詩九枝燈焰侵微)
(月丨丨丨囊解暗香)一寸鋼(裘萬頃題針限羹字韻詩丨丨堅丨鐵琢成綺羅叢裏度平生)出
象筒(楊維楨理繡詩揀得金針丨丨丨鴛鴦雙刺扇羅中)繡為囊(徐夤剪刀詩寳持多用丨丨丨)
(雙日交加兩鬢霜)九尾鍼(元氏掖庭記九引臺七夕乞巧之所至夕宮女登臺以五綵絲穿丨丨丨)
(先完者為得巧遲完者謂之輸巧各出資以贈得巧者焉臺一作堂)
(四字成對)掠平翡翠雙刃廻合
裁破鴛鴦(徐夤翦刀詩金匣掠平花翡翠)兩棱&KR0008;傾(梁洽金翦刀賦雙刃廻合丨丨丨丨)
(綠窗丨丨錦丨丨)(悶之而綵縷皆隱用之而畫尺常并)
(四字備用)仄縷因針入(說苑丨丨丨而丨不因針而急嫁女因媒而成不因媒而親)製袍先把
(徐夤翦刀詩欲丨褞丨丨丨看質非紈綺媿銛鋩)結尾為事(荀卿箴賦一往一來丨丨以丨丨無)
(羽無翼反覆甚極尾生而事起尾邅而事已)火在柄熱(晉書韓伯傳伯年數歲至大寒母方為作)
(襦令伯捉熨斗而謂之曰且著襦尋當作複褌伯曰不復須母問其故對曰丨丨斗中而丨尚丨今既著襦下亦當)
(暖母甚異之)開匣光射(梁洽金翦刀賦丨玉丨則飛丨丨人落銀牀則喧聲碎地)盡成
墨界(糚樓記姑園戲作翦刀以苜蓿根粉養之裁衣則丨丨丨丨不用人手而自行)
平善治衣裳(荀卿箴賦無知無巧丨丨丨丨)長在指㫄(瞿佑翦刀詩隨機鏤出新花㨾)
(丨丨佳人玉丨丨)雙龍奪珠(女紅餘志潘炕姬解愁有丨丨丨丨之翦)合從連衡
(荀卿箴賦日夜合雜以成文章以能丨丨又善丨丨下覆百姓上飾帝王)鋩間淬成(梁洽金翦刀賦)
(表裏洞澈上下鮮晶缺處磨盡丨丨丨丨)敲作釣鈎(杜甫江村詩老妻畫紙為棋局稚子丨針丨丨)
(丨又裘萬頃題針限羹字韻詩有時稚子敲成釣鈎得魚兒便作羹)欲下更遲(胡天游春詞綠窗紅)
(燭製春衣宮㨾花紗要入時玉手怕裁雙鳳破并刀丨丨丨丨遲)歲月磨礲(女紅餘志南華謝美)
(人針詩曰同心欲製錦丨丨好丨丨眼中如得線燈下敢辭縫)金斗熨波(白居易繚綾新樂府廣裁)
(衫袖長製裙丨丨丨丨刀翦文)落翦于池(糚樓記翦刀池昔車胤讀書于此婦以女紅佐之丨丨刀)
(丨此丨)
御定分類字錦卷二十七
