欽定四庫全書
御定分類字錦卷四
節令
秋第十四
(二字成對)爽節(虞世南秋賦觀四時之代序對三秋之丨)激暑(曹毗秋興賦素秋始啓清風丨丨)
(丨)革凉(湛方生秋夜賦播商氣以清溫扇高風以丨丨)
蕭晨(殷仲文詩哲匠感丨丨注丨丨秋晨也)皦月(湛方生秋夜賦夜悠悠而難極月皦皦以停光)
明迥(王維詩秋空自丨丨)凉烟(鮑照遊思賦秋水兮架浦丨丨兮冒江)
清華(杜牧題白蘋洲詩溪光初透徹秋色正丨)桂露(吳均秋念詩箕風入丨丨)
(丨)菱風(白居易秋池詩丨丨香散漫桂露光參差)
玉藕納爽
霜柑(陸龜蒙詩玉封千挺藕丨閉一筒丨)玩竒(劉禹錫秋江早發詩納爽耳目變丨丨筋骨輕)
種麥(禮記仲秋之月乃勸丨丨毋或失時)玉律(舊唐書音樂志序移丨丨節應金商)
刈禾(周賀秋思詩楚田方丨丨)金祇(沈勃秋羇賦於時朱雲弛辰丨丨御歲)
剝棗(詩八月丨丨)
亨葵(詩七月丨丨及菽)
(二字備用)仄禮肅(尸子秋為禮西方為秋秋肅也萬物莫不丨丨敬之至也)素節(纂要秋節曰丨丨商節)
流火(詩七月丨丨)載績(詩八月丨丨)秋獮(爾雅丨獵曰丨)秋氣(楚辭)
(悲哉丨之為丨也蕭瑟兮草木搖落而變衰)蕭瑟(見上注)慘澹(歐陽修秋聲賦盖夫秋之)
(為狀也其色丨丨烟霏雲歛)朗景(纂要秋景曰丨丨澄景清景)澄景(見上注)清
景(見上注)疎木(纂要秋草曰衰草秋木曰丨丨)蘭月(提要錄七月為丨丨八月為桂月)
桂月(見上注)菊月(陸機纂要九月亦名丨丨)飈唳(孫綽詩蕭瑟仲秋月丨丨風雲)
(高)秋晏(謝惠連秋懷詩如何乘苦心矧復值丨丨)秋甸(范雲詩秋蓬飄丨丨寒藻汎寒池)
秋水(莊子丨丨時至百川灌河)凉吹(唐太宗秋日翠微宫詩秋光凝翠嶺丨丨肅離宫)
火歇(梁元帝臨秋賦丨丨兮秋氣生風起兮秋潦清)秋箭(唐太宗度秋詩夏律昨流火丨丨今移晷)
秋菜(高適詩野人送丨丨)秋葯(淮南子今鼓舞者身若丨丨被風)爽籟(王勃滕王)
(閣詩序丨丨發而清風生)秋蟀(徐陵碑文丨丨載吟競鳴機杼)秋色(韓翃詩捲簾丨丨來)
秋實(杜甫甘子詩漸知丨丨美幽徑恐多蹊)秋子(吳儆拾梧子詩丨丨積梧桐)秋寺
(張泌詩溪風送雨過丨丨)秋院(陸游秋景詩丨丨咽啼螿)沆碭(漢書禮樂志西顥丨丨秋氣肅)
(殺注丨丨白氣之貌也)凉駕(江逌詩蓐收起丨丨)清境(陸龜蒙詩新秋霽夜有丨丨)
砧韻(儲嗣宗秋夕詩漏微丨丨隔)觀稼(羅隐秋日寄姑蘇曹使君詩近傳丨丨亦閒遊)琴
響(許渾詩丨丨碧天秋)秋燥(白居易詩丨丨衣巾輕)步月(白居易幽居早秋詩卧風秋拂)
(簟丨丨夜開關)秋果(白居易詩風庭落丨丨)醪熟(杜牧詩秋丨雨中丨)凄爽(韋應)
(物感秋詩戸牖巳丨丨)刈黍(王昌齡秋興詩丨丨就寒谷)百籟(上官儀秋夜詩丨丨含宵)
(囀)明潔(杜牧李賀歌詩集序秋之丨丨不足為其格也)霜葉(杜牧詩丨丨紅於二月花)
寫葉(王禹偁秋居幽興詩丨丨惜殘紅)
平白藏(爾雅秋為丨丨亦為收成)首秋(纂要七月曰丨丨亦曰上秋亦曰肇秋亦曰蘭秋)
上秋(見上注)肇秋(見上注)蘭秋(見上注)九秋(纂要秋月亦曰丨丨曹植)
(七啟丨丨之夕為歡未央)素秋(陶潛詩清凉丨丨節)少隂(漢書律歷志丨丨者西方西遷也隂)
(氣遷落物於時為秋)素商(纂要秋曰丨丨高商)高商(見上注)素風(纂要秋風曰丨)
(丨凄風高風凉風悲風激風清風)凄辰(纂要秋時曰丨丨霜辰)霜柯(纂要秋木曰丨丨)
孟秋(禮記丨丨之月日在翼崔駰西征賦襲丨丨而西征)仲秋(書宵中星虛以殷丨丨禮記丨)
(丨之月日在角湛方生詩丨丨有清氣始凉猶未凄)高秋(沈約詩臨池清溽景開幌望丨丨)暮
秋(纂要九月曰丨丨亦曰末秋亦曰杪秋)杪秋(見上注謝靈運詩丨丨尋遠山山遠行不近)
凉秋(李陵荅蘇武書丨丨九月塞外草衰)凛秋(阮瑀詩我行自丨丨季冬乃來歸)季秋
(禮記丨丨之月日在房)勁秋(陸機文賦悲落葉於丨丨)清秋(杜甫秋興詩丨丨燕子故飛飛)
窮秋(何遜詩凛凛丨丨暮初寒入洲渚)新秋(張正見詩高軒揚麗藻自是賦丨丨)經
秋(祖詠詩丨丨無客到)驚秋(孟浩然詩洞庭去遠近楓葉早丨丨)迎秋(謝靈運山居賦送夏)
(早秀丨丨晚成)宜秋(姚合詩雲水更丨丨)初秋(曹植詩丨丨凉氣發庭樹微銷落)望
秋(韓愈酬盧雲夫詩丨丨一章巳驚絶)涉秋(朱子詩中夏辭故里丨丨未停車)商秋(何晏)
(景福殿賦結實丨丨敷華青春)懷秋(任昉詩彼美洛陽子貽我丨丨作)蓮秋(隂鏗詩桂晚花)
(方白丨丨葉始輕)山秋(徐陵詩蟬咽覺丨丨)江秋(徐陵詩丨丨岸荻黃)花秋(張正)
(見詩丨丨菊岸明)逢秋(許渾詩孤棹更丨丨)含秋(李中詩蓼花蘋穗正丨丨)徂秋
(駱賓王冒雨尋菊序白帝丨丨黃金勝友)邊秋(駱賓王詩新月照丨丨)雲秋(宋之問詩泉晚)
(更幽咽丨丨尚嵯峨)海秋(項斯詩丨丨蠻樹黑)報秋(韓翃詩露濕荷裳巳丨丨)秋湥
(周朴詩風吹丨更丨)聽秋(李商隐詩西園碧樹今誰主與近高窗卧丨丨)烟秋(許渾詩丨丨雁)
(早鳴)感秋(曹鄴詩桐樹心孤易丨丨)度秋(蘇軾詩官舍丨丨驚歲晚)秋烟(司空曙詩)
(重城洞啓肅丨丨)秋原(武元衡丨丨寓目詩丨丨一望思悠哉)秋江(羊士諤詩城下丨丨)
(寒見底)秋燈(李昌符詩丨丨照雨寒)秋寒(湯惠休秋思引丨丨依依風過河)商
飈(袁朗秋日詩葉落丨丨觀鴻歸明月池)蓮寒(鮑泉秋日詩燕去櫩恒静丨丨池不香)秋
隂(范蔚宗詩修帳含丨丨)秋空(韓愈秋懷詩秋氣日惻惻丨丨日凌凌)迅商(謝瞻詩丨)
(丨薄清穹)秋晴(唐彦謙詩丨丨著物光)秋標(杜牧早秋詩疎雨洗空曠丨丨驚意新)
别秋(杜牧詩九月三十日雨聲如丨丨)棋燈(杜牧詩睡雨高梧密丨丨小閣虛)悲笳
(杜甫秋興詩山樓粉堞隠丨丨)秋香(李賀詩畫闌桂樹懸丨丨)秋池(李商隠詩巴山夜雨漲丨)
(丨)頽鮮(湛方生秋夜賦嶺丨丨而隕綠)白商(張協七命丨丨素節月旣授衣天凝地閉風厲)
(霜飛)宵長(盧諶秋詩凛凛素秋日促丨丨)風條(范雲詩丨丨振風響)西成(書平秩丨)
(丨孔傳秋丨方萬物丨)
(三字成對)清商至霆收曜(袁淑秋晴賦丨丨丨虹戢文)
溽暑闌(潘岳詩清商應秋至丨丨隨節丨)火傾輝(湛方生秋夜詩丨星丨其丨皓月流素光)
衣巾脆松鬛長
筆墨輕(姚合秋夕詩風勁衣巾脆窗虚丨丨)朮苗肥(陸游九月十八日至山園詩露濃松鬛長)
(丨)(土潤丨丨丨)
嘗生酒洞庭月(劉禹錫丨丨秋丨行丨丨秋丨生湖心層)
試熟衣(方干秋晚林中詩杯盂未稱嘗生酒)(波萬頃如鎔金)
(砧杵先催丨丨丨)浙江潮(宋之問靈隐寺詩樓觀滄海日門對丨丨)
山影峭(丨蘇軾詩八月十八潮壯觀天下無注堯)
漏聲長(姚合秋晚詩窮秋山影峭獨夜丨丨)(卿案政和中吕昌明所定丨丨丨候云春)
(丨)(秋同候初三日十八日未正潮)
鶴警露(風土記鶴性警八月白露降即高鳴)書紅葉
(相警)畫碧雲(司空圖秋景詩旋書紅葉落擬丨丨丨收)
雁懷陽(何瑾悲秋夜燕泝隂兮歸飛丨丨丨)菊承露
(兮寒鳴)蘭染烟(唐太宗山閣晚秋詩疎丨尚丨丨殘菊猶)
厭衫薄(承露)
知簟寒(李賀七月樂詞僅厭舞衫薄稍丨花)
(丨丨)
(三字備用)仄秋尚嫩(白居易詩殘暑晝猶長早凉丨丨丨)百泉響(韋應物詩天秋丨丨丨)築
場圃(詩九月丨丨丨)趣收斂(禮記仲秋之月丨民丨丨務畜菜多積聚)肅金氣(李白)
(秋詩蓐收丨丨丨西陸弦海月)秋瑟瑟(白居易琵琶行潯陽江頭夜送客楓葉荻花丨丨丨)河
宿爛(謝惠連秋懷詩皎皎天月明奕奕丨丨丨)夜蟲響(陽休之秋詩丨丨扶砌丨輕蛾繞燭飛)
桂酒熟(袁朗秋日應詔詩迎寒丨丨丨含露菊花垂)露枝響(上官儀奉和遼東山夜臨)
(秋詩滴瀝丨丨丨空濛烟壑深)屏輕箑(潘岳秋興賦於是乃丨丨丨釋纖絺)澤收潤(伏系)
(之秋懷詞丨丨丨而草枯葉驟墜而庭掩)催刀尺(杜甫秋興詩寒衣處處丨丨丨白帝城高急暮砧)
鷹祭鳥(禮記孟秋之月丨乃丨丨)上階日(白居易新秋詩秋多丨丨丨凉足入懷風)
寒潭潔(謝靈運詩凄凄陽卉藏皎皎丨丨丨)變金素(謝靈運詩理棹丨丨丨注金行西方其色)
(白故云金素)清西陸(郭璞遊仙詩蓐收丨丨丨)燕辭宇(謝混秋夜長丨翩翩以丨丨)
親燈火(張耒立秋日詩短檠莫倦丨丨丨又見槐花黃滿枝)紈月掩(宋祁立秋詩笥月兼)
(輪掩故紈)天氣醒(楊齊立秋後有感詩一雨助凉丨丨丨)朝睡重(元稹觧秋詩簟凉丨)
(丨丨夢覺茶香熟)戴楸葉(四民月令立秋滿街賣楸葉婦女兒童皆剪成花樣戴之形製不一)
煩心醒(皮日休新秋言懷詩丨丨入夜丨)清月社(皮日休新秋即事詩凉後每謀丨丨丨)
槐烟薄(雍陶秋懷詩古丨丨丨晚鴉愁)窗静展(喻鳬早秋寺居詩微風丨丨丨細雨閣吟)
(登)一葉下(許渾詩高梧丨丨丨秋初)松竹健(吳融秋事詩丨丨丨來惟欠語)松
子落(韋應物秋夜寄邱丹詩山空丨丨丨幽人應未眠)茶垂露(許渾詩秋丨丨丨細寒菊帶霜)
(甘)引閒步(白居易詩秋景丨丨丨山遊不知疲)雲初白(姚合秋日詩山静丨丨丨)
槿無色(盧綸立秋日即事詩籬丨花丨丨階桐葉有聲)燈曖幔(謝惠連秋懷詩寒商動清閨孤)
(丨丨幽丨)蕩暄濁(張協雜詩秋夜凉風起清氣丨丨丨)添新酎(宋祁立秋詩槽花併滴丨)
(丨丨)晴空碧(白居易秋思詩丨丨丨勝藍)
平爽且明(謝莊宋明堂樂歌百川如鏡天地丨丨丨)似春朝(許渾詩帝城秋日丨丨丨别起)
(高樓近碧霄烏鵲橋邊看駐輦桂花香裏學吹簫)秋有花(司馬札詩玉洞丨丨丨)獻良
裘(周禮司裘中秋丨丨丨王乃行羽物季秋獻功裘以待頒賜)獻功裘(見上注)霜凝
條(何瑾秋夜詞丨丨丨兮漼漼露霤葉兮泠泠)洞庭波(楚辭嫋嫋兮秋風丨丨丨兮木葉下)
思蓴鱸(世說張季鷹辟齊王東曹掾在洛見秋風起因丨吳中丨菜羹丨魚膾曰人生貴適志耳何能從宦)
(數千里以要名爵遂命駕便歸)摘黃瓜(陸游秋懷詩園丁傍架丨丨丨溪女沿溪采碧花)節
蟲吟(蘇彦秋夜長時禽鳴於庭柳丨丨丨於戸堂)菊吐翹(蘇彦秋夜長貞松隆冬以擢秀金丨)
(丨丨以凌霜)暖被籠(白居易秋雨夜眠詩灰宿温瓶火香添丨丨丨)鶴聲高(許渾詩丨)
(丨秋更丨)泬寥秋(薛能詩人浮津濟晚棹倚丨丨丨)蘆荻秋(劉禹錫詩故壘蕭蕭丨丨)
(丨)畫角哀(杜甫詩城闕秋生丨丨丨)竹意深(白居易詩窗秋丨丨丨)秋雪
詩(白居易和劉郎中望終南山丨丨丨徧覽古今集都無丨丨丨陽春先唱後隂嶺未消時)絡緯鳴
(鮑照秋詩已聞丨丨丨)御祫衣(潘岳秋興賦藉莞蒻丨丨丨)遡鳴飈(張協七命丨九)
(秋之丨丨)勝春遊(白居易秋遊詩凉風清景丨丨丨)萬木秋(羅隠詩野寺疎鐘丨丨丨)
候蟲秋(柳宗元詩壁空殘月曙門掩丨丨丨)雁戴來(白居易詩殘暑蟬催盡新秋丨丨丨)
夾纈林(白居易詩黃丨丨丨寒有色)秋士悲(詩女心傷悲毛傳春女悲丨丨丨感其物)
(化也)蟲緝絲(李賀八月樂詞傍簷丨丨丨)别齊紈(張耒立秋日詩暑丨丨丨知有日)
脫生衣(張籍秋居詩風前卷筒簟雨裏丨丨丨)作松漿(張籍秋居詩秋茶莫夜飲新自)
(丨丨丨)天地澄(元稹秋堂夕詩草木凡氣盡始見丨丨丨)□香秔(陸龜蒙江南秋懷詩)
(水喧揌紫芡村響丨丨丨)礧磊橙(陸龜蒙江南秋懷詩枝壓離披瓠簷垂丨丨丨)九秋螢
(陸龜蒙詩一囊空負丨丨丨)伴月行(雍陶新秋月夜詩身閒丨丨夜深丨風觸衣裳四體輕)
刈胡麻(皮日休題魯望屋壁詩知君秋晚事白幘丨丨丨)露積苔(許渾秋夕詩空庭丨丨丨)
秋點長(李郢宿杭州虚白堂詩江風徹曉不成睡二十五聲丨丨丨)百種風(羅隠秋居)
(詩寒時丨丨丨)火西頹(張協七命龍丨丨丨暄氣初收)蛟可罾(韓愈秋懷詩其下澄湫水)
(有丨寒丨丨)柳呈疎(司空曙立秋日詩花酣蓮報謝葉在丨丨丨)蟋蟀催(陸游詩莎)
(根丨丨丨秋早)雨聲來(劉滄詩半夜秋風江色動滿山黃葉丨丨丨)蟻上茄(王禹偁秋)
(居幽興詩籬暗螿啼菊園荒丨丨丨)豆莢肥(陸游詩橘包霜後美丨丨雨中丨)菊花秋
(羅願詩纔度丨丨丨)
(四字成對)小池暑退氣澄蘭沼
高樹凉歸(沈佺期詩小池殘暑退丨丨早)風動桂林(唐太宗秋日詩爽氣澄蘭沼秋丨丨)
(丨丨)(丨丨)
潦收水潔菊芳蘭秀(漢武帝秋風辭蘭有秀兮菊有芳懷)
雲净天高(虞世南秋賦丨旣丨而丨丨潦)(佳人兮不能忘)
(將收而水潔)雁叫蛩鳴(劉禹錫秋聲賦夜蛩鳴兮機杼促朔)
柳飄乾翠(雁叫兮音書絶)
楓撼碎紅(李咸用秋晚詩柳葉飄乾翠丨)鱸肥膾玉
(枝丨丨丨)柑熟分金(蘇舜欽詩笠澤鱸肥人膾玉洞庭丨)
蝶懸蛛網(丨客丨丨)
螢入燕巢(雍陶秋居詩荒簷數蝶懸蛛網)日明丹棗
(空屋孤丨丨丨丨)霜潤紫梨(雍陶秋園寓興詩晚日明丹棗朝丨)
馬思邊草(丨丨丨)
鵰眄青雲(劉禹錫始聞秋風詩馬思邊草)
(拳毛動丨丨丨丨倦眼開)
(四字備用)仄乘兌執矩(漢書魏相傳西方之神少昊丨丨丨丨司秋)露滋園菊(謝惠連詩白丨)
(丨丨丨秋風落庭槐)西瓜北棗(林景熙秋日通州道中詩丨丨黃處藤如織丨丨紅時樹若屠)
雁别海裔(李白江上秋懷詩朔丨丨丨丨越燕辭江樓)秋光潑眼(陸游詩小圃丨丨丨)
(丨來)蟲絲罥葉(范成大秋日田園雜興詩丨丨丨盡黃葵丨寂歴高花側晚風)殘螢委
露(許渾早秋詩丨丨丨玉丨早雁拂金河)浮隂染浪(梁簡文帝秋詩丨丨即丨丨清氣始乘衣)
水天一色(王勃滕王閣詩序秋丨共長丨丨丨)清商激牖(孫綽詩丨丨丨西丨澄景)
(自南櫺)葦風荷露(湯惠休秋詩丨丨丨丨逼人寒)零雨被草(孫楚詩晨風飄岐路)
(丨丨丨秋丨)林收陽彩(謝瞻詩繁丨丨丨丨密苑解華叢)風篁成韻(謝莊月賦)
(凉夜自凄丨丨丨丨)朱羲由白(郭璞遊仙詩丨丨將丨丨注立秋從白道行由從也)素猋
諧律(宋史樂志丨丨丨丨西顥隳靈)揫斂萬彙(宋史樂志昊天之氣丨丨丨丨)西風
振曉(梅堯臣詩丨丨丨秋丨萬境一凄清)喜過炎燠(梅堯臣詩那能惜搖落苦丨丨丨丨)
鷰已如客(杜甫立秋後題秋丨丨丨丨)雲冲氣舉(謝莊宋明堂樂歌丨丨丨丨德盛在)
(素精)鴻來雀化(沈約梁明堂歌丨丨丨丨參見火邪)風凉露降(隋書樂志丨丨丨丨)
(馳景颺寒精)林凋草勁(魏徵唐五郊樂章氣肅霜嚴丨丨丨丨)豺祭隼擊(魏徵)
(唐五郊樂章丨丨丨丨潦收川鏡)潦收川鏡(見上注)千峰爽氣(司空曙立秋日)
(即事詩丨丨丨丨攢)鷰辭惜别(令狐楚立秋日詩丨丨如丨丨柳意已呈衰)蟬迎節
換(白居易立秋夕詩丨丨丨又丨)秋生蘄竹(張耒立秋日詩丨丨丨丨果如期)風催
節變(江逌詩高丨丨丨丨凝露督物化)螢綴深壁(元稹含風夕詩丨光丨丨丨)少
昊負扆(禮記孟秋之月其帝少皥陸龜蒙戰秋辭丨丨丨丨親朝百靈)菌盈枯枿(陸龜蒙新)
(秋詩白丨丨丨丨)舟衝蓼穗(陸龜蒙秋懷詩硯撥萍根洗丨丨丨丨撐)霜信催柳
(陸龜蒙秋懷詩丨丨丨楊丨烟容褭杜蘅)野猿偷栗(皮日休秋晚洞庭湖别業詩丨丨丨丨重窺戸)
金虀玉鱠(皮日休新秋即事詩又到丨丨丨丨時)度鴻驚睡(方干秋夜詩丨丨丨)
(丨醒)橘垂朱實(方干秋晚林中詩丨丨丨丨壓荆扉)壁蛩窗月(李中秋夕詩丨丨丨)
(丨夜悠悠)行衝落葉(李中安福縣秋詩丨丨丨丨水村風)暮鴉凌亂(唐彦謙詩丨丨)
(丨丨報秋寒)禽棲不定(崔塗秋夕詩冷丨丨丨丨)露光明滑(薛能秋夕詩丨丨丨)
(丨竹蒼然)馬磨霜樹(薛能詩丨丨丨丨作秋聲)風竹相戛(白居易秋池詩露荷珠自)
(傾丨丨玉丨丨)雨餘蟬歇(白居易詩社近燕影稀丨丨丨聲丨)展張屏障(白居易新)
(秋詩丨丨小丨丨收拾生衣裳)清脆絲管(白居易詩丨丨秋丨丨)景氣明遠(殷仲)
(文詩丨丨多丨丨風物自凄緊)斗柄西指(鶡冠子丨丨丨丨而天下皆秋)簾窗幕戶
(王安石秋熱詩丨丨丨丨便防冷)
平蟋蟀宵征(楚辭哀丨丨之丨丨)秋蘭青青(楚辭丨丨兮丨丨綠葉兮紫莖)密
葉辭條(孫綽秋日詩湛露灑庭林丨丨丨榮丨)白帝霜輿(陸龜蒙詩丨丨丨丨欲御秋)
天高氣清(楚辭泬寥兮丨丨而丨丨杜甫詩露下丨丨秋丨丨)離披梧楸(楚辭白露)
(旣下降百草兮奄丨丨此丨丨)寒蟬夕號(江逌詩丨丨向丨丨驚飈激中夜)秋穟黃
雲(蘇舜欽詩滿野丨丨丨丨高)藉藻鱸新(陸游初秋詩堆柈菱熟臙脂角丨丨丨丨淡墨鱗)
天地肅清(劉禹錫詩丨丨丨丨堪四望)月映蘆花(杜甫秋興詩請看石上藤蘿丨)
(巳丨洲前丨荻丨)水落漲痕(蘇軾書李世南所畫秋景詩野丨參差丨丨丨疎林欹倒出霜根)
一雨生凉(朱子秋日詩丨丨丨丨杜若洲月波微漾綠溪流)仙掌露團(楊師道初)
(秋應詔詩滄池流稍潔丨丨丨方丨)熠燿宵流(張華詩商飈振落丨丨丨丨)蒲柳先
零(世說注顧愷之為父傳曰君以直道陵遅於世入見王王髮無二毛而君已斑白問君年乃曰卿何偏蚤白君)
(曰松柏之姿經霜猶茂臣丨丨之質望秋丨丨受命之異也王稱善久之)落實取材(左傳歲云秋矣)
(我丨其丨而丨其丨)野色呈秋(宋之問詩山形無隠霽丨丨徧丨丨)撫菌攀松(孫綽)
(秋日詩丨丨悲先落丨丨羨後凋)夜鵲繞枝(虞世南秋賦看丨丨之丨丨)景宇肅
澄(伏系之秋懷辭丨丨丨丨風高木斂)西顥騰晶(宋史樂志丨丨丨丨天地始肅)金行
固藏(宋史樂志素精肇節丨丨丨丨)明河翻霜(宋史樂志氣冲炎伏丨丨丨丨)金商
令時(宋史樂志丨丨丨丨)桐風驚心(李賀秋來詩丨丨丨丨志士苦)波澄露魚
(司空曙立秋日詩草静多翻燕丨丨乍丨丨)雲破孱顔(宋祁立秋詩峰丨曉影丨丨丨)河
色月暉(梁簡文帝詩卷幌通丨丨開窗引丨丨)風引凉歸(梁簡文帝詩秋丨忽嫋嫋向夕)
(丨丨丨)釀酒毓蔬(元稹解秋詩丨丨并丨丨人來有碁局)蓐收相臣(禮記孟秋)
(之月其神蓐收注蓐收少皥氏之子曰該為金官陸龜蒙戰秋辭丨丨丨丨太白將星)梧脫窗明
(陸龜蒙秋懷詩窗對脫梧明)唧嘖蟲吟(陸龜蒙秋懷詩丨丨丨丨壁)聲入井桐
(陸龜蒙詩一夜秋丨丨丨丨)低蔓隐匏(皮日休新秋詩僨田含紫芋丨丨丨青丨)露槿
風杉(皮日休新秋即事詩丨丨丨丨滿曲除)果落因風(雍陶秋園寓興詩晚花開為雨殘丨)
(丨丨丨)皓月牽吟(李中詩丨丨丨丨又入秋)稻發秋香(李中秋日登潤州城樓詩)
(丨連京口丨丨丨)蟬送秋來(李中詩一聲丨丨早丨丨)詩魔愛秋(李中江館秋思)
(詩客思雖悲月丨丨又丨丨)槿墜蓮疎(鄭谷詩丨丨丨丨池舘清)燕辭主人(羅隠)
(秋霽後詩蟬已送行客丨應丨丨丨)籬落豆花(李郢詩秋館池亭荷葉歇野人丨丨丨丨初)
風緊雲輕(杜牧詩丨丨丨丨欲變秋)霜氣横秋(孔稚圭北山移文風情張日丨丨丨丨)
山色矜秋(杜牧詩川光初媚日丨丨正丨丨)摶風卷槐(庾信晚秋詩濕庭凝墜露)
(丨丨丨落丨)菰米沉雲(杜甫秋興詩波漂丨丨丨丨黑露冷蓮房墜粉紅)疎菊卧
烟(陸龜蒙江南秋懷詩冷荷承露菂丨丨丨丨莖)蟲吐秋絲(秦觀詩風定小軒無落葉青丨相對)
(丨丨丨)露竹風蟬(薛逢驚秋詩丨丨丨丨昨夜秋)兒索草蟲(王禹偁秋居幽興詩)
(僧到烹秋菌丨啼丨丨丨)霜醉曉楓(真桂芳詩淡月明寒葦新丨丨丨丨)野色青黃
(魏野秋霽閒望詩丨丨丨丨禾半熟雲容黑白雨初收)蟲聲替蟬(姚合秋日詩丨丨漸丨丨)
風敗叢蘭(文子日月欲明浮雲盖之叢蘭欲脩秋風敗之)
七夕第十五
(二字成對)靈匹雲閣(趙彥昭七夕應制詩星橋度玉珮丨丨掩羅幃)
仙期(李嶠奉和七夕宴兩儀殿應制詩靈匹三)星筵(李乂七夕應制詩雲漢彌年阻丨丨此夕同)
(秋會丨丨七夕過)鳳駕(唐高宗七夕宴元圃詩羽蓋飛天漢丨丨越層)
插竹(巒)
剖瓜(柳宗元乞巧文柳子夜自外歸有設祠者)龍梭(張文恭七夕詩鳳律驚秋氣丨丨静夜機)
(插竹垂綏丨丨犬牙且拜且祈注綏與緌)寳駕
(同)飈輪(晏殊七夕詩天孫寳駕何年駐阿母丨丨此夜)
粉席(來)
鍼樓(宋之問牛女詩粉席秋期緩丨丨别怨多)
(二字備用)仄二七(劉楨魯都賦素秋丨丨天漢指隅)秋諾(王勃七夕賦鄙塵情於春念擬仙契於丨丨)
組幕(劉鑠七夕詠牛女詩丨丨縈漢陳龍駕凌霄發)靈駕(謝惠連七夕咏牛女詩沃若丨丨旋)
(寂寥雲幄空)雲幄(見上注)鳳軫(王筠代牽牛荅織女詩奔情翊丨丨纖阿警龍轡)
龍轡(見上注)專巧(柳宗元乞巧文竊聞天孫丨丨於天)巧果(北京歲華記七夕市上賣)
(丨丨)雙夕(鮑照七夕詩匹命無單年偶影有丨丨)倦鵲(楊億七夕詩丨丨波横一夕橋)
祭杼(唐書百官志織染署七月七日丨丨)
平雙星(焦林大斗記天河之西有星煌煌與參俱出謂之牽牛天河之東有星微微在氐之下謂之織女謂)
(之丨丨)星&KR0726;(劉憲七夕應制詩秋吹過雙闕丨丨動二靈)連鍼(劉令嫻荅唐娘七夕寄鍼)
(詩丨丨學竝蒂縈縷作開花)珍糜(風土記或問董勛七月七日為良日飲食不同於古何也勛曰七月)
(黍熟七日陽數故以糜為珍今惟設湯餅不復有糜矣)玉軿(梁簡文帝七夕詩紅光隨丨丨)天
梭(梁簡文帝七夕詩丨丨織來久方逢今夜停)香筵(杜審言七夕詩祇服鏘環珮丨丨拂綺羅)
停梭(邢邵七夕詩秋期忽云至丨丨理容色)種生(東京夢華錄七夕以菉豆小豆小麥貯磁器内)
(以水浸之生芽數寸以紅藍綵縷束之謂之丨丨)花瓜(東京夢華錄七夕以瓜雕刻成花樣謂之丨丨)
靈儔(宋白七夕詩丨丨不可覿)瓜盤(孫樵乞巧對孟秋暮天當庭布筵有丨於丨有果於盆)
果盆(見上注)曬書(世說郝隆七月七日出日中仰臥人問其故荅曰我丨丨)
(三字成對)息龍杼查泛海
駕羽橋(唐無名氏七夕賦息龍杼於仙機丨)鵲填河(李嶠奉和七夕宴兩儀殿應制詩查來人)
(丨丨於淺瀨)(泛海橋渡丨丨丨)
徵方朔(博物志漢武帝好仙道西王母遣使)麻姑至(神仙傳王方平過吳蔡經家教其尸解經)
(告帝當來乃供帳九華殿以待七月)(去十餘年忽還語家言七月七日王君當)
(七日夜漏七刻王母乘紫雲車而至)(來過到期日方平至坐須臾因遣人與麻)
(王母索七桃以五枚與帝母食二枚)(姑相聞有頃信還曰麻姑再拜不見忽巳)
(曰此桃三千年一生實時東方朔竊)(五百餘年思念久而先被記當案行蓬萊)
(從殿南廂朱鳥牖中窺母母顧之謂)(暫往便還還即親觀願不即去如此兩時)
(帝曰此窺牖小兒嘗三來盜我此桃)(間丨丨丨蔡經亦舉家見之是好女子年)
(帝乃大怪之由此世人謂方朔神仙)(十八九許頂中作髻餘髮垂之至要其衣)
(也)(有文章而非錦綺光彩耀目不可名字皆)
失武丁(齊諧記桂陽成武丁有仙道常在人)(世所無有也)
(間忽謂其弟曰七月七日織女渡河)阿母來(楊億七夕詩天孫已渡黃姑渚丨丨還丨)
(諸仙悉還宫吾向巳被召不得停與)(漢帝家)
(爾别矣弟問織女何事渡河兄何當)乘白鶴(列仙傳王子喬見桓良曰告我家七月七)
(還荅曰織女暫詣牽牛吾去後三千)(日待我於緱氏山頭至時果丨丨丨駐山)
(年當還耳明旦丨丨丨所在劉憲七)(巔望之不得到舉手謝時人數日而去)
(夕詩殿上徵方朔人間丨丨丨)騎赤龍(列仙傳陶安公者六安鑄冶師也一朝火)
九微火(散上紫色衝天安公伏冶下求哀須臾朱)
百和香(何遜七夕詩月映九微火風吹丨丨)(雀止冶上曰安公安公冶與天通七月七)
(丨)(日迎汝以赤龍至時安公騎之東南上)
當月拜陳書籍(四民月令七月七日曝經書及衣裳不蠧)
向雲迎(楊衡七夕詩丨丨丨翠輦當月拜珠)曝綺羅(崔國輔七夕詩閣下陳書籍閨中丨丨丨)
(旒)
(三字備用)仄雙蓮節(女紅餘志丨丨丨即雙星節七夕也)弦月夕(謝靈運七夕詩火逝首秋節新明丨)
(丨丨)明星酒(金門歲節記洛陽人家七夕造丨丨丨)持鍼線(崔顥七夕詩長安城中月)
(如練家家此夜丨丨丨)結卍字(金門歲節記洛陽人家七夕乞巧使蛛絲丨丨丨)持絳
節(柳宗元乞巧文至夜半不得命疲極而睡見有青褏朱裳手丨丨丨而來告曰天孫告汝)雙情欵
(宋孝武帝七夕詩愛叙丨丨丨念離兩心傷)羞指見(劉孝威七夕穿鍼詩縷亂恐風來衫輕丨丨丨)
祈巧祀(孫樵乞巧對七夕丨丨丨也)求天女(祖詠七夕詩闔女丨丨丨更闌意未闌)
雕陵鵲(庾肩吾七夕詩倩語丨丨丨填河未可飛)持鄭醖(梅堯臣七夕永叔内翰遺鄭州)
(新酒詩詰朝丨丨丨向夕望星津)龍鑣蹀(謝朓七夕賦丨丨丨兮玉轡整睠星河兮不可留)
記花朵(李郢七夕寄張氏兄弟詩好與檀郎丨丨丨莫教清曉羨蛛絲)散香粉(風土記七月七)
(日其夜灑掃於庭露施几筵設酒脯時果丨丨丨於河鼓織女)摩喝樂(東京夢華錄七夕賣丨丨丨乃)
(小塑土偶耳悉以雕木彩装欄座或用紅紗碧籠或飾以金珠牙翠有一對直數千者丨丨丨本佛經摩㬋羅今通)
(俗而書之)泛星道(謝莊七夕咏牛女應制詩容裔丨丨丨逶迤濟烟潯)杖畫壁(酉陽雜俎)
(魏僕射收臨代以七月七日登舜山徘徊顧眺於時新故之際司存缺然求筆不得乃以伍伯丨丨堂北丨為詩)
曬犢鼻(世說阮仲容步兵居道南諸阮居道北北阮皆富南阮貧七月七日北阮盛曬衣皆紗羅錦綺)
(仲容以竿挂大布犢鼻㡓於中庭人或怪之荅曰未能免俗聊復爾耳李商隠詩明朝丨丨丨方信阮家貧)
用六日(容齋隨筆太平興國三年七月詔七夕嘉辰著於甲令今之隨俗多丨丨丨非舊制也宜復用七日)
(且名為七夕而用六不知自何時以然唐世無此說必出於五代耳)
平曝衣樓(園苑疏太液池邊有漢武帝披香閣七月七日夜宫女出后衣曝之李賀七夕詩花入丨丨丨)
穿鍼樓(輿地記齊武帝起層城觀七月七日宫人多登之穿鍼世謂之丨丨丨庾肩吾奉使江州船中)
(七夕詩誰言相送浦不及丨丨丨)金鈿鍼(唐六典中尚署七月七日進七孔丨丨丨)戲化
生(歲時記七夕俗以蠟作嬰兒形浮水中以為丨為婦人宜子之祥謂之丨丨)開襟樓(西京雜記)
(漢綵女嘗以七月七日穿七孔鍼於丨丨丨俱以習之)拜嬋娟(羅隠七夕詩香帳簇成排窈窕金鍼)
(穿罷丨丨丨)浮巧鍼(宛署雜記燕都女子七月七日以椀水曝日下各自投小鍼浮之於水面徐視)
(水底日影或散如花動如雲細如綫觕如椎以卜女之巧拙)翠帟張(司馬光過潘樓七夕市詩帝城)
(秋色新滿市丨丨丨)百子池(詳見後縷羇五色注晏殊七夕詩丨丨丨深漲綠苔九光燈迥緣浮埃)
兩回歸(王灣閏七夕織女詩今年七月閏應得丨丨丨)畫衣裁(柳應芳七夕咏王美人畫)
(衣詩七夕丨丨丨一花一色開)起遙光(顔測七夕詩漢渚丨丨丨)河易旋(梁武帝七夕詩)
(昔悲漢難越今傷丨丨丨)得金梭(秘閣閒話蔡州蔡氏女子七夕乞巧忽流星墜筵中明日瓜上丨丨)
(丨由是巧思益進)乞巧樓(錢維演七夕詩欲聞天語猶嫌遠更結三層丨丨丨)朱雀窗
(錢維演七夕詩丨丨丨中别有人案朱雀窗即朱鳥牖詳徵方朔注中)五生盆(宋褧七夕詩巧棚人)
(静五生蔫自注七夕前數日種麥於小瓦器為牽牛星之神謂之丨丨丨)九引臺(元氏掖庭記丨丨丨)
(七夕乞巧之所至夕宫女登臺以五綵絲穿九孔鍼先完者為得巧遲完者謂之輸巧各出資以贈得巧者)
七孔鍼(荆楚歲時記七夕人家婦女結綵樓穿丨丨丨或以金銀鍮石為鍼)笑靨兒(東京夢華)
(錄七夕以油麪糖蜜造為丨丨丨謂之果食花樣竒巧百端如捺香方勝之類)渡淺河(劉孝威咏織女)
(詩欲待黃昏至含嬌丨丨丨)七香飛(張文恭七夕詩星橋百枝動雲路丨丨丨)鵲首髡
(爾雅翼涉秋七日丨丨無故皆丨相傳以為是日河鼔與織女會於漢東役烏鵲為梁以渡故毛皆脱去案秋鳥獸)
(毛毨之時又山海經羣鳥有解羽之所此豈解羽類耶)洗香車(歲時雜記七月六日有雨謂之洗車)
(雨七日雨曰灑淚雨陳師道七夕詩徑須飛雨丨丨丨)提玉箱(沈佺期七夕曝衣詩曝衣何許曛半)
(黃宫中綵女丨丨丨)
(四字成對)緒風減熱西壖東堮(王勃七夕賦辨河鼔於丨丨降天孫)
新月澄秋(孟浩然他鄉七夕詩緒風初減)(於丨丨)
(熱丨丨始丨丨)北沚南陽(蘇彦七夕詠織女詩織女思丨丨牽)
琥車芝駕(劉筠七夕詩丨丨丨丨儼清秋)(牛歎丨丨時來嘉慶集整駕巾玉箱)
雲蓋羽旗(錢維演七夕詩羽旗雲盖涉微)金風玉露
(波)碧落銀河(李商隠七夕詩由來丨丨丨丨畔可)
女郎呈巧(要金風玉露時)
兒童裁詩(東京夢華錄七夕貴家多結綵)縷羈五色(西京雜記戚夫人侍兒賈佩蘭云在)
(樓於庭謂之乞巧樓鋪陳筆硯)(宫時見夫人侍高祖七日臨百子池)
(鍼線或丨丨丨丨女郎呈巧焚)(作于□樂樂畢以五色縷相羈謂為)
(香列拜謂之乞巧)(相連愛)
月皎穿線車駐七襄(何遜七夕詩仙丨丨丨丨鳳駕出天)
風輕曝衣(沈佺期詩月皎宜穿線丨丨得)(潢)
(丨丨)
(四字備用)仄千秋靈會(劉威七夕詩烏鵲橋成上界通丨丨丨丨此宵同)雲階月地(杜牧七夕)
(詩丨丨丨丨一相過未抵經年别恨多)青鳥來集(漢武故事七月七日帝于承華殿齋正中有一)
(丨丨從西方丨丨殿前上問東方朔朔曰此西王母欲來也有頃王母至有二青鳥夾侍王母傍崔國輔七夕詩遥)
(思漢武帝青鳥幾時過)臨風整線(祖詠七夕詩向月穿鍼易丨丨丨丨難)糚成懶
織(沈佺期七夕詩丨丨應丨丨今夕渡河歸)鸞咽鶴唳(温庭筠七夕歌微光奕奕凌天河丨丨丨)
(丨飄颻歌)縷條鍼鼻(庾信七夕賦丨丨緊而貫矩丨丨細而穿空)房移斗轉(陳後)
(主七夕宴重詠牛女詩丨丨看動鳥丨丨望斟杯)抛梭振鑷(王建七夕曲丨丨丨丨動明璫為有)
(秋期眠不足)舒羅散縠(沈佺期七夕曝衣篇丨丨丨丨雲霧開綴玉垂珠星漢廻)仙裙
玉佩(崔顥七夕詩丨丨丨丨空自知天上人間不相見)一家歡笑(羅隠七夕詩丨丨丨丨設)
(紅筵)天巧人巧(梅堯臣乞巧賦丨丨與丨丨將不同也天孫又安得此而輒私)鍼欹縷
散(梁簡文帝七夕穿鍼詩丨丨疑月暗丨丨恨風來)縫合歡扇(劉孝威七夕穿鍼詩故穿雙眼)
(鍼持丨丨丨丨)寸情百結(范雲望織女詩丨丨丨重丨一心萬處懸)映月抽縷(柳惲)
(七夕穿鍼詩迎寒理夜縫丨丨丨纖丨)綵盤蛛網(荆楚歲時記七夕陳瓜果於庭中以乞巧有喜)
(子網於瓜上則以為得巧温庭筠七夕歌露濕丨丨丨丨多)荷葉半臂(乾淳歲時記七夕小兒女)
(多衣丨丨丨丨手持荷葉效顰摩㬋羅)驪山私語(陳鴻長恨歌傳玉妃茫然若有所思徐而言曰)
(昔天寳十載侍輦避署驪山宫秋七月牛女相見之夕秦人風俗是夜乞巧宫掖間尤尚之夜殆半休侍衛於東西)
(廂獨侍上上凭肩而立因仰天感牛女事密相誓心願世世為夫婦言畢執手各嗚咽此獨君王知之耳白居易長)
(恨歌七月七日長生殿夜半無人私語時王渙惆悵詩蜀王殿裏三更月不見丨丨丨丨人)露盤花
水(竇常七夕詩丨丨丨丨望三星髣髴虛無為降靈斜漢没時人不寐幾條蛛網下風庭)辛夷車
轉(錢維演七夕詩丨丨丨丨桂旗香)
平兔月羊燈(庾信七夕賦丨丨先上丨丨次安)晚飾全新(庾信七夕賦嫌朝粧之半)
(故憐丨丨之丨丨)匣卷懸衣(庾肩吾七夕詩玉丨丨丨丨鍼樓開夜扉)夜織天絲
(王建七夕曲河邊獨自看星宿丨丨丨丨難接續)迢遞佳期(李商隠七夕詩恐是仙家好别離故)
(教丨丨作丨丨)紅粉筵開(李郢七夕寄張氏兄弟詩新秋牛女會佳期丨丨丨丨玉饌時)月
寫黛蛾(許敬宗七夕應制詩星模鉛裏靨丨丨丨中丨)萬劫歡緣(元德明七夕詩天河惟有)
(鵲橋通丨丨丨丨一瞬中)銀甲掐雲(郭武乞巧詩新月掐雲銀甲淺)月出西南(温庭)
(筠七夕詩丨丨丨丨露氣秋)槎客河低(唐無名氏七夕賦丨丨丨丨鍼樓月落)月挂
玉鉤(曹松七夕詩彤雲縹緲逥金輅眀丨嬋娟丨丨丨)月帳星房(羅隠七夕詩丨丨丨丨次)
(第開)輟機停箱(謝莊七夕咏牛女詩丨丨起春暮丨丨動秋衿)星連作橋(陳後主七)
(夕詩月上仍為鏡丨丨可丨丨)絡角星河(羅隠七夕詩丨丨丨丨菡萏天)
中元第十六
(二字成對)燈宴(宋史禮志太平興國二年七月中元節御)開講(王禹偁中元夜宿餘杭仙泉寺留題詩風疎遠)
(東角樓觀丨賜從官丨飲)(磬秋丨丨)
水嬉(帝京景物略中元夜都人丨丨縛烟火作)敷筵(宋祁福寧殿啓建中元祈福道場青詞候元都)
(鳬雁龜魚水火激射至萎花焦葉)(之教籍即秘館以丨丨)
瑤轂
羽衣(盧拱中元日觀法事詩丨丨凌縹緲瑤轂)
(碾虛空)
(二字備用)仄獻賦(舊唐書楊炯傳如意元年七月望日宫中出盂蘭盆分送佛寺炯丨盂蘭盆丨詞甚雅麗)上
塚(北京歲華記中元節前丨丨如清明)解夏(歲華紀麗注衆僧四月八日結夏至七月十五日解長養)
(之節在外恐傷草木蟲類故九十日安居又經云四月八日坐樹下至七月十五日為一歲故曰衆僧丨丨)
笑節(燕北雜記七月十三日至十六日謂之迎節送節丨丨)校籙(宋祁中元祈福道場青詞仙真)
(普會丨丨素嚴)香供(陳元初憶長安詩中元丨丨初移)
平法筵(唐德宗七月十五日題章敬寺詩丨丨會早秋駕言訪禪扃)河燈(帝京景物略十五日)
(諸寺建盂蘭盆會夜於水次放燈曰放丨丨水關最勝其次泡子河)
(三字成對)逢秋孟
得氣中(盧拱中元日詩四孟逢秋序三元丨丨丨)
遊赤壁(蘇軾赤壁賦壬戌之秋七月旣望蘇子與客泛舟丨於丨丨之下)
登黃山(陸游入蜀記七月十五日遊黃山東嶽廟廣福寺遂登凌歊臺凌歊臺正如鳳皇雨花之類特因山)
(巔名之宋高祖所營面勢虚曠高出氛埃之表李太白有黃山凌歊臺送族弟汎舟赴華隂詩即此)
(地也)
(三字備用)仄先賞月(范仲淹中元夜百花洲作南陽太守清狂發未到中秋丨丨丨)齋日到(王建宫詞)
(看即中元丨丨丨自盤金線繡真容)集百戲(太平廣記中元日番禺人多陳設珍異丨丨丨於開元寺)
喜佳節(朱子中元雨中呈子晉詩兹辰丨丨丨凉風忽驚秋)大慶月(脩行記七月中元乃)
(丨丨之丨)槐花露(盧拱中元日觀法事詩壇滴丨丨丨香飄柏子風)
平占寒溫(老學庵筆記故都殘暑不過七月中旬俗以望日具素饌享先織竹作盆盎狀貯紙錢承以一)
(竹焚之視盆倒所向以丨氣候謂向北則冬丨向南則冬丨向東西則寒溫得中謂之盂蘭盆盖俚俗老媼輩之言)
(也又每云盂蘭盆倒則寒來矣晏元獻詩云家人愁溽暑計日望盂蘭盖亦戲述俗語耳)告秋成(東京)
(夢華錄中元前一日即賣練葉享祀時鋪襯桌面又賣麻縠窠鬼亦是繫在桌子脚上乃丨祖先丨丨之意十五日)
(供養祖先素食纔明即賣□米飯廵門叫賣亦告成意也)弄化生(薛能吳姬詩芙蓉殿上中元日水拍)
(銀盤丨丨丨案此與七夕事同)玉篆名(金華山志山有仙洞俗呼為劉仲卿先生隠身處内有三十六)
(室廣三十六里山口人時時拾玉篆牌相傳仲卿每至中元日來降洞中陸龜蒙中元夜寄道侣詩丁寧獨受金妃)
(約許與親題丨丨丨)玉京山(道經七月十五中元日地官校勾搜選人間分别善惡以其日作元都大)
(獻于丨丨丨採諸花果珍竒異物幡幢寳盖清膳飲食獻諸聖衆道士於其日講誦是經十方大聖齊咏靈篇令狐)
(楚中元日贈張尊師詩寂寂焚香在仙觀知師遙禮丨丨丨又戎昱中元日詩今朝懽稱玉京天)盂蘭
盆(舊唐書王縉傳代宗七月望日於内道場造丨丨丨飾以金翠唐六典中尚署七月十五日進丨丨丨釋氏要)
(覽梵語丨丨猶言解倒懸也丨則中華器也)
(四字成對)鶴驚丸劍
花度管絃(戎昱開元觀中元日觀樂詩盤空雙鶴驚丸劍灑砌三丨丨丨丨)
(四字備用)仄江南水寺(李郢中元日詩丨丨丨丨中元夜金粟闌邊見月娥)屠門罷市(乾淳歲時)
(記七月十五日謂之中元節各有齋醮等會僧寺則於此日作盂蘭盆齋而人家亦以此日祀先例用新米新醬時)
(果麪棋茹素者幾十八九丨丨為之丨丨焉)盂蘭餅餡(食譜張手美家中元丨丨丨丨)地
官校籍(類要當丨丨丨丨之辰是白帝乘時之運)般目連劇(東京夢華錄中元節印賣尊勝)
(目連經构肆樂人自過七夕便丨丨丨經救母雜丨直至十五日止觀者增倍)
平朝拜上清(李商隠詩綘節飄颻空國來中元丨丨丨丨廻)三十六燈(月令廣義南國)
(風俗中元夜家戶具齋供羅于門外或坰衢之處祝祀野鬼畢隨捧水燈三十六向流水泛去名曰度孤謂無祀亡)
(䰟三十六類也)蓮吐果搖(楊炯盂蘭盆賦青丨丨而非夏赬丨丨而不寒)
中秋第十七
(二字成對)撤燭(開元遺事蘇頲與李乂對掌綸誥八月十五夜於禁中直宿諸學士翫月備卮酒之宴時長天無雲月色)
(如畫蘇曰清光可愛何用燈燭遂命撤去)
吹雲(石林詩話晏元獻公留守南都王君玉時已為館閣校勘公特請於朝以為府僉判賓主相得日以賦詩)
(飲酒為樂佳時勝日未嘗輒廢嘗值中秋隂晦齋廚夙為備公適無命旣至夜君玉密使人伺公曰已寢)
(矣君玉亟為詩以入曰只在浮雲最深處試憑絃管一吹開公枕上得詩大喜即索衣起徑召客治具大)
(合樂至夜分果月出遂樂飲逹旦前輩風流固不凡然幕府有佳客風月亦自如人意也)
圓極(孫復中秋月詩十二度圓皆好看就中丨丨在中秋)
朗偏(許棠中秋月詩月月勢皆圓中秋丨最丨)
雙璧(蘇舜欽中秋夜吳江亭上對月詩江平萬頃正碧色上下清澈丨丨浮)
兩珠(白居易八月十五夜同諸客翫月詩嵩山表裏千重雪洛水高低丨顆丨)
(二字備用)仄月夕(提要錄八月望為丨丨)練彩(姚合中秋夜洞庭翫月詩丨丨凝葭菼霜容净杳冥)
如晝(趙抃中秋月詩有美堂前丨白丨練鋪江面鏡鬚眉)清節(陳師道十五日夜月詩向老逢丨丨)
(歸懷託素暉)清宴(晏殊中秋詩苦吟含翰久丨丨下樓遅)清賞(孫復中秋月詩丨丨年年)
(恐失期)吟翫(孫復中秋月詩前峰獨上還丨丨高興多於庾亮樓)及午(陸龜蒙中秋待月詩)
(何人為校清凉力欲減初圓丨丨時)雲淨(許渾鶴林寺中秋夜翫月詩中秋丨丨出滄海半夜露寒當碧)
(天)
平圓明(靈原夫人詩高秋渾似水萬里正丨丨)蟾盤(曹松中秋月詩無雲世界秋三五共看丨)
(丨上海涯)登樓(王禹偁中秋月詩何處見清輝丨丨正午時)秋中(姚合中秋夜翫月詩亭亭)
(千萬里三五復丨丨楊繪詩光華一夕滿節候九丨丨)夜壇(王安石中秋夕寄平甫諸弟詩千里得君)
(詩挑戰丨丨誰敢將風騷)夜遊(張耒中秋詩地無積潦蟾華好誰買新醪作丨丨)平秋(吳中)
(復中秋待月詩丨丨氣象分)
(三字成對)九霄淨(劉禹錫中秋夜詩暑退丨丨丨秋澄)山成玉(劉禹錫中秋夜翫月詩水是還珠浦丨丨)
(萬景清)(種丨田)
萬里同(蘇軾中秋月詩嘗聞此宵月丨丨丨)天如藍(高啓中秋翫月張校理宅詩八月望夜丨)
(隂晴自注故人史生為余言嘗見海)(丨丨)
(賈云中秋有月則是歲珠多而圓賈)看侵戶
(人嘗以此候之雖相去萬里他日會)愛滿庭(韓愈詠月詩幽坐看侵戶閒吟丨丨丨)
(合相問隂晴無不同者)萬里見
多雁過一年逢(張祜中秋翫月詩丨丨丨好夜萬里見明)
少人眠(崔備中秋夜錦樓翫月詩竟天多雁)(時)
(過通夕丨丨丨)月端正
傳三雅秋平分(張雨八月十五夜待月詩丨已丨丨催節)
撤九微(晏殊和王校勘中秋詩光含綺席傳)(序月還端正照山河)
(三雅影逗蘭房丨丨丨)
(三字備用)仄飛明鏡(杜甫八月十五夜月詩滿目丨丨丨歸心折大刀)疑霜雪(杜甫八月十五夜月)
(詩水路丨丨丨林棲見羽毛)隨處好(蘇軾詩八月十五夜月色丨丨丨)紫雲曲(集異)
(記明皇嘗八月望夜與葉法善同遊月宫聆月中奏樂上問曲名曰丨丨丨也明皇素曉音律默記其聲還過潞州)
(城上俯視城郭悄然而月光如畫法善因請上以玉笛奏曲時玉笛在寢殿中法善命人取之旋頃而至奏曲旣投)
(金錢於城中而還旬餘潞州奏八月望夜有天樂臨城兼獲金錢以進)瓊田草(西溪叢語丨丨丨生)
(於分寧山谷間八月十五日採之草有十名曰長生草不死草之類有丨丨丨經一卷)中秋閏(王穉)
(登詩何人不賞丨丨丨幾度能逢八月雙)詩豪健(司馬光和楊卿中秋月詩冷入丨丨丨光浮醉弁偏)
疑不夜(王安石中秋夕賞月詩光明丨丨丨清瑩欲無坤)競歌宴(范仲淹酬葉道卿中)
(秋對月詩處處樓臺丨丨丨的能愛月幾人同)終夕賞(晏殊中秋詩不辭丨丨丨清暉又范百禄詩人)
(欲終宵翫)搓玉粒(唐庚中秋感懷詩雞頭未老丨丨丨)開元曲(劉倩玉中秋對月詩霓裳)
(猶記丨丨丨)催象板(陳安中秋詩皓齒纖腰丨丨丨珠簾凉影上銀鈎)三更坐(李羣)
(玉中秋詩莫惜丨丨丨難消萬里情)人盡望(王建十五夜望月寄杜郎中詩今夜月明丨丨丨不知秋)
(思在誰家)拾桂子(皮日休天竺寺八月十五夜丨丨丨詩玉顆珊瑚下月輪殿前拾得露華新)
平今宵多(韓愈中秋夜詩一年明月丨丨丨)玻璃觴(王子東中秋詩青天化作白玉盤捧)
(出七寳丨丨丨姮娥起舞太白醉如此風流胡可忘)奩濕銀(韓駒中秋夜月詩平湖下明月湛如丨丨)
(丨)放水燈(乾淳歲時記中秋夕浙江丨一點紅羊皮小丨丨數十萬盞浮滿水面爛如繁星或謂此)
(乃江神所喜非徒事觀美也蘇軾中秋見月和子由詩何人艤舟臨古汴千燈夜作魚龍變自註是夜賈客舟中丨)
(丨丨)月宫符(北京歲華記中秋夜人家各置丨丨丨像符上兔如人立陳瓜果於庭餅面繪月中蟾兔)
(男女肅拜燒香旦而焚之)看夜潮(蘇軾八月十五日看潮詩寄語重門休上鑰夜潮留向月中看)
絲竹音(入蜀記巫山十二峯不可悉見所見八九峰惟神女峯最為纖麗竒峭宜為仙真所托祝史云每八)
(月十五夜月明時有丨丨之丨往來峯頂山猿皆鳴達旦方漸止)泬寥明(潘緯中秋月詩古今逢此)
(月共冀丨丨丨)汎洞庭(姚合中秋夜洞庭翫月詩素月閒秋景騷人丨丨丨)發晶英(劉禹)
(錫中秋夜觀月詩星辰讓光彩風露丨丨丨)寒暑均(歐陽詹翫月詩序八月於秋季始孟終十五於)
(夜又月之中稽之天道則丨丨丨取之月數則蟾魄圓)狎濤淵(蘇軾八月十五看潮詩吳兒生長丨)
(丨丨)翫月羹(膳夫錄汴中節食中秋丨丨丨)桂含姿(張祜中秋月詩碧落丨丨丨清秋是)
(素期)似永和(徐璣中秋集鮑樓詩明朝此集喧城市應說風流丨丨丨)鳳沼中(武元衡中)
(秋夜錦樓望月詩不及前秋見圓明丨丨丨)應金天(劉禹錫中秋夜翫月詩潔白丨丨丨)杏
園邊(白居易中秋夜湓亭翫月詩昔年八月十五夜曲江池畔丨丨丨今年八月十五夜湓浦沙頭水館前)
管絃多(裴夷直中秋夜同樂天洛河翫月詩海上幾時霜雪積人間此夜丨丨丨)蹋陣行
(張祜中秋夜杭州翫月詩小檻循環看長隄丨丨丨)競相尋(吳融中秋夜詩中秋好月丨丨丨)
一夜吟(孫蜀中秋夜戲詶顧道流詩仙翁每被常娥使一度逢圓丨丨丨)露下樽(王安石陪)
(友人中秋夕賞月詩掃掠風前坐留連丨丨丨)潭面冰(梅堯臣八月十五夜有懷詩天為水蒼玉月作)
(丨丨丨)御夾衣(梅堯臣中秋詩風前喜丨丨丨凉)分外明(梅堯臣八月十五夜翫月)
(詩競愛今宵丨丨丨)上高臺(孫復中秋月歌旣愛盈盈色復丨丨高丨)桂香浮(朱淑真中)
(秋詩風細丨丨丨)碾霜空(周開祖中秋詩冰輪千里丨丨丨)入西樓(歐陽詹翫月詩)
(序昇東林丨丨丨)會幔亭(武夷山記武夷君於八月十五日山上置幔亭化虹橋通上下大會鄉人)
(宴飲曰汝等皆吾之曾孫也)倚樓圖(陳與義己酉中秋與任才仲醉於岳陽樓上明年南遊道過謁)
(姜光彥出才仲畫軸則寫是夕事也書八句以當畫記詩一夢經年無續處道州還見丨丨丨)罄縹瓶
(韓愈詠月詩屬思摛霞錦追歡丨丨丨)
(四字成對)一宵皎潔宴移明處
四海澄清(朱慶餘中秋月詩一宵當皎潔)歌待新詞(元稹酬樂天八月十五夜禁中獨直)
(丨丨盡丨丨)(翫月見寄詩宴移明處清蘭路丨丨)
平分秋色(李朴中秋詩丨丨丨丨一輪滿)(丨丨促翰林)
(長伴雲衢千里明)玉沙千里
徧洗寰瀛(劉禹錫八月十五夜翫月詩天)金液萬重(黃庭堅中秋月詩丨丨丨丨涵渤海)
(將今夜月一丨丨丨丨)(玉沙千里對江邊)
天柱翫月(三水小牘趙知微有道術中秋)金盤湧海
(積隂不解衆惜良辰知微召諸)銀界接天(范成大中秋清暉閣静坐因思前二)
(生問曰能昇丨丨峯丨丨否少)(年石湖四明賞月詩前年丨丨丨丨)
(頃曳杖而出旣闢荆扉天色開)(迷去歲金盤湧海低)
(霽捫蘿援篠登峯之巔月色如)滿衣冰彩
(晝趙君處元豹之茵諸生藉芳)遍地水光(殷文珪八月十五夜詩滿衣冰彩拂)
(草列侍舉酒達曙方歸及下山)(不落丨丨丨丨凝欲流)
(則風雨隂晦如故)光凝有露
廣陵觀濤(枚乘七發客曰將以八月之望)色爽無烟(釋棲白中秋夜月詩清光凝有露皓)
(與諸侯遠方交遊兄弟並往觀)(丨丨丨丨)
(濤於廣陵之曲江)
(四字備用)仄最團圓夜(殷文珪八月十五夜詩丨丨丨丨是中秋)賞月延桂(乾淳歲時記中秋禁)
(中是夕有丨丨丨丨排當如倚桂閣秋暉堂碧岑皆臨時取旨夜深天樂直徹人間)吹笙侍宴(西湖)
(志餘淳熙九年八月十五日孝宗過德壽宫起居上皇遂留賞月召小劉妃丨白玉丨霓裳中序丨丨曾覿進壺中)
(天詞)適從人意(黃庭堅中秋月下詠懷詩清光丨丨丨丨滿壺觴政為詩社開)桃源翫
月(劉禹錫有八月十五夜丨丨丨丨詩)開城邀客(劉禹錫中秋夜半雲開然後翫月書一時之景)
(寄樂天詩半夜碧雲收中天素月流丨丨丨好丨置酒賞清秋)夜凉躭月(劉得仁中秋詩丨丨丨丨)
(色)松江亭上(蘇舜欽吳江亭上對月詩古今共𫝊惜此夕況在丨丨丨丨頭)圓期秋
半(宋祁中秋對月詩丨丨壓丨丨飛影破雲端)九旻含爽(宋祁八月望夜詩丨丨丨丨助清暉)
光含綺席(晏殊中秋月詩丨丨丨丨清)分光蓬屋(韓駒中秋夜月詩丨丨到丨丨)
(殷勤月夫人)廣寒有路(靈犀夫人中秋詩丨丨宫丨丨桂子落無聲)簾斜樹隔
(陸龜蒙中秋待月詩丨丨丨丨情無限)冰輝壓樹(李羣玉中秋看月詩練影連河曉丨丨丨丨乾)
雲端歌管(韓偓中秋禁直詩天襯樓臺籠苑外風吹歌管下雲端)嬉戲通曉(東京)
(夢華錄中秋夜貴家結飾臺榭民家爭占酒樓翫月笙簧鼎沸近内庭居民遥聞笙竽之聲宛若雲外閭里兒童連)
(宵丨丨至於丨丨)
平待月東林(許渾鶴林寺中秋夜翫月詩丨丨丨丨月正圓廣庭無樹草無烟)月好境
閑(白居易八月十五夜同諸客翫月詩丨丨共傳惟此夜丨丨皆道是東都)清景難逢(白居易八)
(月十五夜翫月詩丨丨丨丨宜愛惜)顥氣纔中(黃庭堅中秋詩丨丨丨丨兔魄圓)露濕
桂花(王建十五夜望月寄杜郎中詩中庭地白樹棲鴉冷丨無聲丨丨丨)不奏霓裳(中州集黃)
(山先生趙渢字文孺道陵中秋賞月瑤光樓召文孺對御賦詩以清字為韻道陵讀至落句聖朝丨丨丨丨曲四海)
(歌謳即樂聲大加賞異手酌金鍾以賜且字之曰文孺以此鍾賜汝作酒直士林榮之)擲杖化橋
(唐逸史羅公遠開元中中秋侍明皇翫月公遠曰陛下莫要至月中看否乃取拄杖向空擲之化為大橋其色如銀)
(請明皇同登約行數十里精光奪目寒氣侵人遂至大城闕公遠曰此月宫也見仙女數萬皆素練寬衣舞於廣庭)
(明皇問曰此何曲也曰霓裳羽衣曲也明皇密記其聲調遂回却顧其橋隨步而滅旦召伶官依其聲作霓裳羽衣)
(之曲)金背蝦蟇(酉陽雜俎長慶中八月十五夜有人翫月見林中光屬天如匹布其人尋視之見一)
(丨丨丨丨疑是月中者)金水相涵(高啟中秋翫月詩人言一年此最好丨精丨氣秋丨丨)
四十五宵(李洞中秋月詩丨丨丨秋丨月分千里豪)盈不餘分(張耒中秋夜詩丨盈秋月)
(丨丨丨)蟹&KR1722;嘗新(東京夢華錄中秋時螯蟹新出石榴榅勃皆新上市唐庚中秋感懷詩丨丨丨)
(丨左手執)素籥中分(楊齊中秋對月詩丨丨丨丨漏箭遲玉盤飛上絳河涯)一半秋
光(羅隠中秋詩丨丨丨丨此夕分)月射珠光(韓偓中秋禁直詩露和玉屑金盤冷丨丨丨丨貝闕)
(寒)
重陽第十八
(二字成對)鳳嶺(襄陽記望楚山舊名馬鞍山宋武陵王駿)令序(李咸九日登高侍宴應制詩重陽乘丨丨四野)
(為刺史改為望楚山後遂龍飛人號為丨)(開晴色)
(丨高處有三隥即劉弘山簡九日宴賞之)良辰(謝靈運九日從宋公戲馬臺送孔令詩丨丨感)
(所)(聖心雲旗興暮節)
龍沙(水經注贛水又北逕丨丨西沙甚潔白高)習射(齊書禮志九月九日馬射或說云秋金之節講)
(峻而陁有龍形連亘五里中舊俗九月九)(武丨丨象漢立秋之禮)
(日升高處也)會文(嚴維九日陪崔郎中北山讌詩上客南臺至重)
獻壽(庾肩吾九日宴樂遊苑詩丨丨重陽節)(陽此丨丨)
却邪(崔湜奉和九月九日登慈恩寺浮圖應制)雅興
(詩丨丨萸結佩獻壽菊傳杯)清規(朱灣重陽日陪韋卿讌詩丨丨沈侯事雅興謝)
把菊(公題)
插萸(樊忱奉和九月九日登慈恩寺浮圖應制)絳實(李羣玉九日越臺詩丨丨簇茱萸)
(詩丨丨登鷲嶺把菊坐蜂臺)金英(鄭谷九日偶懷寄左省張起居詩渾無酒泛丨)
蜜餌(晏殊和史館吕相公九日詩重陽丨丨承)(丨菊謾道官趨玉笋班)
(班詔)望遠
粉饘(晏殊九日燕集詩丨丨蓬餌釂觴初)追歡(杜甫九日登梓州城詩丨丨筋力異望遠歲時)
汎蕊(同)
傳枝(宋祁九日宴射詩芳菊治痾爭汎蕊丹萸)
(辟惡徧丨丨)
(二字備用)仄重九(畢乾泰九日應制詩丨丨昭皇慶)落帽(晉書孟嘉傳嘉字萬年為征西桓温參軍温甚)
(重之九月九日温燕龍山寮佐畢集時佐吏並著戎服有風至吹嘉帽墮落嘉不之覺溫使左右勿言欲觀其舉止)
(嘉良久如廁溫令取還之命孫盛作文嘲嘉著嘉坐處嘉還見即答之其文甚美四坐嗟歎)秋祓(邱遲)
(九日侍宴樂遊苑詩爰理丨丨備揚旌棨)採菊(四民月令九月九日丨丨花)奉菊(魏文帝與)
(鍾繇九日送菊書是月律中無射言羣木庶草無有射地而生至於芳菊紛然獨榮輔體延年莫斯之貴謹奉一束)
(以助彭祖之術)賜射(唐會要貞觀十六年九月九日丨文武五品以上丨於元武門)載酒(孟浩)
(然九日詩登高聞故事丨丨訪幽人)柘翠(嚴維九日陪崔郎中北山讌詩菊芳寒露洗丨丨夕陽曛)
佳節(謝瞻九日從宋公戲馬臺送孔令詩聖心眷丨丨揚鑾戾行宫杜牧九日齊山登高詩但將酩酊酬丨丨)
(不用登臨恨落暉)摘果(李從遠奉和登慈恩寺浮圖應制詩丨丨珠盤獻攀萸玉輦迴)菊序
(麴瞻九月九日應制詩獻觴乘丨丨長願奉天暉)金節(周利用奉和九日登慈恩寺浮圖應制詩出豫)
(乘丨丨)菊酎(蕭至忠九日侍宴應制詩恩深丨丨餘)重節(陸景初九日侍宴應制詩九秋)
(光順豫丨丨霽良辰)時菊(韋應物九日灃上作丨丨乃盈泛)湯餅(李頎九日劉十八東堂集)
(詩菊花辟惡酒丨丨茱萸香)二九(令狐楚九日詩丨丨即重陽)勝會(章碣癸卯歲毘陵登)
(高詩流落常嗟丨丨稀故人相遇菊花時)登賞(武瓘重九日詩佳晨丨丨喜還鄉)洊九(宋祁)
(九日侍宴太清樓詩丨丨標嘉節)蓬餌(西京雜記戚夫人侍兒賈佩蘭說宫内九月九日佩茱萸食丨)
(丨飲菊華酒令人長壽錢維演詩丨丨重陽節)
平登高(續齊諧記汝南桓景隨費長房遊學累年長房謂曰九月九日汝家當有災厄亟宜去令家人各作)
(絳囊盛茱萸以繫臂丨丨飲菊酒此禍可消景如言舉家登山夕還家見雞狗牛羊一時暴死長房聞之曰代之矣)
(今世人九日丨丨飲菊酒婦人帶茱萸囊盖始於此)遺糕(東京夢華錄重陽都下各以粉麪蒸糕遺送上)
(插翦綵小旗糝飣果實如石榴子栗黃銀杏松子肉之類)棗糕(歲時雜記二社重陽尚食糕而重陽為盛)
(大率以棗為之或加以栗亦有用肉者)蘭巵(謝靈運九日從宋公戲馬臺送孔令詩鳴䈔戾朱宫丨丨)
(獻時哲)傳杯(杜甫九日詩舊日重陽日丨丨不放杯)盡歡(杜甫九日藍田崔氏莊詩興來)
(今日丨君丨)觀橙(張方平九日侍宴太清樓引狀今月九日蒙宴召赴後苑穫稻丨丨)簪萸
(歐陽詹九日廣陵登高詩丨丨泛菊俯平阡)吹花(宋祁九日置酒詩邀歡任落風前帽促飲爭丨酒上)
(丨又和晏相公九日郡筵詩丨丨舊俗存)攜壺(杜牧齊山登高詩與客丨丨上翠微)望鄉(王勃)
(九日登元武山旅眺詩九月九日丨丨臺他席他鄉送客杯)霜花(崔國輔九日侍宴應制詩雲雁樓前)
(晚丨丨酒裏春)採花(杜甫九日詩舊與蘇司業兼隨鄭廣文丨丨香汎汎坐客醉紛紛)
(三字成對)黃花吐鵬霄近
素序廻(王續九月九日贈崔使君善為詩忽)鳳野開(李嶠奉和九日登慈恩寺浮圖應制詩御)
(見黃花吐方知丨丨丨)(氣鵬霄近昇高丨丨丨)
花宜壽(王昌齡九日登高詩茱萸插鬢丨丨)官醅綠
(丨)野菊黃(張翥九日行湖上詩丨丨丨堪把官醅綠)
酒延齡(岑羲九日應制詩願獻延齡酒長承)(可傾)
(湛露歡)千里汗
雙澗吼百步楊(陳後主九日觀馬射詩且觀千里汗仍瞻)
三徑香(王十朋九日詩静聞彭澤丨丨丨遙)(丨丨丨)
(想藍田雙澗吼)彭澤菊
樽泛桂(唐中宗九日登高詩泛桂迎樽滿吹)長房萸(唐中宗九日登高詩丨丨丨早熟彭澤菊)
(花向酒浮)(初收)
饌調蘭(李嶠九日侍宴應制詩仙杯還泛菊)山畫浦
(寳丨且丨丨)雁書天(李羣玉九日詩晴山低畫浦斜丨遠丨丨)
(三字備用)仄陽數節(蘇頲奉和九日幸臨渭亭登高應制詩願陪丨丨丨億萬九秋期)龍山飲(李白)
(詩九日丨丨丨)要長壽(杜審言重九日宴江隂詩高興丨丨丨)迎凉脯(金門歲節記洛)
(陽人家重陽造丨丨丨羊肝餅)花糕宴(燕都遊覽志重九日勅賜百官丨丨丨)薦初醖
(江總九日詩姬人丨丨丨又乾淳歲時記重九都人飲新酒泛萸簪菊)進夾服(乾淳歲時記重九日)
(御前供丨丨羅御丨臣僚服錦襖子夾公服授衣之意也)聚香鼎(清波雜志毘陵士大夫有仕成都者)
(九日藥市見一銅鼎已破闕旁一人贊取之旣得問何所用曰歸以數爐炷香環此鼎香氣皆聚於中試之果然乃)
(名丨丨丨)絲桐會(蘇瓌奉和九日幸臨渭亭登高應制詩清切丨丨丨縱横文雅飛)頒綵
笥(李適奉和九日幸臨渭亭登高應制詩萸房丨丨丨菊蕊薦香醪)醉山月(李白九月九日詩落)
(帽丨丨丨)茱萸女(張諤九日宴詩歸來得問丨丨丨今日登高醉幾人)囊繫手(王十朋九)
(日詩隨俗登山丨丨丨)萸房滿(孫佺九日應制詩應節丨丨丨)授衣假(李頎九日劉十)
(八東堂集詩雲入丨丨丨風吹閒宇凉)觀秋實(鄭南金九日登高侍宴應制詩欲知恩煦多順動丨)
(丨丨)長久宴(趙彥昭九日幸臨渭亭應制詩願陪丨丨丨歲歲奉吹花)樊川菊(杜甫九日)
(詩故里丨丨丨登高素滻源)澄遙滓(韋應物九日灃上作翠嶺明華秋高天丨丨丨)菊華
酒(西京雜記菊華舒時并採莖葉雜黍米釀之至來年九月九日始熟就飲焉故謂之丨丨丨)紅珠
朵(令狐楚和嚴司空重陽登龍山落帽臺佳宴詩萸房暗綻丨丨丨茗椀寒供白露芽)羅粔籹(李羣)
(玉九日詩黃花丨丨丨)雲斂色(蕭子良九日侍宴詩高丨丨丨遙露已團)香醪嫩(杜甫)
(九日奉寄嚴大夫詩小驛丨丨丨重巖細菊斑)吹巖菊(庾肩吾九日侍宴詩玉醴丨丨丨)
平欣年豐(唐德宗豐年多慶九日示懷詩重陽有佳節具物丨丨丨)宜燕胥(唐德宗重陽日)
(中外同懽以詩言志因示羣臣詩至化自敦睦佳辰丨丨丨)喜久安(權德輿奉和聖製九日言懷賜)
(中書門下及百寮應制詩令節在豐歲皇情丨丨丨)未成旬(孟浩然九日詩九日丨丨丨重陽即此辰)
醉東籬(岑參九日使君席奉餞衛中丞赴長水詩為報使君多泛菊更將絃管丨丨丨)泛花
遊(趙嘏重陽日越中陪元相公宴龜山亭詩佳辰何處丨丨丨丞相筵開水上頭)曙色開(崔曙九日)
(登望仙臺仍呈劉明府詩漢文皇帝有高臺此日登臨丨丨丨)羔醅肥(梅堯臣答仲源太傅八日遺酒)
(詩明當酌大斗黃菊丨丨丨)茱萸山(張說九日進丨丨丨詩家居洛陽下舉目見嵩山刻作茱萸節)
(情生造化間)太清樓(宋史仁宗紀慶歷五年九月辛夘以重陽曲宴近臣宗室於丨丨丨遂射苑中)
尹氏歌(江南野史永新丨丨善丨重陽登南山文峯同輩促之歌一曲聲達數十里故俗云丨丨之丨)
(聞於長安刺史表獻入宫為唱歌供奉)米錦糕(食譜張手美家重九丨丨丨)癭木符
(金門歲節記洛陽人家重陽佩丨丨丨)麻葛糕(唐六典膳部節日食料九日丨丨丨)延算
齋(雲笈七籤三洞奉道科云九月九日為丨丨丨)風露交(陶潛九月九日詩靡靡秋已夕凄凄丨丨)
(丨)戲馬臺(齊書禮志宋武為宋公在彭城九日出項羽丨丨丨至今相承以為舊準)愛芳
新(楊衡九日詩摘菊泛酒丨丨丨)語笑香(陳師道九日不出魏衍見過詩山頭落帽風流絶壁面稱)
(詩丨丨丨自註南山有二謝詩石)講孝經(晉陽秋孝武帝寧康二年九月九日上嘗丨丨丨謝安侍)
(坐陸納卞躭執讀謝石袁宏執經車胤王溫摘句)服九華(陶潛九日詩序秋菊盈園而持醪靡由空)
(丨丨丨寄懷於詩)愛其名(陶潛九日詩世短意恒多斯人樂久生日月依辰至舉俗丨丨丨)
天象明(陶潛九日詩露凄炎風息氣澈丨丨丨)白雁來(杜甫九日詩故國霜前丨丨丨)
九九辰(薛稷九日侍宴應制詩願陪丨丨丨長奉千千歷九九一作久久)再重陽(宋之問奉)
(和閏九月九日登莊嚴總持二寺閣詩閏月丨丨丨仙輿駐寳坊)泛寒英(李白九日詩搴菊丨丨丨)
虛白堂(白居易九日宴集詩前年九月餘杭郡呼賓命宴丨丨丨)加酒漿(白居易九日宴)
(集詩日脚欲落備燈燭風頭漸高丨丨丨)百花亭(朱慶餘陪江州李使君重陽宴丨丨丨詩閒攜九日)
(酒共對丨丨丨)落帽臺(李羣玉重陽日上渚宫楊漢公尚書詩丨丨丨邊菊半黃行人惆悵對重陽)
解嘲才(司馬光九日懷聶之美詩陶令不無同醉興孟君況有丨丨丨)衣試新(孟浩然九)
(日詩落帽恣歡飲授丨同丨丨)應序黃(晏殊和司空相公閏秋重九對菊詩珍叢丨丨丨)彩
描餻(陸游壬子九日詩玉膾虀中橙尚綠丨丨丨上菊先黃)
(四字成對)魏頒菊蕊越州四度
漢賜萸房(沈佺期九日侍宴詩魏文頒菊)吳郡兩回(白居易九日寄微之詩丨丨丨丨逢)
(蕊丨武丨丨丨)(九月越州四度見重陽)
宫橙露飽榴剖朱實
畦稻霜成(宋祁九日侍宴太清樓詩丨丨)菊抱黃華(江總衡州九日詩園丨丨丨丨庭榴)
(丨丨後宫橙露飽初省收依玉)(剖朱實)
(步拜賜儼華裾自註皇帝臨視)雲輕寒樹
(刈稻宣許從臣同觀又令觀橙)日麗秋原(沈約九日侍宴詩雲輕寒樹丨丨丨)
(訖並賜橙稻新米)(丨)
木奴向熟光景高麗
桑落新開(司空曙九日登高詩木奴向熟)雲物游揚(邱遲九日侍宴樂遊苑詩晬容徐動)
(懸金實丨丨丨丨瀉玉缸)(天儀澄謐丨丨丨丨光景高麗)
菊氣薰酒
萸香襲衣(蘇瓌九日侍宴應制詩菊氣先)
(薰酒丨丨更丨丨)
(四字備用)仄日月並應(魏文帝與鍾繇書歲往月來忽復九月九日九為陽數而丨丨丨丨俗嘉其名以為宜於)
(長久故以享燕高會)千山霽色(魏謩重陽錫宴應制詩八水寒光起丨丨丨丨開)白衣
送酒(續晉陽秋陶潛嘗九月九日無酒於宅邊菊叢中摘菊盈把坐其側久之望見丨丨人至乃王弘丨丨也)
(即便就酌醉而後歸杜審言九日詩降霜青女節送酒白衣人)出商飈館(齊書武帝紀永明五年九)
(月己丑詔曰九日丨丨丨丨登高宴羣臣辛卯車駕幸商飈館館上所立在孫陵岡世呼為九日臺者也)藉
野飲宴(荆楚歲時記九月九日四民並丨丨丨丨)湖山讌會(臨海記郡北四十步有丨丨山)
(甚平正可容數百人坐民俗極重九日菊酒之辰丨丨於此山者常至三四百人)同用清字(舊唐)
(書劉太真傳貞元四年九月賜宴曲江亭詔曰卿等重陽會宴朕想歡洽欣慰良多情發於中因製詩序今賜卿等)
(一夲可中書門下簡定文詞士三五十人應制丨丨丨丨明日内於延英門進來宰臣李泌等雖奉詔簡擇難於取)
(捨由是百僚皆和上自考其詩以太真及李紓等四人為上等鮑防于邵等四人為次等張濛殷亮等二十三人為)
(下等而李晟馬燧李泌三宰相之詩不加考第)不加考第(見上注)滿城風雨(潘大)
(臨答謝無逸書秋來景物件件是佳致昨日清臥聞攪林風雨聲遂起題句曰丨丨丨丨近重陽忽催租人至敗意)
(止此一句奉寄)菊花洞戸(東京夢華錄九月重陽都下賞菊有數種無處無之酒家皆以丨丨縛成)
(丨丨)順意應節(鍾會新菊賦於惟季秋九月九日丨丨丨丨爰鍾福靈)滕王閣序
(唐書文藝傳王勃道出鍾陵九月九日都督大宴丨丨丨宿命其壻作丨以夸客因出紙筆遍請客莫敢當至勃泛)
(然不辭都督怒起更衣遣吏伺其文輒報一再報語益竒乃矍然曰天才也請遂成文極歡罷)疎風冷
雨(荆楚歲時記重陽日嘗有丨丨丨丨)得錢沽酒(高適九月九日酬顏少府詩行子迎霜未授衣)
(主人丨丨始丨丨)蟹上橙熟(吳錫疇九日詩丨丨丨初丨秋登酒易賒)杯中竹葉
(丁鶴年九日詩籬下菊花憐我瘦丨丨丨丨為誰深)鄰觴送蟹(范梈九日詩丨丨丨丨來)汝
南故事(王十朋九日詩丨丨風俗有丨丨)攜觴太守(權德輿九日北樓宴集詩不見丨丨)
(王丨丨空思落帽孟參軍)不慙孫盛(張祜和池州杜員外重陽日齊山登高詩丨丨丨丨嘲時笑願)
(送王弘醉夜歸)金英繁亂(杜牧九日詩丨丨丨丨拂欄香)江頭絲竹(薛逢九日曲池)
(遊晀詩陌上秋風動酒旗丨丨丨丨競相追)餅餈交遺(宋祁九日詩丨丨丨丨嘉籩上蘂菊爭吹)
(壽斝中)詩家憐菊(司空曙九日詩丨丨此日丨芳丨)露花始摘(劉孝威九日酌)
(菊花酒詩丨丨疑丨丨羅衣似適熏)
平圓花散黃(唐高宗九日詩滿盖荷彫翠丨丨菊丨丨)賦賜宴詩(舊唐書德宗紀貞元)
(十八年九月癸亥賜羣臣宴於馬璘山池上丨九日丨丨丨六韻賜之)隨分笙歌(韓琦重九會光)
(化二園詩丨丨丨丨行樂處菊花萸子更宜人)髻重手香(蘇軾次韻蘇伯固主簿重九詩丨丨不嫌)
(黃菊滿丨丨新喜綠橙搓)烏帽欹斜(高適九日詩豈有白衣來剥啄一從丨丨自丨丨)紅
樹碧山(章碣癸夘歲毘陵登高詩鳳笙龍笛數廵酒丨丨丨丨無限詩)不敢題糕(邵氏聞見)
(錄劉夢得作九日詩欲用糕字以五經中無之輟不復為宋子京以為不然故九日食糕有詠云飈館輕霜拂曙袍)
(糗餈花飲鬭分曹劉郎丨丨丨丨字空負詩中一世豪)不忍食糕(劉賓客嘉話錄袁師德給事中)
(高之子九日宴客出糕謂坐客曰某不用喫請諸公食俛首久之盖以父名高故丨丨丨丨也)日月數
并(李咸九日侍宴應制詩丨丨丨初丨)杜鵑如春(續仙傳潤州鶴林寺有丨丨花高丈餘每春末)
(爛漫節使賓僚一城士庶無不賞玩者時或見三女子紅裳豔糚共遊花下俗𫝊花神也周寳鎮浙西謂道人殷七)
(七日鶴林之花天下竒絶聞君能非時開花今重九將近君能開此花副此日乎七七曰可乃前二日宿鶴林寺中)
(中夜女子來謂七七曰妾為上元所命下司此花今與道者共開之來日晨起寺僧忽訝花漸拆蕊及九日爛漫丨)
(丨乃以聞寳一城士庶驚告遊賞復如春也)雲木疎黃(釋清塞重陽詩丨丨丨丨秋滿川茱萸風)
(裏一樽前)嵇阮情懷(李郢九日陪裴相公遊安樂池亭詩丨丨丨丨管樂才)受旨賦
詩(梁書蕭子顯傳子顯嘗為自序云天監十六年始預九日朝宴稠人廣坐獨丨丨云今雲物甚美卿得不斐然)
(丨丨詩旣成又降帝旨曰可謂才子余退謂人曰一顧之恩非望而至遂方賈誼何如哉未易當也)菊插
滿頭(杜牧九日齊山登高詩塵世難逢開口笑丨花須丨丨丨歸)飛屐登峰(吕聲之九日登)
(資福山詩丨丨來丨最上丨)霜護香腮(周必大重九竹園見梨花詩春花著雨即塵埃何以深秋)
(耐久開菊尚無多饒瑞質丨如有意丨丨丨)座憶孟嘉(周權九日詩丨上風流丨丨丨)細
看茱萸(杜甫九日藍田崔氏莊詩醉把茱萸仔細看王十朋九日詩丨丨丨丨酩酊後)葉散山
凉(陳後主九日詩樓高看雁下丨丨覺丨丨)巖桂全香(唐高宗九月九日詩砌蘭虧半影丨丨發)
(丨丨)菊助茶香(釋皎然九日與陸處士賞茶詩九日山僧院東籬丨也黃俗人泛萸酒誰解丨丨丨)
行草看山(司空曙九日詩採花因覆酒丨丨轉丨丨)全家得仙(宋祁偶思桓景登高)
(故事詩桓景丨丨遂丨丨佩萸吹菊對陶然汝南雞犬緣何事不似淮王許上天)閏節重遊(宋祁)
(閏九月九日登高詩丨丨丨來續舊丨)温樹未疎(宋祁九日侍宴太清樓詩神池元不浪丨丨丨)
(曾丨)鴻識舞行(沈佺期奉和九日幸臨渭亭登高應制詩去鶴留笙吹歸丨丨丨丨)九并
賦詩(姑孰記縣南十里有九并山即殷仲文九日從桓公丨丨丨丨之所)九曲登高(于經野九)
(日侍宴應制詩御氣三秋節登高九曲門)
冬第十九
(二字成對)嚴節(纂要冬節曰丨丨)墐戶(詩塞向丨丨毛傳向北出牖也丨塗也庶人蓽)
寒辰(纂要冬時曰丨丨)(丨鄭箋墐以備寒)
夾帽戒閭(禮記孟冬之月命有司坏城郭丨門丨)
重裘(白居易歲暮詩夾帽長覆耳丨丨寬裹身)罽橐(西京雜記公侯皆以竹木為几冬則以細丨為)
嘗稻(丨以憑之不得加綈錦)
破柑(杜甫孟冬詩丨丨霜落爪嘗稻雪翻匙)氊簾(耶律楚材詩放下丨丨讀周易)
煖帳雪竹
温爐(白居易風雪中作老夫何處宿煖帳丨丨)風梅(林逋季冬山村詩雪竹低寒翠丨丨落晚香)
(前)
(二字備用)仄杪歲(晉書桓彛傳論交霜雪於丨丨晦風雨於將晨)良月(左傳鄭公父定叔出奔衛三年而復)
(之使以十月入曰丨丨也就盈數焉)于貉(詩一之日丨丨取彼狐狸為公子裘毛傳丨丨謂取狐狸皮也)
隕蘀(詩十月丨丨)穫稻(詩十月丨丨)栗烈(詩二之日丨丨毛傳丨丨寒氣也)
㦧懔(陸機感時賦悲夫冬之為氣亦何丨丨而蕭索)寒卉(纂要草曰丨丨黃草)冬序
(王融詩疎酌候丨丨閒琴改秋律)陽月(爾雅十月為陽注純隂用事嫌於無陽故以名云纂要十月孟)
(冬亦曰丨丨)暢月(禮記仲冬之月命之曰丨丨吕覽注隂氣在上民人空門無所事作故命之曰丨丨)
(也)綈几(西京雜記漢制天子玉几冬則加綈錦其上謂之丨丨)玉硯(西京雜記以丨為丨)
(取其不冰)雉雊(禮記季冬之月鴈北鄉鵲始巢丨丨雞乳魏文帝善哉行野丨羣丨猿猴相追)卒
歲(詩無衣無褐何以丨丨)燒火(方干冬日詩丨丨掩關坐窮居訪客稀)鳳炭(天寳遺事)
(楊國忠家以炭屑用蜜捏成雙鳳至冬月則然於爐中先以白檀木鋪於爐底餘灰不可參雜也)黍臛
(荆楚歲時記十月朔日丨丨俗謂之秦歲首)梅市(成都古今記十一月丨丨)冬嶺(顧愷之詩)
(丨丨秀孤松)坼地(沈約梁明堂登歌祁寒丨丨)冬計(白居易詩丨丨又如何)暖
帽(白居易十一月二十一日即事詩重裘丨丨寬氊履小閣低窗深地爐)氊履(見上注)腰
暖(白居易詩鼻香茶熟後丨丨日陽中)營窟(禮記昔者先王未有宫室冬則居丨丨夏則居橧巢温庭)
(筠隆冬自傷詩處已將丨丨)遙夜(陸游詩丨丨冬來抵過年)贈炭(孟郊荅友人丨丨詩青山)
(白屋有仁人丨丨價重雙烏銀)吟雪(孟郊詩夷門貧士空丨丨)冬狩(爾雅丨獵為丨耶律楚材)
(扈從丨丨詩天皇丨丨如行兵白旄一麾長圍成)暖手(天寳遺事岐王每至冬寒手冷不近於火惟於)
(妙妓懷中揣其肌膚稱為丨丨)祀竈(范成大臘月村田樂府序二十四日夜丨丨其說謂竈神翌日朝天)
(白一歲事故前期禱之)風切(謝惠連咏冬詩履霜冰彌堅積寒丨逾丨)挾纊(左傳宣公十二)
(年冬楚圍蕭申公巫臣曰師人多寒王廵三軍拊而勉之三軍之士皆如丨丨張華雜詩丨丨如懷冰)凍
軫(林逋西湖值雪詩丨丨閒清汎温爐擁薄薰)林勁(邢邵冬日傷志詩天高日色淺丨丨鳥鳴哀)
無被(晉書吳隠之傳隠之雖居清顯禄賜皆頒親族冬月丨丨嘗澣衣乃披絮勤苦同于貧庶)披
絮(見上注)
平安寧(爾雅冬為丨丨)祁寒(書冬丨丨小民亦惟曰怨咨)冬藏(春秋繁露丨氣衰故)
(丨)寒禽(纂要鳥曰寒鳥丨丨)御冬(詩我有旨蓄亦以丨丨鄭箋蓄聚美菜者以丨丨月之無)
(時也)孟冬(禮記丨丨之月日在尾)仲冬(禮記丨丨之月日在斗)季冬(禮記丨丨)
(之月日在婺女)三冬(漢書東方朔傳朔上書曰臣朔年十三學書丨丨文史足用注貧子冬日乃得學書)
隆冬(晉書王羲之傳唐太宗制獻之雖有父風殊非新巧觀其字勢疎瘦如丨丨枯樹)上冬
(纂要十月曰丨丨鮑照詩連冰丨丨月)九冬(纂要冬曰丨丨張正見詩丨丨飄遠雪六出表豐年)
杪冬(纂要十二月曰暮冬亦曰丨丨)開冬(鮑照詩鉦歌首寒物歸吹踐丨丨)排冬(韓愈)
(詩喜氣丨寒丨)正冬(書日短星昴以丨仲丨張說詩星昴丨丨獻吉日)迎冬(白居易詩暖帳)
(丨丨設)抵冬(漢書禮樂志草木零落丨丨降霜)踰冬(王粲務本論野積丨丨奪者無罪)
末冬(南史劉勔傳自始春至丨丨戰無不捷)約冬(淮南子和春陽夏殺秋丨丨)涉
冬(司馬相如上林賦背秋丨丨天子校獵)終冬(左思蜀都賦若其舊俗丨丨始春吉日良辰置酒高)
(會以御嘉賓)修冬(裴子野賦何四序之平分兮處丨丨而多慮)嚴冬(鮑照詩幸值丨丨暮)
(幽夜方未央)窮冬(杜甫别董頲詩丨丨急風水逆浪開帆難)徂冬(韋應物詩方春已丨丨)
逼冬(韓愈詩南山丨丨轉清瘦刻畫圭角露崖窽)閏冬(司空圖詩四望寒山更丨丨)
清冬(皮日休詩寓居無事入丨丨)隔冬(黃滔詩邊沙住丨丨)冬宵(王維詩丨丨寒且永)
入冬(鄭巢詩沙場又丨丨)殘冬(楊萬里詩將何功業過丨丨)陵冬(曹毗對儒丨丨)
(揚芳)沍寒(左傳固隂丨丨)歲寒(論語丨丨然後知松柏之後凋也)天寒(蔡邕詩枯)
(桑知天風海水知丨丨)苦寒(陸機丨丨行劇哉行役人慊慊恒丨丨)隆寒(魏志王昶傳松)
(柏之茂丨丨不衰)小春(荆楚歲時記十月天氣和暖似春故名曰丨丨)凌牀(夢溪筆談信安)
(滄景之間挽車者衣韋袴冬月作小坐牀冰上曳之謂之丨丨)致薪(魏略顔斐為京兆太守起文學聽吏)
(民欲讀書者復其小傜又課民當輸租時車牛因便丨丨兩束為冬寒冰炙筆硯於是風化大行吳淑冬賦美顔斐)
(之丨丨)固隂(張華雜詩丨丨寒節升)初冬(陸龜蒙詩水國丨丨和暖天)留瓜
(耶律楚材紀西遊事詩丨得晚丨過臘半)湯寒(耶律楚材早行詩丨丨卯酒兩三盞按湯與盪同)
始裘(禮記孟冬之月天子丨丨)救寒(魏志王昶傳諺曰丨丨莫如重裘止謗莫如自修)寒
柯(纂要木曰寒木丨丨寒林素木寒條)橡糜(張耒歲暮書事詩野俎飽貆脯山爐煮丨丨)鑿
冰(詩二之日丨丨冲冲毛傳冰盛水腹命取冰于山林冲冲丨丨之意)綈袍(史記范雎傳范雎旣相秦)
(秦號曰張祿而魏不知魏使須賈於秦雎微行敝衣閒步之邸見須賈須賈意哀之曰范叔一寒如此哉乃取其一)
(丨丨以賜之趙自厲寒賦終乖挾纊之恩更悲丨丨之及)輟冬(荀子天不為人惡寒而丨其丨)應
冬(張季友賦雪丨丨而落絮)虹藏(禮記孟冬之月丨丨不見傅休奕大寒賦彩丨丨於虛廓兮鱗介潛)
(而長伏)妓圍(天寳遺事申王每至冬月有風雪苦寒之際使宫丨密丨於坐側以禦寒氣自呼為丨丨)
交年(東京夢華錄十二月二十四日丨丨都人備酒果送神)車魚(東京夢華錄冬月即黃河)
(諸遠處客魚來謂之丨丨)
(三字成對)月窮紀泥茶竈
星回天(禮記季冬之月日窮于次月窮于紀)夾竹籬(白居易新亭詩趁暖泥茶竈防寒丨丨丨)
(丨丨于丨)姜被薄
冰架浦晏裘輕(杜牧冬至日遇京使發寄弟詩旅館夜憂)
雪封條(李嶠十一月奉教作冰深遙架浦丨)(姜被薄暮江寒覺丨丨丨)
(凍近丨丨)碧氊帳
冷猿嘯紅燎爐(白居易雪巾宴集詩碧氊帳煖梅花濕丨)
寒魚沉(庾信詩冷猿披雪嘯丨丨抱凍丨)(丨丨香竹葉春)
寬裁襪平體粟
厚絮衣(白居易詩老遣寬裁襪寒教丨丨丨)脫膚鱗(朱弁炕寢詩豈惟丨丨丨兼復平體粟)
(三字備用)仄納禾稼(詩十月丨丨丨鄭箋納内也内之囷倉也)寒氣至(古詩孟冬丨丨丨北風何慘慄)
百川咽(傅休奕大寒賦丨丨丨而不流兮冰凍合於四海)凍巨海(喬知之苦寒行初寒)
(丨丨丨)冬夕永(曹毗詠冬詩緜邈丨丨丨凍厲寒氣升)時慘冽(傅宏季冬詩季冬丨)
(丨丨猛寒不可任)粲斐皓(謝惠連咏冬詩園林丨丨丨庭除秀皎潔)秀皎潔(見上注)
林失影(朱超道歲晚詩葉飛丨丨丨冰合澗無聲)暖爐會(東京夢華錄十月朔有司進暖)
(爐炭民間皆置酒作丨丨丨吕希哲歲時記京人十月朔沃酒乃多臠肉于爐中團坐飲啖謂之暖爐)寒
簷幕(白居易早寒詩半捲丨丨丨斜開暖閣門)先暖酒(白居易初冬早起詩爐温丨丨丨手冷未)
(梳頭)温黁火(晁冲之以少炭寄江子之詩莫嫌薄上丨丨丨猶得濃薰篤耨香)徹獸炭
(國老談苑太祖皇帝嘗冬月丨丨丨左右啟曰今日苦寒上曰天下民寒者衆朕何獨温愉哉)鴛衾冷
(徐夤詠霜詩紅窗透處丨丨丨白草飛時雁塞寒)四節遍(謝莊宋明堂歌丨丨丨萬物殿)風
埃慘(温庭筠詩凛冽丨丨丨蕭條草木枯)摩綿縟(白居易詩暖臥丨丨丨寒傾藥酒螺元稹詩坐)
(臥丨丨丨)凍肌活(白居易詩温暾丨丨丨)生火早(白居易晚起詩暖爐丨丨丨寒鏡裹)
(頭遲)縫山罽(柳宗元柳州峒氓詩鵝毛禦臘丨丨丨)供暖箑(歐陽原功漁家傲詞十二)
(月都人丨丨丨宫中障面霜風獵)臘八粥(東京夢華錄十二月初八日諸大寺作浴佛會并送七寳)
(五味粥與門徒謂之丨丨丨都人是日各家亦以果子雜料煮粥而食也)蘆葉脆(庾信詩笳寒丨丨丨)
(弓凍紵弦鳴)入骨冷(庾信詩朔風丨丨丨)爐炙硯(司馬光苦寒行炭丨丨丨湯涉筆重)
(複畫字終難成)湯涉筆(見上注)霧四幕(陸機感時賦天悠悠而彌高丨鬱鬱而丨丨)
展踡足(朱弁炕寑詩惠風生袴襦仍工丨丨丨)隂風勁(陳子昂詩嚴冬丨丨丨)
設繒扇(西京雜記夏設羽扇冬丨丨丨)冬舂米(范成大臘月村田樂府序臘月舂米為一歲計)
(多聚杵臼盡臘中畢事藏之土瓦倉中經年不壞謂之丨丨丨)口數粥(范成大臘月村田樂府序二十)
(五日煑赤豆作糜暮夜闔家同饗云能辟瘟氣雖遠出未歸者亦留口分至襁褓小兒及童僕皆預故名丨丨丨)
相暖熱(范成大臘月村田樂府序二十五日夜人家各於門首然薪滿盆無貧富皆爾謂之丨丨丨)
魚兒酒(清異錄裴晉公盛冬嘗以丨丨丨飲客其法用龍腦凝結刻成小魚形狀每用沸酒一盞投一)
(魚其中)黑金社(清異錄廬山白鹿洞游士輻輳每冬寒醵金市烏薪為禦冬備號丨丨丨)敲
冰紙(張伯玉遊蓬莱閣詩敲冰成好手織素號交鸞自注越俗競誇丨丨丨剡水清潔山又多藤楮以敲冰時)
(製之佳)崑崙柰(拾遺記丨丨山有丨冬生子碧色以玉井水洗食之骨輕柔能騰空也)爐
有炭(白居易雪中晏起詩瓶中有酒丨丨丨)不龜手(莊子宋人有善為丨丨丨之藥者世世以)
(洴澼絖為事客聞之請買其方百金聚族而謀曰我世世為洴澼絖不過數金今一朝而鬻技百金請與之客得之)
(以說吳王越有難吳王使之將冬與越人水戰大敗越人裂地而封之能丨丨丨一也或以封或不免於洴澼絖則)
(所用之異也釋文龜愧悲反徐舉倫反文坼如龜文也絖音曠絮細者謂之絖洴澼絖者漂絮於水上)泉
反縮(庾信詩澗寒丨丨丨)卻寒褥(神異經北方層冰萬里厚百丈有磎鼠在冰下土中肉重千斤)
(其毛八尺可以為褥臥之卻寒)思暖律(羅隠詩厭寒丨丨丨)碎霜舞(李賀十月樂詞丨丨)
(斜丨上羅幕)斗北指(淮南子丨柄丨丨而天下皆冬)火井凍(劉因苦寒賦若乃焦溪涸)
(熱海澄沸潭止温泉冰丨丨丨晹谷凝)離葉落(曹毗咏冬詩丨丨向晨丨長風振條興)繁
霜降(張華雜詩丨丨丨當夕悲風中夜興)醉司命(東京夢華錄十二月二十四日帖竈馬於竈上)
(以酒糟塗抹竈門謂之丨丨丨)賜暖耳(李東陽有陵祀回得丨丨丨詩)
平歲之餘(魏略董遇傳人有從學者遇不肯教而云必當先讀百遍言讀書百遍而義自見從學者云苦)
(渴無日遇言以三餘或問三餘之意遇言冬者丨丨丨夜者日之餘隂雨者時之餘也)鳴枯條(陸機)
(感時賦寒冽冽而寢興風謖謖而妄作丨丨丨之泠泠飛落葉之漠漠)蓋鶴籠(皮日休初冬偶作寄)
(南陽潤卿詩迎潮預遣收魚笱防雪先教丨丨丨)喜新霜(陸龜蒙奉和初冬偶作詩窗憐返照緣書)
(小庭丨丨丨為橘紅)看雪山(范成大冬日田園雜興詩放船閒丨丨丨晴風定竒寒晚更凝)鷹
出籠(白居易放鷹詩十月丨丨丨草枯雉兔肥)雉兔肥(見上注)凛嚴光(李賀十一)
(月樂詞宫城團迴丨丨丨白天碎碎墮瓊芳)魚負冰(易通卦驗大雪丨丨丨鄭康成注丨丨丨上近)
(水也)夜難頹(謝靈運歲暮詩殷憂不能寐苦此丨丨丨)辟寒犀(開元遺事開元二年冬至)
(交趾國進犀一株色黃如金使者以金盤置於殿中温温然有暖氣襲人上問其故使者對曰此丨丨丨也頃自隋)
(文帝時曾進一株直至今日上甚悦厚賜之)積羽幽(謝朓齊雩祭樂歌曾冰冽丨丨丨)擁
小爐(白居易詩煖丨丨丨時)火重生(白居易冬日晨興詩照書燈未滅暖酒丨丨丨)花
茸氊(白居易風雪中作兩重褐綺衾一領丨丨丨)寒鳥喧(陸機苦寒行不覩白日景但聞丨丨)
(丨)酒戒開(陸游詩寒深丨丨丨)炙地眠(孟郊寒地百姓吟無火丨丨丨半夜皆立號)
半夜寒(方干雪詩濕氣偏添丨丨丨)冬起雷(列子老成子學幻於尹文先生能幡校四)
(時丨丨丨夏造冰)朱火青(張華雜詩丨丨丨無光蘭膏坐自凝)小雪天(陸龜蒙小雪後)
(書事詩時候頻過丨丨丨)水耐冬(酉陽雜俎丨丨丨此草經冬在水不死成式於城南村墅池中有之)
暖玉鞍(天寳遺事岐王有玉鞍一面每至冬月則用之雖天氣嚴寒此鞍在上坐如温火之氣)
辟寒香(述異記丨丨丨丹丹國所出漢武時入貢每至大寒於室焚之暖氣翕然自外而入人皆減衣清異)
(錄齊凌波以藕絲連螭錦作囊四角以鳳毛金飾之實以丨丨丨為寄鍾觀玉鍾方寒夜讀書一佩而遍室俱㬉芳)
(香襲人)玉辟寒(李商隠碧城詩碧城十二曲闌干犀辟塵埃丨丨丨)雉獻裘(李商隠詩)
(迎冬丨丨丨)傍爐眠(白居易詩醉依香枕坐慵丨暖丨丨)霧迷空(張耒初冬詩繁霜凛)
(欲結霽丨丨長丨)北極高(曾鞏初冬道中詩欲霜日射西山赤漸冷天騰丨丨丨)白㲲
裘(白居易詩烏帽青氊丨丨丨)臘天春(白居易詩火是丨丨丨)庖有薪(白居易雪)
(中晏起詩甕中有飯丨丨丨)釀雪天(陸游詩山色蒼寒丨丨丨)研蟾冰(陸游詩屏暖半)
(銷香鴨火窗寒初結丨丨丨)擁紫茸(陸游詩朝爐獸炭騰紅燄夜榻蠻氊丨丨丨)韭蓱
&KR3388;(世說石崇恒冬天得丨丨丨王愷密貨崇帳下都督問所以曰丨丨丨是搗韭根雜以麥苗爾)照田
蠶(范成大臘月村田樂府序其七丨丨丨詞二十五夜村落以禿帚若麻䕸竹枝輩然火炬縛長竿之杪以照田)
(爛然遍野以祈絲穀)消寒圖(帝京景物略冬至日人家畫素梅一枝為瓣八十有一日染一瓣瓣盡而)
(九九畢則春深矣曰九九丨丨丨)辟寒鰩(神異經東南海中亶洲上有温湖其中鰩魚長八尺食之)
(宜暑辟寒風)却寒簾(杜陽雜編同昌公主堂中設連珠之帳丨丨之丨却寒簾類玳瑁斑有紫色云)
(却寒之鳥骨所為也未知出自何國)風折膠(庾信詩盲丨正丨丨)
(四字成對)天高地涸雪開瓊樹
木落水凝(袁宏北征賦天高地涸丨丨丨)冰作瑤池(劉蕃詩憶長安子月時御苑雪開瓊)
(丨)(樹龍堂丨丨丨丨)
粥嘗新米登州海市(蘇軾丨丨丨丨詩叙予聞丨丨丨丨)
袍換故綿(白居易詩粥美嘗新米丨温丨)(舊矣父老云嘗出於春夏今歲晚不)
(丨丨)(復見矣子到官五日而去以不見為)
木澄清月(恨禱於海神廣利王之廟明日見焉)
草靄繁霜(王維冬夜書懷詩丨白丨丨丨)增明牡丹(元好問滿庭芳詞序正大四年戊子)
(木衰澄清月)(十月汴京遇仙樓酒家楊廣道山後)
勁氣凝酒(人其鄉僧李菩薩者狂人也常借宿)
清威折綿(阮籍大人先生歌海凍不流綿)(每酒客散從外來臥具有閑剩則就)
(絮折庾肩吾冬詩勁氣方凝酒)(之不然赤地亦寢一日天寒甚楊憐)
(丨丨正丨丨)(其羇窮飲之酒僧若愧焉晨起僧持)
木聲認雨(酒盌出同宿者聞噀聲少焉僧云丨)
鴉陣疑雲(陸游詩寒丨丨黑丨丨過老木)(丨亭前丨丨開矣速往看之人狂而)
(聲酣認雨來)(不信也已乃果有兩花僧亦去京師)
寒生酒思(觀者填咽酒壚為之一空楊因獲利)
雪引詩情(白居易詩夜寒生酒思曉丨丨)(不貲盖僧以是報楊也)
(丨丨熱飲一兩盞冷吟三五聲)
(四字備用)仄日行北陸(易統圖丨冬丨北方黑道曰丨丨)天地隆烈(揚雄羽獵賦元冬季月丨)
(丨丨丨)征鳥厲疾(禮記季冬之月丨丨丨丨)昆蟲閉戸(左傳閉蟄而烝注建亥之)
(月丨丨丨丨)候霜校獵(蕭昕仲冬時令賦山澤從宜丨飛丨而丨丨川源有秩因涸凍而陳祠)
層冰涸溜(趙自厲寒賦丨丨丨丨宋生則綴悵而相望皓雪盈門袁子則茹悲而於悒)月
照積雪(謝靈運歲暮詩明丨丨丨丨朔風勁且哀)風截人耳(傅宏季冬詩嚴丨丨丨丨素雪)
(墜地凝)冰垂若練(王禹偁月波樓咏懷詩簷丨丨丨丨雪片大于鷗)謝家幽賞
(楊巨源冬夜陪邱侍御聽崔校書彈琴詩雪滿中庭月滿林丨丨丨丨在瑤琴)小爐低幌(陸龜蒙初)
(冬詩丨丨丨丨還遮掩)風如利劍(黃庭堅雪中詩丨丨丨丨穿狐腋雪似流沙飲馬蹄)霜
林冰岸(楊萬里冬日净遠寺詩丨丨烏鵲國丨丨鷺鷥家)衡輕炭燥(蕭子雲歲暮直廬賦)
(日躔女度歲華云暮丨丨丨丨權重泉涸)權重泉涸(見上注)律周玉琯(舊唐書音)
(樂志丨丨丨丨星回金度)沍泉凝漏(舊唐書音樂志寒雰斂色丨丨丨丨)緹籥勁序
(舊唐書音樂志丨丨丨丨元英晚候)霜凝屋瓦(元稹初冬早寒詩丨丨南丨丨雞唱後園枝)
手足皸瘃(漢書趙充國傳皇帝問後將軍將軍不早及秋共水草之利欲至冬虜多藏匿山中依險阻將)
(軍士寒丨丨丨丨寧有利哉注皸拆裂也瘃寒創也)鳳麟拳跼(釋齊已苦寒行旣不能斷絶蒺藜荆)
(棘之根株又不能展丨凰麒丨之丨丨)馬毛蝟縮(西京雜記元封二年大寒雪深五尺野鳥獸皆)
(死牛馬踡縮如蝟鮑照詩馬毛縮如蝟)肌生鱗甲(韓愈苦寒詩丨膚丨丨丨衣被如刀䥥)
風鳴戰鼔(庾信詩細雪翻沙下寒風戰鼓鳴)無蔞豆粥(後漢書馮異傳異字公孫王郎)
(起光武自薊東南馳晨夜草舍至饒陽丨丨亭時天寒烈衆皆饑疲異上丨丨明旦光武謂諸將曰昨得公孫豆粥)
(饑寒俱解)狐裘熊席(新序衛靈公以天寒鑿池宛春諫曰天寒起役恐傷民公曰天寒乎宛春曰君)
(衣丨丨坐丨丨奥隅有竈是以不寒今民衣敝不補履決不苴君則不寒民誠寒矣公曰善令罷役)鳥棲
影動(陸龜蒙寒夜訪寂上人詩丨在寒枝丨丨丨人依古堞坐禪深)微凘生硯(陸龜蒙寒夜文)
(宴詩旋見微凘入硯生)酒為書滴(西京雜記以丨丨丨丨取其不冰)檉實寒色
(江淹檉頌木貴冬榮丨丨丨丨)叩徵冰散(列子鄭師文從師襄游師襄曰子之琴何如師文曰得之)
(矣請嘗試之及冬而丨丨弦以激蕤賓陽光熾烈堅丨立丨注徵火音屬夏蕤賓五月律得夏氣故消釋)龍
門賞雪(邵氏聞見錄謝希深歐陽永叔官洛陽時同遊嵩山自潁陽暮抵龍門香山雪作登石樓望都城各)
(有所懷忽於烟靄中有策馬渡伊水來者旣至乃錢相遣廚𫝊歌妓至吏𫝊公言曰山行良勞當少留丨丨丨丨府)
(事簡無遽歸也錢相遇諸公之厚類此)清霜染樹(朱子冬日詩丨丨丨澗丨蕭索向嚴冬)
敲冰煑茗(開元遺事逸人王休居太白山下日與僧道異人往還每至冬時取溪冰敲其精瑩者煑建茗)
(共賓客飲之又白居易詩融雪煎香茗)氣凝象閉(沈約梁明堂登歌丨丨丨丨)雪深
沒脛(白居易詩丨丨丨丨泥埋輪)縮金烏足(釋貫休苦寒行北風北風職何嚴毒摧壯士心)
(丨丨丨丨)相從夜績(漢書食貨志冬民旣入婦人同巷丨丨丨丨女工一月得四十五日必相從者)
(所以省費燎火同巧拙而合習俗也服虔注一月之中又得夜半為十五日凡四十五日也)省費燎
火(見上注師古注丨丨丨丨省燎火之費也燎所以為明火所以為温也)凍瓶黏礎(鄭綮詩丨)
(丨丨柱丨宿火陷爐灰)曲身成直(孟郊荅友人贈炭詩吹霞弄日光不定暖得丨丨丨丨身陸游)
(詩丨丨丨丨賴爐温)隂煙苦霧(司馬光苦寒行丨丨丨丨朝不散)髮拳鬚磔(司馬)
(光苦寒行丨丨丨丨指欲零)木皮三寸(尸子朔方之寒冰厚六尺丨丨丨丨)一炕跧
伏(朱弁炕寢詩禦冬貂裘敝丨丨且丨丨)風掃黃葉(喬知之詩北丨丨丨丨)獸藏
絶迹(陸雲歲暮賦丨丨邱而丨丨兮鳥攀木而棲音)冰蠶作蠒(拾遺記員嶠山有丨丨長七寸)
(黑色有角有鱗以霜雪覆之然後丨丨長一尺其色五采織為文錦入水不濡以之投火經宿不燎唐堯之時海人)
(獻之堯以為黼黻)已就長日(李賀十二月樂詞依稀和氣排冬嚴丨丨丨丨辭長夜)雪
花無蔕(梁簡文帝元圃冬夕詩丨丨丨有丨冰鏡不安臺)雲黃欲雪(白居易詩草白經霜)
(地丨丨丨丨天)
平顓頊御時(陸雲歲暮賦丨丨丨丨)雲氣清晞(劉楨魯都賦伊歲之冬丨丨丨丨水)
(沍露凝冰雪皚皚)乘坎執權(漢書魏相傳顓頊丨丨丨丨司冬)氣黑清英(爾雅)
(冬為元英注丨丨而丨丨)積隂司寒(陸雲歲暮賦淪重陽於潛戸兮嚴丨丨於丨丨日回天以滅景)
(兮飈衝淵而無瀾)水澤腹堅(禮記季冬之月冰方盛丨丨丨丨命取冰冰以入)冰結
疑紈(梁簡文帝大同十年十月戊寅詩雲飛乍想閣丨丨遠丨丨)堅冰在鬚(李華弔古戰場)
(文至若窮隂凝閉凛冽海隅積雪沒脛丨丨丨丨鷙鳥休巢征馬踟躕繒纊無温墮指裂膚)繒纊無
温(見上注)墮指裂膚(見上注)晚橘隱屏(梁簡文帝大同十年十月戊寅詩丨)
(丨丨重丨枯藤帶廻竿)霜氣餘酸(邢邵酬魏收冬夜直史館詩況乃冬之夜丨丨有丨丨)
奥室悽寒(趙自厲寒賦柔條危勁丨丨丨丨)熾火無光(裴子野寒夜賦襲重裘兮勿燠)
(丨朱丨兮丨丨)呵筆書遲(方干歲晚苦寒詩挑燈青燼少丨丨尺丨丨)鳥聲更多
(白居易冬初詩月色曉彌若丨丨寒丨丨)爐火灰深(陸游詩丨丨丨丨到曉温)葉覆冰
池(白居易天寒晚起詩丨丨丨丨雪滿山日高慵起未開關)體待陽舒(白居易歲暮詩丨丨丨丨)
(望早春)卯後暖寒(白居易早飲詩雪擁衡門冰滿池温爐丨丨丨丨時)斧冰作糜
(魏武帝苦寒行擔囊行取薪丨丨持丨丨)河帶冰流(于良史冬日寄李贊府詩風兼殘雪起丨丨斷)
(丨丨)銀粟玉沙(楊萬里雪凍詩獨往獨來丨丨地一行一步丨丨聲)雪虐風饕(趙汸)
(冬遊黃山詩丨丨丨丨樵客路)倒挂冰牙(楊萬里曉凍未解詩静聞簷滴元無雨丨丨丨丨未怕晴)
寒雲護霜(李嘉祐冬初詩斜漢初過半丨丨正丨丨)葛帔綀裙(南史任昉不事生產)
(卒後有子東里西華南容北叟流離不能自振生平舊交莫有收䘏西華冬月著丨丨丨丨道逢平原劉孝標泫然)
(矜之乃著廣絶交論以譏其舊交)日脚淡光(李賀十二月樂詞丨丨丨丨紅灑灑薄霜不銷桂枝)
(下)次極陽烏(舊唐書音樂志丨丨丨丨紀窮隂兔)收果林空(張耒初冬詩理畦晚)
(蔬盡丨丨高丨丨)絳帳紅爐(白居易戲招諸客詩黃醅綠醑迎冬熟丨丨丨丨逐夜開)寒
鳥因依(阮籍詩丨丨相丨丨)七寳硯鑪(開元遺事内庫中有丨丨丨丨一所曲盡其功每至)
(冬寒硯凍置於鑪上硯冰自消不勞置火冬月帝常用之)指如排籖(韓愈苦寒詩將持七箸食觸丨)
(丨丨丨)脱襦割氊(梁書江革傳謝朓嘗宿衞還過候革時大雪見革弊絮單席而躭學不倦嗟歎)
(久之乃丨所著丨幷手丨半丨與革充臥具而去)寒覺夜長(李白夜坐吟冬夜夜丨丨丨丨)
靈草冬榮(班固西都賦丨丨丨丨神木叢生)冬袒不寒(抱朴子菖蒲石上生一寸九節)
(已上紫花者尤善韓終服之十三年身生毛日視書萬言皆誦之丨丨丨丨)稻卷平疇(朱子冬日)
(詩晨風散清霜嘉丨丨丨丨)隂降陽騰(沈約梁明堂登歌丨丨丨丨)複帳重衾
(白居易雪中晏起詩丨丨丨丨暖若春)風聲噤心(庾信詩丨丨特丨丨)冰無裂文
(孟郊苦寒吟厚丨丨丨丨短日有冷光敲石不得火壯隂奪正陽)閒日自長(陸游詩丨丨雖冬亦)
(丨丨)炎勢内流(水經注觀雞寺内有大堂甚高廣可容千僧下悉結石為之上加塗墍基内疎通枝)
(經脉散基側室外四出爨火丨丨丨丨一室盡温盖以此土寒嚴霜氣肅猛沙門率皆貧薄施主慮闕道業故崇斯)
(構志道者多栖託焉)披拂霜華(陸龜蒙寒夜訪寂上人詩丨丨丨丨訪道林)雪壓扶
桑(劉駕苦寒行陽烏不自暖丨丨丨丨枝)桂樹凌寒(楚辭嘉南州之炎德兮麗桂樹之冬榮謝)
(靈運詩丨丨丨丨山)風折蒹葭(張耒臘月下旬偶作丨丨丨丨冰結凘)曝日前軒
(張耒冬日雜興詩小園晨自掃丨丨坐丨丨)菜着霜甜(利登冬日詩野丨丨丨丨)
冬至第二十
(二字成對)日至(孟子千歲之丨丨可坐而致也)百福(權德輿冬日宿齋寄内詩明日一陽生丨丨)
天旋(張叔良長至日上公獻壽詩日至龍顔近)一陽(史記律書日冬至則一隂下藏丨丨上舒曹植)
(丨丨聖歷昌)(冬至獻襪履表千載昌期丨丨佳節)
(二字備用)仄三極(月令章句冬至為丨丨晝漏極短一也去極極遠二也晷景極長三也)做節(乾淳歲時)
(記冬至三日之内店肆皆罷市垂簾飲博謂之丨丨)小至(杜甫有丨丨詩邵寳註丨丨謂至前一日如小)
(寒食之類)增線(唐雜錄唐宫中以女功揆日之長短冬至後日晷漸長比常日丨一丨之功)豆
餅(韓忠獻别錄冬至設丨丨歴代行之至今不廢)至下(邱為冬丨丨寄舍弟詩他鄉丨丨心昨夜階前)
(雪)沐浴(王建冬至後招于秀才詩聞閒走馬能來此丨丨明年稱意身案建時為昭應尉温湯所在)
上壽(蘇軾冬至日贈安節詩吾生幾冬至少小如昨日當時事父兄丨丨拜脱膝)投謁(曾幾)
(長至日述懷寄十七兄詩猒看賓客空丨丨強對妻孥略舉觴回首山隂酬勸地可憐零落不成行自註辛未年長)
(至日在紹興府侍兄宴會)酬勸(見上註)看竹(熊孺登郊居冬至日荷李常侍見過詩稱觴容)
(侍坐丨丨許同行)吉序(晏殊奉和聖製冬至詩丨丨冠三正)賀至(劉蕃詩憶長安子月時千)
(官丨丨丹墀)冬除(老學菴筆記陳師錫家享儀謂冬至前一日為冬住與歲除為對盖閩音也予讀太)
(平廣記有盧頊傳云是夕冬至除夜乃知唐人冬至前一日亦謂之除夜詩唐風日月其除除音直慮反則所謂冬)
(住者丨丨也陳氏傳其語而失其事耳)
平閉關(易雷在地中復先王以至日丨丨商旅不行后不省方白虎通冬至所以休兵不舉事丨丨商旅不)
(行何此日陽氣微弱王者承天理物故率天下静不復行役扶助微氣成萬物也)宜盤(食譜張手美家)
(冬至丨丨)稱觴(崔琮長至日上公獻壽詩率舞皆羣辟丨丨即上公)收凉(袁淑冬至詩丨丨降)
(天德萌華宣地惠)萌華(見上註)做冬(張耒冬至呈阿璉念六詩荻籬茅屋柯山下買餅歸)
(來也丨丨)迎長(晏殊奉和聖製冬至詩肆樂遵年律丨丨藹頌聲)觀樵(歲華紀麗譜成都冬)
(至節趙清獻公記云至前一日太守領客出北門石魚橋具樽豆丨丨)賀冬(乾淳歲時記冬至都人最)
(重一陽丨丨車馬皆華整鮮好五鼓已填擁於九街婦女小兒服飾華炫往來如雲馬臻詩天街曉色瑞烟濃名紙)
(相傳盡丨丨)增年(陸游冬至詩家貧輕過節身老怯丨丨自注鄉俗謂喫盡至飯即添一歲)肥
冬(豹隠紀談吳俗重冬至節曰丨丨瘦年互送節物)分冬(張耒丨丨絶句白首丨丨聊自勸江城今)
(夜一陽生)
(三字成對)六律本將舒柳
三微宗(令狐楚賀冬至表建子實丨丨之丨)欲放梅(杜甫小至詩岸容待臘將舒柳山意衝寒)
(黃鍾為六律之本)(丨丨丨)
啓修旦
鼓微陽(陳新塗妻李氏冬至詩隂律丨丨丨)
(大明啓修旦)
(三字備用)仄迎長至(禮記郊之祭也丨丨日之丨也大報天而主日也)獻履襪(四民月令近古婦人)
(常以冬至日丨丨丨於舅姑踐長至之義也又酉陽雜俎北朝婦人常以冬至日進履襪及鞾)移新律
(劉商合肥至日寄鄭明府詩灰管丨丨丨窮隂變一陽)融風至(符瑞圖冬至東北方丨丨丨)
晷遷換(鮑照冬至詩景移風度改日至丨丨丨)最長夜(白居易冬至夜懷湘靈詩何堪丨丨)
(丨俱作獨眠人又冬至詩一年冬至夜偏長)陰飈竭(李郢冬至後西湖看斷冰詩一陽生後丨丨丨)
(湖上層冰看坼時)長命縷(司空圖南至日詩猶有玉真丨丨丨樽前時把緩羈情)具樽
酒(張耒至日詩佳節妻兒丨丨丨)開博路(東京夢華錄年節開封府放關撲三日向晚貴家婦女縱)
(賞關賭入場觀看入市店飲宴慣習成風不相笑訝至寒食冬至三日亦如此王安石冬至詩都城丨丨丨佳節一)
(陽生喜見兒童色歡𫝊市井聲幽閒亦聚集珍麗各携擎)收土芋(蘇軾冬至與諸生飲詩黃薑丨丨丨)
(蒼耳斫霜茸)
平一陽巾(雲仙散錄洛陽人家冬至煎餳綵珠戴丨丨丨)鵲始巢(淮南子陽生於子故十一)
(月冬至丨丨加丨)辰星升(春秋考異郵冬至丨丨丨)壽玉巵(范成大冬至日遥想郊禋)
(慶成口號豐年四海皆温飽願把歡心丨丨丨)有早梅(韓偓冬至夜詩中宵忽見動葭灰料得南枝丨)
(丨丨)祝弓箕(田錫長至賦或饋履襪於舅姑或丨丨丨於子孫)日行遲(孟浩然詩晚來)
(風稍急冬至丨丨丨)晷漏長(隋煬帝冬至詩北陸隆冬盛南至丨丨丨)日初長(杜甫詩冬)
(至至後丨丨丨)舞筵張(晏殊和至日北園讌集詩清曉融風肅桂堂郡僚多暇丨丨丨)易新
衣(東京夢華錄冬至京師最重此節雖至貧者一年之閒積累假借至此日更丨丨丨備辦飲食享祀先祖官放)
(關撲慶賀往來一如年節)賀客稠(石&KR1026;長至詩康衢結束新裳雜飛盖追隨丨丨丨)登觀
臺(左傳僖公五年正月辛亥朔日南至公旣視朔遂丨丨丨以望而書禮也凡分至啓閉必書雲物為備故也注)
(周正月今十一月)紀夜晞(袁淑冬至詩司瑞丨丨丨)青陽萌(易通卦驗冬至太隂奮於)
(上丨丨丨於下)凍雲開(韓偓冬至夜詩四野便應枯草綠九重先覺丨丨丨)
(四字成對)履長納慶(玉燭寳典冬至律當黃鍾其管)芳芸應節(禮記仲冬之月日短至芸始生荔挺)
(最長故有履長之賀)(出)
亞歲迎祥(曹植冬至獻襪履頌表四方交)柔荔迎時(傅亮冬至詩丨丨丨丨萋芳芸應節)
(泰萬彙昭蘇丨丨丨丨履長納)(馥)
(慶)輪暉猶短
繡添弱線圭景偏長(獨孤鉉日南至詩輪暉猶惜短丨丨)
葭動飛灰(杜甫小至詩刺繡五紋添弱線)(此丨丨)
(吹丨六琯丨丨丨)
(四字備用)仄長履景福(崔駰冬至襪銘陽升于下日永于天丨丨丨丨至千億年)作赤豆粥(荆楚)
(歲時記共工有不才子以冬至歿為疫鬼畏赤小豆故冬至丨丨丨丨以禳之)宫線量日(荆楚歲時)
(記晉魏丨中以紅丨丨丨景冬至後日景添長一線)舂禾酒熟(梅堯臣和吳正仲冬至詩况有丨丨)
(新丨丨百分休放手中巵)草知生意(樊鵬長至日詩忻隨澤丨丨丨丨為報和風聖域開)沍
寒嘉節(田錫長至賦伊丨丨之丨丨美長至之良辰)水正隂勝(淮南子日冬至則水從之)
(故十一月丨丨而丨丨注水正水王也)隂氣推上(白虎通冬至陽始起反大寒何也丨丨丨而丨)
(故大寒)漏春消息(石&KR1026;長至詩占歲豐凶雲物動丨丨丨丨管灰知)太史簪筆
(裴逵南至日太史登臺書雲物詩丨丨新丨丨高臺紀彩雲)梅難索笑(尹耕至日詩臘凍嶺丨丨)
(丨丨春遲宫柳未舒眉)五雲書彩(朱德潤冬至詩雙闕倚天瞻象魏丨丨丨丨望靈臺)
萬物含滋(崔駰冬至襪銘璣衡建子丨丨丨丨黃鍾育化以養元基)駿狼長暉(淮南)
(子日冬至峻狼之山注峻狼南極之山亦作駿郭璞客傲丨丨之丨丨元陸之短景)草木潛萌(趙孟)
(頫詩冬至陽來復丨丨丨滋丨)百味餛飩(乾淳歲時記冬至享先以餛飩有冬餛飩年餺飥之諺貴)
(家求竒一器凡十餘色謂之丨丨丨丨)景極南端(韋應物至日詩子月生一氣陽丨丨丨丨)
物趣回環(梅堯臣冬至詩丨丨丨丨似轉規)流晶北堂(獨孤鉉日南至詩晷度經南斗)
(丨丨盡丨丨)除雪出蘭(蕭慤奉和冬至應教詩析冰開荔色丨丨丨丨栽)
臘日第二十一
(二字成對)清祀尋筍(張耒臘日詩竹丨穿地丨梅有犯寒枝)
嘉平(獨斷四代臘之別名夏曰丨丨殷曰清祀)挑蔬(張耒臘日晚步詩綠蔬桃甲短紅蠟綴花開)
(周曰大蜡漢曰臘魏收蜡節詩凝寒廹清)
(祀有酒宴丨丨)
(二字備用)仄初臘(史記秦夲紀惠文君十二年丨丨正義十二月臘日也丨丨獵禽獸以歲終祭先祖因立此日也)
臘會(鄭康成別傳年十一二隨母還家正丨丨同列十數人皆美服盛飾語言閒通康成獨漠然如不及)
(母私督數之乃曰此非我志不在所願也)膢臘(風俗通韓子書山居谷汲者丨丨而買水)菟髕
(風俗通俗說臘正祖食得丨丨者名之曰幸賞以寒酒幸善吉祥令人吉利也)小歲(四民月令臘明日為)
(丨丨進椒酒尊長又徐爰家儀蜡明日為丨丨)臘脯(梅堯臣有呈晏相公臘酒臘藥丨丨臘筍詩)
窮臘(楊凌詩丨丨催年急)短臘(劉子翬詩丨丨窮冬春欲近)節臘(盧仝詩老來經丨丨)
(樂事甚悠悠)作臘(楊萬里臘夜普明寺睡覺詩丨丨聊春酒依人只短檠)送臘(吳融詩丨)
(丨辭寒律迎春入舊叢)擊壤(風土記丨丨者以木作之前廣後銳長尺四闊三寸其形如履臘節童少)
(以為戲分部如擿博也)臘候(皇甫冉送令狐明府詩行當丨丨晚共惜歲隂殘)觀蜡(禮記)
(子貢丨於丨孔子曰賜也樂乎對曰一國之人皆若狂賜未知其樂也子曰百日之蜡一日之澤非爾所知也注言)
(民皆勤稼穡有百日之勞今一日使之宴樂是君之恩澤非爾所知言其大義)勝日(張耒臘日詩異鄉懷)
(舊人千里丨丨難忘酒一杯)
平年登(張耒臘日詩婚姻須歲暮酒醴幸丨丨)頭膏(盧公家範凡臘日上丨丨面脂口脂)
傳觴(羊士諤臘夜對酒詩丨丨稱厚德不問吐車茵)近春(白居易臘後歲前遇景詠意詩度臘初無)
(苦霜霰丨丨先有好風光)浴蠶(蠶書臘之日聚蠶種沃以牛溲浴於川毋傷其藉廼懸之)
(三字成對)新故接(風俗通或曰臘者接也丨丨交丨狎獵大祭以報功也)
隂陽交(續漢書禮儀志季冬之月星廻歲終丨丨以丨勞農大享臘)
(三字備用)仄龍沙會(權德輿臘日與諸公龍沙宴集詩寧知臘日丨丨丨却勝重陽落帽時)澡豆袋
(盧公家範凡臘日上丨丨丨)脂花餤(雲仙雜記洛陽人家臘日造丨丨丨)萱草麪(食譜)
(張手美家臘日丨丨丨)春意動(杜甫詩今朝臘日丨丨丨)發陽氣(史記天官書臘明日)
(人衆卒歲一會飲食丨丨丨故曰初歲)吹豳頌(周禮籥章國祭蜡則丨丨丨擊土鼓以息老物)
擊土鼓(見上註)八蜡暢(張望蜡除詩人欣丨丨丨)陽和近(張耒臘日晚步詩喜)
(覺丨丨丨山園策杖行)五帝臘(獨斷丨丨丨祖之別名青帝以未臘卯祖赤帝以戌臘午祖白帝以)
(丑臘酉祖黑帝以辰臘子祖黃帝以辰臘未祖)梅迎臘(歐陽修詩迎臘梅花吐未齊蘇轍詩丨生紅粟)
(初丨丨)良夜醉(杜甫臘日詩縱酒欲謀丨丨丨)兒童集(張耒臘日詩簫鼓丨丨丨衣裳)
(婦女矜)
平獨立仙(清異錄孟昶時每臘日内官各獻羅體圈金花樹子梁守珍獻忘憂花縷金於花上曰丨丨丨)
遊孤山(蘇軾臘日丨丨丨訪惠勤惠思二僧詩天欲雪雲滿湖樓臺明滅山有無水清出石魚可數林)
(深無人鳥相呼臘日不歸對妻孥名尋道人實自娛孤山孤絶誰肯廬道人有道山不孤)坐達晨(羊士)
(諤臘夜對酒詩自顧行將老何辭丨丨丨)見庭萱(梅堯臣和臘前詩草芽微動丨丨丨)逼年
更(戴良詩寒天催日短窮臘丨丨丨)携金蘭(嵇含娛蜡賦序大蜡之夕雖天下同有而丨丨丨以)
(齊聲利貴得意以遣榮勢孰我尚哉)臘酒香(蘇軾殘臘獨出詩處處野梅開家家丨丨丨)有
膍胲(莊子臘者之丨丨丨可散而不可散也釋文膍牛百葉也胲足大指也臘者大祭備物而肴丨丨丨此雖)
(從散禮應具不可散棄也)
(四字成對)樂聲助醉
燭影含春(羊士諤臘夜對酒詩樂聲方助醉丨丨已丨丨)
(四字備用)仄至後三戍(說文臘冬丨丨丨丨臘祭百神西溪叢語宋用漢臘盖冬丨丨第丨丨火墓日也)
口脂面藥(杜甫臘日詩丨丨丨丨承恩澤翠管銀罌下九霄注唐制臘日宣賜丨丨丨丨及賜宴羣臣)
同日異祭(玉燭寳典蜡者報百神臘者祭先祖丨丨而丨丨也)黃羊祀竈(搜神記宣)
(帝時隂子方者至孝有仁恩嘗臘日晨炊而竈君神形見子方再拜受慶家有丨丨刲以祀之自是以後暴至巨富)
(故後常以臘日丨丨)請飲不往(會稽典錄陳修家貧為吏有志操常步擔上下恒食乾糗每遇正臘)
(僵臥不起同寮丨丨丨肯丨)祀門戶直(漢官儀臘賜大將軍三公錢各二十萬牛肉二百斤粳米)
(二百斛特進侯十五萬卿十萬校尉五萬尚書三萬侍中將大夫各二萬千石六百石各七千虎賁羽林郎二人共)
(三千以為丨丨丨丨)預調飛走(梅堯臣和臘前詩欲驗方書治百藥丨丨丨丨獵平原)土
人熏肉(梅堯臣和臘前詩丨丨丨丨經春美)吏民宴飲(獨斷臘者歲終大祭縱丨丨丨丨非)
(迎氣故但送不迎也)瘦羊博士(東觀漢記建武中每臘詔書賜博士一羊羊有大小肥瘦時博士祭)
(酒議欲殺羊分肉又欲投鉤甄宇恥之因先自取其最瘦者由是不復有爭訟後召會問丨丨丨丨所在京師因以)
(號之)休澣考勝(權德輿臘日與諸公龍沙宴集序清祀嘉平著於三代盖祭百種以報嗇表一歲之)
(順成故吾徒亦丨丨丨丨用文會友)
平緩轡從禽(宋史禮志太宗常以臘日校獵諭從臣曰臘日出狩以順時令丨丨丨丨是非荒也)
進衣香囊(唐六典中尚署臘日丨丨丨丨)碧鏤牙筩(酉陽雜俎臘日賜北門學士口脂蠟)
(脂盛以丨丨丨丨)獨把凍醪(梅堯臣和臘前詩丨丨丨丨驚節物)雁意已還(張耒)
(臘日詩江梅飄落香元在汀丨飛鳴丨丨丨)八蜡報勤(裴秀大蜡詩歲事告成丨丨丨丨)
率土同歡(裴秀大蜡詩有肉如邱有酒如泉有肴如林有貨如山丨丨丨丨和氣來臻)納椒
井中(養生要論十二月臘夜令人持椒臥井旁無與人言丨丨丨丨除温病)順成乃通(禮記)
(八蜡以記四方四方年不順成八蜡不通以謹民財也丨丨之方其蜡丨丨以移民也)春漏柳條
(杜甫臘日詩侵凌雪色還萱草漏洩春光有柳條)
歲除第二十二
(二字成對)臘盡竹爆(薛能除夜作丨丨和諸鄰)
春通(曹松除夜詩臘盡傾時斗丨丨綻處雲)桃殳(張說岳州守歲詩丨丨堪辟惡竹爆妙驚眠)
燎照
幡懸(薛能除夜作燎照雲烟好丨丨井邑新)
(二字備用)仄饋歲(蘇軾詩集歲晚相與餽問為丨丨酒食相邀呼為別歲至除夜達旦不眠為守歲蜀之風俗如是余)
(官於岐下歲暮日思歸而不可得故為此三詩以寄子由)別歲(見上註)冬盡(唐太宗守歲詩)
(丨丨今宵促年開明日長)分歲(范成大村田樂府序除夜祭其先竣事長幼聚飲祝頌而散謂之丨丨)
守歲(東京夢華錄除夕禁中爆竹山呼聲聞于外士庶之家圍爐團坐達旦不寐謂之丨丨杜甫杜位宅)
(丨丨詩丨丨阿戎家)歲軸(乾淳歲時記禁中臘月三十日后妃諸閤各進丨丨兒及珠翠百事吉利市袋)
(兒小樣金銀器皿并隨年金錢一百二十文旋亦分賜親王貴邸宰臣巨璫)鏡卜(熙朝樂事除夕更深)
(人静或有禱竈請方抱丨出門窺聽市人無意之言以丨來歲休咎又李廓鏡聽詞匣中取鏡辭竈王羅衣掩盡明)
(月光昔時常著照顔色今夜潛將聽消息)鏡聽(見上注)爆竹(王安石詩丨丨聲中一歲除)
除夜(杜審言守歲侍宴應制詩季冬丨丨接新年)歲炬(沈佺期除夕詩丨丨常燃桂春盤預)
(折梅)獻粣(周必大歲除以粣代酒送邦衡詩丨丨聊將追粔籹餔糟只欲伴屠蘇)
平藏彄(荆楚歲時記歲前又為丨丨之戲按周處風土記曰醇以告蜡竭恭敬於明祀乃有丨丨臘日之後)
(叟嫗各随其儕為丨丨分二曹以校勝負辛氏三秦記以為鉤弋夫人所起周處成公綏並作彄字藝經庾闡則作)
(鈎字)籸盆(熙朝樂事除夕人家架松柴齊屋舉火焚之謂之丨丨烟焰燭天爛如霞布)脆餳
(范成大分歲詩地爐火暖蒼术香飣盤果餌如蜂房就中丨丨專節物四座齒頰鏘冰霜)祭詩(金門歲節)
(記賈島嘗以歲除取一年所得詩祭以酒脯曰勞吾精神以是補之戴敏除夜詩杜陵分歲了賈島丨丨忙)
除塵(楊循吉除夜雜詠啓篋新衣振丨丨舊室攻)續明(孟浩然歲除夜詩丨丨催畫燭)聒
廳(武林舊事除夜蕡燭籸盆紅映霄漢爆竹鼓吹之聲喧闐徹夜謂之丨丨)饋糕(楊循吉除夜雜詠鄰)
(里丨丨通)存炊(楊循吉除夜雜詠丨丨忌釡空)迎年(荆楚歲時記歲暮家家具肴蔌詣宿歲之)
(位以丨新丨相聚酣飲)年除(張子容除日詩臘月今知晦流丨此夕丨)財門(乾淳歲時記除)
(夜貼天行帖兒丨丨于楣)
(三字成對)供歲火轟鳴竹
作春書(張子容除日詩拾樵供歲火帖牖丨)聽頌椒(戴敏除夜詩生盆火烈轟鳴竹守歲筵開)
(丨丨)(丨丨丨)
(三字備用)仄大節夜(乾淳歲時記禁中以臘月二十四日為小節夜三十日為丨丨丨)圖神燕(庾肩)
(吾歲盡應令詩金薄丨丨丨朱泥印鬼丸)戀虯箭(杜審言除夜有懷詩冬氛丨丨丨春色候鷄鳴)
盧白戲(朱松守歲詩更為丨丨丨紛爭起横斜)消夜果(乾淳歲時記禁中臘月三十日後苑)
(修内司各進丨丨丨兒以大合簇飣凡百餘種如蜜煎珍果下至花餳箕豆以至玉杯寳器珠翠花朵犀象博戲之)
(具銷金斗葉諸色戲弄之物無不備具皆極小巧)照虛耗(乾淳歲時記除夜明燈牀下謂之丨丨丨)
(又輦下歲時記都人至年夜於竈裏點燈謂之丨丨丨)歡夜話(范成大除夜詩家人丨丨丨)
攙臘去(華士嶟除夕詩飲福興豪丨丨丨打灰聲緊擁春來)覓如願(顧瑛除夕詩不用鞭灰丨)
(丨丨客囊剩有酒家錢)柏葉酒(張子容除夜樂城逢孟浩然詩樽開丨丨丨)婪尾酒
(成庭珪除夕詩鄰甕且分丨丨丨)更春帖(玉堂雜記除日丨丨丨柱聯門額于堂軒楣枋宜春福祿)
(夀等字)
平歲序殫(庾肩吾歲盡應令詩丨丨已云丨春心不自安聊開柏葉酒試奠五辛盤)變冬春
(唐太宗召侍臣賜宴守歲詩四時運灰琯一夕丨丨丨)九枝花(張子容除夜樂城逢孟浩然詩燈發)
(丨丨丨)日周天(白居易除夜詩一從身去國再見丨丨丨)隔歲燈(方干除夜詩曉韻侵)
(春角寒光丨丨丨)雪送寒(梅堯臣除夜雪詩擊鼓人驅鬼漫天丨丨丨)鍛磨齋(雲仙)
(雜記都下寺院每用歲除鍛磨是日作丨丨丨)賣癡獃(范成大村田樂府序分歲罷小兒遶街呼叫云)
(賣汝癡賣汝獃世傳吳人多獃故兒輩諱之欲賈其餘丨丨丨詞除夕更闌人不睡厭禳鈍滯迎新歲小兒呼叫走)
(長街云有癡獃召人買二物於人誰獨無就中吳儂仍有餘巷南巷北賣不得相逢大笑相椰揄櫟翁塊坐重簷下)
(獨要買添令問價兒云翁買不須錢奉賒癡獃千百年)祭長恩(秘閣閒話司書鬼曰長恩除夕呼其)
(名而祭之鼠不敢嚙蠧魚不生)打灰堆(范成大臘月村田樂府序除夜曉雞且鳴婢獲持杖擊糞壤致)
(詞以祈利市謂之丨丨丨此本彭蠡清洪君廟中如願故事吳下至今不廢云)隔年陳(江南通志江淮)
(俗除夕煑飯兼數日之炊于新年可支許時曰丨丨丨)接長筵(孟浩然歲除夜詩守歲丨丨丨)
佛筵崇(楊循吉除夜雜詠祠堂神影挂客座丨丨丨)歲夜長(白居易除夜詩晰晰燎火光氲)
(氲臘酒香蚩蚩童稚戲迢迢丨丨丨)接建寅(薛能除夜作和吹度穹旻虚徐丨丨丨)看鬼
神(薛能除夜作祝壽思明聖聽儺丨丨丨)換桃符(王安石除夕詩千門萬戶曈曈日總把新桃換)
(舊符)祭竈喧(劉從益次東坡守歲韻南鄰丨丨丨北里驅儺譁)夜傾銀(王安石除夜立)
(春詩迎陽朝剪綵守歲丨丨丨)斗杓回(司馬光除夕詩物華全為丨丨丨)祭齋牌(桯史)
(太學丨丨丨余里士柳三聘肄業立禮□嘗為余言國學以古者五祀之義凡列齋扁榜至除夕必相率祭之遂以)
(為爐亭守歲之酌祝辭惟祈速化而已羣儒執事者帽而不帶以縚代之謂之叨冒爵中皆有數鴨脚子每獻則以)
(酒沃之謂之僥倖)祀牀公(楊循吉除夜雜詠買餳迎竈帝配水丨丨丨)
(四字成對)賁鼓雷動歌銷臘酒
烟火星流(王勃守歲詩序賁鼔雷動丨丨)燭候春風(周弘亮故鄉除夜詩何處夜歌銷臘)
(丨丨)(酒誰家高丨丨丨丨)
彈絲奏管交新歲鼓
對局探鈎(杜審言守歲侍宴應制詩彈絲)剪隔宵燈(張詠除夜泊臨江縣詩漏促已交新)
(奏管梅風入丨丨丨丨柏酒傳)(歲鼓酒闌猶丨丨丨丨)
(四字備用)仄春前歡賞(杜審言守歲侍宴應制詩欲向正元歌萬壽暫留歡賞寄春前)香添鵲尾
(貝瓊除夜詩曲任蛾眉唱丨丨丨丨燒)插籩柏葉(楊循吉除夜雜詠丨丨皆丨丨戲火有梨筒)
書扉健筆(范成大除夜詩丨丨無丨丨爆竹有寒灰)千門庭燎(曹松除夜詩丨丨丨)
(丨照樓臺總為年光急急催)一宵迎送(唐太宗守歲詩共歡新故歲迎送一宵中)臘因
風卷(曹松除夕詩半夜丨丨丨丨去)孟公孟姥(北戸錄南方除夜以酒肉祀船神呼為丨丨丨)
(丨)儺公儺母(秦中歲時記歲除日進儺皆作鬼神狀内二老兒丨丨丨丨)辟瘟燒
术(楊循吉除夜雜詠丨丨丨丨煖承俗燎柴紅)引儺綏旆(元稹除夜詩丨丨丨丨亂毿毿)
充壽分送(雍陶酬李紺歲除送酒詩故人丨丨能丨丨遠客消愁免自沽)桂窮北陸(劉綺)
(莊共佳人守歲詩丨華丨丨丨荆豔下東鄰)花簪稚女(趙庚歲除即事詩買丨丨丨丨送米贈窮)
(鄰)酒中喜子(徐君蒨共内人守歲詩丨丨挑丨丨粽□覓楊梅)鬱壘題版(范成)
(大除夜詩丨丨先丨丨)鎔金得鳳(瑯嬛記除夕梅妃與宫人戲丨黃丨散瀉入水中視巧拙以卜)
(來年否泰梅妃一瀉丨金丨一隻首尾足翅無不悉備)藍袍俘鬼(陸游除夜詩椒酒辟瘟傾㶑灩)
(丨丨丨丨舞趼躚)
平玉律窮年(王勃守歲詩序十二月之隂氣丨丨丨丨一萬歲之休禎金觴獻壽)椒盤頌
花(杜甫杜位宅守歲詩丨丨已丨丨)畫袴朱衣(王建宫詞金吾除夜進儺名丨丨丨丨四隊行)
(院院燒燈如白日沉香火底坐吹笙)院院燒燈(見上注)餳楪椒柈(范成大除夜詩)
(丨丨牙難膠丨丨眼倦開)爆仗屏風(乾淳歲時記禁中臘月三十日丨丨有為果子人物等類不一)
(而殿司所進丨丨外畫鍾馗捕鬼之類而内蔵藥線一爇連百餘不絶)迎送六神(乾淳歲時記除)
(夜比屋以五色錢紙酒果以丨丨丨丨于門)插芝麻稭(帝京景物略十二月三十日丨丨丨丨于)
(門簷窗臺)更長燭明(杜甫今夕行今夕何夕歲云徂丨丨丨丨不可孤咸陽客舍一事無相與博塞)
(為歡娛)博塞歡娛(見上注)膝下傳杯(歐陽詹除夜侍酒呈諸兄示舍弟詩悠悠)
(寰宇同今夜丨丨丨丨有幾人)兩歲平分(曹松除夜詩一宵猶幾刻丨丨共丨丨)角帶
春來(高蟾除夕詩寒燈燒臘盡曉丨丨丨丨)歷尾無餘(宋祁除夕詩丨丨丨丨日更籌促曙)
(躔)粽覓楊梅(司馬光和子淵除夜詩強取酒巵浮翠柏懶開丨葉丨丨丨)催具辛
盤(宋祁歲除詩悤悤餘幾刻丨丨五丨丨)卒歲大儺(張衡東京賦爾乃丨丨丨丨毆除羣厲方)
(相秉鉞巫覡操茢侲子萬童丹首元製桃弧棘矢所發無臬飛礫雨散剛癉必斃煌火馳而星流逐赤疫於四裔)
侲子萬童(見上注續漢書禮儀志選中黃門子弟年十歲以上十二以下百二十人為侲子注薛綜)
(曰侲之言善善童幼子也)畫虎於門(續漢書禮儀志注山海經曰東海中有度朔山上有大桃樹蟠)
(屈三千里其卑枝門曰東北鬼門萬鬼出入也上有二神人一曰神荼一曰鬱儡主閱領衆鬼之惡害人者執以葦)
(索而用食虎於是黃帝法而象之敺除畢因立桃梗於門戸上畫鬱儡持葦索以禦凶鬼丨丨丨丨當食鬼也)
夜列粉盤(顧瑛除夕詩丨丨丨丨循舊俗曉看羅帕賀新年)雞骨占年(北戶錄南方逐)
(除夜及將發船皆殺雞擇骨為卜柳宗元柳州峒氓詩丨丨丨丨拜水神)暖帶春風(唐太宗守歲詩)
(寒辭去冬雪丨丨入丨丨)燈燭薰天(杜審言守歲侍宴應制詩宫闕星河抵拂樹殿庭丨丨上丨丨)
門前畫弓(楊循吉除夜雜詠井上皆封草丨丨盡丨丨)
御定分類字錦卷四
