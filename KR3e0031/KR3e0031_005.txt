小兒衛生總微論方卷五
驚癎方下
定心膏治諸熱安心神截驚癎欲發
生葛根(取汁□合如無生者乾葛細剉水浸一宿慢火熬取汁)竹瀝(半合依法旋取)
大麻仁(一分三味同研)菉豆粉(一兩别研)硃砂(半兩研飛)牛黃(一錢研)
射香(一錢研)
右同和如稀更入少菉豆粉相拌得所石臼中杵三
二百下成膏圓雞頭子大每服一丸煎人参湯化下
量大小增減用無時
琥珀丹治如前
琥珀(一兩令研)白殭蠶(去絲嘴炒半兩)臘月牛膽製天南星(一兩)
天麻(一兩)白附子(半兩)香白芷(半兩已上先為細末)硃砂(一兩研水飛)
龍腦(一錢研)
右拌勻煉蜜圓如雞頭子大每服一圓煎人参薄荷
湯化下量大小增減用無時
生葛飲子治熱極不已欲發驚癎
生葛汁(一合)竹瀝(一合)牛黃(如杏仁許别研)
右相和每服半合量大小與之無時
鈎藤飲子治發熱時時戴眼口吐涎沫欲發癎搐
鈎藤(半兩)蚱蟬(七枚去翅足微炒)人参(去蘆一分)黃芩(一分)大黃(一分)
右麄末每服一大錢水一盞煎至六分入竹瀝半合
再慢煎數沸下牛黃一小豆許細研入之攪勻放温
量大小與服得微汗為妙乳母忌蒜麺炙煿之物
治小兒心胸積熱毛焦睡中狂語欲發驚
硃砂(半兩研水飛)牛黃(六分)
右同研如粉每服一錢摩犀角水調服量大小與
之無時
治小兒熱盛夜後狂語欲發驚以竹瀝一歲兒連夜飲
二合少少頻與兒大以意加之無時
参苓散治小兒忽作驚状目上視手足強未可服驚藥
宜先與此服之
人参(去蘆)茯苓(去黑皮各半兩)甘草(一分炙)
右為末每服一錢温湯調下食空服
茯神散治小兒煩熱心悸手足摇動欲發驚癎
茯神(去心内木)龍齒(研細)牛黃(别研)犀角屑(各半兩)寒水石(一兩)
石膏(研飛一两)川大黃(一錢)
右為麄末每服一錢水一盞煎至五分去滓入竹瀝
半合更煎一两沸量大小與服無時
又治方如前
茯神(去心内木)龍齒(研)升麻甘草(炙各半两)寒水石石
膏(研飛)麥門冬(去心)
右為末每服一錢水一盞煎至五分去滓入竹瀝半
合更煎一二沸量大小與服無時
辰砂金箔散治小兒心鬲邪熱神志不寧悸惕煩渴睡
卧不稳弄舌齧齒痰寔欬逆咽嗌不利欲發驚癎
辰砂(七錢研)桔梗(去蘆五錢)人参(去蘆三錢)白茯苓(去皮三錢)蛤粉
(八錢)牙硝(枯三錢研)甘草(二錢半炙)腦子(半字)金箔(二片)
右為細末百日已下兒用半字至一字薄荷水調膏
塗舌上令自嚥百日上兒或大便澁者蜜湯調一字
與服一歲上者半錢咽喉腫痛口舌生瘡者以少許
掺病處嚥津必效
牛黃散清心凉鬲截驚癎欲發已發
牛黃(半两細研)硃砂(一分研水飛)射香(一分别研)蝎稍(一分末)天竺
黃(一分研)鈎藤(一分末)
右同拌研勻每用一字新汲水調下無時
雌黃圓治眼直惡聲嚼舌吐沫欲發驚癎
雌黃(一两研水飛)黃丹(一兩微炒)射香(一錢研)
右同研細用牛乳半升熬成膏和劑圓菉豆大每服
三圓温水下日三如無牛乳用羊乳亦得
急風膏利胸鬲清心神截欲發已發驚癎
硃砂(半两研水飛)天漿子(十四个微炒取虫去壳為末)膩粉(一錢研)青
黛(一分研)乾全蝎(十四枚為末)
右拌研勻細入龍腦細末半錢再同研勻用軟飯劑
成膏圓皂子大每服一粒煎人参荆芥湯化下無時
消驚膏治小兒風熱涎盛截除驚癎安鎮心神定寧搐
搦利鬲脘去壅滯
龍腦(半錢)硃砂(研水飛)天南星白附子(生末)天麻(末)蝎
稍(末)半夏(湯洗净生為末各二錢)水銀(結砂子)膩粉(各一錢)
右同勻細用石腦油盞内重湯煑過搜和藥末為劑
圓如黑豆大每服一二圓薄荷湯化下更量大小加
減服無時
神效朱砂圓治小兒温狀驚風積熱一切壅滯能化痰
清神利鬲消驚截搐
朱砂(研細水飛)膩粉(各一分)連六金箔(七片)乾蝎(十个全者)天麻
(一分)白附子(一分炮)半夏(湯洗七次去滑焙乾一分)白殭蠶(炒去絲觜一分)
右同為細末研勻煑棗肉和如小豆大每服二圓煎
荆芥薄荷湯化下無時
剪刀股圓治小兒驚風欲發未見的証但先服一圓無
不消退用之常驗
五靈脂(去砂石一分)乾蝎(緊小全者)龍腦(别研半錢)乾蟾(净洗去五蔵四)
(足慢火炙令黃色一分)牛黃(别研細一錢)蛇黃(火煆醋淬七次别研如粉半两)白
殭蠶(直者去絲嘴畢微炒用)天竺黃(别研半两)朱砂(研一錢水飛)射香
(别研半錢)
右順手研令極細糊圓櫻桃大每服一圓金銀薄荷
湯以剪刀股研化服之三歲下者只半圓無時
治風癎方
蜣蜋散治小兒風癎發搐
乾蜣蜋(三分微炒)天麻(半两)防葵(半两)蝎稍(一分)葳靈仙(半两洗焙)
(已上先為末)川芒硝天竺黃(各一分二味同研細)
右同拌勻為散每服一字或半錢乳香湯調下量大
小加減與服無時
麻黃蝎稍散治如前
麻黃(去根節半两)蝎稍(十四箇)
右將二味碎之用薄荷葉褁遍外更用紙褁了扵水
蘸濕慢火中煨紙及葉乾透取出為末每服半錢金
銀薄荷湯調下無時
芎犀散治風癎多困不省
川芎犀角屑獨活(去蘆各半两)蝎稍人参(去蘆)天
麻(各半两)
右為細末每服半錢温酒調下無時
葱湯圓治風癎發搐痰盛壅熱
天南星(炮裂為末抄一錢)蝎稍(一分微炒)半夏(一分湯洗七次)寒水石
(煆熟為末一分)朱砂(半錢水飛)殭蠶(炒去絲嘴一分)
右為細末麺糊圓菉豆大燒葱白泡湯送下三五
圓量大小加減無時
人参化風膏治風癎發搐涕欬無時
天麻(一两酒浸)全蝎(十四个微炒)殭蠶(去絲嘴微炒)人参(去蘆)川芎
白附子(各半两)羌活(去蘆)獨活(去蘆)防風(去蘆并义枝各一分)
右為細末煉蜜圓如皂子大每服一圓荆芥湯化下
量大小與之無時
治小兒風癎
以鼈甲去裙襕炙黃杵末每服一錢乳汁調服之或
以蜜和圓如小豆大服之亦可無時
雞蘇散治小兒風癎
雞蘇木賊荆芥
右各等分為細末以茶清調下半錢或一字無時
皂莢煎圓治如前
肥嫩不蚛皂角(十鋌去皮稜以水二大碗挼汁至滓無味將汁熬成膏别頓)虢
丹(不拘多少扵熨斗内簇熟炭火煆至炭過吹去其灰)
右研虢丹為細末量其所用入皂莢膏和劑圓菉豆
大每服五七圓温湯送下乳食前
榴梅散治如前
以大石榴一枚割頂去子剜作甕入全蝎五个在内
却以頂盖之紙觔搥黃泥封褁了先用微火炙乾漸
加大火煆通赤良久去火放冷去泥取其中焦者細
研為散每服半錢乳調下搐者服之便定不會服者
灌之兒稍大用防風湯調下無時
大青膏治風癎發搐
青黛(一分研)射香(一字别研)天麻(末一分)白附子(末生一錢半)蝎
尾(去毒一錢)朱砂(半錢研水飛)烏蛇肉(酒浸一宿去骨焙取末一錢半)天竺
黃(五分)
右為細末和勻生蜜劑膏每用月中兒粳米大百日
兒半皂子大一歲兒一皂子同牛黃膏温薄荷水化
開一處服之五歲上者同甘露散一處服之
牛黃膏
碓黃(小棗大一塊用獨莖蘿蔔根同醋一大盞煑至醋盡為度)甘草(三錢末)川甜
硝(三錢)硃砂末(半錢别研水飛)龍腦(一字)寒水石(五錢末並抄)
右為細末研勻蜜和劑温薄荷水化如前法服之無
時
甘露散(一名玉露散)
寒水石(半两嫩而帶青中有細文者是)石膏(半两堅白者有墻壁者是)甘草(生一)
(分)
右同為細末每服一字半錢温湯調下食後
治驚癎方
蟬殼散治驚癎熱盛發搐
蟬殼(去土半两微炒)人参(去蘆半两)黃芩(一分)茯神(一分)升麻(一分已上)
(細末)牛黃(一分别研)天竺黃(一錢研)牡礪粉(一分研)
右同勻細每用半錢煎荆芥薄荷湯調服無時
鎮心膏治驚癎發搐熱盛悶亂
遠志(甘草水炙去心一两)防已(半两)茯神(去心内木半两)人参(去蘆半两)大
黃(半两微炮已上細末)辰砂(研飛一两)雄黃(一分研水飛)金箔(三十片細研)
銀箔(三十片細研)龍腦(一錢細研)
右拌勻煉蜜和膏每服一皂子薄荷湯化下無時
金銀丹治驚癎發搐安神定志解煩熱化痰涎
羌活(去蘆)人参(去蘆)茯苓川芎山藥南星蛇
黃(火煆醋淬七别研各一两)蜈蚣(三分炙)腦子(一錢)乳香(一分)全蝎(一分)
雄黃(水飛一分)蟬殼(去土)殭蠶(炒去絲嘴)鐵粉(各半两)射香(一錢)朱
砂(半两為衣)
右為細末麺糊和圓作二三等圓子隨大小量圓數
服無時
安神湯治驚癎搐搦精神傷動心意不寧
白茯苓(一两)白鮮皮(一两)昌蒲(一两九節者)人参(去蘆一两)遠志
(甘草水煑去心一两)石膏(半两研)甘草(一分)犀角末(一分)
右為細末每服一錢水一盞去心麥門冬少許煎至
五分去滓放温時時與服
鎮驚圓治驚癎發搐中焦壅熱痰盛
茯神(去皮及心内木)人参(去)防葵鐵粉(研)朱砂(研水飛各半两)
雄黃(研水飛)犀角屑龍齒(别研)大黃(蒸各一分)牛黃(研)龍
腦(研各一錢)金銀箔(各三十片)
右為細末煉蜜和圓小雞頭大每服半圓或一圓薄
荷湯化服量大小加減無時
治食癎方(千金用紫圓方具前變蒸門中)
真珠圓治食癎發搐
滑石末(三錢)輕粉(三錢)乾蝎(七个)巴豆(四十个去皮膜出油盡用)半夏
麴末(二錢)南星(末一錢)射香(少許)
右為末烝餅和圓菉豆大一歲下者一圓上者二圓
葱湯下乳食前
蛜&KR1417;散治食癎發搐身熱眼上眎
乾蝎白附子朱砂(各一錢研水飛)膩粉(半錢)巴豆(二十四个)
(去皮膜出油一云不出油研)天漿子(三个去壳)射香(一字)
右同研細每用一字薄荷湯調下量大小虛寔加減
乳食前
大青圓治食癎發搐及有驚積(許宣贊方)
青黛(抄五錢)蜈蚣(一對全者微炒)蝎(二十一个全者微炒)巴豆(二十一个去皮)
(心膜出油盡用)
右為末用鵝梨汁煎菉豆粉作糊和圓踠豆大每服
一圓酒一匙水一匙薄荷汁少許同化下食癎或急
驚發搐服之立效乳食前
銀湯圓治如前
天南星(醋煑透切焙乾為末抄一錢七)棘岡子(十四个去壳)巴豆(十四个去)
(皮心出油盡)雄黃末(抄一錢七)蝎稍(十四个)朱砂末(五分)
右為細末煎薄荷湯調麵作糊圓如黍米大每服五
圓煎金銀湯下乳前食更量大小加減
妙聖丹治食癎發搐利胸鬲
蝎稍(四十九个微炒)木香(一分)代赭(火煆醋浸十次一分)牙硝(一分)大黃
(一分炮已上先為末)膩粉(半分研)朱砂(半两研水飛)射香(半錢别研)腦子
(半錢研)巴豆(七个去皮心紙褁出盡油)
右為細末滴水和圓黍米大每服三五圓沉香湯下
乳食前
蟾酥丹治食癎毒盛湯藥不下
蟾酥(一分)真珠末(一分)甘遂(一分慢火煨黃)牡蠣粉(一分)犀角末
(一分)巴豆(七个去皮心出油盡)杏仁(一分麸炒去皮尖細研)射香(一分研)
右拌研勻細糯米飯和圓黍米大每服三圓煎荆芥
湯放温送下量大小加減乳食前
靈朱圓治食癎乳食不消心腹壅滯四肢抽掣
五靈脂(去砂石)朱砂(研水飛各一分)巴豆(五枚去皮心研紙褁去油)
右同研細如粉燒粟米飯和圓黃米大一二歲兒温
水下二圓取或利或吐效更在量大小加減服之乳
食前
三癎丹治癎証發未能分辨皆可治之
黑錫(一两水銀半两二味同結沙子研極細)蝎稍(半两)木香(半两)天南星
(半两炮烈)殭蠶(去絲嘴半两炒黃)人参(去蘆半两)半夏(半两湯洗七次)防風
(去蘆并义枝半两)
右為細末石腦油半盞研極細入射香一錢腦子半
錢各研細與衆藥末拌勻棗肉和圓黍米大每服三
五丸至十丸煎荆芥薄荷湯下無時
治五蔵五畜癎方
治肝病犬癎
伏日取犬齒水磨汁服
又方
取犬頷骨為末服
治心病羊癎
三月三日取羊齒水磨汁服
又云心病馬癎
取馬齒水磨汁服
又方
取馬毛燒灰為末水服一云馬蹄
治脾病牛癎
取牛齒水磨服烏牛齒最佳
又方
取白牛屎中豆服之
又方
燒蹄末服
又方
取牛鼻中木燒灰服
治肺病雞癎
取白雞腦水調服
治腎病猪癎
五月五日取猪齒水磨汁服
又方
取猪乳服
五色圓治五蔵五種癎並主
朱砂(半两研水飛)水銀(一分)雄黃(二两研水飛)真珠末(一两令研極細)
鉛(三两同水銀熬)
右為末煉蜜和圓麻子大每服三四圓煎金銀薄荷
湯下無時
露蜂房散治五種疾發搐口吐涎沫
露蜂房(一两洗淨焙乾)石昌蒲(一两九節者良)桂心(半两)遠志(甘草水煑)
(去心半两)人参(去蘆半两)牛黃(一分研)杏仁(湯浸麸炒去皮尖研一分)朱砂
(一分研水飛)
右同為細末每用半錢射香湯調下無時
治偏搐方
雙劍金治驚癎偏搐
赤足蜈蚣(一条)紫色大螳蜋(一个)
右㬠至乾以利刀當脊分切作两畔各逐左右别研
為細末不得交錯各用貼子盛之扵貼子上號記左
右遇其患者每用一字許鼻内任搐之左治左右治
右俱搐者任右則右住任左則左住左右任皆住
雙金散治如前
右以蜈蚣一条大者去頭足尾用真酥塗慢火上炙
黃置枮子面南用快竹刀子當脊縫中停利作两半
用两貼子號記左右字不得交差差則誤矣又以
射香一錢亦分左右两處先將左分一半在左字貼
内與蜈蚣同研作細末却入左字貼内盛訖次將右
分一半入在右邊貼内與蜈蚣同研作細末却入右
字貼内盛訖不得相犯每遇病者眼睛弔上止見白
睛搐搦不省不能出聲者用細&KR1239;筒子置藥少許在
中随搐者左右鼻孔中吹之用藥不可多若眼弔全
未下即添些小以意度量其眼随手便下搐亦便止
餘同上法二方相犯
保夀散治驚癎偏搐
雄黃(研細水飛)茯苓(去黑皮)人参(去蘆各一分)朱砂(半两研飛)牙硝
(一錢)
右細勻每用半錢熟水調下一歲用一字無時
治陽搐急驚方
軟紅膏治急驚潮搐涎盛
天南星(一两生為末)朱砂(半两研水飛)水銀(一分用真石腦油半盞同研細)
乾蝎稍(四十五个為細末)
右拌勻入腦射各一錢再研棗肉和劑入石臼中杵
三五百下圓如皂子大每服一圓煎薄荷湯化下神
騐無時
朱粉丹(又名鶴頂丹)治急驚壯熱吐涎發搐
朱砂(半两研水飛)膩粉(一分)蝎稍(半两微炒)巴豆(七个去心皮膜出油盡用)
(一方只用五个)
右為細末糊圓黍米大每服三两圓煎桃仁湯下一
方無巴豆但作散每服半錢湯使如前無時
百靈圓治急驚化涎定搐
黑鉛(一分)水銀(一分二味同結砂子)天南星(一分炮烈)白附子(一分炮烈)
乾蝎(一分微炒)天麻(一分)蟬殼(去土一分微炒)射香(一錢研)牛黃(一分)
(研)
右為末勻細糯米飯和圓黍米大温酒下三圓量大
小加減服無時
天漿子圓治急驚發搐
天漿子(十四个有虫者去壳)牛黃(一分别研)射香(一錢研)白附子(一錢)
(炮烈)犀角末(一分)半夏(一分湯洗七次)蟾酥(一錢)猪膽(一个)
右為細末入猪膽汁和劑如汁少入少麵糊圓黍米
大每服三五圓薄荷湯下無時
朱砂散治如前
朱砂(一分研水飛)膩粉(半錢)射香(半錢研)盧會(二錢别研)胡黃連
(一錢)蝎稍(七个)白附子(二錢)金箔(七片)殭蠶(十个去絲嘴炒)赤足蜈
蚣(一条炙)甘草(二錢炙)
右為細末二歲上兒半錢七已下者一字金銀薄荷
湯調下三歲上者一錢七如口噤不開灌入鼻中無
時
白金散治如前
天南星(一两大者四破之)朴硝(一兩半)白礬(一錢)甘草(半两)
右為麄末用水五盞慢火一處煑水盡為度焙乾為
細末入硃砂末乙錢拌勻每用半錢煎金銀薄荷湯
放温調下無時
七寳牛黃圓治急驚目睛上視手足發搐
朱砂(水飛)粉霜(别研)輕粉雄黃(研水飛各一錢)牛黃(半錢别研)腦
子(一字研)射香(一字研)
右為細末糯米粥和圓小豆大二歲下兒半圓上者
一圓金銀薄荷湯磨化服之月内兒一圓分四服百
日分三服看兒大小壯怯及病勢輕重以意加減無
時
水銀圓治急驚痰壅發搐悶亂口噤
水銀(一分入棗肉少許同研至星盡)膩粉(一分研)南星(一分炮烈)乾蝎(一分)
(微炒)
右為末再用棗肉和圓黍米大每服五七圓乳香湯
下量大小加減無時
小朱砂圓治急驚發搐痰壅
朱砂(一分研水飛)巴豆(三十个去心皮膜出油令盡)半夏(湯洗七次焙乾為末)
(抄二大錢)杏仁(五个熱灰内炮過湯浸去皮尖炒黃)
右為細末麺糊和圓菉豆大二歲兒一圓荆芥薄荷
湯下三歲加一圓五歲者三圓如有驚在内者利動
至病盡藥圓乃出如無驚者藥不下也甚妙而稳乳
食前
至聖膏治急驚發搐手拳緊多睡啼呌煩熱鬲寔
朱砂(一分水飛)天南星(臘月牛膽製用半兩)鐵粉(一分水研)蝎稍(十四个)
續随子(去皮四十九个)腦射(各少許)
右為細末煉蜜和圓菉豆大薄荷温湯化下一圓如
涎多加輕粉半錢更量大小加減無時
牛黃散治急驚搐搦壯熱鬲壅痰盛
乾全蝎(七个)巴豆(二粒去皮)輕粉(半錢)雄黃(二錢水飛)川蔚金(一分)
(剉用皂莢半鋌揉汁煑過炒至乾用)朱砂(一錢水飛)
右為細末入腦射各少許每用一字薄荷湯下或得
吐瀉或得睡汗皆愈如牙關噤即先用藥開然後
服之(開噤方在後)
蛜&KR1417;散治急驚風潮搐
以全蝎中中緊寔者去尾尖上毒炒焦為末每服一
錢濃煎防風湯調下予相識王宣教(諱循理)一子病驚
搐得此方治安渠恐再發遂與常服之妙選同與烏
蛇散服之尤佳
四聖散治一歲至五六歲兒急驚潮搐
天漿子(一枚去壳)朱砂(二豆許研水飛)全蝎(一枚)射香(一小豆大)
右同研膏每服少許薄荷温水化下無時
治小兒卒得急癎
鈎藤甘草(炙各半兩)
右剉碎以水五合煑取二合分八服日五夜三
治急驚風搐痰盛
天漿子(三个去壳生用)乾蝎(七枚生用)朱砂(一錢水飛)
右同為末軟飯和圓粟米大每服二圓荆芥湯下不
計時更量大小加減
又方治如前
以全蝎一枚薄荷四葉褁合火上炙令薄荷葉焦同
研細末分作四服温湯調下亦治大人風涎只作一
服無時
治急驚發癎迷悶不省嚼舌仰目瘈搐
以真牛黃一大豆許研細和蜜水服之
以犀角末半錢錢温水二合分服
以真熊膽二大豆許以乳汁或竹瀝服之能去心中
涎即愈
以虎睛研末以水調灌之量大小與一方用一豆許
炙乾研末猪乳三合和之綿纏蘸浸與兒吮之頻頻
以多為佳
治小兒卒驚似有痛處而不知疾狀
以刺雄雞冠血滴少許入兒口中
治小兒初發驚搐壯熱痰壅嘔吐不止
蝎(一枚炙焦)麻黃(一尺不去節)薄荷(四葉炙焦)
右為細末量大小用藥以水六分煎一呷温服
牛黃膏治驚風邪熱痰盛鬲壅時發潮搐痰嗽不時上
視咬牙服之退驚化涎凉鬲鎮心祛邪止嗽美進乳
食
牛黃(别研)人参(去蘆各一錢)甘草(炙二錢)牙硝(枯)朱砂(研水飛各)
(半錢)雄黃(一錢半水飛)蛤粉(三錢半)金箔(一片)銀箔(一片)龍腦(少許)
右為細末煉蜜和劑每九錢重分作一十圓以金箔
為衣每服一圓温薄荷水化下乳後
天弔附
治孩童天弔癎搐
以東行桑根取汁與服(亦能傅鵝口瘡)
保生圓治天弔搐搦壯熱蔵府壅滯
蝎(五枚生)天南星(一枚炮烈)巴豆(七枚去皮心)
右扵清眀時初夜將藥露北極下一宿眀旦杵羅為
末以䜴四十九粒口含不語津潤至脱去皮研爛和
圓黍米大隨年圓數温水下乳食前
治天弔偹急塗頂法
川烏(末一錢生)芸薹子(末三錢生)
右用新汲水調塗貼頂上立騐一方用稀糊調塗𩕄
上
一字散治天弔眼上能退風爽神
大天南星(半两微炮烈)乾蝎(一分)殭蠶(去絲嘴一分)蟬殼(去土一分微炒)
右為細末次入蕎麥麺一分用酸石榴一个去穰子
留殼將諸藥入在内塩泥封褁扵竈内慢火燒至泥
乾燥為度取出再研極細每服一字温酒調下無時
蠧魚膏治天弔目睛上眎手足唇口搐掣
右以壁魚兒乾者十个濕者五个用乳汁相和研爛
再入乳汁少許灌之
琥珀散治天弔驚風發搐
琥珀(末一分)真珠(末一分)朱砂(末半分)鉛霜(半分)赤芍藥(一分)
(半)
右拌勻每服一字煎金銀薄荷湯調下無時
殭蠶散治天弔目上視發搐
白殭蠶(去絲嘴炒半两)馬牙硝(半两)蔚金(半两)乾蝎(半两)
右為末每服一字乳汁調下急者服半錢無時
治隂搐慢驚方
犀角散治吐瀉變慢驚發瘈瘲
犀角屑(一錢)白术(二两水煑)甘草(半两炙)橘皮(半两去白)
右為細末每服半錢水一盞入金銀薄荷煎至七分
温服連進三服無時
銀白散治吐瀉生風發慢驚瘈瘲此藥收涎醒脾去風
右用大天南星一个重一两者換酒浸七伏時取出
置新瓦上周圍以炭火炙令乾烈頓扵地上去火毒
用甆器合之候冷取出杵羅為末次入朱砂細末一
分拌勻每半錢荆芥湯調下早辰午前各一
青金膏治因吐瀉變慢驚瘈瘲
烏蛇肉(一宿酒浸一焙乾)蝎稍(一分)天麻(一分)白附子(一分)大附
子(一分炮烈去皮臍)青黛(一分研)射香(一錢研)天竺黃(一錢研)
右為細末入研藥拌勻煉蜜和膏圓皂子大煎人参
薄荷湯化下量大小與服無時
睡驚圓治慢驚身熱瘈瘲昏憒
朱砂(末一錢水飛)香墨(末一錢)青黛(一錢末)盧會(末一錢)膩粉
(一錢)龍腦(半錢别研)使君子(二个去壳為末)
右拌勻細寒食麺作糊和圓桐子大薄荷湯化下一
圍無時
附子散治慢驚身冷瘈瘲昏困(保生名辰砂散)
大附子(一枚重九錢上者生用去皮臍)天南星(二錢生用)半夏(沸湯洗七次用)
(二錢)白附子(一錢半)朱砂(二錢研水飛)射香(一錢研)
右為末同勻每服一字薄荷湯調下無時
羌活膏治脾胃虚而生風或因吐利或取轉過度發為
慢驚
羌活(去蘆)川芎人参(去蘆)白附子(炮)赤茯苓(去皮各半两)
天麻(一两)殭蠶(去絲嘴酒浸炒黃一分)乾蝎(去毒炒一分)附子(炮去皮臍)
(二錢)白花蛇(酒浸肉炒乾秤一分)防風(去蘆并义枝二錢)牛黃(研一錢半)麻
黃(去根節)肉豆蔻(麺褁煨)藿香葉(去土)沉香雞舌香(母丁)
(香也)木香(各二錢)真珠(末研)射香(各一錢半)輕粉(一字研)腦子(半字)
(研)雄黃(研水飛)辰砂(研水飛各二錢半)
右為細末同勻煉蜜和臍旋圓如大豆許每服一圓
薄荷湯或去心麥門冬湯下一二圓量大小加減若
急驚者勿服此藥性温故也服之無時
温白圓治脾困瘦弱或因吐瀉或久病成慢驚身冷瘈
瘲
天麻(半两)殭蠶(炒去絲嘴一分)白附子(生一分)乾蝎(一分去毒)天南
星(湯洗七次剉碎一分)
右為細末以湯調下食麺作糊圓菉豆大圓了頓寒
食麺中養七日畢取而用之若急用未足日數亦可
用每服五七圓至一二十圓量大小加減生姜米飲
下空心服看病勢漸加圓數多與服炒
鈎藤飲子治隂癎多昏睡手足冷時瘈瘲直視不乳
鈎藤鈎子(三分)殭蠶(去絲嘴炒)川芎甘草(炙)蟬殼(去土并頭)
(翅足炙)蛇蜕(炙焦黃各一分)蜣螂(三个去頭翅足炙黃)
右為末每用二錢水一盞生姜五片煎至七分去滓
量大小與服小者分三四次與服不會服即灌之若
審是隂癎的當用藥末二錢入炮過附子碎用指面
許依前煎之温服日三夜一急驚不用附子服之無
時
七聖圓治隂癎體虛羸瘦多困
烏蛇(酒浸軟去皮骨只取肉用)蝎稍白殭蚕(炒去絲嘴)青黛白
附子(各一分)蜣螂(五个去頭翅足炙令焦)蟾酥(二皂子大)
右為細末煉蜜圓桐子大如遇病者先以半圓湯泡
薄荷水化開灌兒鼻中如得嚏則可醫以金銀湯化
下一圓日二三若灌藥不嚏難治服之無時
天漿子散治隂癎昏困多睡時時瘈瘲
天漿子(三个去壳用虫)白殭蠶(三个微炒)乾全蝎(三个微炒)
右為細末每服一字煎去根節麻黃湯調下日三得
汗出為效服之無時
七神丹治隂癎面青口噤喉内涎吼手足瘈瘲搐搦
朱砂(研水飛)牛黃(研)羌活(去蘆各一分)天南星(半两炮烈)射香
(一錢研)蝎尾(炒)殭蠶(去絲嘴炒各七个)
右為細末以熟棗肉和圓菉豆大薄荷湯下二三圓
兒小化服亦得無時
天南星煎圓治隂癎慢驚瘈瘲
天南星(一两細剉水二盞慢火熬至半盞去滓再煎成膏)白附子(半两炮烈)天
麻(一两)乾蝎(一两)
右下三味為細末入膏和圓菉豆大三歲兒二圓五
歲兒三圓薄荷湯送下日二服無時
五靈脂圓治如前
五靈脂(去砂石)白附子(生)天南星(生)乾蝎(生)蟬殼(去土)
(生各一两)
右為細末用醋二盞先以藥末一两同熬成膏入餘
藥和圓菉豆大未滿月兒以乳汁化下一圓二歲下
二圓大者以意加之金銀薄荷湯化下服畢鼻上汗
出是效無時
蜆殼膏治如前
右以螻蛄一个去頭翅足入射香輕粉各黃米許同
研極細以新水少許就之用蜆殼灌之立效
必救丹治如前
赤足蜈蚣(一条去頭足)蝎稍(七个)生犀尖(錯末一錢)染坯(半錢)朱
砂(半錢研水飛)射香(一字)
右為細末煎猪脂油丸黍米大每服三五圓用大金
散下無時
大金散
辰砂(水飛五錢)真鐵粉(一錢)輕粉(一錢)金箔(一大片)
右為細末分作九服如遇患者將一服分二處每一
半用童子小便并酒共半盞煎三四沸放冷調藥一
半送下必救丹如行五里許再一服約半日後便下
驚痰惡積便安如已經取轉虚者即用井花水調大
金散下必救丹須認是慢驚者方可與服立見其效
氣雖絶心頭温者灌下藥即醒
薰陸香圓治虛風慢驚發搐瘈瘲安神䰟定心氣
血竭(半两細研)乳香(一分别研)
右研細扵火上炙鎔為圓如乾即入少水和如酸棗
核大每服一圓薄荷酒化下兼治婦人産後血暈不
省人事無時
如神散治如前(焦大官人方)
蜈蚣(一條全者酒炙黃)蝎(十四个全者微炒)辰砂(一錢水飛)
右為細末百日兒一字荆芥湯調下漸大以意加之
無時
天雄膏治如前
赤頭蜈蚣(一条日㬠乾却用好酒半盞滴潤炙令脆)天雄(一錢慢火煆存性研)白
附子(一錢切焙)朱砂(半錢研水飛)細辛(去苗一錢)輕粉(半錢)雄黃(半錢)
(水飛)白术(一錢焙)蔚金(一錢)半夏(一錢洗淨生姜汁浸一宿又洗切焙乾)
右為細末入腦射各少許煉蜜和圓雞頭子大薄荷
湯化下一圓無時
塗顖法治隂癎慢驚
右以天南星洗十遍為細末用生姜自然汁煑糊調
塗𩕄頂上
妙聖散治慢驚久不差兩手瘈瘲抽掣不定
赤足蜈蚣(一条葱汁浸一日焙乾)草烏頭尖(十四个薄荷生姜自然汁浸一)
(伏時焙乾同為末)射香(一錢研)龍腦(半錢研)
右拌勻每用半字以小葦筒吹入兒两鼻孔中候两
手定時方可兼服别藥
天麻鈎藤湯治因吐利脾胃虚而生風變慢驚
鈎藤(三分)天麻蟬殼(去土)防風(去蘆并义枝切)人参(去蘆)麻黃
(去根節)殭蠶(去絲嘴炒黃)蝎尾(去毒炒各半两)甘草(炙)芎藭(各一分)
射香(一錢研)
右同為細末每用二錢水一盞煎至六分量大小與
服如冷多面青唇白四肢冷入附子末半錢無時
喝起散治因吐瀉生風變慢驚或作慢脾風
半夏(一两湯洗七次為未)生姜(四两研取汁和半夏末捏作餅如稀入少麺)朱砂
(水飛)滑石白礬(生各一分)沒石子(三个)
右為末每服一字煎冬瓜湯調下如一服醒便止後
服無時
生銀散治慢驚乍静乍動手足瘈瘲時發時止
生銀末(半錢細研)蛇黃(三分煆醋淬七次)黑鉛(一錢水磨)天南星(二錢)
(炮)磁石(一錢煆醋淬十次)鐵華粉(二錢)朱砂(一錢水飛)射香(一錢)
右為細末每服一字煎犀角屑湯調下如見沉困者
用薄荷乳汁調下汗出為效
治隂癎者多用性温熱之藥有至癎証已退未退之間
却生熱証或反為急驚者甚多如治病必當先問病者
之家所患幾日因何得之曾服何藥如此詳審若服熱
藥太過可用解毒藥治之無不效者
豆卷散治隂癎慢驚服温藥太多而却生熱証反為急
驚
大豆卷黃(水浸黑豆生芽是也㬠乾時用)貫衆板藍根甘草
(炙各一两)
右同為細末每服半錢或一錢白水煎放冷服甚者
用藥三錢漿水入油數滴煎之又治吐蟲無時
龍腦散治如前
大黃(烝過)半夏(湯洗滑淨薄切用姜汁浸一日焙乾炒用)甘草(炙)金星石
銀星石寒水石禹餘粮石(火煆醋淬七次)不灰木
(火煆)青蛤粉(即青黛也)
右等分為末入龍腦一字再研新水調下一字或半
錢量大小加減此舊方也錢乙入甘松两枝霍香末
一錢金牙石一分却減大黃一半服之無時
慢脾風(附)
銀白散治慢脾驚風危困者
天南星末生姜自然汁和劑捻作餅子炙黃白附子
薄荷自然汁和劑捻作餅子炙乾
右同為細末每服半錢或一錢煎冬瓜子湯調下
羌活膏治慢驚嘔吐及脾風及身體冷四肢硬危急將
不救者
羌活(去蘆)獨活(去蘆并土)人参(去蘆)茯苓(去皮)防風(去蘆并义枝)桂
(去粗皮先為末各一錢)乾蝎(一錢酒浸炒研)水銀(半錢)硫黃(半錢與水銀同研如)
(泥後入)射香(一字研)
右先研硫黃次入射香水銀研至無星極細又入諸
藥末拌勻煉蜜和膏圓皂子大薄荷湯化下保生治
胃虚吐瀉生風羌活天麻防風各半两人参茯苓蝎
桂一分朱砂水銀硫黃各一分服之無時
大天南星散治吐瀉或服轉藥過度脾虚生風為慢驚
或作脾風危急之候
右以天南星一枚重八九錢至一兩者先撅一地坑
深三寸許用炭火五斤燒通赤去火入好酒半盞在
内然後入天南星却用炭火三两條盖却坑子候天南
星微烈取出剉碎再炒令勻熟不可稍生放冷為細
末每服一字或半錢濃煎生姜防風湯調下無時
又方治如前
梓州厚朴(去粗皮生姜製一两細剉)半夏(一錢湯洗七次生姜汁浸半日控乾用)
右用米泔三升同浸一百刻周一伏時以水盡為度
如至百刻水未盡加少火熬乾去厚朴只用半夏為
細末每服半字或一字薄荷湯化下無時
辰砂膏治隂癎搐掣昏困傅為脾風
右以大附子一枚重六七錢上微炮去皮臍扵頂頭
剜一竅子入粉霜碙砂各半錢却用取下附子末填
滿扵火上燒存性次用天南星(半两炮烈)蝎稍(一分)羌活(去)
(一分)朱砂(半两研)同為細末煉蜜和圓雞頭子大每服一
丸射香薄荷湯入酒三两滴化服無時
丙丁散(丙日作麹丁日製藥)
天南星烏蛇肉(酒浸去骨各五錢)天麻麻黃(去根節各半两)
大附子(一枚重半两上者炮烈去皮臍)全蝎(一錢半)白附子(三錢半)白
殭蠶(去絲嘴四錢)
右為末以水一升浸三日濾去其滓用寒食麺一袋
和勻踏作麹楮葉罨七日取出以紙袋盛弔起十四
日可用遇小兒吐瀉精神昏困多睡不乳四支逆冷
欲發慢驚者以麹一两為末入腦子末一字每服半
錢或一錢温水調下若已發慢驚者此五蔵俱虚皆
受其病心主血病則血亂肺主氣病則氣并肝主筋
病則抽掣脾主困病則昏困腎主寒病則身冷故病
者血亂氣并四支抽掣吐瀉昏困唇口色白身體冰
冷神情忪悸面青喉響哭如鴉聲將上件已成藥更
入朱砂末一錢半拌勻服依上法若慢驚吐利𫝊為
脾風者用麹末一两朱砂末一錢半拌勻煉蜜和丸
雞頭大名丙丁膏温水化下又别以麺末一两朱砂
末雄黃末各抄一錢琥珀末甘草末各抄二錢拌勻
煉蜜圓雞頭大名太乙丹治小兒百病此方陳易簡
家蔵服之無時
閻孝忠云小兒吐瀉脾胃虚而生風以為慢驚或𫝊成
脾風大便不聚至虚損危憊者當速生胃氣宜與理中
丸并研金液丹作末煎生姜米飲調灌之多服乃效服
至二三两無害候胃氣生手足漸煖隂退四支猶然瘈
瘲即减金液丹一二分却用青州白圓子一二分同研
如上法與服以意詳之漸减金液丹加白圓子兼用異
攻散(此乃温中正氣治虚吐瀉藥方具吐瀉門)羌活膏温白圓鉤藤飲子之
類(方並具前)依此治之仍頓與粥食雖至危殆往往死中得
生十有七八予扵岳太尉處得一方稱自王運使所傳
治小兒急慢驚風吐瀉不止危不可治者名為安胃圓
與上相似大同而小異
好青州白圓子(三十粒)好金液丹(三十粒)全蝎(一枚去刺)射
香(少許)
右同研為細末以糯米飯和丸黍米大每服三二十
丸煎蘿蔔糯米湯下無時
射香牛黃丸治小兒急慢驚風慢脾風
牛黃(一錢研)射香(一錢研)蝎稍(一錢生)乳香(一錢研)沒藥(一錢)
(研)蜈蚣(一条酥炙)花蛇肉(去骨一錢酒浸一宿)天南星(二錢半炮)草烏
(二錢半炮去皮)天麻(二錢半剉研)防風(去苗并义枝二錢半)雄黃(半錢研水飛)
朱砂(八錢研)
右為細末酒糊劑如皂子大一歲至三歲兒每服一
圓研細煎金銀薄荷湯調下七歲至十歲服二丸至
三丸煎人参湯調下慢驚風細研三丸灌下大有神
效無時
射香餅子治小兒吐瀉之後脾虚生風目睛斜視背脊
強硬手足瘈瘲乃治心肺中風昏塞不省(此方與前方相犯而小異)
川烏(炮去皮臍一分)天南星(炮一分)白花蛇(酒浸一宿去皮骨取肉焙乾用)
(一分)蝎稍(一分)蜈蚣(一条去頭足亡上先為細末)朱砂(半分研水飛)射香
(一分研)乳香(半分研)鐵粉(半分研)牛黃(半分研)
右為末同勻細酒糊圓如雞頭大捏作餅子每服一
二餅煎人参薄荷湯化下
聖脾散治慢脾風
香附子(炒去皮毛一合)小黑豆(一合炒)甘草(半分)
右為細末每服半錢飯飲調下無時
急慢驚通用治小兒急慢驚風聲已不出危殆命在須
臾者男在女右屈中指在手心横紋當中點炷及與
頭上同時下炙壯如麥粒甚者不過三壯聲回即止(此炙)
(法王運使傳妙)
天麻膏治小兒急慢驚風及慢脾風搐搦瘈瘲昏塞牙
噤一切惡候及吐瀉等疾
全蝎(一分)牛黃(一錢研)白附子(四錢)天麻(二錢)雄黃(四錢研水飛)
訶子(去核六錢)白术(二錢)藿香葉(去土四錢)白荳寇仁(三錢)縮砂
仁(三錢)白殭蠶(去絲嘴四錢炒)
右為細末煉蜜丸如雞頭大每服一丸煎薄荷湯化
下甚者两丸泄瀉者煎冬瓜子湯下嘔吐者煎丁香
湯化下並不拘時候更量大小臨時加減亦看病之
輕重用藥則無失矣
牛黃丸治急慢驚發歇不止
牛黃(研)天竺黃(研)犀角屑胡黃連(各半两)芎藭
人参(去蘆)白茯苓丁香鈎藤龍齒(研各一分)射香
(一錢研)腦子(半錢研)
右為細末煉蜜和菉豆大每服三丸粥飲下無時
黑神圓治急慢驚
膩粉(一錢半)香墨(一錢)白麵(一錢)盧會(一錢)牛黃(别研)青黛
使君子(去壳麺裹煨熟用各半錢)腦子(一字)射香(一字)
右為末糊圓桐子大每服半圓薄荷水下要利動服
一圓楚州小醫王鑑因此藥致富甚保惜之未嘗𫝊
人予得之乃睡驚丸小異耳治驚極效垂死一服立
差無時
青金丹治如前
雄黃(一錢)朱砂末(一錢)鐵粉(二錢)乳香末(一錢)南星末(二錢)蝎
(微炒二錢)輕粉青黛(各三錢)射香(一字)花頭蛇(一箇酒浸一宿取肉)
(炒)
右為末以梨汁和劑分三等圓之黍米麻子菉豆大
量大小與之一圓薄荷水送下煎金銀湯亦得無梨
汁用薄荷汁無時
雄朱丹治如前
雄黃(水飛)朱砂(水飛等分)
右為細末用白項曲蟮一条放藥中令纏濕以竹箟
子刮下丸如芥子大每服三丸金銀薄荷湯下其曲
蟮却須放了不可壊死服之無時
軟金丹又名聖力丹治小兒急慢驚風三癎瘈瘲頭項
動摇目睛上視或牽斜偏搐背脊強直或反拆如弓口
噤牙緊或屈指如數或温壯連綿或服凉藥過多内生
虚風或因傷寒變搐發渴或因吐痢生風為癎一切諸
証乳食不進昏冐不省凡此急候服之皆愈但不喘急
者此藥必效如已喘急者更須審詳虛寔若涎寔者同
水銀圓化此藥服之二藥引化驚涎則潮搐立止虛者
但只服此藥即便放下眼來如小兒涎熱風熱有諸驚
証服之便差更無變動又治大人卒中風病涎潮不省
此藥神聖救人不可具載
牛黃(别研)丹砂(研水飛)雄黃(研水飛)生犀(錯末細研)天麻殭
蠶(去絲嘴)半夏(湯洗七次為麹)蟬殼(去土湯洗淨焙)南木香使君
子(取肉各一分)肉荳蔲(麺褁煨)香墨(各一分半)天南星(炮烈)白附
子(炮烈各二錢)膩粉(一錢)水銀(三錢半用黑鉛三錢半准七錢結砂子用半两)白
花蛇烏蛇(二蛇取項後麄處肉各一两酒浸一宿去皮骨曝乾不見火)螺青
(一两二錢)射香(一錢研)龍腦(半錢研)附子(一枚炮烈去皮臍虚者用之)蜈
蚣(中者二条生用須赤足佳)全蝎(三十个)天漿蟲(二十五个去殼)大㯽榔
(二枚)丁香(一錢半)蟾酥(三皂子大)金箔銀箔(各十五片)
右為末逐件旋入研之細勻用不蚛皂莢一鋌刮去
皮絃以好酒半升浸一宿挼揉取汁去滓入石腦油
三錢銀器内文武火煎十數沸放冷别煉蜜少許投
内和諸藥得所大者圓棗大小者皂子大别以金銀
箔為衣每服一圓金銀薄荷湯化下涎寔者用水銀
圓化下小兒量大小與大有神騐水銀圓具譚氏方
也服之無時
奪命大青金丹治小兒諸驚此東京西瓦内出甆馬兒
粟家方
天竺黃(一斤末)墨(二錠不計大小亦不得使盡)射香(一錢研)朱砂(一錢)
(研水飛)水銀(半两)錫(半两)
右於銚内先鎔錫化入水銀結砂子乳鉢内研開次
入諸藥末研勻細方用濃墨水和丸彈子大以灰頓
盆内鋪紙扵紙上布藥浥乾十歲兒一粒分三四服
七八歲兒作四服五六歲兒分六服三四歲兒分十
服一二歲兒分十六服新生百睟兒分三十服並微
利常服者須隔旬日服一服小兒風熱發癎潮搐涎
盛嗽喘並臨時加減如吐瀉後生風服亦不妨此藥
性温宜少服並用湯化下如煎湯不可犯鐵器入口
如聖服之無時
治急慢驚發搐
乳香(半两研)甘遂(一錢)
右同研細每服半錢乳香小便調下妙
又治方如前
蝎稍(二十一个)朱砂(一皂子許研水飛)射香(一豌荳許)
右同為末每服一字或半錢用赤小豆拌勻薄荷温
酒調下無時
定命丹治急慢驚風弔眼撮口搐搦不定壯熱困重
蟾酥(一錢乾者酒浸一宿)乾蝎(七枚全者)南星末(一分)白附子末(半錢)
青黛(半錢研别為衣)射香(少許)
右勻細末粟米粥和丸菉豆大别以青黛為衣每服
一丸荆芥薄荷湯下服藥後困睡無疑凡病者先化
半丸點鼻中得噴者必效如新生兒用膩粉二捻生
油一滴新水半茶脚化一丸服之取下胎中所受病
更無諸驚邪熱服之無時
射香餅子治如前
烏頭蛇(一對酒浸一宿取肉)蝎稍(半两)白附子(一两炮)天南星(一两)
(炮)白殭蠶(一两炒去絲嘴)乳香(半两研)朱砂(一两研水飛)天漿(四十)
(九个去壳)射香(一錢)金箔(十片)
右為細末煉蜜和丸桐子大捻扁作餅子用金銀荆
芥湯化服大小加減無時此便是除風膏若以麥飯
和丸便是麥飯膏此黑孩兒柏防禦真方也
如聖散治如前
白附子(二錢)殭蠶(炒去絲嘴一錢)全蝎(二錢中中者用麺炒去足留身尾甲)人
参(去蘆二錢)草烏(半两炮去皮)牙硝(二錢)丁香(一錢不見火)膩粉(半錢)
天竺黃(一錢)天南星(米泔浸一宿焙乾稱二錢)龍齒(二分)蔚金(一錢)腦
射(各少許)
右為細末十歲下兒半錢上者一錢冷薄荷湯調下
如兒驚結大小便不通連進二三服無時
南星湯治如前
右以大天南星一枚重四錢者細研為末用漿水一
碗冬爪子四十九粒同煎至一盞去滓取青汁半盞
分三服病愈以四君子湯補之一方每用南星末一
錢上下以水半盞漿水半盞或虀汁亦得入生姜三
片冬爪子數粒煎至半盞以下分二服尤治慢驚服
之無時
南朱膏治如前
右以大天南星二两為末用臘月黃牛膽取汁和之
却入膽中如膽汁少量可用之窨乾為細末入朱砂
末一錢射香少許煎甘草膏子和劑丸雞子大每一
歲半丸熟水化下量大小加減如一膽盛南星末不
盡用二膽亦得服之無時
朱金湯治如前
右以代赭石火煆醋淬十次為細末水飛過日中㬠
乾每服半錢或一錢煎真金湯調下量大小與之連
進三服兒脚脛上有赤斑點者即是邪氣已出兒當
安也若無赤斑點者出不可治也服無時
如聖青金丹治忽發身熱吐逆變急慢驚潮搐
龍腦(一錢研)射香(研)膩粉(研各一分)白麺(三錢)香墨(一錢半為末)
青黛(二錢研)使君子(去壳二个麺褁慢火煨熟為末)金箔銀箔(各五)
(片研)
右細勻末滴水丸雞頭子大慢驚用冷薄荷湯化下
一丸須臾便睡睡覺立愈更服三两服急驚化下半
丸下涎一合以來神效無時
滚涎膏治慢驚風潮搐無時
龍腦(一字)朱砂(一錢末)鵬砂末(三錢)馬牙硝(五錢)鉛霜(二錢)水
銀(二錢結砂子)牛黃(一字)射香(一字)
右同研自然成膏丸楊梅核大梨汁化下一丸量大
小加減無時
牛黃丸治急慢驚發搐痰壅及吐瀉生風
牛黃(一錢)牛膽製天南星末(一錢)滴乳香末(一錢令研)人参
(去蘆一分)天麻(一分去苖)防風(去蘆去分叉枝一)白殭蠶(炒去絲嘴一分)茯神
(去心内木一分)朱砂(三錢研水飛)射香(一分)全蝎(一分)腦子(少許)
右為細末煉蜜和丸雞頭寔大荆芥薄荷湯化下一
丸相宜加減無時
罷搐丸治急慢驚發搐牙關噤身反強
水銀(二錢黑鉛二錢同水銀結砂子)天麻(半两去苗)花蛇肉(酒浸炙取肉半两)
人参(去蘆半两)天南星(半两炮)白附子(半两)乾蝎(半两去毒)朱砂
(半两水飛)青黛(一)腦子射香(各少許)
右為細末石腦油研和丸小麻子大每服一丸薄荷
湯化下無時
虎睛丸治急慢驚搐涎熱多睡及諸惡証
虎睛(一對碎切酒浸一宿焙乾)通眀天麻(半两)白茯神(去心内木半两)白
附子(一分)天漿子(五十个炒黃去壳)使君子(一百个去壳切碎焙乾)朱
砂(二两水飛)全蝎(半两去毒)牛黃(半两)天南星(一两二錢慢火炮烈)京墨
(半两燒過)青黛(半两)射香輕粉(各一分)
右同勻細末酒糊丸桐子大每服一丸薄荷湯化下
有急病加作二三丸極妙無時
烏蛇散治急慢驚搐如弓危困難治療之者此方主之
烏蛇肉(酒浸去皮骨三錢)赤足蜈蚣(二条去頭足醋浸炙焦)全蝎(二錢)
(去毒)天麻(半两)白茯苓(半两)黑附子(半两炮烈去皮臍)白附子(一分)
(炮)射香(少許)
右為細末每服半錢用舊斷井索煎湯調下其效如
神如急用無斷井索煎荆芥湯代之無時
治胎癎發搐真假方
虎睛丸治自生蓐内至百日以來壯熱驚搐凡發在百
日内者雖發搐真假相似然發頻者多是外風傷之也
虎睛(一對酒浸微炙取二个)牛黃(一分别研)朱砂(一分研水飛)雄黃(一分)
(研水飛)射香(一分研)
右為細末煉蜜和丸菉豆大以乳汁研化三五丸
烏金膏治胎癎發搐頻併
烏蛇(一条水浸去皮骨只取肉别用酒浸一宿焙)蠶紙(一張燒灰)蟬殼(去土半两)
全蝎(半两上先為末)朱砂(半两研飛)射香(半錢研)腦子(半錢研)金箔
(三十片細研)
右拌勻煉蜜和膏丸皂子大當每服一粒煎人参薄
荷湯化開服無時
牛黃丸治自生至百日以來五臓多熱而發驚搐
牛黃(一分令研)龍腦(一分)黃芩末(半两)朱砂(半两研飛)乾蝎(一分)犀
角末(半两)
右同研如粉粟米飯和丸麻子大温水化一丸與服
無時
羌活膏治胎癎發搐昏困不省
羌活(去蘆一两)烏蛇肉(一两酒浸一宿焙乾)獨活(去蘆一两)天麻(半两)全
蝎(半两去毒)白殭蠶(去絲嘴半两炒)人参(去蘆半两)
右為細末煉蜜和膏每服一皂子大射香荆芥湯化
下無時
銀朱丹治如前
乾蝎(一分微炒)天漿子(一分微炒去壳)朱砂(半两研飛)牛黃(一錢研)露
蜂房(一分微炒為細末)水銀(一分用黑錫一分結砂子)射香(半錢)
右同拌勻麺糊和丸黍米大每服三五丸金銀薄荷
湯化下兒小乳汁化下亦得無時
甲灰圓治生下便喜多驚
右剪父母两手爪甲燒灰研細麺糊和丸麻子大井
花水化下一丸無時
生摩膏治新生兒肌膚幼弱為風邪所中身體壯熱手
足驚掣
甘草防風(去蘆并义枝各一两)白术(二十銖)雷元(二錢半)桔梗
(去蘆二十銖)
右㕮咀以猪肪脂一斤煎油入藥微火上煎之良久
視稠濁得所膏成乃去滓丸如彈子大每服一粒炙
手摩兒百徧寒者更熱熱者更寒小兒無病早起常
以摩顖上及手足心甚辟風寒之邪
朱砂散治一臘至月内兒發驚轉為慢驚
朱砂(一分研水飛)牛黃(一分别研)射香(一錢)乾蝎(十四个微炒)天漿
子(十四个麸炒色黃去壳取虫用)
右各研細一處再研極細散每服半錢乳汁調抹兒
口中以乳汁送下無時
保生散治新生兒胎驚此在母胎中時因有所驚乃感
至生下百日之内心神不寧睡卧不醒壯熱躁煩啼哭
無時面青赤腰直身冷搐縮口撮或糞青黃水
胡黃連(半两水煑)鵬砂(研)鐵粉輕粉(各一錢)
右為末每服一字薄荷乳汁調下服藥後有青赤物
下是效如無隔日服琥珀丸服之無時
琥珀丸
乾全蝎(二枚)琥珀(令研)鐵粉(炒各二錢)輕粉南星(炮)白附
子(炮各三錢)龍腦(半錢研)
右為末酒糊和丸黍米大薄荷温湯下一二丸如服
此藥眼反牙噤如魚口者乃死候也服之無時
治嬰小初生未滿月驚著似中風欲死者此方主之
以好朱砂用新汲水磨濃汁塗五心上神驗
治嬰小新生中風
以射香一分驢前背交脊上會中毛拔取手指大許
一把以乳汁和令得所扵銅器中慢火炒令焦燥與
射香同研如粉每服一字乳汁調下日三服
小兒衛生總微論方卷五
