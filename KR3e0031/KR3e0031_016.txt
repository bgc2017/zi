小兒衛生總微論方卷十六
寒熱論
小兒寒熱者由風邪外客於腠理痰飲内漬於藏府致
血氣不足隂陽更勝而所作也陽勝則發熱隂勝則發
寒隂陽交爭邪正相干則寒熱往來時發時止然此症
與瘧相似而發寒不致戰慄發熱不至悶亂所以異也
今叙方于後
人參前胡散治寒熱往來
人參(去蘆)柴胡(去苗各一兩)前胡(去蘆一兩)桔梗(去蘆)
半夏(湯洗七次焙乾)地骨皮(去骨)甘草(炙各半兩)
右為細末每一錢水一盞入生姜二片煎至半盞去
滓服無時
秦艽湯治如前
秦艽(去蘆一兩)鱉甲(一兩醋炙焦黃去欄)大黃(半兩剉碎微炒)竹筎(一分)
麻黃(去根節半兩)甘草(一分)
右為麤末每服一錢水一盞入葱白二寸煎至五分
去滓温服無時
又方治如前及治赤氣中人
右以猪後蹄燒灰研末以乳汁調服一錢治中熱亦
佳
香甲散治寒熱肌瘦
木香(一兩)鱉甲(一兩酥炙黃去裙欄)川大黃(半兩剉微炒)
當歸(去蘆洗淨焙半兩)㯽榔(三個)陳皮(湯浸去白焙秤半兩)
柴胡(去苗半兩)知母(半兩)甘草(半兩)
右為麤末每服一錢水一盞生姜二片煎至六分去
滓温服無時
二姜圓治痺疾發寒熱似瘧
乾姜良姜(各等分)
右細剉同炒黃為細末&KR1339;餅和圓菉荳大每服三五
圓煎楊柳枝湯送下空心服亦治瘧
冬瓜汁治生下至五月以裏乍寒乍熱往來無時
右以冬瓜炮熟絞汁與服或剉柳枝煮汁浴兒
瘧病論
瘧病者由夏傷於暑客於膚裏致肌腠虚隙至秋又寒
濕乘之動前暑熱邪正相摶隂陽交爭會遇有時更相
勝負陽勝則發熱隂勝則發寒隂陽互勝則發寒熱熱
則煩躁悶亂寒則㦗慄戰悚隂陽會遇交爭已過邪正
相離則寒熱俱歇若邪動氣至又復發作故瘧休作有
時也其發晏者邪正會遇遲也其發朝者邪正會遇早
也其間日發者邪氣入深而行差遲不能日作故間日
乃發也今叙方于後
桃仁湯治小兒發瘧不止
桃仁(湯浸去皮尖并雙仁者麩炒黃一兩)鱉甲(一兩酥炙黃去裙)桂心(半兩)
黃芩(半兩)川升麻(半兩)赤茯苓(去黑皮半兩)
右為麤散每服一錢水一小盞煎至五分去滓温服
無時
靈豆膏治如前
大蒜(一枝去皮研)巴豆(三斤去皮心)
右同濕紙褁煨熟一處研為膏圓麻子大每服二三
錢圓醋湯送下吐瀉即差後用藿香補之
藿香湯
藿香(去土)肉豆蔻(麵裹煨)甘草(各一分)
右為細末每服半錢水一盞煎至七分温服連服三
服無時
朱衣使者治如前
砒(半兩細研)菉豆末(一分)黑豆末(一分)
右同研勻細滴水研黍米大辰砂為衣間日發者於
好日夜臨卧時面北冷醋水送下二圓頻日發者只
於當日夜服如上法兒極小者與一圓端午日合佳
又方如前治
右以生鹿角為細末發已前乳汁調服一字
又方治如前
右以鷄胵中黃皮炒極燥為末乳汁服之男雄女雌
又方治如前
右以蛇蛻皮一兩取每条長五尺以上者燒灰存性
研細末每服一錢新水調下未發前服三歲上半錢
下者一字
又方治如前
右以黃丹二分蜜水和之與服如冷者以酒和冷服
萬金丹治痰盛挾積發瘧久不差
阿魏(一錢湯化去砂石和麵作餅煨熟剉細炒乾)朱砂(一分研水飛)
砒霜(一錢用醋半盞慢火上熬醋盡)丁香(半兩)巴豆(七個去皮膜油盡取霜)
木香(半兩)相思子(十四個)
右為細末煉蜜和圓黍米大未發前冷水下一二粒
一歲加一粒至十歲上止十粒絶早服忌熱物一辰
時
知母圓治瘧疾熱甚者
知母(一兩微炒)鱉甲(一兩酥炙焦去裙欄)川大黃(一兩細剉微炒)
朱砂(一錢水飛研)赤茯苓(去黑皮一兩)川芒硝(半兩)
川升麻(半兩)龍腦(一錢研)
右為末拌勻細煉蜜圓黍米大每服五七圓生姜湯
送下得利即愈量大小加减
小兒温瘧灸兩乳下一指三壯壯如小麥大
恒山湯治小兒瘧疾
恒山(一兩剉)小麥(三合)淡竹葉(切一升)
右為麤末水煎去滓臘中兒服一蜆殼半月者二蜆
殼滿月者半小合以意增之
烏梅圓治瘧疾寒甚者
烏梅肉(一兩焙乾)母丁香(半兩)桂心(半兩)當歸(去鬚洗焙半兩)
乾漆(半兩炒烟出盡)
右為細末入研細射香末半錢拌勻煉蜜和圓黍米
大每服十圓粥飲下
茶清散治諸瘧疾
人言(一兩)黑豆(一升)河水(四升)
右同煮至水盡炒乾為末每服一字或半錢熱多者
臘茶清調下寒多者草茶清調下間日者投發夜臨
卧服頻日者但臨卧忌熱物一辰時此方宜斟酌
鬼見愁治乳妳嬰小患瘧無計可治服此的驗神應
代赭石(用丁頭五粒火煅醋淬十次研極細)朱砂(透明塊子半錢水飛)
砒霜(皂子大)
右三味用濕紙七重同裹慢火内煨至紙乾取出頓
地上出火毒次入腦射各半字金箔五片同研共為
細末每一字於發日早以麻油一滴調藥傅鼻尖上
立止
草菓子湯治脾寒發瘧
草菓子(三個)甘草(五寸)大棗(七個)
右並剉碎分三服水一盞煎至半盞放温服更量大
小加减
符法治諸瘧僊挆譴
右於發日不得梳頭洗面𠻳口及弄水漿日出時用
朱砂書上第一字於淨紙上剪下於兩脚心於兩手
心兩頰上并額上并前後心共九處帖了然後喫
飲食如未止書第二字永除根本鮮有書及第三字
者
弄舌論
小兒弄舌者其症有二一者心熱心繫舌本熱則舌本
乾澁而緊故時時吐弄舒緩之二者脾熱脾絡連舌熱
則舌亦乾澁而緊故時時吐弄舒緩之皆欲飲水心熱
則發渴脾熱則津液耗皆引飲二症相似宜加審别心
熱者面赤睡即口中氣熱時時煩躁喜就其冷咬牙上
竄治宜退熱脾熱者大便稠硬赤黃色面黃身亦微黃
治宜微導之不可用冷藥又不可轉下若悞下之則脾
胃虛津液耗又加五心煩熱面黃肌瘦變為疳也若大
病未已用藥弄舌者大凶也今叙方于後
人參知母散治心熱弄舌
知母(一兩)藍葉(半兩)人參(去蘆半兩)鈎藤(一分)川升麻(一分)
乾葛(一分)黃芩(一分)
右為細末每服一錢水八分入竹瀝三兩滴煎至五
分去滓温服無時
瀉黃散治脾熱弄舌
藿香葉(去土七錢)山梔子仁(一兩)石膏(半兩)甘草(三兩)
防風(去蘆并丫枝切焙四兩)
右並剉以蜜酒洒拌勻炒香燥為細末每服一錢水
一盞煎至六分去滓放温取清汁服一方有山藥二
兩
鬾(音竒)病論
小兒鬾病其論有二一者聖惠云小兒生十餘月已後
母又娠因以乳兒令兒生病其候精神不爽身體痿瘁
骨立髮落名曰鬾病又曰繼病又曰交嬭二者巢氏云
小兒在母胎姙之時其母被惡神導其腹中胎氣至兒
生下往往尫羸微微下利寒熱往來毛髮焦竪多嗔不
悅其候頗似於疳今叙方于後
虎骨丹治鬾病
虎頭骨(塗酥炙黃一兩)鬼臼(一兩)草龍膽(去蘆一兩)鬼箭(取羽一兩)
琥珀(半兩令研)白膠香(半兩令研)
右為細末同研勻煉蜜和圓黍米大每服十粒乳香
湯下無時
又方治如前
右取伏翼蝙蝠是也燒灰研細末粥飲調下半錢日
三若炙令香熟嚼爛哺兒亦效如得重一斤者尤佳
又得黃精自然汁塗炙之最良
又方治如前
右取百勞鳥毛與兒帶之又名博勞又名鶪
骨蒸論
小兒自周晬已上至十餘歲血氣隆盛因厚衣温燠將
養過宜食羊肉肥甘果食諸物臓腑生熱熏蒸肌骨身
體發熱夜有盗汗漸漸瘦悴乃成骨蒸若不即治則為
急勞今叙方于後
秦艽散治潮熱蒸瘦减食
秦芁(去蘆切焙)甘草(炙各一兩)乾猫兒薄荷葉(半兩不見火)
右為麤末每服一二錢水一中盞煎至七分去滓温
服食後
地骨皮湯治骨蒸體熱肌瘦
地骨皮(去骨)胡黃連(各一兩)鱉甲(塗酥炙黃去裙盡)柴胡(去苗)
犀角(錯取屑)嫩桃枝(剉)川大黃(炮)知母(各半兩)
右為細末每服一大錢水一盞煎至五分去滓温服
無時
麥煎散治童男室女骨蒸肌熱盜汗减食痿瘦
鱉甲(醋炙去裙欄)大黃(紙裹煨熟)恒山柴胡(去苗)赤茯苓(去黑皮)
乾生漆(炒烟盡)當歸(去蘆洗淨酒浸一宿)白术生地黃
石膏(各一兩)甘草(半兩炙)
右為末每服二錢水一盞入小麥五十粒煎至六分
去滓温服食後臨卧有虛汗者加麻黃根一兩
連艽散治骨蒸肌瘦漸為急勞
黃連(去鬚一兩)秦艽(去蘆一兩)天靈蓋(一枚塗酥炙黃)甘草(半兩炙)
右為細末每服半錢粥飲調下無時
腹皮青黑論
小兒腹肚皮腠虚薄為風寒邪氣所乘而真氣微弱不
能滋其血氣失榮養之致邪氣著而不去故腹皮卒然
青黑也此候危惡今叙方于後
二聖散治腹肚皮膚忽然青黑
右以胡粉苦參各一兩為細末每服一錢温酒調下
兼塗患處
又方治卒腹皮青黑不能喘息宜急用此方
右以大青為末納口中酒送之
又方治卒腹皮青黑不急治須臾即死
右以酒和胡粉塗之乾則再塗仍於臍四邊各半寸
并鳩尾下一寸共五處各灸三壯
難乳論
小兒難乳有二一者兒初生客風邪熱中臍流入心脾
之經即令舌厚唇燥而急口不能乘乳故乳而不能咂
飲也二者兒初生時拭掠口中穢血不及嚥而入腹則
令兒心腹痞滿短氣促急故口不能吮乳飲之也今叙
方于後
五福化毒丹治心脾經熱舌厚唇燥急不能乘乳
生乾地黃(焙稱)熟乾地黃(焙稱各半兩)天門冬(去心稱)
麥門冬(去心稱)玄參(去蘆)甘草(炙)甜硝(各三錢)青黛(一錢半)
右先六味為細末後硝研入硝黛拌勻煉蜜和圓鷄
頭大每服半圓或一圓食後水化服之無時
又方治兒飲乳不快喉舌似緊不相從順
右以沙牛角燒灰存性研細末塗乳上放兒口中捻
汁飲吮嚥下
又方治胷腹痞滿短氣促急不能飲乳
右取鷄子殼燒灰酒服半錢
又方治心胷熱痞飲乳不快
右以生葛根杵爛絞汁飲灌之如無以乾葛煮灌
之亦得
治小兒不能乳
右以雀矢四枚末之著乳上令吮之兒大增服
治小兒初生不飲乳及不小便
右以乳汁二合葱白一寸四破於銀器内煎取一合
藥注灌之立效
大小便倫
小兒大便有祕澁者有不通者皆由府臓有熱乘於腸
胃胃熱則津液少少則糞燥結實而鞕大便難下則
為秘澁甚者則不能便乃為不通也小便有滴瀝者
有不通者由小腸與膀胱有熱二經俱主水水入小
腸𫝊於膀胱循水道出而小便也熱氣乘之則水耗
少而行澁故滴瀝而下也甚者水道乾而不通也若
熱入小大腸則皆壅滯不得宣利故大小便俱不通
也
金花散治大便秘澁便難
皂角仁(一錢炒)㯽榔(一個生)甘草(一錢)
右為細末每服一字或半錢沙糖熟水調下
栢子仁膏治如前
栢子仁(㨂淨)松子仁胡桃仁(各等分)
右研和膏每彈子大熱湯化下未快再服
人參荆芥湯
右以人參荆芥各自為末每用人參末半錢荆芥末
一錢和勻水一盞煎至七分放冷量大小時時與服
木香麤散治大便不通
木香訶子(煨取皮等分)
右為麤末每半錢或一錢水煎去滓放温時服
又方治如前
右以猪苓一兩為末水少許煮鷄矢白湯調下一錢差
又方治如前
右以酵不拘多少先搦乾曝為末麵糊為圓菉豆大
每服五七丸至十餘丸量大小米飲下
木通散治小便澁滯滴瀝不得通快
木通滑石甘草(炙)㷔硝(研各半兩)三葉草(一分)
右為末細勻每服一字或半錢沸湯點服乳食前
滑石散治如前
滑石瞿麥葵子(炒)芸薹子甘草(炙)
山梔子仁蔚金海金沙(炒各一錢)
右為細末每服半錢煎燈心葱湯調下乳食前
如聖散治如前
海金沙(炒)滑石(等分)
右為細末每服一字或半錢煎燈心湯調下乳前食
八正散治如前又治心經邪熱又治熱淋
瞿麥木通山梔子仁地扁竹車前子
甘草滑石(各三錢)大黃(一錢半)
右為細末每服一錢水七分入薄荷二葉同煎二分
去滓温服無時
治小兒小便不通三日欲死
葵根(一握剉)壁魚(七枚别研)
右以水一大盞煎葵根取汁六分入壁魚末再煎三
五沸去滓放温服
治小兒小便赤澁不通
蒲黃滑石(各等分)
右研勻細每服一錢煎燈心湯調下沙糖水亦得亦
治淋痛乳食前
治小兒卒不得小便以鹽安臍中灸之
治小兒小便赤澁不通
滑石(二兩)木通(一兩)葵子(一合)
右為麤散每服一錢水一小盞煎五分去滓温服無
時
冬葵子散治小兒卒小便不通小腹急悶
冬葵子(一兩)木通(半兩)
右為麤末每服一錢水一小盞煎至五分去滓不拘
時候
捻頭散治小便不通
延胡索(去皮)川苦楝(去核)
右為細末每服半錢或一錢捻頭湯調下如無捻頭
即於湯中滴油三兩點食前服一方車前草小麥各
一升水二升煮取一升二合去滓煮粥服日二量兒
大小加减
葶藶散治如前
葶藶(半兩炒)青皮(去穰炒黃半兩)
右為細末每服半分或一分空心姜湯調下乳食前
殭蚕散治如前
白殭蠶(炒去絲嘴)當歸(去蘆洗淨等分)
右為細末每服半錢或一錢煎車子湯調下亦治血
淋若沙淋者煎羊蹄草湯調下無時
又方治如前
右以綿黃耆為末每服一錢水一盞煎至五分温服
無時
又方治如前
右以烏梅肉為末每服一錢水調服神效
又方以地扁竹煎湯放温服如熟水飲之效
白术膏治小便澁滯不通胷腹痞滿
白术(半兩)白茯苓(一分)澤瀉(半兩)人參(去蘆一分)滑石(一分)
右為末煉蜜和膏每皂子大米飲化下亦治脾胃不
和不美乳食
朱砂散治小便赤澁不通心神煩躁
朱砂(一兩研)滑石(半兩研)犀角屑(半兩)黃芩(一分)
車前子(一分炒)甘草(一分炙)
右為散拌勻每服半錢煎竹葉湯調下乳食前
葵石散治小便不通悶亂
葵根(一握剉)滑石(一兩)木通(一兩)牽牛子(半兩炒)
右為麤散每服一錢水一大盞入燈心葱白各少許
煎至六分去滓放温食前服
鷄腸草散治小腸膀胱有熱小便難澁服冷藥過多却
致小便不能禁止
鷄腸草(一兩)牡蠣粉(三分)龍骨(火煅半兩)麥門冬(去心焙半兩)
白茯苓(去黑皮半兩)桑螵蛸(米泔水煮半兩)
右為麤散每服一錢水一盞入生姜二片棗一個煎
至六分去滓温服亦治遺尿乳食前
郁李仁丸治大小便秘濇不通
郁李仁(二兩湯浸去皮)大黃(一兩)㯽榔(三兩)青皮(去穰半兩)
右為細末煉蜜和丸菉豆大每服十丸至十五丸姜
湯下無時
芎黃散治如前
芎藭(一兩)川大黃(三分剉碎微炒)郁李仁(三分温湯浸去皮微炒黃)
右為散每服一錢温水調下乳食前
朱粉丹治如前心神煩腹脇悶卧中多驚
朱砂(半兩研細水飛)膩粉(一錢)續隨子(半兩)
右為末研拌勻煉蜜和丸黍米大每服七粒温水送
下食後
木通剉散治大小便不通
木通瞿麥滑石山梔子仁(各三錢)茯苓(去黑皮)
甘草(各四錢)續隨子(三錢)車前子(一分)
右㕮咀每服一錢水一盞煎至半盞去滓温服更量
大小加减乳食前
紅綿散治如前
朱砂(研水飛)蔚金輕粉(各一分)馬牙硝(半兩)
右入麝香少許研勻細每服半錢薄荷蜜水調下無
時
又方治如前
右以滑石為末每服半錢清油調如稀糊再入好酒
一茶脚許攪勻服之如一時久未通再服
又方治如前
右以不蚛皂角去皮核生為末用二錢取獨頭蒜一
顆沙盆内同皂角末磨擦蒜盡以釅米醋少許和之
捻作餅子如香花子貼臍中立通
又方治如前
右以露蜂房燒灰研細酒調一錢或半錢日二
郁李仁膏治襁褓小兒大小便不通
郁李仁(一兩浸去皮)滑石(半兩研)
大黃(去麤皮取實者一兩剉碎酒浸半日控乾炒焦為末)
右先將郁李研為膏和二味丸黍米大每服一二十
圓量大小與小者乳汁下大者薄荷湯下要疎風熱
痰實服但微溏極稳
五淋論
淋病有五一曰熱淋血淋二曰寒淋膏淋三曰氣淋四
曰勞淋五曰石淋五淋之中小兒有所患者惟寒熱氣
之三症外勞石二症虛極所致小兒未親色慾故無患
者内石淋恐兒本怯腎弱者有之亦千金中無一矣今
並具五淋之症于下熱淋者因熱乘小腸膀胱二經
皆主水水入小腸𫝊於膀胱行於水道出於隂中而為
小便也故隂為水液之路膀胱為津液之府熱則水道
燥&KR1020;水液行澁致水道不利小便淋瀝因名曰淋其候
出少而起數小腹急痛引臍連莖中痛也熱甚者溺血
故亦曰血淋血得熱則流散滲入於胞隨淋溺而下也
寒淋者因寒冷干於二經而作其候先寒戰而後溺
之是邪氣與正氣交爭也寒氣勝則發寒戰正氣勝則
寒戰解而得溺溺則出少澁滯小腹連莖中而痛寒甚
者溺白如稀膏故亦曰膏淋亦如痢下熱則便血寒則
便膿也痢下者寒熱摶於大腸也今淋者寒熱摶於小
腸也氣淋者小兒因怒而啼氣入二經留滯不散邪
正相摶胞内氣脹其候每溺則臍下憋膨水道澁不能
下莖中相引而痛常有餘瀝也勞淋者因房事過度
腎虛精竭氣通於隂水道乾澁之所為也腎與膀胱為
表裏今腎虛精竭則膀胱亦虚不能約制其水故水液
頻數而下水道乾燥則不能通利其候尿留莖内數起
不出引小腸連莖而痛也石淋者小者為沙大者為
石皆云腎主水水為熱結化而為石其言雖近而不知
其本也且腎有二藏左者為腎右為命門主水而為壬
聖濟經云壬者一水一石之謂歟不知一水一石之道
告未達生化之妙本太一精真在上兆於水立於石是
腎中本有真之物也患者乃真精化而真物出焉其候
沙石從水道中出塞痛悶絶故痊者鮮矣
琥珀圓治熱淋疼痛
琥珀(半兩研)乳香(半兩研)桃膠(半兩研)
右拌研勻糊為丸菉豆大每服一二十丸煎萱草湯
下
又方治如前
右以黃芩二兩絹袋貯之用水二升煮取一升時時
服無時
蒲黃散治血淋澁痛
蒲黃(半兩)冬葵子(半兩)生地黃(半兩)
右為細末每服一錢水一盞煎至六分去滓温服無
時
又方治如前
右以雄鷄屎尖白如粉者炒微黃研細末酒糊圓菉
豆大酒下三五丸日連連四五服取效
玉粉丹治寒淋膏淋如神又治下痢
牡蠣粉(四兩研)乾姜(末二兩炮)
右拌勻麵糊為丸麻子大每服一二十丸米飲送下
無時
二膠散治氣淋小腸憋&KR0034;不通
桃膠李膠(等分)
右為末每服半錢葱白湯調下無時
又方治氣淋
右以蠶退紙燒灰研細每服半錢或一錢煎去心麥
門冬湯調下無時
又方治如前
右以馬兜鈴炒焦黃為細末每服半錢或一錢麝香
酒調下温酒亦得無時
葵子散治沙石淋痛不可忍
冬葵子(一兩)石南葉榆白皮(去末剉)石葦(去毛)
木通(剉各半兩)
右為細末每服半錢葱白湯調下一方只煮冬葵子
汁服
二石散治如前
滑石石葦(去毛各一兩一方更有瓜樓根一兩)
右為末每服半錢煎大麥湯清調下無大麥米飲亦
得
治小兒淋閉
露蜂房亂髮灰(等分)
右為末每服一錢水調服之日二
又方治如前
以冬葵子一兩杵麤散每服一錢水一小盞煎至五
分去滓温服無時
又方以衣中白魚摩臍下及小腹
又方治如前經效小兒諸淋
治小兒遺尿
瞿麥穗龍膽草(去芦)皂莢(去皮弦)桂心(各半兩)
人參(去蘆一兩)鷄腸草(一兩)車前子(一兩炒一分)石葦(去毛半兩)
右同為末煉蜜和丸小豆大每服五丸食分日三
又方以小豆葉搗汁服之以鷄腸燒灰研末漿水調
服一錢面北斗服日三
小兒衛生總微論方卷十六
