小兒衛生總微論方卷十
吐瀉方下
治吐方
木瓜圓治自生下便有吐症此因初生時拭掠口中穢
液不盡所致
乾木瓜末麝香膩粉木香末㯽榔末(各字)
右研勻麵糊和丸粟米大每服一二丸甘草水下無
時服
塌氣丸治啼哭未定便令食乳氣逆停滯心胷滿悶氣
急吐逆
巴豆(三個去皮分為十片)胡椒(十個)丁香(十個)青橘(十個湯浸一宿不去穰每)
(個入巴豆一片胡椒一個丁香一個以麻縷纏之餘並同)
右用釅米醋一碗煮藥至醋盡為度取出細切焙乾
同為細末粟米糊和丸粟米大每一二歲兒三二丸
三四歲兒四五丸飲下日三服此藥利胷鬲然後復
進觀音散一二服補氣食前
和胃膏治啼哭飲乳氣逆噎塞及胃虚氣不升降胷鬲
痞滿吐逆不時
人參(去蘆)藿香葉(去土)水銀枇杷葉(先炙去毛生姜汁塗炙令香熟)
白伏苓(各一兩)甘草(炙皆各半兩)肉豆蔲(麵裹煨熟)
硫黃(研細入鐵銚同水銀一處拌勻於火上炒不住手研攤放冷各半兩)
右同為末次將硫黃水銀砂子入之再研勻細煉蜜
和膏每一歲兒桐子許生姜棗湯化下量大小加減
亦治人翻胃服一皂子許
白附子丸治傷風冷吐逆及治糞青下瀉
白附子(一分末)蝎稍(一分研)舶上硫黃(半兩研細)
右先將半夏半兩湯洗淨生為末生姜自然汁和劑
捻作餅子小錢大沸湯内煮至熟取出研成膏入三
味藥末和之如乾添少湯丸蘿蔔子大每服二三十
丸米湯或乳汁送下無時
羌活膏治傷風吐逆亦能截癎定瀉
羌活(去蘆)獨活(去蘆)人參(去蘆)白茯苓防風(去蘆并义枝)
肉桂(去麤皮不見火)全蝎(炒各一分)硫黃(三錢)
水銀(一錢與硫黃同研青色至不見水銀星子為度)
右同為細末煉蜜和膏每用量大小旋為丸嬰孩大
豆許三二歲鷄頭大五七歲兒龍眼大並薄荷水化
下
托養丸治傷食吐逆心胷滿悶隂陽痞手足厥冷煩熱
躁悶
硫黃水銀(各半兩同研細不見星)附子(半兩炮去皮臍)木香(半兩)
當歸(去蘆洗淨半兩切焙)大黃(一兩濕紙裹煨熟)
右為細末煉蜜和丸櫻桃大每服一粒生姜湯化下
無時
朱砂丸治驚吐不止
朱砂乳香(各一錢)半夏(二十一個洗淨七次薑汁浸一宿切焙)
右同為細末姜汁糊丸黃米大每服五七丸乳香湯
下無時
紫霜丸治如前
朱砂(半錢)杏仁(三十個去皮尖炒黃)
右同研細糊丸麻子大每服五七丸桃心湯下乳食
前
三香丹治挾驚吐逆不止
藿香葉(去土)丁香(各半兩)麝香(當門子半錢研)膩粉(半分研)
半夏(一錢湯浸七次焙乾)龍腦(半錢研)
右為末拌勻生姜自然汁糊和丸黍米大每服十粒
人參薄荷湯送下無時
四季散治驚吐及番胃諸藥不效者服之立驗
右以好硫黃半兩研細入水銀一分同再研至無星
如墨煤色每用一錢或半錢以生姜自然汁同酒各
半同煎用少許調藥空心服之服畢覆卧當自汗出
乃愈
集香散治脾胃不和氣虚吐逆不食漸成羸瘦
丁香沉香木香白术藿香葉(去土)
製厚朴(各半兩)白茯苓白豆蔲(各一分)
右為細末入麝香少許拌勻以水半升蜜四兩大棗
十五個生姜十五片於銀器内慢火熬成膏去姜棗
不用以膏和藥丸如皂子大於當風處窨乾每服一
丸米飲化下量兒大小加减乳食前
人參白术散治胃氣不和吐逆不思乳食亦治霍亂吐
逆
厚朴(去麤皮生姜製二兩)人參(去蘆)白术半夏(湯洗七次)
陳皮(去白各一兩)
右為細末每服一錢水一小盞生姜二片煎至六分
去滓温服
人參藿香散治脾胃不和吐逆不定
人參(去蘆一兩塗姜汁微炙)藿香葉(去土半兩)白术(剉炒)丁香
良姜枇杷葉(去毛姜汁塗炙令香熟)甘草(各一分炙)
右為細末每服一錢水一小盞入木瓜一片煎至五
分温服無時去滓通口服
藿香散治脾胃氣不和吐逆心腹脹滿
藿香葉(去土)半夏麯甘草(炙各一兩)陳皮(去白)
厚朴(去皮生姜製各二兩)人參(去蘆)白术(各半兩)
右為細末每服半錢或一錢水一小盞生姜三片煎
至六分去滓温服無時
萬安丹治胃虚傷冷吐逆
半夏(一分湯洗七次焙乾)白术(一分)附子(一個炮製去皮臍)硫黃(一分研)
朱砂(半兩研飛)
右上三味先為末入研藥拌勻生姜汁和丸黍米大
每服十粒米飲下乳食前
聖石散治如前經驗
礞石(四兩炭火燒一伏時)不灰石(二兩炭火燒一伏時)母丁香(一兩)
木香(一兩)人參(去蘆一兩)白茯苓(一兩)半夏(半兩湯洗七次焙乾)
真陽起石(半兩先同上為末)阿魏(湯化去砂石以麵和成餅焙乾一錢)
巴豆杏仁(各十四個並連皮燈上燒作炭略存性)
右同勻細湯泡蒸餅和丸荔枝子大每服一粒水一
盞入姜皂子大擘破同煎至五分放温時時服之煎
藥須用銀石器
厚朴散治胃冷氣逆吐不思食
白茯苓(一兩半)肉豆蔲(麵裹煨半兩)厚朴(去皮生姜製一兩)
枇杷葉(炙去毛盡)
右為細末每服一錢水一小盞生姜二片煎至六分
去滓空心温服無時
人參膏治脾胃虚冷乳食不化吐逆連併不喜乳食
人參(去蘆)滑石藿香葉(去土半兩)丁香(一分)甘草(二錢炙)
朱砂(一錢半研水飛)
右為末煉蜜和膏每用皂子大米飲化下無時
柟皮湯治胃冷吐逆正氣
右以柟木皮煎湯汁服之
温脾散治寒濕吐逆
厚朴(去皮塗姜汁炙令香熟一兩)丁香白术乾姜(各半兩焙)
肉桂(一分)
右為細末每服一錢煎人參湯調下無時
香參湯治寒痰吐逆
丁香藿香葉(去土)丁皮人參(去蘆)白茯苓(各一兩)
青皮(去穰)木香甘草(炙各半兩)
右為末每服一錢水一小盞生姜二片煎至五分去
滓温服無時
三黃散治傷熱吐逆
五靈脂大黃雄黃(各等分研水飛)
右為細末每服一字磨刀水調下無時治熱吐尤佳
槐花散治熱吐不止
皂角(去皮燒烟盡)白礬(枯)槐花(炒)甘草(炙各等分)
右為細末每服一錢白湯調服無時
丁香益胃湯治胃虚挾熱吐逆不止
丁香人參(去蘆各一兩)桂(去皮)大黃(炮黑黃色)訶黎勒皮(一分)
右為細末每服一錢水一小盞生姜二片煎至五分
去滓温服無時
人參桂姜湯治熱氣不調吐逆腹滿脹痛
人參(去蘆三分)桂(去皮)良姜(各一兩)甘草(半兩炙)
右為細末每服一錢水一小盞生姜三片煎至六分
温服無時
白术湯治吐逆熱煩而渴津液燥少
白术乾葛根人參(去蘆各一兩)木香藿香葉(去土)
白茯苓甘草(炙各半兩)
右為細末每服一錢水一小盞生姜三片煎至六
分去滓温服或用生沸湯調下無時
香朴散治冷熱吐逆調順其氣
厚朴(去皮姜製一兩)人參(去蘆一兩)丁香(半兩)麥門冬(去心半兩)
右為細末每服一錢水一小盞入生姜二片棗一個
同煎至五分去滓温服無時
坯蓮丸治一切冷熱吐逆不止
半夏(一兩湯浸洗七次槌碎)胡椒(一分二味同炒紫黑色)丁香(四十九個)
蓮子心(一百個)
右為末姜糊和丸菜子大每服三二十丸煎坯子石
蓮湯送下無時
清鬲飲子治伏暑吐逆
淡竹葉(一兩去枝梗只取葉焙乾)香薷(一兩)檀香(半兩)人參(去蘆半兩)
半夏(半兩湯洗七次焙乾)白茯苓(半兩)甘草(半兩)白粳米(一合)
右為麤末每服一錢水一小盞煎至六分去滓温服
時時如熟水服
燈花圓治伏暑吐逆頭目痛四肢冷煩躁不解
半夏(二兩姜製)硫黃(一兩)白善土(一兩)
右為末滴水和丸大豆大每用一二丸以針穿於燈
上燎過吐逆者鹽艾湯下煩躁者生姜湯下四肢冷
者熱酒下頭痛者臘茶下兒小者服一丸
雙金圓治霍亂吐逆不止又治番胃及沉積赤白惡痢
五靈脂(去砂石二兩半研)揀丁香(一錢為末)
巴豆(半兩去壳并心皮細研入上二味和勻)
右以棗肉和丸黃米大每用量大小虚實加减二歲
上五七丸三歲上十丸煎丁香藿香湯放冷送下服
藥畢須候兩時辰不得與乳食候大便過一兩次服
補藥四聖圓如吐後躁熱心間煩悶服四順飲子此
三藥乃一宗也兒本壯食傷積滯者宜服虚者更宜
斟酌
四聖圓
白荳蔲肉荳蔲(麵裹煨)草荳蔲(去皮)乾姜(炮)良姜
藿香葉(去土)丁香枝杖(各等分)
右為末醋糊和圓菉豆大每服三十圓煎人參或白
术湯下如止瀉米飲下無時
四順飲子
地骨皮(去骨盡)防風(去蘆并又枝)山梔子仁連翹(各等分)
右為末每服一二錢水一盞生姜三片煎至五分去
滓臨卧温服如大便秘澁煎燈心竹葉湯放冷服亦
治諸熱心胷煩躁懊悶
乳吮散治嬰兒吐乳不定
枇杷葉(一分去毛炙焦黃色)母丁香(一分)
右為末每服少許或半字一字塗乳上吮兒便止
馬通汁治嬰兒吐乳黃色
右以新馬糞一塊絞汁量大小分減灌之
葛根粉治小兒吐逆壯熱不下食
右以葛根粉二大錢水二合調勻瀉入沙鑼中側轉
令遍如盪粉皮法重湯内煮令熟以糜飲相和食之
亦治癎
白魚灰散治百日内兒涎壅吐乳
右以書中白魚七枚燒灰研細乳汁調服一字與服
或傅在乳上吮之
丁香散治胃虚氣逆嘔吐不定霍亂不安精神困弱
丁香(一分)人參(半兩)藿香葉(去土一分)
右為末每服一錢水半盞煎三五沸入乳汁三五滴
更煎一兩沸帶熱服無時頻頻服效
聖白圓治小兒吐逆
半夏(半兩湯洗十次竹刀切作片子焙令乾)丁香(半兩)
右於木臼中同杵為末生姜自然汁和丸麻子大每
服十丸十五圓温湯送下無時
白术散治小兒吐逆或加喘促
白术(二兩)乾山藥白茯苓(各一兩)人參(去蘆)木香
白扁豆(炮)藿香(去土各半兩)甘草(一分炙)
右為末每服一錢紫蘇湯下喘者陳皮湯下無時
附子散治小兒虚風呵欠吐逆涎盛
白附子(炮)南星(炮各半兩)黑附子(炮去皮臍一分)
右為末每服一錢水一小盞生姜二片同煎仍不住
手攪煎至半小盞分三服量大小與甚效
滑石散治胃熱吐嬭食
白滑石白善土(好者等分)
右為末研勻每服半錢葱白煎米飲調下
坯蓮散治一切吐逆及煩渴
枇杷葉(大者五片洗刷去毛盡塗蜜炙焦黃色)麥門冬(去心一分)
紫蘇葉(四十九葉)丁香(一百粒)石蓮心(一百個)藿香葉(去土半兩)
甘草(一分炙)
右為末每服半錢煎坯子烟脂石蓮湯調下無時
白茅散治吐逆不定
丁香花桑葉人參(去蘆)藿香葉(去土)白茅根(剉各一分)
右為散每服一錢水一小盞煎至五分去滓量大小
分服無時
白附散治小兒吐逆不定虚風喘急
白附子藿香葉(去土等分)
右為細末每服半錢或一錢米飲調下無時
油滴散治小兒胃氣虚冷痰盛吐逆
半夏(大者十四枚生)胡椒(四十九粒)
右為麤末每服半錢水一小盞入生油七滴煎至五
分去滓服無時
二白剉散治小兒膈上痰壅吐逆不食漸生驚候胷中
滿塞咽嗌不利
大天南星(二個炮烈出火毒)大半夏(四個湯洗七次去滑)
右並剉作塊子以水一大盞半入生姜七片慢火煎
至一呷服之入冬瓜子同煎更妙
五香半夏圓治小兒鬲滿氣不升降吐逆痰壅或作咳
𠻳
沉香麝香丁香木香(各一分)藿香(去土半兩用葉)
半夏(湯洗七次姜兩汁拌炒黃三)肉荳蔲(麵裹煨去麵)人參(去蘆)
陳皮(去白各一分)
右為細末姜汁糊丸黃米大每服三十丸生姜湯下
乳後
定吐香銀圓治小兒脾胃氣弱挾於風寒哯啘亦治便
青泄利
丁香乾葛(各一兩)半夏(湯洗七次切焙)水銀(後入各半兩)
右上三味先為末入水銀研勻生姜汁和圓麻子大
每服三五圓至十數圓量兒大小與服藿香湯下無
時
龍虎救生丹治一切吐逆不下食
水銀(半兩)硫黃(一兩二味同研細至無星為度)丁香(半兩)半夏麯(一兩)
人參(去蘆一分)天南星(半兩炮)白附子(一分炮烈)
右為末生姜汁煮糊和丸蘿蔔子大每服一二十丸
煎藿香湯下伏熱吐者煎蓮子心湯下量大小服又
治妊婦阻病立效
枇杷葉湯治一切吐逆煩渴
枇杷葉(一兩拭去毛盡炙微黃)丁香(半兩)人參(去蘆半兩)甘草(炙)
白茯苓(各半兩)
右為細末每服半錢煎紫蘇湯調下無時
定命丹治一切吐逆不止
巴荳(十個去油)丁香(一兩炒黑色)
右為細末以煮酒蠟就劑旋圓如菉豆大每服三五
丸米飲湯下腹脹皂兒湯下夜啼朱砂湯下兒本壯
實者有積食宜服
五倍子散治吐逆不定
右以五倍子二箇一生一熟甘草一寸用濕紙裹煨
同為細末每服半錢米泔調下立差
壁錢湯治如前
右以壁錢窠煎湯飲之一方用二七箇其蟲似蜘蛛
作白幕如錢於壁上土人呼為壁璽
麻仁汁治如前(此李諫議方嘗用極妙)
右以麻子仁二兩杵爛熬以水研取汁入鹽少許服
之立效
丁香散治如前
丁香藿香(去土)代赭石(火煅醋淬不計遍數以易碎為度)
甘草(炙各一分)
右為末每服半錢煎薄荷湯下如吐瀉更與木香白
术散同服方具于治瀉門中
生姜湯治吐逆百藥不差
以生姜一兩細剉米豆大將七合於銀器中煎取四
合空腹旋呷大者和滓
羊糞酒治無故吐逆酸水不止或三五口食後如此
右以羊糞十顆好酒二合煎取一合頓服未愈再服
更量大小加减
啘哯附羊乳治啘哯乾嘔煩熱
右以羊乳一升煎至减半分五服無羊乳只牛乳亦
得小者减之一方與生姜汁合煎牛乳二合姜汁一
合銀器中慢火煎五七沸一歲兒服半合
鹿角粉治如前
右以鹿角粉大豆末等分相和乳汁塗上令兒吮服
之
枇杷葉汁治如前
右以枇杷葉拭去毛淨煮汁飲之亦治咳𠻳
玉真散
白术(半兩)半夏(七箇湯洗七次為末生姜汁製)胡椒(半錢)
右為末每用半字以水一呷調下大者一字
消乳丸治飲乳過多哯吐嬭瓣不消好令常服
丁香木香青皮(去穰炒黃)肉荳蔲(麵裹煨)
牽牛子(炒黃各半兩)
右為末滴水丸針頭大每服三五丸乳上沾吮服
蟮糞飲治哯乳不止
右取田中曲蟮糞一兩研末空心米飲調下半錢一
二服立效兒小减服
蘆蟲湯治飲乳哯吐不入腹
右取蘆中蟲二枚煮汁飲之須破蘆取蟲似小蠶
治瀉方
粟煎湯治腸胃受風寒下瀉不止身體壯熱
白术當歸(去蘆)川芎人參(去蘆)肉桂(去皮)芍藥(各一兩)
右為末每服一錢水一盞入姜三片粟米半匙煎至
米熟去滓温服
惺惺散治傷風挾驚下瀉日久脾困不食及恐作脾風
發癎
天麻(半錢)全蝎(半錢炒)糯米(一錢微炒)甘草(一錢炙)木香(一錢炮)
白扁豆(一錢炒)山藥(一錢焙)茯苓(一錢微炒)人參(一錢微炒)
右為末嬰孩一字二三歲上兒半錢水半銀盞以下
棗半箇煎三五沸温服
白附子圓羌活膏皆治傷風或驚泄瀉不止方已具于
吐門之下
人參生犀散治風寒驚悸痰𠻳服尋常藥即瀉
前胡(去蘆八錢)桔梗(去蘆半兩)人參(去蘆三錢)甘草(炙黃二錢)
杏仁(去皮尖五錢末)
右上四味為末後入杏仁拌勻麄羅羅過每服二大
錢水一盞同煎至八分去柤温服無時
訶子湯治傷冷瀉不止
訶棃勒皮人參(去蘆)木香白茯苓(各一兩)甘草(炙)
陳皮(湯浸去白各半兩)
右為末每服一錢水一小盞入生姜二片煎至五分
温服無時
訶棃荳蔲丹治如前
訶棃勒皮草荳蔲仁(各一兩)白术乾姜(炮)
川黃連(去鬚)當歸(去蘆洗焙各半兩)
右為細末粟米飯和圓黍米大每服十粒飲湯下無
時
肉荳蔲散治胃寒下瀉
肉荳蔲(麵裹煨)白礬(枯各一兩)
右為末温米飲調下一錢或半錢空心服
益脾散治脾胃傷冷泄瀉腹痛全不入食
陳皮(一兩去白)青皮(去穰半兩)訶子肉(半兩)甘草(剉炒半兩)丁香(二錢)
乾山藥(二兩)
右為細末每服一大錢水一小盞生姜三片棗一箇
煎至六分去滓温服與益兒圓間服甚妙
川椒圓治夏月傷濕冷泄瀉不止
川椒(一兩去目并閉口者不用揀淨慢火炒香熟為度)肉荳蔲(麵裹煨半兩)
右為細末粳米飯和圓黍米大每服十粒米飲下無
時
栢葉治泄瀉洞下
右以栢葉煮汁服之或焙乾作末煎服
烏姜圓治脾虚泄瀉不入食
生姜(二兩切碁子大)黃連(去鬚二兩剉豆大二味同炒紫黑色)
肉荳蔲(二十五箇每箇入丁香二箇共五十箇在内之訖别用生姜研爛取汁和麵裹煨熟和麵符)
右同為細末滴水和圓芥子大每二三十圓棗湯下
乳食前
龍香散治腸胃虚弱滑泄無度腹痛腸鳴或疳瀉不止
當歸(去蘆淨洗)龍骨(煅)赤石脂烏魚骨白术
香白芷人參(去蘆各等分)
右為細末每服半錢至一錢温米飲調下乳食前
如聖散治傷熱生風聚瀉不定或時驚悸睡卧不寧
板藍根(肥者二兩麩炒令黃色)丁香(半兩)甘草(一兩炮)乳石(一兩半)
井泉石(一兩半)
右為細末每服半錢米飲調下併服三服立效如驚
風薄荷湯調下
治小兒水榖不調
右以枳實麵炒黃杵末米飲服半錢匕二歲下兒一
錢匕量大小加減服
温脾散治瀉泄食不化
蒼术(半兩米泔浸一宿去黑皮)甘草(炙)厚朴(去麄皮生姜製)訶子(炮)
木香乾姜(炮)茯苓人參(去蘆)桔梗(去蘆各一錢)
右為末每服一字或半錢米飲調下食不化者紫蘇
鹽湯調瀉不止者木瓜湯調下乳食前
二和圓治瀉不止
黃連(去鬚一兩)南木香(一兩二物各半生半炒)
右為末醋糊和圓菉豆大每服三四十丸米飲下乳
食前
還肌散治洞瀉聚瀉疳瀉等肌膚瘦弱乳食不進
肉荳蔲(一箇)訶子(三箇去核)没石子(一箇三味各用大麥麵裹慢火煨黃熟勿令烟出)
右為細末每服半錢米飲調下如人行五里久再一
服須用陳米飲下神效
和中散治痰逆胃虚泄瀉
白术陳皮(去白)厚朴(去麤皮生姜製)甘草(炙各等分)
右為細末每服一大錢水一小盞生姜三片棗一箇
同煎至六分温一方更有藿香葉減半
附子散治胃寒泄瀉不止
右以半兩附子一枚炮烈去皮臍為細末每服一錢
水一盞鹽半錢煎至五分温服亦治洞泄乳食前服
赤石脂丸治泄瀉虚滑無度
赤石脂乾姜(炮等分)
右為末糊丸麻子大每服一二十丸米飲下空心服
荳蔲丸治泄瀉米穀不化
肉荳蔲(麵裹煨各一兩)木香青皮(去穰炒黃半兩)黑牽牛(一分微炒)
右為細末滴水和丸黍米大每服十丸生姜米飲下
乳食前
建胃散治泄瀉身熱煩渴
厚朴(去麄皮生姜製一兩)川黃連(去鬚一兩)白术肉荳蔲(麵褁煨一兩)
宿砂仁(半兩)乾姜(半兩炮)木香(半兩)
右為細末每服一錢水一小盞入生姜粟米各少許
煎至五分去滓温服無時
順胃丹治泄瀉蟲煩腹痛
白术良姜乾漆(炒烟盡)肉桂(各一兩)肉豆蔲(麵裹煨半兩)
右為細末麵糊和丸黍米大每服十粒米飲下乳食
前
建中丹治泄瀉腹痛多啼
胡椒蓬莪茂(煨)全蝎(一錢)肉荳蔲(麵裹煨各半兩)
右為細末麵糊和丸黍米大每服十粒米飲下乳食
前
茱萸散治脾胃弱食不消泄瀉無度
吳茱萸(揀淨半兩用鹽二錢水一盞煮之如此換水煮十四次各至水盡遍數足㬠乾炒令)
(紫黑色)甘草(一兩半炙)陳皮(去白二兩炒令香熟)
右為細末每服一錢或半錢沸湯點服無時
乳香荳蔲丸治泄瀉不已腸中有惡氣故爾
右用肉荳蔲一枚斫分兩半中間剜開安乳香一皂
子大在内相合以線扎定和白麵裹如胡桃大煨熟
為末陳米飯和丸菉豆大每服二十丸陳米飲下空
心食前
香礬丹治泄瀉浸久不差
白礬(一兩慢火枯研成粉)木香(一兩)訶棃勒皮(半兩微炒)
酸石榴皮(半兩炒黑)
右為細末煉蜜和丸黍米大每服十粒粥飲下乳食
前
二白丸治泄瀉滑數不止
白石脂白龍骨(煅等分)
右為末滴水和丸黍米大每服三五丸紫蘇木瓜湯
下無時
温白丸治久患泄瀉脾虚不進飲食或食訖仍前瀉下
米穀不化
白术(一分半泔浸一時切焙乾)半夏(一錢半湯浸洗七次)丁香(半錢炒)
右為細末生姜自然汁糊丸黍米大每半歲兒三丸
三五歲兒五七丸淡生姜湯下早晩各一
没石子丸治泄瀉白濁及滑腸腹痛亦治疳利
木香黃連(去鬚各一分)没石子(一箇)肉荳蔲(二箇麵裹煨)
訶子肉(三箇)
右為細末飯和丸麻子大米飲下量大小加減與之
無時
銀白散治脾胃不和泄瀉不止不思飲食身體煩熱
人參(去蘆)白茯苓白扁豆(炒熟)甘草(炙)白术(炒各一分)
罌粟米(微炒二錢别研)
右為末同勻每服半錢或一錢紫蘇湯調下無時
乾姜散治水瀉無度
右以乾姜末粥飲調下半錢或一字量大小與
椒紅丸治如前
右以椒二兩去目用醋二升煮至醋盡焙乾為末糊
圓菉豆大甆盒收之每服十丸十五丸米飲下一方
治嬰小水瀉嬭疳以椒一分去目為末酥調少少傅
腦上日三
烏藥散治乳母冷熱不調變壊乳汁不好兒因飲之心
腹時痛下瀉如水
香附子(破揀白者)良姜赤芍藥天台烏藥(各等分)
右為細末每服一錢水一盞煎至六分温服心腹痛
者入酒少許同煎只水瀉者米飲調下量大小與服
白石脂散治水瀉形羸不勝大湯藥
右以白石脂半兩研如粉和白粥空心與服
蘗皮丸治熱瀉
右以黃蘗削去麄皮焙乾為末用薄米飲和丸粟米
大每服十丸米飲下食前
清胃散治挾熱下瀉頻
川練子(去核)黃蘗(炙剉)地榆(炙)當歸(去鬚洗焙)黃連(去鬚炒)
右各半兩為細末每服一錢水一小盞煎至六分温
服無時
香石散治伏熱中暑煩躁發渴泄瀉小便不利
丁香滑石舶上硫黃白芍藥甘草(各等分)
右為末每服一錢米飲調下亦治吐瀉無時
分水車前散治暑月傷熱暴瀉小水不分
右以車前子為末米飲調下半錢或一錢量大小加
減
白术膏治暑月中熱泄瀉小便不利腹滿氣痞
白术(半兩)白茯苓人參(去蘆)滑石(各一分)澤瀉(半兩)
右為末煉蜜和膏每用一皂子大米飲化下無時
香連散治伏暑泄瀉清濁不分
木香川黃連(去鬚各一兩)人參(去蘆)厚朴(去麄皮生姜製各半兩)
右為細末每服半錢或一錢米飲調下乳食前
草節湯治冷熱不調下瀉
胡黃連(半兩)綿姜(一兩炮熟)
右為細末每服半錢草節湯調下食前
樗根散治水瀉裏急後重頻數
樗根皮(一兩)枳殼(半兩炒)甘草(一分炙)
右為末每服半錢或一錢粥飲調下立止無時
厚朴散治洞瀉注下
訶梨勒皮(一兩炒)厚朴(去麄皮生姜製一兩)肉荳蔲(麵裹煨一兩)
白术(半兩)乾姜(半兩)
右為細末每服一錢水一小盞入生姜粟米各少許
同煎至五分去滓温服食前
香蟾散治如前
右於五月五日取蟾一隻燒末飲調一錢服之兒小
量减食前
阿膠丹治洞瀉暴注
真阿膠(一兩蛤粉炒)乾姜(一兩炮)芍藥(半兩)當歸(去蘆半兩)
川黃連(去鬚半兩)肉荳蔲(麵裹煨半兩)
右為細末煉蜜和丸黍米大每服十粒粟米飲下食
前
助胃丹治洞注不止手足冷
附子(一枚重半兩炮烈去皮臍)硫黃(半兩)乾姜(半兩)肉荳蔲(麵裹煨半兩)
肉桂(半兩)白术(半兩)
右為細末麵糊和丸黍米大每服十粒米飲下食前
亦治瀉脱危困
火輪散治虚滑洞泄注日夜無度
附子(一枚半兩者炮烈去皮臍)肉荳蔲(半兩麵裹煨)麵姜(一錢半)
右為末每服一字或半錢陳米飲調下乳食前
木香散亦治冷熱不調下瀉
木香黃蘗(蜜炙各一兩)人參(去蘆)宿砂仁(各一兩半)
右為細末每服半錢米飲調下亦治痢
荳蔲香連丸治寒熱失宜隂陽不調泄瀉無度腹痛腸
鳴
黃連(去鬚三分炒)肉荳蔲(麵裹煨)南木香(各一分)
右為細末粟米飯和丸粟米大每服三二十丸米飲
下日夜四五服量大小與之如聖
小香連丸治冷熱不調水榖滑腸泄瀉腹痛脾胃不和
乳食不化皆治之
木香訶子肉(各一分)黃連(去鬚半兩炒)
右為細末飯和菉豆大每服一二十丸米飲下乳食
前一方更肉荳蔲三箇甘草一分同為末每服半錢
飲調下名香連散
石榴汁治下瀉五色
右以酸石榴五箇同穰殼𢷬爛絞取汁每服半合量
大小與之
四色圓治瀉青色
硫黃厚朴(去麄皮生姜製)
右各等分為細末糊丸黍米大每服十五丸米飲下
無時
木香白术散治下瀉色青如涎或如白沫
木香白术陳皮(去白)丁香(各一錢)麥蘖(炒黃半兩)
右為末每服半錢或一錢水半盞煎至三分温服如
吐瀉與前丁香散兼服在吐門下
六神散治瀉多日糞色與唇口皆白因成虚困亦治洞
瀉吐利疳瀉
人參(去蘆)白茯苓乾山藥白术白扁豆
甘草(炙)
右各等分為細末每服一錢水一小盞生姜二片棗
一箇煎至六分通口服
此藥用處甚多調氣和脾胃大良如治冷瀉宜用末
二錢附子末一錢匕煎之分三四服量大小與之
又治風症加天麻治痢加罌粟殼吐瀉者服之以助
胃氣防變癎病
荳蔲丸治傷乳食脾胃不和泄瀉無度
木香(一分)肉荳蔲(麵裹煨一箇)草荳蔲㯽榔
青皮(去穰)陳皮(去白各一分)京三稜(一兩炮剉)
右為細末麵糊和丸菉豆大每服五七丸姜湯下無
時
黃連茱萸散治傷乳食下瀉
黃連(去鬚一兩)吳茱萸(揀去枝梗半兩)乾姜(二錢)巴豆(肥大者一箇去皮)
右剉細同炒至焦黃去巴豆不用外為細末每服一
錢煎陳米飲調下日三乳食前
緩中丸治有傷泄瀉
神麯(炒黃)訶子皮(炮各半兩)吳茱萸(揀淨炒黑色二兩)
右為末煉蜜和丸麻子大每服三二十丸棗湯下無
時
迴陽散治下瀉虚極或因服轉藥瀉脱四肢逆冷目瞪
項強大便不禁心胷煩悶不能乳食
附子(大者一箇炮去皮臍)天南星(大者一箇炮過為末生姜汁和作餅焙乾)
木香(一分)人參(去蘆一分)硫黃(一分)朱砂(一錢)麝香(少許)
右為細末艾湯調半錢乳食前服
艾黃熨法治瀉脱困乏危篤
蓽麻(七箇去殼研如泥)熟艾(半兩)硫黃(末二錢)
右拌勻於臍上先鋪紙付藥在上又用紙鋪襯稍厚
用熨斗適温凉熨之不可令熨斗大熱以臍内響為
度
吐瀉方閻孝忠曰凡小兒吐瀉多因寒冷當温補之余
每用理中丸以温其中五苓散以導逆五苓治小兒
吐尤妙逆者吐也連與數服兼與異攻散正氣温藥
調理之往往便愈若己虚損當速生其胃氣與理中
丸并研金液丹末煎生姜米飲調灌之惟多服乃效
服至二三兩無害得胃氣生手足漸暖仍頻與粥雖
至危者往往死中得生十有八九金液丹治小兒吐
瀉虚極最妙沈存中論金液丹親見小兒吐利劇氣
已絶服之得活者數人真不妄也須多服方騐若因
吐瀉生風身冷瘈瘲變慢驚者論在於驚門具之其
理中丸五苓散金液丹方並在和劑集載之
異攻散治吐瀉虚冷病先與數服正氣能温中和氣進
食
人參(去蘆)茯苓(去皮)白术甘草(炙)陳皮(各等分)
右為細末每服二錢水一盞生姜五片棗二枚同煎
至七分通口服無時
參苓散治傷風冷脾胃不調一切吐瀉
人參(去蘆)茯苓白附子羌活(去蘆)白术(各一分)
肉桂犀角(鎊屑)藿香(去土)川芎芍藥甘草(各一錢)
右為細末每用半錢金銀薄荷湯調下無時
團參散治脾胃虚弱氣不調順傷於風冷一切吐瀉手
足厥逆
人參(去蘆二兩)白术(一兩)白扁豆(炒一兩)罌粟米(四兩别研)
山藥(三兩)陳粟米(三兩用生姜自然汁浸三宿取出曝乾)
白茯苓(一兩去皮)木香(三分)川芎(一兩半)烏藥(一兩半剉碎)
甘草(三兩炙)厚朴(去麤皮生姜製二兩)白芷(一兩)
右為細末每服一錢水一小盞生姜三片棗一箇去
核同煎至半盞温服空心食前
和中散治三焦不調停寒鬲上吐瀉不定
藿香(去土)白荳蔲人參(去蘆各一兩)木香丁香
乾姜(炮)厚朴(去皮生姜製各半兩)甘草(一分)
右為細末每服一錢水一小盞入生姜三片煎至六
分温服無時
益中湯治脾胃不和傷冷吐瀉
丁香(半兩)草荳蔲(去皮三箇炒)人參(去蘆半兩)青皮(去穰半兩)
桂心(一分)訶梨勒(去核一分)
右為細末嬰孩一字二三歲半錢五六歲一錢煎木
瓜紫蘇湯調下日三無時
沉香散治脾胃不和吐瀉不進乳食
沉香(一分)丁香(一錢炒)木香(半錢炮)桂心(半錢不見火)
甘草(一錢炙)茯苓(一分)藿香(去土一錢)法如前方用
觀音散治如前
人參(去蘆)甘草(炙)白扁荳(炒)石蓮肉(去心各一分)
茯苓(一錢半)白芷黃蓍(搥碎塗蜜炒)木香(炮各一錢)神麯(二錢)
右為細末每服一錢水半盞棗半箇煎三兩沸温服
無時
人參散治如前
人參茯苓石蓮肉(去心各一分)甘草(二錢炙)
黃耆(半兩蜜炙)
右為細末每服一錢水半盞棗半箇煎三兩沸温服
無時
白术散治胃氣虚弱吐瀉發渴
白术人參(去蘆)木香白茯苓藿香葉(去土)
甘草(炙各一分)乾葛(二分)
右為末每服一錢水一小盞煎至六分温服無時
半夏湯治脾胃虚寒吐瀉及有冷痰等疾
半夏(好者一兩湯浸洗七次切焙乾)陳粟米(三分無即用陳粳米亦得)
右㕮咀每服三錢水一大盞入生姜七片煎至四分
温服無時
張渙七香丸治吐瀉不進乳心腹脹滿小便不利
青皮(浸去穰稱一半生一半炒用一兩)肉荳蔲(半兩麵裹煨令香熟)牽牛(一兩炒)
右為末糊丸麻子大每服二三十丸生姜米飲下無
時
治嬰小吐瀉
亂髮(半兩燒)鹿角(一分末)
右同研細米飲服一錢日三
治嬰小吐瀉
右以特猪屎燒為末水調汁少少與服
丁香安胃丸治小兒胃虚氣逆嘔吐泄瀉煩渴欲飲精
神昏困
肉桂(半兩)丁皮藿香(去土)滑石茯苓(各一兩)
右為細末煉蜜和丸鷄頭大每服一丸温湯化下無
時
温中丸治胃寒瀉白腹痛腸鳴吐酸綠水不思乳食
人參(去蘆)甘草(炙)白术(各一兩)
右為末姜汁糊丸菉豆大米飲下一二十丸無時
糯米湯治吐瀉不止
糯米(一百粒)木香黃連(去鬚三味剉碎如米)
右同炒至米焦黃去木香黃連不用只以米為末後
用枇杷葉去毛淨焙乾等分為末和勻白湯調半錢
無時
進食丸治傷飽乳食不消壯熱腹痛脹滿吐哯無度
木香枳殼(麩炒去穰)當歸(去鬚洗焙)代赭石(火煅醋淬不計遍數以易)
(碎為度别研)朱砂(研飛各半兩)巴豆霜(一分)
右為末糊丸黍米大一歲兒一丸温水下無時
不二丸治傷食吐瀉不止
巴豆(三十粒去皮心膜研細别用好黃連半兩水浸濃汁染紙二張裹巴豆壓去油)
朱砂(末一錢水飛)寒食麵(一錢)
右同研細滴水和丸菉豆大新水磨化一丸服無時
感應丸治脾胃虚怯乳食過度吐瀉身熱腹滿
肉荳蔲仁(四箇麵裹煨)丁香末(三錢)川姜末(二錢)木香(三錢)
百草霜(四分)杏仁(二十八箇去皮尖别研取霜)巴豆(十四箇去皮霜膜出油盡取)
黃蠟(二兩熔濾去滓却入好酒同煮半時放冷凝)
右同為細末研勻先熔煉蠟和藥成膏恐硬時更入
油少許每用旋丸如黍米大三四粒温水下乳食前
荳蔲散治伏暑傷熱吐瀉煩渴腹脹小便少
硫黃(一分)白滑石(三分)丁香白荳蔲(麵裹煨各半分)
右為細末每服一字或半錢米飲調下無時
藿香散治伏暑冷熱不調吐瀉不止
藿香(去土)白芷丁香縮砂仁(各等分)
右為末每服半錢沸湯點服無時
香石散治伏暑煩躁吐瀉發渴
丁香滑石硫黃白芍藥甘草(各等分)
右為細末每服半錢米飲調下無時
三和散治伏暑吐瀉津液燥少
白茯苓(一兩)烏梅肉(半兩)乾木瓜(半兩)
右為細末每服一錢水一盞煎至五分去滓温服無
時
烏燼散治中暑暍煩躁悶亂吐瀉
右以榖精草不限多少燒存性用器覆之放冷研為
細末每服半錢或一錢冷米飲調下無時
大七寳散治霍亂吐瀉
木香(炮)丁香(炒)桂(去麄皮不見火)茯苓人參麻黃(去根節)
訶子(去核)當歸(去鬚土)甘草(炙)大腹皮川練子(去核)
秦艽(去蘆炒已上各一錢)地榆(二錢炒)藿香(去土一錢半炒)
肉荳蔲(一箇麵裹煨)
右為末每嬰孩一字二三歲半錢四五歲一錢水半
盞入棗半箇煎數沸温服無時
建脾膏治霍亂吐瀉
丁香藿香(去土)人參(去蘆各一兩)沉香木香(各半兩)
右為細末煉蜜和膏每用鷄頭子大粟米飲化服無
時
人參湯治如前
人參(去蘆一兩)厚朴(去麄皮生姜製半兩)甘草(半兩炙)白术(三分)
生姜(三分)
右㕮咀以水一升二合煮取半升六十日兒服一小
合百日兒分四服周晬兒分二服乳空服之乳母忌
生冷油膩
蒼术湯治小兒霍亂吐瀉
人參(去蘆)蘆蘀(各半兩)扁豆藤(二兩)蒼术(一撮)
右為麄末每服二錢水七分煎至五分去滓温服立
騐無時
又方名同治同
人參(一兩)木瓜(一箇)蒼术(一撮)
右㕮咀量兒大小用煎如前服立效
治小兒霍亂吐瀉
右以牛涎一合灌兒口中量大小加減
人參調胃膏治霍亂吐逆服藥不下煩渴者宜先服此
藥
人參(去蘆)白术丁香(各一兩)乾姜(炮)甘草
赤茯苓(各半兩)
右為細末煉蜜和丸皂子大每服一丸熱湯化破以
新水沉極冷即服無時
快鬲散治霍亂吐逆服藥多即吐先服此藥
甘草(半炙)兩良姜(微炮)肉荳蔲(麵裹煨)丁香(各一分)
右為細末每服半錢新汲冷水調下
白术膏治傷暑伏熱頭目昏痛霍亂吐瀉煩躁作渴
小便不利心胸滿悶
白术澤瀉(各半兩)茯苓人參(去蘆)滑石(各一分)
右為細末煉蜜和膏每用一皂子大煎麥門冬湯放
温化下無時
治霍亂不止
右以訶梨勒一枚去核為末沸湯研頓服如未差再
作
丁香丸治霍亂吐瀉面青四肢冷虚汗出
丁香藿香(去土各一分)人參(去蘆半兩)
右為末煉蜜和丸麻子大每服五丸粥飲下無時
丁香散治霍亂不食
丁香(一分)人參(半兩)
右為麄末每服一錢水一小盞煎至五分去滓服
㪷門散治霍亂吐瀉轉筋
附子(一枚生)胡椒(一百粒)
右為末每服半錢漿水一小盞煎至四分温服
七寳散治霍亂吐瀉腹内撮痛
白术(四兩)人參(去蘆)白茯苓(各半兩)甘草(一兩炮)
草菓子(大者二箇炮過用)訶子(四箇炮去核)乾姜(一錢炮)
右為細末每服一錢水半盞入棗一枚姜三片同煎
至七分帶熱服三歲下者藥半錢水半合煎之瀉不
止與香連丸間服
香連丸治冷熱不調霍亂吐瀉服内㽲痛
黃連(去鬚擇盡一兩杵碎微炒)木香(一分)訶子(七箇炮去核)
肉荳蔲(二箇麵裹煨)
右為細末姜汁糊和丸菉豆大每服十丸十五丸米
飲下無時日四五服
治霍亂不止
寡婦薦草治如前小兒霍亂吐瀉
右取寡婦薦草二七莖煮飲之
又方右取蠮(音噎)螉(音雍)窠微炙為末乳汁調下一字乃
蜾羸蟲
又方右取芹葉細切煮熟汁飲之任意多少得止為
度
香豆散治霍亂煩渴吐瀉
藿香(去土)甘草(一分)肉荳蔲(麵裹煨各一兩)白扁豆
人參(去蘆各半兩)
右為末每服一錢水八分盞入生姜二片煎至五分
去滓温服
吐瀉後証附
醒脾散治吐瀉初定脾胃虚弱恐生風者便當與服
右以天南星沸湯浸洗七次為細末一歲兒半錢七
用河水七分盞入冬瓜子七粒同煎至半放温旋旋
與之
碧香丹治吐瀉後大渴不止不得眠睡甚則變疳
天竺黃不灰木(燒赤放冷)赤石脂龍骨(煅各一兩先為細末)
膩粉定粉鉛白霜蛤粉(各一兩别研)
右拌勻入麝香半兩再研滴水和丸雞頭子大每用
一粒或半粒同蚫螺兒三箇細研沸湯浸化却用冷
水沉極冷服大渴即與神騐
丁香黃耆散治吐瀉後脾胃虚弱不能飲食漸成羸瘦
面色青白或作痢時下時止
丁香綿黃耆(剉)人參(去蘆)白术當歸(洗焙)
鼈甲(酥炙黃去裙襕各一兩)胡黃連甘草(炙各半兩)
右為細末每服一錢水一小盞入生姜二片棗一箇
同煎至五分去滓温服食前
香茂散治瀉後但胸中不快
藿香(去土)蓬茂(炮剉)茯苓(焙各等分)
右為細末每服半錢或一錢白湯點服無時
中和散治吐瀉定後煩渴
人參(去蘆)白茯苓白术甘草(剉炒)乾葛(剉)
白扁荳(炒)黃耆(切焙)藿香(去土各等分)
右為細末每服二錢水一盞棗一箇去核生姜三片
煎至七分放温服無時
小兒衛生總微論方卷十
