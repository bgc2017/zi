小兒衛生總微論方卷六
驚癎别論
驚癎咬牙
小兒驚癎發搐有咬牙不休及未發發過時亦常咬牙
者予在行朝有李統制一子病症如是遂請衆醫詢治
有言是驚入扵腎者此乃喬岳漢東王先生歌中睡裏
咬牙驚入腎之句其意謂牙為骨骨入腎故以言之此
常流無據語也古書無有亦無驚入腎之理果用藥無
驗今詳校其証特為眀之乃足陽眀之病也足陽眀為
胃之經起鼻交額循鼻外入齒中还出俠口環唇下交
承漿過頥後出大迎循頰車且發搐為風風屬木胃屬
土木能刑土是以牙齒受風則痒頰車邪干則緊故使
咬牙不休以緩頰車之急以解牙齒之痒也治當去胃
中風
暗癎
暗癎其病似驚癎又似中風痓病遇其發時則暗地急
至令人僵仆心神昏塞志意迷悶氣亂不省手足彈撥
戰掉搐搦喉中涎響或吐痰沫或作吼呌其脉三部隂
陽俱盛每發遠則終日或半日近則一两時辰發過便
起却如不病之人俗呼謂之癎病稍輕者謂之暗風古
人又云小者發則為驚大者發則為癎小者氣血怯嫰
發即難當而傷多大者氣血壯盛即易任而失少
驚癎餘証
小兒驚癎搐搦至發定之後有諸餘証不退者雖大勢
已罷而病本尚在或服冷熱藥過多或汗下之失宜故
癎搐難退而有餘証也
驚癎兼别病
小兒病久發搐則五臓俱虛並受其病故發則血亂心
氣并肺搐搦肝昏困脾體冷腎又有因虛而别病兼發
或别病而因帶驚癎或有一方兼治之者並採而具之
治驚癎咬牙方
蝉花散治驚風咬牙并夜咳嗽
蝉花(和殼去土)殭蚕(去絲觜直者酒浸炒熱)甘草(各一分)玄胡索(去皮)
(半分)
右為細末一歲上兒一字至三四歲者半分煎去土
蝉殼湯調下無時
小鎮心圓治諸驚咬牙不寧大便色青
朱砂(水飛)鐡粉京墨(各一两)腦子射香(各一字)
右為細末陳米飯和圓菉荳大每服二三圓荆芥湯
化下無時
治暗癎方
真熊膽(半两研)生天南星(末半兩)粉霜(一分)硃砂(半两研飛)雄
黃(半两水磨)腦子(半錢研)射香(一錢研)
右勻研細用獖猪膽汁和丸粟米大每服五七丸至
十五丸金銀薄荷湯下無時
神烏散治暗風癎極妙
歌曰
臘月烏鵶一箇全半两硃砂口内填
麻纏烏觜安瓶内(用瓶蔵盛)塩泥固濟火中安(窨乾火煆)
黃昏上火天明住(用木炭一稱半)取出篩羅為末研
每服一錢射酒下(一日三服)服之十日定須痊
又方
名同治同前
渾黑老鵶(一箇全者)胡桃(七枚)蒼耳心子(七個)
右用一蔵瓶入逐藥味在内塩泥固濟木炭火煆煙
盡為度取出研細每服一錢空心熱酒調下如患疝
氣腎腫隂囊偏墜更入新生孩兒胎衣一副同燒亦
依上法葱椒熱酒調下看大小加减
異聖散治癎病日發數次諸藥不能差
猪蹄甲(不以多少净洗去帶毛處剉碎扵鍋内炒令烟盡取出扵地上厚鋪紙薄攤其藥以)
(盆盖之候三日出火毒畢為細末)金星石銀星石青礞石(各半)
(觔三石同入一盒内以馬糞和泥固濟晒乾先用熟火漸漸燒之次添炭火煆令通赤取出仍先令)
(撅一地坑深一尺取藥合在地坑内用土盖埋二日出火毒為細末)
右用猪啼甲末二两石末一两半冄研勻細入生麻
油半两再研極勻每服半錢以漿水研百遍調下空
心食前服小者减之
日應丹治癎病連年不差
黑錫硫黃水銀鐡粉(各一两)金箔銀箔(各三十片)
右先將錫扵鐡銚内鎔化次入水銀不住手攪令勻
次入硫黃諸藥同炒攪勻離火再炒良久都傾出用
紙襯地上頓一宿出火毒訖再研令勻細以熟軟粟
米飯和丸菉荳大每服五七粒煎人參湯送下無時
接生如聖丸治癎病暗風年深不差
赤石脂(二两)硝石(半两)白礬(枯過一分)
右為細末糯米粥和丸菉荳大每服十丸十五丸温
水送下食後日三服如日一次發者服半月即愈
啄木散治多年癎病
臘月啄木鳥一個用無灰酒三升先以瓦罐子一個
底鋪荆芥穗葉厚一寸上頓啄木鳥又用荆芥穗葉
盖一寸厚傾酒在内仍用紙封合塩泥固濟炭煆之
候酒乾青煙出為度去火放冷只取啄木鳥研為
末次入下項藥
石膏(二两煆研)鐡粉(用漿水半升煑盡研細末用一两)朱砂(一分研水飛)附
子(一两正坐者炮烈去皮臍)射香(一分研)腦子(一錢研)
右同勻細末每服一錢先令病人呷温水三两口以
温酒一盞先少許調藥飲之餘酒送之服畢便就枕
睡少時臨發時一服候一两日更服一次每两日一
服不過十服即愈予有一親姓王患病十餘年發即
涎潮手足僵踡顛仆不省服此藥百服而愈小兒可
减服
又方
取芭蕉自然汁時時呷一两口甚者服及五升必愈
前有親姓王同服此得效二者恐不可病廢此亦治
驚癎搐搦邵通直云加射香尤妙
治諸癎通用方
開關散治諸癎潮發牙關緊急口噤不開不能進藥
蟾酥(一小片)鉛白霜(一字)
右研令極細用烏梅肉醮藥扵两口角揩擦良久乃
開以進别藥
蝎稍散治如前
蝎稍(七個)朴硝(一錢)
右同研細每用一字或半錢揩牙須臾即牙關口噤
自開然後進别藥
定命丹治諸癎發搐壯熱昏塞不省
蝎(七個微炒)天南星(炮烈為末一分)白附子(炮過為末半分)青黛(半錢研)
蟾酥(一錢乾者酒浸一宿)射香(一字研)
右為細末粟米粥和丸菉荳大别以青黛為衣新生
兒用細粉一捻油两滴新汲水一蜆殼化藥一米粒
許與服便當小利取下胎中舊糞則驚熱諸疾不生
若患驚癎困重者用荆芥薄荷湯化下一丸得困睡
無疑至覺乃愈但有患者先化下一丸滴入鼻中得
嚏者為必差不嚏者難治
人參茯神湯治諸癎發搐精神昏憒
羚羊角屑人參(去蘆)茯神(剉去心木已上各一两)天門冬(去心)
白鮮皮(已上各半两)天竺黃甘草(各一分)
右為末每服一錢水一盞入姜二片薄荷三葉同煎
半盞去滓温服無時
鐡粉丹治諸癎搐搦包絡有涎&KR0909;膈不利
鐡粉(一两研)硃砂(半两研飛)牛黃(一分研)乾蟾(一隻生姜自然汁浸一時)
(炙焦為末)蝎稍(七箇)
右為細末糯米飯為丸黍米大每服三五丸煎人參
湯下無時
大驚丸治諸癎發搐神志昏亂痰涎壅塞
雄黃(研飛一錢)青礞石(火煆研一錢)鐡粉(二錢半)硃砂(研飛三錢)蛇
黃(火煆醋淬九次研飛二錢)蝦蟆灰(一錢半)
右研勻以水浸&KR1339;餅和丸桐子大每服一圓煎薄荷
水磨剪刀股化下日二三此藥治驚化涎不用銀粉
服之則無他苦不拘時候
睡驚丸治諸驚癎搐搦痰壅昏憒咽膈不利
鐡粉(研末重羅)茯苓蛇黃(火煆赤米醋淬七次將醋煑乾為度)使君子
肉天南星(碾為粉以薄荷汁和為餅炙乾)
右各秤捌錢末入金銀箔各乙拾片射香一錢腦子
半錢拌研勻細糯米稀糊丸皂子大朱砂為衣每用
五歲上兒一丸分二服三歲下兒分三四服並薄荷
湯磨下無時
猪膽半夏丸治諸般癎搐
右以半夏乙两湯洗七遍用獖猪膽三箇取汁浸半
夏扵磁器中日㬠乾切片焙燥為細末生姜自然汁
煑麺和丸桐子大每五七丸至十丸煎麥門冬熟水
下食後臨卧各一服忌動風毒物其效如神
天麻防風丸治一切諸癎抽掣搐捻精神昏憒痰涎不
利及風温邪熱等疾
天麻防風(去蘆并又枝)人參(去蘆各一两)乾蝎白殭蠶
(去絲嘴並炒各半两)硃砂(水飛)雄黃(各研)甘草(炙各一分)牛黃射香
(各研各一錢)
右為細末煉蜜和丸桐子大每服乙二丸薄荷湯化
下無時
神聖辰砂南星丹諸癎發搐服之曾經大效
右以天南星四十九箇乙般大者扵五月五日取活
蝎四十九箇與南星同頓在乙瓦器中盛之用塩泥
固濟外邊周密弔扵净室中至臘日取出揀天南星
曾被蝎蜇者用之曾經蜇者有小竅子為騐其不曾
經蝎蜇者不用將可用南星以酒浸乙宿焙乾杵為
末次用好辰砂乙分真牛黃射香龍腦各乙錢研細
乙處拌勻生姜汁和丸桐子大每服乙二粒煎人參
薄荷湯化下無時
蛜&KR1417;散治諸癎經騐
右以蛜&KR1417;三十枚全者用乙大石榴割開頂上取去
穰子作一甕子入蛜&KR1417;在内却以割下頂子盖之紙
筋黃泥固濟厚半指許初近火炙漸至乾入火燒令
通赤良久放冷取其中焦黑者細研為散每服一字
乳汁調下兒稍大用半錢防風湯下無時
白金散治諸癎潮發不省困重
白殭蠶(去絲嘴直好者半两湯洗焙為黃為末)天竺黃(一分細研)真牛黃
(一錢别研)射香(研)龍腦(研各半錢)
右拌研勻細每服半錢生姜自然汁調灌服無時
神授至聖保命丹治一切驚癎風痓中風并胎驚内弔
腹肚堅硬夜啼發熱急慢驚風惡候困重上視搐掣角
弓反張倒仆不省昏憒悶亂等疾
全蝎(十四箇青色者)朱砂(水飛二錢好者)射香(半錢)防風(去蘆并义枝一錢)
金箔(十片研)天麻(二錢)白殭蠶(去絲嘴直者一錢)白附子(二錢好者)
天南星(一錢)蝉殼(去土泥二錢)
右為細末粳米飯和丸櫻桃大以硃砂為衣初生兒
半丸周晬兒一丸乳汁或薄荷水化下三五歲有急
候者用二丸五七歲至十歲常服只一丸此藥性平
温不冷不熱大能鎮心神退驚癎安魂定魄祛風逐
邪化涎消痰甚有神效世之名醫固多妙藥如或未
得此方請試合一料騐之方知子細養小之家能自
合之庶不為銀粉藥所誤兼緩急亦可救人服之無
時
青金定命丹治諸驚癎抽掣癡等疾
水銀(研膏)辰砂(水飛)全蝎(小者)天南星(生)犀角屑(各八分)天
麻白附子(燒存性)白殭蠶(去絲嘴直者各一两)青黛(半两)射香
(二錢)
右同為細末先用煑熟棗肉與水銀研膏至無星為
度然後和藥末如硬更入棗肉候得所即丸如鷄頭
大每服一丸薄荷温湯下無時
治驚癎後餘證方
延夀散治癎搐止後再被驚著仍要發搐
鷄舌香(一錢)黃芪(一分蜜炙黃)辰砂(一錢水飛)五靈脂(去砂石半錢研)
右為細末嬰小用一字二三歲半錢四五歲一錢糯
米飲調下無時
廽魂散治癎搐差後多吐逆腹脹氣急不食及罷驚之
後一切虛候皆主之
人參(去蘆)茯苓(去黑皮)甘草白殭蠶(去絲嘴)硃砂(水飛各一)
(分)白附子(一錢半炮)全蝎(一錢)蝉殼(去土净洗去足二十箇)
右為細末每服半錢或一錢煎冬瓜子薄荷清米飲
調下量大小與之乳食前
仙烏豆治因發驚癎之後心神失守而癡
號丹(二两)晉礬(二两)
右同為末入一合子盛先用蛤粉封口縫後以塩泥
固濟炭火煆通赤放冷取出研末以水一斗黑豆五
升同藥末扵鍋中煑至水盡為度㬠乾任意與食服
無時
通關散治驚癎退後只是聲啞不能言
右以天南星炮烈為細末嬰小半字一字二三歲至
四五歲兒半錢六七歲兒一錢獖猪膽汁調服噬下
便能言語昔錢乙治王氏子慢驚退後不語他醫作
失音治之不差一曰既失音何開目而能食飲又牙
不噤而口不緊也諸醫皆不曉一曰此前患驚癎時
曾用清藥利大小便致脾腎俱虛今補脾實而治驚
已退腎尚虛怯不能上接扵陽故也遂以地黃丸補
數日能言其方本集載之
天茄散治驚癎退後筋脉不舒不能行步或因汗出驚
退而汗出不通所致
茄種(見霜者半两切碎焙乾)附子(半两炮烈去皮臍)羌活(去蘆一分焙)
右為末二三歲兒一字五七歲半錢七八歲一錢射
香酒調下日三疾愈止服不拘時候
治驚癎兼别病方
射香餅子治慢驚因虛而風邪又從背俞襲之入傷心
肺之經為相合之病成慢驚本証之外更加匈滿短氣
冐悶不省汗出無時(外但心肺中風者具中風門中)
川烏頭(半两炮去皮臍)天南星(半两炮)白花蛇(酒浸一宿去皮骨焙乾半)
(兩)乾蝎稍(半两)赤頭蜈蚣(二條酒浸酥炙黃已上俱為末)射香(半两)
(研)乳香(一分研)硃砂(一分研飛)鐡粉(一分研)牛黃(一分研)
右同拌研勻細酒糊丸鷄頭實大捻扁每服一餅人
參薄荷湯化下
烏稍丹治如前
烏稍蛇(水浸去皮骨二两)天漿子(二十一箇微炒去殼)天麻(一两)防風
(去蘆并义枝一两剉)天南星(一两微炮)乾全蝎(一两去毒)白附子(一两炮)
大附子(一枚炮烈去皮臍)半夏(一两湯洗七次)人參(去蘆一两)
右都一處好酒浸三宿取出焙乾為細末次用水磨
雄黃一两辰砂一两同研細水飛焙乾射香二錢龍
腦一錢各研細與上件同拌勻糯米飯和丸黍米大
每服五七粒至十粒十五粒量大小加减金銀薄荷
湯送下神騐不拘時候
乾漆蕪荑散治諸般蟲証𫝊帶驚癎齧齒直視上竄呌
呼搐搦漸成危急
乾漆(杵碎炒令煙盡即止)白蕪荑(去皮各等分)
右為末每小者一字大者一錢米飲調下日三量大
小加减以差為度乳食前
絳朱丹治驚癎涎痰咳𠻳喘滿
南星(二两炮)半夏(三两湯洗七次去滑)白礬(枯過秤一两半)滑石(二两火煆)
(通赤)鉛霜(半兩研)
右為末糊丸麻子大朱砂為衣每服十丸生姜湯送
下乳食前
緩息湯治虛而生風發搐喘滿(此慢驚候)
桑白皮(三两)白茯苓(去黑皮一两)白殭蠶(去絲嘴一两)杏仁(去皮)
(尖炒黃荆研一两後入)甘草(半两炙)人參(去蘆半两)桔梗(去蘆一两挫)白
术(二两)陳皮(一两去白)
右為末每服一錢水一盞入生姜三片同煎至六分
去滓放温時時呷之此黑孩兒栢防禦方也服之便
定
青金丹治諸癎諸疳諸蟲瀉痢等疾
青黛(二分研)雄黃(二分研)硃砂(二分研)胡黃連(二分)膩粉
熊膽(温水化)盧會(各一分)白附子腦子射香(各半字)
蟾酥(一皂子大)水銀(皂子大一塊硃砂研無星)
右為末同勻用獖猪膽汁熬過浸少烝餅和丸黃米
大一歲兒二丸量大小增减如諸癎潮搐先以一丸温
水化破滴鼻中令嚏弔眼者自下搐搦亦定更用薄
荷湯化下一二服如變蒸寒熱亦薄荷湯化下諸般
瀉痢米飲下諸疳粥飲下疳蟲蚘咬苦練子湯下疳
蝕口瘡鼻爛乳汁研塗疳眼雀目白羊子肝一片竹
刀批開研藥作末摻在肝片内麻纏米泔煑熱空心
服乳母常忌毒魚大蒜鷄鴨猪肉
如聖青金丹治一切風癎搐搦及寒熱腹痛諸蟲五疳
八痢肚大脚細泄瀉無時天弔胎驚暏風癎病熱疳口
瘡等疾悉能主之
青黛(半两)瓜蒂(一分)硃砂(一分水飛)輕粉(一分)蝉殼(去土三箇)雄黃
(一分水飛)盧會(一分)胡黃連(一分)熊膽(一分化開)射香(少許)
右為末勻細用獖猪膽汁和丸桐子大磁合貯之諸
般驚癎風疾搐搦上視温水化一丸滴鼻中嚏噴立
效更用薄荷水化下一丸久患泄瀉腹脹肚大脚細
諸疳米飲化下餘同前方
射香丸治諸癎諸疳等疾
龍膽草(去蘆)胡黃連(去須各半两)木香蝉殼(去土一分)瓜蒂
龍腦射香牛黃(各一錢)
右為末勻細猪膽汁和丸作两等丸大者如菉豆小
者如黍米治疳眼用猪肝湯下五七丸至一二十丸
量大小用藥增减疳渴者猪肉湯下驚癎發搐上視
薄荷湯下更研一丸滴鼻中牙疳鼻疳口瘡研末𫝊
之蟲痛煎苦練湯或白蕪荑湯下百日内兒大小便
不通水研封臍中諸蟲証加乾漆射香各少許入生
油一两滴温水化下驚疳或瀉清米飲下病急者研
碎服之病緩者浸化服之若極虛慢驚者不得與服
急驚痰熱尤宜服之
奪命丹治一切諸般驚風天弔暗風癎病胎驚發搐上
視身直背強及治五疳肌瘦羸瘠肚大脚細髮稀饒渴
又治便痢膿血水榖不化洞泄下注并温壯身熱口瘡
煩燥呌啼等疾
硃砂(半錢研水飛)射香(研)麒麟竭(研各半錢)牛黃(研)龍腦(研)
沒藥(研)熊膽(研)粉霜(一錢研)青黛(三錢研)使君子(十箇去殼)
(麺裹煨熟為末)
右相和再研勻細取井花水滴水為丸如豌豆大每
服一粒以薄荷自然汁半蜆殼許化開入温湯半茶
脚調勻服之若諸疳瀉痢不止或驚熱涎盛弔眼發
搐者以三丸化下更量大小加减
治諸驚癎客忤
以射香當門子一粒好朱砂一塊如當門子大同研
極細温熟水調下未能服者灌之
治驚癎夜啼
以仙人杖安兒身邊令睡(仙人杖乃笋欲成竹時立死者)
中風論
小兒血氣柔弱肌肉脆薄若寒温失度則膚開而為風
邪所中始著俞穴而行經脉次隨血氣而入府蔵從其
所著即生病焉其入府蔵者唯心肺二蔵居膜鬲之上
空隙之處又俞穴亦在扵上故風乃易中而有患者其
狀昏困不省手足抽掣心匈滿氣短多汗此尤為急大
抵其餘府蔵皆居鬲膜之下叠實之處又俞穴亦在扵
下故風乃難中而無患者其入扵經脉者為病甚多今
採其有患者具之風痙者(一云風庢)風邪傷中陽經也或因
解脱或臍瘡未合為風所傷皆令發痙其狀口噤不開
項背身體強直耳中策策而痛一向昏憒不省其脉如
弦直上下也雖與驚癎相似然發而時省身軟者驚癎
也若發不時醒身鞭強直者風痙也其卒然身痙者死
風角弓反張者亦由風傷陽經也故令腰背反折不能
俛屈如角弓之狀此亦頗似痙病然痙病身體強直此
病身體反折所以異也風口噤者手三陽之筋入絡
頷頰足陽眀之筋上夾扵口風邪中扵諸陽之筋使關
機攣急不利故使口噤不能開也診其脉遲者生風
拘攣及不隨者風邪寒熱入扵經絡摶扵筋脉筋脉受
邪冷則四支拘攣熱則緩縱不隨也診其脉脉急細如
絃者筋急拘攣也若脾脉緩弱者四支不隨也風口
眼喎斜者由風邪入扵頷頰之筋其脉偏急故令口眼
喎斜目不能平視語不能正也診其脉浮而遲者可治
又云夜卧當耳有隙因風入耳亦令人口喎也風癔
不省者由風邪先中扵隂病發扵五蔵其狀奄忽不知
人事喉中噫噫有聲舌強不能言汗出身軟眼下鼻两
邊人中左右有色白可治若一黑一赤吐沫者難治汗
不出體直者死
治心肺中風方
半金散治心肺中風昏困不省心匈滿悶抽掣短氣汗
出不休
烏蛇肉(酒浸去皮骨焙一两)天麻(一两)全蝎(去毒一两炒)殭蠶(去絲嘴炒)
(一两為末)硃砂(半两研飛)龍腦(一錢研)
右為末拌勻細每服半錢温湯調下無時
比聖丹治如前
乾全蝎(去毒一两微炒)羌活(去蘆半两)白附子(半两)天南星(半两生)
黑附子(一枚重半两上炮烈去皮臍)
右為細末入膩粉一錢研勻煉蜜和丸菉豆大每服
五七粒荆芥湯下無時
白花蛇散治心肺中風聲不能出
白花蛇(腰以上者酒浸去皮骨炙黃一两)羚羊角屑(一两)桂心(一两)菖
蒲(一寸九節者一两)人參(去蘆一两)川烏頭(半两炮烈去皮臍稱)
右為細末每服一字或半錢射香荆芥湯調下併二
三服無時
治風痙方
通聖散治中風痙病口噤體強耳中策痛昏憒發不時
省
蝎尾(二十一箇去毒)晩蠶蛾(十四箇)天漿子(去殼十四箇)白附子
(半两已上為末)硃砂(一分研飛)射香(一錢研)
右拌研勻每服一字或半錢薄荷湯入酒两滴調下
天南星膏治如前
天南星(二两為細末酒調慢火熬成膏)赤頭蜈蚣(半两酥炙)全蝎(半两)烏
蛇肉(酒浸去皮骨半两已上先為末)硃砂(一两研飛)牛黃(一分研)射香(一分)
(研)
右同勻細入南星膏和劑石臼中杵膏軟硬得所為
度每服一皂子大薄荷自然汁入酒一滴同化服之
無時
二証同治方
烏犀煎治心肺中風及風痙病
烏犀屑(一两)天南星(半两微炮)白附子(半两炮)天麻(半两)白花
蛇(酒浸去皮骨炙黃半两)蝎稍(半两去毒)
右為細末用無灰酒两大盞銀器中同熬成膏每用
皂子許射香湯化下無時
奪命散治如前
乾蛇頭(一箇酒浸炙黃取肉)赤頭蜈蚣(一條酥炙黃)乾全蝎(去毒一分)
麻黃(去根節一分)草烏頭(一箇去皮尖炒黃已上為末)硃砂(一分研)牛
黃(一分研)龍腦(一錢研)
右拌勻細每服一字温酒調下無時
烏蛇散治如前及治風角弓反張并一切諸風之病
烏蛇肉(一两生)石菖蒲(一两九節者良)天麻(半两)全蝎(半两去毒)殭
蠶(炒去絲嘴半两)附子(一枚半两者炮烈去皮臍)羌活(去蘆半两)人參(去蘆半两)
半夏(一分湯洗切片炒黃)白附子(一分炮)
右為麤末每二錢水二盞生姜十片薄荷五葉同煎
至一盞濾去滓放温時時滴口中
治中風角弓反張方
歸魂散治中風腰背反折如角弓之狀
蝎稍(一錢半炒)赤足蜈蚣(半條酥炙)水銀粉(一字)川烏頭尖(二箇)
(炒令深黃色)白花蛇肉(酒浸取炙黃秤一錢)天南星(切碎生姜自然汁浸一宿)
(焙乾秤半錢)腦子(一字)射香(一字)
右勻細末三歲下兒一字上至四五兒半錢金銀薄
荷湯調下量大小虛實加减無時
水銀丸治如前
水銀蛇黃(燒赤米醋淬七次)輕粉(三錢)雄黃(研水飛各一錢)生犀
末(半錢)
右同為末勻以青州棗肉和丸大豆大一歲兒蜜水
化一丸無時
治中風口噤方
石膏湯治中風口噤頷頰緊急冥冥如醉
石膏獨活(去蘆)川升麻(各一两)麻黃(去根節)桂枝赤
芍藥防風(去蘆并义枝)細辛(去苗各半两)甘草(一分)
右為末每服一大錢水一盞入薄荷竹葉各數片煎
至五分去滓温服無時
羌活紫湯治中風口噤身體強直
右以羌活一两去蘆頭剉碎酒三升浸一宿用黑豆
一升净淘炒煙出乘熱就鍋中以酒藥沃之放温去
滓每服一注子灌之日二三服無時
雀矢丸治中風口噤聲音不出飲食不下
右取雄雀糞研末糊丸麻子大飲下三二丸薄荷湯
亦得大良雀矢白亦佳
又方
治口噤頷急風中陽經
右以白棘燒灰研為末水調一錢匙服
又方
治卒口噤不開
右以附子末蘆管吹入口中甚良
治牙噤不開
以天南星一枚煨熟乘熱用紙封裹不令透氣仍於
上尖處剪一雞頭大竅子透氣扵鼻中立開
治中風拘攣不隨方
獨活黃茋湯治中風四肢拘攣
獨活黃茋酸棗仁(湯浸一次各一两)麻黃(去根節)羚羊
角屑桑白皮(剉)肉桂(去粗皮)芎藭(各半两)
右為細末每服一大錢水一盞入生姜薄荷各三片
煎至五分去滓温服無時
赤箭湯治中風半身不隨
赤箭(一两)殭蠶(去絲嘴微炒半两)白附子(半两)獨活(去蘆半两)麻黃
(去根節)白花蛇(酒浸去皮骨各半两)杏仁(三十箇麩炒去皮尖研後入)
右同為末每服一錢水八分煎入石榴皮少許煎至
五分温服無時
治中風口眼喎斜方
防己湯治中風口眼喎斜視不能平語不能正
漢防己川升麻天麻川芎(各一两)桂心羚
羊角屑麻黃(去根節各半两)
右為細末用杏仁一分湯浸去皮尖炒黃研細拌勻
每服一錢水一盞入生姜三片薄荷三片同煎至五
分去滓稍熱時時與服
二聖散專治中風口眼喎斜
蝉殼(去土一两五月五日取東南枝上者)寒食麵(一两)
右同研勻細每用半錢以釅醋調攤薄紙上如膏藥
花子貼患處左斜貼右右斜貼左如口正急以水洗
去之
全蝎散治中風口眼喎斜語言不正手足偏廢不舉
全蝎(去毒炒)殭蠶(去絲嘴直者炒)川芎黃芩大天南星
(湯洗七次去皮臍切焙)甘草(炙)桂(不見火)赤芍藥麻黃(去根節各)
(三錢)天麻(六錢)
右為粗末每服二錢水一盞生姜七片煎至六分温
服無時
硃砂丸治中風口眼喎斜筋急牽引
硃砂(半两研飛)乾蝎(微炒)天麻白附子(炮)牛黃白殭
蠶(去絲嘴微炒)乾姜(炮剉)射香(研各一分)
右為細末拌勻軟粳米飯和丸黍米大每服三錢乳
汁送下日三服無時
又方名同治同
硃砂(研水飛)乾蝎(去毒微炒)殭蠶(去絲嘴微炒)天南星(炮烈各半两)
白附子(一分炮)
右為細末糊丸菉荳大一歲兒一丸薄荷湯下隨數
加之無時
治風癔不省方
槐子煎治中風癔困不省
槐子(微炒)白殭蠶(去絲嘴微炒)防風(去蘆)白附子(炮各一两)乾姜
(炮)麻黃(去根節)半夏(湯洗七次各半两為末熬膏)硃砂(半两研)牛黃
(一分研)射香(一分研)金箔(二十片研後入)
右用好醋两大盞與前藥熳火熬成膏次後入後藥
和勻成劑圓菉荳大每服五丸温酒送下量大小加
减牙關噤者斡灌之
急風散治如前
白附子(四枚大者去尖生用)全蝎(去毒五枚炙)天南星(一箇剉炙深黃色)
半夏(十箇湯洗七次去滑盡)天麻(一分)膩粉(半錢)
右為細末每以一錢分四服薄荷酒調下立效能治
一切諸風更量大小與之
愈風湯治如前
香附子(炒揉去毛)川芎羌活(去蘆各等分)
右為細末每服一錢水半盞入酒两滴同煎至七分
温服急者湯酒謂服
小兒衛生總微論方卷六
