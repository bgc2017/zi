宋朝名畫評目錄藝術類一(書畫之屬)
卷一
人物門
神品六人
王瓘(上)王靄(中)孫夢卿
趙光輔(下)高益武宗元
妙品十五人
王齊翰(上)王士元侯翼
蒲思訓(中)黃筌黃居寀
孫知微孟顯周文矩
張昉(下)王端勾龍爽
陳用志厲昭慶王兼濟
能品十九人
楊斐(上)高文進趙元長
高元亨孫懷說(中)南簡
王道真牟谷釋元靄
尹質石恪(下)陳士元
王拙王居正葉進成
燕文貴葉仁遇郝澄
毛文昌
卷二
山水林木門
神品二人
李成范寬
妙品六人
高克明王士元王端
商訓燕文貴許道寧
能品十人
陳用志黃懷玉黃筌
翟院深劉永釋巨然
趙幹李隠龐從穆
曹仁希
畜獸門
神品一人
趙光輔
妙品六人
趙邈卓裴文顯楊暉
袁峩龍章何尊師
能品十二人
陳用志馮清王士元
高益荀信吳懷
董羽王道真李用及
張鈐辛成馮進成
卷三
花卉翎毛門
神品四人
徐熙唐希雅黃筌
黃居寀
妙品九人
趙昌陶裔徐崇嗣
徐崇&KR0564;梅行思解處中
王曉母咸之傅文用
能品九人
唐宿唐忠祚夏侯延祐
劉文惠王友牛戩
閻士安王端劉夢松
鬼神門
神品一人
李雄
妙品一人
高益
能品二人
李用及石恪
屋木門
神品二人
郭忠恕王士元
妙品二人
燕文貴蔡潤
能品三人
吕拙劉文通王道真
凡六門五十四品計九十二人
(臣)等謹案宋朝名畫評三卷宋劉道醇撰晁
公武讀書志載五代名畫補遺及此書並題
為劉道成者悮也書分六門一曰人物二曰
山水林木三曰畜獸四曰花卉翎毛五曰鬼
神六曰屋木每門之中分神妙能三品每品
又各分上中下所錄凡九十餘人首有序文
不著名氏其詞亦不類序體疑為書前發凡
後人以原書無序析出别為一篇也案朱景
元名畫錄分神妙能逸四品而此書僅分三
品盖以神品足以該逸故不復再加分析又
黃休復益州名畫錄列黃筌黃居寀於妙格
中下而此書於人物門則筌居寀並列入妙
品花卉翎毛門則筌居寀又列入神品盖即
一人兼長者亦必随其技之高下而品隲之
其評論較為詳允所叙諸人事實詞雖簡略
亦多有足資考核者焉乾隆四十三年五月
恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
宋朝名畫評原序
夫識畫之訣在乎明六要而審六長也所謂六要者氣
韻兼力一也格制俱老二也變異合理三也彩繪有澤
四也去來自然五也師長捨短六也既明彼六要又審
此六長雖卷帙盈箱壁板周廉自然至於别識矣大凡
觀畫抑有所忌且天氣晦暝風勢飄逸屋宇向隂暮夜
執燭皆不可觀何哉謂其悉不能極其要妙而難約以
六要六長也必在乎清爽虚室面南依正壁而後張之
要當澄神静慮縱目以觀之且觀之法先觀其氣象後
定其去就次根其意終求其理此乃定畫之鈐鍵也是
故見短勿詆反求其長見工勿譽反求其拙夫善觀畫
者必在於短長工拙之間執此六要憑此六長而又揣
摩研味要歸三品三品者神妙能也品第既得是非長
短毁譽工拙自然見矣大抵觀釋氏者尚莊嚴慈覺觀
羅漢者尚四像皈依觀道流者尚孤高清古觀人物者
尚精神體態觀畜獸者尚馴擾獷厲觀花卉者尚飄麗
深遠今之或捨六要棄六長而能致此者何異緣木求
魚汲水得火未之有也
