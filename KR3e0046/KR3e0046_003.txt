急救僊方卷三
眼科
補肝重眀丸
羚羊角生地黃熟地黃肉蓯蓉
枸把子防風草决眀(各一兩)楮實子(半兩)
甘菊花羌活當歸(各一兩)羊子肝(四兩煮焙)
右為末蜜丸如梧桐子大每服三十丸大抵肝主目
肝受血而能視血弱則肝氣無以榮養肝氣不榮
則膽水不能上運是致瞳神昏散目力虚弱視物
不真此藥大能補飬肝血滋長膽水退目中隠悶
空心鹽湯下則引藥性下達日午茶清下則可上
清頭目臨睡酒下則可榮養氣血不飲酒則用人
參當歸湯下久服甚妙
當歸散老少虚實通用
當歸(二兩酒浸洗)川芎(二兩)赤芍藥(三兩)熟地黃(一兩酒洗)
荆芥(半兩)粉草(半兩)防風(一兩)白芷(一兩)
右為末以白水煎服
還睛丸
蒺藜木賊威靈僊蟬蜕
甘菊花石决眀草决眀川芎
羌活青箱子密蒙花楮實子
右等分為細末煉蜜丸如梧桐子大食後茶酒下五
十丸
紫金丸治眼秘方
川芎(一兩半)當歸(一兩半)楮實薄荷(各半兩)
栝樓根(六錢)蔓荆子(二兩炒)川椒(一兩半焙去目)
甘菊花(三錢浸)密蒙花(三錢)蛇皮(三錢浸)荆芥穗(三錢)
地骨皮(一兩以上四味用甘草汁浸過焙乾)白蒺藜(一兩去尖炮)
右為細末煉蜜丸每丸一錢重隨引子下睛暗青
盲者當歸酒下氣障者木香湯下婦人血暈
當歸薄荷湯下有人因熱飲酒患眼三年不分
道路服此藥二十五日效有因氣害眼昏暗八年
不見光眀服此藥四十日效六十日愈眀又有因
喪母失眀四年服此五十日效如舊清眀
防風散治風毒攻眼睫落腫痛
防風甘菊黃連草决眀
黃芩甘草大黃赤芍
木通(各等分)
右㕮咀水一盞煎服
地黃丸去風眀目
甘菊花木賊(半兩)蒼术地黃
枸把子(各三錢)荆芥(三錢半)
右為末鍊蜜丸如梧桐子大食後茶下二十丸
治眼出冷淚補肝用四物湯加木賊防風虚則用之實
則用此方
蒼术白蒺藜防風羌活
川芎甘草木賊
右為末米泔水調下
治眼淚
用消風散黑神散拌和茶清調下(黑神散見後)
羌活散治熱眼
防風(二兩)羌活(一兩)赤芍藥(三兩)白芷(一兩)
川芎(二兩)柴胡(一兩)木賊(半兩)防已(半兩)
粉草(一兩)荆芥(一兩)白茯苓(二兩)甘菊花(一兩)
細辛(半兩去葉)白术(一兩)
右㕮咀每服三錢水一盞半煎食後服
瀉藥治眼一切積熱腫痛
赤芍藥黃芩枳殼荆芥
右各等分煎熱泡大黃朴硝五更鷄鳴時服之
治熱風眼
冬青子不拘多少揉碎取汁濾極净熬成膏子貯
於甆罐内埋地中七日出火毒用點熱眼
又方治熱眼
黃連朴硝各四兩白水熬成膏點之
又方治熱眼
取鯉魚膽汁點之
熏暴赤眼
用瓦瓶子煎薄荷荆芥防風湯乘熱氣熏之仍以
手沃洗驅風發散虚實通用如觧毒加桑白皮
又方
升麻(二兩)芍藥(三兩)川芎(二兩)柴胡(三兩去蘆)
乾葛(三兩)玄參(一兩去苗)撫芎(一兩)黃芩(半兩)
荆芥(半兩)甘草(一兩)白术(半兩)山梔子(半兩)
赤茯苓(一兩)草决眀(少用)
右㕮咀每服五錢水二盞煎至一盞去滓食後服
瀉心湯治眼疼血輪紅赤
龍膽草細辛山梔子大黃
甘草烏頭
右以水煎服
瀉肝飲子治赤侵白處
杏仁(去皮)扁蓄桑白皮
右以水煎熱服
三黃湯治暴赤腫熱毒
黃連茯苓(半兩)大黃(二兩煨)甘草朴硝
右為末每服二錢煎麥門冬湯食後調服
茯苓散老人赤眼不退宜服此
茯苓人參芍藥山梔子
甘草紫蘇麥門冬瞿麥(各一兩)
連翹(二兩)
右㕮咀水煎服
點爛弦風眼方
爐甘石不拘多少火煆紅童子便淬七次研極細
末用水飛過去土石以黃連當歸白芍荆芥防風
薄荷細辛煎濃汁用五倍子内蟲同汁滴於鉢内
細研汁乾時再滴藥汁再研極細以甆瓶收貯臨
期用熱茶洗眼然後以藥點上立效
黑神散治婦人血風爛弦或因産後月水不調血冲
瞳神痛不可忍此可散血行風孕婦莫服
白术茯苓甘草茴香桂
延胡索生地黃川芎芍藥
蒲黃木香白芷當歸
右為細末酒調下二錢食後服
茶調散治男子婦人一切風腫痒痛翳爛弦風氣眼
流淚並皆治之
川芎防風羌活(各一兩)甘草(半兩)木賊
石膏(炒)石决眀(煆)荆芥薄荷葉
甘菊花(各一兩)
右為細末每服二錢茶清調下
搽爛弦方先用五倍子蔓荆子煎湯洗後用
爐甘石(二兩火煆以黃連汁童便共淬七八次研細)銅青(五錢)麝(少許)
硼砂(一錢)牙硝(半錢)
右為細末搽眼弦
點眼藥
宣黃連洗淨剉碎不拘多少用瓦器水煎至半濾
去渣再用瓦盞盛在湯瓶上蒸之至汁少却入研
細腦子少許用净器或角筒收貯點眼内或點爛
弦亦妙熬藥時須用密絹濾過毋令塵屑在内
治暴赤爛弦眼
黃連(五錢)當歸尾(三分)朴硝(三分)杏仁(二分)
黃蘗(二分)川續斷(一分)
右剉碎以盞子盛在湯瓶上濃蒸乘熱蘸汁點入眼
内
又方治赤眼及昏痛
緊閉眼勿開盛熱湯於器以手掬沃之湯冷即止
日頻沃即安妙處在閉眼
又方治眼疾諸般翳障昏暗大神效
川芎(五錢)當歸(一兩半)栝樓根(六錢生)川椒(七錢去子)
楮實(半兩去子微炒)甘菊(一兩)蛇蜕(三錢)甘草(三錢)
黃連(三錢)蔓荆子(一兩)木賊(二兩童子小便浸一宿焙乾)
密蒙花(一兩)地骨皮(一兩)薄荷(半兩)羌活(一兩)
白蒺藜(一兩半)荆芥(一兩)
右為細末煉蜜丸每一兩作十丸食後服日二次
有翳者米泔水下睛暗者當歸湯下氣障礙者
木香湯下婦人血暈薄荷當歸湯下忌葷腥酒
濕麫服此藥累效
生犀復眀散治諸般眼疾
芍藥黃芩(各二兩)木通桑白皮
龍膽草(去蘆)防風羌活當歸尾(各二兩)
大黃(八錢)枳殼(去瓤六錢)
右㕮咀每服五錢水一盞半取鮮桑白皮少許同煎
至八分食後服如目赤障厚者加生蚌粉痛
腫者加生地黃
磨翳障老虚者用
蟬蛻(二錢)川芎(二錢)羚羊角(一兩)蒺藜(去刺炒二錢)
甘草(炒半錢)當歸(二錢)熟地黃(錢半)木賊(一錢去節)
夏枯草(半錢)石决眀(二錢火煅)石膏(一錢火煅)玄参(一錢)
青箱子(一錢)
右為末煉蜜丸如彈子大每服一丸食後葱茶嚼下
治眼生障
栝樓根甘草草决眀赤芍(各半錢)
右為末用蜜湯調下
蒺藜丸退諸障翳
石决眀川芎白芷防風
木賊石膏覆盆子楮實(去殼用米)
蟬蜕蔓荆子青箱子車前子
細辛菊花旋覆花密蒙花
龍膽草
右等分為末煉蜜丸如梧桐子大每服四十丸食後
茶清送下諸虚鹽湯下實者茅根蔗湯下
缺珠豬肝煎湯下垂簾障每服二十丸四物湯
下如重甚加白柿桑白皮茅根蔗煎湯下
神應回光散治障翳赤眼努肉攀睛
木賊白芷甘草青箱子
楮實子草决眀羌活石决眀
川烏(炮)白蒺藜蟬蜕(各等分)
右為末每服一錢食後茶湯調下酒調亦可
兔絲子丸安神定魄眼目光眀虚眼可服
青皮(炒)車前子巴戟(去心)杜仲(蜜炒無絲為度)
威靈僊(酒浸)遠志(去心)牛膝(酒浸)蓯蓉(酒浸)
熟地黃(各一兩)兔絲子(三兩)
右為末酒煮麫糊為丸如梧桐子大每服三十丸空
心鹽酒湯下
洗眼藥
銅青(半兩)白墡土(一兩)五倍子(二錢半)
右為末用熱湯泡閉目熱洗不可使入眼内冷即住
少頃再温熱洗凡爛弦者皆可用
洗諸證眼
黃連當歸赤芍藥滑石(各等分)
右為末湯泡澄清洗諸般翳障加石膏乳香秦皮
洗爛弦風眼方
蔓荆子五倍子(湯泡去瓤)
右同煎澄清洗眼
點赤眼熱眼
桑葉(二兩)大黃(半兩)荆芥(半兩)朴硝(二兩)
右為末用蜜水調貼兩太陽穴上退血熱
法製玄眀粉用點熱眼赤眼良
黃牯牛膽(一箇)净朴硝(二錢)黃連(一分)
右以二味實於膽中當風懸之每日以鴨翎毛於膽
外掃下硝以盡為度用瓦罌收之臨用如常法點
又點眼方
黃連(四兩剉)
右以水熬成膏再用大甜瓜一枚切開頂盖刮去瓤
子以生薄荷一層放馬牙硝一層重重填滿瓜中
仍用瓜頂盖盖之弔於當風處三四日其硝自出
瓜皮外以鵝毛逐日掃之與黃連膏子一處和勻
白器中盛之點熱眼
點貼諸般赤眼及頭風赤腫不開冲打兩太陽穴痛貼
最良
豬牙皂角黃檗薑黃南星
草烏黃連
右為末用生薑自然汁調貼太陽穴二三次痛止
如有赤障起亦宜貼打傷眼赤腫不開加芙蓉
豆粉調貼葱椎貼亦妙遠年風赤眼亦能治
貼眼藥
赤芍蒲黃與鬱金芙蓉研末拌均勻珠缺土螺緊
薑汁若還常痛止茶清痛甚加白芷南星無名
異血見愁久不開者加生川烏
治痘瘡入眼兼治斑疹患後睛上有物
白蕪荑(五十粒去皮)蕤仁(二十粒去皮)蘆薈熊膽(各三錢)
右同研細取麻油三兩調好攤在盌内再用碙砂乳
香砒三味各如黃豆大研細又用熱艾一塊如鷄
子大裹之燒煙熏盌内藥以艾盡為度取出細研
每用如粟米大點目中
治婦人血風頭疼目痛
草烏山梔
右為末用葱自然汁調搽太陽穴并眉上不可過眼
搽後避風只看頭疼處塗之
