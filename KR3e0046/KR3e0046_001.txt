急救仙方卷一
背瘡治法
發背廣一尺深一寸雖潰至骨不穿膜不死
此證因飲食而感其毒發在胛肚之間急宜用藥治
其胛肚中之毒内外夾攻之否則易腐作臭初發時
用追疔奪命湯化毒消腫托裏散内托千金散可以
内消中間敷觧毒生肌定痛藥四圍敷拔毒散後用
生肌膏藥必定見效
蓮子發
此證發於右胛中恐毒攻心急湏服藥散之又湏敷
藥截住不令内攻如通背皆腫殆不可救小者可療
諸瘡痛癢皆生於心心主血而行氣走痛諸瘡皆有
主療敷貼之藥并可將火針三四針之為妙用化毒
消腫托裏散加南星草烏木鼈子貝母
大蒜生薑共為末米醋調敷留口二三日
夜即消盡矣常湏以醋潤之
蜂窠發
此證頭發在上最不易治乃是反證却要仔細急湏
服藥托裏生肌定痛散血恐毒氣攻心入膜必難治
療因心火未散故也
散走流注發
此俗云鼈影之證醫方原無此說但取大小相連之
象以狀其毒乘風熱而走也蓋因風盛而生熱氣因
熱極而四散走注急宜疎風散熱則熱氣自然而息
若使流注於手足腰腿必死無疑矣
腎俞發
此證先因受濕繼乘怒氣飲熱酒而得之傷於内腎
之間流毒在腎俞急宜服藥敷貼觧散内腎之毒更
用生肌藥内外夾攻之若發傷腎膜者則有難治之
患切戒怒氣行房稍或有犯决不可治慎之慎之
腎俞雙發及胛癰
此證腎俞雙發因飲熱酒行房事兼受濕氣怒氣而
得也陽發於外可治隂發傷於腎膜膿稀者為虛難
治必死
胛癰發於左膊之間初發可用燈火點破追疔湯汗
之即散
右搭肩發
此證發於右搭肩骨上生於動處雖難安猶可治串
於左肩者必難治也用藥塗糁依後左搭肩方
左搭肩發
此證發於左搭肩骨上生於動處雖難安猶可治串
於右肩者必難治也可用雞黃皮及絮焙乾為末濕
則乾糁之乾則用清油調塗之
對心發
此證因心火盛而熱氣會生於此處其毒愈盛必走
急用疎導心火之藥觧之然後用生肌藥可愈
發背兩頭
此證兩頭小四邊散是因飲食所致也氣食相合因
虚而成氣虚而散所以開口而闊急服内消藥亦宜
補陽也
化毒消腫托裏散治癰疽發背乳骨癰疔瘡腫毒及
一切惡瘡&KR2043;咽喉腫痛
人参(無亦可)赤茯苓白术(各六錢)滑石
桔梗金銀花(各二兩)山梔子(五錢)荆芥穗(五錢)
當歸(一兩)川芎黃耆赤芍
蒼术麻黃大黃黃芩
防風甘草薄荷連翹
石膏芒硝(加&KR1190;砂不用此)或加栝樓牡蠣
貝母木香
疔瘡加脚蓮河車
&KR1506;疳加車前子木通竹葉
疼痛加乳香没藥
咽喉加大黃梔子竹葉燈草
脚氣加宣木瓜㯽榔
𠻳加半夏(薑汁製)用生薑同煎
右㕮咀每服五錢水一碗葱白一根煎熱服汗出為
度服後若利三五行為妙大病不過三五服毒即
内消盡矣
解毒生肌定痛散治癰疽發背乳癰人面外膁金刀
諸般惡瘡&KR2043;腫毒
黃連(一兩)黃檗苦参(各四两)木賊防風(各一两)
加羌活獨活
右㕮咀大瓦瓶盛水入前藥煎湯以罏甘石十觔用炭
火煆通紅鉗在藥湯内不問大小片皆令酥内青
色方好如石不酥再將前藥滓煎湯以石淬酥方
住却將瓦盆蓋在地上一晝夜收去火毒候乾研
極細末此石十觔用石膏二十觔别研極細拌勻
和後藥用
赤石脂(煆)谷丹(炒此二味同前研和)南木香血竭
降真香乳香没藥白芷黃連黃檗
白蘞(各等分)龍骨(煆)加硃砂何首烏
有蟲加輕粉苦参百藥煎雄黃
水不乾加螵蛸(去皮)
右為細末與前藥拌和用之敷中間
發背若黑不疼痛者即為隂
艾葉(一觔)雄黃硫黃(各半兩)
右二味同水煮艾半日候温敷之再煮别艾換之敷
十餘遍若疼痛則可瘳不死如不疼痛出黑血者
必死
發背走開不住初發時即可用後藥篐之
白鹽梅皂角
右二味燒灰存性為末不發熱者米醋調四圍篐之
連換即不走開若加薑汁同醋調尤妙如發熱者
用茶清調塗立效
海馬拔毒散治發背諸惡瘡兼治疔瘡大效
海馬(一雙炙)穿山甲(黃土炒)水銀硃砂(各三錢)
雄黃(三錢)輕粉(一錢)腦子(少許)麝香(少許)
右除水銀外各研為末和合入水銀再研至無星鍼
破瘡口點藥入内一日一點神效
竹筒吸毒方治諸般惡瘡用苦竹頭三寸刮去青皮
似紙薄為佳其大小隨瘡斟酌當於毒瘡初發時用
之
白蒺藜蒼术烏桕皮厚朴(各五錢)
右㕮咀用水同前竹筒煎以藥將乾為度乘竹筒熱
以手按於瘡上頃之其筒自粘住不必手按也再
用前藥分两另煮一筒候前竹筒冷換此熱者其
膿自吸入筒中而瘡愈矣
又竹筒吸毒方治發背癰疽疔瘡腫毒以拔出膿血
惡水
蒼术白蘞烏桕皮厚朴
艾葉好茶芽白芨白蒺藜(各等分)
右用苦竹筒三五七箇長一寸一頭留節削去其青
令如紙薄隨大小用之却用前藥煮竹筒十數沸
待藥將乾為度乘竹筒熱以手緊按於瘡口上膿
血水滿自然脫落否則用手拔之更換别箇竹筒
如是三五次毒可盡消即敷生肌藥肉滿後再用
膏藥即愈
秘𫝊十六味流氣飲亦名内補散治癰疽發背乳癰
脚痛諸般惡瘡之毒未成速散已成即潰敗膿自出
惡肉自去疼痛頓減非常有騐
人参(去蘆)當歸(酒洗)官桂(去皮)川芎(去土)
防風(去蘆)白芷桔梗(去蘆)嫩黃耆(去蘆)
甘草(炙)厚朴(去皮薑製各三錢)加六味於後
南木香白芍藥大腹子烏藥枳殼
紫蘇葉(炒令香透各三錢)
病不退加白茯苓白术(煨)熟地黃
飲食不進加縮砂仁香附子
疼痛加乳香没藥
水不乾加貝母知母
瘡不穿加皂角刺
欬嗽加陳皮(去白)半夏(湯洗七次)杏仁用薑五
片煎
大便秘加大黃枳殼
小便秘加麥門冬車前子木通燈草
右為細末每服五六錢用酒調下不飲酒者木香湯
代之米湯亦可按此方其所用皆發背風毒調
理氣血排膿止痛生肌長肉等藥五毒不識而可
坐收瘍醫者十全之功氣不和者多用氣藥為主
血不和者多用血藥為主共㕮咀水一盞半葱白
一根煎至七分加酒少許病在上食後服病在下
空心服
新添雲間喻嘉言所𫝊背瘡竒驗方
血見愁(一两)酸漿草(半两)當歸(二錢半)乳香
没藥(各一錢二分半)
右焙乾為末每服七錢熱酒調服如用生藥酒水煎
熱服留滓以敷瘡上
鐡銅拔毒膏初發諸般瘡癤點破便散
好石灰(燒皂角薰不過火)糯米(南星當歸赤芍藥同炒)
硇砂(如去疔頭加此味餘不用)砂牯牛斑猫
右為細末用後灰煎水調用
真炭灰桑柴灰脂麻灰皂角三四皮
柳柴皮
共煎濃湯再入鍋内慢火熬之待湯面上有白霜起
方住火以噐貯之可調前藥小小點之三五次皮
破毒出瘡便可散
内塞散治諸惡瘡癤熱退膿血不止瘡内虚證疼痛
可排膿定痛生肌内補托裏
人参(去蘆)當歸(去蘆酒浸)黃耆(鹽湯浸)芎藭(洗去土)
茯苓(去皮)防風(去蘆)桂心(各二錢半)桔梗
遠志甘草白芷(各一两)&KR1190;砂
香附子厚朴(各二两)赤小豆(五合酒浸)附子(二枚去皮煨)
煩渴加五味子茯苓陳皮白芍藥
熟地黃
右㕮咀水一盞半生薑三片煎至七分入酒熱服
洗藥方
防風白芷赤芍藥苦参甘草節
荆芥艾葉金銀花蒼耳羌活
獨活荷葉蒂當歸尾牙皂栢子
蜂房葱白茶脚
右藥煎湯先薰待温洗淨以絹衣抹乾再用清油調
生肌定痛散敷之如濕乾糁若無膿不要留
口一日一換如有膿湏留口出毒去膿水敷後
便用黑紙蓋之以絹帶緊縳三五轉外膁三日
一換不要打動立有功效
桃花散治積年不效朽爛瘡口金瘡箭射打碎皮破
血出不止
石膏(一觔黃泥封固煆過)白礬(二兩飛過)血竭(一兩别研)
黃丹(細研火飛過水飛過)松糖(别研)五倍子
粉霜(各三兩)龍骨(二兩别研)
右研細末磁罐收用可將此藥乾糁次日别用藥水
洗淨再糁大能散血結口
瘡愈後除痕方
蔓菁子大風子續隨子蔓荆子
右各等分為細末飯上蒸九遍童便浸一宿後炒乾
為度以花葉紙包在絹内揩之可以除痕
内固清心散治惡瘡熱盛焮痛作渴煩燥解毒極效
辰砂茯苓人参白豆蔲雄黃菉豆
朴硝甘草腦子麝香皂角(等分)
右為細末每服一錢蜜湯調下
治惡瘡腫如梅李小豆者
吳茱萸(一兩)小蒜(二兩)
右研合傅之日三換以好為度
治多年瘡口不乾
冬瓜葉焙
右研細末貼之累效
