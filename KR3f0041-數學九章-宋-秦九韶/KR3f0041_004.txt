數學九章卷四上宋秦九韶撰
測望
按測望之法見於晉劉徽海島算經原名重差
其書一卷九題法簡數密此卷本其法而擴充
之於古人之意實多所發明然其中譌舛之處
較他卷尤甚今悉為正之至術有未合者更設
法以附其後焉
望山高遠
問名山去城不知高遠城外平地有木一株高二丈三
尺假為前表乃立後表與木齊高相去一百六十四
步先退前表三丈九寸次退後表三丈一尺三寸斜
望山峯各與其表之端參合人目高五尺里法三百
六十步步法五尺欲知山高及遠各幾何
答曰高二十里半零三步五分步之三遠二十
七里三百二十八步五百七十五分步之六
十七
按術數誤後入目距山係三十五里二百三十
九步一尺三寸其故詳後
術曰以勾股求之重差入之置二退表相減餘為高
法通表間併法於上以目高減表高餘乘上為寔寔
如法而一得山高以法乘表高為遠法(按此條法誤應以法)
(乘表高與人目去地之較)以退後表乘高寔為遠寔寔如法而一
得山遠
望山高遠圖(按舊圖畫山木在術前今山改移於此)
草曰置後退表三丈一尺三
寸減前退表三丈九寸餘
四寸為高法置表去木一百
六十四步以步法五十寸
通得八千二百寸為表間
併法四寸得八千二百四
寸於上以目高五尺
減表高二丈三尺餘通之為一百八十寸乘上得一
百四十七萬六千七百二十寸為高實實如高法四
寸而一得三十六萬九千一百八十寸為積寸次以
步法五十寸約之得七千三百八十三寸五分步之
三次以里法三百六十步約之得二十里一百八十
三步五分步之三為山高(按此所得係人目上之山高若加人目高則多一步)
次以法四寸乘表高二丈三尺得九百二十為遠法
(按誤同前)以退後表三丈一尺三寸乘高實一百四十七
萬六千七百二十寸得四億六千二百二十一萬三
千三百六十寸為遠實實如遠法九百二十寸而一
得五十萬二千四百五寸二十三分寸之一十九為
積寸乃以步法五十寸乘遠法九百二十得四萬六
千寸為法亦除遠實得一萬四十八步不盡五千三
百六十與法求等得八十俱以約之得五百七十五
分步之六十七又以里法三百六十步約得二十七
里三百二十八步五百七十五分步之六十七為山
去後表入立望處等圖如後
按術中求山高法合其求遠以表高乘高法為
遠法則誤蓋本法應即以高法為遠法以退後
表乘表問并法為寔即得後人目距山之遠今
以退後表乘高寔為寔而高寔乃目高減表高
乘表減併法之數則遠法亦當以目高減表高
乘高法今即以表高乘之則法數大故得數小
也
乃以頭位八千二百四寸乘中一百八十寸得一百
四十七萬六千七百二十寸為高寔
乃以步法五十寸乘中位遠法九百二十寸得下位
四萬六千寸為後圖中位步寸法
乃以中除上得下位里數及零步其不盡寸與法求
得八十俱約之為步分母子之數
臨臺測水
問臨水城臺立高三丈其上架樓其下址側脚闊二尺
謢岸排沙下橋去址一丈二尺外椿露土高五尺與
址下平遇水漲時浸至址今水退不知多少人從樓
上欄杆腰中駕一竿出外斜望水際得四尺一寸五
分乃與竿端參合人目高五尺欲知水退立深涸岸
斜長自臺址至水際各幾何
按算題固不厭其難然必簡而不漏繁而不贅
始為合作如此題本意謂竿端與臺址上下懸
直則側脚闊二尺句已贅又不明言人目距臺
邊遠近皆故為黯黮也
術曰以勾股變法兼少廣求之求涸岸斜長置出竿
乘臺高為叚以去基乘叚為闊泛以岸高乘叚為淺
泛以目高乘去基為約泛三泛可約者約之為定率
不可約徑為率以闊率自乘為闊冪以淺率自乘為
淺冪併闊淺二冪共為竣冪復乘闊冪於上以臺高
冪乘上為竣實次以闊率乘淺率為寄以臺高數乘
闊率又乘約率得數内減寄餘自乘為竣隅騐峻實
峻隅兩者可約求等約之為峻定實峻定隅開同休
連枝平方得峻岸斜長(同休格先以隅開平方得數名同隅以同隅乘定實開之)
(得數為寔以同隅為法除之得竣斜除按此條誤草中乃即以定實開平方得數以同隅之為竣斜也)
求水退深基岸高冪乘竣定實為深實以去岸冪併
岸為冪乘竣定為深隅(其深實深□可約約之仍以同休格入之)開連枝
平方得水退深
臨臺測水圖(按舊圖畫樓臺不畫正高在術前今改正移于此)
草曰以出竿四
十一寸五分乘
臺高三十尺得
一百二十四尺
五寸為段以去
址一十二尺乘叚得一千四百九十四以為闊泛以
護岸高五尺乘段一百二十四尺五寸得六百二十
二尺五寸為淺泛以目高五尺乘去址一十二尺得
六十尺為約泛以闊泛淺約泛三者求等等得一尺
五寸皆以約其闊泛得九百九十六尺為闊率其淺
泛得四百一十五尺為淺率其約泛得四十尺為約
率以闊率九百九十六自乘得九十九萬二千一十
六尺為闊冪以淺率四百一十五自乘得一十七萬
二千二百二十五尺為淺冪倂闊淺二冪得一百一
十六萬四千二百四十一為竣冪以闊冪九十九萬
二千一十六尺乘竣冪得一萬一千五百四十九億
四千五百六十九萬九千八百五十六尺於上又以
臺高三十尺自乘得九百尺為臺高冪乘上得一千
三十九萬四千五百一十一億二千九百八十七萬
四百尺為竣實次以闊率九百九十六乘淺率四百
一十五得四十一萬三千三百四十為寄以臺高三
十乘闊率九百九十六得二萬九千八百八十文乘
約率四十得一百一十九萬五千二百内减寄餘七
十八萬一千八百六十尺自乘得六千一百一十三
億五百五萬九千六百尺為隅以隅與竣實求等得
二千四百八十萬四百俱以約之得四千一百九十
一萬二千六百七十六尺為竣定實得二萬四千六
百四十九為竣定隅開同休連枝平方得竣岸至水
際斜長驗同休格乃以定隅二萬四千六百四十九
萬為實先以一為隅開平方得一百五十七為同休
法次以竣定實四千一百九十一萬二千六百七十
六尺為實亦以一為隅開平方得六千四百七十四
尺為同休實實如同休法一百五十七而一求等得
一俱以一各約之其法與餘只得此數乃直命之得
四丈一尺一百五十七分尺之三十七為涸岸斜長
至水際求退水深置岸高五尺自乘得二十五為岸
高冪乘竣定實四千一百九十一萬二千六百七十
六尺得一十億四千七百八十一萬六千九百為深
泛以去岸一十二尺自乘得一百四十四尺為去岸
冪併岸高幕二十五尺得一百六十九尺以乘竣定
隅二萬四千六百四十九得四百一十六萬五千六
百八十一為隅泛置二泛求等得一百六十九俱約
二泛得六百二十萬一百為定實得二萬四千六百
四十九為深定隅開連枝平方得水退立深驗同休
格乃以深定隅二萬四千六百四十九為實先以一
為隅開平方得一百五十七為同休法次以深實實
六百二十萬一百為實亦以一為隅開平方得二千
四百九十為同休實實如法一百五十七而一得一
十五尺不盡一百三十五與法求等得一俱以一各
約法與只得此數乃直命之得一丈五尺一百五十
七分尺之一百三十五為水退立深數也
按此條術雖甚繁理數皆極精密非兼通於勾
股通分之法者不能立也但累乘累除錯綜變
換皆未嘗明言其不能無金鍼不度之疑今繪
圖以之並條拆其乘除各數于後
如圖甲乙為臺正高乙丙為樁去
臺址丙丁為岸高乙戊為臺址至
水際即為峻斜己庚為人目高甲
庚為出竿戊癸為水面正深題有
甲乙臺高乙丙樁去址丙丁去樁
甲庚出竿己入庚
目高求乙辛竣斜自丁點與丙丁平行相等作
丁辛線自乙點與丙丁並行作丁作乙辛線自
丁點與戊甲平行作丁壬點得壬丁辛勾股形
内有乙丁辛勾股形一與乙丙丁辛等有乙丁
壬三角形一與甲乙戊形同式法當以己庚小
股乘庚辛大勾以甲庚小勾除之得壬辛大股
次以乙丁三小角形下斜邊乘甲乙戊形直邊
以乙辛减壬辛餘壬乙為乙丁壬形直邊為法
除之得乙戊為甲乙戊形下斜邊即所求臺址
至水際之峻斜其法只用丨除两次甚屬易簡
即遇數不盡者以通分御之冄加一二次乘除
可以乃必增至十餘次多者始欲窮數之變就
一題以為諸法之例非徒為繁難也試依術内
逓次乘除之數逐條細論之
出竿(甲庚)乘高臺(甲乙)為段去址(乙丙)乘段為闊率(原名闊泛約之)
(為闊率今即為闊率)為去址乘臺高出竿長冪之數闊率自乘
為闊冪即如去址冪乘臺高出竿長冪自乘之數又
即如去址冪乘臺高冪又乘出竿冪之數
岸高(丙丁)乘段為淺率(原名淺泛約之為淺令即淺淺率)為岸高乘臺
高出竿長冪之數淺率自乘為淺冪即如岸高冪乘
臺高出竿長冪自乘之數又即如岸高冪乘臺高冪
又乘出竿冪之數
併闊冪淺冪為淺冪為竣冪(乙丁)冪乘臺高出竿長
冪自乘之數又即如小斜冪乘臺冪又乘出竿竿冪
之數
闊冪峻冪相乘為上數即如小斜冪乘去址冪又乘
臺高冪自乘又乘出竿冪自乘之數
闊率淺率相乘為寄數即土去址岸高相乘又乘臺
高冪又乘出竿冪之數
去址目高(己庚)相乘為約率即如出竿乘壬辛
臺高乘闊率即如去址乘臺高冪又乘出竿之數又
以約率乘之即如去址壬辛相乘冪又乘臺高冪又
乘出竿冪之數内减寄數餘去址壬乙相乘冪又乘
臺高冪又乘出竿冪之再自乘之隅數即如壬乙
冪乘去址冪又乘臺高冪自乘又乘出竿冪自乘之
數
上數隅數内去址冪臺高冪自乘出竿冪自乘各數
皆同則用上數乘隅數除即如用小斜冪乘壬乙冪
除矣以臺高冪乘上數若以隅數除之即得竣斜(乙戊)
冪但數不能盡故約之帶隅數開平方所謂連枝同
休法也至闊泛淺用于乘數約泛用于除數故可两
邊同約又為省算也求水立深同此
陟岸測水
問行師遇水須計篾䌫搭造浮橋今垂繩量陟岸高山
丈人立其上欲測水面六闊以六尺為矩平持去目
下五今矩本抵頤遥望水彼岸與矩端岸相合又望
水此岸沙際入矩端三尺四寸人目高五尺其水面
闊幾何
答曰水闊二十三丈四尺六寸(按應二十三丈八尺)
術曰以勾股重差求之置短去目下寸為法以人目
併岸高減去法(按減法誤)餘乘人矩端為實如法而一得
水闊陡岸測水圖(按舊圖畫岸水視綠不能在術前令改正移於此)
草曰置矩本去目下五寸
為法以入目高五尺併岸
高三丈得三丈五尺通為
寸得三百五十寸减去五
寸餘三百四十五寸乘沙
際入矩端三十四寸得
一萬一千七百三十寸為實實如法五寸而一得二
千三百四十六寸展為二十三丈四尺六寸為水闊
合問
按測望諸線皆合于人目之一點其高正當自
人目計之今减去人目距矩自矩下計之不得
其理矣
表望方城
問敵城不知廣遠傍城南山原林間房之林際有木二
株南北相去一百六十步遥與城東方面参相直乃
于二水之東相對立两表表間與木四方平人目以
繩維之人自東後表向西行一十步望城東北隅入
東前表一十五步又望城東南隅入東前表四十八
步強半步里法三百六十欲知其方廣及相去幾何
答曰城東廣各一十二里三百二十步城去木
九里三百二十步
按答數皆誤今推得城方廣各一十一里二百
二十步又三十一分步之二十城東南隅至北
木一里九十九步又三十一分步之一十二
術曰以勾股重差求之置城東南隅景入表减表間
餘乘表間為城去木寔以西方步減城東北隅景入
表餘為法(按此句法誤)得城去木數以城東北隅景入表
減表間餘乘表間為廣實實如前法而一得城廣
(按此所得乃城東北隅至前木之遠以為城廣數誤也)
表望方城圖(按舊圖畫城南二木與城東面不城一直線在術前今改正移于此)
草曰以西行一十步減東
北隅入表一十五步餘五
步為法以城東南隅景入
表四十八步七分半減表
間一百六十步餘一百一
十一步二分半乘表間一
表六十步得一萬七千八百為城去木寔以法五步
除之(按誤同上)得三千五百六十步以里
法三百六十約之得九里三百二十步為城去木里
及步數次置城東北隅京十表一十五步减表間
一百六十餘一百四十五步乘表間一百六十得二
萬三千二百為减實以以前法五步除之得四千六
百四十步以里法三百六十約之為一十二里三百
二十步即城方廣里及步數(按誤亦同上)合問
按此題之要在二本與城東面成一直面方城
與表木方形各邊俱平西行減城東南隅入表
之較與表間成小勾股形城東南隅入表間表
間之表與城東南隅至前木成大勾股形此二
形同式可以相比故術草中第二求以城東北
隅入表減表間之餘乘表間為實以西行步減
城東北隅入表之餘為法除實是也但所得為
城東北隅至前木之遠以為城廣則誤矣又西
行步減城東南隅入表之較與表間成小勾股
形城東南隅入表減表間之較與城東南隅至
前木成大勾股形此二形亦同式可以相比以
城東南隅入表減表間之餘乘表間為實應以
西行步減城東南隅入表之為法除之即得城
東南隅之前木之遠術草中以西行步減城東
北隅入表之餘為法故得數大七倍餘既得城
東面南北二隅距前木之遠則相減為城廣可
知矣
遥度城
問有圓城不知周徑四門中開北外三里有喬木出南
門便折東門九里乃見木欲知城周徑各幾何(圓用故法)
答曰徑九里周二十七里
術曰以勾股夕桀求之一為從隅五因北外里為從
七廉置北里冪八因為從五廉以北里冪為正率以
東行冪為負率二率差四乘北里為益從從三廉倍
負率成五廉為益上廉以北里乘上廉為實開玲瓏
九乘方得數自乘為徑以三因徑得周
遥度圓城(圖舊圖畫城掛在術前今刪改移于此)
草曰以一為從隅以五因
北三里得一十五里為從
七廉以北三里自乘得九
里為正率以八因率得七
十二為從五廉以西行見
里自乘得八十一為負率以正率九減負率餘七十
二位負差以四因之得二百八十八以乘北三里得
八百六十四係負差所乘者為益三廉倍負率八十
一得一百六十二乘五廉七十二得一萬一千六百
六十四為益上廉以北三里乘上廉得三萬四千九
百九十二為實置實廉隅玲瓏空隅位方廉以約實
衆法不可超進乃于實上定商三里其隅與商相生
得三為從下廉又與商相生入從七廉共得二十四
為星廉又與商相生得七十二為從六廉又與商相
生入五内共得二百八十八又與商相生得八百
六十四為從四廉又與商相生得二千五百九十二
為正三廉内消益三廉八百六十四訖餘一千七百
二十八為從三廉又與商相生得五千一百八十四
為從二廉又與商相生得一萬五千五百八十二為
從上廉内消益上廉一萬一千六百六十四訖餘三
千八百八十八為正上廉又與商相生得一萬一千
六百六十四為從方乃命上商三里除實適盡得三
里以自乘之得九里為城圓徑之里數又以故法圓
率三因之得二十七為城周
以上求率圖以後開方圖實與益皆負畫黑商與
從皆正畫朱
按商實負字旁書已明今皆用黑
按凡勾股難題用立天元一法取之多至三乘
方而至元李冶測圓海鏡一百七十問僅一題
取至五乘方猶自以為煩此題非甚難者乃取
至九乘方蓋未得其要也細校術草中廉隅積
實之數與立天元一法自然相生者廻殊且凡
立天元一法開方後未有不得所求之數者今
得數自乘始為所之數尤于古人立法之意不
合爰另立取法並步算之式於後
法立天元一為圓城徑加三里得三里多一元
為大股自之得九里多六元多一平方為大股
冪九里為大勾自得之八十一里為大勾冪相
併得九十里多六元多一年方為大弦冪又以
大股為小勾弦和三里為小勾弦較和較相乘
得九里多三元為小股冪二分天元之一為小
勾加小勾三里得三里多二分元之一為小弦
自得之九里多三元多四分平方之一為小弦
冪乃以小冪與大股冪相乘得八十一里多八
十一元多二十九平方又四分平方之一多四
立方又二分之一多四分三乘方之一寄之又
以大弦冪與小股冪相乘得八百一十里多三
百二十四元二十七平方三立方與寄數等兩
邊各减八十一里三百二十四元二十七平方
三立方得四分三乘方之一多一立方二平方
又四分平方之一少二百四十三元與七百二
十九里等各以四乘之得一三乘方多六立方
九平方九百七十二元與二千九百一十六里
等乃以里數為實以元數為益方平方數為從
上廉立方數為從下廉三乘方數為隅開帶縱
三乘方得九里為城徑開方式附後
法列寔及方廉隅數約商九
里乃以隅生商得九入下廉
得一十五又以下廉生商得
一百三十五入上廉得一百
四十四又以商生上廉得一
千二百九十六以消益方得二百二十四為從
方以商生從方得二千九百一十六減實恰盡
為開得三乘方為九里即城徑也
數學九章卷四上
數學九章卷四下宋秦九韶撰
測望
望敵圓營
問敵臨河為圓營不知大小自河南岸至其地七里於
其地立兩表相去二步其西表與敵營南北相直人
退西表一十二步遥望東表適與敵營圓邊參合圓
法用密率里法三百六十欲知其營周及徑各幾何
答曰營周六里一百二步七分步之六徑二里
按答數有誤營周係六里七十六步又一萬一千九
百二十一分步之四千九百四十八徑係一里三百
五十一步又一千七百零三分步之九百九十九
術曰以勾股夕桀求之置表間自乘為勾冪以退表自
乘為股冪併二冪為弦冪置里通步自之乘勾冪為率自
乘為泛實(按此數當即為實開𢃄從方今不開平方乃以合此數自乘並以此數升他數開𢃄從三乘方不)半弦
冪乘率為泛從上廉(按半弦冪即半弦自乘又倍之之數)以勾冪減股冪餘
四約之(按此即半勾半股各自乘相減之數)自乘為泛益隅(三泛可約之為定)開連枝三
乘玲瓏方得營徑以密率二千二乘七除為周
草曰置表間二步自乘得四為
勾冪以退表一十二步自乘得
一百四十四為股冪以勾股二
冪併之得一百四十八為弦冪
置七里以里法三百六十步
通之得二千五百二十步自乘
得六百三十五萬四百乘勾冪四得二千五百四十
萬一千六百為率以率自乘得六百四十五萬二千
四百一十二億八千一百五十六萬為之實乃半弦
冪得七十四乘率二千五百四十萬一千六百得一
十八億七千九百七十一萬八千四百為泛從上廉
以勾冪四減股冪一百四十四餘一百四十以四約
之得三十五以自乘得一千二百二十五為泛益隅
置三泛求等得一千二百二十五(按即泛益隅)俱以約之
得五千二百六十七億二千七百五十七萬七千六
百為定實一百五十三萬四千四百六十四為從上
廉一為定益隅開玲瓏三乘方乃以廉隅超二度約
商置七百上廉為一百五十三億四千四百六十四
益隅為一億乃以上商生隅得七億為益下廉又以
上商生益廉減從廉餘一百四億四千四百六十四
萬為從上廉又以上商生從廉得七百三十一億一
千二百四十八萬為從方乃命上商除實實餘一百
四十九億四千二十一萬七千六百又以上商生益
隅入下廉得一十四億為益下廉又以上商生益廉
得益上廉減從廉餘六億四千四百六十四萬為上
廉又以上商生上廉入方得七百七十六億二千四百
九十六萬為方又以上商生益隅入下廉得二十一
億又以上商生下廉為益上廉減從廉餘一百四十
億五千五百三十六萬為益上廉又以上商生益隅
入下廉得二十八億諸法皆退方一退為七十七億
六千二百四十九萬六千益上廉再退為一億四千
五十五萬三千六百益下廉三退為二百八十萬益
隅四退為一萬乃於上商之次續商置二十步以續
商生隅入下廉為二百八十二萬又以續商生下廉
入上廉為一億四千六百一十九萬三千六百又以
續商生上廉減從方餘七十四億七千一十萬八十
八百乃命續商除實適盡所得七百二十步以里法
約之得二萬為營徑次以密率二十二乘七百二十
得一萬五千八百四十為實以七除之得二千二百
六十二步七分步之六以里法約之得六里一百二
步七分步之六為營周
按此題用平方可矣術中所謂率者即平方實
也乃復加自乘開三乘方徒為繁冗耳且乘從
廉用半弦自乘之倍數乘隅數應用半股自乘
之數今用勾股冪較四分之一即用半股冪半
勾冪之較比半股自乘數小一半勾自乘數故
得數較大若轉求表間及退步必與原數不合
試以相去七里為大勾弦和營徑三里為倍大
勾相減得五里為大勾弦較和相乘得較三十
五為大股冪大勾弦里自之仍得一為大勾冪
置小勾冪四步以大股冪乘之得百百四十步
以大勾冪除之仍得一百四十步為小股冪比
原小股冪少四步其術之疎可知矣設用平方
法如左
法立天元一為營徑相去七里通為二千五百
二十步為大勾弦和相減得二千五百二十步
少一元為大勾弦較和較相乘得六百三十五
萬零四百步二千五百二十元為大少股冪天
元一半之以減相去步得二千五百二十步少
二分天元之一為大弦自之得六百三十五萬
零四百步少二千五百二十元多四分平方之
一為大弦冪退步十二為小股自之得一百四
十四步為小股冪表間二步為小勾自之得四
步為小勾冪相併得一百四十八步為小弦冪
以小弦冪乘大股冪得九億三千九百八十五
萬九千二百步少三十七萬二千九百六十元
寄之又以小股冪乘大弦冪得九億一千四百
四十五萬七千六百步少三十六萬二千八百
八十元多三十六平方與寄數為相等兩邊各
減九億一千四百四十五萬七千六百步各加
三十七萬二千九百六十元得二千五百四十
萬零一千六百步(即術中率數)與三十六平方多一
萬零八十元等三數求總等得三十六約步數
得七十萬零五千六百為長方積為實約元數
得二百八十為從方為長闊較約平方數得一為
隅用𢃄從平方法開得闊七百一十一步又一
千七百零三分步之九百九十九為營徑步以
密率用二十二乘之徑七除之得二千二百三
十六步又一萬一千九百二十一分步之四千
九百四十八為營周步各以里率收之得營周
六里七十六步又一萬一千九百二十一分步
之四千九百四十八營徑一里三百五十一步
又一千七百零三分步之九百九十九還原之
法置營徑步數通分納子得一二一一八三二
分為倍大勾分數又以分母通相去步得四二
九一五六分為大勾弦和分數二數相減餘
三七九七二八分為大勾弦較分數和較分
數相乘得一三二一六八三七四五九六八
分為大股冪分倍大勾分折半得六五九一
六自之得三六七一三四一九九五六分
為大勾冪分及以小勾冪四步乘大股冪分得
五二八六七三四九九八二七二分以大勾冪
分除之得一百四十四步為小股冪與原數合
此猶用西表相去步也若細較之當用人目相
去步則營周當多十二步餘營徑當多四步不
足也
望知敵衆
問敵為圓營在水北平沙不知人數諜稱彼營布卒占
地方八尺我軍在水南山原於下立表高八丈與原
山腰等平自表端引䋲虚量平至人足三十步人立
其處望彼營北陵與表端參合又望營南陵入表端
八尺人目高四尺八寸以圓密率入重差求敵衆合
得幾何
答曰敵衆八百四十九人
按數不合應二百七十三人其故詳草後
術曰以勾股乘之置人退表步(按此條誤法應置表高)乘入表
為實以人目高為法除之得徑以密周率乘徑得數
為實以密徑率因人立為法約之得外周人數餘收
為一副置加六以乘副得數為實如一十二而一餘
亦收為全
望知敵衆圖(按舊圖畫山水在術前今刪改移於此)
草曰置人立退表三十步以步
法五尺展為五十寸通之得一
千五百寸乘入表八尺得一十
二萬寸為實
以人目高四十八寸為法除之
以密率周法二十二乘徑二千五百得五萬五千寸
為實
以密率徑法七因諜稱人立八尺得五百六十為法
以法五百六十寸約實五萬五千寸得九十八人
為外周人數不盡一百二十寸棄之
副置外周九十八人加六得一百四人乘副為實
按此術應置表高加人目高以入表棄之誤置
退步以入表乘之故人數差多二倍盖思省偶
未至耳至求人數先用密率次用束箭法亦未
盡合題問今依其數各步於後
求營徑置表高八丈加人目高四尺八寸得八
丈四尺八寸以入表八尺乘之得六萬七千八
百四十寸以人目高除之得一十四丈一尺三
寸又三分寸之一為營徑盖以表高加人目高
為大股營徑為大勾較人目高為小股入表為
小勾較置大股以小勾較乘之以小股除之即
得大勾較也
求人數用密率置徑為實倍每人占地八尺得
一十六尺為法除實得八為外層數加最内一
層得九為共層數餘一十三尺三寸又三分寸
之一為最内徑以最内徑與最外徑(即營陘)相加
以九層乘之折半得六百九十六尺為九層共
徑數以密周率二十二乘之得一萬五千三百
一十二尺為實以密率七乘每人占地八尺得
五十六尺為法除之得二百七十三人餘三尺
又七分尺之三棄之此法應先求得内外圓周
再求九層共周數今先求九層共徑數然後變
為圓周其理一也
望敵遠近
問敵軍處北山下原不知相去遠近乃於平地立一表
高四尺人退表九百步(步法五尺)遥望山原適與表端參
合人目高四尺八欲之敵軍相去幾何
答曰一十二里半
術曰以勾股求之重差入之置人目高以表高減之
餘為法置退表乘表高為實實如法而一
草曰置人目高四尺八寸減表
高四尺餘八寸為法置退表九
百步以步五十寸通之得四萬
五千寸乘表高四十寸得一百
八十萬寸為實如法八寸而一
得二十二萬五千寸以步法五十寸約之得四千五
百步為相去步以里法三百六十步約之得一十二
里半為敵去表所合問
表望浮圖
問有浮圖欹側欲換塔心木不知其高去塔六丈有刹
竿亦不知其高竿本去地九尺二寸始釘鋦(按鋦原本作鈎)
(今改正)鋦一十四枚枚長五寸每鋦下股相去二尺五
寸就竿為表人退竿三丈遥望浮圖尖適與竿端斜
合又望相輪之本影鋦第七枚上股人目入去地四
尺八寸心木放三尺為㔼(按㔼原本作□今改正)卯剪截欲求
塔高輪高合用塔心木長各幾何
答曰塔高一十一丈七尺相輪高三丈塔身
高八丈七尺竿高四丈二尺二寸塔心
木九丈内三尺為剪截穿鑿㔼卯
按塔高竿高二數合相輪高塔身高塔心木長
三數俱誤相輪高四丈五尺塔身高七丈二尺
塔心木長七丈五尺說詳草後
術曰以勾股求之重差入之置鋦數減一餘乘鋦相
去數併一枚長數加竿本共為表竿高以退表為法
以人目高減表竿高餘乘竿去塔為實實如法而一
得數加表竿高共為塔高置相輪入本鋦數減一餘
乘鋦相去又乘竿去塔為實實如法而一得相輪高
(按未加入鋦人數法誤)以減塔高餘為塔身高以益㔼卯尺數
為塔心木長
草曰置鋦一十
四枚減一餘一
十三以乘鋦相
去二尺五寸得
三百二十五寸併
最上鋦一枚長
五寸得三百三十寸又加竿本九尺二寸共得四百
二十二尺為表竿高以人退表三丈通為三百寸為
法次以人目高四尺八寸減表竿高四百二十二寸
餘三百七千四寸以乘竿去塔六丈得二十二萬四
千四百寸為實實如法三百兩一得七百四十八寸
加表竿高四百二十二寸得一千一百七十寸以十
約之為一十一丈七尺為塔高置相輪本入第七鋦
減一餘六以乘鋦相去二尺五寸得一百五十寸又
乘竿去塔六丈得九萬寸為實實如前法三百寸而
一得三百寸約為三丈得相輪高(按不加入鋦即為相輪高誤)以
相輪高三丈減塔高一十一丈七尺餘八丈七尺為
塔身高(按此數及塔心木數皆因上數而誤)益三尺為剪截㔼卯共得
九丈為塔心木長合前問
按此皆大小形同式相求法也人目去塔為總
勾人目上塔尖高塔身皆為總股高相輪高為
總股較人目去竿為分小勾人目上竿高及相
輪本入竿高俱為分小股相輪本入竿為小股
較竿去塔為分大勾術以竿去塔分大勾與小
勾股乘除得大股數加小股為總股故塔尖高
數合以大勾與小勾小股較乘除得大股較數
即為總股較故相輪高數少一小股較一丈五
尺也塔身高塔心木長皆本此數加減而得故
誤數相等
數學九章卷四下
