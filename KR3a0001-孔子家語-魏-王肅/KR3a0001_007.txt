孔子家語卷第七
觀鄉射第二十八
孔子觀於鄉射喟然歎曰射之以禮樂也
何以射何以聽修身而發而不失正鵠者
其唯賢者乎(射者也正鵠所)若夫不肖之人則將
安能以求飲詩云發彼有的以祈爾爵(實的)
(飲爾爵也勝者飲不勝者也祈求也言發中的以求)祈求也求所中
以辭爵(辭爵也中陟仲反飲彼則已不飲故曰以)酒者所以
養老所以養病也求中以辭爵辭其養也
是故士使之射而弗能則辭以病懸弧之
義(射事也而今不能射唯病可以為辭也弧弓也男子生則懸弧於其門明必有)
於是退而與門人習射於矍相之圃蓋觀
者如堵墙焉射至於司馬使子路執弓矢
出列延謂射之者曰(至使子路出延射子路為司馬故射)奔
軍之將亡國之大夫與為人後者不得入
(故曰與為人後世也人已有後而又為人後)其餘皆入蓋去者
半又使公罔之裘序點揚觶而語曰(射鄉先行)
(觶觶支義切飲酒故二人揚)幼壯孝悌耆老好禮(報切好呼)
不從流俗修身以俟死者在此位蓋去者
半序點揚觶而語曰好學不倦好禮不變
耄期稱道而不亂者此位(耄言雖老而八十九十曰)
(而不亂也能稱解道)蓋僅有存焉射旣闋子路進曰
由與二三子者之爲司馬何如孔子曰能
用命矣
孔子曰吾觀於鄉而知王道之易易也(以易)
(反豉)主人親速賓及介而衆賓從之(召速)至於
正門之外主人拜賓及介而衆自入貴賤
之義别矣(列反别彼)三揖至於階三讓以賓升
拜至獻酬辭譲之節繁及介升則省矣至
于衆賓升而受爵坐祭立飲不酢而降殺
之義辯矣(戒反殺所)工入升歌三終主人獻賓
(入三終主又獻之是也歌鹿鳴四牡皇皇記曰主人獻之於義不得為賓也下句笙)
(人乃獻之是也者華三篇終主)笙入三終主人又獻之(南吹)
(篇終主人獻也陔白華華黍三)間歌三終(歌南有嘉魚笙乃歌魚麗由庚)
(臺笙由餘者也崇丘歌南山有)合樂三闋(歌周南召南三合笙聲同其音)
(也篇)工告樂備而遂出(遂出自此至去不復樂正旣告備而降言)
(也升)一人揚觶乃立司正焉(使一人揚觶乃賓將欲去故復)
(儀請安賓也立司正主威)知其能和樂而不流(洺樂音)賓
酬主人主人酬介介酬衆賓賓少長以齒
(照切少詩)終於沃洗者焉知其能弟長而無遺
矣(丈反長丁)降脱屨升座修爵無筭飲酒之節
旰不廢朝暮不廢夕(罷旰古旦反旰晨飲早哺廢)賓出
主人拜送節文終遂焉知其能安燕而不
亂也貴賤旣明降殺旣辯和樂而不流弟
長而無遺安燕而不亂此五者足以正身
安國矣彼國安而天下安矣故曰吾觀於
鄉而知王道之易易也(豉反易以)
子貢觀於蜡(而祀之今之臘也蜡助駕蜡索也歲十有二月索羣神)
(反)孔子曰賜也樂乎(洛樂音)對曰一國之人
皆若狂(亂也言醉)賜未知其爲樂也孔子曰百
日之勞一日之樂一日之澤非爾所知也
(一日使之飲酒焉樂之是君之恩澤也古民皆勤苦稼穡有百日之勞喻久也今)
張而不弛文武弗能弛而不張文武弗爲
一張一弛文武之道也(氏反弛施)
郊問第二十九
定公問於孔子曰古之帝王必郊祀其祖
以配天何也孔子對曰萬物本於天人本
乎祖郊之祭也大報本反始也故以配上
帝天垂象聖人則之郊所以明天道也公
曰寡人聞郊而莫同何也孔子曰郊之祭
也迎長日之至也(月冬日至而日長周人始以日至之)大報
天而主日配以月故周之始郊其月以日
至其日用上辛至於啓蟄之月則又祈榖
于上帝(春之月乃以元日祈榖于上帝兼祈求也為農祈榖于上帝月令孟)
(春秋傳曰夫郊祀后稷以祈農事也是故無仲冬大郊之事至於祈農與天子同故)
(禮之指歸皮膚妄說至乃顚倒神祗變易啓蟄而郊郊而後耕而說學者不知推經)
(良可痛心者也時日遷改兆位)此二者天子之禮也魯無
冬至大郊之事降殺於天子是以不同也
公曰其言郊何也孔子曰兆正於南所以
就陽位也於郊故謂之郊焉(之圓丘兆之兆丘於南謂)
(以象天自然故謂之圓丘圓丘之人所造於南郊也然則郊之名有三焉築為圓丘)
(與圓丘異若是則詩易尚書謂不圜丘也故謂之泰壇於南郊在南說學者謂南郊)
(圜丘虛妄之言皆不通典制也又不通泰壇之名或乃謂周官)曰其牲器
何如孔子曰上帝之牛角蠒栗必在滌三
月(養牲具滌所以)后稷之牛唯具(芻之三月配天别祀稷時牲亦)
(唯具之也之時獻故)所以别事天神與人鬼也(列切别彼)
牲用騂尚赤也用犢貴誠也(誠之美也犢質慤貴)掃
地而祭於其質也(而祭貴其質也地圜丘之地掃焉)器用
陶匏以象天地之性也(之故取天地之性人之作物無可稱)
(然也以自)萬物無可稱之者故因其自然之體
也公曰天子之郊其禮儀可得聞乎孔子
對曰臣聞天子卜郊則受命于祖廟而作
龜于禰宫(命於祖而作龜於父廟禰宫父廟也受祭天之)尊祖親
考之義也卜之日王親立于澤宫以聽誓
命受教諫之義也(行威儀也王親受之故澤宫宫也誓命祭天所)
(諫之義曰受教)旣卜獻命庫門之内所以誡百官
也將郊則天子皮弁以聽報示民嚴上也
(以待白祭事後服袞報白也王夙興朝服)郊之日喪者不敢哭
凶服者不敢入國門汜埽清路行者必止
(新土無復行之汜遍也清路以)弗命而民聽敬之至也(王以)
(之不令而行之也恭敬事天故民化)天子大裘以黼之被衮
象天(天之文故被之道路至大壇而脱之大裘為黼文也言被之大裘其有象)
乘素車貴其質也旂十有二旒龍章而設
以日月所以法天也旣至泰壇王脱裘矣
服衮以臨燔柴戴冕璪十有二旒則天數
也臣聞之誦詩三百不足以一獻(小祀祭群)一
獻之禮不足以大饗(祭天王大饗祫)大饗之禮不
足以大旅(五帝也大旅祭)大旅具矣不足以饗帝
(祭天饗帝)是以君子無敢輕議於禮者也
五刑解第三十
冉有問於孔子曰古者三皇五帝不用五
刑信乎孔子曰聖人之設防貴其不犯也
制五刑而不用所以為至治也凡夫之為
姦邪竊盜靡法妄行者生於不足不足生
於無度無度則小者偷盗大者侈靡各不
知節是以上有制度則民知所止民知所
止則不犯故雖有姦邪賊盜靡法妄行之
嶽而無陷刑之民不孝者生於不仁不仁
者生於喪祭之禮明喪祭之禮所以教仁
愛也能教仁愛則喪思慕祭祀不解人子
饋養之道(生時饋養之道同之也言孝子奉祭祀不敢解)喪祭之
禮明則民孝矣故雖有不孝之獄而無陷
刑之民殺上者生於不義義所以别貴賤
明尊卑也貴賤有别尊卑有序則民莫不
尊上而敬長朝聘之禮者所以明義也義
必明則民不犯故雖有殺上之獄而無陷
刑之民鬭變者生於相陵相陵者生於長
幼無序而遺敬讓(遺忘)鄉飲酒之禮者所
以明長幼之序而崇敬讓也長幼必序民
懷敬譲故雖有鬭變之獄而無陷刑之民
淫亂者生於男女無别男女無别則夫婦
失義禮聘享者所以别男女明夫婦之義
也男女旣别夫婦既明故雖有淫亂之獄
而無陷刑之民此五者刑罰之所以生各
有源焉不豫塞其源而輙繩之以刑是謂
為民設穽而陷之刑罰之源生於嗜慾不
節夫禮度者所以禦民之嗜慾而明好惡
順天之道禮度既陳五教畢修而民猶或
未化尚必明其法典以申固之(令固其教尚猶也申)
(也)其犯姦邪靡法妄行之獄者則飭制量
之度有犯不孝之獄者則飭喪祭之禮有
犯殺上之獄者則飭朝覲之禮有犯鬭變
之獄者則飭鄉飲酒之禮有犯淫亂之獄
者則飭婚聘之禮三皇五帝之所化民者
如此雖有五刑之用不亦可乎孔子曰大
罪有五而殺人為下逆天地者罪及五世
誣文武者罪及四世逆人倫者罪及三世
謀鬼神者罪及二世手殺人者罪及其身
故曰大罪有五而殺人為下矣
冉有問於孔子曰先王制法使刑不上於
大夫禮不下於庶人然則大夫犯罪不可
以加刑庶人之行事不可以治於禮乎孔
子曰不然凡治君子以禮御其心所以屬
之以廉耻之節也故古之大夫其有坐不
廉汙穢而退放之者不謂之不廉汙穢而
退放則曰簠簋不飭(齊也飭整)有坐淫亂男女
無别者不謂之淫亂男女無别則曰帷幕
不修也有坐罔上不忠者不謂之罔上不
忠則曰臣節未著有坐罷軟不勝任者不
謂之罷軟不勝任則曰下官不職(官不稱言其下)
(斥其身也移其職不)有坐干國之紀者不謂之干國
之紀則曰行事不請(而擅行言不請)此五者大夫
旣自定有罪名矣而猶不忍斥然正以呼
之也旣而爲之諱所以愧耻之是故大夫
之罪其在五刑之域者聞而譴發(也發始譴譴譲)
(露發)則白冠釐纓盤水加劍造乎闕而自請
罪君不使有司執縳牽掣而加之也其有
大罪者聞命則北面再拜跪而自裁君不
使人捽引而刑殺(没反捽昨)曰子大夫自取之
耳吾遇子有禮矣以刑不上大夫而大夫
亦不失其罪者教使然也所謂禮不下庶
人者以庶人遽其事而不能充禮故不責
之以備禮也冉有跪然免席曰言則美矣
求未之聞退而記之
刑政第三十一
仲弓問於孔子曰雍聞至刑無所用政至
政無所用刑至刑無所用政桀紂之世是
也至政無所用刑成康之世是也信乎孔
子曰聖人之治化也必刑政相參焉太上
以德教民而以禮齊之其次以政言導民
以刑禁之刑不刑也化之弗變導之弗從
傷義以敗俗於是乎用刑矣顓五刑必即
天倫(倫謂合天意即就也就天)行刑罰則輕無赦(罰之行刑)
(得作威作福官雖輕猶不)刑侀也侀成也壹成而不可
更故君子盡心焉(行反更古)仲弓曰古之聽訟
尤罰麗於事不以其心可得聞乎(麗附也尤過也)
(相當而不與其心也怪遇人罰之必以事)孔子曰凡聽五刑之
訟必原父子之情立君臣之義以權之意
論輕重之序慎測淺深之量以别之(列反别彼)
悉其聰明正其忠愛以盡之大司寇正刑
明辟以察獄獄必三訊焉(曰訊群吏三曰一曰訊群臣二)
(民也訊萬)有指無簡則不聽也(其誠者不論以簡誠也有意無)
(也爲罪)附從輕赦從重(赦人之罪以重為比附人之罪以輕為比)
疑獄則泛與衆共之疑則赦之皆以小大
之比成也(志反比毗)是故爵人必於朝與衆共
之也刑人必於市與衆棄之也古者公家
不畜刑人大夫弗養也士遇之塗以弗與
之言屏諸四方唯其所之不及與政弗欲
生之也仲弓曰聽獄獄之成成何官孔子
曰成獄成於吏吏以獄成告於正(吏正獄吏獄官)
(長官)正旣聽之乃告大司寇聽之乃奉於王
王命三公卿士參聽棘木之下(九棘孤卿外朝法左)
(子男位焉面三槐三公位大夫位焉右九棘公侯伯)然後乃以獄之
成疑于王王三宥之以聽命(罪雖以定猶君王尚寬宥)
(然後刑之者也三宥之不可得輕)而制刑焉所以重之也
仲弓曰其禁何禁孔子曰巧言破律(法令巧賣)
(也者)遁名改作(物名也變言與)執左道與亂政者殺
(亂也左道)作淫聲(亂人之聲淫逆也惑)造異服(常見非所)設伎
奇器以蕩上心者殺(懼人心之器蕩動怪異之伎可以眩)行
偽而堅(也行下孟反行詐偽而守之堅)言詐而辯學非
而博順非而澤(而滑澤順其非)以惑衆者殺假於
鬼神時日卜筮以疑衆者殺此四誅者不
以聽(木之下不聽棘)仲弓曰其禁盡於此而已孔
子曰此其急者其餘禁者十有四焉命服
命車不粥於市(余六反粥賣粥)珪璋璧琮不粥
於市宗廟之器不粥於市兵車旍旗不粥
於市犧牲秬鬯不粥於市戎器兵甲不粥
於市用器不中度(仲反中陟)不粥於市布帛精
麤不中數廣狹不中量不粥於市姦色亂
正色不粥於市文錦珠玉之器雕飾靡麗
不粥於市衣服飲食不粥於市(非侈必偽賣成衣服)
(食所以厲取也故禁之禁賣熟)菓實不時不粥於市五木
不中伐不粥於市鳥獸魚鼈不中殺不粥
於市凡執此禁以齊衆者不赦過也
禮運第三十二
孔子為魯司寇與於蜡旣賓事畢(之事也畢賓客)
乃出遊於觀之上(所謂象魏者也觀宫門外闕周禮)喟然
而嘆言偃侍曰夫子何嘆也孔子曰昔大
道之行(時大道行也此謂三皇五帝)與三代之英(謂禹英秀)
(武也湯文)吾未之逮也而有記焉大道之行天
下為公選賢與能講信修睦(也睦親也講習也修行)
故人不獨親其親不獨子其子(天下為公所謂大道)
老有所終壯有所用矜寡孤疾皆有所養
貨惡其棄於地不必藏於己力惡其不出
於身不必為人(身不以為德惠也言力惡其不出於)是以姦
謀閉而不興盜竊亂賊不作故外戶而不
閉謂之大同今大道旣隠天下為家各親
其親各子其子貨則為己力則為人大人
世及以為常城郭溝池以為固禹湯文武
成王周公由此而選(為之選也言用禮義)未有不謹
於禮禮之所興與天地並如有不由禮而
在位者則以為殃言偃復問曰如此乎禮
之急也孔子曰夫禮先王所以承天之道
以治人之情列其鬼神達於喪祭鄉射冠
㛰朝聘故聖人以禮示之則天下國家可
得以禮正矣言偃曰今之在位莫知由禮
何也孔子曰嗚呼哀哉我觀周道幽厲傷
也(皆傷周道也幽厲二王者)吾捨魯何適(風猶勝諸國魯有聖人之)
(也)夫魯之郊及禘皆非禮(而亡其義言失於禮)周公
其已衰矣(行其禮義子孫不能)𣏌之郊也禹(本郊鯀𣏌夏后)
(德故令𣏌郊禹周公以鯀非令)宋之郊也契是天子之事
守也天子以𣏌宋二王之後周公攝政致
太平而與天子同是禮也諸侯祭社稷宗
廟上下皆奉其典而祝嘏莫敢易其常法
是謂大嘉今使祝嘏辭說徒藏於宗祝巫
史非禮也(辭說之意議也言君臣皆當知)是謂幽國(於禮幽敝)
醆斝及尸君非禮也(者之後則尸與君不夏曰醆殷曰斝非王)
(用得)是謂僭君(之君僭侈)冕弁兵車藏於私家非
禮也(子諸侯大夫冕弁服歸設奠後此謂大夫稱家冕弁大夫之服孔子曰天)
(藏之也不得賜而)是謂脅君(其君迫於)大夫具官祭器
不假聲樂皆具非禮也(祭器今皆不假故大夫無田者不為)
(禮非)是為亂國故仕於公曰臣仕於家曰僕
三年之喪與新有㛰者朞不使也以衰嘗
入朝與家僕雜居齊齒非禮也是謂臣與
君共國天子有田以處其子孫諸侯有國
以處其子孫大夫有采以處其子孫是謂
制度天子適諸侯必舍其宗廟而不禮籍
入(告其鬼神以將入止也所謂臨諸侯將舍宗廟先)是謂天子壞
法亂紀諸侯非問疾弔喪而入諸臣之家
是謂君臣為謔(戲謔)夫禮者君之柄(秉持柄亦)所
以别嫌明微儐鬼神考制度列仁義立政
(事之制度其能爲人)此聖人所以藏身之固也(以此藏身)
(固則)聖人參於天地並於鬼神以治政也處
其所存禮之序也翫其所樂民之治也(聖言)
(常所玩樂者民之治安也人常所存處者禮之次序)天生時地生財
人其父生而師教之四者君以政用之所
以立於無過之地(而師以教之君以政用時及財天地之所以生)
(於無過之地也之而已故常立)君者人所明非明人者也
人所養非養人者也人所事非事人者也
夫君者明人則有過(而已則過謬也爲君徒欲明人)故養
人則不足(能為民所養時君失政不)事人則失位故百
姓明君以自治養君以自安事君以自顯
是以禮達而分定人皆愛其死而患其生
(患其生之無禮也人皆愛惜其死而)是故用人之智去其詐
用人之勇去其怒用人之仁去其貪國有
患君死社稷爲之義大夫死宗廟爲之變
(廟者其死宗廟者權變為也大夫有去就之義未必常死宗)凡聖人能
以天下為一家以中國為一人非意之(以非)
(有致之也意貪之必)必知其情從於其義明於其利
達於其患然後為之何謂人情喜怒哀懼
愛惡欲七者弗學而能何謂人義父慈子
孝兄良弟悌夫義婦聽長惠幼順君仁臣
忠十者謂之人義講信修睦謂之人利爭
奪相殺謂之人患聖人之所以治人七情
脩十義講信脩睦尚辭譲去爭奪舍禮何
以治之飲食男女人之大欲存焉死亡貧
苦人之大惡存焉欲惡者人之大端人藏
其心不可測度美惡皆在其心不見其色
欲一以窮之舍禮何以哉故人者天地之
德隂陽之交鬼神之會五行之秀天秉陽
垂日星地秉隂載於山川播五行於四時
和四氣而後月生(五行和四時四氣而後月生而後四時行焉布)
(焉月生)是以三五而盈三五而缺(常滿故十月隂道不)
(五日缺也五日滿十)五行之動共相竭也(用事盡則竭盡也水)
(事更相盡也木用事五行用)五行四氣十二月還相為
本(為本也用事者)五聲五律十二管還相為宫(聲五)
(月一管陽律隂吕其用事為宫也者宫商角徵羽也管十二月也一)五味六
和十二食還相為質(和者和之各有宜者五味酸苦酸辛甘六)
(二食者十二月之食質本也春多酸秋多辛之屬是也十)五色六章十
二衣還相為主(曰水無當於五色五色不五色者青赤白黑黃學記)
(待水而章也得不彰五色)故人者天地之心(如五藏之於天地間)
(靈心五藏最聖也有心矣人有生最)而五行之端(用五行也端始也能)
食味别聲被色而生者聖人作則(則法作為)必
以天地為本以隂陽為端以四時為柄以
日星為紀月以為量鬼神以為徒五行以
為質禮義以為器人情以為田四靈以為
畜以天地為本故物可舉(物苞在於其中天地為本則萬)
以隂陽為端故情可睹(為情始隂陽之)以四時為
柄故事可勸(事可得而勸也四時各有事故)以日星為紀
故業可别(故事可得而分别也日以紀晝星以紀夜)月以為量
故功有藝(業各有分理也藝猶理有度量以成四時猶功)鬼神以
為徒故事有守(干各有守鬼神不相)五行以為質故
事可復也(故事可修復也五行終則復始)禮義以為器故
事行有考(成考)人情以為田四靈以為畜(靈四)
(畜則飲食可用鳥獸之長四靈爲)何謂四靈麟鳳龜龍謂
之四靈故龍以為畜而魚鮪不諗(藏也諗潛)鳳
以為畜而鳥不&KR1452;麟以為畜而獸不狘(飛䎀)
(况必反况越反飛走之貌也&KR1452;)龜以為畜而人情不失
(亹者莫善於蓍龜人情不失也易曰定天下之吉凶成天下之亹)先王秉
蓍龜列祭祀瘞繒宣祝嘏(繒謂若增封太瘞謂祭祀之瘞)
(列反繒慈陵反嘏舉下反山宣謂播宣揚之瘞於)設制度祝嘏辭
說故國有禮官有御(也治)職有序先王患禮
之不達於下故饗帝于郊所以定天位也
祀社於國所以列地利也禘祖廟所以本
仁也旅山川所以儐鬼神也祭五祀所以
本事也故宗祝在廟三公在朝三老在學
(老在學王養三)王前巫而後史卜蓍瞽侑皆在左
右王中心無爲也以守至正是以禮行于
郊而百神受職禮行於社而百貨可極禮
行於祖廟而孝慈服焉(遠近所服焉孝慈之道為)禮行
於五祀而正法則焉故郊社宗廟山川五
祀義之脩而禮之藏(寶藏言禮之)夫禮必本於
太一(元氣也太一者)分而為天地轉而為隂陽變
而為四時列而為鬼神其降曰命(為命降即上所)
(祖廟也於天地)其官於天也(分皆從天下來也官為職分也言禮職)
協於分藝(理藝)其居於人也曰養(人身所以言禮之於)
(人也養成)所以講信修睦而固人之肌膚之會
筋骸之束者所以養生送死事鬼神之大
端所以達天道順人情之大竇唯聖人為
知禮之不可以已也故破國喪家亡人必
先去其禮禮之於人猶酒之有蘖也君子
以厚小人以薄聖人脩義之柄禮之序以
治人情人情者聖王之田也修禮以耕之
陳義以種之講學以耨之(穢也耨除)本仁以聚
之播樂以安之故禮者義之實也協諸義
而協則禮雖先王未有可以義起焉義者
藝之分仁之節協於藝講於仁得之者強
失之者喪仁者義之本順之體得之者尊
故治國不以禮猶無耜而耕為禮而不本
於義猶耕之而弗種為而不講於學猶種
而弗耨講之以學而不合以仁猶耨而不
穫合之以仁而不安之以樂猶穫而弗食
安之以樂而不達於順猶食而不肥四體
旣正膚革充盈人之肥也父子篤兄弟睦
夫婦和家之肥也大臣法小臣廉官職相
序君臣相正國之肥也天子以德為車以
樂為御諸侯以禮相與大夫以法相序士
以信相考百姓以睦相守天下之肥也是
謂大順順者所以養生送死事鬼神之常
也故事大積焉而不苑(積也苑滯)並行而不謬
細行而不失深而通茂而有間(理也言有)連而
不相及(叙也言有)動而不相害此順之至也明
於順然後乃能守危(以長守危高而不危)夫禮之不
同不豐殺所以持情而合危也(安也合禮)山者
不使居川渚者不使居原用水火金木飲
食必時(火季春出火季秋納火也用金以用水漁人以時入澤粱乃漑灌用)
(林飲食各隨四時之宜者也時采銅鐵用木斧斤以時入山)冬合男女
春頒爵位必當年德皆所順也用民必順
(使民悦以)故無水旱昆蟲之災民無凶饑妖孽
之疾天不愛其道地不愛其寶人不愛其
情是以天降甘露地出醴泉山出器車(銀出)
(及象車也甕丹竈之器)河出馬圖(負圖出龍似馬)鳳凰麒麟
皆在郊掫龜龍在宫沼其餘鳥獸及卵胎
皆可俯而窺也則是無故先王能循禮以
達義體信以達順此順之實也
孔子家語卷第七
