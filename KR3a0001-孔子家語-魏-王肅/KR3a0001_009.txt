孔子家語卷第九
七十二弟子解第三十八
顔回魯人字子淵年二十九而髮白三十
一早死孔子曰自吾有回門人日益親回
之德行著名孔子稱其仁焉
閔損魯人字子騫以德行著名孔子稱其
孝焉
冉耕魯人字伯牛以德行著名有惡疾孔
子曰命也夫
冉雍字仲弓伯牛之宗族生於不肖之父
以德行著名
宰予字子我魯人有口才著名
端木賜字子貢衛人有口才著名
冉求字子有仲弓之族有才藝以政事著
名
仲由弁人字子路有勇力才藝以政事著
名
言偃魯人字子游以文學著名
卜商衛人無以尚之嘗返衞見讀史志者
云晉師伐秦三豕渡河子夏曰非也己亥
耳讀史志曰問諸晉史果曰巳亥於是衞
以子夏爲聖孔子卒後教於西河之上魏
文侯師事之而諮國政焉
顓孫師陳人字子張少孔子四十八歲爲
人有容貌資質寬冲博接從容自務居不
務立於仁義之行(寬冲故子貢以為未仁子張不侮鰥寡性凱悌)
(子貢激之以爲未仁也然不務立仁義之行故)孔子門人友之而
弗敬
曾參南武城人字子輿少孔子四十六歲
志存孝道故孔子因之以作孝經齊嘗聘
欲與爲卿而不就曰吾父母老食人之禄
則憂人之事故吾不忍遠親而爲人役參
後母遇之無恩而供飬不衰及其妻以藜
烝不熟因出之人曰非七出也參曰藜烝
小物耳吾欲使熟而不用吾命况大事乎
遂出之終身不取妻其子元請焉告其子
曰高宗以後妻殺孝巳尹吉甫以後妻放
伯竒吾上不及高宗中不比吉甫庸知其
得免於非乎
澹臺滅明武城人字子羽少孔子四十九
歲有君子之姿孔子嘗以容貌望其才其
才不充孔子之望然其爲人公正無私以
取與去就以諾爲名仕魯爲大夫也
高柴齊人高氏之别族字子羔少孔子四
十歲長不過六尺狀貌甚惡爲人篤孝而
有法正少居魯見知名於孔子之門仕爲
武城宰
宓不齊魯人字子賤少孔子四十九歲仕
爲單父宰有才智仁愛百姓不忍欺孔子
大之
樊湏魯人字子遲少孔子四十六歲弱仕
於季氏
有若魯人字子有少孔子三十六歲爲人
強識好古道公
公西赤魯人字子華少孔子四十二歲束
帶立朝閑賓主之儀
原憲宋人字子思少孔子三十六歲清淨
守節貧而樂道孔子爲魯司寇原憲嘗爲
孔子宰孔子卒後原憲退隱居于衞
公冶長魯人字子長爲人能忍耻孔子以
女妻之
南宫縚魯人字子容以智自將世清不廢
世濁不洿孔子以兄子妻之
公析哀齊人字季沉鄙天下多仕於大夫
家者是故未嘗屈節人臣孔子特歎貴之
曾點曾參父字子晢疾時禮教不行欲修
之孔子善焉論語所謂浴乎沂風乎舞雩
之下
顔由顔回父字季路孔子始教學於闕里
而受學少孔子六歲
商瞿魯人字子木少孔子二十九歲特好
易孔子傳之志焉
漆雕開蔡人字子若少孔子十一歲習尚
書不樂仕孔子曰子之齒可以仕矣時將
過子若報其書曰吾斯之未能信(明信此言未能)
(意書)孔子悦焉
公良儒陳人字子正賢而有勇孔子周行
常以家車五乘從
秦商魯人字不慈少孔子四歲其父堇父
(甫父音)與孔子父叔梁紇俱力聞
顔刻魯人字子驕少孔子五十歲孔子適
衛子驕爲僕衛靈公與夫人南子同車出
而令宦者雍梁參乘使孔子爲次乘遊過
市孔子耻之顔刻曰夫子何耻之孔子曰
詩云覯爾新婚以慰我心(安慰)乃歎曰吾未
見好德如好色者也
司馬黎耕宋人字子牛牛爲性躁好言語
見兄桓魋行惡牛常憂之
巫馬期陳人字子期少孔子三十歲孔子
將近行命從者皆持蓋巳而果雨巫馬期
問曰旦無雲旣日出而夫子命持雨具敢
問何以知之孔子曰昨暮月宿畢詩不云
乎月離於畢俾滂沱矣以此知之
梁鱣齊人字叔魚少孔子三十九歲年三
十未有子欲出其妻商瞿謂曰子未也昔
吾年三十八無子吾母爲吾更取室夫子
使吾之齊母欲請留吾夫子曰無憂也瞿
過四十當有五丈夫今果然吾恐子自晚
生耳未必妻之過從之二年而有子
琴牢衛人字子開一字張與宗魯友聞宗
魯死欲往弔焉孔子弗許曰非義也
冉儒魯人字子魚少孔子五十歲
顔辛魯人字子桺少孔子四十六歲
伯虔字楷少孔子五十歲
公孫寵衞人字子石少孔子五十三歲
曹䘏少孔子五十歲
陳亢陳人字子亢一字子禽少孔子四十
歲
叔仲會魯人字子期少孔子五十歲與孔
琁年相比每孺子之執筆記事於夫子二
人迭侍左右孟武伯見孔子而問曰此二
孺子之幼也於學豈能識於壯哉孔子曰
然少成則若性也習慣若自然也
秦祖字子南
奚蒧字子偕
公祖兹字子之
廉潔字子曹
公西與字子上
宰父黑字子黑
公西减字子尚
穰駟赤字子從
冉季字子産
薛邦字子從
石處字里之
懸亶字子象
左郢字子行
狄黑字哲之
商澤字子秀
任不齊字子選
榮祈字子祺
顔噲字子聲
原桃字子籍
公肩字子仲
秦非字子之
漆雕從字子文
燕級字子思
公夏守字子乘
勾井疆字子疆
步叔乘字子車
石子蜀字子明
邽選字子飲
施之常字子常
申績字子周
樂欣字子聲
顔之僕字子叔
孔弗字子蔑(兄弟孔子)
漆雕侈字子歛
懸成字子横
顔相字子襄
右件夫子七十二人弟子皆升堂入室
者
本姓解第三十九
孔子之先宋之後也微子啓帝乙之元子
紂之庶兄以圻内諸侯入爲王卿士微國
名子爵初武王尅殷封紂之子武庚於朝
歌使奉湯祀武王崩而與管蔡霍三叔作
難周公相成王東征之二年罪人斯得乃
命微子於殷後作微子之命由之與國于
宋徙殷之子孫唯微子先往仕周故封之
賢其弟曰仲思名衍或名泄嗣微之後故
號微仲生宋公稽胄子雖遷爵易位而班
級不及其故者得以故官爲稱故二微雖
爲宋公而猶以微之號自終至于稽乃稱
公焉宋公生丁公申申公生緡公共及襄
公熙熙生弗父何及厲公方祀方祀以下
世爲宋卿弗父何生宋父周周生世子勝
勝生正考甫考甫生孔父嘉五世親盡别
爲公族故後以孔爲氏焉一曰孔父者
生時所賜號也是以子孫遂以氏族孔父
生子木金父金父生睪夷睪夷生防叔避
華氏之禍而奔魯方叔生伯夏伯夏生叔
梁紇曰雖有九女是無子其妾生孟皮孟
皮一字伯尼有足病於是乃求㛰於顔氏
顔氏有三女其小曰徵在顔父問三女曰
陬大夫雖父祖爲士然其先聖王之裔今
其人身長十尺武力絶倫吾甚貪之雖年
長性嚴不足爲疑三子孰能爲之妻二女
莫對徵在進曰從父所制將何問焉父曰
即爾能矣遂以妻之徵在旣往廟見以夫
之年大懼不時有勇而私禱尼丘之山以
祈焉生孔子故名丘字仲尼孔子三歲而
叔梁紇卒葬於防至十九娶于宋之并官
氏一歲而生伯魚魚之生也魯昭公以鯉
魚賜孔子榮君之貺故因以名曰鯉而字
伯魚魚年五十先孔子卒
齊太史子與適魯見孔子孔子與之言道
子與悦曰吾鄙人也聞子之名不覩子之
形久矣而求知之寶貴也乃今而後知泰
山之爲高淵海之爲大惜乎夫子之不逢
明王道德不加于民而將垂寶以貽後世
遂退而謂南宫敬叔曰今孔子先聖之嗣
自弗父何以來世有德讓天所祚也成湯
以武德王天下其配在文殷宗以下未始
有也孔子生於衰周先王典籍錯亂無紀
而乃論百家之遺記考正其義祖述堯舜
憲章文武刪詩述書定禮理樂制作春秋
讃明易道垂訓後嗣以爲法式其文德著
矣然凡所教誨束脩已上三千餘人或者
天將欲與素王之乎夫何其盛也敬叔曰
殆如吾子之言夫物莫能兩大吾聞聖人
之後而非繼世之綂其必有興者焉今夫
子之道至矣乃將施之無窮雖欲辭天之
祚故未得耳子貢聞之以二子之言告孔
子子曰豈若是哉亂而治之滯而起之自
吾志天何與焉
終記解第四十
孔子蚤晨作(起作)負手曳杖逍遥於門而歌
曰泰山其頽乎梁木其壞乎(爲梁者梁木木主)喆
人其萎乎(頓萎)旣歌而入當戸而坐子貢聞
之曰泰山其頽則吾將安仰梁木其壞吾
將安杖喆人其萎吾將安放(放去聲放法)夫子
殆將病也遂趨而入夫子歎而言曰賜汝
來何遲予疇昔夢坐奠於兩楹之間(猶近疇昔)
(而具奠於殯處故自知死也昨夜兩楹之間殷人所殯處)夏后氏殯於
東階之上則猶在阼殷人殯於兩楹之間
即與賓主夾之殯於西階之上則猶賓之
而丘也即殷人夫明王不興則天下其孰
能宗余(臨終其有命傷道之不行也言天下無明主莫能宗巳道)余逮
將死遂寢病七日而終時年七十二矣哀
公誄曰昊天不弔不慗遺一老(願且一老弔善也慗)
(慗魚僅切孔子也)俾屏余一人以在位焭焭余在
疚(病疚)於乎哀哉尼父無自律(稱律法言無父丈夫之顯)
(爲法以自)子貢曰公其不没於魯乎夫子有言
曰禮失則昏名失則愆失志爲昏失所爲
愆生不能用死而誄之非禮也稱一人非
名(之稱也一人天子)君兩失之矣旣卒門人所以
服夫子者子貢曰昔夫子之喪顔回也若
喪其子而無服喪子路亦然今請喪夫子
如喪父而無服於是弟子皆弔服而加麻
出有所之則由絰子夏曰入宜絰可居出
則不絰子游曰吾聞諸夫子喪朋友居則
絰出則否喪所尊雖絰而出可也孔子之
喪公西掌殯葬焉唅以疎米三貝(禮記曰疎粳米)
(絰徒結反稻曰嘉䟽)襲衣十有一稱加朝服一冠章
甫之冠珮象環徑五寸而綨組綬(組綬所綨雜色)
(箕反組則古反以繫象環綨巨)桐棺四寸柏棺五寸飾
廟置翣設披周也設崇殷也綢練設旐夏
也(以旌之杜於葬乘車所建也疎練廣充披樞行夾引棺者崇崇牙旌旗飾綢練)
(色甲反綢直留反長尋曰旐也翣)兼用三王禮所以尊師
且備古也葬於魯城北泗水上藏入地不
及泉而封爲偃斧之形高四尺樹松柏爲
志焉弟子皆家于墓行心喪之禮旣葬有
自燕來觀者舍於子夏氏子貢謂之曰吾
亦人之葬聖人非聖人之葬人子奚觀焉
昔夫子言曰見吾封若夏屋者(殿形中高夏屋今之)
(下也而四方)見若斧矣從若斧者也(又易為功上難登狹)
馬&KR3769;封之謂也(力葉反又作鬛俗間之名&KR3769;)今徒一日
三斬板而以封(謂斬其縮縮斬上傍殺蓋板蓋廣二尺長六尺斬板)
(尺也高四)尚行夫子之志而巳(庶尚)何觀乎哉二
三子三年喪畢或留或去惟子貢廬於墓
六年自後群弟子及魯人處於墓如家者
百有餘家因名其居曰孔里焉
正論解第四十一
孔子在齊齊侯出田(獵田)招虞人以旌不進
(澤之官也虞人掌山)公使執之對曰昔先君之田也
旌以招大夫弓以招士皮冠以招虞人臣
不見皮冠故不敢進乃舍之孔子聞之曰
善哉守道不如守官(召便往守官非守召道爲恭敬之道見君)
(也不往)君子韙之(是韙)
齊國師伐魯(齊卿國師)季康子使冉求率左師
禦之樊遲爲右非不能也不信子(德不素言季孫)
(所信也著爲民)請三刻而踰之(刻而踰蒲也與衆要信三)如之
衆從之師入齊軍齊軍遁(逃遁)冉有用戈故
能入焉孔子聞之曰義也(敵合於義在軍能却)旣戰
季孫謂冉有曰子之於戰學之乎性達之
乎對曰學之季孫曰從事孔子惡乎學冉
有曰即學之孔子也夫孔子者大聖無不
該(包該)文武並用兼通求也適聞其戰法猶
未之詳也季孫悦樊遲以告孔子孔子曰
季孫於是乎可謂悦人之有能矣
南容說仲孫何忌旣除喪(子之喪除父禧)而昭公
在外(孫所逐時爲季)未之命也(爲卿大夫未命二人)定公即
位乃命之辭曰先臣有遺命焉(知禮及其僖子病不)
(子使事孔子將死而屬其二)曰夫禮人之幹也非禮則
無以立囑家老使命二臣必事孔子而學
禮以定其位公許之二子學於孔子孔子
曰能補過者君子也詩云君子是則是傚
孟僖子可則傚矣懲已所病以誨其嗣大
雅所謂詒厥孫謀以燕翼子是類也夫(遺詒)
(子孫加謀學安敬之道也也燕安也翼敬也言遺其)
衞孫文子得罪於獻公居戚(父得罪以戚文子衞卿林)
(也叛)公卒未葬文子擊鐘焉延陵季子(子札吳公)
適晉過戚聞之曰異哉夫子之在此猶燕
子巢于幕也(言至危也燕巢于幕)懼猶未也又何樂
焉君又在殯可乎文子於是終身不聽琴
瑟孔子聞之曰季子能以義正人文子能
克巳服義可謂善改矣
孔子覽晉志(史記晉之)晉趙穿殺靈公(從弟也穿趙盾)
趙盾亡未及山而還(之境山晉)史書趙盾弑君
盾曰不然史曰子爲正卿亡不出境返不
討賊非子而誰盾曰嗚呼我之懷矣自詒
伊戚其我之謂乎孔子嘆曰董狐古之良
史也書法不隱趙宣子古之良大夫也爲
法受惡惜也越境乃免(於譏而受弑君之惜盾不越境以免)
(也責)
鄭伐陳入之使子産獻捷于晉晉人問陳
之罪焉子産對曰陳亡周之大德(元女大武王以)
(而封諸陳姬以配胡公)介恃楚衆(大介)馮陵弊邑是以
有往年之告(陳所侵告晉爲)未獲命(陳之成命未得晉平)則
又有東門之役(至其東門也與楚共伐陳)當陳隧者井
陻木刊(塞刊斫也勝陳人陻)弊邑大懼天誘其衷(進誘)
(善大執陳者也衷善也天導其)啓弊邑心知其罪校首於
我用敢獻功晉人曰何故侵小對曰先王
之命惟罪所在各致其辟(誅辟)且昔天子一
圻列國一同(方百里曰同也地方千里曰圻)自是以衰周
之制也(十里子男五十里周之制也而說大國方百里從是以爲差伯方七)
(七百里失之矣學者以周大國方)今大國多數圻矣若無
侵小何以至焉晉人曰其辭順孔子聞之
謂子貢曰志有之(書也志古之)言以足志(足成言以)
(志其)文以足言(足成其言加以文章以)不言誰知其志
言之無文行之不遠(雖行而不遠也有言而無文章)晉爲
鄭伯入陳非文辭不爲功小子愼哉
楚靈王汰侈(奢侈驕汰)右尹子革侍坐(名子革右尹官)
(舟煞)左史倚相趨而過王曰是良史也子善
視之是能讀三墳五典八索九丘(皇之書三墳三)
(索法丘丘團聚也五典五帝之典八索)對曰夫良史者記君
之過揚君之善而此子以潤辭爲官不可
爲良史曰臣又乃嘗聞焉昔周穆王欲肆
其心(極肆)將過行天下使皆有車轍並馬迹
焉祭公謀父作祈昭(名猶齊景公作君臣謀父周卿士祈昭詩)
(是也昭宜為招耳補作招相說之樂蓋曰徵招角招)以止王心(心之止王)
(遊逸)王是以獲殆於文宫臣聞其詩焉而弗
知若問遠焉其焉能知王曰子能乎對曰
能其詩曰祈昭之愔愔乎式昭德音(愔愔祈昭)
(足以昭其德音者也言祈昭樂之安和其法)思我王度式如玉
式如金(詩云追琢其章金玉其相思王之法度如金玉純美)刑民之
力而無有醉飽之心(之不勝不節無有醉長而字刑傷民力用)
(無厭足飽之心言)靈王揖而入饋不食寢不寐數
日則固不能勝其情以及於難孔子讀其
志曰古者有志克己復禮爲仁(勝巳私情克勝言能)
(則爲仁也復之於禮)信善哉楚靈王若能如是豈期
辱於乾谿(谿國人潰畔遂死焉靈王起章華之臺於乾)子革之
非左史所以風也稱詩以諫順哉
叔孫穆子避難奔齊(如淫亂故避之而出穆子叔孫豹其兄僑)
(齊奔)宿於庚宗之邑庚宗寡婦通焉而生牛
(牛名)穆子返魯以牛爲内豎(外之命豎通内)相家(遂長)
(相家命為)牛䜛叔孫二人殺之叔孫有病牛不
通其饋不食而死牛遂輔叔孫庶子昭而
立之(孫婼子叔)昭子旣立朝其家衆曰豎牛禍
叔孫氏使亂大從(順從)殺適立庶又披其邑
以求舍罪(十邑以行賂也牛取叔氏鄙三)罪莫大焉必速
殺之遂殺豎牛孔子曰叔孫昭子之不勞
(立巳爲功勞力也不以)不可能也周任有言曰(古之周任)
(人賢)爲政者不賞私勞不罰私怨詩云有覺
德行四國順之(直覺)昭子有焉
晉邢侯與雍子爭田叔魚攝理(弟理獄官叔魚叔向)
(名之)罪在雍子雍子納其女於叔魚叔魚弊
獄邢侯(歸邢侯弊斷斷罪)邢侯怒殺叔魚與雍子
於朝韓宣子問罪於叔向(卿韓起也宣子晉正)叔向
曰三姦同坐施生戮死可也(猶行行生者施宜爲與與)
(也之罪)雍子自知其罪而賂以置直鮒也鬻
獄邢侯專殺其罪一也已惡而掠美爲昏
(即以賂求善爲惡也掠美善昏亂也巳惡)貪以敗官爲默(冐苟默猶)
(畏罪貪不)殺人不忌爲賊(憚忌)夏書曰昏默賊殺
(者宜皆殺者也夏書夏家之書三)咎陶之刑也請從之乃
施邢侯而尸雍子叔魚於市孔子曰叔向
古之遺直也治國制刑不隱於親三數叔
魚之罪不爲末(薄末)或曰義(作咸也或左傳)可謂直
矣平丘之會數其賄也以寬衞國晉不爲
暴(人患之賂叔向叔向使與叔魚客末追諸侯會于平丘晉人淫芻蕘者於衞衞)
(之而禁)歸魯季孫稱其詐也以寬魯國晉不
爲虐(貴禮不肯歸叔向言叔魚能歸之叔魯季孫見執諮於晉晉人歸之季孫)
(孫懼乃歸之魚說季孫季)邢侯之獄言其貪也以正刑
書晉不爲頗(偏頗)三言而除三惡加三利(衞暴)
(三惡加三利也虐魯殺三罪去)殺親益榮由義也夫
鄭有鄉校(學校鄉之)鄉校之士非論執政鬷明
欲毁鄉校(然明鬷明)子産曰何以毁爲也夫人
朝夕退而遊焉以議執政之善否其所善
者吾則行之其所否者吾則改之若之何
其毁也我聞忠言以損怨不聞立威以防
怨防怨猶防水也大决所犯傷人必多吾
弗克救也不如小决使導之不如吾所聞
而藥之(療也藥治)孔子聞是言也曰吾以是觀
之人謂子産不仁吾不信也
晉平公會諸侯于平丘齊侯及盟鄭子産
爭貢賦之所承(輕重也所承之)曰昔日天子班貢
輕重以列尊卑貢周之制也卑而貢重者
甸服(外諸侯異故貢重也甸服王圻之内與圻)鄭伯男南也而
使從公侯之貢(多有作此南連言之猶言南左輔作男古字作南亦)
(也公侯)懼弗給也敢以爲請自日中爭之以
至于昏晉人許之孔子曰子産於是行也
是以爲國基也詩云樂只君子邦家之基
(也本)子産君子之於樂者(則人樂藝也能爲國之本)且曰
合諸侯而藝貢事禮也(獻之事也藝分别貢)
鄭子産有疾謂子太叔曰我死子必爲政
唯有德者能以寬服民其次莫如猛夫火
烈民望而畏之故鮮死焉水濡弱民狎而
翫之(翫習狎易)則多死焉故寬難子産卒子太
叔爲政不忍猛而寬鄭國多掠盗(掠抄)太叔
悔之曰吾早從夫子必不及此孔子聞之
曰善哉政寬則民慢慢則糺於猛(攝也糺猶)猛
則民殘(民殘猛政)民殘則施之以寬寬以濟猛
猛以濟寬寬猛相濟政是以和詩曰民亦
勞止汔可小康(可小變故以安也汔危也勞民人病汔)惠此
中國以綏四方施之以寬母縱詭隨(隨人詭人)
(惡者也遺人小)以謹無良(懲之也謹以小)式遏寇虐慘不
畏明(也曾不畏天之明道者言威也慘曾也當用遏止為寇虐之人)糺之
以猛也柔遠能邇(能安近言能者)以定我王(安王以定)
(也位)平之以和也又曰不競不絿不剛不柔
(絿中和不競不)布政優優百禄是遒(遒聚優優和)和之
至也子産之卒也孔子聞之出涕曰古之
遺愛
孔子適齊過泰山之側有婦人哭於野者
而哀夫子式而聽之曰此哀一似重有憂
者使子貢往問之而曰昔舅死於虎吾夫
又死焉今吾子又死焉子貢曰何不去乎
婦人曰無苛政子貢以告孔子子曰小子
識之苛政猛於暴虎
晉魏獻子爲政(魏舒獻子)分祁氏及羊舌氏之
田荀櫟滅(氏故獻子分其田晉大夫祁氏羊舌)以賞諸大夫
及其子成皆以賢舉也又將賈辛曰今汝
有力於王室吾是以舉汝(賈辛帥師救周周有子朝之亂)
行乎敬之哉毋墮乃力孔子聞之曰魏子
之舉也近不失親(而舉也子可舉)遠不失舉(遠故不以)
(舉不)可謂美矣又聞其命賈辛以爲忠詩云
永言配命自求多福忠也(我長配天命而言我文王之詩)
(福人多福忠也行庶國亦當求多)魏子之舉也義其命也
忠其長有後於晉國乎
趙簡子賦晉國一鼓鐘(四謂之石石四謂三十斤謂之鐘鐘)
(鼔之)以鑄刑鼎著范宣子所爲刑書(晉卿范范宣子)
(書著鼎也自銘其刑)孔子曰晉其亡乎失其度矣夫
晉國將守唐叔之所受法度(弟始封於晉唐叔成王母)
(也者)以經緯其民者也(以成文也經緯猶織)卿大夫以
序守之(序也序次)民是以能遵其道而守其業
貴賤不愆所謂度也文公是以作執秩之
官爲被廬之法(執秩之官以為晉國法也晉文公旣霸彊于時蓋作)
以爲盟主今棄此度也而爲刑鼎銘在鼎
矣何以尊貴(書不復戴奉上也民將棄神而徵於)何業之守
也(上無所守也民不奉上則)貴賤無序何以爲國且夫
宣子之刑夷之蒐也晉國亂制(變易軍師夷蒐之時)
(殺故曰亂制也陽唐父為賈季所)若之何其爲法乎
楚昭王有疾卜曰河神爲祟王弗祭大夫
請祭諸郊王曰三代命祀祭不越望(望祀天子)
(故曰祭不越望也天地諸侯祀境内)江漢沮漳楚之望也(水四)
(也名)禍福之至不是過乎不榖雖不德河非
所獲罪也遂不祭孔子曰楚昭王知大道
矣(不越祀也求之於巳)其不失國也宜哉(滅昭王出楚為吳所)
(國者也奔巳復)夏書曰維彼陶唐率彼天常(堯率陶唐)
(天之常道猶循天堂)在此冀方(為冀中國)今失厥道亂其
紀綱乃滅而亡(夏桀謂變)又曰允出兹在兹由
巳率常可矣(在此以能循常道可也言善惡各有類信出此則)
衞孔文子使太叔疾出其妻而以其女妻
之(出文子使疾出其妻而已妻之初疾娶於宋子朝其婦孽子朝)疾誘其
初妻之娣爲之立宫與文子女如二妻之
禮文子怒將攻之孔子舍璩伯玉之家文
子就而訪焉孔子曰簠簋之事則嘗聞學
之矣兵甲之事未之聞也退而命駕而行
曰鳥則擇木木豈能擇鳥乎文子遽自止
之曰圉也豈敢度其私哉(謀度)亦訪衞國之
難也將止會季康子問冉求之戰冉求旣
對之又曰夫子播之百姓質諸鬼神而無
憾(也恨)用之則有名康子言於哀公以幣迎
孔子曰人之於冉求信之矣將大用之
齊陳恒弑其簡公孔子聞之三日沐浴而
適朝告於哀公曰陳恒弑其君請伐之公
弗許三請公曰魯爲齊弱久矣子之伐也
將若之何對曰陳恒弑其君民之不與者
半以魯之衆加齊之半可克也公曰子告
季氏孔子辭(季氏不告)退而告人曰以吾從大
夫之後吾不敢不告也
子張問曰書云高宗三年不言言乃雍有
諸(雍和有諸問有之也雍歡聲貌尚書云言乃)孔子曰胡為其
不然也古者天子崩則世子委政於冡宰
三年成湯旣没太甲聽於伊尹(湯孫太甲)武王
旣喪成王聽於周公其義一也
衞孫桓子侵齊遇敗焉(齊與齊師遇為齊桓子孫良夫也侵)
(也所敗)齊人乘之執新築大夫仲叔于奚以
其衆救桓子桓子乃免衞人以邑賞仲叔
于奚于奚辭請曲懸之樂(闕一向也故謂諸侯軒懸軒懸)
(之樂之曲懸)繁纓以朝(銜以黃金為飾也馬纓當膺以索群)許之
書在三官(服司空書勲也司徒書名司馬書)子路仕衞見
其故以訪孔子孔子曰惜也不如多與之
邑惟器與名不可以假人(名尊卑以名器禮樂以器)君
之所司(主司)名以出信信以守器器以藏禮
(禮故曰器以藏禮有器然後得行其)禮以行義義以生利利
以平民政之大節也若以假人與人政也
政亡則國家從之不可止也
公父文伯之母(敬姜也文伯母)紡績不解文伯諫
焉其母曰古者王后親織玄紞(紞丅敢反紞冠垂者)
公侯之夫人加之紘綖(紘綖冠之上覆也纓屈而上者謂之)
(令戰余旃二反紘爲萌反綖)卿之内子爲大帶(為内子卿之妻)
命婦成祭服(爲命婦大夫之妻)列士之妻加之以
朝服自庶士已下各衣其夫社而賦事烝
而獻功(各祭祭而獻其功也男女春秋而勤歲事)男女紡績愆
則有辟(辟法也績功也)聖王之制也今我寡也爾
又在位朝夕恪勤猶恐忘先人之業況有
怠墮其何以避辟孔子聞之曰弟子志之
季氏之婦可謂不過矣
樊遲問於孔子曰鮑牽事齊君執政不撓
可謂忠矣(告匡武子武子召慶剋而讓之齊慶尅通於夫人鮑牽知之以)
(於諸侯高鮑去守還將及至閉門而牵客慶剋告夫人夫人怒閔子子因需公以會)
(納君遂刖鮑牽之足夫人訴之曰高鮑將不)而君刖之其爲至
闇乎孔子曰古之士者國有道則盡忠以
輔之國無道則退身以避之今鮑疾子食
於淫亂之朝不量主之明暗以受大刖是
智之不如葵葵猶能衞其足(轉故曰衞其葵傾葉隨日)
(也足)
季康子欲以一井田出法賦焉使訪孔子
子曰丘弗識也冉有三發卒曰子爲國老
待子而行若之何子之不言孔子不對而
私於冉有曰求汝來汝弗聞乎先王制土
藉田以力(以治公田也田有税收藉力)而底其遠近(平底)
(十一而中平其遠近俱)賦里以入而量其無有(里有里廛)
(多少之入也税度其有無為)任力以夫而議其老幼(作力)
(長幼或重或輕度之事丅夫任其)於是鰥寡孤疾老者軍
旅之出則徵之無則已(寡孤疾或有所共於軍旅之役則鰥)
(則止也無軍事)其歲收田一井出獲禾秉缶米芻
藁不是過(固稜穗連藁芻不可分故曰步其歲軍旅之歲一把曰秉四秉)
(曰康也缶十六斗)先王以爲之足君子之行必度
於禮施取其厚(爲德也施以厚)事舉其中(爲節事以中)
歛從其薄若是其巳丘亦足矣(六井丘十)不度
於禮而貪冐無厭則雖賦田將有不足且
子孫若以行之而取法則有周公之典在
若欲犯法則苟行之又何訪焉
子游問於孔子曰夫子之極言子産之惠
也可得聞乎孔子曰惠在愛民而已矣子
游曰愛民謂之德教何翅施惠哉孔子曰
夫子産者猶衆人之母也能食之弗能教
也子游曰其事可言乎孔子曰子産以所
乘之輿濟冬涉者是愛無教也
哀公問於孔子曰二三大夫皆勸寡人使
隆敬於高年何也孔子對曰君之及此言
將天下實頼之豈唯魯哉公曰何也其義
可得聞乎孔子曰昔者有虞氏貴德而尚
齒夏后氏貴爵而尚齒殷人貴富而尚齒
(禄之家富貴世)周人貴親而尚齒虞夏殷周天下
之盛王也未有遺年者焉年者貴於天下
久矣次于事親是故朝廷同爵而尚齒七
十杖於朝君問則席(之設席而問焉君欲問之則爲)八十
則不仕朝君問則就之而悌達乎朝廷矣
其行也肩而不並(者並肩也不敢與長)不錯則隨(鴈錯)
(兄黨雁行也行父黨隨行)斑白者不以其任於道路(負任)
(代之也也少者)而悌達乎道路矣居鄉以齒而老
窮不匱強不犯弱衆不暴寡而悌達乎州
巷矣古之道五十不爲甸役(爲力役之事五十始老不)
(之徒也不為田獵)頒禽隆之長者而悌達乎蒐狩
矣軍旅什伍同爵則尚齒而悌達乎軍旅
矣夫聖王之教孝悌發諸朝廷行於道路
至於州巷放於蒐狩循於軍旅則衆感以
義死之而弗敢犯公曰善哉寡人雖聞之
弗能成
哀公問之於孔子曰寡人聞東益不祥(益東)
(宅之)信有之乎孔子曰不祥有五而東益不
與焉夫損人自益身之不祥棄老而取幼
家之不祥擇賢而任不肖國之不祥老者
不教幼者不學俗之不祥聖人伏匿愚者
擅權天下不祥不祥有五東益不與焉
孔子適季孫季孫之宰謁曰君使求假於
田特與之乎季孫未言孔子曰吾聞之君
取於臣謂之取與於臣謂之賜臣取於君
謂之假與於君謂之獻季孫色然悟曰吾
誠未達此義遂命其宰曰自今巳往君有
取之一切不得復言假也
孔子家語卷第九(終)
