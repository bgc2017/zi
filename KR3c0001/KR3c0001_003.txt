管子卷第三唐司空房玄齡注
幼官第八幼官圖第九五輔第十
幼官第八(輔官齊政之法幼始也陳從始)經言八
若因夜虚守靜人物人物則皇(虚之時守其安靜以聽候人物此言欲候氣聽聲以知凶吉必因夜)
(吉凶之驗不妄時人物則皇暇故)五和時節(君順時節而布政土生數五土氣和則)君服黃色味甘味
聽宫聲(土雖均王四季而正位在六月也此土王之時故服黃味甘聽宫也然)治和氣(治和氣土主和故)飲於
黃后之井(井也中央)以倮獸之火㸑(獸虎豹之屬倮獸謂淺毛之)藏温濡(之在心藏謂苞)
(儒緩所以助土氣君之所藏者温和)行歐養(時歐逐之所以養嘉穀也謂禽獸之屬能爲苗害者)坦氣修通(平坦)
(其氣修通也平土政則)凡物開靜形生理常至命(安靜則其形自生旣循理之常凡土王之時所生之物但開通)
(所賦之命也則無殘盡於)尊賢授德則帝(尊賢授德則可爲帝也帝者之臣其實師也故)身仁行義服
忠用信則王(行服)審謀章禮選士利械則霸(明章)定生處死謹
賢修伍則衆(處置之斂葬其柩生者安定之死者)信賞審罰爵材禄能則強(者爵有材)
(者禄之之有能)計凡付終務本飭末則富(日月旣終付之後人凡謂都數也付終謂財)明法審
數立常備能則治(才能之士備有之常謂五常也備能謂)同異分官則安(分官而治同異之職)
通之以道畜之以惠親之以仁養之以義報之以德結之以
信接之以禮和之以樂期之以事攻之以官(治攻)發之以力威
之以誠一舉而上下得終(此至九舉說九合諸侯之所致謂初會諸侯上下得終其禮自)再舉而
民無不從三舉而地辟散成(三會則諸侯散其成而朝齊成謂諸侯自盟要不事於齊至)四舉
而農佚粟十(農人佚樂而粟得十全四會之後徭役減省故)五舉而務輕金九(戰旣息事務五會之後兵)
(全一以供官也轉輕而金得九)六舉而絜知事變(胡結反絜圍度也)七舉而外内爲用(謂外)
(侯諸)八舉而勝行威立九舉而帝事成形(侯伯帝王之事旣以成形九會之後威行海内雖居)
九本搏大人主之守也(但此書多從散逸無得而知然九本所以搏擊自九本已下管氏但舉其目或有數在於他篇)
(主守之強大故人)八分有職卿相之守也十官飾勝備威將軍之守也
六紀審密賢人之守也五紀不解庶人之守也動而無不從静
而無不同(強靜弱必同強動弱必從)治亂之本三卑尊之交四富貧之終五盛衰之
紀六安危之機七強弱之應八存亡之數九練之以散群傰署(上之諸數旣傰猶曹也凡)
(傰曹署著其名以司之已精練然后散之於衆使)凡數財署(數使財者署數謂國用之)殺僇以聚財(莫不籍沒其財故曰或因亡國或因滅家)
(聚財也殺戮以)勸勉以遷衆使二分具本(其名籍之本則財署知聚財傰署使上之傰署財署分知其事各具)
(衆知遷)發善必審於密執威必明於中(執威謂行刑發善謂行賞)此居啚方
中(啚謂之方啚而土位居中此立時之政管氏别五其)春行冬政肅(乘之故也肅寒也冬氣)行秋政雷(陽春)
(陽故雷秋隂隂乘)行夏政閹(氣猥併故掩閉也春旣陽夏又陽陽)十二地氣發戒春事(隂陽之數自此巳下)
(且經秦焚書或爲煨燼無得而詳焉闕之以待能者日辰之名于時國異政家殊俗此但齊獨行不及天下)十二小卯出耕十二
天氣下賜與十二義氣至修門閭十二淸明發禁十二始母
合男女十二中卯十二下卯三卯同事(同他皆倣此謂三卯所用事)八舉時
節(君則順時節布政木成數八木氣舉)君服靑色味酸味聽角聲(服青味酸聽自此木王之時故)治
慘氣(故治燥氣春多風而旱)用八數(成數也八亦木)飲於靑后之井(井東方)以羽獸
之火爨(之火故曰羽獸之火羽南方朱鳥用南方)藏不忍行歐養坦氣修通凡物
開靜形生理合内空周外(理合聚於内出空於外春主仁故所藏者不忍之)強國爲圈
弱國爲屬(國弱國圈然也強國所以禁禦弱)動而無不從靜而無不同(弱必強動)
(弱必同從強靜)舉發以禮時禮必得(時也禮也必得其宜強國舉發必當以禮)和好不基貴
賤無司事變日至(如此則事變日至無寧居基漸鄰國和好不基貴賤之位無司存)此居於圖東
方方外夏行春政風(多風也春箕宿)行冬政落(故凋落也寒氣肅殺)重則雨雹
(雹水寒所致其災重則雨)行秋政水(多霖雨秋畢宿)十二小郢至德十二絶氣下下爵
賞十二中郢賜與十二中絶收聚十二大暑至盡善十二中
暑十二小暑終三暑同事七舉時節(則順時節而布政火成數七火氣舉君)君服
赤色味苦味(服赤味苦也此火王之時故)聽羽聲(徵而聽羽者所以抑盛陽羽北方聲也火王之時不聽)用
七數(之成數七亦火)飲於赤后之井(井也南方)以毛獸之火㸑(用西方之火故毛獸西方白虎)
(之火曰毛獸)藏薄純(所藏者省薄純素也盛陽之性失在奢縱故)行篤厚(故行篤厚陽性寬和)坦氣
修通凡物開靜形生理(修理而長育也物形旣生自然)定府官明名分而審責
於羣臣有司則下不乘上賤不乘貴法立數得而無比周之
民則上尊而下卑遠近不乖此居於圖南方方外秋行夏政
葉(故卉木生葉盛陽氣乘之)行春政華(卉木更生華少陽氣乘之故)行冬政耗(故虚耗也盛隂肅殺)十
二期風至戒秋事十二小卯薄百爵十二白露下收聚十二
復理賜與十二始節賦事十二始卯合男女十二中卯十二下
卯三卯同事九和時節(則順時節而布政金成數九金氣和君)君服白色味辛味
聽商聲(服白味辛聽商此金王之時故)治濕氣(水故治濕秋多霖雨)用九數(之成數九亦金)飲於
白后之井(井西方)以介蟲之火爨(方之火故曰介蟲之火介蟲北方玄武也用北)藏恭敬(性金)
(者恭敬也廉絜故所藏)行搏銳(以勁銳搏擊所以順殺氣也兊金性勁銳時方肅殺故曰)坦氣修通凡物
開靜形生理閒男女之畜(之異故湏閒之也男女之畜有内外)修鄕閭之什伍(氣殺)
(征伐故修什伍方至可以出師)量委積之多寡定府官之計數養老弱而勿通
(其養勿通老少異粮故)信利周而無私(周徧無得有私申布秋利旣令)此居於圖西方方外
冬行秋政霧(隂霧秋多)行夏政雷(隂故雷也盛陽乘盛)行春政烝泄(隂故烝少陽乘)
(也泄)十二始寒盡刑十二小榆賜予十二中寒收聚十二中榆
大收十二寒至靜十二大寒之隂十二大寒終三寒同事六
行時節(則順時節而布政也水成數六水氣行君)君服黑色味鹹味(故服黑味鹹此水王之時)聽徵
聲(亦所以抑盛隂也不聽羽而聽徵者)治隂氣(太過則治隂氣也不治則盛隂太過)用六數(之成數六亦水)飲
於黑后之井(井也北方)以鱗獸之火爨(方之火故曰鱗獸之火鱗獸東方青龍也用東)藏慈
厚(時藏於慈厚所以示其不忍也若人者好生惡殺故於刑殺之)行薄純(行省薄純儉冬物朴素故)坦氣修通
凡物開靜形生理器成於僇(故成僇器也冬行刑之時)教行於鈔(爲四時之鈔未也冬)
(將終也未歲之)動靜不記行止無量(行止可量記動靜則)戒審四時以別息(生息)
(不同故湏別之也四時生物各有)異出入以兩易(無差故曰兩易也出入旣異又並令)明養生以解固
(則物不可恡故曰解固固謂護恡也生旣湏養)審取予以緫之(與之多少以揔統之又恐所養過時故審取)一
會諸侯令曰非玄帝之命母有一日之師役(齊桓初會命諸玄帝北帝之帝)
(時毋得有一日之師役一日尚不可況多乎侯不使非時出師故令曰若非玄帝有命之)再會諸侯令曰養孤老
食常疾收孤寡三會諸侯令曰田租百取五(五分百分取)市賦百
取二關賦百取一母乏耕織之器四會諸侯令曰修道路偕
度量一稱數(也數多少也偕同也稱斤兩)藪澤以時禁發之(入山林獺祭魚草木零落然後)
(澤梁也然后修)五會諸侯令曰修春秋冬夏之常祭食(各有時物也常所祭常所食)
天壤山川之故祀必以時六會諸侯令曰以爾壤生物共玄
官(天之官也玄官主禮)請四輔(也所以助祭行禮四輔即三公四輔)將以禮上帝七會諸侯令
曰官處四體而無禮者流之焉莠命(體無禮者謂之莠命而流放官處謂處官也處官位而四)
(命若莠之穢苗也焉莠命者謂穢亂教)八會諸侯令曰立四義而毋議者尚之于
玄官聽于三公(順命而無異議者則尚之于天子玄官聽三公之錫命尚四義者謂無障谷無貯粟無易樹子無以妾爲妻諸侯能)
(也上)九會諸侯令曰以爾封内之財物國之所有爲幣(禮爲幣)九
會大命焉出常至(非此之外則朝聘之數遠近各有差也謂上九會旣出大令故天下諸侯常至)千里之外
二千里之内諸侯三年而朝習命(習教命因朝而)二年三卿使四輔(侯諸)
(輔以受節制也三卿使天子四)一年正月朔日令大夫來修受命三公(於三公習所受命)二
千里之外三千里之内諸侯五年而會至習命(以習命也因會而至)三年
名卿請事二年大夫通吉凶十年重適入正禮義(也適諸侯之重適謂承重)
(也世子)五年大夫請受變(之教令也請所變更)三千里之外諸侯世一至
(故世一至道路旣遠)置大夫以爲廷安(館每來於此以安之也其遠國大夫則爲置廷)入共受命焉
(因以受命入共國所有)此居於圖北方方外必得文威武官習勝(者必得善勝敵)
(練習士卒則可以勝之文德之威武藝之官與之)務時因勝之(逆於理可以得勝也時是也務是因脩不)終無方勝
之(出無方者勝從始至終計)幾行義勝之(者可以勝庶幾行義)理名實勝之(謬妄可以得整理名實不)
(勝)急時分勝之(者急分與之可以得勝敗敵所得之物應受分)事察伐勝之(必察有功不令伐功行賞之事)
(■以得勝無功者妄受)行備具勝之(戰之具可以得勝行師用兵必備其攻)原無象勝之(若神竒計)
(原者勝無象可)本定獨威勝(能獨威者勝用師之本定)定計財勝(審定者勝計謀財用先)定聞
知勝(審定者勝聞知敵謀能)定選士勝(審定者勝精選士卒能)定制禄勝(有功能審制禄亦與)
(勝也定者)定方用勝(同能審定者勝也異方所用各有不)定綸理勝(審定者勝也經綸之理能)定死生
勝定成敗勝定依竒勝(審定者勝所依竒策能)定實虚勝定盛衰勝
舉機誠要則敵不量(要則敵不能量也發舉兵機誠得其)用利至誠則敵不校
(誠則敵不敢校也用兵便利又能至)明名章實則士死節(實士則死節不求苟生明忠義之名章功勞之)竒
舉發不意則士歡用(意則士樂爲用竒謀之舉發彼不)交物因方則械器備(質交)
(則器械備具也之物因方之有)因能利備則求必得(備之則所求必得因彼所能所利而以)執務明
本則士不偷(之本則士不苟且執所營之務明所爲)備具無常無方應也(無有常者其所備具)
(敵無方所以應)聽於鈔故能聞未極(深遠故能聞於極理鈔深遠也所聽在於)視於新故能
見未形(者在新故見未形也未形者新事將起所視)思於濬故能知未始(之深濬者末始者事)
(故知未始所思在深)發於驚故能至無量(敵不能量發舉可驚故)動於昌故能得
其寶(懼而輸寶也舉動昌盛故敵)立於謀故能實不可故也(深謀故常堅實其所建立皆用)
(衰故不復)器成教守則不遠道里(往則至不憚道里之遠也器用完成教令堅守故欲)號審教
施則不險山河(火而不顧豈險難於山河也號令審悉教命施行則赴湯)博一純固則獨行
而無敵(時雨歡我如椒蘭誰能敵之德博而一行純而固則仰我如)愼號審章則其攻不待
(先登豈顧後而相待乎愼號令審旗章則攻者爭)權與明必勝則慈者勇(能勝敵則慈權謀明略必)
(奮況惡少哉仁者猶致勇)器無方則愚者智(者習而成智況不愚乎器用無方應卒必備則愚)攻不
守則拙者巧(者習而成巧況不拙乎我攻旣妙彼不能守則拙)數也動愼十號(動必愼兵旣數)
(因其數在他篇一號九章等此有)明審九章飾習十器善習五官謹修三官
必設常主計必先定(軍之計謀亦湏先定軍之主將旣必有常)求天下之精材(可以精材)
(器用者爲軍之)論百工之銳器器成角試否臧收天下之豪傑有天
下之稱材(其所用也&KR0680;稱材謂材稱)說行若風雨發如雷電此居於圖方
中(之副也此中圖)旗物尚靑(故尚靑木用事)兵尚矛(之芒銳象春物)刑則交寒害&KR0898;
(人不得已而行刑故難害而欽敬&KR0898;或爲鈸其行刑戮則於初旦夜盡之交其時尚寒主春)器成不守(不能圍守也器用旣成則敵)
經不知(法敵不能知也經法也用兵之)教習不著(能著著猶明著我之教習敵不)發不意(發出敵其所舉)
(意不)經不知故莫之能圉發不意故莫之能應莫之能應故
全勝而無害莫之能害故必勝而無敵四機不明不過九日
而游兵驚軍(知不著不意也四機即上不守不)障塞不審不過八日而外賊
得閒(防守要路也障塞者所以)由守不愼不過七日而内有讒謀(由而防由守所)
(者守)詭禁不脩不過六日而竊盜者起(禁詭常也詭禁所以)死亡不食不
過四日而軍財在敵(必怨怒故軍財在敵死亡者不享食鬼神)此居於圖東方方外
(之副也此東圖)旗物尚赤(故尚赤火用事)兵尚戟(之森聳象夏物)刑則燒交疆郊(用其)
(焚燒而交也刑則於疆郊)必明其一(令不二一謂號)必明其將必明其政必明其士四
者備則以治擊亂以成擊敗數戰則士疲數勝則君驕驕君
使疲民則國危至善不戰(其唯不戰乎用兵之善者)其次一之(戰而號令一其次善者雖)大
勝者積衆(可以大勝積衆然后)勝無非義者焉可以爲大勝(義故成大勝所以勝皆大)
(也)大勝無不勝也此居於圖南方方外(之副也此南圖)旗物尚白(事故金用)
(白尚)兵尚劒(之利也象金性)刑則詔昩斷絶(昩斷絶而戮之也其用刑則繼晝之)始乎無端
卒乎無窮始乎無端道也卒乎無窮德也道不可量德不可
數不可量則衆強不能圖不可數則爲詐不敢鄕兩者備施
(道德也兩者謂)動靜有功畜之以道養之以德畜之以道則民和養
之以德則民合故能習習故能偕(爲其事偕謂同)偕習以悉(也悉盡)莫
能傷也此居於圖西方方外(之副也此西圖)旗物尚黑(故尚黑水用事)兵尚
脅盾(之於脅故曰脅盾象時物之閉盾或署)刑則游仰灌流(仰藥死而旣乃投之於其用刑則游縱之所使)
(流灌)察數而知治審器而識勝明謀而適勝通德而天下定
定宗廟育男女(男女育也宗廟存則)官四分則可以立威行德制法儀
出號令(四面分設擇才授官)至善之爲兵也非地是求也罰人是君(善至)
(人若紂桀之人比屋可誅也之兵不求其地所以君可罰)立義而加之以勝至威而實之以德
守之而後脩勝心焚海内(制如此則強勝之心可以焚灼於海内旣獲敵人之國順而守之然后修其法)
民之所利立之所害除之則民人從(則人從也立利除害)立爲六千里
之侯則大人從(四方相距六千里大人謂天子三公四輔也旣九會之後天子加命立爲侯伯面各三千里)使國
君得其治則人君從會(同盟諸侯矣國君謂天下)請命於天地知氣和則生
物從(則四氣和可知故生物從之謂郊祀天地神祇使之合德)計緩急之事則危危而無難
(難緩急之事皆有可危之理故曰危危緩急之事皆已計定則二者之危無所)明於器械之利則涉難而
不變察於先後之理則兵出而不困通於出入之度則深入
而不危審於動靜之務則功得而無害也著於取與之分則
得地而不執(恡執謂不)愼於號令之官則舉事而有功此居於
圖北方方外(之副也此北圖)
幼官圖第九(南方副圖中方副圖北方副圖東方本圖中方副圖西方本圖西方副圖南方本圖中方本圖北方本圖)經言九
秋行夏政葉行春政華行冬政耗十二期風至戒秋事十二
小夘薄百爵十二白露下收聚十二復理賜予十二始前節
弟賦事十二始卯合男女十二中卯十二下卯三卯同事九
和時節君服白色味辛味聽商聲治濕氣用九數飲於白
后之井以介蟲之火爨藏恭敬行搏銳坦氣脩通凡物開
靜形生理閒男女之畜修鄕里之什伍量委積之多寡定府
官之計數養老弱而勿通信利害而無私此居於圖西方方外
右西方本圖
旗物尚白兵尚劒刑則紹昩斷絶始乎無端卒乎無窮始乎
無端道也卒乎無窮德也道不可量德不可數不可量則衆
強不能圖不可數則爲詐不敢鄕兩者備施動靜有功畜之
以道養之以德畜之以道則民和養之以德則民合和合故
能習習故能偕偕習以悉莫之能傷也此居於圖西方方外
右西方副圖
夏行春政風行冬政落重則雨雹行秋政水十二小郢至德
十二絶氣下下爵賞十二中郢賜與十二中絶收聚十二大
暑至盡善十二中暑十二小暑終三暑同事十舉時節君服
赤色味苦味聽羽聲治陽氣用七數飲於赤后之井以毛獸
之火爨藏薄純行篤厚坦氣修通凡物開靜形生理定府官
明名分而審青於群臣有司則下不乘上賤不乘貴法立數
得而無比周之民則上尊而下卑遠近不乖此居於圖南方方外
右南方本圖
若因處虚守静人物則皇五和時節君服黃色味甘味
聽宫聲治和氣用五數飲於黃后之井以倮獸之火爨藏温
儒行歐養坦氣修通凡物開靜形生理常至命尊賢授德
則帝身仁行義服忠用信則王審謀章禮選士利械則霸定
生處死謹賢修伍則衆信賞審罰爵材禄能則強計凡付終
務本飾末則富明法審數立常備能則治同異分官則安通
之以道畜之以惠親之以仁養之以義報之以德結之以信
接之以禮和之以樂期之以事攻之以官發之以力威之以
誠一舉而上下得終再舉而民無不從三舉而地辟散成四
舉而農佚粟十五舉而務輕金九六舉而絜知事變七舉而
内外爲用八舉而勝行威立九舉而帝事成形九本搏大人
主之守也八分有職卿相之守也七官飾勝備威將軍之守
也六紀審密賢人之守也五紀不解庶人之守也治亂之本
三卑尊之交四富貧之終五盛衰之紀六安危之機七強弱
之應八存亡之數九練之以散群傰署凡數財署殺僇以聚
財勸勉以遷衆使二分具本發善必審於密執威必明於中
此居圖方中
右中方本圖
冬行秋政霧行夏政雷行春政烝泄十二始寒盡刑十二小
榆賜予十二中寒收聚十二中榆大收十二寒至靜十二大
寒之隂十二大寒終三寒同事六行時節君服黑色味鹹味
聽徵聲治隂氣用六數飲於黑后之井以鱗獸之火爨藏慈
厚行薄純坦氣修通凡物開靜形生理器成於僇教行於鈔
動靜不記行止無量戒審四時以别息異出入以兩易明養
生以解固審取與以緫之一會諸侯令曰非玄帝之命毋有
一日之師役再會諸侯令曰養孤老食常疾收孤寡三會諸
侯令曰田租百取五市賦百取二關賦百取一母乏耕織之
器四會諸侯令曰修道路偕度量一稱數母征藪澤以時禁
發之五會諸侯令曰修春秋冬夏之常祭食天壤山川之故
祀必以時六會諸侯令曰以爾壤生物共玄官請四輔將以
祀上帝七會諸侯令曰官處四體而無禮者流之焉莠命入
會諸侯令曰立四義而無議者尚之于玄官聽於三公九會
諸侯令曰以爾封内之財物國之所有爲幣九會大令焉出
常至千里之外二千里之内諸侯三年而朝習命三年三卿
使四輔一年正月朔日令大夫來修受命三公二千里之外
三千里之内諸侯五年而會至習命三年名卿請事二年大
夫通吉凶七年重適人正禮義五年大夫請變三千里之外諸
侯世一至置大夫以爲廷安入共受命焉此居於圖北方方外
右北方本圖
旗物尚赤兵尚戟刑則燒交疆郊必明其一必明其將必明
其政必明其士四者備則以治擊亂以成擊敗數戰則士疲
數勝則君驕驕君使疲民則危國至善不戰其次一之大勝
者積衆勝而無非義者焉可以爲大勝大勝無不勝也此居
於圖南方方外
右南方副圖
必得文威武官習勝之務時因勝之終無方勝之幾行義勝
之理名實勝之急時分勝之事察伐勝之行備具勝之原無
象勝之本定獨威勝定計財勝定知聞勝定選士勝定制禄
勝定方用勝定綸理勝定死生勝定成敗勝定依竒勝定實
虚勝定盛衰勝舉機誠要則敵不量用利至誠則敵不校明
名章實則士死節竒舉發不意則士歡用交物因方則械器
備因能利備則求必得執務明本則士不偷備具無常無方
應也聽於鈔故能聞無極視於新故能見未形思於濬故能
知未始發於驚故能至無量動於昌故能得其寶立於謀故
能實不可故也器成教守則不遠道里號審教施則不險山
河博一純固則獨行而無敵愼號審章則其攻不待權與明
必勝則慈者勇器無方則愚者智攻不守則拙者巧數也動
愼十號明審九章飾習十器善習五官謹修三官必設常主
計必先定求天下之精材論百工之銳器器成角試否臧收
天下之豪傑有天下之稱材說行若風雨發如雷電此居於
圖方中
右中方副圖
旗物尚黑兵尚脅盾刑則游仰灌流察數而知治審器而識
勝明謀而適勝通德而天下定定宗廟育男女官四分則可
以立威行德制法儀出號令至善之爲兵也非地是求也罰
人是君也立義而加之以勝至威而實之以德守之而後修
勝心焚海内民之所利立之所害除之則民人從立爲六千
里之侯則大人從使國君得其治則人君從會請命於天地
知氣和則生物從計緩急之事則危危而無難明於器械之
利則涉難而不變察於先後之理則兵出而不困通於出入
之度則深入而不危審於動靜之務則功得而無害也著於
取與之分則得地而不執愼於號令之官則舉事而有功此
居於圖北方方外
右北方副圖
春行冬政肅行秋政雷行夏政則閹十二地氣發戒春事十
二小卯出耕十二天氣下賜與十二義氣至修門閭十二淸
明發禁十二始卯合男女十二中卯十二下卯三卯同事八
舉時節君服靑色味酸味聽角聲治燥氣用八數飲於靑后
之井以羽獸之火爨藏不忍行歐養坦氣修通凡物開靜形
生理合内空周外強國爲圈弱國爲屬動而無不從靜而無
不同舉發以禮時禮必得和好不基貴賤無司事變日至此
居於圖東方方外
右東方本圖
旗物尚靑兵尚矛刑則交寒害&KR0898;器成不守經不知教習不
著發不意經不知故莫之能圉發不意故莫之能應莫之能
應故全勝而無害莫之能圉故必勝而無敵四機不明不過
九日而游兵驚軍障塞不審不過八日而外賊得聞由守不
愼不過七日而内有讒謀詭禁不修不過六日而竊盜者起
死亡不食不過四日而軍財在敵此居於圖東方方外
右東方副圖
五輔第十(此五者可以輔弼國政也謂六興七體八經五務三度)外言一
古之聖王所以取明名廣譽厚功大業顯於天下不忘於後
世非得人者未之嘗聞(時功業流後世者則未嘗聞不得於人而能使名譽顯當)暴王之所以
失國家危社稷覆宗廟滅於天下非失人者未之嘗聞(人而能不失於)
(者亦未嘗聞使失國覆宗)今有土之君皆處欲安動欲威戰欲勝守欲固大
者欲王天下小者欲霸諸侯(下欲小利則霸諸侯也言諸侯欲大利則王天)而不務得
人是以小者兵挫而地削大者身死而國亡(禍小則地削大則國旣不務得人故必致)
(亡)故曰人不可不務也(之於人當務得)此天下之極也曰然則得人之
道莫如利之利之之道莫如教之以政故善爲政者田疇墾
而國邑實朝廷閒而官府治公法行而私曲止倉廩實而囹
圄空賢人進而姦民退其君子上中正而下諂諛其士民貴
武勇而賤得利(之利也賤苟得)其庶人好耕農而惡飲食(之飲食惡費用)於
是財用足(財用足好耕農故)而飲食薪菜饒(薪菜饒省費用則)是故上必寬
裕而有解舍(舍免也解放也)下必聽從而不疾怨上下和同而有禮
義故處安而動威戰勝而守固是以一戰而正諸侯不能爲
政者田疇荒而國邑虚朝廷兇(故兇小人競)而官府亂(法故亂小人用)公法
廢而私曲行倉廪虚而囹圄實賢人退而姦民進其君子上
諂諛而下中正其士民貴得利而賤武勇其庶人好飲食而
惡耕農於是財用匱而食飲薪菜乏上彌殘苟(故殘賊苟且也居上位者小人)
而無解舍下愈覆鷙而不聽從(舍故下伺察而懷疑鷙勅吏反覆察也鷙疑也上旣賊苟而不)上
下交引而不和同(覆二俱不得故不和同也上引下以供御下引上以恩)故處不安而動不
威戰不勝而守不固是以小者兵挫而地削大者身死而國
亡故以此觀之則政不可不愼也德有六興義有七體禮有
八經法有五務權有三度所謂六興者何曰辟田疇利壇宅
(基壇堂)修樹蓺勸士民勉稼穡修牆屋此謂厚其生(厚養其生也上六者可以)
發伏利(伏者發而用之利人之事積久隱)輸墆積(積也墆貯)修道途便關市(關市皆謂所置)
(便也令要)愼將宿(必愼止宿將送貨則)此謂輸之以財(曰輸財所以納財於民上五者皆生財之術故)導水
潦利陂溝決潘渚(決之令通潘音翻潘溢也決潘溢者䟽)潰泥滯(潰決之令通也泥塗爲滯者亦)通
鬱閉(潰冇遏塞者鬱閉亦謂川)愼津梁此謂遺之以利(以遺利於民上之六者所)薄徵斂
輕征賦㢮刑罰赦罪戾宥小過此謂寬其政(以寬裕其政上之五者所)養長
老慈幼孤恤鰥寡問疾病弔禍喪此謂匡其急(以救民之急上之五者所)衣
凍寒食飢渴匡貧窶賑罷露(有以振救之疾憊裸露者)資乏絶此謂賑
其窮(振民之窮乏上之五者所以)凡此六者德之興也六者旣布則民之所
欲無不得矣夫民必得其所欲然后聽上聽上然后政可善
爲也故曰德不可不興也曰民知德矣而未知義然后明行
以導之義(七義行即)義有七體七體者何曰孝悌慈惠以養親戚
恭敬忠信以事君上中正比宜以行禮節(正而又合宜也比合也行旣中)整齊
撙詘以辟刑僇(節而卑屈也撙節也言自)纖嗇省用以備飢饉(旣細又恡故財纖細也嗇恡也)
(也用省)敦懞純固以備禍亂(莫江反懞厚也音)和協輯睦以備冠戎凡
此七者義之體也夫民必知義然后中正中正然后和調和
調乃能處安處安然后動威動威乃可以戰勝而守固故曰
義不可不行也曰民知義矣而未知禮然后飾八經以導之
禮所謂八經者何曰上下有義貴賤有分長幼有等貧富有
度凡此八者禮之經也故上下無義則亂貴賤無分則爭長
幼無等則倍(戾也倍乖)貧富無度則失(節制失其)上下亂貴賤爭長幼
倍貧富失而國不亂者未之嘗聞也是故聖王飭此八禮以
導其民八者各得其義則爲人君者中正而無私爲人臣者
忠信而不黨爲人父者慈惠以教爲人子者孝悌以肅爲人
兄者寬裕以誨爲人弟者比順以敬(和比)爲人夫者敦懞以固
爲人妻者勸勉以貞夫然則下不倍上臣不殺君賤不踰貴
少不陵長遠不閒親新不間舊小不加大淫不破義凡此八
者禮之經也夫人必知禮然后恭敬恭敬然后尊讓尊讓然
后少長貴賤不相踰越少長貴賤不相踰越故亂不生而患
不作故曰禮不可不謹也曰民知禮矣而未知務然后布法
以任力任力有五務五務者何曰君擇臣而任官大夫任官
辯事(所任之事也辯明也能明)官長任事守職士修身功材(身必於藝能有功材謂藝能士旣脩)
(也)庶人耕農樹蓺君擇臣而任官則事不煩亂大夫任官辯
事則舉措時官長任事守職則動作和士修身功材則賢良
發庶人耕農樹蓺則財用足故曰凡此五者力之務也夫民
必知務然后心一心一然后意專心一而意專然后功足觀也
故曰力不可不務也曰民知務矣而未知權然后考三度以
動之所謂三度者何曰上度之天祥下度之地宜中度之人
順此所謂三度故曰天時不祥則有水旱地道不宜則有飢
饉人道不順則有禍亂此三者之來也政召之曰審時以舉
事(時也得其時則事可成時則天祥地宜人順之)以事動民(民可動事成則)以民動國(國可動民昌則)以國
動天下(下可動也國強則天)天下動然后功名可成也故民必知權然后
舉錯得(知三度權謂能)舉錯得則民和輯民和輯則功名立矣故曰
權不可不度也故曰五經旣布然后逐姦民詰詐僞屏讒慝
而毋聽淫辭毋作淫巧若民有淫行邪性樹爲淫辭作爲淫
巧以上謟君上而下惑百姓移國動衆以害民務者其刑死
流(小罪流大罪死)故曰凡人君之所以内失百姓外失諸侯兵挫而
地削名卑而國虧社稷滅覆身體危殆非生於謟淫者未之
嘗聞也何以知其然也曰淫聲謟耳淫觀謟目耳目之所好謟
心心之所好傷民民傷而身不危者未之嘗聞也曰實壙虚
墾田疇修牆屋則國家富節飲食撙衣服則財用足舉賢良
務功勞布德惠則賢人進逐姦人詰詐僞去讒慝則姦人止
修飢饉救災害賑罷露則國家定明王之務在於強本事去
無用然後民可使富(無用謂末作也本事謂農桑也)論賢人用有能而民可使
治薄稅斂毋苟於民(取於民謂無苟)待以忠愛而民可使親三者霸
王之事也事有本而仁義其要也今工以巧矣而民不足於
備用者其悅在玩好(末作故備用不足君悅玩好則民務)農以勞矣而天下飢者
其悅在珍怪方丈陳於前(故農勞而不免於飢方丈陳前則役用廣)女以巧矣而天
下寒者其悅在文繡(工傷成天下寒君悅文繡則女)是故博帶梨(狹也梨割也梨博帶以就)
大袂列(以從小列大袂)文繡染(爲純色染文繡)刻鏤削(爲純素削刻鏤)雕琢采(琢爲采雕)
(慢純)關幾而不征(常而不征賊也幾察也但使察非)市䣑而不稅(籍知其數不稅斂䣑市中置物處但)
古之良工不勞其知巧以爲玩好是故無用之物守法者不
失(得而誅之無所漏失也或爲無用物守法者必)
管子卷第三
傰(朋音)
