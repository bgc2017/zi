氏牧民山高乘馬輕重九府詳哉言之也又日將順其美匡
救其惡故上下能相親愛豈管仲之謂乎九府書民閒無有
山高一名形勢凡管子書務富國安民道約言要可以繞合
經義向謹第錄上
管子卷第一唐司空房玄齡註
牧民第一形勢第二
權脩第三立政第四
乘馬第五
牧民第一(士經國頌六親五法四維四順)經言一
凡有地牧民者務在四時(成萬物也四時所以生)守在倉廪(之天也食者人)國多財
則遠者來地辟舉則民留處(則人留而安居處也舉盡也言地盡闢)倉廩實則知
禮節衣食足則知榮辱上服度則六親固(觀各得其所故能盛恩留行也上行禮度則六)
(因之而結)四維張則君令行故省刑之要在禁文巧(罰所由生文巧者刑)守國之
度在飾四維順民之經在明鬼神秪山川(卑之序故敬明之鬼神山川皆有尊)敬
宗廟恭祖舊(祖之舊法謂恭承先)不務天時則財不生不務地利則倉
廪不盈野蕪曠則民乃菅(為蕪菅當)上無量則民乃妄文巧不禁
則民乃淫不璋兩原則刑乃繁(上無量也淫之原不禁文巧也能明璋當為章章明也兩原謂妄之原)
(則刑簡此法者)不明鬼神則陋民不悟(尊卑之異也不悟鬼神有)不祗山川則威令不
聞(山川則威令遠聞言能登封降禪祗祀)不敬宗廟則民乃上校(尊人亦效之校效也君無所)不恭祖
舊則孝悌不備四維不張國乃滅亡
右國頌(爲國之形容頌容也謂陳)
國有四維一維絶則傾二維絶則危三維絶則覆四維絶則滅
傾可正也危可安也覆可起也滅不可復錯也何謂四維一
曰禮二曰義三曰廉四曰恥禮不踰節義不自進(由薦舉也自進謂不)廉
不蔽惡(非貞廉也隱蔽其惡)恥不從枉(無羞之人詭隨邪枉)故不踰節則上位安不自
進則民無巧詐不蔽惡則行自全不從枉則邪事不生
右四維
政之所興在順民心政之所廢在逆民心民惡憂勞我佚樂
之民惡貧賤我富貴之民惡危墜我存安之民惡滅絶我
生育之能佚樂之則民爲之憂勞(人必爲之憂勞下三順皆然君於平康能佚樂人及其危)能
富貴之則民爲之貧賤能存安之則民爲之危墜能生育之
則民爲之滅絶故刑罰不足以畏其意殺戮不足以服其心
(所欲不在刑罰殺戮畏意服心在於順其)故刑罰繁而意不恐則令不行矣殺戮衆而
心不服則上位危矣故從其四欲則遠者自親行其四惡則
近者叛之故知予之爲取者政之寶也(取其死難也謂與之生全)
右四順
錯國於不傾之地積於不涸之倉(也涸竭)藏於不竭之府下令於
流水之原使民於不爭之官明必死之路開必得之門不為
不可成不求不可得不處不可久不行不可復錯國於不傾
之地者授有德也積於不涸之倉者務五榖也藏於不竭之
府者養桑麻育六畜也下令於流水之原者令順民心也使
民於不爭之官者使各爲其所長也(而悅故不爭也各長其所長則順)明必死
之路者嚴刑罰也開必得之門者信慶賞也不爲不可成者
量民力也不求不可得者不彊民以其所惡也不處不可久
者不偷取一世也(使百代常行謂所處可必)不行不可復者不欺其民也(也欺復重)
(可重行也民之事不)故授有德則國安務五榖則食足養桑麻育六畜
則民富令順民心則威令行使民各爲其所長則用備嚴刑
罰則民遠邪信慶賞則民輕難量民力則事無不成不彊
異汝度(也汝君)賢者將不汝助言室滿室言堂滿堂是謂聖
王(滿取其露見不隠也二法也言堂室事而令)城郭溝渠不足以固守兵甲彊力不足
以應敵博地多財不足以有衆(有衆其固守應敵有衆更在有道者言城郭兵甲博地不足以固守應敵)
(也)唯有道者能備患於未形也故禍不萌(也三法)天下不患無臣
患無君以使之天下不患無財患無人以分之(者賢人也可以分與財)故知
時者可立以爲長無私者可置以爲政審於時而察於用而
能備官者可奉以爲君也(也四法)緩者後於事吝於財者失所親
信小人者失士(也五法)
右六親五法
形執第二(故形端者勢必直狀危者勢必傾觸類莫不然可以一隅而反自天地以及萬物關諸人事莫不有形勢焉夫勢必因形而立)
經言二
山高而不崩則祈羊至矣淵深而不涸則沈王極矣(不崩淵不極至也山)
(祭耳羊以祭故曰祈羊涸興雨之祥故羊玉而祈)天不變其常地不易其則春秋冬夏不更
其節古今一也(時即古之四時故曰古今一也今之天地即古之天地今之四)蛟龍得水而神可立也
虎豹託幽而威可載也(下可平載行也至德處盛位天)風雨無鄕而怨怒不及
也(故無從而怨怒也鄕方也旣無方所)貴有以行令賤有以忘卑(賤而忘卑卑可移貴而行令令乃行)壽夭
貧富無徒歸也(在焉皆有理)銜命者君之尊也受辭者名之運也
(則名必運運行也言受君之辭以出命)上無事則民自試(也試用)抱蜀不言而廟堂旣
脩(道雖復静然不言廟堂之政旣以修理矣抱持也蜀祠器也君人者但抱祠器以身率)鴻鵠鏘鏘唯民歌之(德感)
(也化)濟濟多士殷民化之紂之失也(故化文王戒紂之失)飛蓬之間不在所
賓燕雀之集道行不顧(不賓敬燕爵翔某事之常細也故行道之人蓬飛因風動搖不定喻二三之聲問明主所)
(非大人所宜知忽而不顧謂小事)犧牷圭璧不足以享鬼神(不在圭璧鬼神享德)主功有素
寶幣奚爲(侯不敢犯寶玉幣帛何所爲乎主能立功可謂有素有素則諸)羿之道非射也造父之
術非馭也奚仲之巧非斵削也(鵠造父之馭貴其軍容致遠不在轍跡羿之射貴其肆武服戎不在其落烏中)
(車以載不在斵削成光鑑也徧天下也奚件之巧貴其九)召遠者使無爲焉親近者言無事焉
唯夜行者獨有也(在於夜行謂隂行其德則人不與之爭故獨有之也遠使無爲所以優遠方也親於近者貴於恩厚不)平
原之隰奚有於高(人有大失小善不成其美隰下澤也言平隰之澤雖有小封不成於高喻)大山之隈奚
有於深(爲深喻人有高行雖有小過非不肖也隈山曲也言山旣大矣雖有小隈不成)訾讆之人勿與任大(毁訾)
(人任之則亂大邦也賢讆譽惡也如此之)譕臣者可與遠舉(言行者可與圖國之遠也言行莫先謂之譕臣有大)顧憂
者可與致道(如此者可致於道者也顧憂謂忘事勤臣道有)其計也速而憂在近者往
而勿召也(及之此人親近推之令去不須召也小人之計得之雖速禍敗尋至則憂)舉長者可遠見也(利衆皆舉用長)
(曰遠見見之故)裁大者衆之所比也(事衆必比之裁斷也能斷大)美人之懷定服而勿
厭也(安定服行道德勿有疲厭欲令人貴美而懷歸者須)必得之事不足賴也必諾之言不足
信也(諾如此虛誕者耳不足賴信也言人於事莫爲疑動言必得應)小謹者不大立訾食者不肥體
(惡也惡食之人憂嫌致瘠故不能肥體言人無弘量但有小謹不能大立也訾)有無棄之言者必參於天地也
(之無不容載故曰參之天地言無可棄動爲法則若天地)墜岸三仞人之所大難也而猿猱飲焉
故曰伐矜好專舉事之禍也(智者逢禍而能息也猿遇墜岸而能飲喻)不行其野不違
其馬(得塗喻未經其事問其所經馬有識道之性不違馬而自)能予而無取者天地之配也(不求所報天地施生)
(以配天地也與而不取可)怠倦者不及(廢滯故多不及倦怠之人觸塗)無廣者疑神神者在内不
及者在門(於内故曰在内也不及外見故曰在門也無得以已不及疑神不枯雖無形常在)在内者將假在門者
將待(待謂須自厲以待將假謂神將借已也)曙戒勿怠後穉逢殃(以待曙戒戒勿為倦怠也每曙而戒所以戒此日之事)朝
忘其事夕失其功邪氣襲内正色乃衰君不君則臣不臣父不
父則子不子上失其位則下踰其節上下不和令乃不行衣冠不
正則賓者不肅進退無儀則政令不行且懷且威則君道備
矣莫樂之則莫哀之(難人必哀之也常能樂人及其有)莫生之則莫死之(人及其常能生)
(必死之有危人)往者不至來者不極(復來意不然也此往情不至則)道之所言者一也而
用之者異(用之不同其事遂異也道之所言其理不二但)有聞道而好爲家者一家之人
也(一家之人耳言無廣遠雖聞道但好理家此但)有聞道而好爲鄕者一鄕之人也有聞
道而好爲國者一國之人也有聞道而好爲天下者天下之
人也(智者見之謂之智也此亦仁者見之謂之仁)有聞道而好定萬物者天下之配也
(體斯道也此則君子)道往者其人莫往道來者其人莫來道之所設身之
化也(之體然道之所設身必與之化也道者均彼我忘是非故無來往)持滿者與天安危者與人失天
之度雖滿必涸上下不和雖安必危(與人合不合於天雖滿必涸不合能持滿者則與天合能安危者則)
(安必危於人雖)欲王天下而失天之道天下不可得而王也得天之道
其事若自然失天之道雖立不安其道旣得莫知其爲之其
功旣成莫知其澤之藏之無形天之道也疑今者察之古不
知來者視之往萬事之生也異趣而同歸古今一也生棟覆
屋怨怒不及弱子下瓦慈母操箠(咎而已不敢怨及他人至弱子下瓦言人以生棟造舍雖至覆屋但自)
(已作雖大而吞聲過發他人雖小而振怒也所損不多慈母便操箠而怒之喻人主過由)天道之極遠者自親(平分天道)
(遠者自親也遠近無三故)人事之起近親造怨(故有近親造怨也人事則愛惡相攻)萬物之於人也無
私近也無私遠也(生而無識故於人也無私遠近動物則有識而無知植物則有)巧者有餘而拙者
不足(用之有餘拙者用之不足萬物旣無私於人故巧者)其功順天者天助之其功逆天者天
圍之天之所助雖小必大天之所圍雖成必敗順天者有其功
逆天者懷其凶不可復振也烏鳥之狡雖善不親(烏鳥之性多狡謂猜也言)
(後終不親猜初雖相善)不重之結雖固必解道之用也貴其重也毋與不
可毋彊不能毋告不知與不可疆不能告不知謂之勞而無
功見與之交幾於不親(之也與親與也見謂不忘而恃)見哀之役幾於不結(而役)
(不忘故彼不結也哀之雖有惻然見而)見施之德幾於不報(而不忘故彼不報也雖有恩施之德然見)四方所
歸心行者也(則四方歸之心行能不見)獨王之國勞而多禍(鄰之援也獨王謂無四)獨國之
君卑而不威自媒之女醜而不信未之見而親焉可以往矣(見未)
(終故可往矣而親親必無)久而不忘焉可以來矣日月不明天不易也山高
而不見地不易也(山高無不見假令不見是地多嶮阻不平易也日月無不明假令不明是天有雲氣而不易也)言而
不可復者君不言也行而不可再者君不行也(復言者則由君不謂臣有忠言不可)
(再行者則由君不行也言故也臣有善行不可)凡言而不可復行而不可再者有國者之
大禁也
權脩第三(事之輕重然後國可爲故須脩權權者所以知輕重也君人者必知)經言三
萬乘之國兵不可以無主(所統一也無所主則無)土地博大野不可以無
吏(厲於墾闢無吏則不)百姓殷衆官不可以無長(所禀令也無長則無)操民之命朝
不可以無政地博而國貧者野不辟也民衆而兵弱者民無
取也(無所取則兵無主故)故末産不禁則野不辟賞罰不信則民無取
野不辟民無取外不可以應敵内不可以固守故曰有萬乘
之號而無千乘之用而求權之無輕不可得也(不滿於千如此者權國號萬乘及其兵用)
(輕也必自)地辟而國貧者舟輿飾臺榭廣也賞罰信而兵弱者輕
用衆使民勞也舟車臺榭廣則賦斂厚矣輕用衆使民勞
則民力竭矣賦斂厚則下怨上矣民力竭則令不行矣下怨上
令不行而求敵之勿謀已不可得也欲爲天下者必重用其國
欲爲其國者必重用其民欲爲其民者必重盡其民力(惜之也重爲矝)
無以畜之則往而不可止也(去也往謂亡)無以牧之則處而不可使也
(之道故不可使也人雖留處無畜牧)遠人至而不去則有以畜之也民衆而可一則
有以牧之也見其可也喜之有徵(驗見善無空然矣徵驗也必有恩錫以)見其不可也
惡之有刑賞罰信於其所見雖其所不見其敢爲之乎(處賞罰所見之)
(而從教不敢爲非旣信則所不見懼)見其可也喜之無徵見其不可也惡之無刑賞
罰不信於其所見而求其所不見之爲之化不可得也厚愛利
足以親之明智禮足以教之上身服以先之(必身自行之所以率先於服行也凡所欲教人在上)
(也下)審度量以閑之(其姦僞也所以防閑)鄕置師以說道之然后申之以憲
令勸之以慶賞振之以刑罰(也振整)故百姓皆說爲善則暴亂
之行無由至矣地之生財有時民之用力有倦而人君之欲無
窮以有時與有倦養無窮之君而度量不生於其閒(則賦役無度量不生)
(也限)則上下相疾也(下疾上之無窮上疾下之不供)是以臣有殺其君子有殺其父
者矣故取於民有度用之有止國雖小必安取於民無度用之不
止國雖大必危地之不辟者非吾地也民之不牧者非吾民也
凡牧民者以其所積者食之不可不審也其積多者其食多其
積寡者其食寡無積者不食或有積而不食者則民離上有
積多而食寡者則民不力有積寡而食多者則民多詐有無
積而徒食者則民偷幸故離上不力多詐偷幸舉事不成應
敵不用故曰察能授官班禄賜予使民之機也野與市爭民(務民)
(與市爭民本業則野)家與府爭貨(家與府爭貨下務藏積則)金與粟爭貴(金與粟爭貴所寶惟穀故)鄕
與朝爭治(鄕與朝爭治官各務其職故)故野不積草農事先也府不積貨藏
於民也市不成肆家用足也朝不合衆鄕分治也故野不積草
府不積貨市不成肆朝不合衆治之至也人情不二故民情可
得而御也審其所好惡則其長短可知也觀其交游則其賢
不肖可察也二者不失則民能可得而官也(惡交游也二者謂好)地之守在
城城之守在兵兵之守在人人之守在粟故地不辟則城不固有
身不治奚待於人(能自治則無以治人也待謂將治之言身旣不)有人不治奚待於家有家
不治奚待於鄕有鄕不治奚待於國有國不治奚待於天下天
下者國之本也國者鄕之本也鄕者家之本也家者人之本也
人者身之本也身者治之本也故上不好本事則末産不禁
末産不禁則民緩於時事而輕地利輕地利而求田野之辟
倉廪之實不可得也商賈在朝則貨財上流(費官也若桓靈之)婦言人
事則賞罰不信(人事婦人之性險訣故賞罰不信矣婦者所以休其蠶織此之不爲輒言)男女無別則民
無廉恥貨財上流賞罰不信民無廉恥而求百姓之安難兵
士之死節不可得也朝庭不肅貴賤不明長幼不分度量不
審衣服無等上下凌節而求百姓之尊主政令不可得也上
好詐謀閒欺(礙而欺誑也閒隔也有所隔)臣下賦斂競得使民偷壹(時之快偷取一)則
百姓疾怨而求下之親上不可得也有地不務本事(謂農本事)君國
不能壹民而求宗廟社稷之無危不可得也上恃龜筮好用
巫毉則鬼神驟祟故功之不立名之不章爲之患者三(不章必爲三苟功不立名)
(日不足是也患下獨王貧賤)有獨王者(黨也謂無)有貧賤者有日不足者(之費也有日不足)
一年之計莫如樹榖十年之計莫如樹木終身之計莫如樹人
(而成立之樹人謂濟)一樹一穫者榖也一樹十穫者木也(枯悴故曰十穫也果木過十年漸就)一樹
百穫者人也(亦有嗣之而報德者故曰百穫也人有百年之壽雖使充百年子孫)我苟種之如神用之(種一)
(其由故曰如神用也百穫近識者莫能測)舉事如神唯王之門(道設教也王者貴神)凡牧民者使
士無邪行女無淫事士無邪行教也女無淫事訓也教訓成俗
而刑罰省數也(反所角)凡牧民者欲民之正也欲民之正則微邪不
可不禁也微邪者大邪之所生也微邪不禁而求大邪之無傷
國不可得也凡牧民者欲民之有禮也欲民之有禮則小禮不可
不謹也小禮不謹於國而求百姓之行大禮不可得也凡牧民
者欲民之有義也欲民之有義則小義不可不行小義不行
於國而求百姓之行大義不可得也凡牧民者欲民之有廉也
欲民之有廉則小廉不可不脩也小廉不脩於國而求百姓
之行大廉不可得也凡牧民者欲民之有恥也欲民之有恥則
小恥不可不飾也小恥不飾於國而求百姓之行大恥不可得也
凡牧民者欲民之脩小禮行小義飾小廉謹小恥禁微邪此厲
民之道也民之脩小禮行小義飾小廉謹小恥禁微邪治之本
也凡牧民者欲民之可御也欲民之可御則法不可不審法者
將立朝庭者也將立朝庭者則爵服不可不貴也爵服加于
不義則民賤其爵服民賤其爵服則人主不尊人主不尊則
令不行矣法者將用民力者也將用民力者則禄賞不可不重
也禄賞加于無功則民輕其禄賞民輕其禄賞則上無以勸
民上無以勸民則令不行矣法者將用民能者也將用民能
者則授官不可不審也授官不審則民閒其治民閒其治則
理不上通理不上通則下怨其上下怨其上則令不行矣法者
將用民之死命者也用民之死命者則刑罰不可不審刑罰不
審則有辟就有辟就則殺不辜而赦有罪殺不辜而赦有罪
則國不免於賊臣矣故夫爵服賤禄賞輕民間其治賊臣首
難此謂敗國之教也
立政第四(省官服制九敗七觀三本四固五事首憲首事)經四言
國之所以治亂者三殺戮刑罰不足用也(亂法各有三也三謂三本也謂治)國之所
以安危者四城郭險阻不足守也(四固四謂)國之所以富貧者五輕稅
租薄賦斂不足恃也(五事五謂)治國有三本而安國有四固而富國有
五事五事五經也(上揔其目自三本巳)君之所審者三一曰德不當其位二
曰功不當其禄三曰能不當其官此三本者治亂之原也故國
有德義未明於朝者則不可加于尊位功力未見於國者則
不可授與重禄臨事不信於民者則不可使任大官故德厚而
位卑者謂之過德薄而位尊者謂之失寧過於君子而母失於
小人過於君子其爲怨淺失於小人其爲祸深是故國有德義
未明於朝而處尊位者則良臣不進有功力未見於國而有
重禄者則勞臣不勸有臨事不信於民而任大官者則材臣不
用三本者審則下不敢求三本者不審則邪臣上通而便辟
制威如此則明塞於上而治壅於下正道捐棄而邪事日長
三本者審則便辟無威於國道塗無行禽(之行無禽獸)䟽遠無蔽
獄孤寡無隱治故曰刑省治寡朝不合衆
右三本
君之所愼者四一曰大德不至仁不可以授國柄(或苞藏禍心故不德雖大而仁不至)
(國柄可授)二曰見賢不能讓不可與尊位三曰罰避親貴不可使主
兵四曰不好本事不務地利而輕賦斂不可與都邑此四務
者安危之本也故曰卿相不得衆國之危也大臣不和同國之
危也兵主不足畏國之危也民不懷其産國之危也故大德至
仁則操國得衆見賢能讓則大臣和同罰不避親貴則威行
於鄰敵好本事務地利重賦斂則民懷其産
四固
君之所務者五一曰山澤不救於火草木不得成國之貧也二曰
溝瀆不遂於隘鄣水不安其藏國之貧也三曰桑麻不殖於野
五榖不宜其地國之貧也四曰六畜不育於家瓜瓠葷菜百果
不備具國之貧也五曰工事競於刻鏤女事繁於文章國之貧
也故曰山澤救於火草木殖成國之富也溝瀆遂於隘鄣水安
其藏國之富也桑麻殖於野五榖宜其地國之富也六畜育
於家瓜瓠葷菜百果備具國之富也工事無刻鏤女事無文章
國之富也
右五事
分國以爲五鄕鄕爲之師分鄕以爲五州州爲之長分州以爲
十里里爲之尉分里以爲十游游爲之宗十家爲什五家爲伍
什伍皆有長焉築障塞匿(隱匿)一道路博出入審閭閈愼筦鍵
筦藏于里尉置閭有司以時開閉閭有司觀出入者以復
于里尉(白復)凡出入不時衣服不中圈屬(類也羊豕之)羣徒(役也衆作)不順
於常者閭有司見之復無時若在長家子弟臣妾屬役賓客
則里尉以譙于游宗游宗以譙于什伍什伍以譙于長家譙
敬而勿復(事可白則是教令行旣譙能敬而從命無)一再則宥三則不赦凡孝悌忠信
賢良儁材若在長家子弟臣妾屬役賓客則什伍以復于
游宗游宗以復于里尉里尉以復于州長州長以計于鄕師
鄕師以著于士師凡過黨其在家屬及于長家其在長家及于什伍之
長其在什伍之長及于游宗其在游宗及于里尉其在里尉及于州長其
在州長及于鄕師其在鄕師及于士師三月一復六月一計十二月一著凡
上賢不過等(倫無得過其勞糿謂上賢雖才用絶)使能不兼官罰有罪不獨及(及黨與也罪必有首從)
賞有功不專與孟春之朝君自聽朝論爵賞校官終五日季
冬之夕君自聽朝論罰罪刑殺亦終五日正月之朔百吏在朝
君乃出令布憲于國五鄕之師五屬大夫皆受憲于太史大朝
之日五鄕之師五屬大夫皆身習憲于君前太史旣布憲入籍
于太府(籍於太府也入籍者入取)憲籍分于君前五鄕之師出朝遂于鄕官
致于鄕屬及于游宗皆受憲(籍所以視功過憲所以察時令)憲旣布乃反致令
焉(於君致令)然后敢就舍憲未布令未致不敢就舍就舍謂之留令
死罪不赦五屬大夫皆以行車朝出朝不敢就舍遂行至都
之日(之都五屬)遂於廟致屬吏皆受憲憲旣布乃發使者致令以
布憲之日蚤晏之時憲旣布使者以發然後敢就舍憲未布
使者未發不敢就舍就舍謂之留令罪死不赦憲旣布有不
行憲者謂之不從令罪死不赦考憲而有不合于太府之籍
者曰侈專制不足曰虧令罪死不赦首憲(之憲歲朝)旣布然后可
以布憲(朝之憲憲謂月)
右首憲
凡將舉事令必先出曰事將爲其賞罰之數必先明之立事
者謹守令以行賞罰計事致令復賞罰之所加有不合於令
之所謂者雖有功利則謂之專制罪死不赦首事旣布然后
可以舉事
右首事
脩火憲敬山澤林藪積草夫財之所出以時禁發焉使民於
宫室之用薪蒸之所積虞師之事也決水潦通溝瀆修障防
安水藏使時水雖過度無害于五榖歲雖凶旱有所秎(反扶門)穫
司空之事也相高下視肥墝觀地宜明詔期前後農夫以時鈞
脩焉使五榖桑麻皆安其處由田之事也行鄕里視宫室觀樹
蓺簡六畜以時鈞脩焉勸勉百姓使力作毋偷懷樂家室重
去鄕里鄕師之事也論百工審時事辯功苦上完利監壹五鄕
以時鈞脩焉使刻鏤文采毋敢造於鄕工師之事也
右省官
度爵而制服量禄而用財飲食有量衣服有制宫室有度六
畜人徒有數舟車陳器有禁脩生則有軒冕服位榖禄田宅
之分死則有棺槨絞衾壙壟之度雖有賢身貴體毋其爵
不敢服其服雖有冨家多資毋其禄不敢用其財天子服文
有章而夫人不敢以燕以饗廟將軍大夫以朝官吏以命士止于
帶緣散民不敢服雜采百工商賈不得服長鬈(反求圓)貂刑餘戮
民不敢服絻(作絲一本)不敢畜連乘車
右服制
寢兵之說勝則險阻不守(則武術必偃雖有險阻不能守矣言事者競陳寢兵其說見用而得勝)兼
愛之說勝則士卒不戰(行仁宋襄惑而慕古也兼愛之說勝則徐偃弱而)全生之說勝則
則廉恥不立(奉千金何侯日食一萬全生之說勝則王孫自)私議自貴之說勝則上令不
行羣徒比周之說勝則賢不肖不分金玉貨財之說勝則爵
服下流觀樂玩好之說勝則姦民在上位(仲以奉竒異而居顯位觀樂玩好之說勝則費)
(而處朝謁也董賢以柔曼)請謁任舉之說勝則繩墨不正諂䛕飾過之說
勝則巧佞者用
右九敗
期而致使而往百姓舍已以上爲心者教之所期也始於不足
見終於不可及一人服之萬人從之訓之所期也(心故不足見終則功謂君將行令始獨發於)
(不可及也成事遂故)未之令而爲未之使而往上不加勉而民自盡竭俗之
所期也(所以能期於此也君旣盡心於俗)好惡形於心百姓化于下罰未行而民畏
恐賞未加而民勸勉誠信之所期也(百姓已化於天下君之好惡纔形於心)爲而無
害成而不議得而莫之能爭天道之所期也(所以能期於此君能奉順天道)爲之
而成求之而得上之所欲小大必舉事之所期也令則行禁則
止憲之所及俗之所被(俗與憲合被合也謂)如百體之從心政之所期也
右七觀
乘馬第五(士農工商聖人失時地里立國大數隂陽爵位務市事)經言五
凡立國都非於大山之下必於廣川之上高毋近旱而水用足
下毋近水而溝防省因天材就地利故城郭不必中規矩道路
不必中準繩
右立國
無爲者帝爲而無以爲者王爲而不貴者霸不自以爲所貴
則君道也貴而不過度則臣道也
右大數
地者政之夲也(地生政從)朝者義之理也(朝起義國)市者貨之準也(準貨之市所以)
(重輕)黃金者用之量也諸侯之地千乘之國者器之制也五者其
理可知也爲之有道
地者政之夲也是故地可以正政也(以正政地平可)地不平均和調則政
不可正也(幾於息故不可不正也不均平和調則地利或)政不正則事不可理也
春秋冬夏隂陽之推移也(冬春推隂以生陽夏秋推陽以生隂)時之短長隂陽之
利用也(成隂陽之用也必長短相摩然後)日夜之易隂陽之化也(氣此隂陽之化也晝熱夜寒交易其)
然則隂陽正矣雖不正有餘不可損不足不可益也(盈縮不正假令時有)
(之聖不能免之故不可損益也則百六之運數當然也雖有堯湯)天地莫之能損益也(不可損益也天地亦準隂陽)
然則可以正政者地也故不可不正也正地者其實必正長亦
正短亦正小亦正大亦正長短小大盡正正不正則官不理(天謂)
(官不可得理地之正不正)官不理則事不治事不治則貨不多是故何以知
貨之多也曰事治何以知事之治也曰貨多貨多事治則所求
於天下者寡矣爲之有道
右隂陽
朝者義之理也是故爵位正而民不怨民不怨則不亂然后
義可理理不正則不可以治而不可不理也故一國之人不可以
皆貴皆貴則事不成而國不利也(者故事不成也皆貴則無爲事)爲事之不成
國之不利也使無貴者則民不能自理也是故辨於爵列之
尊卑則知先後之序貴賤之義矣爲之有道
右爵位
市者貨之準也是故百貨賤則百利不得(常之利也謂不得過)百利不得
則百事治百事治則百用節矣是故事者生於慮(事生也謀慮則)成
於務(事成也專務則)失於傲(失事也輕傲則)不慮則不生不務則不成不傲則
不失故曰市者可以知治亂可以知多寡而不能爲多寡爲
之有道
右務市事
黃金者用之量也辨於黃金之理則知侈儉知侈儉則百用
節矣故儉則傷事侈則傷貨儉則金賤金賤則事不成
故傷事侈則金貴金貴則貨賤故傷貨貨盡而後知不足
是不知量也事巳而後知貨之有餘是不知節也不知量不知
節不可謂之有道天下乘馬服牛而任之輕重有制有壹宿
之行(百宿可知也一宿有定準則)道之遠近有數矣是知諸侯之地千乘之國
者所以知地之小大也所以知任之輕重也重而後損之是不知
任也輕而後益之是不知器也不知任不知器不可謂之有道
地之不可食者山之無木者百而當一涸澤百而當一地之無
草木者百而當一樊棘雜處民不得入焉百而當一藪鎌纏
得入焉九而當一蔓山其木可以爲材可以爲軸斤斧得入焉
九而當一汎山其木可以爲棺可以爲車斤斧得入焉十而當一
流水網罟得入焉五當一林其木可以爲棺可以爲車斤斧得
入焉五而當一澤網罟得入焉五而當一命之曰地均以實數
方六里命之曰暴五暴命之曰部五部命之曰聚聚者有市無
市則民之五聚命之曰某鄕四鄕命之曰方官制也官成而立
邑五家而伍十家而連五連而暴五暴而長命之曰某鄕四
鄕命之曰都邑制也邑成而制事四聚爲一離五離爲一制
五制爲一田二田爲一夫三夫爲一家事制也事成而制器方
六里爲一乘之地也一乘者四馬也一馬其甲七其蔽五(捍車馬蔽所以)
四乘其甲二十有八其蔽二十白徒三十人奉車兩器制也方
六里一乘之地也方一里九夫之田也黃金一鎰百乘一宿之盡也無
金則用其絹季絹三十三(者曰季三䓁其下)制當一鎰無絹則用其布經
暴布百兩當一鎰一鎰之金食百乘之一宿則所市之地六步
一㪷(一升一本作)命之曰中歲有市無市則民不乏矣方六里名之曰
社有邑焉名之曰央亦關市之賦(市之賦命出關)黃金百鎰爲一篋其
其貨一榖籠爲十篋其商苟在市者三十人其正月十二月黃
金一鎰命之曰正分春曰書比立夏曰月程秋曰大稽與民數
得亡三歲脩封五歲脩界十歲更制經正也十仞見水不大
潦(繼也預貯水也大潦一本作大續)五尺見水不大旱十一仞見水輕征(也征稅)十分去
二三(之二三謂去十仞)二則去三四(仞之三謂去十)四則去四(仞之四謂去十)五則去半比之
於山五尺見水(同於山五尺見水言平地五仞見水)十分去一四則去三(則屈每分有二仞八尺曰仞分九仞)
(餘有一丈八尺二尺去其三則)三則去二二則去一三尺而見水比之於澤距國門
以外窮四竟之内丈夫二犁童五尺一犂以爲三日之功正月令
農始作服于公田農耕及雪釋耕始焉芸卒焉士聞見博學
意察而不爲君臣者與功而不與分焉(尚其事而不爲若此者預食農此人而以爲君之臣也然以高)
(力作之分也收之功而不受)賈知賈之貴賤日至於市而不爲官賈者與功而
不與分焉工治容貌功能日至於市而不爲官工者與功而不
與分焉不可使而爲工則視貸離之實而出夫粟是故智者
知之愚者不知不可以教民(有智者教民必以)巧者能之拙者不能不可
以教民(人盡曉知之然後可以教人也教人爲工必以巧者欲令愚智之)非一令而民服之也不可以
爲大善非夫人能之也不可以爲大功是故非誠賈不得食于
賈非誠工不得食于工非誠農不得食于農非信士不得立
于朝是故官虚而其敢爲之請君有珍車珍甲而莫之敢有
君舉事臣不敢誣其所不能君知臣臣亦知君知己也故臣莫
敢不竭力俱操其誠以來道曰均地分力使民知時也民乃
知時日之蚤晏日月之不足飢寒之至于身也是故夜寢蚤
起父子兄弟不忘其功爲而不倦民不憚勞苦故不均之爲
惡也地利不可竭民力不可殫不告之以時而民不知不道之
以事而民不爲與之分貨則民知得正矣審其分則民盡力矣
是故不使而父子兄弟不忘其功
右士農工商
聖人之所以爲聖人者善分民也(故名爲聖人善令人知分)聖人不能分民則
猶百姓也於己不足安得名聖(不足何名爲聖人不能令人知分則已尚)是故有事則
用(人也用謂)無事則歸之於民(歸而居也謂令人退)唯聖人爲善託業於民(託謂)
(功業也人以成)民之生也辟則愚(則昏愚也縱其淫辟)閉則類(涇辟則自善類善也閉其)上爲一下
爲二(必倍之也下之效上)
右聖人
時之處事精矣不可藏而舍也(可藏而捨息也時至則爲之不)故曰今日不爲明
日亡貨(則失時言不爲)昔之日已往而不來矣(不還來也言日旣往)
右失時
上地方八十里萬室之國一千室之都四中地方百里萬室之
國一千室之都四下地方百二十里萬室之國一千室之都四
以上地方八十里與下地方百二十里通於中地方百里
右地里
管子卷第一
拘(切九禺)蜀(猶音)絟(切七全)暴(切彼各)比(切必異)
