莊氏算學卷四
淮徐海道莊亨陽撰
曲線體
設長圓體徑與高皆七尺問積幾何
法以長圓體徑七尺求得圓面積三十八尺四十八寸
四十五分零九釐九十六豪二十五絲有餘以高七尺
乘之得二百六十九尺三百九十一寸五百六十九分
七百三十七釐有餘即長圓體之積也
又法以長圓體徑七尺求得圓周數與高七尺相乘得
數為長圓體之外面積以半徑之三尺五寸乘之得數
折半即長圓體之積也
又法以長方體積一為一率長圓
體積七八五三九八一六三為二率現設之長圓體徑
七尺自乘以高七尺再乘得數為三率求得四率即長
圓體之積也
(一率一二二率七八五三九八一六三三率三四二四率六九三九一五六九)
(九九)
設尖圓體底徑六尺中高六尺問積幾何
法以底徑六尺求得底面積數以高六尺乘之得數以
三歸之即尖圓體之積也
又法以尖方體積一為一率尖圓
體積七八五三九八一六三為二率現設之尖圓徑體
底徑六尺自乘以高六尺再乘得數三歸之成尖方體
積為三率求得四率即尖圓體之積也
(一率一六二率七八五三九八一六三三率七二四率五四八六六七七三六)
又法以長方體積一為一率尖圓
體積二六一七九九三八八為二率現設之尖圓體底
徑六尺自乘以高六尺再乘得數為三率求得四率即
尖圓體之積也
(一率一五二率二六一七九九三八八三率二一六四率六五四八六六七八)
(八)
設尖圓體底周二十二尺自尖至底周之斜線五
尺求中垂線之高幾何
法以底周二十二尺求得底徑數折半得半徑為勾以
自尖至底周之斜線五尺為弦求得股數即中垂線之
高也
(三尺五寸六分九釐三豪三絲三忽有餘即中垂線之高)
設圓球徑二尺問外面積幾何
法以圓球徑二尺求得周數與徑二尺相乘得數即圓
球之外面積也
(一十二尺五十六寸六十三分七十釐有餘即圓珠外面積)
設圓球徑一尺二寸問積幾何
法以圓球徑一尺二寸求得圓面積數以圓球徑一尺
二寸乘之得數為長圓體積三歸之得數倍之即圓球
之體積也
又法以圓球徑一尺二寸求得圓球之外面積數以半
徑六寸乘之得數三歸之即圓球之體積也
又法用方積一為一率球積五二
三五九八七七五為二率現設之圓球徑一尺二寸自
乘再乘得數為三率求得四率即圓球之體積也
(一率一四二率五二三五九八八七七五三率一七二八率九四七七八六)
(三)
又法以圓球徑一為一率正方邊
八五九九五九七為二率現設之圓球徑一尺二寸
為三率求得四率數為與圓球積相等之正方體每
邊之數自乘再乘即圓球之體積也
又法以二十一分為一率十一分為二率現設之圓球徑
一尺二寸自乘再乘得數為三率求得四率即圓球之
體積也
設圓球積六尺問徑幾何
法以球積一為一率方積一九
九八五九三一七為二率現設之圓球積六尺為三率
求得四率數為與圓球徑相等之正方邊之正方體
積開立方即得圓球之徑也
(一率一一二率一九九八五九二一七三率六四率一四五九一五五九)
(二)
又法以方邊一為一率球徑一二
四七九八為二率現設之圓球積六尺開立方
得數為三率求得四率即圓球之徑也
(一率一二率一二四七九八三率一八一七一二四率二二五四五)
(二)
設撱圓體大徑六寸小徑四寸問積幾何
法以小徑四寸求得圓面積數以大徑六寸乘之得數
為長圓體積三歸之得數倍之即撱圓體之積也
又法以小徑四寸自乘得數以大徑六寸再乘得數為
長圓方體積乃以方積一為一率
球積五二三五九八七七五為二率現得之長方體積
為三率求得四率即撱圓體之積也
(一率一五二率五二三五九八七七五三率九六四率二六五四八二)
設撱圓體積五十寸大徑比小徑多二寸問大小
徑各幾何
法以球積一為一率方積一九
九八五九三一七為二率現設撱圓體積五十寸為三
率求得四率為長方體積乃以大徑比小徑多二寸為
長圓與闊之較用帶一縱開立方法算之得闊數即撱
圓體之小徑加大徑比小徑多二寸即撱圓體之大徑
也(五寸九分九釐二毫大徑)
(一率一九二率一九九八五九三一七三率五四率五四九二九六五八)
(五)
設上下不等圓面體上徑四尺下徑六尺高八尺
問積幾何
法以上徑四尺求得上圓面積又以下徑六尺求得下
圓面積又以上徑四尺與下徑六尺相乘得數開方得
中徑用徑求圓面積法求得中圓面積數三數相併與
高八尺相乘得數三歸之得一百五十九尺一百七十
四寸二十七分四百六十六釐有餘即上下不等圓面
體之積也
又法以上徑四尺與下徑六尺相減餘二尺折半得一
尺為一率高八尺為二率下徑六尺折半得三尺為三
率求得四率二十四尺為上下不等圓面體上補成一
小尖圓體之共高乃以下徑六尺求得圓面積數與
所得共高數相乘得數三歸為大尖圓體之積又以高
八尺與共高二十四尺相減餘數為上尖圓體之高以
上徑四尺求得圓面積與上高數相乘得數三歸之為
上小尖圓體之積與大尖圓體積相減餘即上下不等
圓面體之積也
又法以正方體積一為一率圓面
體積七八五三九八一六三為二率上徑四尺自乘下
徑六尺自乘上下徑相乘三數相併以高八尺乘之得
數三歸之成上下不等正方體積為三率求得四率一
百五十九尺一百七十四寸二十七分七百零一釐有
餘即上下不等圓面體之積也
(一率一六二率七八五三九八一六三三率二二六六六六六六六四率)
(一五九一七四二七七一)
又捷法以一為一率二六一七九
九三八八為二率上徑四尺自乘下徑六尺自乘上下
徑相乘三數相併以高八尺乘之得數為三率求得四
率即上下不等圓面體之積也
設上下不等撱圓面體上大徑四尺小徑三尺下
大徑八尺小徑六尺高十尺問積幾何
法以上大徑四尺與上小徑三尺相乘得十二尺以下
大徑八尺與下小徑六尺相乘得四十八尺又以上大
徑四尺與下小徑六尺相乘下大徑八尺與上小徑三
尺相乘共得四十八尺折半得二十四尺三數相併得
八十四尺乃以方積一為一率圓
積七八五三九八一六三為二率三數相併為三率求
得四率數與高十尺相乘得數三歸之即上下不等撱
圓面體之積也
又捷法以一為一率一三八九
九六九四為二率以上大徑四尺倍之加下大徑八尺
共十六尺與上小徑三尺相乘得四十八尺以下大徑
八尺倍之加上大徑四尺共二十尺與下小徑六尺相
乘得一百二十尺兩數相併以高十尺乘之得數為三
率求得四率即上下不等撱圓面體之積也
設截球體一段高二寸底徑九寸六分問積幾何
法以高二寸為首率底徑九寸六分折半為中率求得
末率一尺一寸五分二釐為圓球之截徑加高二寸為
圓球之全徑折半為圓球之半徑又以高二寸為勾底
徑折半為股求得弦五寸二分作平圓半徑用求圓面
積法求得平圓面積數即為截球體一段之外面積與
圓球半徑六寸七分六釐相乘得數三歸之餘為自圓
球中心所分球面尖圓體積又以截球體底徑九寸六
分用求平圓面積法求得截球體之底面積數於圓球
半徑六寸七分六釐内減去截球體之高二寸餘數與
截球體之底面積數相乘得數三歸之餘為自圓球中
心至截球體底徑所分平面尖圓體積與球面尖圓體
積數相減餘即截球體一段之積也
(七十六寸五百七十一分八百八十釐有餘即截積數)
設空心圓球積二千寸厚三寸問内外徑數各幾何
法以球積一為一率方積一九
九八五九三一七為二率現設之空心圓球積二千寸
為三率求得四率為空心正方體積乃用算空心正方
體法以厚三寸自乘再乘得二十七寸八因之得數與
所得空心正方體積數相減餘數六歸之得數用厚三
寸除之得内徑相乘長方面積數乃以厚三寸倍之得
六寸為長闊之較用帶縱較數開平方法算之得闊一
尺一寸四分六釐三毫九絲七忽有餘即空心圓球内
徑加較六寸即空心圓球外徑也
(一率一二率一九九八五九三一七三率二四率三八一九七一八)
(六三四)
設圓窖一座周二十四尺高十尺問盛米若干
法以周二十四尺求得圓面積數與高一丈相乘得數
為圓窖之積數乃以米一石積數定率二千五百寸為
一率一石為二率圓窖體積四百五十八尺三百六十
六寸二百二十分有餘為三率求得四率一百八十三
石三斗四升六合四勺有餘即所盛之米也
(一率二千五百寸二二率一石有三率四百五十八尺三百六十六寸百二十分餘四率一百八)
(十三石三斗四升六合四勺有餘)
設圓窖一座盛米一百六十石高十尺問周徑各
幾何
法以米一石為一率一石積數二千五百寸為二率盛
米一百六十石為三率求得四率四百尺為圓窖之積
數以高十尺除之得四十尺為圓窖之面積乃以圓積
一為一率方積一二七三二三九
五四為二率現得之圓窖面積四十尺為三率求得四
率五十尺九十二寸九十五分八十一釐六十毫有餘
開平方得七尺一寸三分六釐四毫九絲有餘即圓窖
之徑數再用徑求周法求得周二十二尺四寸一分九
釐九毫四絲有餘即圓窖之周數也
(一率一二率一二七三二三九五四三率四四率十五九二九五八一六)
設積米一堆高五尺底周十四尺問米數幾何
法以底周十四尺求得圓面積數為尖圓堆之底面積
與高五尺相乘得數三歸之為尖圓堆之積數乃以米
一石積數二千五百寸為一率一石為二率現得之尖
圓堆之積數二十五尺九百九十五寸三百零六分八
百二十釐有餘為三率求得四率一十石零三升九合
八勺一杪有餘即所堆之米數也
(一率二五八二率一率三率二五九九五三六二四一三九八一)
設倚壁積米一堆高四尺底周六尺問米數幾何
法以底周六尺為半周倍之為全周以周求得圓面積
數折半為倚壁尖圓堆之底面積以高四尺乘之得數
三歸之為倚壁尖圓堆之積數以米一石積數二千五
百寸為一率一石為二率現得之倚壁尖圓堆之積數
七尺六百三十九寸四百三十六分有餘為三率求得
四率三石零五升五合七勺七杪有餘即倚壁所堆之
米數也
(一率二五九四三六)(二率一三率七六三四率三五五七七)
設倚壁内角積米一堆高五尺周一十二尺問米
數幾何
法以周一十二尺四因之得四十八尺為全周以周求
得圓面積數四歸之為倚壁内角尖圓堆之底面積
與高五尺相乘得數三歸之為倚壁内角尖圓堆之
積數乃以米一石積數二千五百寸為一率一石為二
率現得之倚壁内角尖圓堆之積數七十六尺三百
九十四寸三百七十分為三率求得四率三十石零
五斗五升七合七勺有餘即倚壁内角所堆之米
數也
設倚壁外角積米一堆高六尺底周三十三尺
問米數幾何
法以周三十三尺三歸四因得四十四尺為全周以周
求得圓面積數四歸三因得數為倚壁外角尖圓堆之
底面積以高六尺乘之得數三歸之即倚壁外角尖圓
堆之積數乃以米一石積數二千五百寸為率一石為
二率現得之倚壁外角尖圓堆之積數二百三十一尺
九十二寸九百七十二分八百八十釐有餘為三率求
得四率九十二石四斗三升七合一勺八杪有餘即倚
壁外角所堆之米數也
(一率二五八二率一九三率二三一九二九七二八四率二四三七一八)
各等面體
設四面體每邊一尺二寸求積幾何
法以每邊一尺二寸為弦每邊折半得六寸為勾求得
股數為每一面之中垂線與每邊一尺二寸相乘折半
為每一面之面積又以每邊一尺二寸為弦每一面之
中垂線取其三分之二為勾求得股數為四面體自尖
至底中心之立垂線或以每一面之中垂線數為弦每
一面之中垂線取其三分之一為勾亦得股為四面體
自尖至底中心之立垂線以此立垂線與每一面之面
積數相乘三歸之得二百零三寸六百四十六分七百
三十七釐有餘即四面體之積也
又求自尖至底中心之立垂線捷法以每邊一尺二寸
自乘得一尺四十四寸三歸二因得九十六寸開平方
即得自尖至底中心之立垂線
又以正方體積一為一率四面體
積一一七八五一一二九為二率現設之四面體之每
邊一尺二寸自乘再乘為三率求得四率即四面體之
積也
(一率一二率一七八五一一二九三率一七二八四率二三六四六七五)
設四面體體積二百零三寸六百四十六分七百
五十釐問每邊數幾何
法以四面體積一一七八五一一二九為一率正方體
積一為二率現設之四面體積二
百零三寸六百四十六分七百五十釐為三率求得四
率一尺七百二十八寸開立方得一尺二寸即四面體
之每一邊也
(一率一一七八五一一二九七二率一三率二三六四六五四率一七二)
(八)
又法以正方體之每邊一為一
率四面體之每邊二三九六四八九為二率現
設之四面體積二百零三寸六百四十六分七百五
十釐開立方得五寸八分八釐三毫三絲六忽五微
有餘為三率求得四率一尺二寸即四面體之每一
辶也
(一率一七二率二三九六四八九三率二三六四六五四率一二)
設八面體每邊一尺二寸求積幾何
法以八面體分作二尖方體算之將每邊一尺二寸自
乘得一尺四十四寸為二尖方體之共底面積又以每
邊自乘之一尺四十四寸倍之開平方得一尺六寸九
分七釐零五絲六忽二微有餘為二尖方體之共高即
八面體之對角斜線以此斜線與二尖方體之共底面
積一尺四十四寸相乘三歸之得八百一十四寸五百
八十六分九百七十六釐有餘即八面體之積也
又法以正方體積一為一率八面
體積四七一四四五二一為二率現設之八面體之
每邊一尺二寸自乘再乘得一尺七百二十八寸為三
率求得四率八百一十四寸五百八十七分一十二釐
有餘即八面體之積也
(一率一四二率四七一四四二五二一三率一七二八率八一四五八七一)
設八面體積八百一十四寸五百八十七分一十
二釐問每邊之數幾何
法以八面體積四七一四四五二一為一率正方體
積一為二率現設之八面體積八
百一十四寸五百八十七分一十二釐為三率求得四率
一尺七百二十八寸開立方得一尺二寸即八面體之
每一邊也
(一率四七)(一)(四四五二一八二率一七三率八一四五七一二四率一)
(三八)
又法以正方體之每一邊一為一率
八面體之每邊一二八四八九八二九為二率現設之
八面體積八百一十四寸五百八十七分一十二釐開
立方得九寸三分三釐九毫二絲六忽有餘為三率求
得四率一尺二寸即八面體之每一邊也
(一率一二二率一二八四八九八二九三率九三三九六四率一二)
設十二面體每邊一尺二寸求積幾何
法以十二面體分作十二五角尖體算之將每邊一尺
二寸求得五等邊形之分角線為一尺零二分零七毫
八絲零九微有餘自中心至每邊之垂線為八寸二分
五釐八毫二絲九忽一微有餘面積為二尺四十七寸
七十四分八十七釐三十毫有餘乃用理分中末線之
大分六一八三三九九為一率全分一
為二率現設之每邊一尺二寸為三率求得四
率一尺九寸四分一釐六毫四絲零七微有餘為每一
面兩角相對之斜線又用理分中末線之大分六一八
三三九九為一率全分一為二
率現得之每一面兩角相對之斜線折半得九寸七分
零八毫二絲零三微有餘為三率求得四率一尺五寸
七分零八毫二絲零二微有餘為十二面體之中心至
每邊正中之斜線乃以此斜線為弦每一面中心至邊
之垂線八寸二分五釐八毫二絲九忽一微有餘為勾
求得股一尺三寸三分六釐二毫一絲九忽六微有餘
為十二面體之中心至每一面中心之立垂線以此立
垂線與每一面積二尺四十七寸七十四分八十七釐
三十毫有餘相乘三歸之得一尺一百零三寸四百八
十九分零二十九釐有餘為一五角尖體積十二因之得
一十三尺二百四十一寸八百六十八分三百四十八
釐有餘即十二面體之總積也
(一率六一八三三九九率二率一三率一二四一九四一六四七)
(一率六一八三三九九二率一八三率九七八二三四率一五七八)
(二二)
又法以正方體積一為一率十二
面體積七六六三一一八九三為二率現設之十二
面體之一尺二寸自乘再乘得一尺七百二十八寸為
三率求得四率一十三尺二百四十一寸八百六十九
分四百六十四釐有餘即十二面體之積也
(一率一八九三三率一七二八)(二率七六六三一四率一三二四一)(一八)
(六九四六四)
設十二面體積一十三尺二百四十一寸八百六
十九分四百六十四釐求每邊數幾何
法以十二面體積七六六三一一八九三為一率正
方體積一為二率現設之十二面
體積一十三尺二百四十一寸八百六十九分四百六
十四釐為三率求得四率一尺七百二十八寸開立方
得一尺二寸即十二面體之每一邊也
(一率七六六三一一八九三二率一三率一三二四一八六九四六四四率一)
(七二八)
又法以正方體之每邊一為一率
十二面體之每邊五七二二二七為二率現設之
十二面體積開立方得數為三率求得四率即十二
面體之每一邊也
設二十面體每邊一尺二寸求積幾何
法以正方體積一為一率二十面
體積二一八一六九四九六九為二率現設之二十面
體之每邊一尺二寸自乘再乘得一尺七百二十八寸
為三率求得四率三尺七百六十九寸九百六十八分
九百六釐有餘即二十面體之積也
(一率一四九六九三率一七二八)(二辛二一八一六九四率三七六九九六)
(八九六)
又法以二十面體之每邊七七一二五三四為一率
正方體之每邊一為二率現設之
二十面體之每邊數為三率求得四率為與二十面體
積相等之正方體每邊之數自乘再乘即二十面體之
積也
(一率七七一二五三四率二率一三率一二四一五五六三六九)
設二十面體積三尺七百六十九寸九百六十八
分九百零六釐求每邊數幾何
法以二十面體積二一八一六九四九六九為一率正
方體積一為二率現設之二十面
體積三尺七百六十九寸九百六十八分九百零六釐
為三率求得四率一尺七百二十八寸開立方得一尺
二寸即二十面體之每一邊也
(一率二一八一六九四九六九六二率一三率三七六九九八九六四率)
(一七二八)
又法以正方體之每邊一為一率
二十面體之每邊七七一二五三四為二率現設之二
十面體積開立方得數為三率求得四率即二十面體
之每一邊也
(一率一三二率七七一二二五三四三率一五五六六九四率一)
莊氏算學卷四
