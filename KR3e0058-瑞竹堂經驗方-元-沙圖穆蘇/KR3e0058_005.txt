瑞竹堂經騐方卷三元沙圖穆蘇編
眼
大全寳光𣪚治遠年近日風弦爛眼除昏退翳止淚
截赤定痛
黃連(半斤去鬚)當歸(一兩)𬎼仁(一兩六錢去皮油)
生白礬(二兩二錢)甘草(二兩三分)杏仁(二兩四錢去皮尖)
草龍膽(四兩八分)乾薑(二兩四分)赤芍藥(三兩三錢)
右用骨刀子剉細秫米大不擣每用二錢水一大盞
煎數沸去滓熱洗
治遠年風眼
杏仁(三十一箇去尖分作三分)粉草(一寸分作三分)
潄口淨將杏仁一分甘草一分同嚼爛如泥吐於磁
盞内三分俱如此再將銅綠二錢研為極細末與前
葯和勻用新汲井水一盞將水潄口吐於葯内如法
攪勻以帛濾過澄清於眼大角點之立效勿令塵坐
於葯内
治近年之眼
銅綠(研)寒水石(研)
右各等分碾為細末用五七沸滚水浸葯攪勻澄清
將水面葯膜掠去將清葯水於眼大角點之勿令塵
坐於葯内立效
截惡眼立效方
好明礬(如黑豆大一塊)山梔子(一箇去皮)
右為粗末絹帛包定用井花水半小盞浸之候水浸
透水黃洗眼三二十次一宿次早即效
撥雲膏治男子婦人諸般眼患不問年遠日近
黃丹(四兩細研水飛)爐甘石(四兩用童子小便煆淬五七次研細黃連水飛五七次)
青鹽碙砂乳香䧺黃黃連枯白礬
輕粉甘草蜜陀僧麝香龍腦當歸
白丁香(各半錢)硃砂(三錢)没葯海螵蛸(研去甲各二錢)
右各如法研細用白沙蜜一十五兩慢火熬初沸下
黃丹二沸下爐甘石三沸下諸葯末不粘手為度貯
甆盞内熱水泡開熱點眼不拘時候
靈光還精膏治一切眼疾
川黃連(四兩剉如大豆用童子小便浸一宿漉去滓晒乾為末)
爐甘石(六兩放錢片上炭火内燒紅透黃連汁淬之燒淬七次研為末)
黃丹(三兩研細水飛淨)當歸(三錢)烏魚骨白丁香
碙砂(另研)輕粉(各一錢研)麝香(另研)乳香(另研各半錢)
右件為細末用白沙蜜一十兩銀噐内或砂鍋内先
熬五七沸以淨紙搭去面上蠟取淨除黃丹外下餘
葯用濕柳幹子攪勻次下黃丹再攪勻於慢火内徐
徐攪至紫色不粘手為度急丸如皂角子大以紙裹
之每用一丸新汲水於小盞内化開時時洗之其效
不可盡述
黃連膏治一切眼疾(刁提領傳得效方)
黃連(十兩去鬚)蕤仁(三錢去殼研)杏仁(七十箇湯去皮尖)
木賊(七錢去節)草龍膽(二兩去土)
右葯用水一斗浸之春秋三日夏二日冬五日入鍋
内熬至半升濾出再用水七升熬至小半升濾出再
用水五升熬至不到半升濾出再用重絹濾過同熬
至半升傾於椀内重湯煑為膏貯於甆噐内每用米
粒大於盞内用水一滴濃化開以釵頭點之三五遍
口内覺苦立效
乳香當歸𣪚治内障眼傷風傷寒攀睛瘀肉多年眼
中倒睫拳毛
鳳凰臺當歸薄荷葉荆芥穗藁本
榖精草石膏(煆)没藥(研)白葛根
兔絲子(淘去沙酒蒸)蔓荆子自然銅(火煆醋碎七次研)
苦丁香漢防已川芎赤小豆乳香(研)
九節菖蒲(去毛炒)香白芷火龍瓜鬱金(各一錢)
䧺黃(研)定風子細辛(各一錢半)
右為極細末每日三次早晨午時臨卧鼻内搐之
海青膏點眼一切昏翳内障眼疾
黃丹(四兩水飛)訶子(八箇去核為細末)烏魚骨(白者二錢)
青鹽(一兩另研)白沙蜜(淨者一斤)
右將蜜滚去白沫先下黃丹用槐條四十九根少時
下餘藥不住手一順攪直攪蜜紫色滴水中不𣪚為
度後再用黃連二兩為末水三大椀於熬藥鍋内熬
數沸將鍋并槐條上藥洗淨别用甆噐收之澄清專
洗風赤冷淚等眼前所熬膏子藥用點雲翳白膜等
疾昔人曾以此藥專以救人
夜光丸治腎虚血弱風毒上攻眼目視物昏花不明
久而漸變内障常服降心火益腎水明目除暗夜可讀
細字
天門冬(去心焙)麥門冬(去心焙)生地黃(懷州道地)
熟地黃(懷州道地)新羅参(去蘆)白茯苓(去黑皮)
乾山藥(各一兩)枸杞子(揀淨)牛膝(酒浸另搗)
金釵石斛(酒浸焙乾另搗)草决明(炒)杏仁(去皮尖炒)
甘菊(揀淨)兔絲子(酒浸焙乾另搗)羚羊角(鎊各七錢半)
肉蓯蓉(酒浸焙乾另搗)五味子(炒)防風(去蘆)
甘草(炙赤色剉)沙苑蒺藜(炒)黃連(去鬚)枳殼(去瓤麩炒)
川芎生烏犀(鎊)青箱子(各半兩)
右除另搗外同為極細末煉蜜為丸如梧桐子大每
服三十五丸空心温酒送下鹽湯亦可
青黛𣪚治眼倒睫極效
蝟刺棗樹上黃直棘針香白芷青黛(研)
右各等分為細末左眼倒睫口噙水左鼻内㗜之右
眼倒睫右鼻㗜之
耳
治耳聾
用蒼术一塊長七分將一頭削尖一頭截平將尖
頭插於耳内於平頭上安筋頭大艾炷灸之聾輕
者灸七炷聾重者灸一十四炷覺耳内有熱氣者
效
鼻
㯽榔𣪚治鼻頭
鷄心㯽榔舶上硫黃(各等分)片腦(少許)
右為細末用絹帛包裹時時於鼻上搽磨鼻聞其臭
即效又加篦麻子肉為末酥油調臨睡少搽於鼻上
終夜得聞
又方
枇杷葉(一兩去毛隂乾新者佳)梔子(半兩)
右為細末每服二三錢温酒調下早辰服先去左邊
臨卧服去右邊效如神
齒
追風𣪚治諸般牙疼
貫衆鶴虱荆芥穗(各等分)
右㕮咀每服二錢加川椒五十粒用水一椀煎至七
分去滓熱潄吐去藥立效
風牙痛(德生堂作細辛𣪚)
草烏頭(極好者)細辛(去葉等分)
右為細末先以冷水潄淨用手指點藥擦牙李憲德
生堂方吐去涎三次即止藥不可嚥下須臾立愈
蟲牙疼
天仙子不計多少燒烟用竹筒抵牙引烟熏之其
蟲即死永不發
神仙長春𣪚治牙齒動摇疼痛牢牙黑髭髮至老不
白深有神效(太平宣差傳德生堂方兼治牙齦牙宣但無香附子)
皂角(一斤去皮弦虫蛀不用)食鹽(四兩二味同燒煉)
香附子(淨四兩炒去毛)青鹽(四兩研)牛蒡子(四兩炒)
蓮花蕊(一兩)藿香(一兩)旱蓮草(一兩)麝香(一分研)
腦子(一分研)
右將皂角剉碎用小瓦盆兩箇上盆底鑚小孔三箇
下盆裝一重皂角一重食鹽四兩都裝盆内相合泥
固炭火煆煉烟青為度取出與前藥碾細入麝香腦
子同為細末每日早晨臨睡刷牙甚妙
沉香𣪚治刷牙固齒榮飬髭髮
沉香(二錢半鎊)白檀(一錢半鎊)苦練子(破四片炒半斤)
母丁香(一錢半)細辛(去苗半兩)酸石榴皮(二錢半)
當歸(半兩)訶子皮(二錢半)香附子(半兩炒去毛)
荷葉灰(一錢)青鹽(二錢半研)青黛(二錢半研)乳香(一錢研)
龍腦(半錢研)麝香(半錢研)
右為細末每用半錢如常刷牙温水潄了早晩二次
用
蒺藜𣪚治打動牙齒
蒺藜根
右燒灰貼動牙即牢
刷牙藥
香附子(炒去毛一兩)大黃(火煨)
右用橡子二十箇内一十八箇裝滿青鹽於沙噐内
單擺定用碗盖之燒存性與生橡子二箇并香附子
大黃同為細末每日刷牙掠髭鬢
脣
治蠒脣方
黃蘖(一兩)五倍子(二錢)蜜陀僧(少許)甘草(少許)
右除黃蘖外為細末水調勻敷於黃蘖上火炙三五
次炙盡藥末為度將黃蘖切成薄片臨睡貼之天明
即愈
面
洗面藥
零陵香檀香(鎊)丁香茅香藿香白术
白芨白斂川芎沙参防風藁本
三柰子天花粉木賊甘松桃仁兒
黑牽牛白僵蠶(炒去絲)香白芷(各一兩)
綠豆(五升沸湯泡一宿晒乾)肥皂角(五十筴去皮弦)
右為細末每日洗而用之治面上遊風諸般熱毒風
刺等證即令光澤精神
髭髮
五神還童丹堪嗟髭髮白如霜要黑原來有異方不
用擦牙並染髮却來五味配隂陽赤石脂與川椒炒辰
砂一味最為良茯神能飬心中血乳香分兩要相當棗
肉為丸桐子大空心温酒十五雙十服之後君休摘管
教華髮黑加光兼能明目并延壽老翁變作少年郎
赤石脂川椒辰砂茯神乳香(各一兩)
此方乃仙家𫝊授無問老少皆可服
丁砂𣪚掠髭髮
大訶子(一箇)母丁香(一十五箇)百藥煎(一錢)
鍼砂(少許醋炙七次)高茶末
右為極細末用水一大碗熬數沸不去滓收於淨甆
器内每夜臨卧温漿洗淨髭髮用藥水掠之次早用
温漿水洗淨百日其髭髮自黑用藥更浸一新釘尤
妙婦人亦可用
妙應𣪚牢牙疎風理氣黑髭髮
白茯苓遼参細辛(去葉)香附子(炒去毛)
白蒺藜(炒去角)川芎縮砂(各五錢)龍骨(研)
石膏(煆)百藥煎白芷(各七錢)麝香(少許研)
右為細末臨卧早晨温水刷之
訶子𣪚烏髭髮
訶子(兩箇去核)没食子百藥煎(三兩)金絲礬(一兩半研)
鍼砂(三兩用好醋一碗甆器浸三日炒七次)
右將喬麥麵入鍼砂打糊先夜將鍼砂糊抹在頭上
用荷葉包到天明温漿水洗淨次夜却將前四味藥
末調入鍼砂用生薑一塊槌碎再加些少輕粉一處
調勻抹在頭上用荷葉包到天明温漿水如數點清
油在内洗淨其髮黑且光
掠髭鬢方
白檀末(一錢)香白芷(一錢)白芨(一錢)滑石(研)
零陵香(二錢)三柰子(三錢麫包燒熟為度)青黛(一錢研)
百藥煎(一錢另研)甘松(一錢去土)
右為細末用漿水一大盞藥末一錢甆器收盛盖覆
勿令灰塵坐落早晨梳洗畢掠之不過十數日有騐
用盡再添漿水藥末
瑞竹堂經騐方卷三
