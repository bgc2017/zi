水東日記卷三十四
明葉盛撰
宋歐陽文忠公朱文公文集具在無已作禱祈道釋之
文若南豐諸公則有之又如范文正公用水陸齋薦祖
先文山丞相有誕節升避保安等諸疏近世名卿若楊
東里先生志同歐朱楊文定公則嘗以母疾有集慶之
為于節庵巡撫河南山西每旱輙有雷壇丹詞亦見各
不同耳
御用監太監陳蕪交阯人永樂丁亥入内府宣廟為皇
太孫蕪在左右既御極陞太監賜姓名曰王瑾字潤德
又賜肅慎圖書武定州還賜玉帶金鞍廏馬金帛寳楮
陳廬陵循誌云東夷北狄西戎南閩竊發蕪皆與征行
皆被重賜又嘗被賜詩章及範金為圖書四曰忠肝義
膽曰金貂貴客曰忠誠自勵曰心跡雙清以賜之且予
兩夫人及養子陳林一官令亦從其姓曰王春也其景
泰中疾命太醫官八人絡繹齎御藥往視中官遺金帛
飲饌問安否不絶于道既卒官其奴與其從者十二人
賜祭賜帛賜鈔五十萬緡謂内臣恩寵鮮有出其右者
蓋蕪又有保抱皇子之功誌祕不言也中官之寵任肇
于文皇如孟繼諸人可知自後益盛矣嘗記童稚時蕪
過太倉封西洋寳舡勢張甚此誌所不具聞蕪性慈仁
而其下人則不可犯此蓋中官通病云
白樂天畫像一幅二像對立一則五十時容一則六旬
後真也上有自贊别稱為蓬婆(洛南地名)仙此幅元本
尚存北方人家
西園雅集圖楊東里云嘗見熊天慵先生所題詩及黃
文獻公述古堂記皆十六人文獻據鄭天民之記鄭記
作于政和甲午可徵無疑但劉松年臨本無張文潛李
端叔陳無已晁無咎四人蓋臨伯時者如僧梵隆趙伯
詢輩非一人不能無異矣楊文敏公題葉石林所序本
則云此本十二人蓋李伯時王晉卿蘇氏兄弟蔡天啓
黃魯直秦少游米元章王仲至劉巨濟陳碧虚圓通大
士也攷之鄭天民記復增張文潛李端叔陳無已晁無
咎為十六人及觀陳思允所題則又少李端叔陳無已
二人為十四人今此卷與思允所述相似獨卷首增張
文潛為四人則與述古堂所記實同而于石林天民游
記皆不相合也此二說有不同處文敏說亦欠明白當
考
宣府在居庸西北其東自永寧衛南口起迤西至西陽
河南土山臺大同天城衛界止一千九百七十三里三
百二十六步沿邊腹裏墩臺隘口八百二十二座處有
鎮守鎮朔將軍總兵官副總兵左右參將參將所統萬
全都指揮使司為衛所者十有九為城為宿兵墻堡者
共三十二蓋中軍宣府前左右一衛興和守禦所城一
趙川大小白陽葛峪常峪青邊口堡六北路口外開平
衛在獨石城龍門守禦所在李家堡有龍門衛城有馬
營雲州赤城鵰鶚堡又有守長安嶺懷來衛中所通為
城堡者八東路懷來永寧隆慶左右保安五衛美峪守
禦所又有守隆慶州永寧衛後所隆慶保安二州永寧
一縣而總為城者五西路萬全左右懷安保安右四衛
城三柴溝西陽河洗馬林新河張家二口堡五南路蔚
州衛廣昌守禦所二城又有順聖川東城舊弘州西城
而直隸隆慶衛在居庸糧芻亦屬宣府廣靈靈丘二縣
隸大同府則惟撥軍守城焉成化元年修飭舊有拒敵
堡五十二屯堡七十九新增築屯堡一百七十二新舊
屯堡編以千文起天字屯堡止于字屯堡通七百三座
增補使臣邊氓往來孔道暖鋪通前後共六十九座編
第用字則知仁聖義忠和孝友睦婣任恤禮樂射御書
數文行信教杜子美上韋左相八荒開夀域一氣轉鴻
鈞霖雨思賢佐丹青憶老臣豈是池中物由來席上珍
廟堂知至理風俗盡還淳云各屬原額屯操守戰官軍
舍餘土兵等六萬六百六十六員名是年報夏季數除
逃亡外實五萬七千二百六十一員名實食粮文武官
吏軍兵五萬四千八十八員名騎操走逓馬驢二萬三
千四百八十二匹頭邊儲細糧一百五十五萬九千二
百五十九石二斗九升三合二勺馬料豆四十萬七千
一百六十四石二升二合七勺銀一十一萬三百八十
七兩六厘綿布三十七萬二千八百六十七匹二丈四
尺四寸綿花三十五萬二千七百一十八斤二兩三錢
馬草六百一十三萬九千六百八十二束六分奉勅官
田者是年買補官牛五千七百一頭作一千八百九十
八具零二頭墾地四千一百六十九頃六十畆收糧七
萬一百二石二斗九升一合買馬一千五百一十九疋
詳見王音碑碑所遺則是歲飼牛所餘藁秸八萬九千
一百五十六束一分每束一十七斤重易銀二千五百
二十兩四錢七分俱充公用衛所公務牛四百八十四
頭地三百六十一頃八十五畆得糧八千九百五十二
石一斗三升四合驛站公務牛九十五頭地九十二頃
得糧一千八百一十二石六斗三升二合衛所以給公
私百需站道以為慰勞行役之費亦肇自是年繼是而
有為則月益而歲增矣當不一書
予自景泰三年夏至宣府十一日奉勑恊贊徼外軍務
七年十一月奔訃還于時曹州李公秉總督邊儲參贊
軍務兼理廵撫進提督軍務總戎則都督紀廣其副都
督楊能廣卒于位都督過興代之暫設而即去有副將
都督衛穎參將署都督張欽即予所謂官多而不和者
能召以懷來參將都督楊信升副總兵代信者都指揮
夏忠不久忠卒署都督僉事趙輔實代之若萬全右衛
則都督江福後以事免代之者參將都指揮張林兼守
西路也天順八年秋予以廵撫重臨上谷適又受代李
公焉兹特以窽外昔日同事諸將佐具列于前而今日
之所與(據今丁亥夏四月而凡見任者其前後更調不)
(重見也)則續書之
鎮守獨石等處宣府副總兵後軍都督府都督同知
孫安
右參將提督守備萬全都司都指揮僉事周賢
協同提督守備懷來衛指揮同知吳良
赤城隨哨把總指揮狃翥馬英
杜旺鄭友都薛顯周源
守備都指揮使王林
僉事張林沈禮黃瑄張傑
王榮申義張夀鄭祥
(闕)
僉事常貴
恊同守備指揮使王鼎朱通
吳昇姚瑄
同知王榮
僉事繩矩沙泉吕貴程道
閻敏
中軍
鎮守宣府鎮朔將軍總兵官前軍都督府都督同知
顔彪
恊同鎮守右副總兵後軍都督府都督僉事張瑀
恊同鎮守副總兵都指揮僉事黃瑄
隨哨把總都指揮同知孫素王祥
杜俊
署都指揮同知江山
都指揮僉事傅巖孟璽文瑄
徐綱喬清
指揮使高寧董鋐楊琳祝雄
楊瑄
指揮同知施祥陳濬尚得
曹琮胡佐
指揮僉事歐恕王俊周賢
周宏白振康寧
于昇趙琮
百戸于海石泉
守趙川堡指揮僉事王雄
守葛峪堡指揮同知羅鎮
守大白楊堡指揮僉事俞朦
守小白楊堡指揮僉事王鑑
萬全都指揮使司軍政都指揮同知周玉
恊同軍政兼管屯田署都指揮僉事李紱
河南都司輪班都指揮僉事林深
署都指揮僉事薛鐸
指揮使方寬
北路
鎮守獨石馬營等處左參將都指揮使李剛
恊同鎮守都指揮僉事李延
守備獨石城署都指揮僉事郭瑄
協同守備指揮使吳昇
守備馬營堡都指揮僉事張夀
協同守備指揮使王鼎
守備雲州堡指揮同知張琥
守備赤城堡都指揮同知劉政
守備鵰鶚堡指揮使姚瑄
同知鄭祥
守備長安嶺都指揮僉事申義
指揮僉事趙昇
守備龍門衛指揮使陶洪
守備龍門所指揮僉事閻敏
東路
鎮守懷來永寧等處參將都指揮同知隂傑
守懷來城指揮僉事吳清
同知梅盛
守備保安新城指揮僉事程道
守保安舊城正千戸王曦
守備永寧都指揮同知郤伭
指揮僉事馬剛
守備隆慶州指揮使事汪溶
守四海治堡指揮僉事鄒倫焦玘
西路
鎮守萬全右衛等處右參將署都指揮僉事蔣良
恊同鎮守指揮同知張順
守備萬全右衛都指揮僉事胡觀
守備萬全左衛都指揮僉事楚禎
守備懷安等衛署都指揮僉事周隆
守備柴溝堡署都指揮僉事許寧
守新河口堡指揮僉事秦林孔海
守洗馬林堡指揮同知李泰
守張家口堡指揮使秦亮
守西陽河堡指揮使賈熊
南路
守備蔚州都指揮僉事牛璽
守備順聖川二城都指揮同知梁秦楊文
守本川東城指揮僉事張暠時興
守本川西城指揮僉事劉忠
同知宋遇
僉事王鉞
守廣昌所指揮僉事孫冕宋質
守廣靈縣指揮使陸鐸
守靈丘縣指揮使章琮
直隸保安州知州魏鑑俞澤
隆慶州知州師宗文李鼒
永寧縣知縣李秀高翔
水東日記卷三十四
