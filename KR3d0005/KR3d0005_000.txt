王氏農書農家類
提要
(臣)等謹案王氏農書二十二卷元王禎撰禎
字伯善東平人官豐城縣尹文淵閣書目曰
王禎農書一部十册讀書敏求記曰農桑通
訣六榖譜四農器圖譜十二總名曰農書永
樂大典所載併為八卷割裂綴合已非其舊
今依原序條目以類區分編為二十二卷其
書典贍而有法蓋賈思勰齊民要術之流圖
譜中所載水器尤於實用有裨又每圖之末
必係以銘贊詩賦亦風雅可誦今外間所有
王禎農務集即從是書摘抄者也唐中和節
所進農書世無傳本宋人農書惟陳旉所作
存元人農書存於今者三本農桑輯要農桑
衣食撮要二書一辨物産一明時令皆取其
通俗易行惟禎此書引據賅洽文章爾雅繪
畫亦皆工緻可謂華實兼資明人刊本皆舛
訛漏落疑誤宏多諸圖尤失其真永樂大典
所載猶元時舊本今據以繕寫校勘以還其
舊觀焉乾隆三十八年七月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
農書目錄農家類
卷一
農桑通訣一(農事起本蠶事起本)(牛耕起本授時)
(地利力田孝弟)
卷二
農桑通訣二(墾耕播種)(耙勞)
卷三
農桑通訣三(鋤治灌溉)(糞壌)
卷四
農桑通訣四(勸助蓄積)(收穫)
卷五
農桑通訣五(種植)(畜養)
卷六
農桑通訣六(蠶繰)(祈報)
卷七
百糓譜一(榖屬)
百糓譜二(榖屬)
卷八
百糓譜三(蓏屬)
百糓譜四(蔬屬)
百糓譜五(蔬屬)
卷九
百糓譜六(果屬)
百糓譜七(果屬)
百糓譜八(果屬)
卷十
百糓譜九(竹木)
百糓譜十(雜類)
百糓譜十一(飲食類)
卷十一
農器圖譜一(田制門)
卷十二
農器圖譜二(耒耜門)
卷十三
農器圖譜三(钁鍤門)
農器圖譜四(錢鎛門)
卷十四
農器圖譜五(銍艾門)
農器圖譜六(杷朳門)
卷十五
農器圖譜七(蓑笠門)
農器圖譜八(蓧蕢門)
卷十六
農器圖譜九(杵臼門)
農器圖譜十(倉廪門)
卷十七
農器圖譜十一(鼎釜門)
農器圖譜十二(舟車門)
卷十八
農器圖譜十三(灌溉門)
卷十九
農器圖譜十四(利用門)
農器圖譜十五(麰麥門)
卷二十
農器圖譜十六(蠶繰門)
卷二十一
農器圖譜十七(蠶桑門)
農器圖譜十八(織紝門)
農器圖譜十九(纊絮門)
卷二十二
農器圖譜二十(麻苧門)(雜錄附)
農書原序
農天下之大命也一夫不耕或授之饑一女不織或授
之寒古先聖哲敬民事也首重農其教民耕織種植畜
養至纖至悉禎不揆愚陋搜輯舊聞為集三十有七為
目二百有七十嗚呼備矣躬任民事者儻有取於斯與
皇慶癸丑三月望日東魯王禎書
