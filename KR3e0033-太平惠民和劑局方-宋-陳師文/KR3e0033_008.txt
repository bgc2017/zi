欽定四庫全書
太平惠民和劑局方卷八
宋陳師文等撰
治雜病
耆婆萬病丸療七種癖塊五種癲病十種注忤七種飛
尸十二種蠱毒五種黃病十二時瘧疾十種水病八種大
風十二種痿痺并風入頭眼暗漠漠及上氣欬𠻳喉中如
水雞聲不得卧飲食不作肌膚五藏滯急氣積聚不消
壅閉不通心腹脹滿連及胷背鼓脹氣堅結流入四肢或
腹脹心膈氣滿時定時發十年二十年不差五種下痢疳
蟲蚘蟲寸白蟲諸蟲上下冷熱久積痰飲令人多眠睡消
瘦無力蔭入骨髓便成滯疾身體氣腫飲食亟逆腰脚酸
疼四肢沉重不能久行久立婦人因産冷入子藏藏中不
淨或閉塞不通胞中瘀血冷滯出流不盡時時疼痛為患
或因此斷産并小兒赤白下痢及狐臭耳聾鼻塞等病服
此藥以三丸為一劑服不過三劑萬病悉除說無窮盡故
以萬病名之如瘧疾未發前服一丸未瘥如前更服
芍藥肉桂(去粗皮)芎藭(不見火)乾薑(炮)
川椒(去目及閉口者微炒出汗)防風(去蘆)茯苓(去皮)
巴豆(去心膜炒)當歸(去蘆)生犀角(鎊)桔梗
芫花(醋炒赤)人參(去蘆)桑白皮(炒)黃芩
黃連(去鬚)蒲黃(微炒)禹餘糧(醋淬飛研)前胡(去蘆)
大戟(剉炒)葶藶(炒)麝香(研)細辛(去苖)
雄黃(研飛)硃砂(研飛)紫苑(去蘆)甘遂
牛黃(研各一兩)蜈蚣(十二節去頭足炙)石蜥蜴(去頭
尾足炙四十)芫菁(二十八枚入糯米同炒候米色黃黑去頭足翅用)
右為細末入研藥勻煉蜜為丸如小豆大若一歲已
下小兒有疾者令乳母服兩小豆大亦以吐利為度
近病及卒病用多服積久疾病即少服常服微溏利
為度卒病欲死服三丸取吐利即差卒中惡口噤服
二丸漿一合下利即差五疰鬼刺客忤服二丸男女
邪病歌哭腹大如姙身服二丸日三夜一間食服之
蠱毒吐血腹痛如刺服二丸不差更服瘧病未發前
服一丸未差更服諸有痰飲者服三丸冷癖服三丸
日三服皆間食常令微溏利宿食不消服二丸取利
癥瘕積聚服二丸日三服拘急心腹脹滿心痛服三
丸上氣嘔逆胸滿不得卧服二丸不差更服大痢二
丸服日三服疳濕服二丸以一丸如杏仁大和醋二
合灌下部中水病服三丸日再服間食服之差止人
弱即隔日服頭痛惡寒服二丸覆取汗傷寒天行服
二丸日三服間食服之小便不通服二丸不差明日
更服大便不通服三丸又内一丸下部中即通耳聾
聤耳以綿裹如棗核塞之鼻衂服二丸癰腫下腫破
腫内一丸如麻子大日一敷之根亦自出犯疔腫血
出以猪脂和塗有孔内孔中差癩瘡以酢泔洗訖取
藥和猪脂傅之漏瘡有孔以一丸内孔中和猪脂傅
上痔瘡塗綿筋上内孔中日别易差止瘰癧以酢和
塗上差癬瘡以布揩令汁出以酢和塗上日一易瘥
止胷背腰脇腫以酢和傅腫上日一易又服二丸諸
冷瘡積年不差以酢和塗之惡刺以一圓内瘡孔中
即瘥蝮蛇螫以少許内螫處若毒入腹心煩欲絶者
服三丸蜂螫以少許傅之差婦人諸疾胞衣不下服
二丸小兒驚癎服一丸如米許以塗乳令吮之看兒
大小加減小兒客忤服一丸如米和乳塗乳頭令吮
之以意量之蝎螫以少許傅之差小兒乳不消心腹
脹滿服一丸如米許塗乳頭令吮之即差
神應丸治腎經不足風冷乘之腰痛如折引背膂俛仰
不利轉側亦難或因役用過多勞傷於腎或因寢冷濕
地氣傷腰或因墜堕傷損因風寒客摶皆令腰痛並皆
治之
葳靈仙(去土二十兩)當歸肉桂(去粗皮各
十兩)
右為末以酒煮麺糊為丸如梧桐子大每服十五丸
温酒或煎茴香湯下食前服婦人煎桂心湯下加至
二十丸有孕婦人不得服忌食茗
集效丸治因藏府虛弱或多食甘肥致蛔蠱動作心腹
攪痛發作腫聚往來上下痛有休止腹中煩熱口吐涎
沫即是蛔蛟宜服此藥若積年不差服之亦愈又療下
部有蟲生痔痒痛
大黃(剉炒十五兩)木香(不見火)檳榔乾薑(炮)
附子(炮去皮臍)芫荑(炒研)鶴蝨(炒)訶梨勒(煨去
核酒浸焙乾各七兩半)
右為末煉蜜為丸如梧桐子大每服三十丸食前橘
皮湯下婦人醋湯下
乳香丸治諸痔下血肛邊生肉或結核腫疼或生瘡痒
痛或大便艱難肛腸脫出又治腸風下血旡問新久及
諸漏根在臟腑悉能治之
枳殼(去穰麸妙)牡蠣(火煅)蓽澄茄
大黃(蒸焙)鶴蝨(炒各半兩)白丁香(一分)
芫青(去頭翅足糯米炒米黃色半兩)乳香(研一分)
右為末粟米糊丸如梧桐子大每服十丸至十四丸
如治腸風臘茶清下諸痔煎薤白湯下諸漏煎鐡屑
湯下並食前服
解毒雄黃丸解毒治纏喉風及急喉痺卒然倒仆失音
不語或牙關緊不省人事
鬱金雄黃(研飛各一分)巴豆(去皮出油十四個)
右為末醋煮麺糊為丸如菉豆大用熱茶清下七丸
吐出玩涎立便蘇省未吐再服如至死者心頭猶熱
灌藥不下即以刀尺鐡匙斡開口灌之藥下喉嚨旡
有不活吐瀉些小無妨及治上膈壅熱痰涎不利咽
喉腫痛赤眼癰腫一切毒熱並宜服之如小兒患喉
嚨赤腫及驚熱痰涎壅塞服二丸或三丸量兒大小
加減
尅效餅子治一切瘧病發作有時先覺伸欠乃作寒慄
鼓振頥頷中外皆寒腰脊引痛寒戰既已内外皆熱頭
痛如破渴欲飲冷或痰聚胸中煩滿欲嘔或先熱後寒
或先寒後熱或熱多寒少或寒多熱少或寒熱相半或
但熱不寒或但寒不熱或一日一發或隔日一發或一
發後六七日再發並能主之
甘草(爁)菉豆末荷葉(爁各五兩)定粉(研)
龍腦(研)麝香(研各半兩)信砒(醋煮二兩半)
硃砂(研飛一兩一分)金箔(二十五片為衣)
右為末煉蜜溲和每兩作二十丸捏扁以金箔為衣
每服一餅子以新汲水磨化日發者未發前服之間
日不發夜服隔數日發者前一日夜服連日者凌晨
服
烏梅丸治藏寒蛔蠱動作上入膈中煩悶嘔吐時發時
止得食即嘔常自吐蛔有此證候謂之蛔厥此藥主之
又治久痢
烏梅(三百個)黃蘗(炙)細辛(去苖)肉桂(去麤皮)
附子(炮去皮臍)人參(去蘆各六兩)蜀椒(去目及閉口者微炒出汗用)
當歸(去蘆各四兩)乾薑(炮十兩)黃連(去鬚十六兩)
右異搗合篩治之以醋浸烏梅一宿去核蒸之五㪷
米下飯熱搗成泥和藥令相得内臼中與煉蜜杵二
千下丸如梧桐子大每服十五丸温米飲下食前服
神助散(舊名葶藶散)治十種水氣面目四肢遍身俱腫以手
按之隨手而起欬𠻳喘急不得安卧腹大腫脹口苦舌
乾小便赤澁大便不利
澤瀉(二兩)椒目(一兩半)猪苓(去黑皮二兩)
葶藶(炒香别研三兩)黑牽牛(微炒取米二兩半)
右為細末每服以葱白三莖漿水一盞煎至半盞入
酒半盞調藥三錢絶早面向東服如人行十里久以
漿葱白煮稀粥至葱爛入酒五合熱啜量人啜多少
須啜一升許不得喫鹽并麵自早至午當利小便三
四升或小便利喘定腫減七分隔日再服既平之後
必須大將息及斷鹽房室等三年
立效散治下焦結熱小便黃赤淋閉疼痛或有血出及
大小便俱出血者亦宜服之
山梔子(去皮炒半兩)甘草(炙三分)瞿麥穟(一兩)
右為末每服五錢水一碗入連鬚葱根七個燈心五
十莖生薑五七片同煎至七分時時温服不拘時候
立勝散治男子婦人血妄流溢吐血衂血嘔血咯血
熟乾地黃小薊(并根用)人參蒲黃(微炒)
當歸(去蘆)芎藭烏梅(去核各一兩)
右件藥搗羅為粗散每服五錢水一盞半煎至七分
去查温服不拘時候
釣腸丸治久新諸痔肛邊腫痛或生瘡痒時有膿血又
治腸風下血及肛門脫出並宜服之
括蔞(燒存性二枚)蝟皮(剉碎鹿内燒存性二枚)白礬
胡桃(取仁二十五兩不油者入罐内燒存性)白附子(生用)綠礬(枯)
附子(去皮臍生用)天南星(生用)枳殼(去穰䞛炒)半夏(二兩)
訶子(煨去皮各二兩)鷄冠花(剉微炒五兩)
右為細末以醋煮麫糊為丸如梧桐子大每服二十
丸空心臨卧温酒下遠年不差者服十日見效久服
永除根本小可腸風疾等一二年内者只十服差永
不發動
石韋散治腎氣不足膀胱有熱水道不通淋瀝不宣出
少起數臍腹急痛蓄作有時勞倦即發或尿如豆汁或
便出砂石並皆治之
芍藥白术滑石葵子
瞿麥(各三兩)石韋木通(各二兩)王不留行
當歸(去蘆)甘草(炙各一兩)
右為細末每服二錢煎小麥湯調下食前日二三服
牡蠣散治諸虛不足及新病暴虛津液不固體常自汗
夜卧即甚久而不止羸瘠枯瘦心忪驚惕短氣煩倦
黃茋(去苖土)麻黃根(洗各一兩)牡蠣(米泔浸刷去土火燒通赤)
右三味為粗散每服三錢水一盞半小麥百餘粒同
煎至八分去查熱服日二服不拘時候
法製熟艾主灸百病
陳久黃艾(不以多少擇取葉入臼内用木杵輕搗令熟以細篩隔去青查冄搗再篩如此
三次别以馬尾蘿子隔之更再搗蘿候柔細黃熟為度)
右主灸百病世人着灸多無法度徒忍痛楚罕能愈
疾今於聖惠千金外臺等方内摭取點穴分寸作炷
大小壯數多少等法如後
定分寸法(取病人男左女右中指第二節内度兩横紋相去為一寸應取穴及作炷分寸並依
此法)
點灸穴法(凡點穴時須得身體平直四肢毋令拳縮坐點毋令俛仰立點毋令傾側灸時孔穴
不正無益於病徒燒肌肉虚忍痛苦若坐點則坐灸之卧點則卧灸之立點則立灸之反此亦不得其穴)
作艾炷法(凡下火點灸須令艾炷根下廣三分長亦三分若減此不覆孔穴不中經脉火氣不
行亦不能除病強壯人亦可稍撮令大周歲已裏小兒可如小麥大)
點火法(古來用火灸病忌八般木火今即不用木火灸人不犯諸患兼去久疴以清油點之燈上
燒艾莖點灸兼滋潤灸瘡至愈己來且無疼痛用蠟燭更佳义火珠耀日以艾承之遂得火出此火灸病
為良次有火照耀日以艾引之便得火出此火亦佳)
下火灸時法(皆以日正午已後乃可下火灸之時謂隂氣未至灸無不著午前平旦谷氣虚
令人癲眩不可卧灸慎之慎之其大法如此卒急者不可用此例若遇隂翳天起風雪忽降猛雨炎暑雷
電虹霓暫時且停候待清明即再下火灸灸時不得傷飽大饑飲酒食生硬物兼忌思慮憂愁怒呼罵叫
吁嗟歎息一切不祥忌之大吉)
治灸瘡不發法(凡著灸療病歴春夏秋冬不較者灸炷雖然數足得瘡發膿所患即差如
不得瘡發膿出其疾不愈甲乙經云灸瘡不發者用故履底灸之令熱熨三日即發腫出自然疾愈今用
赤皮葱三五莖法其葱青於塘灰火中煨熱拍破熱熨灸瘡才餘遍其瘡三日自發五壊膿出疾愈)
淋洗灸瘡法(凡著灸治疾纔住火便用赤皮葱薄荷二味煎湯温温淋洗灸瘡周廻約一二
寸已來令驅逐風氣於瘡口内出兼令經脉往來不滯於瘡下自然瘡壞疾愈若久瘡退火痂後用桃樹
東南枝稍青嫩桃皮二味等分煎湯温淋洗灸瘡此二味偏能護灸瘡中諸風若瘡内黑爛潰者加胡荽
三味等分煎湯温温淋洗灸瘡自然生好肉也若灸瘡疼痛不可忍多時不較者加黃連四味等分煎湯
淋洗立有神效)
壯數多少法(千金方云凡言壯數者若丁壯過疾病根深篤者可倍多於方數其人老小幼
弱者可復減半依扁鵲法有至五百壯十壯者皆臨時消息之)
推人神所在法(一日足大指二日外踝三日股内四日腰五日口舌懸&KR2205;六日足小指七
日内踝八日足胱九日尻十日背腰十一日鼻柱十二日髮際十三日牙齒十四日胃腕十五日遍身十
六日胸乳十七日曰氣衝十八日腹内十九日足趺二十日膝下二十一日手小指二十二日伏兔二十
三日肝愈二十四日手陽明二十五日足陽明二十六日手足二十七日膝二十八日隂二十九日膝顴
肛顙三十日關元下至足已上之神所在之日禁忌着灸若遇病急切不可拘此例)
常山飲治瘧疾凡瘧疾盖因外邪客於風府生冷之物
内傷脾胃或先寒後熱或先熱後寒或寒熱獨作或連
日倂發或間日一發寒則肢體顫掉熱則舉身如燒頭
疼惡心煩渴引飲氣息喘急口苦咽乾脊膂酸疼腸鳴
腹痛諸藥不治漸成勞瘧者此藥治之
知母川常山草果甘草(炙各二斤)
良薑(二十兩)烏梅(去仁一斤)
右件為粗散每服三錢水一盞生薑五片棗子一枚
煎至七分去查温服
對金飲子治證并方見傷寒類
清心蓮子飲治證并方見痼冷類
槐角丸治五種腸風瀉血糞前有血名外痔糞後有血
名内痔大腸不收名脫肛糓道四面弩肉如&KR2698;名舉痔
頭上有孔一切並皆治之
槐角(去枝梗炒一兩)地榆當歸(酒浸一宿焙)防風(去蘆各八兩)
黃芩枳殼(去穰麸炒各半斤)
右為末酒糊丸如梧桐子大每服三十丸米飲下不
拘時候此藥治腸風瘡内小蟲裏急下膿血止痒痛
消腫聚驅濕毒久服永除病源
勝金丸治一切瘧病發作有時盖因外邪客於臟腑生
冷之物内傷脾胃或先寒後熱或先熱後寒或寒多熱
少或寒少熱多或但熱不寒或但寒不熱或連日併發
或間日而發或發後三五日再發寒則肢體顫掉熱則
舉身如火頭痛惡心煩渴引飲氣息喘急口苦咽乾背
膂痠疼腸鳴腹痛或痰聚胸中煩滿欬嘔並皆治之
檳榔(四兩)常山(酒浸蒸焙一斤)
右為末水麵糊為丸如梧桐子大每服三十丸於發
前一日晩臨卧用冷酒吞下便睡不得喫熱物茶湯
之類至四更盡再用冷酒吞下十五丸忌食一切熱
羹湯粥食午間可食温粥至晩方可食熱忌一切生
冷魚腥等物一方用川常山十六兩為末雞卵十
五隻取清為丸治證服餌一如前法
腸風黑散治證與瀉痢類腸風黑散
荆芥(燒二兩)枳殼(去穰二兩燒一兩炒用)亂髮(燒)
槐花(燒)槐角(燒)甘草(炙)蝟皮(各一兩半)
右將合燒藥同入甆瓶内黃泥固濟燒存性三分出
火氣同甘草枳殼搗羅為末每服入二錢水一盞煎
至七分空心温服温酒調下亦得
神應黑王丹治證并方見瀉痢類
療急丸療心腹諸卒暴百病中惡客忤心腹脹滿卒痛
如刀所刺氣急口噤
乾薑(炮一兩)巴荳(去皮油明)大黃(各二兩)
右&KR2018;為末煉蜜為丸如梧桐子大每服三丸温水下
不拘時服
青解毒丸治大人小兒五藏積熱毒氣上攻胸膈煩悶
咽喉腫痛赤眼癰腫頭面發熱唇口乾燥兩頰生瘡精
神恍惚心忪悶亂坐卧不寧及傷暑毒面赤身熱心躁
煩渴飲食不下
寒水石(研)石膏(研各十六兩)青黛(八兩)
右件細研如粉入青黛和勻蒸餅七個水調為丸如
鷄頭大每服一丸食後新汲水化下或細嚼用生薑
水下亦得如中諸毒並宜服之及小兒驚風潮熱痰
涎壅塞心胸煩躁頰赤多渴睡卧不稳每三歲兒可
服半粒更量歲數加減與之
寸金丸治元陽虛弱寒氣攻衝膀胱小腸發腫作痛或
注在心脇牽連小腹連屬隂間致身體增寒撮痛
楮實子川楝子(炒)巴豆(炒七個)全蝎(炒四個半)
當歸(去蘆酒浸一宿一兩半)
右為細末用浸當歸酒打麵糊和丸如鷄頭實大空
心温酒鹽湯吞下二丸至三丸併進二服
奪命丹治遠年日近小腸疝氣偏墜搐疼臍下撮痛以
致悶亂及外腎腫硬日漸滋長隂間濕痒挀成瘡
吳茱萸(去枝梗一斤四兩用酒浸四兩用醋浸四兩湯浸四兩用童子小便浸各浸一宿同
焙乾)澤瀉(去灰土二兩)
右為細末酒煮麵糊丸如梧桐子大每服五十丸空
心食前鹽湯或酒吞下
茱萸内消丸治腎經虛弱膀胱為邪氣所摶結成寒疝
隂㿗偏火上攻臍腹病痛膚囊腫脹或生瘡瘍時出黃
水腰腿沉重足脛腫滿行步艱辛服之内消不動臟腑
(一方無枳實陳皮桃仁玄胡索川楝子木香)
山茱萸(揣去核取肉微炒)桔梗(水浸一伏時漉出慢火炒乾為度)
白蒺藜(炒去刺)川烏(泡去皮臍)肉桂(去粗皮)青皮(去白)
茴香(舶上者淘去砂石焙炒)吳茱萸(微炒各二兩)
山茱萸(微炒)海藻(洗焙)五味子大腹皮
桃仁(去皮米及雙仁麸炒)玄胡索(各二兩半)枳實(去核麸炒)
陳皮(去白各一兩)川楝子(剉炒三兩)木香(一兩半)
右為末酒糊丸如梧桐子大温酒下三十丸食前服
麝香大戟丸治隂㿗腫脹或小腸氣痛
葫蘆巴(炒四兩)大戟(去皮炒黃半兩)麝香(别研一錢)茴香(舶上者)
川楝子(各六兩)檳榔(刮去粗皮切不見火)木香
附子(炮去皮臍)訶子(炮去核酒蒸焙乾各用一兩)
右為末獨留川楝子以好酒一二升葱白七枚長三
四寸煮川楝子軟去核取肉和藥搗杵丸如梧桐子
大空心温酒下五七丸至十丸薑湯亦得潮發疼痛
炒薑熱酒下十五丸
三白散治膀胱藴熱風濕相乘隂囊腫脹大小便不利
白牽牛(二兩)桑白皮(微炒)白术木通(去節)
陳皮(去白各半兩)
右搗為細末每服二錢薑湯調下空心服未覺再進
常服能利留滯不損藏氣
葫蘆巴丸治大人小兒小腸氣蟠腸氣奔豚氣疝氣偏
墜隂腫小腹如卵上下痛不可忍或後結遶臍故刺嘔
惡悶亂並治之
葫蘆巴(炒一觔)吳茱萸(湯洗七次炒)川楝子(炒一
斤二兩)大巴戟(去心炒)川烏(炮去皮腹各六兩)
茴香(没去土炒十二兩)
右為細末酒煮麵糊為丸如梧桐子大每服十五丸
空心温酒吞下小兒五丸茴香湯下
治瘡腫傷折
雲母膏治一切瘡腫傷折等病
蜀椒(去目及閉口者微炒出汗用)白芷没藥(研)
赤芍藥肉桂(去粗皮)當歸鹽花(研)
麒麟竭(研)菖蒲白芨芎藭
草龍胆木香白蘞防風(去蘆义)
厚朴(去粗皮)麝香(研)桔梗柴胡(去蘆頭)
松脂人參蒼术(泔浸一宿)黃芩
夜合(川皮)乳香附子(去皮臍)茯苓(去皮)
高良薑(各半兩)消石(研如粉)甘草(各四兩)陳皮(一兩)
水銀(俟膏凝如人體熱以生絹袋盛水銀以手彈如針頭大針在膏上謂之飬藥母)
雲母(光明白薄者研粉四兩)清油(四十兩)黃茋(去蘆半兩)
桑白皮栢葉槐枝柳枝(各二兩)
黃丹(細研一十四兩)
右除雲母消石麒麟竭没藥麝香乳香黃丹鹽花八
味别研外並剉如豆大用上件清油於瓷噐中浸所
剉藥七日以物封閉後用文火煎不住手攪三上火
每上候匝連沸乃下火候沸定再上如此三次候白
芷附子之類黃色為度勿令焦黑以綿或新布絞去
滓却入鐺中再上火熬後下黃丹與别研藥八味以
柳篦不住手攪直至膏凝良久變色再上熬仍滴少
許水中凝結不粘手為度先炙一瓷器熱即火上熬
仍濟少許水中凝結不粘手為度先炙一瓷器熱即
傾藥在内候如人體温熱彈水銀在上每用膏藥即
先刮去水銀治發背先以敗蒲一斤用三升水煎五
十沸如人體温將蒲水洗瘡拭乾貼藥一兩分為三
服温酒下未成膿者立差於外貼之妳癰外貼瘰癧
骨疽毒穿至骨用藥一兩分作三服温酒下甚者即
瀉出惡物兼外貼差腸癰以藥半兩分為五服甘草
湯下未成膿者當時消已有膿者隨藥下膿出後每
日酒下五丸如梧桐子大待臘止即住服風眼貼兩
太陽穴壁虎咬蜘蛛咬外貼留瘡口發腦發髭鬢發
眉發耳臍癰牙癰牙疼並外貼包裹即當時痛止箭
頭所傷箭頭在内外貼每日喫少許爛菉豆箭頭自
出虎豹所傷先以甘草湯洗然後貼膏每日換不過
三次貼狗蛇咬生油下十丸如梧桐子大仍須外貼
難産三日不分娩温酒下一分便生血暈欲死以薑
汁和小便半升温酒下十丸死者即返死胎在腹以
榆白皮湯下半兩便生丈夫本藏氣茴香温酒下一
分每日一服不過二服差中毒藥酒用温酒下一分
每日一服不過四度瀉出惡物差瘤贅外貼消之一
切腫癤外貼立差但有所苦並皆温之藥到即差已
上主療只忌羊血餘無所忌如人收此藥防身以蠟
紙裹不令風乾可三十年不損藥力
犀角丸治腸癰乳癰發背一切毒腫服之化為水
巴荳(二十二枚去皮膜心炒出油細研)大黃(蒸焙一兩一分)犀角(三兩)
黃連(去鬚)梔子(去皮)乾蓼藍升麻
黃芩防風(去蘆)人參當歸(去蘆)
黃茋(去苖)甘草(炙各一兩)
右為細末入巴豆勻煉蜜溲和為丸如梧桐子大每
服三丸温湯下利三兩行喫冷粥止之不利加至四
五丸初服取快利後漸減丸數取微糖泄為度老小
以意加減腫消及和潤乃止利下黃水覺腫處微皺
色變即是消候一切腫毒皆内消神驗不可論忌熱
麺蒜猪肉蘆笋魚海藻菘菜生冷黏食
何首烏散治脾肺風毒攻衝遍身癬疥瘙痒或生瘾疹
搔之成瘡肩背拘倦肌肉頑痺手足皺裂風氣上攻至
頭面生瘡及治紫癜白瘕頑麻等風
荆芥穗蔓荆子(去白皮)蚵蚾草(去土)甘草(炙)
何首烏防風(去蘆义)葳靈仙(淨洗)
右件各五斤搗羅為末每服一錢食後温酒調下沸
湯亦得
樺皮散治肺藏風毒遍身瘡疥及瘾疹瘙痒搔之成瘡
又治面上風刺及婦人粉刺
杏仁(去皮尖用水一碗於銀銚子内熬候水減一半已來取出放令乾二兩)
枳殼(去穰用炭火燒存性取出於濕紙上令冷)樺皮(燒存灰各四兩)甘草(炙半兩)
荆芥穗(二兩)
右件藥除杏仁外餘藥都搗羅為末却將杏仁别研
令極細次用諸藥末旋旋入研令勻每服二錢食後
温酒調下日進三服瘡疥甚者每日頻服
太嶽活血丹治男子婦人外傷内損狗咬蟲傷驢撲馬
墜手足傷折一切疼痛腹中瘀血刺脇築心及左癱右
瘓走注痛癰腫痔漏婦人冷氣入腹血脉不通産後敗
血灌注四肢次妳腫痛血氣撮痛並宜服之
亂髮燒(用水淨洗三斤晒乾用清麻油二斤入鍋内頻以手撚脆亂如糊苔即止不可炒過)
栗楔(謂栗三顆共一毬其中匾者是去殼薄切日乾一斤)
大黑豆(以濕布揩去塵垢退黑皮焙乾一斤)乳香(好者細研入米醋一碗熬令熟四兩)
萆麻仁(别研塗黑三兩)皂角刺(燒通紅米醋内淬焙)
花桑枝(如臂大者炭火燒烟盡米醋淬取出焙一斤)
細墨(半斤一半用萆麻仁三兩乳鉢爛研塗墨上塗盡用薄紙裏以黃泥固濟日乾以炭五七
斤煅令通紅放地上盆蓋出火氣兩飯久又一半用硇砂二兩醋化塗墨上炙乾)
硇砂(光淨者醋化塗墨上二兩)
右六味為末入乳香膏内和杵三千下丸如弹子大
如乳香膏少更入醋煮麵糊痛甚者每服一丸輕可
者服半丸用無灰酒一盞乳香一豆大先磨香盡次
磨藥盡煎三五沸臨卧温服以痛處就牀卧如欲出
汗以衣被盖覆仍用藥塗磨損處忌一切動風物應
婦人諸疾服者更用當歸末一錢依法煎服有孕者
莫服
玉龍膏摩風止痛消腫化毒治一切傷折瘡毒
括蔞(大者一個去皮)黃蠟(一兩半)白芷(淨㨂剉半兩)麝香(研一錢)
麻油(清真者六兩)松脂(研一錢半)零香藿香(各一兩)
杏仁(去皮尖)升麻黃茋赤芍藥
白芨白蘞甘草(淨㨂剉各一分)
右以油浸七日却比出油先煉令香熱放冷入諸藥
慢火煎黃色用絹濾去渣入銀石鍋内入蠟并麝香
松脂熬少時以瓷合氣盛每用少許薄攤絹帛上貼
若頭面風癬痒瘡腫疼痛並塗磨令熱頻頻用之如
耳鼻中肉鈴用紙撚子每日點之至一月即愈如治
灸瘡及小兒瘤瘡塗之兼滅瘢㾗神效
花蘂石散治一切金刃箭鏃傷中及打撲傷損猫狗咬
傷或至死者急於傷處滲藥其血化為黃水再滲藥便
活更不疼痛如内損血入藏府熱煎童子小便入酒少
許調一大錢服之立效若牛觚腸出不損者急内入細
絲桑白皮尖茸為線縫合肚皮縫上滲藥血止立活如
無桑白皮用生麻縷亦得並不得封裹瘡口恐作膿血
如瘡乾以津液潤之然後滲藥婦人産後敗血不盡血
迷血暈惡血奔心胎死腹中胎衣不下至死者但心頭
暖急以童子小便調一錢取下惡物如猪肝片終身不
患血風血氣若膈上有血化為黃水即時吐出或隨小
便出立效
硫黃(上色明淨者搗為粗末四兩)花蘂石(搗為粗末一兩)
右二味相伴勻令先用紙筯和膠泥固濟瓦罐子一
個内可容藥候泥乾入藥内密泥封口了焙籠内焙
乾令透熱使安在四方磚上磚上書八卦五行字用
炭一秤籠疊周匝自己午時從下生火令漸漸上徹
有墜下火旋夾火上直至經宿火冷炭消盡又放經
宿罐冷定取出細研以絹籮子籮至細瓷合内盛依
前法使用
五行(圖闕)
八卦
之圖
化毒挑膿内補十宣散(亦名折裏十補散)治一切癰疽瘡癤未
成者速散已成者速潰敗膿自出無用手擠惡肉自出
不犯刀仗服藥後疼痛頓減其效如神
黃茋(以綿上來者為勝半如箭幹長二三尺頭不义者洗淨寸截搥破絲擘以鹽湯潤透用盞
盛盖湯餅上一炊久焙燥隨衆藥碾即成細末)
人參(以新羅者為上擇圓㓗重實滋潤者洗淨去蘆薄切焙乾轉用)
當歸(取川中來者擇大片如馬尾狀滋潤甜辣芬香温水洗淨薄切焙乾各二兩)
厚朴(用梓間者肉厚而色紫掐之油出去粗皮切薑汁暑一宿爁熱焙燥勿用桂朴)
桔梗(以有心味苦者為真無心味甘者不佳主解藥毒切勿誤用洗淨去頭尾薄切焙燥)
桂心(用卷薄者古法帶皮桂每兩止取二錢半合用一兩者當買四兩候衆藥罷别研方入不
得見火)
芎藭(以川中來者為上令多梳芎大塊者淨洗切焙)
防風(擇新冬者淨洗切焙)甘草(生用)白芷(各一兩)
右十味選藥貴精皆取洗焙曬極燥方秤除桂心外
一處搗羅為細末入桂令勻每服三錢加至五六錢
熱酒調下日夜各數服以多為妙服至瘡口合更服
尤佳所以補前損杜後患也不飲酒人濃煎木香湯
下然不若酒力之勝也或飲酒不能多勉強用酒調
并以木香湯解酒切效當不減於酒也大抵癰疽之
作皆血氣凝滯風毒壅結所致治之不早則外壊肌
肉内攻藏府其害甚大纔覺便服倍加服數服之醉
則其效尤速發散風毒流行經絡挑膿止痛生肌長
肉藥性平和老人小兒婦人室女皆可服之
没藥降聖丹治打撲閃肭筋斷骨折攣急疼痛不能屈
伸及榮衛虛弱外受遊風内傷經絡筋骨緩縱皮肉刺
痛肩背拘急身體倦怠四肢少力
自然銅(火煅醋淬十二次研為末水飛過焙)川烏頭(生去皮臍)骨碎補(爁去
毛)白芍藥没藥(研)乳香(别研)
當歸(洗焙各一兩)生乾地黃川芎(各一兩半)
右並生用為細末以生薑自然汁與蜜等分煉熟和
丸每一兩作四丸每服一丸搥碎水酒各半盞入蘇
木少許同煎至八分去蘇木熱服空心食前
千金漏蘆湯治癰疽發背丹毒惡腫時行熱毒發作赤
色瘰癧初發頭目赤痛暴生障翳吹妳腫痛一切無名
惡瘡雖覺所苦細微不可輕忽服此藥並皆内消更不
成膿若發背癰疽已成膿者當挑日服之直至膿盡
漏蘆(去蘆)麻黃(去根節)升麻(剉)赤芍藥(生剉)
黃芩(去皮)甘草(生剉)白芨(淨洗)白蘞(去鬚)
枳殼(米泔浸一宿去白各四兩)生大黃(一十三兩)
右㕮咀每服四錢水二盞煎至一盞紗帛攄去渣空
心食前熱服以快利為度病人更自量增損服之立
效
滑肌散治風邪客于肌中渾身瘙痒致主瘡疥及脾肺
風毒攻衝徧身瘡疥皴裂乾濕發瘡日久不瘥並皆治
之
剪草(不見火七兩)輕粉(一錢)
右為細末瘡温用藥乾滲瘡乾用麻油調藥敷之
神效托裏散治癰疽發背腸癰妳癰無名腫毒凡作疼
痛增寒壯熱類若傷寒不問老幼虚人並皆治之
忍冬草(去梗)黃茋(去蘆各五兩)當歸(一兩二錢)甘草(炙八分)
右為細末每服二錢酒一盞半煎至一盞若病在上
食後服病在下食後前服少頃再進第二服留渣外
傅未成膿者内消已成膿者即潰
紅玉散斂瘡口生肌肉止疼痛去惡水不問日近年深
並治之
寒水石(炭火燒通去候冷細研二兩)黃丹(半兩)
右同研細乾滲瘡口内後用萬金膏貼每日一上再
上更妙
萬金膏治癰疽發背諸般瘡癤從高墜堕打撲傷損脚
膝生瘡遠年臁瘡五般痔漏一切惡瘡並皆治之
龍骨鼈甲苦參烏賊魚骨
黃蘖草烏頭黃連猪牙皂角
黃芩白芨白蘞木鼈子仁
當歸(洗焙)厚朴(去粗皮)川芎香白芷
没藥(别研)槐枝柳枝(並同剉研各一分)
乳香(别研一錢)黃丹(一兩半)清麻油(四兩炙用半斤)
右除黃丹外銀石器中將諸藥於油内慢火煎紫赤
色去藥不用却入黃丹一半放油内不住手攪令微
黑更入餘黃丹不住手攪須是慢火熬令紫黑滴在
水上不散及不黏手然後更别入黃丹少許再熬數
沸如硬時却更入油些小以不黏手為度用時量瘡
大小攤紙上貼之
接骨散治從高堕下馬逐傷折筋斷骨碎痛不可忍接
骨續筋止痛活血
定粉當歸(各一錢)硼砂(一錢半)
右為細末每服二錢煎蘇木湯調下服訖後時時喫
蘇木湯
急風散治久新諸瘡破傷中風項強背直腰為反折口
噤不語手足抽掣眼目上視喉中沸聲
草烏頭(三兩一半生用一半以火燒存性扵米醋内淬令冷)丹砂(一兩)
生烏豆(同草烏一處為末)麝香(研各一分)
右為細末和勻破傷風以酒一小盞調半錢神效如
出箭頭先用酒一盞調服半錢却以藥貼箭瘡上
油調立效散治濕疥浸淫流清遍體大作舉手搔之水
出小如粟粒痒痛難任肌膚濕潤經久不差
硫黃(研細)黃蘗(細碾微炙)碌礬膩粉(各等分)
右為細末研勻以生油調藥塗之
導滯散治重物壓迮或從高墜下作熱五内吐血下血
出不禁止或瘀血在内胸腹脹滿喘粗氣短
當歸大黃
右等分炒為末每二錢温酒調下不拘時候
如聖散治肺藏風毒攻發皮膚血氣凝澁變生疥瘡瘙
痒搔之皮起作痂增展侵引連滯不差活血脉潤皮膚
散風邪瘙痒
水銀(同胡粉點水研令黑一分)胡粉(結砂子一兩)蛇牀子(半兩)
黃連(去鬚三分)
右件藥以生麻油和稀滑每用藥時先以鹽漿水洗
瘡令淨後以藥塗之乾即便換不過三五度差
檳榔散治癰疽瘡癤膿潰之後外觸風寒腫焮結硬膿
水清稀出而不絶内腠空虚惡汁臭敗瘡邊乾急好肌
不生及療疳瘻惡瘡連滯不差下注臁瘡侵漬不斂
檳榔黃連(去鬚切)木香(各等分)
右為細末每用乾貼瘡上
拔毒散治小兒丹毒肉色變異或著四肢或在胸背遊
走不定焮熱疼痛拔毒消腫散熱定疼
石膏(三兩)甘草黃蘗(各一兩)寒水石(七兩)
右為細末每用水調時復以鷄翎刷掃以芭蕉自然
汁調妙
琥珀膏治頸項瘰&KR0659;及發腋下初如梅子腫結硬強漸若
連珠不消不潰或穿穴膿潰肌汁不絶經久難差漸成
漏疾並治之
琥珀(一兩)木通桂心當歸
白芷防風松脂硃砂(研)
木鼈(去殼各半兩)麻油(二斤)丁香木香(各三分)
右件藥先用琥珀丁香桂心硃砂木香五味搗羅為
末其餘藥並細剉以油浸一宿於鐺中以慢火煎候
白芷焦黃漉出次下松脂末濾去查再澄清油却安
鐺中慢火熬下黃丹一斤以柳木篦不住手攪令黑
色滴入水中成珠子不散看硬軟得所入琥珀等末
攪令勻於瓷器内盛之每使時看大小用火燻紙上
勻攤貼之
丹參膏治乳腫乳癰毒氣焮作赤熱漸成攻刺疼痛及
治乳核結硬不消散通順經絡宣導壅滯
丹參赤芍藥白芷(各等分)
右細剉以酒浸三宿入猪油半斤微煎令白芷色黃
濾去查入黃蠟一兩每用少許時時塗之
神效當歸膏治湯火傷初起癝漿熱毒侵展焮赤疼痛
毒氣壅盛腐化成膿斂瘡口生肌肉拔熱毒止疼痛
當歸黃蠟(各一兩)麻油(四兩)
右件先將油煎令當歸焦黑去查次入蠟急攪之放
冷入瓷合内每使時故帛子攤貼之
膩粉膏治風邪熱毒客摶皮膚身體生瘡痒痛及大疥
作瘡焮赤疼痛侵淫清展肌汁不絶拔熱毒止痛生肌
肉斂瘡口神效
猪脂(煉六兩)松脂(半兩)膩粉胡粉
黃連(為末各一兩)甘草(為末一兩)
右件藥先以猪脂煎松脂次入黃蠟二兩濾去查次
下膩粉并四味攪勻傾於瓷器中每用藥少許塗之
日三四易
烏蛇膏治風邪毒氣外客皮膚熏發成腫所起不定遊
走往來時發痒痛或風毒勢盛攻注成瘡焮赤多膿瘡
邊緊急但是風腫並皆治之
吳茱萸藁本獨活細辛
白殭蠶(去絲嘴炒)半夏漢椒(去目炒)防風
赤芍藥當歸桂心川芎
香白芷烏蛇黃蠟(各二兩)乾蝎
附子(去皮尖各一兩)
右件細剉以煉臘月猪脂二斤文火煎候白芷赤黑
色為度綿濾去查下臘入瓷器内盛每用取少許摩
之令熱日三服
槐白皮膏治内外諸痔腫核結硬或痒發無時或痛不
可忍或肛邊生瘡赤爛侵潰或鼠乳附核久不消散
槐白皮楝實(各五兩)甘草白芷(各二兩)
赤小豆(二合)桃仁(六十枚)當歸(三兩)
右七味㕮咀以煎成猪膏一斤微火煎白芷黃藥成
每用摩瘡上日再用
神仙太一膏治八發癰疽一切惡瘡軟癤不問年月深
遠已成膿未成膿貼之即效蛇虎蝎犬湯火刀斧所傷
並可内服外貼發背先以温水洗瘡拭乾用帛子攤藥
貼仍用水下血氣木通酒下赤白帶下當歸酒下咳𠻳
喉閉纏喉風並綿裹含化一切風赤眼貼太陽穴後用
山梔子湯下打撲傷損貼藥仍用橘皮湯下腰膝痛貼
之鹽湯下吐血桑白皮湯下諸漏先以鹽湯洗其諸瘡
癤並量大小以紙攤藥貼之並每服一粒旋圓櫻桃大
以蛤粉為衣其藥可收十年不壊愈久愈烈神效不可
具述
玄參白芷川當歸(去蘆)大黃
肉桂(去粗皮)赤芍藥生乾地黃(各一兩)
右剉用蔴油二斤浸春五日夏三日秋七日冬十日
濾去查油熬得所次下黃丹一斤以滴油在水中不
散為度
補損當歸散療墜馬落車被打傷腕折臂呼叫不絕服
此藥呼吸之間不復大痛服三日筯骨即當相連神效
澤蘭(製)附子(炮去皮各一分)當歸(炒)甘草(炙)
蜀椒(炒去汗)桂心(各三分)芎藭(炒六分)
右為細末二錢温酒調下日三服忌海藻菘菜葱猪
復元通氣散治瘡癤癰疽方作焮赤初發疼痛及膿已
潰未潰小腸氣腎癰便毒腰疼氣刺腿膝生瘡及婦人
吹妳
舶上茴香(炒)川山甲(剉蛤粉炒去粉二兩)
玄胡索(擦去皮)白牽牛(炒取末)陳皮(去白)甘草(炒各一兩)
南木香(不見火一兩半)
右為細末每服一大錢熱酒調病在上食後服病在
下食前服不飲酒人煎南木香湯調下
排膿托裏散治一切瘡癤癰毒及腸癰背或赤腫而未
破或已破而膿血不散渾身發熱疼痛不可堪忍者并
治婦人妳癰一切毒腫並宜服之
地蜈蚣赤芍藥當歸甘草(各等分)
右為細末每服二錢温酒調下不拘時候
升麻和氣飲治瘡疥發於四肢臀髀痛痒不常甚至增
寒發熱攻刺疼痛浸淫浮腫又癩風入臟隂下濕痒耳
鳴眼痛皆治之
乾薑熟枳殼(各半兩)乾葛熟蒼术
桔梗升麻當歸熟半夏
茯苓大黃(蒸半兩)白芷(各二錢)陳皮
甘草(各一兩半)芍藥(七錢半)
右為剉散每服四大錢水一盞半薑三片燈心十五
莖煎至七分去查食前服
五香連翹湯治一切惡核瘰&KR0659;癰疽惡腫等病(出三因方)
沉香(不見火)舶上青木香(不見火各一分)甘草(生)
乳香(不見火研)連翹(去蒂)麝香(真别研一錢半)升麻(各三分)
丁香(不見火半兩)大黃(蒸三兩)射干(三分)
獨活(今鋪家所賣者只是宿前胡或是土當歸不堪用只用羌活甚妙)
桑寄生(無以升麻代之)木通(去節各三分)
右㕮咀每服四大錢水二盞煮取一盞以上去查取
八分清汁空心熱服半日以上未利再喫一服以利
下惡物為度未生肉前服不妨以折去熱毒之氣本
方有竹瀝芒硝恐泥(去聲)者不能斟酌故闕之智者當
自添減
五香連翹湯方甚多當以三因為正李氏方今並存之
李氏方用乳香甘草木香沉香連翹射干升麻木通
桑寄生獨活各三分丁香半兩大便秘者加大黃三
分李氏所以不用大黃者盖恐虛人老人不宜服
故臨時加減用
又一方青木香三分桑寄生二分沉香木通生黃茋
大黃各一兩酒漫煨麝香二錢乳香藿香川升麻連
翹各半兩鷄舌香三分此方與三因李氏方同但外
加鷄舌藿香耳
太平惠民和劑局方卷八
