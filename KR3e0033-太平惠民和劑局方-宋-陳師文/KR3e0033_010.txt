欽定四庫全書
太平惠民和劑局方卷十
宋陳師文等撰
治小兒諸疾(外有治療諸方互見各類)
返魂丹治小兒諸風癲癎潮發瘈瘲口眼相引頸背強
直牙關緊急目睛上視及諸病久虚變生虚風多睡昏
困荏苒不解速宜服之
當歸(酒浸切焙微炒)烏犀(鎊各二兩)乾薑(炮)人參(去蘆)
枳殼(去穰麩炒)白术(泔浸一宿微炒)木香(不見火)茯苓(去蘆)
厚朴(去皮薑汁炙熟)藁本(去土)天竺黃(細研)丁香(不見火)
敗龜(酒醋塗炙黃)蔓荆子(去白)桑螵蛸(微炒)白芷
虎骨(酒醋炙令黃)晩蠶蛾(微炒)何首烏(泔浸一宿煑過切焙)
縮砂仁(各三分)麻黃(去根節)麝香(别研)羌活(去蘆)
羚羊角(鎊)防風(去蘆)㯽榔槐膠
半夏(湯泡七次薑汁浸三宿焙乾炒黃)白花蛇(酒浸一宿炙令熟去皮骨用肉)
川烏頭(燒令通經留烟少許入坑以盞盖折土圍食頃)白附子(微炮)
阿膠(碎炒)天南星(湯洗生薑自然汁煑軟切焙炒黃)藿香(葉去土)
細辛(去苗)烏蛇(酒浸一宿炙熟取肉)萆薢(微炙)
肉桂(不見火)陳皮(去穰微炒)白殭蠶(去絲嘴微炒)
沉香(不見火)獨活(去苖)乾蝎(微炒)獨活(去苖)
天麻(酒洗切焙各一兩)硃砂(細研水飛)雄黃(細研水飛)
肉豆蔲(去殼微炒)石斛(去根)牛黃(别研)龍腦(别研)
附子(水浸後去炮皮臍)水銀蝉殼(去土微炒)
川芎(各半兩)烏鴉(一個去嘴翅足)膩粉(别研一分)狐肝(三具臘月
末取同烏鴉一個入新瓮内以瓦盆盖頭泥固濟炭火一斤燒令通赤烟盡出候冷研細用)
硫黃(研細用甆盞盛慢火飬成汁入水銀急炒如青泥成炒再研半兩)
金箔(三十片為衣)
右如法修事搗研令細煉白蜜合和入酥再搗三五
千下丸如梧桐子大每一歲一丸温薄荷自然汁化
下不計時候
定命丹治小兒急慢驚風天弔撮口潮發搐搦發癎壮
熱昏塞不省
青黛(研半錢)蟾酥(乾者酒浸一宿一錢)乾蝎(全者七個微炒)
麝香(研一字)白附子(炮為末半分)天南星(炮為末一分)
右件細研令勻以粟米粥和丸如菉豆大别以青黛
為衣每服一丸荆芥薄荷湯化下後困睡無疑但有
患者先化半丸滴入鼻中嚏噴者必差一本不用天
南星
八珍丹治小兒驚風壮熱精神昏憒嘔吐痰涎驚悸恍
惚或發瘈瘲目睛上視
天麻(去蘆)硃砂(研飛)天南星(牛胆製)甘草(炒各五兩)
牛黃(研一分)雄黃(飛)膩粉(各一兩一分)銀箔(七十片為
衣)天漿子(微炒三百五十個)
右為細末入研藥勻煉蜜為丸如豌豆大以銀箔為
衣每服一歲兒服一丸薄荷湯化下疾證未退可再
服之更量兒大小加減乳食後服
太一銀朱丹治小兒驚風壮熱涎盛發癎手足搐搦目
睛上視及風壅實心膈滿悶嘔吐痰涎大便秘澀
黑鉛(煉十遍秤三兩與水銀結砂子分為小塊同甘草水煑半日候冷取出研去草不用)
水銀(結砂子)鐵粉(各三兩)甘草(同鉛煑十兩)硃砂(飛研半兩)
膩粉(研一兩)天南星(炮為水三分)
右同研勻以麵糊為丸如麻子大每一歲兒服一丸
用薄荷蜜湯下微利為度未利再服乳食後
軟金丹治小兒驚風壮熱多睡驚掣精神昏憒痰涎壅
塞手足搐搦目睛上視項背強硬牙關緊急
史君子(炒為末)兖墨(燒研)青黛(細研)麝香(細研)
膩粉(研各一分)胡黃連(為末一分)寒食麵(七錢半)
天漿子(七個炒為末)
右合研勻以白麵糊為丸如小豆大每服一丸煎金
銀薄荷湯化下五歲已上可服二丸更量大小虚實
加減不計時候
鶴頂丹治大人小兒風壅痰實咽膈不利口乾煩渴睡
卧不安及中暑頭痛躁渴不解
麝香(研二兩半)硃砂(研飛一百兩)牙硝(枯研一百二十五兩)
寒水石粉一(百)一(十兩)甘草(炒為末三十五兩)
右合研勻煉蜜溲和每一两二錢作十丸大人温生
薑水化下一切如治中暑入生龍腦少許同研細新
水化下小兒一丸分四服更量大小加減又治小兒
腑藏積熱心神不寧夜卧狂叫口舌生瘡用薄荷自
然汁化下並食後服
至聖丹治一切驚風天弔目睛上視手足搐搦状候多
端用藥一丸用温水化滴鼻中令噴嚏三五次更用薄
荷湯下二丸即愈如久患五疳腹脹頭大四肢瘦小好
喫泥土不思妳食愛咬指甲時撏眉毛頭毛稀疎肚上
青筋及久患瀉痢並用米飲下二丸如久患疳蛔咬心
發歇疼痛並以苦楝子煎湯下二丸如鼻上赤爛口齒
疳蟲并口瘡等用兒孩子妳汁研二丸塗在患處疳眼
雀目用白羊子肝一枚以竹刀子批開入藥二丸在内
以麻縷纏定用淘米泔煑熟空心食之仍令乳毋常忌
毒魚大蒜雞鴨猪肉等
熊膽(用温水化入藥)蘆薈(研)膩粉(同水銀研)硃砂(研飛各二
兩)麝香(研各半分)蟾酥(乾者酒浸一宿)龍腦(研)
鉛霜(研各一字)雄黃(研飛)青黛(研)胡黃連(各半
兩重)附子(白炮二錢)水銀(一錢與膩粉同研不見光星)
右為末入研藥勻用熬過獖猪胆汁浸蒸餅為丸如
黃米大湯使如前此藥退驚治風化蟲殺疳除百病
進乳食若隔三兩日進一服永無百病不染横夭之
疾凡有患與服必功效
定吐救生丹治小兒伏熱生涎心膈煩躁壮熱霍亂乳
食不下嘔噦惡心或發吐逆
山大戟(漿水煑切焙乾為末一十五兩)乳香(别研)丁香(為末各五
兩)粉霜(研)膩粉(研碎各七兩半)龍腦(研二兩半)
水銀黃蠟黑鉛(與水銀同結砂子各一十二兩半)
右件合研令勻每鎔蠟一兩入蜜二錢半和為丸如
黃米大每一歲兒服一丸如煩躁研生脂麻馬齒水
下如吐逆煎丁香馬齒湯下更量虚實加減食後此
藥除熱化涎下膈止吐逆若胃虚傷冷嘔吐不止者
不可服凡小兒吐逆宜速療之久不止遂為慢驚常
宜收此藥備急
五福化毒丹治小兒藴積毒熱驚惕狂躁頰赤咽乾口
舌生瘡夜卧不寧譫語煩渴頭面身體多生瘡&KR2043;
桔梗(微炒)玄參(洗焙各六兩)青黛(研)牙硝(枯各二兩)
人參(去蘆二兩)茯苓(去皮各六兩)甘草(炒一兩半)銀箔(八片為衣)
麝香(研半錢)金箔(八片為衣)
右為細末入研藥勻煉蜜為丸每兩作十二丸每一
歲兒一丸分四服用薄荷水化下及瘡疹後餘毒上
攻口齒涎血臭氣以生地黃自然汁化一丸用雞翎
掃在口内熱疳肌肉黃瘦雀目夜不見物陳粟米泔
水化下食後臨卧服
靈砂歸命丹治小兒藴積邪熱潮熱不除頰赤口乾心
膈煩躁痰涎不利睡卧不安或發驚癎涎潮搐搦又療
積滯不消下利多日腹中㽲痛煩渴喜嘔噦服藥調和
不能愈並可服之
巴豆(去心膜皮炒熟研如麵油三百一十五粒)牛黃(研)龍腦(研)
麝香(研)膩粉(研各三兩)辰砂(研飛九兩)金箔(研九十片)
右合研勻煉黃蠟六兩入白沙蜜三分同煉令勻為
丸如菉豆大每服二丸金銀薄荷湯下更量歲數加
減如驚癎搐搦用龍腦膩粉蜜湯下服藥先以冷水
浸少時服之見效尤速
大天南星丸治小兒急慢驚風涎潮發搐目睛上視口
眼相引牙關緊急背脊強直精神昏塞連日不省
龍腦(研)牛黃(研)乳香(研各一錢)麝香(研一錢半)
人參天麻(去蘆)防風(去蘆各一分)硃砂(研三錢)
乾蝎(湯浸去泥毒微炒為末十四個)天南星(牛胆製者半兩)
右件研杵令勻煉蜜和丸如大雞頭大每服一丸荆
芥薄荷湯化下量兒大小以意加減服不計時候
五疳保童丸治小兒五疳盖其骨肉輕軟腸胃微細若
乳哺有節則藏府相調或乳母寒温失理飲食無常醉
飽喜怒及小兒百晬以後五歲以前乳食漸多不擇生
冷好飡肥膩甘酸之物即成五疳一曰肝疳其候摇頭
揉目白膜遮睛流汗遍身合面而卧目中澀痒肉色青
黃髮立頭焦筋青腦熱腹中積聚下痢頻多久而不痊
轉甚羸瘦二曰心疳其候渾身壮熱吐痢無常頰赤面
黃胷膈煩滿鼻乾心躁口舌生瘡痢久不痊多下膿血
有時盗汗或乃虚驚三曰脾疳其候腹多筋脉喘促氣
粗乳食不多心腹脹滿多啼欬逆面色萎黃骨立毛燋
形枯力劣胷膈壅悶水糓不消口鼻常乾好喫泥土情
意不悦愛暗憎明腸胃不和痢多酸臭四曰肺疳其候
咳嗽氣逆皮毛乾焦饒涕多啼咽喉不利揉鼻咬甲壮
熱憎寒口鼻生瘡唇邊赤痒腹内氣脹乳食漸稀大腸
不調頻頻洩痢糞中米出皮上粟生五曰腎疳其候肌
肉消瘦齒齗生瘡寒熱時作口鼻乾燥腦熱如火脚冷
如冰吐逆既增乳食減少瀉痢頻併下部開張肛門不
收疳瘡痒痛已上疾状並皆治療
黃連(去鬚)白鱔頭(炙令焦黃無即炒白羌荑充代)草龍肚(去蘆)
雄黃(研飛)青橘皮(去穰)五倍子夜眀砂(微炒)
蟾頭(一枚炙令黃色)苦練根天漿子(微炒)胡黃連
麝香青黛熊胆(研)蘆薈(研各一分)
右為細末都研令勻用糯米飯和丸如麻子大每服
一歲兒一丸不計時候温米飲下日進三服尤妙一
方有蝸牛微炒一分
熊膽丸殺疳退驚治壮熱昏憒嘔吐痰涎頰赤面黃鼻
乾目澀有時盗汗或即虚驚荏苒不除乳食不進
熊胆(研)胡黃連(木各二錢)青黛(研一錢)麝香(研一分)
使君子(麫炮為末)天漿子(麫炒各七個)寒食麵(三錢)細墨(燒焠半錢)
右件一處同研勻用白麵糊和丸如黍米大每服五
丸至七丸米飲下不計時候
虎睛丸治小兒驚風壮熱痰涎壅滯精神昏憒睡多驚
啼或發搐搦目睛直視
茯神(去木)天麻(去苖)&KR1401;粉(研)天竺黃(研)
胡黃連(各五兩)硃砂(研飛二兩)麝香(研)白附子(炮各
三兩)天南星(炮三兩)青黛(研七兩)使君子(一百
個)天漿子(微炒四十個)
右為細末以麵糊為丸如梧桐子大每一歲兒服一
丸薄荷湯化下更量虚實大小加減乳食後服
天麻防風丸治一切驚風身體壮熱多睡驚悸手足抽
掣精神昏憒痰涎不利及風温邪熱並宜服之
天麻(去苖)防風(去苖)人參(各一兩)雄黃(研)
硃砂(研飛)麝香(研)甘草(炙各一兩)牛黃(研一錢)
白殭蠶(去絲嘴炒)乾蝎(炒各半兩)
右為細末煉蜜為丸如梧桐子大每服一丸至二丸
薄荷湯化下不拘時候
化蟲丸治小兒疾病多有諸蟲或因腑臟虚弱而動或
因食甘脆而動其動則腹中疼痛發作腫聚往來上下
痛無休止亦攻心痛叫哭合眼仰身撲手心神悶亂嘔
噦涎洙或吐清水四肢羸困面色青黃飲食雖進不生
肌膚或寒或熱沉沉默默不的知病之去處其蟲不療
則子母相生無有休止長一尺則害人
胡粉(炒)鶴蝨(去土)㯽榔
苦楝根(去浮皮各五十五兩)白礬(枯十二兩半)
右為末以麵糊為丸如麻子大一歲兒服五丸温漿
水入生麻油一兩點打勻下之温米飲下亦得不拘
時候其蟲細小者皆化為水大者自下
進食丸治乳食不消心腹脹滿壮熱喘麄嘔吐痰逆腸
鳴泄瀉米糓不化或下利赤白腹痛後重及食癥乳癖
痃氣痞結並皆治之
代赭石(燒醋碎研)當歸(去蘆微炒)硃砂(研飛各半兩)巴豆霜(半分)
木香(半兩)麝香(細研一分)枳殼(去穰麩炒微黃半兩)
右件藥搗羅為末入研藥勻麫糊為丸如麻子大每
一歲兒服一丸温米飲下更量虚實加減服之食後
服
金箔鎮心丸治小兒風壅痰熱心神不寧驚悸煩渴唇
焦頰赤夜卧不安譫語狂妄
紫河車(用黑豆煑軟切作片焙乾二十五兩)山藥(一百五十兩)人參(去蘆)
甘草(爁)茯苓(去皮各五十兩)麝香(研五兩)龍腦(研十兩)
牙硝(枯十五兩)硃砂(研飛一百兩)金箔(一千二百片為衣)
右為細末煉蜜為丸每一兩半作五十丸以金箔為
衣每服一丸薄荷湯化下含化亦得食後臨卧常服
安鎮心神散敗邪熱凉咽膈止驚啼
北金丸治小兒驚風體熱喘麄涎嗽心忪頰赤大小便
不利夜卧不穏
天南星(炮十二兩半)青黛(研二兩半)膩粉(研)
滑石(各十五兩)巴豆(七百個去皮取)
右為細末以麵糊為丸如麻子大每服一歲一丸薄
荷温水下如急驚風頭熱足冷口禁面青筋脉抽掣
上膈頑涎疾状甚者加一兩丸煎桃符湯下疎利下
藴毒熱涎立便安愈小兒瘡疹後餘毒不解宜與服
食後
香連丸治小兒冷熱不調泄瀉煩渴米糓不化腹痛腸
嗚或下利膿血裏急後重夜起頻併不思乳食肌肉消
瘦漸變成疳
白石脂龍骨乾薑(炮)白礬(煅)
黃連(去鬚微炒各半兩)
右件藥搗羅為末醋煑麫糊和丸如麻子大每一歲
兒服十丸米飲下乳食前服如煩渴煎人參湯下更
量大小以意加減日三四服
紫霜丸治乳哺失節宿滯不化胷腹痞滿嘔吐惡心便
利不調乳食减少又治傷壮寒温壮内扶冷實大便酸
臭乳食不消或已得汗身熱不除及變蒸發熱多日不
解因食成癎先寒後熱
代赭石(醋淬細研一兩)赤石脂(為末一兩)
杏仁(去皮尖麩炒别研五十枝)巴豆(去皮心出油炒研三十粒)
右合研勻湯浸&KR1339;餅丸如黃米大兒生三十日外可
服一丸一歲至三歲並服二丸至三丸乳汁送下米
飲亦得微利為度亦不虚人未利再服更量虚實加
減乳食後服
開胃丸治小兒腑臟怯弱内受風冷腹痛脹滿腸鳴泄
利或青或白乳食不化又治藏冷夜啼胎寒腹痛
白芍藥麝香(細研各一分)人參木香
蓬莪术(煨)當歸(去苗微炒)白术(各半兩)
右件搗羅為末都研令勻湯浸炊餅和丸如黍米大
每服十五丸温米飲下新生兒腹痛夜啼可服五丸
並乳食前服
没食子丸治小兒腸虚受熱下痢鮮血或便赤汁腹痛
後重晝夜不止遍數頻多
没石子地榆(各半兩)黃蘗(剉蜜炒二兩)
黃連(剉炒一兩半)酸石榴皮(一兩)
右件搗羅為細末以酸煑麫糊和丸如麻子大每服
十丸至二十丸温米飲下食前服
水銀扁丸子治小兒驚風壮熱涎盛喘麄或發搐搦目
睛上視及因乳哺不節胷滿嘔逆精神迷悶發癎瘈瘲
並宜服之
黃眀膠(炒令黃燥一錢三字)膩粉乾蝎(全者)
百草霜(研)牛黃(研)鉛霜(研)青黛(研各一分)
巴豆(去皮膜脂煑黃)黑鉛(仝水銀結砂子)水銀(各一兩)香墨(燒淬三錢)
右為細末入研藥勻以陳粟米飲為丸如菉豆大捏
扁每一兒歲服一丸二歲服二丸三歲服三丸四歲
以上服四丸用乾柿湯下薄荷湯亦得更量虚實加
減服利下青粘滑涎為度乳食後服此藥不得化破
牛黃膏治驚化涎凉膈鎮心祛邪熱止痰嗽
蛤粉(研飛二百兩)牙硝(枯研)硃砂(研飛各十兩)人參(二十五兩)
雄黃(研飛七十五兩)龍腦(研四兩)甘草(爁五十兩)
金箔銀箔(各二百片為衣)
右為細末煉蜜溲和每一兩八錢作二十丸以金箔
銀箔為衣一歲兒每服如菉豆大薄荷温水化下量
歲數臨時加減服之食後
金屑辰砂膏治小兒心經邪熱頰赤多渴睡卧不寕譫
語狂妄痰涎不利精神恍惚及大人痰熱藴積心膈煩
躁咽喉腫痛口舌生瘡
牙硝(枯研)鐡粉(研各半兩)甘草(炙二兩)龍腦(研二錢)
辰砂(研飛三兩)蛤粉(研飛八兩)人參(一兩)金箔(三十片為
衣)
右為細末煉蜜溲和每一兩半作二十丸捏扁用金
箔為衣每服半皂子大大人一丸分作兩服並用薄
荷湯化下食後臨卧服
潤肺散治小兒寒壅相交肺氣不利欬嗽喘急語聲不
出痰涎壅塞胸膈煩滿鼻塞清涕咽喉乾痛
貝母(去心麩炒黃)杏仁(湯去皮尖及雙仁者焙乾麫炒各二兩半)麻黃(去根節)
人參(各二兩)阿膠(炒令黃燥)桔梗(各半兩)陳皮(去白一分)
甘草(炙一兩)
右同杵羅為粗末每服一錢水八分煎六分去查温
服食後
惺惺散治小兒風熱瘡瘍傷寒時氣頭痛壮熱目澀多
睡咳嗽喘粗鼻塞清涕
括蔞根人參細辛(去葉)茯苓(去皮)
白术甘草桔梗(各一兩半)
右件同杵羅為末每服一錢水一小盞入薄荷三葉
同煎至四分温服如要和氣即入生薑煎服不計時
人參羌活散治小兒寒邪温病時疫瘡疹頭痛體疼壮
熱多睡及治潮熱煩渴痞實欬嗽
柴胡(去苖)人參(去蘆)芎藭獨活(去蘆)
羌活(去苖)枳殼(去穰麫炒)茯苓(去皮)甘草(炙各一兩)
桔梗天麻(酒浸炙)地骨皮(去土)前胡(各半兩)
右為散每服一錢水七分&KR0678;入薄荷少許煎至五分
去查温服不計時候
辰砂金箔散治小兒心膈邪熱神志不寧驚惕煩渴恍
惚忪悸夜卧不安詀語狂妄齒齗生瘡及痰實欬嗽咽
膈不利
辰砂(研飛七十兩)人參(去蘆)茯苓(去皮)
牙硝(枯各三十兩)桔梗(五十兩)蛤粉(研飛八十兩)
甘草(炒二十五兩)金箔(二百片入藥)生腦子(研二兩)
大人小兒咽喉腫痛口舌生瘡每用少許摻在患處
嚥津立效大人膈熱每服一錢新水調下食後臨卧
服
消毒散治小兒瘡瘍已出未能勻透及毒氣壅遏雖出
不快壮熱狂躁咽膈壅塞睡卧不安大便秘澀及治大
人小兒上膈壅熱咽喉腫痛胷膈不利
牛蒡子(爁六兩)荆芥穗(一兩)甘草(炙二兩)
右為粗末每服一錢用水一盞煎七分去查温服食
後小兒量力少少與之如治瘡疹若大便利者不宜
服之
人參散調中和氣止嘔逆除煩渴治昏困多睡乳食減
少及傷寒時氣胃氣不順吐利止後躁渴不解
乾葛(二兩)人參(一兩)白茯苓(去皮一兩)
术香甘草(炙)藿香葉(各一兩)
右件為末每服一錢水一中盞煎七分去滓放温服
不計時
生犀散治小兒骨蒸肌瘦頰赤口乾日晚潮熱夜有盗
汗五心煩躁四肢困倦飲食雖多不生肌肉及大病差
後餘毒不解或傷寒病後因食羊肉體熱不除並宜服
之
大黃(蒸切焙)秦芁(去苖并)羚羊角(鎊)人參
茯苓(去皮)地骨皮(去土)赤芍藥(剉)柴胡(去苗)
麥門冬(去心)枳殼(去穣麩炒)桑白皮(剉)黃茋
鼈甲(湯煑去裙襇醋塗炙黃)
右各等分搗為麄末每服二錢水一盞入青蒿少許
煎至六分去查温服食後兒小即分為二服
清凉飲子治小兒血脉壅實腑臟生熱頰赤多渴五心
煩躁睡卧不寧四肢驚掣及因乳哺不時寒温失度令
兒血氣不理腸胃不調或温吐連滯欲成伏熱或壮熱
不歇欲發驚癎又治風熱結核頭面瘡&KR2043;目赤咽痛瘡
疹餘毒一切壅滯並宜服之
當歸(去蘆酒浸)甘草(炙)大黃(蒸焙)赤芍藥
右等分為粗末每服一錢水一中盞煎至七分去滓
温服量兒大小虚實加減微溏利為度食後臨卧服
天竺飲子治大人小兒腑藏積熱煩躁多渴舌頰生瘡
咽喉腫痛面熱口乾目赤鼻衂丹瘤結核癰瘡腫痛又
治伏暑躁熱瘡瘍餘毒及大便下血小便赤澀
川欝金(用皂角水煑切作片焙乾)甘草(炙各二十兩)大梔子(仁微
炒)連翹(各二十兩)雄黃(飛研五兩)括蔞根(十斤)
右為細末每服一大錢食後臨卧用新水調服小兒
半錢臨時更量兒大小以意加減
硃砂丸鎮心神化痰涎利咽膈止煩渴
硃砂(研一分)硼砂(研飛五十兩)麝香(研各半兩)腦子(研)
牙硝(枮各一兩)甘草(浸汁熬膏五片)寒水石(燒通赤硏四兩)
梅花腦(硏半兩)
右硏勻用甘草膏和每兩作一百丸每服一丸含化
小兒夜多驚啼薄荷水化下
蘆薈丸治疳氣羸瘦面色萎黃腹脇脹滿頭髮作穗揉
鼻咬甲好喫泥土利色無定寒熱往來目澀口臭齒齗
爛黑常服長肌退黃殺疳蟲進乳食
大皂角乾蝦蟇(用各等分同燒存性為末一兩入下項藥)
青黛(研一分)蘆薈(硏)硃砂(研飛)麝香(硏各一錢)
右合硏勻用湯浸蒸餅和為丸如麻子大每三歲兒
服二十丸不計時候温米飲下更量大小加減
和中散治小兒脾胃不和嘔逆惡心冷熱不調減食泄
瀉腹痛腸鳴少力嗜卧
厚朴(去皮薑炙六兩)白术(三兩)乾薑(炮)甘草(炙各二兩)
右為末每服一錢水八分盞生薑二片煎六分去滓
稍熱服乳食前服
人參半夏丸治肺胃受冷欬嗽氣急胷膈痞滿喉中呀
呷嘔吐涎沫乳食不下
半夏(湯洗七次切焙)厚朴(去粗皮薑汁炙)丁香(各四兩)
陳皮(去穣)人參(去蘆)細辛(去苖各二兩)
右為細末用生薑汁打麵糊為丸如麻子大三歲兒
每服二十丸生薑湯下食後服量兒大小加減
辰砂半夏丸治小兒肺壅痰實欬嗽喘急胷膈痞滿心
忪煩悶痰涎不利呀呷有聲
五靈脂(微炒用酒硏飛去砂土)硃砂(研飛各一兩)
杏仁(湯浸去皮尖及雙仁麩炒别杵成膏)半夏(湯浸七次去&KR0632;焙乾各半兩)
葶藶(淘净日乾别研成膏)
右為末入硏藥勻以生薑汁煑麫糊和丸如小麻子
大每服五丸至七丸淡生薑湯下食後服
丁香散治胃虚氣逆嘔吐不定精神羸困霍亂不安
人參(半兩)丁香藿香葉(各一分)
右件同杵羅為散每服一錢水半盞煎五錢沸入乳
汁少許去查稍熱時服不計時候
六神丹治小兒疳氣羸瘦藏腑怯弱泄利虚滑乳食減
少引飲無度心腹脹滿
丁香木香肉豆蔲(去壳各半兩)
右三味用麵裹同入慢火煨令麵熟為度取出放
地上候冷
訶子(煨去核)使君子(仁各半兩)蘆薈(細硏入藥一兩)
右件同杵羅為細末以棗肉和丸如麻子大每服五
丸至七丸温米飲下乳食前服
太一丹治小兒諸風驚癎潮發搐搦口眼相引項背強
直精神昏困痰涎不利及一切虛風並皆治之
天南星(炮)烏蛇(酒炙取肉各三錢)天麻(去蘆酒浸
一宿)附子(炮去皮臍)麻黃(去根節各半兩)乾蝎(微炒一錢
半)白符子(炮三錢半)白殭蠶(去絲嘴炒四錢)
右上八味共為細末以水一升浸之三日再以寒食
麵一㪷拌勻踏作麴須於六月六日以楮葉罨七日
取出逐片用紙袋盛掛當風處十四日可用每麴末
一兩入下藥三錢
琥珀(研一錢)辰砂(硏飛六錢)雄黃(研飛三錢)甘草(炙為末半
錢)
右合硏勻煉蜜和丸如雞頭大每服一丸温水化下
不計時
大驚丸治驚風諸癎壮熱昏憒神志恍惚痰涎壅塞或
發搐搦目睛直視並皆治之
蛇黃(火煅醋淬九次硏飛二錢)青礞(硏一錢)硃砂(研飛三錢)
蝦䗫灰雄黃(各一錢半)鐡粉(硏二錢半)
右硏勻以水浸&KR1339;餅丸如栢子大每服一丸煎薄荷
水磨翦刀股化下日二三服此藥治驚化涎不用銀
粉小兒藏腑口齒腸胃柔弱凡用銀粉藥切須慎之
則無他苦
睡驚丹治小兒驚邪風熱痰壅咽膈不利夜卧不安睡
中啼哭驚風搐搦
蛇黃(火煅紅米淬五遍再將醋煑乾為度)天南星(碾為粉用薄荷汁溲和為餅炙
熟)茯苓(去皮)鐡粉(重羅)史君子(仁)
右上五味搗羅為末各秤半斤
腦子(别研半兩)麝香(别研一兩)金箔銀箔(研各一百片)
右前項五味藥末入後項硏藥拌勻糯米糊為丸如
皂莢子大硃砂為衣用薄荷湯磨下五歲兒一丸分
二服三歲已下兒一丸分三四服更量歲數加減常
服安神鎮心定驚控痰
史君子丸治小兒五疳脾胃不和心腹膨脹時復㽲痛
不進飲食漸致羸瘦並宜服之
厚朴(去皮薑汁炙)陳皮(去白)川芎(各一分)
使君子仁(浸去黑皮一兩)
右為細末煉蜜丸如皂子大三歲已上一粒已下半
粒陳米飲化下大治小兒腹痛
加減史君子湯治小兒吐瀉不止可進乳食常服和胃
進食
白扁豆(蒸熟焙乾)藿香葉甘草(炙)黃茋(去苖各一
兩)人參茯苓(去皮焙)白术(各四兩)
右為細末每服一錢入䀋點服或用水七分煎至五
分温服
消毒犀角飲治證并方見前積熱類
肥兒丸治小兒疳病者多因闕乳食喫太早所致或因
久患臟腑胃虚蟲動日漸羸瘦腹大髮竪不能行步面
黃口臭發熱面無精神此藥殺蟲進食
神麴(炒)黃連(去鬚各十兩)肉豆蔲(麵裹煨)史君子(去皮)
麥蘖(炒各五兩)檳榔(不見火細剉晒二十個)木香(二兩)
右為細末猪胆為丸如粟大每服三十丸
加減熟水下空心服一方(黃連神麵史君子各一兩㯽榔肉豆蔲各半兩木香
二錢麫糊丸如蘿蔔子大熟水吞下)
至聖保命丹治小兒胎驚内弔腹肚堅硬目睛上視手
足抽掣角弓反張但是涎痰壅盛一切急慢驚風悉皆
治之
全蝎(十四個)白附子白殭蠶(直青者炒)天南星(炮)
硃砂(硏)麝香(硏各一錢)防風(去蘆义)天麻(各二錢)
金箔(十片)蝉蜕(去泥一錢)
右為細末入研藥和勻以粳米作飲取中心軟者溲
為丸每兩作四十丸初生兒半丸乳汁化下周歲兒
一丸金銀薄荷湯化下十歲已上有急候者二丸薄
荷湯化下常服鎮心安神化痰除一切驚風證候
挨積丸治小兒脾胃不和宿滯不化腹脹腸鳴嘔逆惡
心便利不調乳食減少或疳瀉積瀉大便酸臭亦治丈
夫婦人胸膈不快酒積食積嘔逆惡心吐瀉脾疼
京三稜(炮)丁香(不見火各三兩)木香(不見火)青皮(去白各一
兩)乾薑(炮)巴豆(去皮膜開各三錢半)
右件為細末入巴豆拌勻麫醋糊為丸如粟米大每
服二十丸至六十丸二歲兒可服七丸至十丸生薑
湯吞下熟水亦得不拘時候更量兒歲數加減與之
此藥不用大黃硇砂蒸粉之類並是性温之藥常服
消積滯進乳食退黃長肌
急風丹治小兒傷風鼻塞清涕酒調塗𩕄門上不可服
方見諸風類同
助胃膏治小兒胃氣虚弱乳食不進腹脇脹䐽腸鳴泄
瀉吐乳便青或時夜啼胎寒腹痛
白豆蔲仁肉豆蔲(煨)丁香人參
木香(各一兩)官桂(去粗皮)白茯苓(去皮)白术
藿香(葉)縮砂仁甘草(炙各二兩)橘紅(去白)
山藥(各四兩)
右為細末煉蜜和成膏每服如雞頭實大一丸量兒
大小加減米飲化下不拘時候
觀音散治小兒外感風冷内傷脾胃嘔逆吐瀉不進乳
食久則漸漸羸弱大抵脾虚則瀉胃虚則吐脾胃俱虚
吐瀉不已此藥大能温飬脾胃進飲食(全蝎觀音散方見後)
人參(一兩)茯苓(一錢半)神麯(炒二錢)石連(肉炒去心
一分)綿茋白芷木香(炮)
甘草(炙)白扁豆(去皮炙焦黃去少毒各一錢)
右為細末每服一錢水一小盞棗一枚藿香三葉煎
四分去查温服量兒大小加減
小抱龍丸治傷風瘟疫身熱昏睡氣粗喘滿痰實壅嗽
及驚風潮搐蠱毒中暑並可服之壮實小兒宜與服之
天竺黃(一兩)雄黃(水飛二分)辰砂(别硏)麝香(别硏各半
兩)天南星(臘月入黃牛胆中隂乾百日者如無只以生者去皮臍剉
炒熟用四兩)
右為細末煑甘草水和丸如皂子大每服一丸温水
化下百晬内者作三服或用臘雪水者甘草和藥丸佳
鈎藤膏治小兒胎寒胃冷肚腹㽲痛夜間啼哭嘔吐乳
食大便瀉青状若驚搐時有冷汗
薑黃(二錢)没黃(别硏)乳香(别硏)木香(各四錢)
右為細末煉蜜和成膏每服三錢兒一丸如雞頭實
大煎鈎藤湯化下更量大小加減不拘時候
蚵蚾丸治小兒五疳八痢乳食不節寒温調適乖違髮
豎毛焦皮膚枯悴脚細肚大顱解胷陷漸覺尫羸時發
寒熱盗汗欬嗽腦後核起腹内塊生小便泔濁膿痢澱
青撏眉咬指喫土甘酸吐食不化煩渴併煩心神昏瞀
鼻赤唇燥小蟲既出蛔蟲咬心疳眼雀目名曰丁奚此
藥救療效驗如神
白蕪荑(去皮)黃連(去鬚)蚵蚾(酒浸去骨焙)
胡黃連(各一兩半)青黛(半兩為衣)
右件碾為細末猪胆汁麫糊丸如粟米大每服三十
丸用飯飲吞下食後臨卧日進三服
高良薑散治小兒冷傷脾胃不和腹脹氣悶不欲飲食
高良薑草豆蔲(去皮)陳皮(去白)當歸(微炒)
肉桂(去粗皮各一分)人參(去蘆半兩)
右件搗羅為散三歲兒每服一錢水一盞煎至五分
去滓温服不計時候量兒大小加減服之
人參丸治小兒乳哺飲冷過度傷冷脾胃腸脇脹滿多
吐痰涎
人參丁香陳皮(去白)乾薑(炮)
白术(一分)半夏(湯浸七次半兩)
右件搗羅為末煉蜜和丸如麻子大每三歲小兒服
一十丸温湯下不拘時日二服量兒大小加減
温脾散治脾胃氣不和腹脇虚脹不欲乳食困倦無力
壮熱增寒並皆療之
訶梨勒皮(炮)人參(各三分)甘草(炙一錢)白术
木香茯苓(去皮)藿香(去梗)陳皮(去白)
黃茋桔梗(各半兩)
右件搗羅為散三歲兒每服一錢水一盞入生薑一
大片淮棗一枚同煎至五分去滓温服不計時候量
兒大小加減
白豆蔲散治小兒脾胃不和增寒壮熱腹痛嘔吐不納
乳食
枇杷葉(去毛微炙)白荳蔲(去皮)陳皮(去白)芎藭
甘草(炙各一分)乾木瓜人參黃茋(各半兩)
右為粗散三歲小兒每服一錢水一小盞生薑去皮
三片棗一枚同煎至七分去滓温服不計時候量兒
大小加減
當歸丸治小兒冷熱不調大便青黃心腹多痛或腹中
氣滿或時嘔逆不欲乳食
白芍藥當歸(微炒)人參芎藭(各三分)
白术甘草(炙各半兩)
右件搗羅為末水煑麵糊丸如麻子大三歲小兒每
服十丸粥飲下日三服更量兒大小加減
厚朴散治小兒外感風冷壮熱增寒頭痛體重中寒氣
逆嘔吐惡心或手足厥冷及脾胃不和並皆治之
蒼术(米泔浸一宿去黑皮焙)厚朴(薑汁炙各一兩)
乾薑(炮三分)甘草(炙半兩)陳皮(去白一兩)
右件為細末三歲小兒每服一錢水一小盞入生薑
一二片棗子一枚同煎至五分濾去查熱服
柴胡散治小兒傷寒壮熱頭痛體疼口乾煩渴
石膏黃芩甘草赤芍藥
葛根(各一兩)麻黃(去根節)柴胡(去苗各半兩)
右搗羅為散三歲小兒每服一錢水一小盞入生薑
少許葱白三寸豉二十粒同煎至五分濾去滓温服
不計時候汗出為效量兒大小加減
葛根散治小兒傷寒四肢煩熱頭疼體痛心躁口乾發
渴
葛根麻黃(去根節)人參(各半兩)
肉桂(去粗皮)甘草(各一分)
右件搗為粗散三歲兒每服一錢水一小盞入生薑
少許棗子一枚同煎至五分濾去滓温服量兒大小
加減不計時候
人參散治小兒傷寒作熱常服調順隂陽和飬脾胃定
吐逆止煩渴品味與前人參散同
右為散三歲兒每服一錢水一小盞煎五分温服量
兒大小加減
豆蔲香連丸治小兒乳食不節腸胃虚弱冷熱之氣客
於腸間下赤白痢腸内㽲痛日夜頻併不欲食飲量大
小加減服之
黃連(去鬚微炒三分)肉豆蔲(仁二枚)丁香(一分)
木香訶梨勒(炮去核各三兩)
右搗羅為末以粟米粥和丸黍米大三歲兒服十丸
粥飲下
木香白术散治小兒冷利腹痛四肢不和飲食減少漸
至羸瘦
訶梨勒(炮去核)龍骨厚朴(去粗皮薑汁炙)當歸(微炒各半
兩)木香乾薑(炮)白术(各一分)
右搗羅為散三歲小兒每服一錢以水一小盞入棗
二枚同煎至五分去滓温服食前量大小加減
龍骨丸治小兒久患赤白痢日後頻併腹痛羸弱不欲
飲食
黃連(去鬚微炒)黃蘖白龍骨木香(各一分)
當歸(微炒)乾薑(炮)白礬(枯研各半兩)胡粉(微炒黃三
分)訶梨勒皮(炮去核一分)
右件搗羅為末煉蜜和丸如菉豆大三歲兒每服十
丸温米飲下日三服量兒大小臨時加減
烏梅散治小兒下痢後津液減少藏腑虚燥煩渴引飲
及治諸病煩渴引飲無度
烏梅肉(微炒半兩)白茯苓乾薑(各一兩)
右搗羅為粗散三歲兒每服一錢水一小盞入生薑
一二片煎至五分去滓温服不計時量兒大小加減
白芨散治小兒腎氣不成腦髄不足小兒年大骨應合
而不合頭縫開者是也宜以藥塗之
白芨栢仁防風(去苖)細辛(去葉各一
兩)
右為細末每一錢以乳汁調塗兒顱骨上每日一次
附子散治小兒大腸虚冷肛門脱出多因下痢得之宜
以藥傅
附子(生去皮)龍骨(各一兩)
右搗羅為細散每用一錢傅在脱肛上按令入頻用
之
赤石脂散治小兒因痢後體氣下推出肛門不入
伏龍肝赤石脂(各等分)
右件細硏為散每用半錢傅腸頭上每日三上用
蘖墨散治小兒斷臍後為水濕所傷或䙀袍濕氣傷於
臍中或解脱風冷乘攻令小兒四肢不和臍腫啼哭不
能乳哺宜速治
亂髮(净洗燒為末)釡下黑煤黃蘗末(各等分)
右件藥同硏令細每用少少傅之
半夏散治小兒欬逆上氣心胷痰壅不欲乳食
紫苑(去苗净洗)五味子(揀净)半夏(湯泡七次)甘草(炙各十兩)
肉桂(去粗皮)細辛(去苗各二兩)
右件為細末三歲兒每服一錢水一盞入生薑一片
煎至五分去滓温服不計時候量兒大小加減服
硃礬散治小兒初生鵝口其舌有白屑如米屑者鼻外
亦有并不能乳
硃砂(細硏)白礬(枯各等分)
右件藥硏極細每用少許傅兒舌上每日三次用之
先使亂髮頻揩舌上垢令净即差
紫蘇子散治小兒啼氣未定與乳飲之與氣相逆氣不
得下
紫蘇子(微炒)蘿蔔子(微炒)訶梨勒皮人參(去苖)
杏仁(去皮尖麩炒黃)木香(各半兩)青皮(去白)甘草(炙微赤各一兩)
右件搗羅為細散每服一錢以水一盞入生薑錢少
許同煎至五分去滓温服不計時量兒大小加減
犀角人參散治小兒虚熱及吐瀉煩渴不止及虚脹症
並宜服之
生犀(鎊二兩)人參(十五兩)茯苓(二十五兩)甘草(爁五兩)
桔梗乾葛(各二兩半)
右為細末每服一大錢水一中盞入燈心五莖同煎
六分稍温服不計時候煩渴者入新竹葉同煎
益黃散治小兒脾胃虚弱腹痛泄痢不思乳食嘔吐不
止困乏神懶心脇膨脹顔色青黃懨懨不醒
丁香(不見火四錢)陳皮(去白二兩)甘草(爁)青皮(去白各一
兩)訶子(炮去核一兩)
右為細末每服一大錢水七分盞煎五六分食前進
量大小加減與服此藥極有神效不可盡述
錢氏白术散治小兒脾胃久虚嘔吐泄瀉頻併不止津
液枯竭煩渴多躁但欲飲水乳食不進羸困少力因而
失治變成風癎不問隂陽虚實並宜服之
人參白术(不見火)木香(不見火)白茯苓(去皮)
藿香(去土梗)甘草(炙各一兩)乾葛(剉二兩)
右為粗末每服一錢水一小盞煎至半盞去滓通口
服不拘時更量兒大小加減渴甚者併煎任意飲之
全蝎觀音散治證與前觀音散同
石蓮肉(去心炒)白扁豆(炒)人參(各二兩半)神麴(炒二兩)
全蝎羌活天麻(去苗)防風(去苖)
木香(炮)白芷甘草(炙各一兩)茯苓(去皮一兩
半)黃茋(槌匾蜜刷炙一兩)
右為細末嬰兒一歲二三歲半錢四五歲一錢用水
一盞或半盞棗子半箇或一箇同煎至七分去查服
不拘時候
鎮心至寳丹治小兒一切驚風搐搦壮熱涎多魚口鵶
聲眼睛直視
天南星(煨)白附子(炮)雄黃(研)乾蝎(各半兩)
欝金(各一兩)龍腦(研)麝香(研各二錢半)&KR0632;石(未二兩)
辰砂(研一分)膩粉(二錢)白殭蠶(去絲觜炒一兩)
右為細末煉蜜為丸如皂莢子大金銀箔為衣每服
一丸食後臨卧薄荷湯下常服鎮心神凉咽膈
小黃連阿膠丸治小兒乳食無度冷熱不調下痢赤白
或如魚腦白多赤少後重腹痛煩渴引飲小便不利便
利便圊便數食減少力
黃連(去鬚微炒二兩)訶子(炮去核)茯苓(去皮)肉豆蔲(各一
兩)
右為細末用阿膠一兩醋煎溶溲為丸如粟米大每
服一歲兒十粒至十五二十粒用温飲下随乳亦得
更量歲數如減服不計時候
蛇頭丸治小兒急慢驚風手足抽掣眼睛直視角弓反
張證候危急者
蛇含石(十個煅三度醋淬却用甘草湯煑出酸氣硏飛為細末)
五靈脂(湯浸去砂)辰砂(硏)蝎梢白附子(炮)
欝金(炮各二兩)龍腦(别研半兩)麝香(研一兩)鐡膩粉(二兩)
花蛇頭(十箇酒浸用齒并肉)
右為細末麵糊為丸如雞頭大每服一丸薄荷自然
汁磨以井花水化開量兒大小加減與服
五疳消食丸治小兒五疳八痢殺腹藏蟲療疳勞及走
馬牙齒唇爛肚大青筋此藥大能進食悦顔色長肌膚
麥蘗使君子(去皮炒)黃連(去鬚微炒)
橘紅(焙)草龍腦蕪荑
右等分為細末粟米糊為丸如粟米大每服二三十
丸空心米飲送下不拘時候量兒大小加減
麥煎散治小兒夾驚傷寒吐逆壮熱表裏不觧氣粗喘
急面赤目汗或狂言驚叫或不語無汗及瘾疹遍身赤
痒往來潮熱時行麻豆癎子餘毒未盡渾身浮腫痰涎
欬嗽或變急慢驚風手足搐搦眼目上視及傷風涎喘
頭疼並皆治之
知母地骨皮(揀净)赤芍藥甘草(炙)
石膏葶藶子杏仁(去皮尖麩炒)人參
白茯苓(去皮)滑石(各半兩)麻黃(去根節一兩半)
右為細末每服一錢麥子煎湯調下如初生牙兒感
冒風冷鼻塞身熱噴嚏多啼每一字許並用麥子煎
湯下
辰砂茯神膏治小兒急慢驚風潮涎搐搦手足抽掣心
膈煩躁及療驚啼唾不寧帖腹中㽲痛
酸棗仁(净去殼)代赭石(澆醋淬研)乳香(炙别研各一兩)茯神(去木一兩
半)硃砂(研飛半兩)麝香(研一錢)
右為細末煉蜜丸如雞頭大每服一丸用金銀薄荷
湯硏下更量歲數加減與服常服鎮心安神定志此
藥比他驚藥大不同温下
秘傳神仙消痞丸治小兒一切痞疾皆因寒温不調乳
哺失節或啖生冷菓子粘食等物脾胃微弱不能消化
致五藏不和三焦壅滯結塊腹内堅硬如石或發作寒
熱有如瘧状證不能飲食漸致羸瘦急宜服之
斑猫(二十箇去頭足翼用糯米半升同炒候米焦黃色為度去米不用)巴豆(去皮取霜
二十粒)
右先將班猫碾為細末却入巴豆霜同硏令勻用米
杵糊為丸如小菉豆大小兒三歲已前每服三丸五
更初茶清下更量歲數虚實加減與服此藥神妙
小駐車丸治小兒冷熱不調或乳哺失節泄瀉不止或
下痢鮮血或赤多白少腹痛後重腸胃虚損滑便數頻
併減食困倦一切瀉痢並宜服之
當歸(去蘆二兩)訶子(炮去核一兩)乾薑(炮)黃連(去鬚各三
分)
右為細末用阿膠一兩三分水煎成汁溲和為丸如
粟米大每一歲兒服十粒至二十三十粒温飯飲下
随乳亦得更量歲數加減與服
銀白散治小兒百病如慢驚搐搦用麝香飯飲調下急
驚定後用陳米調飲下驚吐不止丁香湯調下天柱倒
脚軟濃米飲調下夾驚傷寒薄荷葱白湯調下疳氣肚
脹氣急多渴百合湯調下渾身壮熱面赤驚叫金銀薄
荷湯調下赤白痢不思乳食生薑三片棗子三枚煎湯
調下喫食不知飢飽不長肌肉炒麥牙一撮同生薑煎
湯調下暴瀉紫蘇木瓜湯調下神形脱言語不正及大
人吐瀉藿香湯調下諸病後無精神少氣力不思食煎
生薑棗湯調下禀受氣怯小兒可每日一服最妙
升麻知母甘草(炙)白扁豆(炒)
山藥人參茯苓(去皮)白术(各等分)
右為細末每服一錢湯使如前常服沸湯點不計時
蝦䗫丸治小兒五疳八痢腹痛脹面黃肌膚瘦瘁時作
寒熱不思乳食愛喫泥土揉鼻咬甲頭髮作穗不長肌
肉多生瘡癬大便無時小便如泔哯吐乳食痢色或白
或紅漸黃漸瘦變成疳疾並宜服之
蝦䗫史君子(炒)皂角(燒各二兩)
青黛(研二兩半)龍胆草(去苗四兩)雄黃(硏飛二兩)
右為細末入研藥令勻水糊為丸如麻子大每一歲
兒七粒二歲十粒三歲二十粒随乳下飯飲亦可不
計時候
磨積丸治小兒臟腑怯弱内受積冷脇肋脇痛嘔吐痰
逆腸鳴泄瀉日夜頻併四肢困倦面無顔色肌肉消瘦
不進飲食及疳氣羸瘦肚大青筋口乾煩渴小便白濁
食不生肌發熱虛腫寒熱往來或因食甘肥蟲動作痛
叫哭合眼並能治之
乾漆(炒)丁香(各一兩)青皮(去白六兩)
蓬术(半斤)京三稜(炮六兩)
右為細末水糊為丸如粟米大每二歲兒可服三丸
淡薑湯吞下不拘時候更量歲數虚實加減與之
龍膽丸治疳病發熱
龍胆草(去蘆)黃連(去鬚微炒)青皮(去白)史君子(去皮炒)
右等分為細末猪胆汁和為丸如蘿蔔子大每服二
十粒以意加減臨卧熱水下
諸湯
豆蔲湯治一切冷熱心腹脹滿胷膈痞滯噦逆嘔吐泄
瀉虚滑水糓不消困倦少力不思飲食
丁香枝杖(七斤)甘草(炒十一斤)
肉豆蔲仁(麫裹煨八斤)白麵(炒六斤)
右炒鹽十三斤同為末每服一錢沸湯點服食前
木香湯治胷膈痞塞心腹刺痛脇肋脹滿飲食減少噫
氣吞酸嘔逆噎悶一切氣疾並皆治之
木香青皮(各三斤)薑黃麥蘖(炒各五斤)
甘草(炒)鹽(炒各十一斤)蓬术(四斤)
右為末每服一錢沸湯點服不計時候
桂花湯治一切冷氣攻心腹刺痛胷膈痞悶脇肋脹滿
嘔逆惡心飲食無味
乾薑(炮九兩)縮砂仁(三斤十四兩)甘草(炒)
桂心(各九斤)
右炒鹽十四斤同為末每服一錢沸湯點服食前
破氣湯治一切冷氣攻心腹脇肋脹滿刺痛噫氣吞酸
嘔逆惡心胷膈噫塞飲食減少
青皮(不去白)陳皮(不去白)茴香(揀炒各十二兩)桂心(一斤)
良薑(炒)薑黃蓽澄茄木香(各六兩)
甘草(炒八斤半)鹽(炒十四斤)丁香皮(九兩)
杏仁(去片尖麫炒别搗一斤)
右為末每服一錢沸湯點食前服
王真湯治一切冷氣痰逆惡心胷膈痞悶臍腹撮痛口
苦無味飲食不美
阿魏(麵裹煨)茴香(揀净炒各三斤)檀香(一斤半)胡椒(九兩)
乾薑(炮一斤半)杏仁(去皮尖麵炒别搗三斤十二兩)白麵(炒六兩)
白粳米(炒一斗六升)鹽(炒二十三斤半)甘草(炒十斤)
右為末每服一錢沸湯點服食前
薄荷湯消風壅化痰涎治頭昏目眩鼻塞咽乾心胷煩
悶精神不爽
荆芥穗鹽(炒各三斤)雞蘇葉(七斤半)蔞根(十二
兩)縮砂仁(三兩)甘草(剉炒四斤)
右為末每服一錢沸湯點食後服
紫蘇湯調氣利膈消痰止嗽治心胷煩悶口乾多渴
紫蘇葉(六斤)烏梅(去核微炒九斤)
甘草(炒十斤)杏仁(去皮尖麩炒别搗三斤)
右炒鹽十斤同為末每服一錢沸湯點服不拘時候
棗湯治腸胃不和乾嘔惡心腹脇脹滿不美飲食
棗(去核一斤)生薑(洗切五兩)甘草(炙剉三兩)
右三味一處拌勻用盆噐盛貯以布盖罨一宿焙乾
搗為末每服一錢入鹽少許沸湯點服常服健脾胃
順氣進食
二宜湯治冐暑引飲冷熱不調泄瀉多渴心腹煩悶痢
下赤白腹痛後重
桂心(四斤四兩)乾薑(砂炒四斤)甘草(用砂炒三十斤)
杏仁(去皮尖砂炒四斤四兩别硏)
右為末每服一錢沸湯點服如傷暑煩渴新水調下
不計時
厚朴湯治脾胃虚冷腹痛泄瀉胷膈痞悶脇肋脹滿嘔
逆惡心不思飲食
厚朴(去粗皮十斤用生薑二斤製)棗(一斗六升)丁香皮(八兩)
甘草(炒十一斤)丁香枝杖(十二兩)鹽(炒十五斤)
右為末每服二錢水一盞入生薑三斤棗二箇擘破
同煎至七分熱服常服温中順氣進飲食每服一錢
沸湯點服食前
五味湯温中益氣治胷膈痞滿心腹刺痛短氣&KR2430;悶咳
嗽痰唾嘔逆惡心不思飲食
五味子(洗九斤)良薑(炒)陳皮(去白)茴香(炒一斤)
甘草(炒十七斤半)鹽(炒二十二斤)
右為末每服二錢沸湯點服食前
仙术湯辟瘟疫除寒温濕脾胃進飲食
蒼术(去皮四十八斤)棗(去核二斗四升)乾薑(炮二十兩)甘草(炒十四斤)
鹽(炒二十五斤)杏仁(去皮尖麩炒别搗六斤)
右為細末入杏仁和勻每服一錢沸湯點服食前常
服延年明目駐顔輕身不老
杏霜湯調肺氣利胷膈治欬嗽止痰逆
粟米(炒一斗六升)甘草(炙十斤半)鹽(炒十六斤)
杏仁(去皮尖麩炒别硏十斤)
右為末每一錢沸湯點服不拘時候常服悦澤顔色
光潤皮膚
生薑湯治酒食所傷心胸炒滿口吐酸水嘔逆不定飲
食無味胷膈不快
乾生薑(二斤)白麫(炒三斤)
甘草(炒十三斤)杏仁(去皮尖麩炒别硏十斤)
右炒鹽二十二斤同為末每服半錢如茶點喫常服
一字消食化痰寬利胷膈不拘時候
益智湯治一切冷氣嘔逆惡心臍腹脇肋脹滿刺痛胷
脹痞悶飲食減少
益智仁(四斤半)京三稜(煨一斤半)乾薑(炮三兩)青皮
蓬莪术陳皮(各十二兩)鹽(炒十六斤半)甘草(炒十五兩)
右為細末每服一錢沸湯點服不拘時候常服順氣
寬中消宿冷調脾胃
茴香湯療無藏氣虚冷臍腹脹滿㽲刺疼痛不思飲食
一切冷氣並皆治之(又方見後)
茴香(去土炒六升)川楝子(洗炒)陳皮(各二斤)
甘草(炒七斤)鹽(炒一斤)
右為末每服一錢如茶點喫常服温中益氣利胷膈
進飲食
茴香湯治療與前茴香湯同
白芷(不見火)肉桂(不見火各二兩)桔梗(焙三十兩)
茴香(炒)甘草(炒各六兩)
右為末每服一錢鹽少許沸湯點食前常服寬中益
氣温胃
檀香湯治精神不爽頭目昏眩心忪煩躁志意不定
川芎(不見火)白芷(不見火各二兩)桔梗(焙三十兩)
檀香(不見火三兩)甘草(炒六兩)
右為細末每服一錢入鹽少許沸湯點服常服調中
順氣安神定志清爽頭目
縮砂湯治一切冷氣心腹刺痛胷膈痞悶脇腹脹滿嘔
逆惡心飲食無味脾胃不和酒食多傷嘔吐不止
縮砂仁(不見火)甘草(炒各十一兩)桔梗(焙六十兩)丁香(不見火六兩)
右為細末每服一錢入鹽少許沸湯點服食前常服
消滯氣寬胷膈健脾胃進飲食止嘔吐
胡椒湯治脾胃受寒胷膈不利心腹疼痛嘔逆惡心常
服温暖脾胃去寒順氣
紅豆肉桂(不見火各一兩)胡椒(六兩)乾薑(焙三兩)
桔梗(焙三十兩)甘草(炒七兩)
右為細末每服一大錢入鹽少許沸湯點服不拘時
養脾湯治脾胃不快宿酲留滯嘔吐酸水心腹脹滿不
思飲食傷冷洩瀉並宜服之
麻油(四兩)良薑(十五兩)茴香(炒七兩半)甘草(十一兩七錢)
右炒鹽一斤同藥炒為細末每服一錢白湯點下常
服快氣大解中酒進美飲食
小理中湯治脾胃不和中寒上衝胷脇逆滿心腹㽲痛
飲酒過度痰逆惡心或時嘔吐心下虚脹隔塞不通飲
食減少短氣羸困温中逐水去濕又治腸胃冷濕泄瀉
注下水糓不分腹中雷鳴霍亂吐利手足厥冷胷痺心
痛逆氣結氣並皆治之
蒼术(米泔浸焙五兩)生薑(五斤)甘草(生用十兩)鹽(炒十五兩)
右剉碎同碾淹一宿焙乾碾為細末每一錢沸湯空
心點服
白梅湯治中熱五心煩躁霍亂嘔吐口乾煩渴津液不
通
白梅(二十九斤)檀香(十兩)甘草(十三斤半)鹽(炒十五斤)
右為末每一錢用生薑湯送下酒後乾噦惡心渴澁
如茶喫神效
三倍湯治脾胃不和胷膈迷悶滿飲食不化嘔吐逆惡
心或霍亂嘔吐心腹刺痛腸鳴泄痢水糓不分
草豆蔲仁(二兩)甘草(一兩)生薑(五兩)鹽(炒五兩)
右件拌和勻入瓷器内淹一宿焙乾為末沸湯點服
鐡刷湯治胃氣不和心腹疼痛飲酒過度嘔逆惡心脾
疼飜胃内感風冷腸鳴吐瀉婦人血氣刺痛並皆治之
香附子(六兩)桔梗(一斤半)甘草(一斤)乾薑(半斤)
肉桂(去粗皮四兩)茴香(半斤)良薑陳皮(各十二兩)
右除肉桂外同炒為細末每服一錢入鹽少許沸湯
點下常服快氣不拘時候
快湯大治脾胃虚冷酒食所傷胷膈不快嘔逆惡心吞
酸吐水口淡舌澀不思飲食並宜服之
甘草(炙十八兩)乾薑(炮三斤半)粟米(炒三十兩)桔梗(炒三斤)
右炒鹽一百二十錢重同為細末每服一錢沸湯煎
服食前
諸香
分積香
沉香(剉二十五兩)箋香檀香(剉茶清浸炒香)
沙木炭(各二十兩)丁香霍香(葉)麝香(研)
茯苓香(葉)牙硝(研各十兩)腦子(研三兩)梅花腦(研二
兩)甲香(炭火煑兩日以蜜酒煑熟二十兩)
右除研藥外為細末用蜜十兩煉同研藥如常法燒
衙香
甲香(製法同前)沉香(剉)箋香(剉各六兩)腦子(研)
麝香(研各九兩)牙硝(研十二兩)檀香(剉十二斤臘茶清炒)
蜜(北香秤兩加倍用煉和香)
右為末入硏藥用蜜溲和令勻如常法燒
降真香
紫檀香(剉三十兩建茶末一兩湯調濕拌勻慢火炒勿焦末氣盡為度)
白茅香(細剉三十兩青州棗二十箇劈破水二大升煑變色炒色變揀去棗及不黑用十五
兩)紫潤降真香(剉四十兩)
焰硝(溶化飛去滓熬成霜半斤)粉草(炒五兩)瓶香(二十兩)
麝香末(十五兩)甘松(揀净)丁香藿香(各十兩)
龍腦(二兩)箋香(剉二十兩)黃熟香(剉三十兩)
右為末入硏藥煉蜜溲和如常法燒
玄參(揀净五兩)香白芷藿香(剉各三兩)香附子(揀净)
甘松(揀净各十兩)射香末(半斤)
清遠香
降真香(紫藤者)苓苓香茅香(各六兩)丁香皮
右為末煉蜜溲和用如常法
太平惠民和劑局方卷十
