欽定四庫全書
太平惠民和劑局方卷四
宋陳師文等撰
治痰飲(附欬嗽)
倍术丸治五飲酒癖一曰留飲停水在心下二曰癖飲
水澼在两脇下三曰痰飲水在胃中四曰濫飲水溢在
膈上五藏間五曰流飲水在腸間動摇有聲皆由飲酒
胃寒或飲水過多所致此藥並治之
乾薑(炮)肉桂(去粗皮各半斤)白术(一斤)
右三味搗篩蜜和丸如梧桐子大每服二十丸温米
飲下加至三十丸食前服日二服
消飲丸療酒癖停飲痰水不消滿逆嘔吐目暗耳聾脇
下急痛腹中水聲
枳實(麸炒半兩)茯苓(去皮)乾薑(炮各三兩)白术(八兩)
右同為細末煉蜜和丸如梧桐子大每服五十丸温
米飲下不計時候
化痰玉壺丸治風痰吐逆頭目眩胷膈煩滿飲食不下
及咳嗽痰盛嘔吐涎沫
天南星(生)半夏(生各一兩)天麻(半兩)頭白麫(三兩)
右為細末滴水為丸如梧桐子大每服三十丸用水
一大盞先煎令沸下藥煮五七沸候藥浮即熱漉出
放温别用生薑湯下不拘時候服
辰砂化痰丸治風化痰安神定志利咽膈清頭目止咳
嗽除煩悶
白礬(枯過别研)辰砂(飛研各半兩)南星(炮一兩)
半夏(洗七次薑汁搗作麯三兩)
右以白礬半夏麯天南星為末合和勻用生薑汁煮
麫糊丸如梧桐子大别用硃砂末為衣每服十丸生
薑湯下食後服亦治小兒風壅痰嗽一歲兒服一丸
槌碎用生薑薄荷湯下
金珠化痰丸治痰熱安神志除頭痛眩運心忪恍惚胷
膈煩悶涕唾稠粘痰寔咳嗽咽嗌不利
皂莢仁(炒)天竺黃白礬(光明者放石鉄氣内熬汁盡放冷研)
半夏(湯洗七次用生薑二兩洗刮去皮同搗細作餅子炙微黃四兩)辰砂(研飛二兩)
生白龍腦(細研半兩)金箔(為衣二十片)
右以半夏皂荚子仁為末與諸藥同拌研勻生薑汁
煮麫為丸如梧桐子大每十丸至十五丸用生薑湯
下食後臨卧服
玉液丸治風壅化痰涎利咽膈清頭目除咳嗽止煩熱
寒水石(燒令赤出火毒水飛過三十兩)白礬(枯過研)
半夏(洗七次為細末各半兩)
右合硏以白麫糊為丸如梧桐子大每服十丸温生
薑湯下食後臨卧服每服三十丸亦可
玉芝丸治風壅痰實頭目昏眩咳嗽煩滿咽膈不利嘔
吐惡心神思昏憒心忪面熱痰唾稠粘
人參(去蘆)白茯苓(去皮)白礬(枯過)乾薄荷葉
南星(米汁浸一伏時焙乾各三十兩)半夏(洗七次為末生薑汁搗和作麯六十兩)
右為末用生薑汁煮麫糊和丸如梧桐子大每服二
十丸生薑湯下食後如痰盛躁熱薄荷湯下
桔梗湯除痰下氣治胷脇脹滿寒熱嘔噦心丁堅痞短
氣煩悶痰逆惡心飲食不下
桔梗(細剉微炒)半夏(洗七次薑汁製)陳皮(去穣各十兩)枳實(麸炒赤黃五兩)
右為粗末每服二錢水一中盞入生薑五片同煎至
七分去渣温服不計時候
胡椒理中丸治肺胃虚寒氣不宣通咳嗽喘急逆氣虚
痞胷膈噎悶腹脇滿痛廹塞短氣不能飲食嘔吐痰水
不止
欵冬花(去梗)胡椒甘草(炙)蓽撥
良薑細辛(去苖)陳皮(去白)乾薑(各四兩)
白术(五兩)
右為細末煉蜜丸如梧桐子大每服三十丸至五十
丸温湯下温酒米飲亦得不拘時候日二服
備急五嗽丸治五種咳嗽一曰上氣嗽二曰飲咳三曰
鱢嗽四曰冷嗽五曰邪嗽皆由肺受風寒氣不宣通所
致無問久新輕重以至飲食不下語聲不出坐卧不安
晝夜不止面目浮腫胷脇引痛並宜服之
肉桂(去粗皮)乾薑(炮)皂莢(去皮子炙黃各等分)
右為細末煉蜜為丸如梧桐子大每服十五丸温酒
下米飲亦可食後服
大阿膠丸治肺虚客熱咳嗽氣急胸中煩悸肢體倦疼
咽乾口燥渴欲飲冷多唾涎沫或有鮮血肌瘦發熱減
食嗜卧又治或因叫怒或因房勞肺胃致傷吐血嘔血
並宜服之
麥門冬(去心)丹參貝母(炒)茯神(去木)
防風(去蘆)栢子仁杜仲(去粗皮炒)百部根(各半兩)
乾山藥阿膠(炒)茯苓(去皮)熟乾地黃
五味子(各一兩)遠志(去心)人參(各一分)
右為細末煉蜜和丸每兩作二十四丸每服一丸水
一中盞煎至六分和渣温服少少頻呷不拘時候
百部丸治肺氣不調咳嗽喘急胸膈煩悶唇乾口燥面
目浮腫咽嗌不利積久不差咯吐膿血者亦宜服之
天門冬(去心一斤)杏仁(去皮尖炒)黃茋百部根(各六)
括蒌根(十六兩)紫蘇紫苑(去苗洗)馬兜鈴(二十二兩)
黑參(八兩)肉桂(去粗皮四兩)
右同為細末煉蜜和丸如梧桐子大每服十五丸煎
烏梅甘草湯温下食後服
欵冬花散治寒壅相交肺氣不利咳嗽喘滿胸膈煩悶
痰寔涎盛喉中呀呷鼻塞清涕頭痛眩冐肢體倦疼咽
嗌腫痛
欵冬花(去梗)知母桑皮(洗焙各十兩)麻黃(去根節二十兩)
半夏(洗七次薑汁製)甘草(爁各二十兩)阿膠(碎炒如珠子)杏仁(去皮尖麸炒)
貝母(去心麸炒各二十兩)
右為粗末每服二錢水一盞入生薑三片同煎至七
分去渣食後温服
鍾乳補肺湯治肺氣不足咳嗽上氣胸滿上廹喉咽閉
塞短氣喘乏連唾不已寒從背起口中如含雪霜語無
音聲甚者唾血腥臭乾嘔心煩耳聞風雨聲皮毛瘁面
色白
鍾乳(碎如米粒)桑白皮麥門冬(去心各三兩)白石英(碎如米粒)
人參(去蘆)五味子(㨂)欵冬花(去梗)肉桂(去粗皮)
紫苑(洗去土各二兩)
右除白石英鍾乳外同為粗末與白石英等同拌令
勻每服四錢水二盞入生薑五片大棗一枚擘碎粳
米三十餘粒同煎至一盞用綿濾去渣食後温服
華盖散治肺感寒邪咳嗽上氣胸膈煩滿項背拘急聲
重鼻塞頭昏目眩痰氣不利呀呷有聲
紫蘇子(炒)赤茯苓(去皮)桑白皮(炙)陳皮(去白)
杏仁(去皮尖炒)麻黃(去根節各一兩)甘草(炙半兩)
右七味為末每服二錢水一盞煎至七分去滓食後
温服
丁香半夏丸治脾胃宿冷胸膈停痰嘔吐惡心吞酸噫
醋心腹痞滿脇肋刺痛短氣噎悶不思飲食
肉豆蔲仁木香丁香人参
陳皮(去白各一分)藿香(葉半兩)半夏(湯洗七次薑汁炒三兩)
右為細末以生薑汁煮麫糊為丸如小豆大每服二
十丸生薑湯下不拘時候
藿香散温脾胃化痰飲消宿冷止嘔吐治胸膈痞滿腹
脇脹痛短氣噎悶欬嘔痰水噫醋吞酸噦逆惡心及治
山嵐瘴氣
厚朴(去粗皮薑汁炙)甘草(炙)陳皮(去白半兩)藿香葉(一兩)
半夏(生微寒熱温米炒黃)
右為粗散每服二錢水一盞入生薑三片棗一枚同
煎至七分去渣熱服不計時候日二三服
二陳湯治痰飲為患或嘔吐惡心或頭眩心悸或中脘
不快或發為寒熱或因食生冷脾胃不和
半夏(湯洗七次)橘紅(各五兩)白茯苓(三兩)甘草(炙一兩半)
右為㕮咀每服四錢用水一盞生薑七片烏梅一個
同煎六分去渣熱服不拘時候
温肺湯治肺虚久客寒飲發則喘欬不能坐卧嘔吐痰
沫不思飲食
白芍藥(六兩)陳皮(去白)乾薑(炮)肉桂(去粗皮)
半夏(煮熟焙)五味子(去梗炒)杏仁甘草(炒各三兩)
細辛(去蘆洗二兩)
右件剉粗散每服三大錢水一盞半煎至八分以絹
挒汁食後服兩服渣冄煎一服一方去白芍藥細辛
二味可加減用
麻黃散治男子婦人久近肺氣咳嗽喘急上衝坐卧不
安痰涎壅塞咳唾稠粘脚手冷痺心脇疼脹兼治傷風
咳喘膈上不快
訶子皮(去核)欵冬花(去蘆枝梗)甘草(爁各五兩)麻黃(去根節一十兩)
肉桂(去皮不見火六兩)杏仁(去皮尖麫炒三兩)
右為細末每服二錢水二盞入好茶一錢同煎八分
食後夜卧通口服如半夜不能煎但以藥末入茶和
勻沸湯點㦯乾嚥亦得忌魚酒炙煿猪肉腥臊物
人參飬肺湯治肺胃俱傷氣奔於上客熱熏肺咳嗽氣
急胷中煩悸涕唾稠粘或有鮮血上氣喘急不得安卧
肢體倦痛咽乾口燥飲食减少漸至瘦弱喘乏或墜墮
恐懼渡水跌卧或因呌怒醉飽房勞致傷肺胃吐血嘔
血並皆治之
黃茋(去蘆蜜塗炙)人參(各一兩八錢)白茯苓(去皮六兩)
杏仁(去皮尖麸炒二兩四錢)括蒌根(六兩)
皂角子(炒三百个)半夏(洗為末薑汁作麯四兩炒)
右為細末煉蜜和丸如弹子大每服一丸食後細嚼
用紫蘇湯送下如喘急用桑白皮湯下
人参訶子丸治大人小兒上膈熱或傷風感冷搏於肺
經語聲不出痰涎不利咳嗽喘急日夜不止咯唾稠粘
縮砂仁訶子(去核)藿香(去梗各一兩)甘草(五兩)
百藥煎葛粉(各八兩)薄荷葉(一兩)烏梅肉(三兩)
右為末糊麫為丸每服一二丸含化嚥津食後臨卧
温中化痰丸治停痰留飲胷膈滿悶頭眩目暈好卧減
食咳嗽嘔吐氣短惡心或飲酒過多或引飲無度或過
傷生冷痰涎併多嘔噦惡心並宜服之
青皮(去白)良薑(去蘆炒)乾薑(炮)陳皮(去白各五兩)
右為細末醋打麫糊丸如梧桐子大每服三一十丸
粒湯飲任下不拘時
新法半夏湯治脾胃氣弱痰飲不散嘔逆酸水腹肋脹
痞頭旋惡心不思飲食
縮砂仁(一兩)橘紅(洗净去白一兩)神麯(炒一兩)草果仁(一兩)
白豆蔲(仁)丁香(各半兩)甘草(生炙二兩)大半夏(四兩
湯浸洗七次每個切作兩片用白礬末一兩沸湯浸一晝夜漉出别用湯洗去礬俟乾一
片切作兩片冄用生薑自然汁於銀盂中浸一晝夜却于湯中頓冷薑汁乾盡以慢火焙
燥為細末冄用生薑自然汁溲成餅子日乾或焙乾炙黃勿令焦色)
右為細末每服一錢先用生薑自然汁調成膏入炒
鹽少許沸湯點服
丁香五套丸治胃氣虚弱三焦痞澁不能宣行水糓故
為痰飲結聚胷膈之間令人頭目昏眩胷膈脹滿咳嗽
氣急嘔吐腹疼伏於中脘亦令臂疼不舉腰腿沉重久
而不散流入于脾脾惡濕得水則脹脹則不能消化水
糓又令腹中虚滿而不食也此藥主之
南星(每個切作十數塊同半夏先用水净三日每日易水次用白礬二兩研碎調入水内再浸
三日洗净焙乾)半夏(切片)乾薑(炮)白术
良薑茯苓(各一兩)丁香(不見火)木香
青皮(去白)陳皮(去白各半兩)
右為細末用神麯一兩大麥蘖二兩同碾取末打糊
和藥為丸如梧桐子大每服五十丸至七十丸温熟
水下不拘時候常服温脾胃去宿冷消留滯化飲食
辟霧露風冷山嵐瘴氣不正非時之氣但是酒癖停
飲痰水不消累服湯藥不能作效者服之如神
縮砂丸温中散滯消飲進食治胸膈噎悶心腹冷疼大
能煖化生冷果食夏月不可闕此
縮砂仁(一兩)高良薑天南星(湯洗七次焙乾各四兩)
右為細末生薑自然汁煮麫糊為丸如梧桐子大每
服五十丸至七十丸生薑湯下不拘時候
㳿白丸治膈脘痰涎不利頭目昏運吐逆涎沫
附子(一枚六錢中者生去皮臍)生硫黃(别研)天南星(生用)
半夏(生用各一兩)盆硝玄精石(各半兩)
右為細末入細麫三两令停水和為丸如梧桐子大
每服三十丸沸湯内煑令浮漉出生薑湯送下食後
破飲丸治一切痰飲不散時嘔痰沫頭眩欲倒膈脘不
快
旋覆花(八兩)白术(一斤一兩)肉桂(去粗皮)乾薑(炮各六兩)
赤茯苓(去皮七兩)枳實(麸炒二兩)
右為末麫糊丸如梧桐子大每服五十丸熟水下
温中化痰丸治症與前温中化痰丸同
乾薑(炮)半夏(煮各一兩)細辛(去葉洗)胡椒(各半兩)
白术(焙二兩)
右為細末生薑汁打麫糊為丸如梧桐子大每服三
十丸至五十丸湯飲任下不拘時候
飬中湯治肺胃受寒咳嗽多痰胷滿短氣語聲不出晝
夜不止飲食減少不以遠年日近並皆治之
半夏麹(炙八錢)甘草(爁半兩)罌粟殼(去蒂盖蜜炙二兩半)
肉桂(去粗皮半兩)
右為細末每服一大錢水一盞生薑四片同煎至七
分通口服不拘時候
人参欵花膏治肺胃虚寒久嗽不已咽膈滿悶咳嗽痰
涎嘔逆惡心腹脇脹滿腰背倦痛或虚勞冷嗽及遠年
日近一切嗽病服諸藥不效者並皆治之
欵冬花(去梗)人參(去蘆)五味子(去梗炒)紫苑(去蘆洗)
桑白皮(去赤皮各一兩)
右為細末煉蜜為丸如雞頭大每服一丸食後細嚼
淡薑湯送下或每一大丸分作四小丸含化亦得
橘皮半夏湯治肺胃虛弱好食酸冷寒痰停積嘔逆惡
心涎唾稠粘或積吐粥藥不下手足逆冷目眩身重又
治傷寒時氣欲吐不吐欲嘔不嘔昏憒悶亂或飲酒過
多中傷停飲喉中涎聲乾噦不止
陳皮(去白)半夏(煮各七兩)
右二味剉為粗散每服三錢生薑十片水二盞煎至
一中盞温服去查不計時候留兩服滓併作一服冄
煎服
人参潤肺湯治肺氣不足咳嗽喘急痰涎不利胷膈煩
悶涕唾稠粘唇乾口燥及療風壅痰寔頭目昏眩精神
不爽或肺胃俱虛久嗽不已漸成虛勞肢體羸瘦胸滿
短氣行動喘乏飲食減少或遠年日近諸般欬嗽並皆
治之
人參欵冬花(去梗)杏仁(去皮尖麸炒)細辛(去葉洗)
甘草(爁各四兩)知母(六兩)肉桂(去粗皮)桔梗(各五兩)
右為細末煉蜜為丸如雞頭大每服一丸食後細嚼
淡薑湯送下含化亦得
哮喘瑞應丹專治男子婦人久患咳嗽肺氣喘促倚息
不得睡卧累年不瘥漸致面目虛浮
蟬蜕(洗出土去翅炒)杏仁(去皮尖炒)馬兜零(各二兩)石砒(六錢)
右為細末蒸棗肉為丸如葵子大每服六七丸臨睡
用葱茶清放冷下服後忌熱物半日(一本用知母六兩不用馬兜零)
人参清肺湯治肺胃虛寒欬嗽喘急胷膈噎悶腹肋脹
滿廹塞短氣喜欲飲冷咽噫隐痛及療肺痿勞嗽唾血
腥臭乾嘔煩熱聲音不出肌肉消瘦倦怠减食
地骨皮人參(去蘆)杏仁(去皮尖麸炒)阿膠(麸炒)
桑白皮(去粗皮)知母烏梅(去核)甘草(炙)
罌粟殼(去蒂盖蜜炙)
右等分㕮咀為粗末每服三錢水一盞半烏梅枣子
各一枚同煎至一盞濾去查温温食後臨卧服兩查
留併煎作一服
新法半夏湯治脾胃不和中脘氣滯宿寒留飲停積不
消心腹刺痛藏腑膨脹嘔吐痰水噫氣吞酸或中酒吐
酒噦逆惡心頭痛煩渴倦怠嗜卧不思飲食並宜服之
青皮(去白)乾薑(炮)陳皮(去白)桔梗(炒各一斤)
丁皮(四兩)甘草(炒十二兩)半夏(湯洗薑汁製二兩半)
右為細末每服一錢入鹽一捻沸湯點服不拘時候
常服温和三焦開胃建脾消宿酒進飲食
人参定喘湯治男子婦人遠年日近肺氣咳嗽上喘氣
急喉中涎聲胷滿氣逆坐卧不安飲食不下及治肺感
寒邪咳嗽聲重語音不出鼻塞頭昏並皆治之
人参(切片)麻黃(去節)甘草(炙)阿膠(炒)
半夏麯(各一兩)五味子(一兩半)罌粟殼(蜜刷炙二兩)桑皮(一兩半)
右為粗末入人参片拌勻每服三大錢水一盞半入
生薑三片同煎至七分去查食後温服又治小兒久
病肺氣喘急㗋中涎聲胷膈不利嘔吐痰沫更量歲
數加減服
細辛五味子湯治肺經不足胃氣怯弱或冐風邪㦯停
寒有飲咳嗽倚息不淂安卧胷滿廹塞短氣減食乾嘔
作熱嗽唾結痰㦯吐涎沫頭目昏眩身體疼重語聲不
出鼻塞清涕頭面脚膝時帶虛浮痰咳不止疼引胷脇
不問新久並宜服之
北細辛(去苗)半夏(洗七次各一兩)烏梅(去核各一兩半)甘草(炙)
五味子罌粟殼(去蒂盖各三兩)桑皮(炒二兩)
右為粗末每服三錢水二盞半生薑十片煎至一盞
用紗帛濾去滓温服留二服滓併作一服再煎
茯苓半夏湯治停痰留飲胷膈滿悶咳嗽嘔吐氣短惡
心以致飲食不下並宜服之
茯苓(去皮三兩)半夏(湯洗七次五兩)
右為粗末每服四大錢水一大盞生薑七片煎至七
分去查空心服
人参藿香湯治男子婦人脾胃氣弱嘔吐噦逆飲食不
下手足逆冷涎痰稠粘又治似喘不喘欲吐不吐徹心
憒憒悶亂不安或瘴瘧諸疾水漿粥藥入口便吐服之
立效久病翻胃服之百日痊安此藥温脾胃化痰飲消
宿冷止嘔吐
藿香(去梗六兩)人参(切片六兩)半夏(湯洗七次薑汁製二兩半)
右搗為粗末入人参令勻每服三錢水一盞半生薑
十片煎至一盞去查通口服孕婦忌
半夏丸治肺氣不調咳嗽喘滿痰涎壅塞心下堅滿短
氣煩悶及風壅痰寔頭目昏眩咽膈不利嘔吐惡心神
思昏憒心忪面熱涕唾稠粘並皆治之
白礬(枯過十五兩)半夏(湯洗去滑薑汁盫一宿三斤)
右搗為細末生薑自然汁為丸如梧桐子大每服二
十丸加至三十丸食後臨卧服生薑湯下
杏参散除痰下氣治胷脇脹滿上氣喘急倚息不得睡
卧神思昏憒宜服之
桃仁(去皮尖麸炒)人參(去蘆)
杏仁(去皮尖麸炒)桑白皮(蜜炒微赤冄泔浸一宿焙)
右等分為細末每服二錢水一盞半薑三片棗一個
煎至七分温服不拘時候
杏子湯治一切咳嗽不問外感風寒内傷生冷及虛勞
咯血痰飲停積悉皆治療出易簡方
人參(去蘆)半夏(湯洗七次)茯苓(去皮)芍藥(去粉)
官桂(去皮不見火)乾薑(泡洗)細辛(去苗葉)甘草(炙)
五味子(去苗各等分)
右㕮咀每服四錢水一盞半杏仁去皮尖剉五枚薑
五片煎至六分去查食前服若感冐得之加麻黃等
分如脾胃素實者用罌粟殼去筋碎剉以醋淹炒等
分加之每服添烏梅一個煎服其效尤驗若嘔逆惡
心者不可用此一法去杏仁人參倍加麻黃添芍藥
如麻黃之數乾薑五味子各增一半名小青龍湯大
治久年咳嗽痰涎壅盛夜不得睡仍專治脚氣喘急
此方雖有麻黃旣有官桂不致于發汗服之不妨一
方加麻黃甘草杏仁五味子茯苓等分橘紅倍之尤
為切當又一方用紫蘇葉桑白皮麻黃青皮五味子
杏仁甘草等分生薑七片烏梅一個煎服久年咳嗽
氣虛喘急皆得其宜二方中有麻黃有汗人不宜服
之
四七湯治喜怒悲思憂恐驚之氣結成痰涎狀如破絮
或如梅核在咽喉之間咯不出嚥不下此七氣所為也
㦯中脘痞滿氣不舒快或痰涎壅盛上氣喘急或因痰
飲中節嘔逆惡心並宜服之出易簡方
半夏(五兩)茯苓(四兩)紫蘇葉(二兩)厚朴(三兩)
右㕮咀每服四錢水一盞半生薑七片棗一個煎至
六分去查熱服不拘時候若因思慮過度隂陽不分
清濁相干小便白濁用此藥下青州白丸子最為切
當婦人惡阻尤宜服之一名厚朴半夏湯一名大七
氣湯局方有七氣湯用半夏五兩人参官桂甘草各
一兩生薑煎服大治七氣並心腹絞痛然藥味太甜
恐未必能止疼順氣一方治七情所傷中脘不快氣
不升降腹肋脹滿用香附子炒半斤橘紅六兩甘草
一兩煎服尤快好事者謂其耗氣則不然盖有是病
服是藥也
太平惠民和劑局方卷四
