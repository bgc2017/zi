欽定四庫全書
太平惠民和劑局方卷一
宋陳師文等撰
治諸風(附脚氣)
至寳丹療卒中急風不語中惡氣絶中諸物毒暗風中
熱疫毒隂陽二毒山嵐瘴氣毒蠱毒水毒産後血暈口
鼻血出惡血攻心煩躁氣喘吐逆難産悶亂死胎不下
已上並用童子小便一合生薑自然汁三五滴入於小
便内温過化下三圓至五圓神效又療心肺積熱伏熱
嘔吐邪氣攻心大腸風秘神魂恍惚頭目昏眩眠睡不
安唇口乾燥傷寒狂語並皆療之
生烏犀屑生玳瑁屑琥珀(研)
硃砂(研細水飛)雄黃(研水飛各一兩)龍腦
麝香(各一分研)牛黃(半兩研)安息香(一兩半為末以無灰酒研澄飛
過濾去砂石約取净數一兩慢火熬成膏)銀箔(五十片研)
金箔(五十片一半為衣)
右將生犀玳瑁為細末入餘藥研勻將安息香膏重
湯煑凝成後入諸藥中和溲成劑盛不津器中並旋
圓如桐子大用人參湯化下三圓至五圓又療小兒
諸癎急驚心熱卒中客忤不得眠睡煩躁風涎搐搦
每二歲兒服二圓人參湯化下
靈寳丹(有三名一名歸命丹一名返魂丹入芒硝者名破棺丹)治中風手足不仁
言語蹇澀或痛連骨髓或痺襲皮膚瘙痒如蟲行頑痺
如鐡石或多痰好睡或健忘多嗔血脉不行肉色乾瘦
或久在牀枕起便須人語澀面浮惟覺不健或偶縈疾
苦卒暴而終並皆治之
光明砂(一兩半打如皂角子大絹袋子盛以喬麥灰汁煑三伏時取出細研如粉)
硫黃(打如皂角子大絹袋子盛以無灰酒煑三伏時取出細研如粉)
雄黃(打如皂角子大絹袋子盛以米醋煑三伏時取出細研如粉)
自然銅(先𢷬碎細研如粉各一兩)
已上四味用一有蓋甆瓶子先以金箔三片鋪於瓶
子底上便入硫黃又以金箔两片蓋之次入雄黃又
以金箔两片蓋之次入硃砂又以金箔两片蓋之次
入自然銅又以金箔三片蓋之以瓶子蓋合却不用
固濟於灰池内坐瓶子令穩以火養三日三夜第一
日用熟炭火半斤圍瓶子三寸第二日用熟火十两
去瓶子二寸半第三日用火一斤去瓶子二寸以火
盡為度候冷取藥出瓶子以紙三重裹藥於净濕土
中培至來旦取出更研令細
磁石(燒以醋淬二十遍搗羅研如粉)陽起石
長理石紫石英(已上研如粉各三分)
已上四味用一有蓋甆瓶子先入磁石次入陽起石
次入長理石次入紫石英其所入金箔一依前法重
重入之以蓋子合其口密固濟用火養三日三夜第
一日用熟炭火一斤去瓶子三寸第二日用火半秤
去瓶子二寸第三日用火半秤去瓶子一寸一日至
夜任火自消候冷取出藥用紙裹入濕土中培至來
旦取出更研令極細
牛黃龍腦麝香
龍齒腽肭臍(酒刷微炙)虎脛骨(塗酒炙令黃各一兩)
已上六味搗羅為末更細研如粉
鍾乳(十兩以絹袋子盛先以長流水煑半日後棄其水别用五斗煎取一斗煑後草藥留鍾乳
水三合磨生犀角三分)遠志(去心)
巴戟苦參烏蛇(酒浸去皮骨炙)
仙靈脾天麻(去苖土各一兩一分)
已上六味搗麄羅為散以前鍾乳水一斗煎至七升
用生絹濾去滓澄清
肉桂(去麄皮)肉豆蔲(去殼)鹿茸(去毛塗酥炙微黃)
木香(各一兩半)延胡索木胡桐淚(各三分)
已上六味搗麄羅為末以前鍾乳汁七升煎至四升
用生絹濾去滓澄清
半夏(湯洗七遍去滑)當歸(去苗各一兩)
已上二味搗麄羅為散以前鍾乳汁四升煎至三升
用生絹濾去滓澄清
皂莢子仁(一兩半搗羅研如粉)生地黃汁
童子小便無灰好酒(各一升)
右件地黃汁等合前藥汁都計六升内銀鍋中於静
室内以文武慢火養至一升下金石藥末在内以柳
木篦攪勿令住手看稀稠得所去火然後入牛黃等
六物攪令極勻即下皂莢仁未及磨了犀角水以綿
濾過入在藥内然後鉢内以乳鎚令力士研三五千
下研訖分為三分内一分入芒硝一兩更研勻名破
棺丹圓如菉豆大凡治風病及撲傷肢節不問輕
重年月淺深先以茶清調下紅雪通中散一二錢須
臾以熱茶投令宣瀉一兩行便依法煎生薑黑豆湯
下三粒當以他人熱手更磨所患處須臾熱徹當覺
肉内有物如火至病所一二百日及一年内風疾下
牀不得者十服後便可行步如患至重者每利一度
隔日服五粒又住三五日即更利不過三十粒平復
如故若打撲損多年每遇天隂疼痛動不得者可五
七服如患風疾及撲傷肢節十年五歲運動不能者
但依法服之十粒便效重者不過三十粒有人患卒
中惡暴亡者但心頭未冷取藥五粒以醋調摩臍中
一千餘遍當從臍四邊漸暖待眼開後以熱醋研下
十圓入口即活如有中一切風牙關緊急及尸厥暴
亡者以熱醋研三兩圓灌在口中下得咽喉即活如
要常服空心温酒下二圓服十粒許夀限之内永無
疾此藥神驗功非人智能測
潤體圓治諸風手足不隨神志昏憒語言蹇澀口眼喎
僻筋脉攣急骨節煩疼頭旋眩運恍惚不寧健忘怔忪
痰涎壅滯及皮膚頑厚麻痺不仁
膩粉(别研)白豆蔲仁南番琥珀(别研如粉各半两)
真珠末(三分别研如粉)白茯苓(去黑皮)
人參(去蘆)晚蠶蛾防風
白附子(炮)肉桂(去麄皮不見火)羌活(去蘆)
芎藭(各一兩半)白龍腦牛黃
生犀角末雄黃(水飛)乳香
辰砂(水飛)羚羊角末麝香(已工八味各别研如粉)
沉香木香丁香(三香並不見火)
藿香葉㯽榔蒺藜子(微炒)
肉豆蔲仁黑附子(炮去皮臍)蔓荆子(去白皮已上各一兩)
半夏(水煑三十沸薄切焙乾入生薑汁炒)川烏頭(炮裂去皮臍尖搗碎炒黃)
乾蝎(微炒各二兩)白花蛇(酒浸炙去皮骨取肉)
天麻(去苗各三兩)獨活(去蘆三分)金箔(六十片為衣)
右為細末入研藥勻煉蜜和圓如雞頭大每服一圓
細嚼温酒下荆芥茶下亦得加至二圓如破傷中風
脊強手搐口噤發癎即以熱豆淋酒化破三圓斡口
開灌下少時再服汗出乃愈若小兒驚風諸癎每服
半圓薄荷湯化下不拘時候
烏犀圓治丈夫婦人卒中諸風牙關緊急膈上多涎或
語言蹇澀口眼喎斜用薄荷汁與酒各少許化三圓服
之良久再服立有大效又治癱瘓暗風癎病手足潮搐
心神不安遍身頑麻腸風痔漏腎藏風毒上攻下疰婦
人血風頭旋吐逆皮膚腫痒遍身疼痛
硫黃(為末用甆盞盛慢火熬成汁入水銀急炒如青泥炒成細研)
水銀附子(水浸泡去皮臍)川芎
石斛(去根)蟬殼(去土微炒)龍腦(别研)
朱砂(細研水飛)雄黃(細研水飛)肉豆蔲仁(微炒)
牛黃(别研各半兩)膩粉(别研一分)當歸(去蘆酒浸焙炒)
烏犀(鎊各一两)天南星(湯浸薑自然汁煑軟切片焙乾炒黃)
天麻(酒浸切焙)阿膠(杵碎炒如珠)川烏頭(燒令通赤留煙少許入坑内以
盞子覆用新土圍之食頃取出)陳皮(湯浸去白薇炒)
白花蛇(酒浸一宿炙令熟去皮骨用肉)烏蛇(酒浸一宿炙令黃去皮骨用肉)
白殭蠶(去絲嘴微炒)半夏(湯洗七次薑汁浸三宿炒黃)
羚羊角乾蝎(微炙)羌活(去蘆頭)
獨活(去蘆頭)藿香葉(去土)&KR1181;薢(微炙)
肉桂(去麄皮不見火)麻黃(去根節)白附子(炮)
細辛(去苗)防風(去蘆)槐膠
縮砂仁沉香(不見火)㯽榔(已上各一兩)
麝香(别研一兩)晚蠶蛾(微炒)木香(不見火)
白术(米泔浸一宿切焙微炒)桑螵蛸(微炒)
厚朴(去麄皮薑汁塗炙令熟)人參(去蘆頭)
天竺黃(别研)乾薑(炮裂)茯苓(去皮)
藁本(洗去土)蔓荆子(去白皮)枳殼(去穰切麩炒)
敗龜(酒醋塗炙令黃)虎骨(酒醋塗炙令黃)何首烏(米泔浸一宿煑過切焙)
丁香(不見火)白芷(巳上各三分)狐肝(一具臘月採取同烏鵶一隻入新瓦
瓶内以瓦盆子蓋頭用泥固濟用炭火一秤燒令通赤侍煙盡取出候冷研極細用)
烏鵶(一隻臘月採取去嘴翅足)
右件五十八味並須如法修事搗研令細煉白蜜合
和入酥再搗三五千下圓如梧桐子大常服一圓不
計時薄荷湯或茶嚼下
牛黃清心圓治諸風瘓瘲不隨語言蹇澀心忪健忘恍
惚去來頭目眩冐胷中煩鬱痰涎壅塞精神昏憒又治
心氣不足神志不定驚恐怕怖悲憂慘慼虛煩少睡喜
怒無時或發狂癲神情昏亂
牛黃(一两錢研)麝香(研)羚羊角末
龍腦(研各二兩)當歸(去蘆頭)防風(去苗义校)
黃芩白术麥門冬(去心)
白芍藥(各一兩半)柴胡(去苖)白茯苓(去皮)
桔梗杏仁(去皮尖并雙仁者麩炒黃别研)
芎藭(各一兩二錢半)肉桂(去麄皮)阿膠(碎炒)
大豆卷(碎炒各一兩七錢半)蒲黃(炒)
神麯(研炒)人參(去蘆各二兩半)雄黃(八錢飛研)
甘草(剉炒五兩)白斂乾薑(各二錢半)
犀角末(二两)金箔(一千二百片内百片片為衣)
大棗(一百枚蒸熟去皮核研亂成膏)乾山藥(七兩)
右除棗杏仁金箔三味及牛黃麝香雄黃龍腦四味
外為細末入餘藥勻煉蜜與棗膏為圓每兩作一十
圓用金箔為衣每服一圓温水化下食後服小兒驚
癎即酌度多少以竹葉湯温温化下
摩挲圓治中風癱瘓半身不遂口眼喎斜言語蹇澀精
神昏塞步履艱難或肌肉偏枯手足嚲曳或筋脉拘攣
不得屈伸及氣痺并諸風身體疼痛
薰陸香(滴乳香别研)辰砂(細研水飛)
生龍腦(别研)烏犀(鎊屑别為末)雄黃(光明者研飛)
自然銅(燒赤醋淬)天台烏藥麝香(别研各四兩)
天麻(去苗洗一斤)川烏(炮裂去皮臍尖)丁香
地榆(去苗)黑參(陳潤者洗焙乾)木香(各八兩)
真珠末(二兩研)
右為細末研勻煉蜜圓如楮實大每服一圓温酒化
下不拘時候服訖避風處衣被蓋覆令汗出患重者
服一月全安輕者半月差初患五七服可安
透冰丹治一切風毒上攻頭面腫痒痰涎壅塞心胷不
利口苦乾澁風毒下注腰脚沉重腫痛生瘡大便多秘
小便赤澁及治中風癱瘓一切風疾
益智子(去皮)川大黃(去麄皮)茯神(去木)
仙靈脾葉蔓荆子(去白皮)葳靈仙(去蘆洗焙)
天麻(去苖)白芷山梔子(去皮)
白茯苓(各半兩)香墨(燒醋淬訖細研)麝香(研各一錢一字)
川烏(二兩用河水浸半月三日一換水切作片焙訖用鹽一兩炒黃去鹽)
右為細末入研藥勻以煉蜜溲和如麥飰相似以真
酥塗杵臼搗萬杵如乾旋入蜜令得所和溲成劑每
服旋圓如梧桐子大用薄荷自然汁同温酒化下兩
圓如卒中風涎潮昏塞煎皂筴白礬湯放温化四圓
灌之癱瘓風每日服三五圓漸覺有效常服一圓疎
痰利膈用温酒下食後服之小兒驚風入膩粉少許
薄荷汁化下半圓立效治瘰癧用蔥湯下一圓忌動
風毒物
龍腦天麻煎治一切風及癱瘓風半身不遂口眼喎斜
語澀涎盛精神昏憒或筋脉拘攣遍身麻痺百節疼痛
手足顫掉及腎藏風毒上攻頭面虛腫耳鳴重聽鼻塞
口乾痰涎不利下注腰脚脚膝緩弱腫痛生瘡又治婦
人血風攻疰身體疼痛面浮肌瘦口苦舌乾頭旋目眩
昏困多睡或皮膚瘙痒[病-丙+(穩-禾)]疹生瘡暗風夾腦風偏正頭
疼並皆治之
甜瓜仁(湯洗净)地榆(去苖刮削令净)川烏(炮去皮臍)
浮萍草(㨂洗净)黑參(洗淨各五十兩)天麻(去苗百兩)
已上為末用雪水白沙蜜各一十五斤零一十兩同
化開用絹袋子濾過銀石器内慢火熬成稠膏
麝香(研四兩)生龍腦(研八兩)
右為細末除龍麝外用天麻烏頭膏和溲令勻放冷
入龍麝再溲令勻入臼内搗千百杵搓為錠子每服
一皂莢子大與薄荷同嚼茶酒任下不計時候治癱
瘓風併服見效如破傷風豆淋酒下要發汗用煨蔥
熱酒併服三服常服亦得
牛黃小烏犀圓治諸風筋脉拘急手足麻痺語言蹇澀
口面喎斜心怔恍惚痰涎壅滯頭目昏眩肢節煩疼及
中風癱瘓暗風癎病腎風上攻面腫耳鳴下疰腰脚沉
重疼痛婦人血風頭旋吐逆皮膚腫痒遍身疼痛
天麻(去苗二十兩)地榆(去苖洗焙)川烏(炮去皮臍)
玄參(洗焙各十兩)
已上四味為細末以水少許化蜜同於石鍋内慢火
熬攪成稠膏放冷次入後藥
牛黃(研)麝香(研)龍腦(研各一兩)
龍腦薄荷葉浮萍草(洗焙)
甜瓜仁(各十兩)硃砂(研飛)生犀(鎊各五兩)
右為細末與前膏子一處溲和圓如鷄頭大每服一
圓細嚼荆芥茶下温酒亦得不計時候
婁金圓治諸風神志不定恍惚去來舌強語澀心怔煩
悶口眼喎僻手足嚲曳及風虛眩冐頭目昏痛或旋運
僵仆涎潮搐搦卒中急風不省人事小兒驚風諸癎並
宜治之
白殭蠶(去絲嘴爁)黃耆(去蘆)藁本(洗)
麻黃(去根節)羚羊角(鎊)羌活(去苗)
甘草(爁)芍藥白茯苓(去皮)
犀角(鎊各二兩)白芷(洗)川芎(各一兩半)
天竺黃牛黃(别研)龍腦(研)
麝香白附子(炮各一兩)人參(去蘆)
細辛(洗)防風(去蘆)天南星(為末以牛膽汁和餅隂乾各一
兩半)甘菊(去土四兩)天麻(去苖)
白花蛇(酒浸去皮骨炙各三兩)金箔(一百片為衣)
生地黃汁(五升入蜜一兩煮過加酥二兩半慢火熬成膏放冷)
右為細末以地黃汁膏子溲和每兩作五十圓以金
箔為衣每服一圓細嚼温酒下若中風涎潮不語昏
塞甚者加至三圓用薄荷自然汁同温酒共半盞化
藥灌之常服一圓濃煎人參湯嚼下薄荷湯亦得小
兒每服皂莢子大薄荷湯化下
龍虎丹治丈夫婦人新得久患急風緩風半身不遂手
脚筋衰及風毒攻注遍身瘡疥頭風多饒白屑毒風面
上生瘡刺風状如針刺癎風急倒作聲頑風不認痛痒
癧風頸生斑駮暗風頭旋眼黑&KR1439;風面生赤點肝風鼻
悶眼瞤偏風口眼喎斜節風肢節斷續脾風心多嘔逆
酒風行步不前肺風鼻塞項疼膽風令人不睡氣風肉
似蟲行腎風耳内蟬鳴隂間濕痒
何首烏(去麄皮)天麻(去苖)羌活(去苗洗)
川芎(洗)天竺黃(生研)獨活(去苖)
半夏(湯洗七次薑製)附子(炮去皮臍)藿香葉(生)
柴胡(去苖)牛膝(去苗酒浸微炒)桔梗(生)
黑牽牛(爁)硫黃(結炒)細辛(去苖洗各一兩)
龍腦(研半兩)白殭蠶(去絲嘴妙)菊花(去土)
甘松(洗去土焙)白芷(生)五靈脂(生)
茴香(去土)川烏(炮去皮臍)肉桂(去麄皮)
縮砂仁(生各五两)防風(去苗)乾薑(白者炮)
地龍(去土爁)白蒺藜(爁)硃砂(研各三兩)
木香(生)牙硝(研)真雄黃(研飛)
麝香(别研)水銀(與硫黃用慢火結成沙子各一兩)
寒水石(燒通赤研飛一斤)烏蛇(酒浸炙去皮骨八兩)
右為末煉蜜為劑每服一圓鷄頭大薄荷酒嚼下日
進一服重即兩服産後驚風亂道見物硃砂酒磨下
産後身多虚腫血風頻增昏沉身如針刺髮隨梳落
面黃嘔逆並當歸酒嚼下日進两服治傷寒炒蔥豉
酒嚼下一二服蓋覆出汗立愈小兒驚風薄荷化下
少許大人急風口噤失音等薄荷酒化灌之常服茶
酒下不拘時
麝香天麻圓治風痺手足不隨或少力顫掉血脉凝濇
肌肉頑痺遍身疼痛轉側不利筋脉拘攣不得屈伸
麻黃(去根節二兩)浮萍草(紫背乾者去土四兩)
防風(去蘆义)天麻(各一兩並為末)安息香(别研)
麝香(研)乳香(研各一兩)血竭(别研細三兩)
槐膠(别研兩半)硃砂(研飛)沒藥(别研細各二兩)
右件藥除研藥外將碾出藥同研拌勻煉濾白沙蜜
與安息香同熬過溲成劑入臼𢷬杵熟為圓如彈子
大每服一圓温酒或荆芥湯化下空心服患處微汗
為效如不欲化服即圓如梧桐子大每服三十圓依
前湯使下
龍腦芎犀圓消風化痰除心肺邪熱去頭面諸風治偏
正頭痛心忪煩鬱面熱目瞤鼻塞腦昏痰熱欬嗽咽膈
不利
生龍腦(别研)山梔子(去皮)生犀屑(各一兩)
石膏(研)川芎(各四兩)阿膠(碎炒一兩半)
硃砂(四兩一兩為衣)麥門冬(去心三兩)白茯苓(去皮)
人參(去蘆)細辛(去苗)甘草(炙各二兩)
右除别研後入外並為細末煉蜜為圓每服一圓至
二圓細嚼茶酒任下食後服
銀液丹治諸風痰涎藴結心膈滿悶頭痛目運面熱心
忪痰唾稠黏精神昏憒及風癎潮搐涎潮昏塞並宜服
之
天南星(為末三分)硃砂(研飛半兩)鐡粉
水銀(結沙子各三兩)膩粉(研一兩)黑鉛(煉十遍秤三兩與水銀結沙為小塊
同甘草十兩水煑半日候冷研)
右研勻麵圓梧桐子大每服二圓用薄荷蜜湯下
生薑湯亦可微利為度食後如治風癎不計時候服
和太師牛黃圓治卒暴中風眩運倒仆精神昏塞不省
人事牙關緊急目睛直視胷膈喉中痰涎壅塞及諸癎
潮發手足瘈瘲口眼相引項背強直並治之
石鷰(火燒醋淬九遍)雄黃(研飛)蛇黃(火燒醋淬九遍)
辰砂(研飛)磁石(火燒醋淬九遍)石綠(研飛各一兩)
輕粉(細研)牛黃(研)粉霜(研)
麝香(細研各半兩)金箔(為衣)銀箔(研各百片)
右件都研勻細用酒煑麵糊和圓如鷄頭大每服一
圓煎薄荷酒磨下老人可服半圓小兒十歲已下分
為四服蜜水磨下四歲已下分為五服未滿一歲可
分為七服如牙關緊急以物斡開灌之
碧霞丹治卒中急風眩運僵仆痰涎壅塞心神迷悶牙
關緊急目眼上視及五種癎病涎潮搐搦
石綠(九度飛過十兩)附子尖烏頭尖
蝎梢(各七十箇)
右將三味為末入石綠令勻麵糊為圓如鷄頭大每服
急用薄荷汁半盞化下一圓更入酒半合温暖服之須
臾吐出涎然後隨證治如牙關緊急斡開灌之立效
雄硃丹治中風涎潮咽膈作聲目眩不開口眼喎斜手
足不遂應是一切風疾並宜服之
雄黃硃砂龍腦
麝香(各研一錢)烏蛇(去皮骨生)白殭蠶(去絲嘴生)
白附子(生)天南星(洗各半兩)
右除研外餘皆為末煉蜜為圓如梧桐子大如中風
涎潮牙關不開先用大蒜一瓣搗爛塗在兩牙關外
腮上次用豆淋酒化一圓揩牙齗上即開續用薄荷
酒化下一二圓如丈夫風氣婦人血風牙關緊急者
只用豆淋酒化藥揩牙齗上即開如頭風目眩暗風
眼黑欲倒者急嚼一两圓薄荷酒下
八風丹治諸風及痰熱上攻頭痛面赤目眩旋運鼻塞
咽乾頸項不利痰唾稠濁神情如醉百節疼痛耳嘯蟬
鳴面上遊風口眼蠕動
寒水石(水燒通赤細研水飛過半斤)龍腦(炮各半兩)
麝香(各細研一分)白殭蠶(微炒)白附子(炮各半兩)
天麻(酒浸焙)滑石(細研各一兩)半夏(白礬製二兩)
右為細末入研藥同研令勻煉蜜和圓如櫻桃大每
服一圓細嚼温荆芥湯下茶清亦得食後服
牛黃生犀圓治風盛痰壅頭痛目眩咽膈煩悶神思恍
惚心怔面赤口乾多渴睡卧不安小便赤澀大便多秘
牛黃(細研)生犀(鎊)龍腦(細研各二兩半)
半夏(白礬製)牙硝(細研)天麻(去苗各二十兩)
龍齒(研水飛)硃砂(研水飛)水銀(與鉛同結砂子)
鉛(各十兩)膩粉(細研)黃丹(細研)
雄黃(研水飛)羚羊角(鎊各五兩)
右為末煉蜜圓每兩作二十圓每服一圓温薄荷湯
化下中風涎潮牙關緊急昏迷不省用膩粉一錢藥
三圓生薑自然汁七點薄荷水同化下得吐或利逐
出痰涎即愈小兒風熱痰壅睡卧不安上竄齘齒每服
半圓如急驚風涎潮搐搦眼目戴上牙關緊急用膩
粉半錢生薑自然汁三五點薄荷水同化下一圓量
歲數加減服
辰砂天麻圓治諸風痰盛頭痛目眩旋運欲倒嘔噦惡
心恍惚健忘神思昏憒肢體疼倦頸項拘急頭面腫痒
手足麻痺常服除風化痰清神思利頭目
白附子(泡五兩)天麻(去苗十兩)天南星(虀汁浸切片子焙乾二十兩)
麝香(細研)白芷(各一兩一分)硃砂(細研水飛五兩一半入藥一半為衣)
川芎(二兩半)
右為細末麵糊圓如梧桐子大每服二十圓温荆芥
湯下不拘時候
青州白圓子治男子婦人半身不遂手足頑麻口眼喎
斜痰涎壅塞及一切風他藥所不能療者小兒驚風大
人頭風洗頭風婦人血風並宜服之
天南星(三兩)白附子(二兩)半夏(以水浸洗過白大者用七兩)
川烏頭(去皮臍半兩各生用)
右為細末以生絹袋盛用井華水擺未出者更以手
揉令出如有滓更研再入絹袋擺盡為度放磁盆中
日中曬夜露至曉棄水别用井華水攪又曬至來日
早再換新水攪如此春五日夏三日秋七日冬十日
去水曬乾後如玉片碎研以糯米粉煎粥清為圓如
菉豆大初服五圓加至十五圓生薑湯下不計時候
如癱瘓風以温酒下二十圓日三服至三日後浴當
有汗便能舒展服經三五日呵欠是應常服十粒已
來永無風痰膈壅之患小兒驚風薄荷湯下两三圓
辰砂圓治諸風痰盛頭痛惡心精神昏憒目眩心忪嘔
吐痰涎胷膈煩悶
天南星(炮裂)白殭蠶(炒去絲)白附子(炮)
蝎梢(爁各一分)辰砂(細研半兩)硼砂(細研)
牛黃(研各一錢)半夏(湯洗七次一兩)
右為細末同研令勻水煑麵糊圓如梧桐子大每服
二十圓用生薑荆芥湯下不拘時
牛黃金虎丹治急中風身背強直口噤失音筋脉拘急
鼻乾面黑遍身壯熱汗出如油目瞪唇青心神迷悶形
體如醉痰涎壅塞胷膈喉中拽鋸聲
牛黃(細研二兩半)雄黃(研水飛一百五十两)
金箔(八百片為衣)生龍腦(研五兩)天雄(炮裂去皮臍二十二兩半)
白礬(枮過)天南星(為末用牛膽汁和作餅子焙乾如無牛膽即用法酒蒸
盡夜)膩粉(研)天竺黃(研各二十五两)
右為末煉蜜溲和每一兩半作十圓以金箔為衣每
服一圓以新汲水化灌之扶坐使藥行化良久續以
薄荷自然汁更研化一圓灌之立愈肥盛體虛多涎
有風之人宜常服此藥隨身備急忽覺眼前暗黑心
膈悶亂有涎欲倒化藥不及急嚼一圓新汲水下小
兒急驚風一歲兒服菉豆大一圓薄荷自然汁化灌
之更量歲數臨時加減有孕婦人不得服
防風圓治一切風及痰熱上攻頭痛惡心項背拘急目
眩旋運心怔煩悶手足無力骨節疼痺言語蹇澀口眼
瞤動神思恍惚痰涎壅滯昏憒健忘虛煩少睡
天麻(去苖酒浸一宿)甘草(炙)川芎(洗)
防風(洗各二兩)硃砂(半兩研為衣)
右為細末煉蜜為圓每两作十圓以硃砂為衣每服
一圓荆芥湯化服茶酒嚼下亦得不拘時候
川芎圓消風壅化痰涎利咽膈清頭目治頭痛旋運心
忪煩熱頸項緊急肩背拘倦肢體煩疼皮膚瘙痒腦昏
目疼鼻塞聲重面上遊風狀如蟲行
川芎龍腦薄荷葉(去土各七十五兩)
桔梗(一百兩)細辛(洗五十兩)防風(去苖二十五兩)
甘草(爁三十五兩)
右為細末煉蜜溲和每一兩半分作五十圓每服一
圓細嚼臘茶清下食後臨卧服
薄荷圓消風熱化痰涎利咽膈清頭目治遍身麻痺
百節酸疼頭昏目眩鼻塞腦痛語言聲重項背拘急皮
膚瘙痒或生癮疹及肺熱喉腥脾熱口甜膽熱口苦又
治鼻衂唾血大小便出血及脱着傷風并沐浴後並宜
服之
川芎(三十兩)縮砂仁(五兩)龍腦薄荷葉(去土十斤)
桔梗(五十兩)甘草(四十兩炙)防風(去苗三十兩)
右為末煉蜜圓每两作三十圓每一圓細嚼茶酒任
下
天南星圓治風化痰清神爽氣利胷膈消酒毒止痰逆
惡心中酒嘔吐
天南星(一斤每箇重一兩上下者用溫湯浸洗刮去裏外浮皮并虛軟處令净用法酒浸七
宿用桑柴蒸不住添熱湯令釡滿甑内氣猛更不住洒酒常令藥潤三伏時取出用銅刃刀子切開
一箇大者嚼少許不麻舌為熟未即再炊候熟用銅刀切細焙乾)
麝香(研)丁香(各一兩)龍腦(研一兩半)
辰砂(别研水飛二兩用一半為衣)
右為細末入研藥勻煉蜜并酒和圓每兩作五十圓
用硃為衣每服一圓爛嚼濃煎生薑湯下不計時候
酒後含化除煩渴止嘔逆
犀角圓除三焦邪熱疎一切風氣治風盛痰實頭目昏
重肢節拘急痰涎壅滯腸胃燥澀大小便難
犀角(鎊)黃連(去鬚各十兩)人參(去蘆二十兩)
黑牽牛(一百二十两炒别搗先取粉六十兩)大黃(剉八十兩)
右與牽牛粉合和為細末煉蜜為圓如梧桐子大每
服十五圓至二十圓臨卧溫水下量虛實加減
皂角圓治風氣攻注頭面腫痒遍身拘急痰涎壅塞胷
膈煩悶頭痛目眩鼻塞口乾皮膚瘙痒腰脚重痛大便
風秘小便赤澀及咳嗽喘滿痰唾稠濁語澀涎多手足
麻痺暗風癎病偏正頭疼夾腦風婦人血風攻治遍身
疼痛心忪煩躁癮疹痒並宜服之
甘菊花(去梗)半夏(湯洗七次)白礬(枯過)
知母葳靈仙(洗)貝母(去心黃色)
青皮(不去白各一兩)槐角乾薄荷(葉)
皂角(各五兩槌碎以水一十八兩六錢揉取汁用蜜一斤同熬膏)
牽牛子(爁二兩)
右為末以皂角膏和圓如梧桐子大每服二十圓食
後生薑湯下痰實咳嗽蛤粉虀汁下手足麻痺生薑
薄荷湯下語澁涎盛荆芥湯下偏正頭疼夾腦風薄
荷湯下
小續命湯治卒暴中風不省人事漸覺半身不遂口眼
喎斜手足顫掉語言蹇澀肢體麻痺神情昏亂頭目眩
重痰涎併多筋脉拘攣不能屈伸骨節煩疼不得轉側
若治脚氣緩弱久服差久病風人遇天色隂晦節候變
更宜服以防暗瘂及治諸風服之皆驗
麻黃(去節)人參(去蘆)黃芩
白芍藥芎藭甘草(剉爁)
杏仁(去皮尖炒黃)防己肉桂(去皮各二兩)
防風(去蘆一两半)附子(炮去皮臍細切半兩)
右除附子杏仁外𢷬為麄散後入二味令勻每服三
錢水一盞半薑五片煎一盞去滓食前稍熱服
防風湯治風虛發熱項背拘急肢節不遂恍惚狂言來
去無時不自覺悟亦治脚氣緩弱此藥温和不虛人
防風(去蘆)半夏(湯洗七次切焙)獨活(去蘆)
秦芁(去苖土)麻黃(去根節各二兩)升麻
白芍藥人參(去蘆)甘草(炙剉)
遠志(去心)防己黃芩
石膏(别研)當歸(去蘆)白术(各一兩)
右為麄末入半夏片子令勻每服四錢水二中盞薑
七片煎至一盞去滓取清汁六分入麝香末少許食
前臨卧熱服
排風湯治男子婦人風虛冷濕邪氣入臟狂言妄語精
神錯亂肝風發則面青心悶吐逆嘔沫脇滿頭眩耳重
不聞人聲偏枯筋急曲拳而卧心風發則面赤翕然而
熱悲傷瞋怒目張呼喚脾風發則面黃身體不仁不能
行步飲食失味夢寐倒錯與亡人相隨肺風發則面白
欬逆唾膿血上氣奄然而極腎風發則面黑手足不遂
腰痛難以俛仰痺冷骨疼若有此候令人心驚志意不
定恍惚多忘
白茯苓(去皮)獨活(去蘆)麻黃(去節各三兩)
肉桂(去麄皮)白鮮皮芎藭
當歸(去蘆酒浸一宿)防風(去蘆义)杏仁(去皮尖雙仁者麩炒令黃色)
白芍藥甘草(剉炒)白术(各二兩)
右為麄散每服三錢水一盞半生薑四片同煎八分
去滓溫服不計時候常服安心定志聰耳明目通臟
腑諸風疾並治之
大通聖白花蛇散大治諸風無問新久手足嚲曳腰脚
緩弱行步不正精神昏冒口面喎斜語言蹇澀痰涎壅
盛或筋脉攣急肌肉頑痺皮膚瘙痒骨節煩疼或痛無
常處遊走不定及風氣上攻面浮耳鳴頭痛目眩下注
腰脚並宜服之
天麻(去苖)防風(去蘆义枝)白花蛇(酒浸炙去皮骨用肉)
葳靈仙(去土)赤箭厚朴(薑汁製一宿炙)
甘草(炙剉)海桐皮(去麄皮)藁本(去土)
萆薢(酒浸一宿)木香乾山藥
肉桂(去麄皮)杜仲(剉炒)當歸(去苖酒浸一宿)
白附子(炮)虎骨(醋炙)白芷
乾蝎(炒)郁李仁(去皮别研)牛膝(去苗)
羌活(去蘆)菊花蔓荆子(去白皮各一兩)
右為細末每服一二錢溫酒調下荆芥湯亦得空心
服常服祛逐風氣通行榮衛久病風人尤宜常服輕
可中風不過二十服平復如常
消風散治諸風上攻頭目昏痛項背拘急肢體煩疼肌
肉蠕動目眩旋運耳嘯蟬鳴眼澀好睡鼻塞多嚏皮膚
頑麻瘙痒癮疹又治婦人血風頭皮腫痒眉稜骨痛旋
運欲倒痰逆惡心
白茯苓(去皮)芎藭羌活(去蘆)
人參(去蘆)荆芥穗防風(去蘆义)
藿香(葉)蟬殼(去土微炒)白殭蠶(炒去絲)
甘草(剉炒各二兩)厚朴(去麄皮薑汁炙)陳皮(去白焙各半两)
右為細末每服二錢茶清調下如久病偏風每日三
服便覺輕減如脱著沐浴暴感風寒頭痛聲重寒熱
倦疼荆芥茶清調下溫酒亦得可併服之小兒虛風
目澁昏困又急慢驚風乳香荆芥湯調下半錢不拘
時候
羌活散治風氣不調頭目昏眩痰涎壅滯遍身拘急風
邪寒壅頭痛項強鼻塞聲重肢節煩疼天隂風雨預覺
不安
白茯苓(去皮)羌活(去蘆)菊花(去梗萼)
川芎前胡(去蘆)黃芩
細辛(去苗)枳殼(去穰麩炒)蔓荆子(去白皮)
麻黃(去根節)防風(去蘆义)石膏(細研)
甘草(剉爁各一兩)
右為末入石膏令勻每服二錢水一大盞生薑四片
薄荷三兩葉同煎七分去滓稍熱服不拘時
八風散治風氣上攻頭目昏眩肢體拘急煩疼或皮膚
風瘡痒痛及治寒壅不調鼻塞聲重
人參(去蘆)黃耆(去蘆剉)甘草(剉炒各二斤)
防風(去蘆义枝)羌活(去蘆各三斤)白芷
前胡(去蘆各一斤)藿香(葉半斤)
右為細末每服二錢水一中盞薄荷少許同煎至七
分去滓食後溫服臘茶清調一大錢亦得小兒虛風
乳香臘茶清調服半錢更量兒大小加減
清神散消風壅化痰涎治頭昏目眩心忪面熱頭痛耳
鳴鼻塞聲重口眼瞤動精神昏憒肢體疼倦頸項緊急
心膈煩悶咽嗌不利
薄荷(去土梗)荆芥穗(各三十兩)羌活(去苖)
防風(去苗义)人參(去蘆)檀香(剉各六兩)
細辛(去苗洗焙五两)甘草(爁二十兩)石膏(别研水飛四十兩)
右為末每服二錢沸湯點服入茶末點服亦得食後
臨睡服
虎骨散(一名乳香趁痛散)治男子婦人因氣血虛弱風毒邪氣
乘虛攻注皮膚骨髓之間與血氣相搏往來交擊痛無
常處遊走不定晝静夜甚少得眠睡筋脉拘急不能屈
伸
虎脛骨(酥炙)敗龜(去裙炙各二兩)騏驎竭(細研)
沒藥(研)赤芍藥(去蘆)當歸(去苗)
自然銅(醋淬細研)白芷蒼耳子(微炒去刺)
防風(去蘆义)骨碎補(去毛)肉桂(去麄皮)
白附子(炮各三分)牛膝(去苗酒浸一宿)五加皮(去心)
羌活(去蘆)天麻(去蘆)㯽榔(各一兩)
右為細末每服一錢溫酒調下不拘時
骨碎補圓治肝腎風虛上攻下注筋脉拘攣骨節疼痛
頭面浮腫手臂少力腰背強痛脚膝緩弱屈伸不利行
履艱難並宜服之
骨碎補(刮去毛炒)自然銅(醋淬九次)草烏頭(炮去皮臍)
葳靈仙(去苗)縮砂仁半夏(洗七次各半兩)
牛膝(酒浸一宿焙乾)蓯蓉(酒浸一宿切焙)白附子(炮)
荆芥穗(各一兩)地龍(去土微炒)没藥(各二錢半)
右為細末酒煑麵糊圓如梧桐子大每服五七圓溫
酒下婦人醋湯或當歸酒下不計時候孕婦不宜服
烏荆圓治諸風緩縱手足不遂口眼喎斜言語蹇澀眉
目瞤動頭昏腦悶筋脉拘攣不得屈伸遍身麻痺百節
疼痛皮膚瘙痒&KR0946;成瘡瘍又治婦人血風渾身痛痒頭
疼眼暈及腸風藏毒下血不止服之即效久服令人顔
色和悦力強輕健鬚髮不白
川烏頭(炮去皮臍一兩)荆芥穗(二兩)
右為細末醋麵糊圓如梧桐子大每服二十粒酒或
熟水下有疾食空時日三四服無疾早晨一服(有少府郭
監丞少病風攣搐頭頷寬嚲不收手承頷然後能食服此六七服即瘥遂長服之已五十餘年年七十餘
強健鬚髮無白者此藥療腸風下血尤妙累有人得效予所目見下血人服此而差者一歲之内已數人
矣)
加減三五七散治八風五痺癱瘓嚲曳口眼喎斜眉角
牽引項背拘強牙關緊急心中憒悶神色如醉遍身發
熱骨節煩疼肌肉麻木腰膝不仁皮膚瞤動或如蟲行
又治陽虛頭痛風寒入腦目旋運轉有似舟船之上耳
内蟬鳴或如風雨之聲應風寒濕痺脚氣緩弱等疾並
皆治之
山茱萸茯苓(去皮)乾薑(炮各十兩)
防風(去蘆四斤)附子(三十五箇炮)細辛(二十八兩)
(一方天雄細辛各三錢乾薑山茱萸各五錢山芋防風各七錢)
右為細末每服二錢溫酒調下食前服即大三五七
散
乳香没藥圓治男子婦人一切風氣通經絡活血脉治
筋骨疼痛手足麻痺半身不遂暗風頭旋偏正頭風小
中急風手足疼痛牙關緊急四肢軟弱腎藏風毒上攻
頭面下注腰脚生瘡遍體疼酸並宜服之孕婦不可服
躑躅花(炒)當歸(洗焙乾炒)木鼈子(去殼)
藿香(去梗)五靈脂(㨂去沙)殭蠶(洗去絲嘴焙)
白膠香白芷(各七十兩)撫芎(一百單八兩)
草烏頭(六百四十八兩炒)地龍(一百四十四兩)
葳靈仙(二百二十二兩洗)何首烏(二百四十四兩洗)
右為末醋糊圓如梧桐子大每服五圓不可多服食
後用薄荷茶吞下溫酒亦得
七聖散治風濕流注經絡間肢節緩縱不遂或脚膝疼
痛
杜仲續斷&KR1181;薢
防風獨活牛膝(酒浸一宿)
甘草(等分)
右件各修事淨焙乾半兩為細末每服二錢溫酒調
下
白龍圓治男子婦人一切風遍身瘡癬手足頑麻偏正
頭疼鼻塞腦悶大解傷寒治頭風
川芎藁本細辛
白芷甘草(各等分)
右為細末每四兩藥末入煅了石膏末一斤水溲為
圓每一兩作八圓每服一圓食後薄荷茶嚼下風蟲
牙痛一圓分作三服乾揩後鹽湯漱之更用蔥茶嚼
下
活血應痛圓治風濕客於腎經血脉凝滯腰腿重疼不
能轉側皮膚不仁遍身麻木上攻頭面虛浮耳内常鳴
下注腰膝重痛少力行履艱難亦治項背拘攣不得舒
暢常服活血脉壯筋骨使氣脉宣流
草烏頭(一斤半炮)没藥(一十二兩别研)葳靈仙
蒼术(六斤)狗脊(四斤刮去毛)香附子(去鬚毛炒七斤半)
陳皮(洗去蒂五斤半)
右為細末用酒煑麵糊圓如梧桐子大每服十五圓
至二十圓溫酒或熟水任下不拘時候久服忌桃李
鴿雀諸血物
四生散治男子婦人肝腎風毒上攻眼赤痒痛不時羞
明多淚下注脚膝生瘡及遍身風癬服藥不驗居常多
覺两耳中痒正宜服此無不取效
沙苑蒺藜川羌活白附子
黃耆(並生用)
右件各等分為細末每服二錢薄荷酒調下如腎藏
風下注生瘡以腰子批開以藥末二錢合定紙裹以
水潤濕煨香熟空心細嚼以鹽酒送下
通關散治中風傷寒發熱惡風頭痛目眩鼻塞聲重肩
背拘急身體酸疼肌肉瞤動牙關緊急及久新頭風攻
注眼暗並宜服之
川芎(一兩)細辛(半兩)甘草
川烏白芷撫芎(各二两)
龍腦薄荷葉(一兩半)
右為細末每服一錢蔥白茶清調下薄荷湯亦得
四斤圓治體虛氣弱風寒濕毒客於經絡血脉凝滯腰
腿沉重筋骨緩弱四肢酸疼麻痺不仁間或腫痒脚膝
無力隱痛拘攣不能履地一切久新諸腫脚氣悉治之
宣州木瓜(去穰切焙乾)牛膝(去蘆剉焙)
蓯蓉(洗淨切焙)天麻(去蘆細剉各一斤)
已上四味如前修事了用無灰酒五升浸五日夏三
日冬十日足取出焙乾再入
虎骨(一兩)附子(二兩炮去皮臍)
右同為細末用浸前藥酒打麵糊為圓如梧桐子大
每服三五十圓或鹽湯吞下食前服此藥常服補虛
除濕大壯筋骨
鐡彈圓治卒暴中風神志昏憒牙關緊急目睛直視手
足瘈瘲口面喎斜涎潮語澀筋攣骨痛癱瘓偏枯或麻
木不仁或瘙痒無常應是風疾及打撲傷損肢節疼痛
並皆治之通經絡活血脉
乳香没藥(各一兩别研)五靈脂(四兩為細末)
麝香(一錢細研)川烏頭(一兩半為末)
右先將乳香没藥於隂凉處細研次入麝香次入藥
末再研滴水和圓如彈子大每服一圓薄荷酒磨下
食後臨卧服
大聖一粒金丹治男子婦人急患中風左癱右瘓手足
瘈瘲口眼喎斜涎潮語澀遍身疼痛偏正頭風凡屬風
疾悉療之
白蒺藜(炒去尖)五靈脂(去石研)白殭蠶(炒去絲嘴各一兩)
細香墨(磨汁)麝香淨肉(研)白礬(枯别研)
没藥(别研)硃砂(别研各半兩)大黑附子
大川烏頭(各炮去皮尖)新羅白附子(炮各二兩)
金箔(二百片為衣)
右黑附子川烏白附子白蒺藜白殭蠶五靈脂同為
末後研白礬没藥麝香硃砂合和用井華水一盞研
墨盡為度將墨汁溲和杵臼内搗五百下圓如彈子
大金箔為衣窨乾每服一粒食後臨卧生薑自然汁
磨化入熱酒服再以熱酒隨意多少飲之就無風暖
處卧衣被蓋覆汗出即瘥病少每粒分二服忌發風
物孕婦不可服
乳香應痛圓治一切風氣左癱右瘓口眼喎斜半身不
遂語言蹇澀精神恍惚痰涎壅筋脉拘攣或遍身頑痺
走注疼痛脚膝緩弱行步艱難又治打撲傷損瘀血不
散痛不可忍或行路勞傷脚膝浮腫疼痛或腎臟風虛
上攻面腫耳鳴下注脚膝沉重及偏正頭疼攻治眼目
並皆療之
白殭蠶(炒去絲嘴)草烏頭(炮去皮尖各十二兩)
虎骨(酥炙令焦)赤小豆(生各六兩)龍骨(四兩半)
木鼈子(七十箇仁)乳香(六錢重研)全蝎(七十箇去尾針)
蜈蚣(六條去尾針以薄荷葉裹煨熟)天麻(去蘆洗)
川牛膝(去蘆酒浸)川當歸(去蘆酒浸)白膠香(煉過各三兩)
右為細末用醋糊圓如梧桐子大每服五圓至七圓
冷酒吞下或冷茶清下亦得不計時忌諸熱物一時
辰久此藥但臨睡服尤妙忌濕麵炙煿鮓脯發熱動
風等物
省風湯治卒急中風口噤全不能言口眼喎斜筋脉攣
急抽掣疼痛風盛痰實旋暈僵仆頭目眩重胷膈煩滿
左癱右瘓手足麻痺骨節煩疼步履艱辛恍惚不定神
志昏憒應一切風證可預服之
天南星(生用)防風(去蘆各四兩)甘草(生用)
半夏(米泔浸一宿)黃芩(去麄皮各二兩)
右㕮咀每服四大錢用水二大盞生薑十片煎至一
中盞去滓溫服不拘候
追風散治年深日近偏正頭痛又治肝臟久虛血氣衰
弱風毒之氣上攻頭痛頭眩目暈心忪煩熱百節酸疼
腦昏目痛鼻塞聲重項背拘急皮膚瘙痒面上遊風狀
若蟲行及一切頭風兼治婦人血風攻注頭目昏痛並
皆治之常服清頭目利咽膈消風壅化痰涎(又方見後)
川烏(炮去皮臍尖)防風(去蘆义)石膏(煅)
川芎(洗去土)甘草(炙)荆芥(去梗)
白殭蠶(炒去絲嘴各一兩)天南星(炮)
羌活(洗去土)天麻(去蘆)全蝎(去尾針)
白附子(炮)地龍(去土)白芷(各半两)
草烏(炮去皮尖)没藥(細研)乳香研
雄黃(研各一分)
右為細末每服半錢入好茶少許同調食後及臨睡
服
乳香圓治一切風疾左癱右瘓口眼喎斜半身不遂語
言蹇澀精神恍惚痰涎壅塞手足嚲曳筋脉拘攣或遍
身頑痺走注疼痛脚膝緩弱行步艱辛又治打撲傷損
瘀血不散痛不可忍或行路勞傷脚膝浮腫疼痛或腎
臟風毒上攻面腫耳鳴下注脚膝沉重並皆治之
白附子(炮)天南星(炮)白芷
没藥(研)赤小豆荆芥(去梗)
藿香(洗去土)骨碎補(去毛)乳香(研各一兩)
五靈脂(去沙土)川烏(炮去皮尖)糯米(炒各二兩)
草烏頭(炮去皮尖)香墨(煅各五兩)松脂(半兩研)
右為末酒煑麵糊圓如梧桐子大每服十圓至十五
圓冷酒吞下茶清亦得不拘時忌熱物一時辰
黑神圓治男子女人左癱右瘓脚手頑麻及腰膝疼痛
走注四肢百節皆痛並宜服之(又方見後)
熟乾地黃(洗)赤小豆乾薑(炮)
藁本(洗去蘆)麻黃(剉去節湯去沫)川芎(洗各六兩)
草烏(一斤炮去皮尖)藿香(洗去土)燒墨(各半斤)
白芷(十二兩)川烏(炮)甘草(剉各十八兩)
羌活(不見火)甘松(洗去土)當歸(洗去蘆各三兩)
右為細末以水煑麵糊圓如龍眼大每服一二粒細
嚼茶酒任下如婦人血風脚手疼痛打撲傷損亦宜
服之
拒風丹治一切風尋常些小傷風頭痛鼻塞項強筋
急皆可服之
天麻(去蘆)甘草(各一兩)防風(一兩半去蘆义)
川芎(四兩)蓽撥(半兩)細辛(三錢半洗去土)
右為細末煉蜜圓如龍眼大每服一粒細嚼荆芥湯
或溫酒送下亦得食後服之立效
急風散治男子婦人偏正頭疼夾腦風太陽穴痛坐卧
不安
生川烏(炮去皮臍)辰砂(研用各二兩)生南星(四兩洗去皮)
右為細末每用酒調塗痛處兼治小兒傷風鼻塞
清涕酒調塗𩕄門上不可服之
三生飲治卒中昏不知人口眼喎斜半身不遂咽喉作
聲痰氣上壅無問外感風寒内傷喜怒或六脉沉伏或
指下浮盛並宜服之兼治痰厥氣厥及氣虛眩暈大有
神功
南星(生用一兩)川烏(生去皮)附子(生去皮各半兩)
木香
右㕮咀每服半兩水二大盞薑十五片煎至八分去
滓溫服不拘時候
大醒風湯治中風痰厥涎潮昏暈手足搐搦半身不遂
及歴節痛風筋脉攣急並皆治之
天南星(生用八兩)防風(生用四兩)獨活(生用)
附子(生去皮臍)全蝎(微炒)甘草(生用各二兩)
右㕮咀每服四錢重水二大盞生薑二十片煎至八
分去滓溫服不拘時候日進二服
五痺湯治風寒濕邪客留肌體手足緩弱麻痺不仁或
氣血失順痺滯不仁並皆治之
羌活白术防己(各一兩)
片子薑黃(一兩洗去灰土)甘草(微炙半兩)
右㕮咀每服四錢重水一盞半生薑十片煎至八分
去滓病在上食後服病在下食前服
夀星圓治心腹因驚神不守舍風涎潮作手足抽掣事
多健忘舉止失常神情昏塞並宜服之
天南星(一斤先用炭火五十斤燒一地坑通紅去炭以酒五升傾坑内候滲酒盡下南星在
坑内以盆覆坑周廽用灰壅定勿令走氣次日取出為細末)
硃砂(二兩)琥珀(一兩各别研)
右研細生薑汁煑麵糊圓如梧桐子大每服三十圓
至五十圓煎石菖蒲人參湯送下食後臨卧服
左經圓治筋骨諸疾手足不遂不能行步運動但不曾
針灸傷筋脉者四五圓必效此藥能通行榮衛疎導經
絡專治心腎肝三經服後小便快利乃其驗也(又方見後)
木鱉子(去殼别研)白膠香(研)草烏頭(肉白者生去皮臍)
五靈脂(各三兩半)當歸(去土一兩)斑貓(一百箇去頭足翅少醋煑熟)
右後四味為末與前二味和停用黑豆去皮生杵粉
一斤醋煑為糊和藥圓如鷄頭大每服一圓酒磨下
活絡丹治丈夫元臟氣虛婦人脾血久冷諸般風邪濕
毒之氣留滯經絡流注脚手筋脉攣拳或發赤腫行步
艱辛腰腿沉重脚心弔痛及上衝腹脇膨脹胷膈痞悶
不思飲食衝心悶亂及一切痛風走注渾身疼痛
天南星(炮)川烏(炮去皮尖)草烏(炮去皮尖)
地龍(去土各六兩)乳香(研)没藥(研各二兩二錢)
右為細末入研藥和勻酒麵糊圓如梧桐子大每服
二十圓空心日午冷酒送下荆芥茶下亦得
七生圓治丈夫婦人三十六種風五般腰疼打撲傷損
入骨疼痛背膊拘急手足頑麻走注不定筋脇攣縮
五靈脂(去石)松脂(去木)地龍(去土)
川烏(炮去皮尖)天南星(炮)荆芥(去枝梗各一兩)
草烏(去皮尖二兩)
右為細末醋打麵糊圓如梧桐子大每服五圓至七
圓茶酒任下久患風疾並皆治之孕婦不可服
黑龍圓治一切中風頭痛
天南星(洗)川烏(烏豆蒸三次)軟石膏(各半斤)
香墨(一兩半)乾薄荷葉麻黃(去根節各四兩)
香白芷藁本(各二兩)
右為末煉蜜杵圓彈子大每服一圓薄荷茶嚼下
驚氣圓治驚憂積氣心受風邪發則牙關緊急涎潮昏
塞醒則精神若癡大宜服之
紫蘇子(炒一兩)乾蝎(去針微炒八錢)附子(去皮臍生用)
花蛇(酒炙熟去皮)白殭蠶(微炒)橘紅
天麻(去苖)麻黃(去根節)南木香
天南星(洗浸薄切薑汁浸一宿各半兩)硃砂(一分半為衣)
右為末入腦麝少許同研極細煉蜜杵圓如龍眼大
每服一粒用金銀薄荷湯化下溫酒亦得(此方戊申年軍中一
人犯法禠衣將受刃得釋神失如癡與一粒服訖而寐及覺病已失江東提轄張載楊妻避寇失心數年
授此方不終劑而愈又廵撿黃彦妻狂厥踰年授此方去附子加鐡粉不終劑而愈錢粉化痰鎮心抑肝
邪若多恚怒肝邪太盛鐡粉能制伏之素問言陽厥狂怒治以鐡烙金制木之意也)
乳香宜經圓治體虛為風濕寒暑進襲四氣相搏半身
不遂手足頑麻骨節煩疼足脛浮腫惡寒發熱漸成脚
氣肝腎不足四肢攣急遍身攻注或閃肭打撲内傷筋
骨男子疝氣婦人經脉不調常服活血止痛補虛壯筋
骨
葳靈仙(洗去蘆)烏藥(去木)茴香(淘去沙土炒)
川練子(剉炒)牽牛子(炒)橘皮(去白)
萆薢(微炙)防風(各二兩)五靈脂
草烏(烏豆一合同煑竹刀切透黑為度去皮焙)乳香(各半兩)
右為細末酒糊為圓如梧桐子大每服五十圓鹽湯
鹽酒任下婦人醋湯下
換腿圓治足三隂經虛為風寒暑濕襲攣痺緩弱上攻
胷脇肩背下注脚膝疼痛漸成風濕脚氣行步艱辛足
心如火上氣喘急全不思食
石南葉羌活石斛(酒浸)
牛膝(酒浸)天南星(炮)黃耆(蜜炙)
防風(去蘆义)&KR1181;薢薏苡仁(炒)
天麻當歸(酒浸)續斷(各一兩半)
木瓜(四兩)㯽榔(二兩半)
右為細末酒煑麵糊圓如梧桐子大每服五十圓溫
酒鹽湯任下
大聖保命丹治丈夫女人一切風疾氣血俱虛隂陽偏
發卒暴中風僵仆昏塞涎潮搐搦脚手顫掉不省人事
舌強失音手足嚲曳口眼喎斜或癱瘓偏枯半身不遂
語言蹇澀舉止錯亂四肢麻木又治癲癎倒卧目瞑不
開涎盛作聲或角弓反張目睛直視口禁悶絶牙關緊
急又治風搏於陽經目眩頭痛耳作蟬鳴皮膚撋搐頻
欠好睡項強拘急不能回顧及腎臟風虛脚膝疼痛步
履艱辛偏風流注一邊屈伸不得此藥無問新久並皆
治之
右為細末拌勻用上件墨汁和藥每一兩分作六圓
窨乾用金箔為衣每服一圓用生薑半兩和皮擦取
自然汁將藥圓於薑汁内化盡為度用無灰酒半盞
煖熱同浸化溫服量病人酒性多少更喫溫酒一二
升投之以助藥力次用衣被蓋覆便卧以汗出為度
勢輕者每服半圓不拘時候如有風疾常服尤佳補
五臟固真元通流關節袪逐風邪壯筋骨活血駐顔
此方與前大聖一粒金丹同
四生圓專治左癱右瘓口眼喎斜中風涎急半身不遂
不能舉者悉皆治之
五靈脂骨碎補川當歸
川烏頭(去皮尖)
右件各等分為細末用無灰酒打麵糊圓如梧桐子
大每服七圓漸加至十圓十五圓溫酒送下如服此
藥莫服靈寳丹恐藥無效
輕脚圓治左癱右瘓脚弱不能行履
白芍藥木鼈子(别研)白膠香(别研各二兩)
草烏頭(四兩去皮)赤小豆(一兩别研為末打糊)
右為細末以赤小豆和為圓如梧桐子大每服七圓
旋加至十圓溫酒或木瓜湯下病在上食後臨卧服
病在下空心服忌熱物少時
大防風湯袪風順氣活血脉壯筋骨除寒濕逐冷氣又
治患痢後脚痛瘓弱不能行履名曰痢風或两膝腫大
痛脾脛枯腊但存皮骨拘攣跧卧不能屈伸名曰鶴膝
風服之氣血流暢肌肉漸生自然行履如故
熟乾地黃(洗)防風(去蘆)杜仲(去麄皮炒令絲斷)
川當歸(洗)黃耆(微炙)白芍藥
白术(各二兩)羌活(去蘆)牛膝(去蘆)
人參(去蘆)甘草(炙各一兩)附子(炮去皮臍)
川芎(各一兩半撫芎不可用)
右為麄末每服五錢水一盞半入薑錢七片大棗一
枚同煎八分去滓溫服空心食前
經進地仙丹治男子五勞七傷腎氣虛憊精神耗減行
步艱辛飲食無味眼昏耳焦面色䵩黑皮膚枯燥女人
血海虛冷月經不調臟寒少子下部穢惡又治諸痔瘻
瘡腸風下血諸風諸氣並皆療之
木鼈子(去皮)地龍(去土各三兩)覆盆子
白附子兔絲子(酒浸)赤小豆
天南星骨碎補(去毛)川羌活
何首烏狗脊(金毛者括去毛)&KR1181;薢
防風(去蘆义)烏藥(各二兩)川椒(去目)
附子(炮)川牛膝(酒浸)蓯蓉(酒浸各四兩)
甘草川烏(炮)白茯苓
白术(各一兩)綿黃耆人參(各一兩半)
右為細末酒煑麵糊圓如梧桐子大每服三十圓加
至四十圓空心溫酒吞下(此方陶隱居編入道藏經云是時有人母幼年得風
氣疾後忽發攣急疼痺久不能起百治不差卧牀五十餘年脂肉消盡僅存筋骨乃於隱士處得此方依
方修合日進二服纔至五百餘服是母病頓除髮白再黑齒落更生至八十歲顔色如二十歲人筋力倍
壯耳聰目明時有老奴常偷服其藥嚴冬御絺葛履霜雪無寒色負荷倍重於常時行步如飛疑為鬼物
所憑遂打殺埋於水傍沙中久復為怪而里俗且云凡奴婢死為怪但折其脛令不得動作遂掘出折其
脛見其髓盡實如黃金色折其臂亦然靈效頗異隱居云此奴若不打殺成地仙矣)
伏虎丹專治左癱右瘓(張徽猷方)
草烏頭天南星躑躅花
白膠香(各一兩)五靈脂(半兩)蔓荆子(去白)
生乾地黃白殭蠶(各一分)
右為細末酒煑半夏末為糊圓如龍眼大每一圓分
四服酒吞下日進二服(此方乃建康府烏衣巷有一老人姓鍾平生好道朝
夕瞻仰茅山緣多酒偶患風疾百治無效一日忽有一道人至言其因酒大過教服此藥道人遂不見服
之果驗乃知仙方)
烏藥順氣散治男子婦人一切風氣攻注四肢骨節疼
痛遍身頑麻頭目旋暈及療癱瘓語言蹇澀筋脉拘攣
又治脚氣步履艱難脚膝軟弱婦人血風老人冷氣上
攻胷臆两脇刺痛心腹膨脹吐瀉腸鳴
麻黃(去根節)陳皮(去白)烏藥(去木各二兩)
川芎白殭蠶(去絲嘴炒)枳殼(去穰麩炒)
白芷甘草桔梗(各一兩)
乾薑(炮半兩)
右為細末每服三錢水一盞薑三片棗一枚煎七分
溫服四時傷寒增寒壯熱頭痛肢體倦怠加葱白三
寸煎併服出汗差閃挫身體疼痛溫酒調服遍身瘙
痒用薄荷三葉煎常併服疎風順氣孕婦不可服
秘方換腿圓治腎經虛弱下注腰膝或當風取凉冷氣
所乘沉重少力移步遲緩筋脉攣痛不能屈伸脚心隱
疼有妨履地大治乾濕脚氣赤腫痛楚發作無時呻吟
難忍氣滿喘促舉動艱辛面色黧黑傳送秘澀並皆治
之
薏苡仁當歸(去蘆)肉桂(去麄皮)
天麻(去苖)石南葉附子(炮去皮尖)
羌活(去蘆)防風(去蘆义)天南星(湯洗去滑薑汁製炒)
石斛(去根)萆薢(微炙)川牛膝(酒浸焙)
黃耆(蜜炙)續斷(各一兩)㯽榔(半兩)
乾木瓜(四兩)蒼术(米泔浸焙一兩半)
右為細末麵糊圓如梧桐子大每服三十至五十圓
空心溫酒或木瓜湯吞下日進二三服常服舒筋骨
輕足永無脚氣之患
左經圓治左癱右瘓手足顫掉語言蹇澀渾身疼痛筋
脉拘攣不得屈伸項背強直下注脚膝行履艱辛骨節
煩痛不能轉側跌撲閃挫外傷内損並皆治之常服通
絡活血脉疎風順氣壯骨輕身
生黑豆(一斤以斑貓二三十個去頭足同煑候豆脹為度去斑貓不用取豆焙乾)
川烏(炮去皮臍二兩)乳香(一兩研)没藥(一兩半)
草烏(四兩炮)
右為末醋糊圓如梧桐子大每服三十圓温酒下不
拘時
木瓜圓治腎經虛弱下攻腰膝沉重少力腿脚腫痒疰
破生瘡脚心癮痛筋脉拘攣或腰膝緩弱步履艱難舉
動喘促面色黧黑大小便秘澀飲食減少服此神效
熟乾地黃(洗)陳橘皮(去穰)烏藥(各四兩)
石南藤杏仁牛膝(酒浸)
蓯蓉(酒浸焙)續斷亁木瓜
當歸(各二兩)赤芍藥(三兩)黑牽牛(炒一兩)
右為細末酒糊圓如梧桐子大每服三五十圓空心
木瓜湯吞下温酒亦得
追風應痛圓治一切風疾左癱右瘓半身不遂口眼喎
斜牙關緊急語言蹇澀筋脉攣急百骨節痛上攻下注
遊走不定腰腿沉重耳鳴重聽脚膝緩弱不得屈伸步
履艱難遍身麻痺皮膚頑厚又治婦人血風攻注身體
疼痛面浮肌瘦口苦舌乾頭旋目眩昏困多睡或皮膚
瘙痒癮疹生瘡暗風夾腦偏正頭疼並能治之
五靈脂(酒浸淘去沙石熬乾五兩半)川烏(炮去皮臍)
何首烏(各六兩)葳靈仙狗脊(去皮各四兩)
乳香(研一兩)
右為細末酒糊為圓每服十五圓加至二十圓麝香
温酒吞下只温酒亦得食稍空服常服輕身體壯筋
骨通經活絡除濕去風孕婦不可服
磁石圓治腎臟風毒上攻頭面浮腫耳鳴眼暗頭皮腫
痒太陽穴痛鼻塞腦悶牙齒動搖項背拘急渾身瘙痒
癮疹生瘡百節疼痛皮膚麻痺下注脚膝筋脉拘攣不
能屈伸脚下癮痛步履艱辛並宜服之常服能補益去
風明目活血駐顔
磁石(燒醋碎二十遍搗羅如粉十兩)川芎
肉桂(去麄皮)赤芍藥黑牽牛(炒各四兩)
草烏(炮去皮臍十四兩)牛膝(酒浸焙六兩)
黃躑躅(炒八兩)
右為細末酒糊為圓每服三十圓煨葱鹽酒吞下煨
葱茶亦得偏正頭疼生葱茶下婦人血風渾身疼痛
頭目眩暈面浮體瘦淡醋湯下日進三服大有神效
胡麻散治脾肺風毒攻衝遍身皮膚瘙痒或生瘡疥或
生癮疹用手搔時浸淫成瘡久而不差愈而復作面上
遊風或如蟲行紫癜白癜頑麻等風或腎臟風攻注脚
膝生瘡並宜服之
胡麻(十二兩)苦參荆芥(各八兩)
甘草(炙)葳靈仙(各六兩)何首烏(洗焙十兩)
右為細末每服二錢薄荷茶點食後服或酒調或蜜
湯點亦得服此藥後頻頻洗浴貴得汗出立效
黑神圓治一切風疾及癱瘓風手足顫掉渾身麻痺肩
背拘急骨節疼痛兼療婦人血風頭旋眼昏精神困倦
牡丹皮白芍藥川芎
麻黃(去根節各四兩)赤芍藥甘草(各十兩)
草烏(炮)荆芥(各六兩)烏豆(八兩)
何首烏(米泔浸切焙十二兩)
右為細末水糊為圓如鷄頭大每服一圓細嚼茶酒
任下不拘時候婦人血風流注用黑豆淋酒下小兒
驚風煎金銀湯下傷風咳嗽酒煎麻黃下頭痛葱茶
下
追風散治證與前追風散同
白殭蠶(微炒去絲嘴)全蝎
甘草(炙)荆芥(各二兩)川烏(炮去皮尖)
防風(去蘆义)石膏(爛研各四兩)川芎(三兩)
麝香(一兩研)
右為細末每服半錢好茶調下食後臨卧服常服清
頭目利咽膈消風化痰
苦參圓治心肺積熱腎臟風毒攻於皮膚時生疥癩瘙
痒難忍時出黃水及大風手足爛壊眉毛落
苦參(三十二兩)荆芥(去梗十六兩)
右為細末水糊為圓如梧桐子大每服三十圓好茶
吞下或荆芥湯下食後服一切風疾並皆治之
太平惠民和劑局方卷一
