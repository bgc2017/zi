欽定四庫全書
太平惠民和劑局方卷三
宋陳師文等撰
治一切氣(附積聚脾胃)
蘇合香丸療傳屍骨蒸殗殜肺痿疰忤鬼氣平心痛霍
亂吐利時氣鬼魅瘴瘧赤白暴痢瘀血月閉痃癖疔腫
驚癎鬼忤中人小兒吐乳大人狐狸等病(麝香蘇合丸方見後)
白木青木香烏犀屑
硃砂(研水飛)香附子(炒去毛)訶梨勒(煨取皮)
沉香白檀香安息香(别末無灰酒乙升熬膏)
麝香(研)丁香蓽撥(各三兩)
龍腦(研)蘇合香油(入安息香膏内各一兩)
薰陸香(别研一兩)
右為細末入研藥勻用安息香膏并煉白密和劑每
服旋丸如桐子大早朝取井華水温冷任意化服老
人小兒可用一丸温酒化服亦得並空心服之用蠟
紙裹一丸如弹子大以絹袋盛當心帶之一切邪神
不敢近
安息香丸治一切冷氣心腹疼痛胸膈噎塞脇肋膨脹
心下堅痞腹中虚鳴噦逆惡心噫氣吞酸胃中冷逆嘔
吐不止宿飲不消胸膈刺痛時吐清水不思飲食並皆
治之
肉桂(去粗皮二兩半)訶子(炮取皮二兩)茯苓(白)乾薑(炮去皮)
阿魏(細研白麵少許溲和作餅子炙令黃熟用一分)川芎
當歸(湯洗切片焙乾)肉荳蔲(去殼)丁香(皮)縮砂(仁)
五味子(微炒)巴戟(去心炒)白豆蔲(去皮各一兩半)
益智(子去皮一兩半)硼砂(酒半盞化去石入蜜中)檳榔(炮)
蓽澄茄芍藥莪荗三稜(炮)
香附(去毛)茴香(微炒)安息香(酒半盞化去砂入蜜各半兩)
胡椒高良薑木香沉香
乳香(别研)丁香(各一兩)
右件藥除安息香硼砂外並一處杵羅為細末用蜜
三十兩入安息香硼砂於蜜中煉熟劑上件藥杵一
二千下丸如雞頭子大每服一丸細嚼温酒下濃煎
生薑湯下亦得食前服
丁沉丸治一切冷氣攻心腹脇肋脹滿刺痛胸膈噎塞
痰逆惡心噫氣吞酸不思飲食胃中冷逆嘔吐不止及
翻胃隔氣宿食留飲心痛霍亂婦人血氣心腹痛並皆
治之
甘草(炙)青皮丁香白豆蔲
肉豆蔲沉香木香檳榔
白术訶梨勒人參茯苓
肉桂乾薑麝香
右為細末入麝香令末煉蜜和丸如酸棗大每服一
丸細嚼炒生薑鹽湯下温酒亦得空心食前服
大沉香丸治一切冷氣攻心腹刺痛胸膈噎塞嘔吐痰
水噫氣吞酸口苦舌澀不思飲食及膀胱腎間冷氣攻
衝腰背拘急臍腹絞痛手足逆冷小便滑數又治卒暴
心痛霍亂吐利頭腦疼痛婦人血氣刺痛並宜服之
天台烏藥白芷甘松(洗)甘草(爁各二斤半)
薑黃(去皮)檀香肉桂(去粗皮)乾薑(炮各二十兩)
白豆蔲(去皮半兩)沉香(各二十兩)香附子(去毛爁半斤)
右為末煉蜜溲和每一兩作二十丸每服一丸嚼破
炒生薑鹽湯下元氣發動炒茴香熱酒丁空心食服
理中丸理中焦不和脾胃宿冷心下虚痞腹中疼痛胸
脇逆滿噎塞不通嘔吐冷痰飲食不下噫醋吞酸口苦
失味怠惰嗜卧全不思食又治傷寒時氣裏寒外熱霍
亂吐利心腹絞痛手足不和身熱不渴及腸鳴自利米
榖不化
白术乾薑(炮)甘艸人參(各二十兩)
右為末煉蜜為丸每一兩作一十丸每服一丸食前
沸湯化下嚼服亦得㦯丸如桐子大服並得大病新
差多唾不止及新産内虚可以服之常服温脾暖胃
消痰逐飲順三焦進飲食辟風寒温冷邪氣
和胃丸治脾胃不和中脘氣痞心腹脹悶不思飲食嘔
吐痰逆噫氣吞酸面色萎黃肌肉消瘦腹脇刺痛便利
不調少力嗜卧體重節痛及治虚勞脾胃虚弱飲食不
化心腹痞滿並宜服之此藥老幼氣弱皆可常服能温
和脾胃調進飲食
厚朴(去粗皮剉碎以生薑二兩研爛同炒)半夏(一半湯洗日乾微炒一半生薑汁製
作餅子炙黃)神麯(碎炒二兩)麥蘖(微炒二兩)白术(剉炒二两)
鼈甲(九斤大者一枚黃泥外固以米醋二碗化硼砂一兩放鼈甲内慢火熬乾取二兩細研如
粉用)肉桂(去粗皮二兩)枳殼(去穣麸炒)三&KR0994;(炮)
青皮(去白炒)人參(各三兩)訶子(炮去核)陳皮(去白四兩)
檳榔當歸(各一兩半)芍藥甘草(炒各一兩)
乾薑(炮)赤茯苓(去皮各三分)
右為細末蜜丸如小豆大每服二十丸加至三十丸
微嚼破温水下不計時候
紫蘇子丸治一切氣逆胸膈噎悶心腹刺痛脇肋脹滿
飲食不下嘔逆欲吐及治肺胃傷冷咳𠻳痞滿㦯上氣
奔急不得卧
紫蘇子(揀净)陳皮(去白各二兩)肉桂(去粗皮)人參(去蘆)
高良薑(炒各一兩)
右五味為細末煉蜜和丸如弹子大每服一丸細嚼
温酒下米飲亦得不拘時候㦯作小丸服之亦得若
食瓜膾生冷覺有所傷噫氣生熱欲成霍亂者含化
一丸細細嚥汁服盡應時立愈常服此藥永不患霍
亂甚妙
飬脾丸治脾胃虚冷心腹絞痛胷膈滿悶脇肋虛脹嘔
逆惡心噫氣吞酸泄瀉腸鳴米穀不化肢體倦怠不思
飲食
大麥蘖(炒)白茯苓(去皮)人參(去蘆各一斤)
縮砂(去皮各二斤)白术(半斤)甘艸(剉爁一斤)
右為末煉蜜和丸每兩作八丸每服一丸細嚼生薑
湯送下食前服此藥飬胃進食
五膈丸治因愁憂思慮飲食不節動氣傷神致陰陽不
和腑臓生病結於胸膈遂成憂膈氣膈食膈飲膈勞膈
之病若食生冷即發心胷痞滿氣不得通疼痛如刺及
引背膂食即不下心下堅痛痛即欲吐得吐即已甚者
手足逆冷上氣咳逆喘息短氣
蜀椒(去目并閉口者微炒去汗)細辛(去苗土)肉桂(去粗皮)
遠志(去心各三兩)麥門冬(去心焙)甘草(炙各五兩)乾薑(炮二兩)
人參(去蘆四兩)附子(炮去皮臍一兩半)
右為細末煉蜜和丸如弹子大每服一丸含化嚥之
胷膈喉中當熱藥力稍盡更服一丸日三服夜二服
服藥七日即愈㦯丸如桐子大温酒服之亦得食後
服
嘉禾丸(亦名榖神散)治中滿下虚五噎五膈脾胃不和
胷膈痞悶脇肋脹滿心腹刺痛不思飲食㦯多痰逆口
苦吞酸胷滿短氣肢體怠惰面色萎黃如中焦虚痞不
任攻擊藏氣虛寒(缺)峻補㦯因病氣衰食不復常禀
受怯弱不能多食尤宜服之常服育神飬氣和補脾胃
進美飲食
枇杷葉(去毛盡塗薑汁炙令香熟為度)薏苡仁(微炒)白茯苓(去皮)
人參(去蘆)縮砂(去皮各一兩)大腹子(微炒)藿香葉
杜仲(去皮用薑汁與酒合和塗炙令香熟微焦)石斛(細剉酒拌微炒)木香
隨風子(如無㨂實訶子亦得)沉香陳皮(去白各三分)
榖蘖(微炒)㯽榔(炒)五味子青皮(去穰)
白豆蔲(微炒去皮)桑白皮(微炒各半兩)白术(炒二兩)神麯(微炒)
甘草(炙一兩半)半夏(湯洗七遍一分一分切片子與半夏同煮爛作餅炙黃用之)
右搗羅為末每服二錢水一盞入生薑二片肥棗三
枚同煎至七分温服不拘時候及療四時傷寒能調
治陰陽使無變動剋日得安如療五噎入乾肺一枚
同煎十服見效如療膈氣吐逆羸困入薤白三寸棗
五枚同煎婦人亦可服
理中湯脾胃不和中寒上衝胷脇逆滿心腹疼痛痰逆
惡心㦯時嘔吐心下虛痞膈塞不通飲食减少短氣羸
困温中逐水止汗去濕又腸胃冷濕泄瀉注下水榖不
分腹中雷鳴傷寒時氣裏寒外熱霍亂吐利手足厥冷
胷痺心痛逆氣結氣並皆治之
人參甘草(炒)白术乾薑(炮各三兩)
右為粗末每三錢以水一盞半煎半盞去查稍熱服
空心食前
調中沉香湯調中順氣除邪飬正治心腹暴痛胸膈痞
滿短氣煩悶痰逆惡心飲食少味肢體多倦常服飲食
增進腑臟和平肌膚光潤顔色紅白
麝香(研半分)沉香(二兩)生龍腦(研一錢)甘草(炙一錢)
木香白豆蔲仁(各一兩)
右為細末入研藥勻每服半錢用沸湯點服㦯入生
薑一片鹽少許亦得酒食後服之大妙
勻氣散治氣滯不勻胷膈虚痞宿食不消心腹刺痛除
脹滿噎塞止嘔吐惡心常服調順脾胃進美飲食
丁香檀香木香(各二兩)縮砂(仁四兩)
藿香葉甘草(爁各八兩)白豆蔲仁(二兩)
右為末每服一錢入鹽末一字用沸湯點服不計時
候
烏沉湯和一切氣除一切冷調中補五藏益精壯陽道
暖腰膝去邪氣治吐瀉轉筋癥癖疼痛風水毒腫冷風
麻痺又主中惡心腹痛蠱毒疰忤鬼氣宿食不消天行
瘴疫膀胱腎間冷氣攻衝背膂俯仰不利及婦人血氣
攻擊心腹撮痛並宜服之
烏藥(一百兩)沉香(五十兩)人參(三兩)甘艸(爁四兩半)
右為末每服五分入生薑三片鹽少許沸湯點服空
心食前服
五膈寬中散治因憂恚寒熱動氣傷神致陰陽不和腑
臓生病結於胷膈之間遂成五膈之病一曰憂膈胷中
氣結津液不通飲食不下羸瘦短氣二曰恚膈心下實
滿噫輙醋心飲食不消大小便不利三曰氣膈胷脇逆
滿噎塞不通噫聞食臭四曰寒膈心腹脹滿咳嗽氣逆
腹上苦冷雷鳴繞臍痛不能食肥五曰熱膈五心中熱
口中熱爛生瘡四肢煩重脣口乾燥身體㦯熱腰背疼
痛胷痺引背不能多食乃一切氣疾並皆治之
白豆蔲(去皮二兩)甘草(炙五兩)木香(三兩)縮砂仁
丁香青皮(去白)陳皮(去白各四兩)
香附子(炒去毛十六兩)厚朴(去皮生薑汁炙熟一斤)
右為細末每服二錢入生薑二片鹽少許沸湯點服
不計時
膈氣散治五種膈氣三焦痞塞胸膈滿悶背膂引疼心
腹膨脹脇肋刺痛食飲不下噎塞不通嘔吐痰逆口苦
吞酸羸瘦少力短氣煩悶常服順氣寬中消痃癖積聚
散驚憂恚氣
肉豆蔲(仁)木香乾薑青皮(去白)
甘草(爁各五兩)三稜(炮)益智(仁)莪荗(炮)
肉桂(去粗皮)陳皮(去穣)㯽榔
枳殼(去穣麩炒各十兩)厚朴(去皮生薑汁製炒五兩)
右為細末每服二錢水一盞入生薑二片棗半個同
煎七分和查熱服如不及煎入鹽少許沸湯點服亦
得不拘時候
建中湯治脾胃不和中脘氣滯宿寒留飲停積不消心
腹刺痛脇肋膨脹嘔吐痰逆噫氣吞酸腸鳴泄利水榖
不化肢體倦怠不思飲食
青州棗厚朴(薑汁製各一斤)半夏(湯洗去滑)乾薑(炮)
甘草(各五兩)陳皮(去白八兩)
以上六味用水三㪷煑令水盡焙乾
草豆蔲(去皮)人參藿香白茯苓(去皮)
訶子(炮取皮各一兩)白术(一兩)
右粗末每服二錢水一盞生薑三片煎六分去渣温
服食前
平胃散治脾胃不和不思飲食心腹脇肋脹滿刺痛口
苦無味胸滿短氣嘔噦惡心噫氣吞酸面色萎黃肌體
瘦弱怠惰嗜卧體重節痛常多自利㦯發霍亂及五噎
八痞膈氣及胃並宜服之
蒼术(去粗皮米泔漫二日五斤)厚朴(去粗皮薑汁製炒香)
陳皮(去白各三斤二兩)甘草(炒三十兩)
右為細末每服二錢以水一盞入生薑二片乾棗肉
兩枚同煎至七分去薑棗帶熱服空心食前入鹽一
捻沸湯點服亦得常服調氣暖胃化宿食消痰飲辟
風寒冷温四時非節之氣
三和散治五藏不調三焦不和心腹痞悶脇肋䐜脹風
氣壅滯肢節煩疼頭面虚浮手足微腫腸胃燥澀大便
秘難雖年高氣弱並可服之又治背痛脇痛有妨飲食
及脚氣上攻胸腹滿悶大便不通
羌活(去蘆)紫蘇(莖梗去粗梗)沉香(各一兩)芎藭(三兩)
甘草(炒)陳皮(去白)檳榔(麫裹煨熟去麫)木香
白术(各三分)宣木瓜(薄切焙乾)大腹皮(炙焦黃各一兩)
右為粗末每服二三錢水一盞煎至六分去渣温服
不計時
七氣湯治虚冷上氣及寒氣熱氣怒氣恚氣喜氣憂氣
愁氣内結積聚堅牢如杯心腹絞痛不能飲食時發時
止發即欲死此藥主之
人參甘草(炙)肉桂(去粗皮各一兩)
半夏(湯洗七次切片焙乾五兩)
右為粗末入半夏令勻每服三錢水一大盞入生薑
三片煎七分去查稍熱服食前
益智散治傷寒陰盛心腹痞滿嘔吐泄痢手足厥冷及
一切冷氣衝心脇臍腹脹滿絞痛
川烏(炮去皮臍四兩)益智(去皮二兩)乾薑(炮半兩)青皮(去白一兩)
右件為散每服三錢水二盞入鹽一稔生薑五片棗
二枚擘破同煎至八分去渣温服食前
藿香半夏散治胃虚中寒停痰留飲噦逆嘔吐胸滿噎
痞短氣倦怠不思飲食
丁香皮(半兩)藿香葉(一兩)半夏(湯浸洗七次微炒黃色三兩)
右為散每服二錢水一盞生薑七片煎七分去渣温
服食前
草豆蔲散治脾胃不調胸膈滿悶飲食不化嘔逆惡心
或霍亂嘔吐心腹刺痛腸鳴泄利水榖不分
草豆蔲(去皮一斤)生薑(切作片二斤)甘草(剉八兩)
右件拌勻入於銀器内用水過三指許以慢火熬令
水盡焙令乾杵為細末每服一錢用沸湯點服不計
時候夏月煎作熟水常服調中止逆除冷氣消飲食
積氣丸治陰陽不和臓腑虚弱寒冷之氣留滯於内使
氣積不散胷脇支滿食即氣噎心腹膨脹氣刺氣急宿
食不化心腹引痛噎氣吞酸停飲浸漬惡心嘔逆癖塊
疼痛藏腑不調飲食不進往來寒熱漸覺羸瘦以致着
牀面黃肌熱精神困頓
巴豆(一百个去皮心膜出油取雙三錢)桃仁(去皮尖麫炒别研一兩半)
米醋(五升以硼砂大黃同用慢火熬成膏)大黃(麫裹煨去麫為末一兩)
附子(炮去皮臍半兩)乾漆(炒焦)鱉甲(醋炙黃)木香(各半兩)
三稜(煨乘熱搗碎)肉桂(去粗皮)硼砂(研各二兩)硃砂(研飛)
麝香(别研各二分半)
右為細末入研藥勻以醋膏為丸如梧桐子每服二
丸炒生薑湯温下或木香湯亦可食後臨卧服更看
虚實加減服之忌生硬冷物
丁香丸治積滯不消心腹堅脹痰逆嘔噦噫酸吞酸脇
肋刺痛胸膈痞悶或反胃惡心飲食不下氣上衝胷膈
噎不通及癥酒癖血瘕氣塊時發刺痛全不思食並治
之常服消飲食行滯氣
猪牙皂角(猪牙皂去皮炙焦黑為細末)好墨(燒醋淬)肉桂(去粗皮)
乾薑(炮)丁香木香(各一兩)硼砂(别研)
黑牽牛(炒為細末)川大黃(别為細末)蓬莪荗(炮搗碎)京三稜(炮搗碎)
乾漆(碎炒令烟盡為細末)附子(炮去皮臍各二兩)
巴豆霜(先用醋煎硼砂令熱下巴豆霜煎三兩沸下大黃末熬膏一錢半)青皮(去白三兩)
右以大黃硼砂巴膏和丸如菉豆大每服一兩丸茶
酒化下如要取化癥癖瘕塊用生薑湯下七丸並食
後臨卧服之
小丁香丸消積滯生冷留飲宿食止痰逆惡心霍亂嘔
吐心腹脹悶脇肋刺痛胷膈痞滿噎塞不通常服順脾
胃進飲食
五靈脂(十二兩)木香(三兩)丁香(一兩半)
肉豆蔲(去殼三十粒)巴豆(去皮出油二百十粒)
右為細末入巴豆令勻麫糊和令得所丸如黍米大
每服五丸至七丸温生薑湯下橘皮湯亦得食後服
如霍亂吐逆煎桃葉湯放冷下小兒吐逆不定三歲
兒服三丸五歲已下服四丸用生薑桃葉湯下
三稜煎丸順氣寬中消積滯化痰飲治中脘氣痞心腹
堅脹脇下緊硬胸中痞塞喘滿短氣噫氣不通嘔吐痰
逆飲食不下大便不調或泄或秘
杏仁(湯浸去皮尖麸炒黃色)硼砂(飛研各一兩)神麯(碎炒)
麥蘖(炒各三兩)青皮(去白)蘿白子(微炒)乾漆(炒各二兩)
三稜(生細剉搗羅為末八兩以酒三升石噐内熬成膏)
右件為末以三稜膏勻溲和丸如梧桐子大每服十
五丸至二十丸温米飲下食後服
青木香丸寬中利膈行滯氣消飲食治胷膈噎塞腹脇
脹痛心下堅痞腸中水聲嘔噦痰逆不思飲食
補骨脂(炒香)蓽澄茄(各四十兩)黑牽牛(二百四十兩炒香别搗末一百
二十兩)檳榔(酸粟米飯裹濕紙包火中煨令紙焦去飯四十兩)
木香(二十兩)
右為細末入牽牛末令勻漸入清水和令得所丸如
菉豆大每服二十丸茶湯熟水任下食後服每酒食
後可服五丸或七丸小兒一歲服一丸懷姙婦勿服
消食丸治脾胃俱虚不能消化水榖胷膈痞悶腹脇時
脹連年累月食減嗜卧口苦無味虛羸少氣又治胸中
有寒飲食不下反胃翻心霍亂嘔吐及病後新虚不勝
榖氣或因病氣衰食不服常並宜服之
烏梅(去核焙乾)乾薑(炮各四兩)小麥蘖(炒黃三兩)神麯(搗末炒六兩二錢)
右件為末煉蜜和溲為丸如梧桐子大每服十五丸
加至二十丸米飲下日二服不計時候
小獨聖丸治脾胃不和飲食多傷心腸刺痛嘔噦惡心
噎痞吞酸乾噫食臭脇腹脹悶不思飲食
肉桂(去粗皮一斤)硼砂(研飛一兩)半夏(湯洗七次)丁皮(舶上者)
烏梅(去核)乾薑(炮)當歸(去蘆)
五稜(煨搗碎各四兩)巴豆(連皮秤半兩去皮心膜炒熟得三錢研)
右為細末入巴豆硼砂勻水煮麫和糊為丸如麻子
大每服三丸至五丸用温水下食後服常服化滯氣
利胸膈少逆消食
温白丸治心腹積聚久癥癖塊大如杯椀黃疸宿食朝
起嘔吐支滿上氣時時腹脹心下堅結上來搶心傍攻
兩脇十種水病八種痞塞翻胃吐逆飲食噎塞五種淋
疾九種心痛積年食不消化或瘧疾連年不差及療一
切諸風身體頑痺不知痛痒或半身不遂或眉髮墮落
及療七十二種風三十六種氣遁尸疰忤及癲癎或婦人
諸疾斷續不生帶下淋瀝五邪失志心愁憂思慮意不
樂飲食無味月水不調及腹中一切諸疾有似懷孕連
年累月羸瘦困弊或歌或哭如鬼所使但服此藥無不
除愈
川烏(炮去皮二兩半)柴胡(去蘆)吳茱萸(湯洗七次焙乾炒)
桔梗菖蒲蜀椒(去目及閉口炒出汗)
紫苑(去苗葉及土)黃連(去鬚)巴豆(去皮心目膜出油炒研各半兩)
乾薑(炮)肉桂(去粗皮)茯苓(去皮)
人參皂莢(去皮子炙)厚朴(去粗皮薑汁製各五錢半)
右為細末入巴豆勻煉蜜為丸如梧桐子大每服三
丸生薑湯下食後或臨卧服漸加至五七丸
九痛丸治九種心痛一蟲心痛二疰心痛三風心痛四
悸心痛五食心痛六飲心痛七冷心痛八熱心痛九去
来心痛又治連年積冷流注心胸痛并療冷衝上氣落
馬墮車瘀血等疾
狼毒(炙香一兩)附子(炮去皮臍三兩)乾薑(炮)人參
巴豆(去皮心膜炒乾取霜)吳茱萸(湯洗七次各二兩)
右六味為細末煉蜜和丸如梧桐子大每服空腹温
酒下一丸卒中惡心腹脹痛口不能言服二丸立瘥
生氣湯治男子婦人一切冷氣攻心腹脇肋脹滿刺痛
噫醋吞酸痰嘔吐逆胷膈痞悶飲食不香又治五膈五
噎一切氣疾常服除邪冷生胃氣
鹽(二兩半)丁皮(一兩)胡椒(二錢半)丁香
檀香(各一兩半)乾薑(炮)甘艸(炙各二兩)
右七味碎同搗用慢火爁令香熟乘熱入磁器内密
蓋覆候冷碾羅作細散密盛貯勿令泄氣味每服半
錢至一錢用沸湯點服不計時候
如聖餅子治男子婦人氣厥上盛下虚痰飲風寒伏留
陽經偏正頭疼痛連腦巔吐逆惡心目瞑耳聾常服清
頭目消風化痰暖胃
防風天麻半夏(生各半兩)天南星(洗)
乾薑(炮)川烏(去皮尖各一兩)川芎甘草(炙各二兩)
右為細末湯浸蒸餅和丸如雞頭大捻作餅子曝乾
每服五餅同荆芥三五穗細嚼茶酒任下熟水亦得
不拘時候
四柱散治大人元藏氣虛真陽耗敗兩耳常鳴臍腹冷
痛頭旋目暈四肢怠倦小便滑數泄瀉不止凡藏氣虛
弱者悉宜服之
木香(濕紙裹煨)茯苓附子(炮去皮臍)人參(各一兩)
右為細末每服二錢水一大盞生薑二片棗子一个
鹽少許煎七分空心食前服
俞山人降氣湯治虚陽上攻氣不升降上盛下虛膈壅
痰實喘滿咽乾不利煩渴引飲頭目昏眩腰脚無力四
肢倦怠咳𠻳兼治風濕脚氣
前胡五茄皮(薑汁塗炙)厚朴(薑汁浸一宿炒)黃茋(去蘆)
當歸紫蘇子(微炒)甘草(炙各一兩)肉桂(不見火一兩)
陳皮(去白)半夏麯(炙各一兩)乾薑(炮)人參
附子(炮去尖)羌活桔梗(炒各半兩)
右十五味同作粗末每服三錢水一盞半入紫蘇三
葉生薑三片棗一枚煎至七分去渣食後服
神保丸治心膈痛柿蒂燈心湯下腹痛柿蒂煨薑煎湯
下血痛炒薑醋湯下肺氣甚者白礬蛤粉各三分黃丹
一分同研為散煎桑根白皮糯米飲調下三錢氣小喘
止用桑白皮糯米飲下腎氣脇下痛炒茴香酒下大便
不通蜜湯調檳榔末一錢下氣噎木香湯下宿食不消
茶酒漿飲任下諸氣惟膀胱氣脇下痛最難治獨此藥
輒能去之有人病項筋痛諸醫皆以為風治之數月不
差乃流入背膂久之又注右脇攣痛甚苦乃合服之投
而差後常再發又一投差
木香胡椒(各一錢)巴豆(去心皮研十个)乾蝎(七个全者)
右為細末入巴豆霜令勻湯釋蒸餅丸如麻子大硃
砂為衣每服三粒湯使如前
撞氣阿魏湯治五種噎疾九般心痛痃癖氣塊冷氣攻
刺及脾胃停寒胸滿膨脹腹痛腸鳴嘔吐酸水丈夫小
腸氣婦人血氣血刺等疾
茴香(炒)青皮(去白)甘草(炒)蓬莪术(炮)
川芎陳皮(去白各一兩)白芷(半兩)胡椒(二錢半)
縮砂仁(半兩)生薑(四兩切作片子用水半盞浸一宿炒黑色)丁香皮(炮一兩)
肉桂(去皮半兩)阿魏(醋浸一宿以麫同為糊各二錢半)
右搗為末用阿魏糊和丸如雞頭大每藥圓一斤用
硃砂七錢為衣丈夫氣痛炒薑鹽湯下一粒至二粒
婦人血氣以醋湯下常服一粒爛嚼茶酒任下
沉香降氣湯治隂陽壅滯氣不升降胸膈痞塞心腹脹
滿喘促短氣乾噦煩滿咳𠻳痰涎口中無味嗜卧減食
又治胃痺留飲噫醋聞酸脇下支結常覺妨悶及中寒
咳逆脾濕洞泄兩脇虚鳴臍下撮痛皆能治之患脚氣
人毒氣上攻心腸堅滿肢體浮腫者尤宜服之常服開
胃消痰散壅思食
香附(炒去毛四十兩)沉香(十八兩半)縮砂仁(四十八兩)甘草(爁一百二十兩)
右為細末每服一錢入鹽少許沸湯點服凌旦□霧
空心服食去邪惡氣使無瘴疫
小烏沉湯調中快氣治心痛刺腹
烏藥(去心十兩)甘草(炒一兩)香附子(沙盆内浸去皮毛焙乾二十兩)
右為細末每服一錢入鹽少許㦯不著鹽沸湯點服
不拘時
丁沉煎丸辟露霧寒邪散膈脘凝滯調順三焦和飬榮
衛治心胸痞悶噫醋吞酸嘔逆痰水津液不收兩脇刺
痛腹中堅滿口舌無味不思飲食
丁香(十二兩)沉香(二兩)木香(一錢半)丁香(一兩)
白豆蔲仁(九兩半)
右為細末别用甘草熬膏子為丸每一兩分作二百
五十丸每服一粒含化空心食前常服
感應丸治中焦積冷氣弱有傷停積胃脘不能傳化或
因氣傷冷因飢飽食醉通多心下堅滿兩脇脹痛心腹
大疼霍亂吐瀉大便頻併後重遲澀久痢赤白膿血相
雜米穀不消愈而復發又治中酒嘔吐痰逆惡心喜睡
頭旋胸膈痞悶四肢倦怠不欲飲食又治姙娠傷冷新
産有傷若久有積寒喫熱藥不效者又治久病形羸荏
苒歲月漸致虛弱面黃肌瘦飲食或進不進大便㦯秘
或泄不拘久新積冷並悉治之大病不過三服便見痊
愈此藥温無毒並不澡熱不損胃氣亦不吐瀉止是磨
化積聚消逐温冷療飲食所傷快三焦滯氣旋丸如菉
豆大每服三五粒量虛實加減温水吞下不拘時候常
服進飲食消酒毒令人不中酒又治小兒脾胃虚弱累
有傷滯糞白鮓臭下痢水榖每服五粒黍米大乾薑湯
下不拘時候前項病證連綿月日用熱藥及取轉並不
成效者不拘老幼虔心服餌立有神效
杏仁(肥者去雙仁者百四十個去皮尖湯浸一宿别研)南木香(去蘆頭二兩半)
百草霜(用林莊家鍋底上刮者細研秤二兩)川乾薑(炮製一兩)丁香(新㨂一兩半)
肉豆蔲(去粗皮用滑皮仁子二十個)巴豆(七十個去皮心膜研細出盡油如粉)
右除巴豆粉百艸霜杏仁三味外餘四味𢷬為細末
與前三味同拌硏令細用好蠟匱和先將蠟六兩鎔
化作汁以重綿濾去渣以好酒一升扵銀石器内煑
蠟鎔數沸傾出候酒冷其蠟自浮取蠟秤用凡春夏
修合用清油一兩於銚内熬令末散香熟次下酒煮
蠟四兩同化作汁就鍋内乘熱拌和前項藥末秋冬
候合用清油一兩半同煎煮熱作汁和匱藥末成劑
分作小鋋子以油单子紙裹旋丸服餌此高(殿前家方也)
小理中丸治三脘氣弱中焦積寒脾虛不磨飲食遲化
喫物頻傷胸膈滿悶脇肋㽲刺嘔吐噦逆噫醋惡心腹
脹腸鳴心腹疼痛噎塞膈氣翻胃吐食飲食減少
紅豆莪术(煨乘熱碎搗)縮砂仁(各一斤)草豆蔲(煨)
青皮(去白穣)陳皮(去白)乾薑(炮各二兩)良薑(炒三斤)
京三稜(煨乘熱碎搗)肉桂(去粗皮各二兩)阿魏(醋化作研石硏三兩)牽牛(炒香熱三斤)
右為末水煮麫糊丸如桐子大每三十粒生薑橘皮
湯下温湯亦得不拘時此藥無利性不損氣脾胃偏
虚寒者最宜服
大七香丸治男子婦人脾元氣冷胃氣虚乏不思飲食
心膈噎塞漸成膈氣脾泄瀉痢氣刺氣疰中酒吐酒冷
痃翻胃霍亂吐瀉並皆治療
香附子(炒一百九十二兩)丁香皮(三百三十兩)麦蘖(炒一百兩)
縮砂仁藿香(葉各二五十兩)甘松(㨂六十四兩)甘草(炒二百五十兩)
烏藥(六十四兩)肉桂(去粗皮二百五十兩)陳皮(去白洗二百五十兩)
右為末煉蜜為丸如弹子大每服一粒鹽酒鹽湯嚼
下婦人脾血氣如經月水不調並用炒薑酒嚼下醋
湯亦可大有神效忌生冷肥膩等物
小七香丸能温中快膈化積和氣治中酒吐酒嘔逆嚥
酸氣膈食噎飲食不下冷涎翻胃腹脾脹疼遠年茶酒
食積眼臉俱黃赤白痢疾脾毒泄瀉婦人脾血氣小兒
疳氣並宜服之
甘松(炒八十兩)益智仁(炒十十兩)丁香皮香附(炒去毛)
甘草(炒一百二十兩)蓬莪术(煨乘熱)縮砂仁(各二十兩)
右為末水浸蒸餅為丸如菉豆大每服二十丸温酒
薑湯熟水任下或氣服滿磨烏藥水煎湯下或酒食
過度頭痃惡心胸膈滿悶先嚼二十丸後吞二十丸
生薑紫蘇湯下此藥性温平不動臓腑
連翹丸治男子婦人脾胃不和氣滯積聚心腹脹滿乾
嘔醋心飲食不下胸膈噎塞脇肋疼痛酒積面黃四肢
虚腫行步不能但是脾胃諸疾皆宜服之
連翹(洗)陳皮(各二百四十兩)青皮(洗)蓬莪术(炮)
肉桂(不見火去粗皮)好墨(煅各一百六十兩)㯽榔(八十兩)肉豆蔲(二十五兩)
三稜(炮二百四十九兩)牽牛子(碾取末二百二十兩)
右為末麵糊為丸如梧桐子大每服三十丸生薑湯
下久患赤白痢疾及腸風秘脾毒瀉血黃連煎湯下
婦人諸疾薑醋湯下不拘時孕婦莫服
酒癥丸治飲酒過度頭旋惡心嘔吐不止及酒積停於
胃間遇飲即吐久而成癖
䧺黃(煉如六個皂莢子大)巴豆(不去皮不出油)蝎梢(十五個)
右三味同研細入白麵秤重五兩半滴水和如豌豆
大候稍乾入麩内炒香將一粒放水中如藥粒浮於
水上即去麩不用每服二粒温酒下食後服尋常傷
酒每服一粒茶酒任下
分氣紫蘇飲治男子婦人脾胃不和胸膈噎塞腹脇刺
疼痛氣促喘急心下脹悶飲食不思嘔逆不止
五味子(去梗洗)桑白皮(炙剉)陳皮(去白净洗)桔梗(剉)
草果仁大腹皮甘草(炙)茯苓(各三斤)
右八味㕮咀為粗末秤二十斤净入揀嫩枝葉乾紫
蘇十五斤搗碎同一處拌勻每服四錢水一大盞生
薑三片入鹽少許同煎至七分去渣空心食前常服
和胃進食
四倍飲治大人小兒脾氣不順補虚進食
白茯苓(去皮一兩)人参(去蘆一兩)訶子(煨去核半兩)白术(四兩)
右為末每一大錢水一盞薑三片棗一個煎六分空
心温服
木香餅子治脾經虚冷胃脘寒痰胸膈噎塞痞口淡舌
澀心腹撮痛嘔逆宿水脇下疼悶喘滿氣急倦怠少力
全不思飲食常服寬胸膈散滯氣消停寒美飲食
縮砂仁(十二)檀香(四兩)甘松(洗五兩)丁香(四兩半)
蓬莪术(一十兩)木香(二兩半)
右為細末别用甘草熬膏為丸每兩作二百五十丸
捏作餅子每服三五餅子細嚼生薑湯下温酒亦得
不拘時候
草菓飲治脾寒瘧疾
紫蘇葉草菓仁川芎白芷
高良薑(炒)青橘皮(去白炒)甘草(炒)
右等分為末每服二大錢水一盞煎至七分去查熱
服二查併煎當發日連進三服無不效驗
温中良薑丸温脾胃順三焦治寒痰聚結氣壅不通食
即輙吐咽膈噎塞悶兩脇肋㽲刺嘔吐穢逆噫酸惡心
中滿短氣惡聞食臭及療留飲腸鳴濕泄冷瀉注下不
止常服健脾胃美飲食辟寒邪飬正氣
高良薑(炒四斤)乾薑(炮)白术(各二斤四兩)甘草(爁乙斤)
肉桂(去粗皮二十八兩)
右為細末煉蜜為丸每一兩作一十二丸每服一丸
細嚼生薑橘皮湯米飲亦得空心食前
煨薑丸治本臟虚飲食不化或成痃癖或發心痛冷積
水飲結聚疼痛一切冷氣等疾
附子硼砂木香生薑
右用大附子五十個各重半兩者去皮臍以尖刀子
剜去心子約容硼砂半錢實之却以附子末和麵作
餅子裹附子用文武火煨令黃用木香如附子之半
同為細末以水為丸如雞頭大復以生薑一塊擘作
兩片以藥在内濕紙裹令煨候薑熟白湯嚼下(空心服)
参苓白术散治脾胃虚弱飲食不進多困少力中滿痞
噎心忪氣喘嘔吐泄瀉及傷寒咳噫此藥中和不熱久
服飬氣育神醒脾脫色順正辟邪
蓮子肉(去皮)薏苡仁縮砂仁(各一斤)白术(二斤)
白扁豆(薑汁没去皮微炒一斤半)白茯苓人參(去蘆各二斤)
桔梗(炒令深黃色一斤)甘草(炒)山藥(各二斤)
右為細末每服二錢棗湯調下小兒量歲數加減服
紅丸子治丈夫脾積氣滯胸膈滿悶面黃腹脹四肢無
力酒積不食乾嘔不止背脾連心胸及兩乳痛婦人脾
血積氣諸般血癥氣塊及小兒食積骨瘦面黃肚脹氣
急不嗜飲食漸成脾勞不拘老少並宜服之
京三稜(浸軟切片)蓬莪术青橘皮陳皮(去白各五斤)
乾薑(炮)胡椒(各三斤)
右為細末用醋麫糊為丸如梧桐子大礬紅為衣每
服三十粒食後薑湯下小兒臨時加減與服
蘇子降氣湯治男女虚陽上攻氣不升降上盛下虛膈
壅痰多咽㗋不利咳嗽虚煩引飲頭目昏眩腰疼脚弱
肢體倦怠腹肚㽲刺冷熱氣瀉大便風秘澀滯不通肢
體浮腫有妨飲食
紫蘇子半夏(湯洗七次各二兩半)川當歸(去蘆一兩半)甘草(爁二兩)
前胡(去蘆)厚朴(去粗皮薑汁拌抄各一兩)肉桂(去皮一兩)
右為細末每服二大錢水一盞半入生薑二片棗子
一個蘇葉少許煎至八分去渣熱服不拘時候常服
清神順氣和五臓行滯氣進飲食去濕氣
安中散治遠年近日脾疼翻胃口吐酸水寒邪之氣留
滯於内停積不消胸膈脹滿攻刺腹脇惡心嘔逆面黃
肌瘦四肢倦怠又治婦人血氣刺痛小腹連腰攻疰重
痛並能治之
玄胡索(去皮)良薑(炒)乾薑(炮)茴香(炒)
肉桂(各五兩)牡蠣(煅四兩)甘草(炒十两)
右為細末每服二錢熱酒調下婦人淡醋湯調服如
不飲酒者用鹽湯點下並不拘時
分心氣飲治男子婦人一切氣不和多因憂愁思慮怒
氣傷神或臨食憂慼或事不隨意使鬱抑之氣留滯不
散停扵胸膈之間不能流暢致心胸痞悶脇肋虚脹噎
塞不通噫氣吞酸嘔噦惡心頭目昏眩四肢倦怠面色
萎黃口苦舌乾飲食減少日漸羸瘦㦯大腸虚秘㦯因
病之後胷膈虚痞不思飲食並皆治之
木香(不見火)桑白皮(炒各半兩)丁香皮(一兩)大腹子
桔梗(去蘆炒)麥門冬(子去心)草果仁大腹皮(炙)
厚朴(去粗皮)白术人参(剉各半兩)紫蘇
陳皮(去白)香附子(炒去毛)藿香(各一兩半)甘草(炙一兩)
右㕮咀每服二錢水一盞入生薑三片棗子一個擘
破去核及燈心十莖煎至七分去渣温服不拘時候
又方見後
奪命抽刀散治男子婦人脾胃積冷中焦不和心下虚
痞腹中疼痛胸脇逆滿噎塞不通嘔吐冷痰飲食不下
噫氣吞酸口苦無味不思飲食婦人久患血氣刺痛不
可忍者
乾薑(剉入巴豆半兩同炒至黑色即去巴豆)良薑(入斑貓一百個同炒即去斑貓各二十兩)
糯米(炒二十五兩)石菖蒲(不見火二十二兩)
右製净為細末每服二錢用鹽少許沸湯點不拘時
常服醒脾胃進飲食此藥大解酒毒空心食前服或
温酒調猶佳
金露丸(依林巢先生方天寳七年内王元覽進)治腹内積聚癥塊久患大
如杯及黃瘦宿水朝暮咳嗽積年冷氣時復腹下盤痛
絞結衝心及兩脇徹背連心痛氣不息氣繞臍下狀如
蟲咬不可忍又治十種水氣及胃吐食嘔逆飲食多噎
五般痔漏&KR0008;氣走注風有似蟲行手足煩熱夜卧不安
睡語無度又治小兒驚疳婦人五邪夢與鬼交沉重不
思飲食昏昏如夢不曉人事欲死惧多或歌或哭不定
月候不調心中如狂身體羸瘦莫辨其狀但服此藥萬
無失一是病皆療更不細述
生乾地黃(剉焙)貝母(去心)紫苑(洗去苗剉焙)紫胡(去蘆剉焙)
乾薑(炮)桂心(不見火)人参(洗去蘆切焙)防風(去蘆剉焙)
枳殼(湯浸去穣麵炒)蜀椒(去目炒出汗)桔梗(洗去蘆剉焙)甘草(炙)
吳茱萸(湯浸七遍)芎藭(洗去蘆剉焙)菖蒲(米泔浸一宿)甘松(净洗各一兩)
白茯苓(去黑皮剉焙)厚朴(去粗皮薑汁製)鼈甲(米醋炙黃)草烏頭(炮)
黃連(洗剉焙各二兩)巴豆(去心膜用醋煮三十沸焙乾取一兩不去油煑時須親自數三
十沸便傾出焙乾若沸過則藥無力)又一方用甘遂
右為細末以麪糊丸如梧桐子大每服五丸小兒两
丸心中痰患薑湯下心痛酸石榴皮湯下口瘡蜜湯
下頭痛石膏湯葱茶下一切脾氣橘皮湯下水瀉並
氣瀉煮陳皮飲下赤痢甘草湯下白痢乾薑湯下赤
白痢甘艸乾薑湯下胸膈噎悶通草湯下婦人血氣
當歸酒下如不飲酒當歸煎湯下亦得疝氣嵐氣小
腸氣及下墜附子湯下常服及應疾急諸般疾患只
米飲茶酒熟水任下傷冷腹痛酒食所傷酒疸黃疸
結氣痞塞鶴膝並用鹽湯鹽酒下
秘傳降氣湯治男子婦人上熱下虚之疾凡飲食過度
致傷脾胃酒色無節耗損腎元水土交攻陰陽關隔遂
使氣不升降上熱則頭目昏眩痰實嘔逆胸膈不快咽
喉乾噪飲食無味下弱則腰脚無力大便秘澀裏急後
重臍腹冷痛治以凉則脾氣怯弱腸鳴下痢治以温則
上焦壅熱口舌生瘡及脚氣上攻與久痢不差宜先服
此藥却以所主藥治之無不效者
桑白皮(炒二兩)骨碎補(去毛炒)草果仁(去皮煨)桔梗
五加皮(酒浸半日炒黃)半夏麯(炒)訶子(炮去核各半兩)甘草(炒)
地骨皮(炒黃各一兩)枳殼(去穰炒)陳皮(去白炒黃)紫胡(去蘆各一兩)
右為粗散和勻再就蒸一伏時晒乾每服二錢紫蘇
三葉生薑三片水一盞同煎至七分食後通口服常
服調和榮衛通利三焦開膈化痰和五臟消痰嗽加
半夏麴煎心肺虚加人参茯苓煎上膈熱加北黃苓
煎下部大段虛加少許炮附子煎如使附子多加生
薑婦人血虚加當歸煎
木香分氣丸治一切氣逆心胸滿悶腹脇虚脹飲食不
消乾嘔
木香甘松(洗去泥各一兩)甘草(炙六兩)
香附子(十六兩)蓬莪术(煨八兩)
右為細末水糊為丸每服二十粒煎生薑橘皮湯下
不計時脾胃虚弱人最宜服常服寬中順氣進食
鐵刷湯治男子脾積心氣痛婦人血氣刺痛及治中酒
惡心一切瘧痢氣疾腸風下血臟毒滑腸泄瀉
良薑(油炒六兩)茴香(炒二兩)甘草(炙八兩半)蒼术(米泔浸一宿八兩)
右為細末每服二錢薑三片鹽一捻水一盞煎至七
分温服或熱酒調下亦得如脾寒用酒一盞臨發時
連進三服兼治四方之人不伏水土小兒臟寒脱肛
並用薑三片棗一枚煎服冒暑伏熱擦生薑冷水調
下若行路早起棗一枚去核包藥少許同生薑三片
嚼下能治四時八節疫癘沙瘴等疾
燒脾散治脾胃虚弱久寒積冷心氣脾痛冷痰翻胃臍
腹刺痛嘔吐惡心不思飲食及療婦人血氣攻刺腹脇
撮痛服之立效
赤芍藥乾薑(炮各二錢半)良薑(油剉十兩)甘草(炙四兩)
右為細末每服二大錢白湯點下不拘時候
新法半夏湯治脾胃不和中脘氣滯宿寒留飲停積不
消心腹刺痛脇肋膨脹嘔吐痰水噫氣吞酸中酒吐酒
噦逆惡心頭疼煩渴倦怠嗜卧不思飲食
陳皮(去白)神麴(炒各四兩)草果(煨去皮二兩三錢)乾薑(炮四兩)
丁香木香白茯苓(各七錢半)甘草(四錢半)
半夏麴(炒二兩三錢)
右為細末每服一錢鹽湯點服不拘時候常服温平
破痰開胃健脾消酒進食
白术六乙湯治脾胃不和心腹痞悶脇肋腹脹口苦無
味嘔噦惡心不思飲食面色萎黃腸虚自利肌體瘦弱
膈氣翻胃
白术(去蘆六兩)甘草(炙一兩)
右為細末每服二錢水一盞煎至八分空心食前服
或沸湯點服亦得常服育神温胃逐濕消痰不以四
時並宜服之
鹽煎散治男子婦人一切冷氣攻衝胸脇及前後心連
背膂疼痛轉項拘急或脾胃虚冷不思飲食時發嘔吐
霍亂轉筋臍腹冷疼泄瀉不止及膀胱成陣刺痛小腸
氣弔内外腎痛又治婦人血氣刺痛血積血瘕繞臍撮
痛並皆治之(又方見後)
草果仁(去皮煨)縮砂(去殼取仁)梹榔(炮剉)厚朴(去粗皮)
肉豆蔲(煨)羌活(去蘆)蒼术(米泔浸二宿)陳皮(去白)
蓽澄茄枳殼(去穣炒)良薑(油炒)茯苓(去皮)
大麥芽(炒)茴香(炒)川芎(洗剉)甘草(爁各二兩)
右件碾為細末每服二錢水一盞半入鹽一字同煎
至八分空心食前服之
神仙沉麝丸治一切氣痛不可忍者
沒藥(研)沉香(剉)血竭(硏)麝香(硏細)
辰砂(各一兩)木香(半兩)甘草(二兩)
右為末熬甘草為膏溲和每服一丸用薑鹽湯嚼下
血氣醋湯下松滋令萬君擬寳此藥婦人産後血崩
氣痛不可忍者只一丸立愈萬君神秘之每有人病
止肯與半丸往往亦瘥神效不可盡述
治中湯治脾胃不和飲食減少短氣虚羸而復嘔逆霍
亂吐瀉胸脾心痛逆氣短氣中滿虚痞膈塞不通或大
病瘥後胷中有寒時加咳嗽並宜服之
人參甘草(炒)乾薑(炮)
白术(剉)青皮(炒)陳皮(洗去白各一兩)
右為粗末每服三錢水一盞半煎至一中盞去渣稍
熱服空心食前或霍亂後氣虚末禁熱藥者尤宜服之
枳實理中丸理中焦除痞滿逐痰飲止腹痛大治傷寒
結胸欲絶心膈高起實滿作痛手不得近
枳實(麩炒一兩)白术人參(去蘆)
甘草(炙)白茯苓(去皮)乾薑(炮各二兩)
右𢷬羅為細末煉蜜為丸如雞子黃大每服一丸熱
湯化下連進二三劑服胷中豁然不拘時候
進食散治脾胃虚冷不思飲食及久病人脾虛全不食
者只一二服頓覺能食
青橘皮(去穣)陳橘皮(去白)高良薑(薄切炒)肉桂(去粗皮)
甘草(炙各一兩)草果肉川烏頭(炮各三個)訶子(煨去核五個)
右為細末每服二錢水一大盞生薑五片煎七分食
前服
白沉香散治一切冷氣攻衝心腹脇肋脹滿噫醋吞酸
胸膈噎塞飲食減少常服墜氣和脾胃
川白(薑炒)半夏麴白茯苓附子(炮熱去皮)
訶子肉乾山藥沉香白术(煨)
木香人參(去蘆各一兩半)丁香(半兩)甘草(炙六錢)
右為細末每服二大錢水一中盞生薑三片棗子三
枚木瓜一片煎七分食前服
丁香煮散治脾藏伏冷胃脘受寒胷膈痞悶心腹刺痛
痰逆惡心寒嗽中滿臟腑虚滑飲食減少翻胃吐逆四
肢逆冷但是沉寒痼冷無問久新功效不可具述
丁香(不見火)紅豆(去皮)青皮(去白)甘草(炙)
川烏(炮去皮臍)陳皮(去白)乾薑(炮各四兩)胡椒(二兩)
良薑(炮去皮四兩)益智(去皮五兩半)
右件剉為粗散每服二錢水一盞生薑三片鹽一捻
煎至七分空心食前稍熱服查再煎病退即止極妙
雞舌香散治男子女人隂陽不和藏腑虚弱中脘氣滯
宿寒留飲停積不消胸膈脹滿心脾引痛攻刺腹脇有
妨飲食又治中酒吐酒停飲浸漬嘔逆惡心噫氣吞酸
並皆治之
香附子(炒去毛)赤芍藥天台烏(去木)
良薑(去蘆用麻油炒)肉桂(去粗皮各一兩)甘草(炙半兩)
右為細末每服二錢入鹽少許用沸湯點服不拘時
二薑丸飬脾温胃去冷消痰大治心脾疼寬胸下氣進
美飲食療一切冷物所傷並皆治之
乾薑(炮)良薑(去蘆頭)
右件等分為細末麫糊為丸如梧桐子大每服十五
丸至二十丸食後橘皮湯下姙娠婦人不宜服
薑合丸治男子婦人氣血虚弱久積陰冷留滯不化結
聚成形心腹膨脹刺痛成陣上連胸脇或脾胃久虚内
傷冷物泄瀉注下腹痛腸鳴或久痢純白時下青黑腸
滑不禁又治胃脘停寒嘔逆吞酸痞塞不通不思飲食
身體沉重面色萎黃或久患心脾痛服之永除根本
丁香(不見火)木香(不見火)人参(各一兩)白术(焙)
青皮(去白)陳皮(去白各二)附子(炮去皮臍一兩半)乾薑(炮二兩)
厚朴(去粗皮薑汁炙)肉豆蔲(炮各二兩)
右件為細末入硼砂八錢薑汁麫打糊為丸每一兩
作二十丸每服一丸用老薑一塊如拇指頭大切開
作合子安藥於内用温紙裹慢火煨一頓飯久取出
去紙和薑細嚼白湯送下孕婦不得服小兒一粒分
四服老人小兒内有傷積服之無不神騐
順氣木香散治氣不升降嘔逆惡心胸膈痞悶脇肋脹
滿及酒食所傷吞酸心脾刺痛大便不調面黃肌瘦不
思飲食兼療婦人血氣血刺痛及一切冷氣並皆治之
丁皮(不見火)縮砂仁良薑(去蘆炒)肉桂(去粗皮)
乾薑(炮)甘草(爁)陳皮(去白)桔梗(去蘆)
厚朴(去粗皮薑汁炙)蒼术(米泔浸)茴香(炒各三兩)
右為細末每服二錢水一盞薑三片棗二枚煎至八
分稍熱服不拘時或入鹽少許沸湯點服常服寬中
順氣和胃進食
和氣散治脾胃不和中脘氣滯宿寒留飲停積不消心
腹脹滿嘔吐酸水脾疼泄瀉臟腑不調飲食減少男子
女人一切氣疾並宜服之
香附子(炒去毛)陳皮(去白)肉桂(去粗皮)良薑(去蘆)
青皮(去白)甘草(爁)茴香(炒各一兩)桔梗(去蘆三兩)
蒼术(米泔浸一兩)
右件搗為細末每服二錢入鹽少許沸湯點服或塩
酒調下不拘時候常服温脾胃進飲食
快氣湯治一切氣疾心腹脹滿胸膈噎塞噫氣吞酸胃
中痰逆嘔吐及宿酒不觧可思飲食
縮砂仁(八兩)香附子(炒去毛三十二兩)甘草(爁四兩)
右為細末每服一錢用鹽湯點下常服快氣美食温
飬脾胃或剉為粗末入生薑同煎名小降氣湯
蓬煎丸治脾胃虚弱久有傷滯中脘氣痞心腹膨脹脇
下堅硬胷中痞塞噎氣不通嘔吐痰水不思飲食或心
腹引痛氣刺氣急及療食癥食酒癖血瘕氣塊時發疼
痛嘔噦酸水面黃肌瘦精神困倦四肢少力又治女人
血氣不調小腹㽲痛並皆治之
猪胰(一具)京三稜蓬莪术(二味醋煮令透焙為末各四兩)
以上二位同猪胰入硼砂熬膏
川楝子(去核)山藥檳榔枳殼(去穣炒)
茴香(炒)附子(炮去皮各二兩)硼砂
右件碾細莪术末入猪胰硼砂膏同醋糊為丸如梧
桐子大每服十丸至十五丸生薑湯下婦人淡醋湯
下不計時候更量虚寔加減常服順氣寬中消積滯
化痰飲
守中金丸理中焦不和脾胃積冷心下虚痞腹中疼痛
或飲酒過多胸脇逆滿噎塞不通嗽咳無時嘔吐冷痰
飲食不下噫醋吞酸口苦失味怠惰嗜卧不思飲食又
治傷寒時氣裏寒外熱霍亂吐利心腹絞疼手足不和
身熱不渴腸鳴自利米穀不化
乾薑(炮)甘艸(爁)蒼术(米泔浸)桔梗(去蘆)
右件各等分剉為細末煉蜜為丸如弹子大每服一
丸食前沸湯嚼下又治脾胃留濕體重節痛面色萎
黃肌肉消瘦常服温脾煖胃留痰逐飲順三焦進美
飲食辟風寒温冷
集香丸治一切氣疾胸膈痛悶脇肋脹滿心腹疼痛噫
氣吞酸嘔逆惡心不思飲食或因酒過多傷脾胃不和
並皆治之
白豆蔲仁縮砂仁木香(不見火)薑黃(各四兩)
丁香(不見火六两)香附子(炒去毛四兩八錢)麝香(研八錢)
甘草(十六兩内二兩入藥十四兩搗煎膏)
右件除研藥碾為細末入麝香拌勻用甘草膏搜和
為丸如梧桐子大每服一二丸細嚼嚥津不拘時候
常服寬中順氣消宿酒進飲食磨積滯去癥塊
異香散治腎氣不和腹脇膨脹痞悶噎塞喘滿不快飲
食難化噫氣吞酸一切氣痞腹中刺痛此藥能破癥結
聚大消宿冷沉積常服調五臓三焦和胃進食
石蓮肉(去皮一兩)蓬莪术(煨)京三稜(炮)益智仁(炮)
甘草(炒各六兩)厚朴(去粗皮薑汁炙二兩)陳皮(去白各三兩)青皮(去白三兩)
右件為細末每服二錢水一盞生薑三片棗一個鹽
一捻煎至七分通口服不計時候鹽湯點或鹽酒調
皆可服
肉豆蔲丸治氣瀉療脾胃氣虚弱飲食減少
訶黎勒皮龍骨(各三分)赤石脂(半兩)丁香(三兩)
肉豆蔲仁縮砂仁(各一兩)白礬灰(枯半兩)木香(三分)
右件藥搗羅為末粟米飲和溲丸如梧桐子大每服
二十丸米飲下不計時候
三稜散治酒食所傷胸膈不快腸脇脹滿嘔吐酸水翻
胃脾疼及食積氣塊攻刺腹脇不思飲食日漸羸瘦又
治年高氣弱三焦痞塞常覺妨悶並宜服之
蓬莪术(煨)益智仁京三稜(煨切)青皮(去白各三兩)
白茯苓(焙四兩)甘草(爁三兩)
右為細末每服二錢用水一大盞棗一個擘破鹽少
許同煎至半盞温服不拘時候常服寬胸利膈消酒
食和胃
如神丸治一切冷熱氣消癖氣和胃調脾温下元
天南星(炮)羌活白芷甘草(炙)
京三稜(醋浸炮搥)乾薑(炮)附子(炮去皮臍)
半夏(湯洗二七遍薑汁炒令乾各三兩)
右等分為末醋煮麵糊丸如梧桐子大每服空心生
薑鹽湯下一十丸至三十丸患瀉二宜湯下三十丸
小兒赤痢甘草橘皮湯下三丸至五丸量兒大小加
減與服白痢乾薑湯下
丁香脾積丸治丈夫婦人小兒諸般食傷積聚胸膈脹
滿心腹膨脹噫氣吞酸宿食不化脾疼翻胃婦人血氣
刺痛並宜服之
丁香木香(各半兩)皂莢(三大枚燒存性)巴豆(去殼各半兩)
莪术(二兩)三稜(二兩)高良薑(已上同用米醋一升於甆瓶内
煮乾莪术三稜良薑並乘熱二兩切碎焙乾半兩)青橘皮(洗一兩)
右入百草霜三匙同碾為細末麫糊為丸如麻仁大
每服五丸七丸至十五丸二十丸止食傷隨物下脾
積氣陳橘皮湯下口吐酸水淡薑湯下翻胃吐藿香
甘草湯下丈夫小腸氣炒茴香酒下婦人血氣刺痛
淡醋湯下嘔逆菖蒲湯下小兒疳氣史君子湯下更
量虚實加減如欲宣轉可加丸數五更初冷氣清下
利三五行後以白粥補之孕婦不得服
分心氣飲治證與前分心氣飲同
木通(去節)赤芍藥赤茯苓肉桂(去粗皮)
半夏(湯洗七次)桑白皮(微炒)大腹皮陳皮(去穣)
青皮(去白各一兩)紫蘇(去粗皮四兩)甘草(炙)羌活(各一兩)
右為粗末每服三錢水一盞生薑三片棗二個灯心
五莖同煎至七分去渣温服不拘時候常服消化滯
氣升降陰陽調順三焦和脾進食
木香分氣丸治證與前木香分氣丸同
木香香附子(炒去毛)蓬莪术(煨)縮砂(仁)
丁香(各四兩)藿香葉川薑黃(各一兩)
甘艸(四兩)檀香甘松(洗各一兩)
右十味㬠乾不見火搗羅為細末稀糊為丸如梧桐
子大每服二十丸至三十丸生薑橘皮湯吞下不計
時候脾胃虚弱人量宜服之常服寬中順氣進飲食
化氣湯治一切氣逆胸膈噎塞悶偏脹膨滿又治心脾
痛疼嘔吐酸水丈夫小腸氣婦人脾血氣
沉香胡椒(各一兩)木香縮砂(去殼)
桂心(去粗皮各二兩)丁香乾薑(炮)蓬荗(煨)
茴香(炒)青皮(去白麩炒)陳皮(去穰麸炒)甘草(炙各四兩)
右為細末每服二錢薑蘇鹽湯調下婦人淡醋湯下
降氣湯治中脘不快心腹脹滿陰陽壅滯氣不升降胸
膈噎塞喘促短氣乾噦煩滿咳𠻳痰涎口中無味嗜卧
減食宿寒留飲停積不消脇下支結常覺妨悶專治脚
氣上衝心腹堅滿肢體浮腫有妨飲食
紫蘇葉(去梗四两)厚朴(去粗皮薑汁製)肉桂(去粗皮不見火)川當歸(去蘆)
半夏(湯洗七次去滑)前胡(去蘆洗)甘草(爁各三兩)陳皮(去白三兩半)
右為㕮咀每服二錢至三錢水一大盞生薑三片煎
至七分去渣温服不拘時候常服消痰飲散滯氣進
飲食
千金大飬脾丸治脾胃虚弱停寒留飲膈氣噎塞翻胃
吐食心胸痞滿脇肋虚脹胷腹刺痛牽引背膂食少多
傷言微氣短口苦舌澀惡心嘔噦喜唾嚥酸久病泄痢
腸胃虚滑或大病氣不復常飲食無味形容憔悴酒後
多痰並宜服之
枳殼神麯陳皮(去白)麥蘖(炒)
茴香白姜(炮)縮砂(去皮)肉豆蔲
三稜(炮)茯苓(去皮)良薑薏苡仁
益智(去殼)胡椒木香白扁豆
丁香白术紅豆藿香(去梗)
山藥苦梗(炒)人参甘艸(炙)
蓬术(炮)
右各等分為末煉蜜為丸如梧桐子大每服一粒細
嚼白湯送下温酒亦得空心食前常服飬益脾胃大
進飲食
蟠葱散治男子婦人脾胃虚冷攻築心腹連脇肋刺痛
胸膈痞悶背膊連項拘急疼痛不思飲食時或嘔逆霍
亂轉筋腹冷泄瀉膀胱氣刺小腸及外腎腫痛及治婦
人血氣攻刺癥瘕塊硬帶下赤白或發寒熱胎前産後
惡血不止臍腹疼痛應一切虚冷不思飲食並宜服之
玄胡索(三兩)蒼术(泔浸一宿去皮)甘草(爁各半斤)茯苓(白者去皮)
蓬术三稜(煨)青皮(去白各六兩)丁皮
縮砂(去皮)檳榔(各四兩)肉桂(去粗皮)乾薑(炮各二兩)
右搗羅為末每服二錢水一盞連根葱白一莖煎七
分空心食前稍熱服
五皮散治男子婦人脾氣停滯風濕客摶脾經受濕氣
不流行致頭面浮虚四肢腫滿心腹膨脹上氣促急腹
脇如鼓繞臍脹悶有妨飲食上攻下疰來去不定舉動
喘乏並皆治之
五茄皮地骨皮生薑皮大腹皮
茯苓皮(各等分)
右為粗末每服三錢水一盞半煎至八分去渣稍熱
服之不拘時侯切忌生冷油膩堅硬等物
四君子湯治榮衞氣虚臟腑怯弱心腹脹滿全不思食
腸鳴泄瀉嘔噦吐逆大宜服之
人参(去蘆)甘草(炙)茯苓(去皮)白术(各等分)
右為細末每服二錢水一盞煎至七分通口服不拘
時入鹽少許白湯點亦得常服温和脾胃進益飲食
辟寒邪瘴霧氣
鹽煎散治證與前鹽煎散同
良薑(炒)蒼术(去皮各十二兩)縮砂(去皮)茴香(炒各五兩)
肉桂(去粗皮不見火)丁香(各二兩)橘紅(十兩)甘草(炒六兩)
青皮(去白四兩)山藥(半斤)
右細末每服二錢水一盞半入鹽一字煎至八分空
心食前
参苓壯脾丸治脾胃虚弱胸膈滿悶脇肋脹滿心腹刺
痛及胃吐食口苦吞酸胷滿短氣肢體怠惰面色萎黃
及中焦痞不任攻擊臓腑虚寒不受峻補或因病氣衰
食不復常禀受怯弱不能飲食及久病泄痢腸胃虚滑
並宜服之
人参白术茯苓(去皮)肉桂(去粗皮不見火)
縮砂(去皮)乾薑胡椒麥蘗(微炒)
神麯山藥白扁豆(炒)
右件等分為末煉蜜為丸如弹子大每服一丸細嚼
白湯送下温酒亦得空心食前常服育神飬氣和補
脾胃進美飲食
人參丁香散治大人小兒嘔吐不已粥飲湯藥不下凡
嘔吐之病皆因三焦不調脾胃虚弱冷熱失和邪正相
千清濁不分陰陽錯亂停痰留飲不能運化胷膈痞滿
嘔逆惡心腹脇脹痛短氣噎悶咳嘔痰水噫醋吞酸不
思飲食漸至羸瘦及療女人姙娠阻病心中煩憒頭目
眩重憎聞食氣嘔吐煩悶顛倒不安四肢困弱不自勝
持多卧少起又治久病羸弱脾胃虚極中滿嘔逆全不
入食並宜服之
白芍藥(半斤)當歸(去蘆)丁香木香
肉桂(去粗皮)蓬术人參(各二兩)乾薑(炮)
山藥茯苓(去皮)香附(炒)白术
甘草(炒各四兩)
右為細末每服五錢水一盞生薑三片同煎至七分
空心食前温服小兒二歲可服半錢水五分生薑一
片同煎四分已下温服更宜量歲數加減與之常服
和脾胃進飲食
人參煮散治脾胃不和中脘氣滯心腹脹痛不思飲食
宿寒留飲停積不消或因飲冷太過内傷脾氣嘔吐痰
逆寒熱往来㦯時汗出又治腸胃冷濕泄瀉注下水榖
不分腹中雷鳴脇肋虚滿兼療傷寒陰盛四肢逆冷
人參(四兩)青皮(去白十二兩)甘草(炙十兩)乾薑(炮六兩)
三稜(煨搗碎十二兩)芍藥(一斤)丁香(六兩)茯苓(去皮)
蒼术(去皮各半斤)
右為細末每服二錢水一盞生薑五片棗三個同煎
至七分食前空心服
棗肉平胃散治脾胃不和不思飲食心腹脇肋脹滿刺
痛口苦無味胷滿短氣嘔噦惡心噫氣吞酸面色萎黃
肢體瘦弱怠惰嗜卧體重節痛常多自痢或發霍亂及
五噎八痞胷氣反胃並宜服之
陳橘皮(去白)厚朴(去粗皮薑製炒香各三斤二兩)甘草(剉炒)
生薑紅棗(各二斤)蒼术(去粗皮米泔浸二甘炒五斤)
右件剉碎拌勻以水浸過面上半寸許煮令水乾取
出焙燥碾為細末每服二錢用鹽湯點空心食前常
服調氣煖胃化宿食消痰飲辟風寒冷濕四時非節
之氣
盧氏異方感應丸與和劑方大不同但用修製須如法
分兩最要勻停止是煖化不可偏勝此藥精殢不動臟
腑其功用妙處在用蠟之多切不可減常服建脾進食
永無寒熱瀉痢之疾盖消磨積滯以漸自然無疾遇酒
食醉飽尤宜多服神效不可述
黃蠟(真者十兩)巴豆(百粒去皮研為粉用紙數重裹搥油透再易紙至油盡成白霜為妙)
乳香(剉研三分)杏仁(七十個去皮尖研細依巴豆法去油)丁香(炒乾)
木香(濕紙裹煨)乾薑(炮)肉豆蔲(麫裹煨)蓽澄茄
青皮(湯洗去穣煨)乾草霜(節細)片子薑黃(各一兩)百艸霜
檳榔(一兩)
右除巴豆粉百草霜杏仁乳香外余並為細末却同
前四味摔和研勻先將上項黃蠟十两於銀石器内
溶化作汁用重綿濾去渣以無灰老酒一升扵銀石
噐内煮蠟溶數滚取起候冷其蠟自浮於酒上去酒
不用春夏修合用清麻油一兩秋冬用油一兩半於
大銀器内熬令香熱次下酒煮蠟同化作汁乘熱拌
和前項藥末十分均勻了候稍凝分作劑子用罐子
盛之半月後方可服如服旋丸如蘿蔔子大任意服
之或三十丸加至五十丸無礙此藥以藥蠟多雖難
丸然丸子愈細其功愈博臨睡須常服之若欲治病
不拘時候
木香流氣飲調順榮衛通流血脉快利三焦安和五臟
治諸氣痞滯不通胷膈膨脹口苦喉乾嘔吐少食肩背
腹脇走注刺痛及喘急痰嗽面目虚浮四肢腫滿大便
秘結水道赤澀又治憂思太過怔忪鬱積脚氣風熱聚
結腫痛喘滿脹急
半夏(湯洗七次二兩)陳皮(去白二斤)厚朴(去粗皮薑製炒)青皮(去白)
甘草(爁)香附(炒去毛)紫蘇(去枝梗各一斤)人参
赤茯苓(去黑皮)乾木瓜石菖蒲白术
白芷麥門冬(各四兩)草果仁蓬术(煨切)
肉桂(去粗皮不見火)大腹皮丁香皮檳榔
木香(不見火)霍香葉(各六兩)木通(去節八兩)
右粗末每四錢水盞半薑三片棗二枚煎七分去渣
熱服如復寒頭痛纔得即入連根䓤白三寸煎升降
陰陽汁出立愈臟腑自利入粳米煎婦人血氣癥瘕
入艾醋煎並不拘時
五香散升降諸氣宣利三焦疎導壅滯發散邪熱治隂
陽之氣鬱結不消諸熱藴毒腫痛結核或似癰癤而非
使人頭痛惡心寒熱氣急
木香丁香沉香乳香
藿香
右等分為粗末每服三錢水一盞半煎至八分去渣
食後温服
人參木香湯順氣寬中治胸膈痞塞心腹刺痛脇肋脹
滿飲食减少噫氣吞酸嘔逆噎悶一切氣疾並皆治之
木香(不見火)青皮(不去白各三斤)麥蘖(去土炒)薑黃(各五斤)
甘草(剉炒十一斤)蓬术(刷洗四斤)鹽(炒十一斤)
右為末每服一錢沸湯點服不計時候
十八味丁沉透膈湯治脾胃不和中寒上氣脇肋脹滿
心腹㽲痛痰逆惡心或時嘔吐飲食減少十膈五噎痞
塞不通噫氣吞酸口苦失味並皆治之
白术(二兩)香附(炒)縮砂仁人参(各一兩)
丁香(炙)麥蘖肉豆蔲(煨)白豆蔲
木香青皮(各半兩)甘草(炙一兩半)藿香
厚朴(麩炒各七錢半)半夏(湯泡七次二錢半)神麯(炒)草果(各二錢半)
沉香陳皮(各七錢半)
右㕮咀每四錢水二大盞薑三片棗一個煎至八分
去渣熱服
麝香蘇合香丸方與前蘇合香丸方同只去腦子
卄四味流氣飲方與木香流氣飲方同但無石菖蒲藿
香有沉香枳殼大黃(沉香六兩枳殼去穰麫炒四兩大黃麵裹煨去麵切二兩出集騐方)
木香檳檳丸疎導三焦寬利胸膈破痰逐飲快氣消食
通潤大腸
郁李仁(去皮)皂角(去皮醋炙)半夏麯(各二兩)枳殼(炒)
木香(不見火)杏仁(去皮尖麩炒)青皮(去白)㯽榔(各一兩)
右為細末别用皂角四兩用漿水一碗搓操熬膏更
入熟蜜少許和丸如梧桐子大每服五十丸食後温
服生薑湯下
太平惠民和劑局方卷三
