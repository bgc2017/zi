珊瑚網卷四十七
明汪砢玉撰
名畫題跋二十三
宋宣和癸卯御府所藏見鐵圍山叢談
孫吳曹不興作玄女授黃帝兵符圖為第一最高古
魏高貴鄉公曹髦作卞莊子刺虎圖第二
晉謝雉作烈女完節圖第三(烈女謂綠珠實當時所筆)
自餘始數顧陸僧繇而下如長康古賢圖戴逵破琴
圖黃龍負舟圖皆神絶不可一二紀次則鄭法士展
子虔有北齊後主幸晉陽宮圖又書法從之屬大率
竒特甚至唐人圖牒已不足數然唐之度人經乃禇
河南書字而閻博陵繪其相類多有此
米海嶽畫史(摘次殊費手細心閱者自得之)
顧愷之維摩天女飛仙長二尺所謂小身維摩也又净
名天女長二尺五應名畫記所述之數唐鏤牙軸紫錦
裝褾李公麟見之賞愛不已親琢白玉牌鼎銘古篆虎
頭金粟字皆碾雲鶴以結緣也
顧筆女史箴横卷人物三寸餘筆彩生動髭髮秀潤
戴逵觀音在余家天男相無髭皆帖金家山乃逵故宅
其女捨宅為寺寺僧傳得其相天男端靜舉世所覩觀
音作天女相者皆不及也
海州劉先生收王獻之畫符及神一卷咒小字五斗米
道也李伯時只一見求摹不許
蘇氏古賢象十人一卷衣紋自非晉筆
漣漪藍氏收晉畫渾天圖直五尺素畫不作圈勢别作
一小圈畫北斗紫極亦易扵點閱又位列多異扵常圖
北史人物衣冠乘馬甚古在蘇之孟家
蔣長源收姜后免冠諫圖宣王白帽此六朝冠也
王戎象以懷素帖易于王晉卿家以上皆顧愷之筆
梁武翻經象亦假顧天帝釋象皆僧繇畫張筆天女宫
女面短而豔顧乃深靚為天人相武帝作居士服反唇
露齒宫女四人擎花後四武士持戈劍髮如神
宗室仲儀收古廬山圖一半幾是六朝筆位置寺基與
唐及今不同石不皴林木格高舟製近古
王球有兩漢而下至隋古帝王象云形狀有怪甚者恨
未見之此可訪為秘閣物
端州有陳高祖之後收陳世諸佛帝真白畫唐使下御
史姓韋作記頂幅巾不冠後主作醉舞狀
李公麟家展子虔朔方行小人物甚佳韓馬破裂四足
如涉水中皆南唐文房物
宗少文一筆畫唐人摹絹本在蘇之孟家
潤州節推莊鼎收麻紙爾雅圖衣冠人物與蘇氏同
蔡子駿家收老子度關山水林石車從關令尹喜皆竒
古老子乃作端正塑像戴翠色蓮花冠手持碧玉如意此
盖唐為之祖故不敢畫其真容漢畫老子于蜀郡石室
有聖人氣象想去古近當是也
余家收唐人麻紙畫掦子雲腰下懸一兕觥細轉絛索
蔣永叔收古銅兕觥其形勢骨髗凹凸全備轉旋絛索
一如余家畫遂以帖易去以證謂之子雲觥
唐畫嵇康廣陵散松石遠岸竒古所書故事空民字世
未見同品畫真佳作也
宗室仲爰收唐畫陶淵明歸去來其作廬山有趣不俗
楊崇收唐畫村田踏歌樂上題唐政年入御府人物亦
佳
宗室君發以七百千置閻立本作太宗步輦圖用熟絹
通身背畫經梅便兩邊脱磨畫蘇落
蘇洎收古茴香一枝題為閻令畫
王球收西域圖謂之閻令畫禇遂良書與馮京家同假
名耳
道德經一卷出相不知何人畫絹本字大小不勻真禇遂
良書在范相堯夫家與馮當世家西昇經不同雖有裴
度柳公權跋非閻令畫禇筆唐人自不鑒爾
馮永功有日本着色山水南唐命為李思訓作
宗室仲忽收孫可玄笠澤垂釣圖亦不俗然世無可玄
筆又收唐出相道德經人物三寸許皆如吳畫
蘇子瞻收吳道子畫佛及侍者誌公十餘人破碎甚而
當面一手精彩動人點不加墨口淺深暈成故最如活
王元規家二天王皆是吳之入神畫行筆磊落揮霍如
蓴菜條圜潤折算方圓凹凸裝色如新與子瞻者一同
李伯時家天王雖佳細弱無氣格乃其弟子軰作貴侯
家所收率皆此類今人得佛則命為吳未見真者唐人
以吳集大成而為格式故多似尤難鑒定余白首止見
四幅真筆也
張修家有辟支佛下畫王維仙桃巾黃服合掌頂禮乃
是自寫真與世所傳關中十大弟子真法相似世俗以
蜀中畫騾綱圖劍門圖稱王維甚衆又多以江南人所
作雪圖為維但見筆清秀者即命之
王維畫小輞川摹本筆細在長安李氏人物好此定是
真若比世俗所謂王維全不類或傳宜興楊氏本工摹
得又王君玉收摩詰堯民鼔腹圖
榮咨道收雪獵圖命為王維不類張氏辟支佛畫合掌
像林木類蜀人筆雪山精好是唐物維則未也
蘇子美有畢宏山水題云筆勢凶險是也
沈括收畢宏畫以大青和墨大筆直抹不皺云云
張友正家收古栢一株枝枝如龍蛇糺結甚異石亦皴
澁不凡題為韋侯
錢藻收張璪松一株下有澗流上有斷句云近溪幽處
濕全藉墨烟濃高公繪亦有張璪澗底松
唐畫張志和顔魯公樵青圖在朱長文處
杜牧之摹顧虎頭維摩百補在潁州公庫精彩照人
蘇州丁氏五星圖宗室叔盎家金星一小幀並真蹟也
沈括收周昉五星與下氏同
沈存中收唐人壁畫两大軸或一手一面或半身是學
者記其難處遂題為真
馬本所見高公繪二馬一齕草一嘶王詵家二馬相咬
是一本後人分開賣蘇激家三疋王元規家一疋宗室
令穣家五疋劉涇家三疋皆筆法相似並唐人妙手也
劉所收白子母牛王仲修家令穣家黑牛皆命為戴甚
相似貴侯家多不同亦命為戴不可數
劉巨濟收唐人畫脫殼筍如生
曺仁熙水今古無及四幅圖内中心一筆長丈餘自此
分去高郵有水壁院
李師端收薛稷二鶴李昇着色畫其一幅山水舟舫小
人物精細两幅畫林石岸茆亭溪水數道士閒適人物
差大反不工小者石岸天成都無筆蹤其三幅峯巒秀
拔山頂蒙茸作遠林層際非歲月不可了而種種木葉
古未有倫
王敏甫收李重光四時紙上横卷花一軸每時則自寫
論物更謝之意文一篇畫一幅字亦少時作花清麗可
愛
南唐顧閎中畫支許王謝仝游山隂圖三吳老僧寳之
不肯傳借余與伯時說伯時率然弄筆隨所說想像作
之瀟洒有山隂放浪之思
余家董源霧景横披全幅山骨隠顯林梢出没意趣高
古
李冠卿收雙幅大折枝棠梨千葉桃向背各五百餘花
命為徐熙余細閱於一花頭下金書臣崇嗣上進又收
兩幅樓臺甚古上有三十餘宫人唐粧約略行筆法彩
生動
徐熙大小折枝吾家亦有士人家往往見之翎毛之倫
非雅玩故不錄桃一大枝謂之滿堂春色在予家余相
國寺中八金得紙桃兩枝綠葉蟲透背二葉着桃上二
桃突兀高出紙素徐熙真筆也
蘇汶有江南暝禽圖徐熙一酸榴余有丁晉公所收甜
榴滕中孚有徐熙對花果子四軸石揚休有吾家唐畫
韋侯故事六横幅山水人物車馬偹具後人題作張萱
易李邕帖衆物之一也并熙牡丹海棠兩幅徐熙風牡
丹圖葉幾千餘片花只三朵一花在正面一在右一在
衆枝亂葉之背石竅圓潤上有一猫兒余惡畫猫欲剪
去又蔣長源以二十千置黃筌畫狸猫顫葧荷甚工
蘇子美藏黃筌鶺鴒圖只蘇州有三十本更無少異今
院中作屏風畫用筌格稍舊退出却無處可辨
余收易元吉逸色筆作蘆如真上一鸜鵒活動晉卿借
去不歸
艾宣張涇寳覺大師翎毛蘆雁不俗寳覺畫一鶴王安
上見以謂薛稷筆取去
杭士林生作江湖景蘆雁水禽氣格清絶南唐無此畫
可並徐熙在艾宣張涇寳覺之上人罕得之
趙叔盎家舊有出蟄圖江南畫魚蝦相隨山石林木人
物如董源佳作也是龍吞珠圖
王晉卿收江南畫小雪山二軸易余歲餘小木一筆纏
起作枝葉如草書不俗後易書與蘇之友
王士元作漁村浦嶼雪景類江南畫
范士珪有折枝梨花古筆非江南蜀畫
杭僧真慧畫山水佛像近世出品惟翎毛墨竹有江南
氣象寫一大牛大數尺形似虎
蘇郎中道祖有花下一金盆盆旁鵓鳩謂之金盤鵓鳩
豈是名畫可笑又收吳王斫鱠圖江南衣文金冠右袵
紅衫大榻上背擦兩手吳王衣不當右袵
池州匠作秋浦九峰師董源
關仝真蹟見二十本范寬見三十本其徒甚多滕昌祐
邊鸞各見十木邱文播花木見三十木祝夢松雪竹見
五本巨然劉道士各見十本餘董源見五本李成真見
兩本贋見三百本徐熙崇嗣花果見三十本黃筌居宷
居寳見百本李重光見二十本偽吳生見三百本
山水李成在蘇州寳月大師處秀潤不凢松勁挺枝葉
鬱然有隂荆楚小木無一冗筆不作龍蛇鬼神狀又寳
月收李成四幅路上一才子騎馬一童隨清秀如摩詰
畫浩然成作人物不過如是他圖畫人醜怪賭博村野
如伶人者皆許道寧耑作成時畫
余收李成至李冠卿大扇愛之不已為天下冠時背扵
真州昭宣使宋用臣自舒州召還見之太息云慈聖光
獻太后扵上温凊小次盡購李成畫貼屏風以上所好
至輒玩之因吴丞相冲卿夫人入朝太皇使引辨真偽
成之孫女也内以四幅為真折奉上别購補之勅用臣
背子内東門正與此類因語法然囑吾珍惜及得盛文
肅家松石片幅如之幹挺可為隆棟枝茂凄然生隂作
節處不用墨圈下一大點以通身淡墨空過乃如天成
對面皴石圓潤突起至坡峯落筆與石脚及水中一石
相平下用淡墨作水相凖乃是一磧直入水中不若世
俗所效直斜落筆下更無地又無水勢如飛空中使妄
評之人以李成無脚盖未見真耳劉涇自以李成筆多
扵是出示之乃良久曰此必李師也
余以范寬圖易僧夢休雪竹一幅巨石倒影下落葉數
片浮水面旁一枯木亦倒影後易韋馬於蔣長源凡去
十一種物方得蔣後易與王詵今蔡勝道有六幅長丈
餘竒甚大屋梁方可掛森森如坐竹下
張退傅丞相孫德淑收仁宗畫黑猿上有小御寳旁一
印胡蘆王素字畫竒甚
宗室令穣作小軸清麗雪景類世所收王維汀渚水鳥
有江湖意
鍾離公序收燕公畫一幅題曰禮部侍郎燕穆之畫付
女五娘氣格如此
余嘗與李伯時分布次第作子敬書練裙圖圖成乃歸
權要余又嘗作支許王謝山水間行自掛齋室以山水
古今相師少有出塵格因信筆作之多烟雲掩映樹石
不取工細意似便已更不作大圖無一筆李成關仝俗
氣此實開勝國逸筆為黃癡倪迂之祖
宋潤州蘇氏家藏(見淮海張邦基墨莊漫錄)
顧凱之雪霽圖望五老峯圖北齊舞鶴圖閻立
本醉道士圖吳道子六甲神薛稷戲鶴陳閎蕃
馬韓幹御馬戴嵩牛圖王維卧雪圖邊鸞雀
竹李將軍曉景屏風李成山水徐熙草蟲黃
筌墨竹居寧翎毛董羽龍水劉道士鬼神刁
處士竹石鍾尤乳兔
物之尤異者有明皇賜蘇小許公四代相玉印贊皇
父子石研石兔竹拂連理拄杖陳後主宫娃七寳束
帶雷公斧珊瑚筆架玉連環皆希世之寳後皆散逸
或有歸御府者今不知流落何處
宋秘書省所藏(見周公謹遊記)
董源作孔子笑魚丘子圖唐摹顧愷之洗經圖李
成重巒寒溜孫太古畫誌公展子虔畫伏生無
名人三天女燕文貴紙畫山水小卷士雷小景
符道士隠山水關仝山水胡瓌馬陳晦栢文
與可古木便面
記云乙亥歲秋監丞黃汝濟以蓬省勾點邀予偕行
予于是具衣冠望拜右文殿然后遊道山堂堂故米
老書扁後以理宗御書易之著作之庭胡邦衡所書
曰蓬巒曰羣玉堂堂屏坡翁所作竹石相傳淳熙間
南安守取之長樂寺壁間去其故土而皆施髹&KR0238;匣
以持獻曾海曾卒復獻韓平原韓誅簿錄送官左為
汗青軒軒後多古桂兩旁環石柱二小亭曰蓬萊曰
濯纓曰方壺曰含章曰茹芝曰芸香射亭曰繹志曰
采良門采良二字莫知所出登渾儀臺觀銅渾儀紹
興間内侍邵諤所為精緻特甚色澤如銀如玉此器
凡二一留司天臺一留此以偹測騐最後步石渠登
秘閣兩旁皆列龕藏先朝會要及御書畫别有朱漆
巨匣五十餘皆古今法書名畫也是日僅閱秋收冬
藏四匣畫皆以鸞鵲綾象軸為飾有御題者則加以
金花綾每卷表裏皆有尚書省印防閑雖甚嚴而往
往以偽易真殊不可曉其佳者(有如前所列)餘悉常品不
滿十焉暇日想像書之以為平生清賞之冠也
王子才英孫號修竹所藏(見周公謹雲烟過眼錄)
董氏六隠圖一卷着色山水絶類小李將軍(高宗跋)
司馬相如入蜀圖二雙幅絶類郭熙後題御前待詔孫
沈水支慤其祖(疑支仲元仲元五代人)
郭熙關仝各一幅(為賈氏物頗佳)
喬達之簣成號中山所藏
衛賢高士圖上作楚狂接輿下伯鸞孟光妙品
吳道子火星像李思訓溪山滿卷皆小景
王維畫維摩居士張萱彈琴宫女圖董元山水圖
張符牧牛圖貫休畫阿羅漢巨然畫溪山(四人撑舟佳甚)
郭忠恕飛仙故實(界畫粗山水佳)胡瓌番騎卓歇
右各有宣和御題及宣和大觀印睿思東閣大印其
後入金章宗或剪去舊印用明昌御府明昌中秘明
昌珍玩明昌御覽大印軸桿多檀香蝕合成盖慮其
久而不蝕故也贉卷皆高麗紙後有大金密國公樗
軒收附題字
陸探微降靈文殊(高宗御題)李思訓江山漁樂圖(金章宗題)
米元暉畫石李唐晉文公復國圖
趙左丞仁榮所藏(仁榮即伯昂之兄字伯華後為平章)
周文矩作韓熙載夜宴圖紙本長七八尺前有蘇國老
題字内有題不如歸去來江南有人憶兩句
徐容齋埃子方所藏
王晉卿長江叠嶂圖幾二丈後有與東坡唱和詩各二
首及王駙馬花押收附并記
高彦敬克恭房山所藏
趙昌畫折枝花四段作一卷躑躅雞冠木瓜海棠有老
米詩及蔡元度章子厚林攄林希劉原父王晉卿徐兢
諸人題䟦官印凡十數為楊和王家故物有楊淡名印
後有周益公文忠必大及蕭然隣燧等題名
郝清浦清臣所藏
李伯時白描陽關圖後有所題詩䟦及書王右丞一詩
薛紹彭䟦并三鳳後人等印又有二印忠恕而已及關
西傖父不曉何人印也
張受益謙號古齋所藏
唐人畫三官又阮孚蠟屐圖
周昉臨六朝人畫天官又揮扇圖(高宗御題)
李景元古木雀鷂董源山水二幅
張萱仕女戲猫圖着色山水三幅
黃筌獨釣圖(山峰刻峭)李成看碑圖(成畫樹王崇畫人物)
范寬雪景五幅(潤景甚偉)歸去來圖二幅三闊幅(唐人)
徽宗撫李昭益摘瓜圖趙昌櫻桃枇杷二幅
易元吉獮猴擇蝨圖(東坡題)紙上子母猿(二十餘枚題潭散吏易元吉)
邊鸞葵花(花心數蜂如活)鄧隠白描十二國圖(趙昌押字)
袁嶬游魚(高宗題後有賈師憲封字印)寳覺大師二鶴圖
王子慶所藏
吳道子畫帝釋邊鸞海棠上一蝶
易元吉羣獐圖又二猿(有吳越之錢印)
黃筌雕撲狐雙幅李成山水雙幅
僧元藹畫太宗御容燕文貴清江九華圖
李公麟孝經圖并書山隂圖(有睿思殿小璽米老書縫并印)
伯時畫歸去來辭(薛紹彭□叚書)白描于闐國貢獅子圖
龍眠居士天馬圖楊補之梅二紙
趙大年水墨蘆雁上題令穣二字
王介石虎臣所藏
吳道元畫藥師佛又紙上粉本天王(僅盈尺)
朱繇立神竒鬼天女竒詭之甚雙闊幅
王維畫孟浩然像捕魚圖小直幅(上岡阜古木下漁舟)
范長壽醉道士圖丘文播渡水僧(弱)
尉遲一僧天王小像楊大光力士變相(雄偉甚)
張璪花石(高宗題)唐臨六朝人畫七賢(鄆王題)
陳閎天師像(衣身魚鬛衣皆硃砂)又畫馬(有祕書省印)
東丹王番部行程圖(宣和御題)李成風雨圖范寬雪景
宗子敬灘畫魚王晉卿臨小李將軍山水
米老自畫東山朝陽巖海岳圖後書海岳賦并五詩
丁晞顔畫孝經(米元章䟦)吳元瑜紙畫翎毛四片
郭祐之天錫號北山所藏
後凉徐麟山水閻立本西旅貢獅子圖
盧楞迦羅漢(李後主題字花押)韓滉歸去來圖(又雙牛)
邊鸞躑躅孔雀勘書圖有元康二部
張萱抱嬰仕女圖易元吉雙孔雀(槲樹上有鴝鵒黃鶯)
湯子昇軒轅鑄鏡圖(李後主題)胡瓌啗鷹圖
董元絳色千巖萬壑張受益作阮孚蠟屐圖
荆浩山水(所畫屋簷皆仰起而樹石極粗)王端擊壌圖(徽宗題)
黃筌時苗留犢雙幅又琴高故實
董羽畫龍李成晴巒叠嶂小幅四軸
范寬雪景王詵長山遠岫
李伯時白描維摩趙林豫章故人雙幅(宣和末人)
尤氏所藏
顧愷之水閣圍棋圖卷支仲元四老圍棋圖(高宗題)
盧楞迦妙聲如來(乾卦紹興印記)杜子瓌寳檀菩薩并玉印
王齊翰過海天王周文矩繡女卷(高宗題)
黃筌牡丹軸(後有奉華二印劉貴妃物)戴嵩牛胡瓌番馬
易元吉子母猿(宣和大璽)袁嶬蟹圖(高宗題)
厲歸真牛題云庚辰十月錦溪迂疎子作
關仝山水(宣和大璽高宗題)荆浩漁家圖二(柳體書漁父詞數首)
郭熙秋晩殘霞李營丘山水
宣和御墨子母雉雞又古松荷花(皆有御題并印)
趙千里訪戴圖(有紹興璽)趙希遠漢武蟠桃圖(又大樹桃)
莊蓼塘肅所藏
楊光庭水月觀音(徽宗題)吳生過海騎馬天王(高宗題)
孫太古上真(上作山水甚古怪神坐石上側有捧劍天女下瞰海題云彭山孫知凝筆)
李思訓巫山神女圖戴嵩戲牛圖(宣和題)
顧閎中畫明皇擊梧桐張萱彈琴士女(明昌御題并前後印)
周昉揮扇仕女圖(高宗題上張受益文璧與士文同觀于張松谷家)
張南本勘書圖(思陵題上)徐崇嗣花二幅
孫夢卿松石問禪(雙龍璽宣和印)唐畫戈船二隻甚佳
陸滉畫鹿人車又捕魚单條(二漁全類胡人有明昌題)
荆關山水(明昌題)董元溪岸圖(思陵題)
董元著色山居圖(思陵題同至正癸卯正月文璧與士文觀于迺岳張松谷家)
周文矩寫李季蘭真(思陵題)范寬山水(紙上極細)
郭忠恕飛閣晴椒(四角皆有欵)李伯時絳色山居圖
王晉卿着色長江遠岫(中題杜句門泊東吳萬里船前後蔡京書山東轉運使印)
册葉十二册内有趙希遠趙千里共一册馬和之一册
畫院十册皆精
廉端甫希貢號薌林所藏
唐人畫大士像錦楷阮譜七册(有圖又紅葉大阮二)
東坡寫竹石小壁一堵元和書省汗青軒物也
游氏家藏
陸探微摩利攴天喜菩薩(青地細描三首四臂徽宗題四角宣和政和印金書)
王端出山佛許道寧山水
邊鸞五色葵花(花心皆突出蜂抱花心不殊活動真竒物也元係楊中齋物今歸張受益)
關仝山水圖滕昌祐拒霜野鳬(上有大印)
黃筌秋山詩意(上寫唐詩八句)厲歸真牛一
黃居宷海棠折枝徐熙山水人物(神宗飛白題欵)
崔白貓魚各一郭熙松石二幅(粗甚)
趙千里大雙幅作范蠡西子圖
馬和之倚樹觀音二趙希遠夜景二
松江鎮守張萬戶所藏
王維渡水僧(高宗題)馮覲層巒叠嶂
顧德謙乳牛圖凡三牛二犢一牧童竒甚(祐陵題)
陶縝諸色菜凡二十種上題金陵陶縝筆
崔白五雀圖(其間一印曰賢者而後樂此)
萬戶所收唐卷甚多皆御府故物無非妙品此皆賈
氏悦生堂物也
胡存齊詠所藏
范長夀西域圖長三丈餘徽宗題簽
展子虔春遊圖徽宗題一片上凡十餘人
楊彦德伯嵓號泳齋家藏
宣和御畫四幅(各有御題宣和小璽)易元吉羣獐圖(高宗題乾卦紹興印)
胡璀折枝桃花(高宗題印)郭乾暉架上細脛(應有鷹字)
巨然山水二雙幅刁光胤睡猫(高宗題)
勾龍爽避秦毛女便面細如絲髮而精采炯然
盧鴻草堂十志詩圖林彦祥所臨伯時本(遺草堂樾館二)
李士宏倜齋號員嶠所藏
許道寧華山三峰雙幅董羽子母出水龍卷(徽宗題)
關仝山水四幅(雪景尤妙)郭熙山水雙幅(又雙幅雪景)
王晉卿着色楚山清曉圖有萬壽無疆之印
高仲器鑄所藏
韓滉漁獵圖艾萱鵪鶉易元吉草蟲小幅
郭熙效李成山城圖又山水雙幅
申屠大用致遠號忍齋所藏
唐佛又壽星一吳生大辨才熾勝光佛
韓滉雙彈琵琶觀音(恐非觀音)又照月白
董羽子母出水龍戴嵩子母牛
周昉彈箏仕女黃筌綠竹紅葉花雀圖
王齊翰羅漢徐熙牡丹
馬子卿號性齋所藏
古畫天王托塔圖閻立本掃象圖又駱駝
陸滉初平起石圖(高宗題)張萱横笛女士
揚寧幽游人馬(思陵題)黃居宷拒霜兔(明昌題)
胡虔番部卓歇人馬(思陵題)徐熙牡丹鴿(明昌題)
董北苑松峰圖雙幅重岡叠巘甚竒(玉池上有蕭蔡閑諸題)
崔中丞彧所藏
閻本立職貢獅子圖大獅二小獅數枚虎首而熊身色
黃而褐神采燦然與世所畫獅子不同胡王倨坐甚武
傍有女伎數人各執胡琴之類傍有執事十餘人皆沈
着痛快高宗題籖前有睿思東閣大印
天台謝奕修浩齋所藏
唐畫二佛張萱煎茶圖胡虔獵騎趙昌之花
韓滉子母牛(有錢氏合章大印)戴嵩着色山水牛(高宗題乾卦印)
唐日本大荒西經圖徐熙出獵圖楊補之四清圖
李後主畫戲猿後有建業文房之印(凡三十五卷並賈師憲故物)
陳氏所藏
顧愷之吴王斫繪圖紙畫後有元祐戊寅四字卦印
顧虎頭初平叱起羊石圖高宗題乾卦紹興印
菊坡趙氏待制與懃所藏
唐畫人物二又梅枝上鶯一
韓滉作嵇康像孫知微九曜圖
石恪作帝仙對奕上有飛鬼下有神馬又作鍾馗圖
又五丁開山圖易元吉乳猫圖
黃筌雪鶻(高宗題)又梅竹白鷴
艾宣野鳬二崔白野鳬雙幅又紙上草蟲香薄荷
徽宗畫水墨草蟲後題紫宸殿游戲并御押大印
趙孟頫乙未自燕回時所收
吳生觀音剔青地(公同張伯雨題)魏元君受經象剔青地
韓幹五陵游騎圖易元吉竹石獐猿(高宗題)
董元山水一卷長丈四五絶佳乃着色小人物為娶婦
故事又作弄虎人物又龍水石(高宗題)
黃筌唐詩故實又脱籜新篁剪金雛雀雙鵪鶉
王齊翰巖居僧甚古作一胡僧莞爾凡口鼻皆傾斜隨
耳所向作快邊之狀(有徽宗題)朱羲牛一卷
徐熙戴勝梨花崔白兔二軸作紫棘小叢
徽宗畫古木寒鴉竹(有御璽押)王詵連山絶壑圖(高宗題)
趙希遠蟠松雙兔趙子固效湯叔雅霜入千林圖又
作水仙一百一窠中一枝最大號曰百花朝王自䟦云
效湯所為流落北方子昂得之
趙松雪云北方好事者收紹興稽古錄二十册皆高
宗時所收三代古器各圖其物或青或綠或紅各橅
其欵于右亦各有考証如宣和博古圖加詳近世諸
公所收者多在焉
弁陽老人周密云先子向寓杭收竒異書太廟前尹
氏常以粉畫三輔黃圖求售每宫殿各繪成圖甚精
近左帑藏庫有出相采畫本草一部極佳
又云予家有墨妝圖不知所出後見周宣帝傳位太
子自稱天元皇帝禁天下婦人不得粉黛自非宫人
者黃眉墨粧方知所出
總管太中灤陽趙伯仁舉收藏(見雲烟過眼續錄)
楊光庭下生如來像朱衣坐圓光内(思陵題乾卦印)
吳元瑜瑤池圖二卷一作王母冠玉冠乘金車駕二龍
前後女從各執旄節導引攀龍者亦二髽髻女童甚竒
卷尾作大池即瑤池也一作穆王坐金殿據金椅而王
母與一峩冠婦人鼎峙而坐彼云右坐者上元夫人也
畫極精緻而有院體前後政和七印佑陵題宣和畫譜
云三卷今止二卷
吳元瑜梅竹雪雀圖一明昌七印
祝君祥永昌收
趙千里釋迦佛行像一下有細字云臣伯駒奉聖旨畫
其像廣目深眉螺髮大耳耳垂二大金環螺髯而髮頂
有肉髻左眉放光一道衣紋腹腿隠隠可見
施氏所藏
漢王元昌羸馬圖手卷錦表上寫廣政元年七月奉聖旨
檢入漢王元昌畫臣嚴欵之陳淨心進上有雙龍印紹
興印乾卦七印
逢澤湯允謨仲謀所見(湯氏即續錄者)
趙雍家有閻立本作十八學士虞世南房元齡最佳
余家舊藏林邑進雞鵝圖盖唐貞觀時經進太宗以其
思歸并二女皆送還國廼閻立本真跡也
宋徽宗御筆作一胡雁紅綠皮圈足前有一馬尖足栗
殼色甚竒特
滕王雙蝶穿花上有一押印亦真跡也
圖書志云張文懿家有古玉畫太史楊瑜山居有竒
石子色青而質相大如鵝蛋形差匾上有兜率觀音
像天然如畫或加磨洗精神愈見
明内監所藏(見沈石田客座新聞)
小李并大李金碧各一卷王維雪景一大卷(三四丈)
閻立本鎖諫圖顧宏偃松軸韓滉班姬題扇
惠崇鬭牛韓幹馬五卷黃筌醉錦圖又聚禽圖
周昉對鏡仕女董范巨然等卷李景瑞應圖
成化末太監錢能王賜在南都每五日舁書畫工櫃
循環互玩御史司馬公望見多晉唐宋物元氏不暇
論矣并收雲南沐府物計值四萬餘金
雍熙寺僧祕藏(見都元敬寓意編)
宋徽宗畫猫(上書賜貫有御印)東坡笠屐圖小軸
宋廸瀟湘八景圖每幅有印文曰雲谷寓物
常熟劉以則所藏
小李將軍落照圖(宋祕府物)釋夢休風竹圖(徽宗御題)
趙子昂秋江待渡圖(青綠長幅旁細書官銜上有張伯雨詩為虞山陳元錫物)
濓溪坊周氏所藏
文潞公半身像周元公半身像
文文山半身像(上有吴孟恩篆書文山自題)
倪雲林小像(坐牀上馮凡左一童子捧朱拂右侍姬提盥頮之器)
杭州董氏所藏
宋南薰殿屏幛李龍眠着色西園雅集圖
蘇郡湯氏所藏
南唐董源風雨出蟄龍圖(宋祕府物嘗入賈丞相家)
宋李嵩龍宫海藏圖
松江曹涇楊氏藏
唐韓幹神駿圖南唐王齊翰勘書圖上有李後主建
業文房之印徽宗題眉山兩蘇王晉卿跋
宣和翎毛寫畫圖(横卷長幾一丈)夏圭千巖競秀圖
元錢舜舉竹溪六逸圖趙子昂作袁安卧雪圖
陽山顧大有藏
江貫道百牛圖卷(上有虞伯生鄧文原仇遠諸公䟦昔曾見鄧尉山寺中)
袁泰戒卿所藏
楊補之自書咏梅柳梢青詞十首補之門人徐禹功畫
梅趙子固跋并元人詩跋共一卷(原宜興僧寺物)
王醫士家藏
其遠祖唐水部郎中棨宋著作先生蘋畫像(著作程門高弟)
米老苕溪春曉圖燕穆之椘江秋曉圖
張太守起韶家
王叔明摹王維劍閣圖(小幅甚佳)
李少卿家所有
文與可畫竹上坡翁詩一律後元人䟦
陳湖陳大理家
小米山水横幅上題云霄壌千千萬萬山東南勝地孰
躋扳古人作語咏不得我當無聲縑素間紹興己未除
守瑯琊待次平江寓居大姚村妹家戲作城中沈氏嘗
有大姚江圖亦小米筆成化壬寅為中官取去按米氏
㐮陽人而宋史以為吳人觀海岳撰樂圃墓表云予昔
居郡與先生游今觀畫跋則米老父子皆嘗居吳故其
女嫁大姚其實非吳産也
陳處士孟賢家
黃大癡天池石壁圖真本(上有柳道傳詩下錢翼之收藏印)
王叔明岱宗密雪圖(後二十年歸嘉興姚侍御公綬旋遭回禄)
陳惟允仙山圖(青綠有倪雲林䟦惟允為張氏參謀此夀其姊壻潘左丞者)
又秋霽圖卷(元人詩䟦甚多孟賢乃惟允諸孫云)
無錫鄒氏藏
許道寧秋山晴靄圖(柯九思物)李後主重屏圖(宋人書白樂天詩)
趙千里明皇幸蜀圖易元吉猿(二畫為江隂葛惟善物)
盧廷璧藏
小李將軍踏錦圖(長幅上有小欵)范中立臨落照圖
文與可墨竹三幅(絹上)米元暉湖南烟雨卷
廷璧嘗蓄元僧詎可庭茶具十事時具衣冠拜之
侍郎吳公原博藏
唐許道寧溪山風雨圖南唐周文矩詩意圖
宋人德星圖(有朱子門人胡咏跋)聚禽圖(後有紹興小印)
元錢舜舉秋巖行旅圖趙子俊作蕭翼賺蘭亭圖
劉僉憲廷美家藏
僧巨然赤壁雪屋會琴二圖(有金趙閒閒諸人詩)
高克明山水卷(宋祕府物後歸沈氏僉憲長子石翁之姊夫也)
沈石田家藏
謝康樂半身像(碧玉冠氅衣)五代胡繁番騎圖
郭忠恕雪霽江行圖(上有徽宗御書標題恕先真跡十字)
李龍眠畫女孝經四章(每章亦龍眠書)
宋人摹周文矩宫中圖卷(有紹興間張澹崖跋)
趙子昂臨伏生授書圖白描(鄧侍郎程雪樓徐子方盧疎齋諸公跋)
吳江史明古家藏
陸滉昭君圖僧巨然山水大幅
韓熙載夜宴圖李龍眠九歌圖卷
郭熙祝夀一望松圖(長幅)陳居中五馬圖
趙千里春江待渡圖(小幅)又福禄壽三星圖(長幅)
宋人畫文姬歸漢温日觀蔔萄
趙子昂人馬圖(自有跋并元人詩題)又秋江烟靄圖
錢舜舉畫垂絲海棠又班姬題扇圖(舜舉皆賦詩其上)
吳仲圭擬范寬雲峯蕭寺圖(長幅)
黃大癡溪山圖(有王國器詞倪雲林跋)
金閶都南濠家藏(自入寓意編)
吳道子魚籃觀音像王藍田輞川圖
范華原袁安卧雪圖(穆自高祖南山翁以來好蓄名畫聞以上皆妙品惜今不存)
唐人作牛圖(有滕玉霄白廷玉詩以下云已所收)
李昇作楊通老移居圖龍眠畫君臣故事(八事虞伯生題)
馬興祖雪獵圖又擊毬圖
馬遠折枝榴花梔子(小幀)王珏畫蘆雁
李唐春江不老圖(小幅上有雙龍瓢印)
宋人畫福星圖(自云皆往往為好事者所得不留意也)
蜀聖慈寺畫壁
李之純云舉天下之言唐畫者莫如成都之多就成都
較之莫如大聖慈寺之盛俾僧司會寺院之數因及給
畫總九十六院按閣殿塔廳堂房廊無慮八千五百二
十四間畫諸佛如來一千二百一十五菩薩一萬四百
八十八帝釋梵王六十八羅漢祖僧乙千七百八十五
天王明王大䄂將二百六十二佛會經驗變相一百五
十八諸雕塑者不與焉
梁溪華氏真賞齋畫品(見豐道生賦)
王右丞輞川圖(曾入祕府弘治間黃休伯叔賜剥古漆墩得之)
郭恕先雪江圖(徽宗題字有李文正吳文定程篁墩張滄洲諸名公長句)
米兵部瀟湘景(元暉雲山長卷)
閻次平積雪圖(上題淳熙辛丑閻次平畫寒岩積雪)
劉松年九老圖(有吳匏菴邵二泉詩)
馬麟四梅(晴雨雪月)
高彦敬綘色長卷(趙子昂鄧善之柯九思倪雲林及吳元博諸人跋)
又一直幅(倪雲林為彦清題彦清華中甫八世祖)
趙子昂溪山仙館秋郊飲馬逸二羊設色山水圖
又夜景(夾對題云翛然茆屋一青燈兩岸蛙聲徹夜鳴最是幽人眠不得扶笻起就月中行)
松雪漂母圖王叔明青弁隐居小幅(為趙氏作)
倪元鎮惠山圖(雲林自題并陳方子詩)春霽圖(倪為宗晉題贈有叔明和詩)
真賞齋有點蒼石屏其一春景晴巒雲氣吞吐内凡
七十二峯其二秋巖積翠山青雲白三遠畢具為伏
溪徐文靖物又小屏二瀟湘雨晴遠岫凝綠最勝者
一面雲峯石色濃淡悉分非筆墨所能彷彿一面春
龍出蟄頭角爪鬛悉備目精炯然幾欲飛動舊藏京
口江氏因憶吾家大理石昔年亦頗勝在西垞凝霞
閣有大屏五座小屏十數座及几榻椅櫈諸器具東
垞墨花閣石稱是俱面面佳山水也今如烟雲滅没
矣豈獨華氏之有聚散哉夗水菰蘆中人記
分宜嚴氏畫品掛軸目(嘉靖四十四年籍没先是陸完籍没神品畫至千卷)
唐吳道子南岳圖水月觀音(各一軸)李思訓仙山樓閣
游仙圖(以後单軸不開數)李昭道金碧山水圓光小景
九成宮避暑圖閻立本瀛洲學士圖(八軸)王維輞川
霅溪圖(三軸)圖光小景(二軸)周昉楊妃出浴圖江都
王緒唐馬戴嵩牛圖東丹王雙騎圖(二軸)荆浩山
水關仝山水黃筌宫娥望幸圖金盆浴鴿圖(二軸)
彩鳩玉兔圖(二軸)花下雞羣翎毛(共六軸)支仲元人物(二軸)
唐人阿房宮圖駟馬封侯圖(二軸)宋徽宗烟靄秋淺
圖秋鷹圖題鷹并牡丹(二軸)各色翎毛(六軸)高宗
御畫并題題王仲珪梅周文姬文會圖董源山
水(二軸)范寬晚景圖李成雪景古木林泉圖(二軸)
郭熙古木寒泉等圖(共十一軸)楊暉梅花徐熙紅白山
茶許道寧山水(二軸)斗方小景(三軸)趙昌斗方小景
(四軸)圓光小景崔白滿地嬌(八軸)各色翎毛(十六軸)
崔慤梅花鸂鶒雪兔圖易元吉竹鹿獐圖(二軸)李
伯時蓮社圖袁安卧雪圖竹林雅集(二軸)西園雅
集圖并山水(六軸)文與可竹圖(二軸)蘇東坡墨竹米
芾春山烟曉春山雨露秋湖夜月人物山水(十三)
(軸)趙千里山水隂符(五軸)圓光小景(二軸)趙大年山水
(六軸)翎毛趙伯驌雙清圖蘇漢臣金母臨宴龍
女獻珠水鉢降龍仕女圖(四軸)嬰戲貨郎(八軸)逃
禪老人梅竹馬和之山水陳容畫龍(四軸)李唐問
禮圖放牧圖雪塢幽居擊桐圖四景人物山
水(共十一軸)李廸宣父像花鳥(十二軸)陳居中較獵圖
李蒿金谷園并樓閣圖(三軸)士農工商圖(四軸)馬遠恭
禪并高士圖(三軸)三仙傳道夀星圖(三軸)淵明賞菊
和靖觀梅春溪曉泛捕魚圖月明千里故人來
句圖墨梅并番馬(三軸)山水人物(共二十八軸)翎毛(計九)
(軸)劉松年竹居文會圖雪江獨釣圖烟雨圖
圓光小景風晴雨雪(四軸)山水人物(二十七軸)夏珪仙
槎玩月夜景圖(二軸)烟村歸棹圖丹霞訪靈照圖
山水人物(共二十軸)王定國吐綬雞吳炳翎毛(四軸)林
椿牡丹(四軸)馬麟山水(四軸)梅花并山茶(五軸)福禄壽
圖羊圖劉輝美人圖毛益翎毛(二軸)閻穀繡鷹
祐陵題畫劉立本仙圖葛椎川移居圖宋人大
士并仙圖(二軸)文昌并三官像(二軸)北斗降金橋文
王遇太公關武安鍾馗像(二)七賢并十八學士(五軸)
蹴踘并嬰戲圖(六軸)驪山望幸圖採蓮船小横披
江雪&KR0699;漁圖樓觀山水樓臺詩景楓石并蒼石
圖(共三軸)蘆雁并踏雪圖(三軸)三白海青并孔雀(三軸)
白雉牡丹(二軸)草花并夀意(七軸)宋繡觀音繡壽星
并七子圖(二軸)繡满地嬌繡山水人物并鶴鹿(共十一軸)
宋刻絲龍并牡丹(共六軸)元子昂觀音并美人圖(四軸)
高士圖并墨竹(二軸)秋原較獵漁舟問答人物山
水(二十三軸)唐馬并翎毛(十軸)松鹿并牛圖魚圖(二軸)
管夫人秋冬山水(二軸)翎毛(二軸)趙仲穆山水人物(二軸)
唐馬(四軸)趙雄馬圖錢舜舉竹兔花草(六軸)李息
齋墨竹(六軸)高房山樓閣山水(二軸)西湖圖并松石(二軸)
煥章閣山水(二軸)青綠樓臺壽意(二軸)三仙圖嬰
戲圖(五軸)鸜鵒(斗方)班恕齋壽松圖(二軸)王廷吉山水
沈士偁山水孫君澤界畫山水并蒼松(五軸)買臣樵
圖劉耀卿松閣圖(四軸)山水并春冬景(六軸)列子御
風唐子華神品捕魚圖張可觀山水人物(六軸)
王若水菊花竹石桃竹錦雞翎毛(共二十八軸)王元章
雪梅圖翎毛(二軸)熊芝山雙松平遠圖吳仲圭漁
父圖雙松古石竹石盛子昭崆峒問道三星拱
夀文昌圖(二軸)仙景(四軸)羲之觀鵝唐王出獵圖
愛山并採芝圖(二軸)杏花讀書圖觀蓮採菱圖觀
畫撫琴圖(二軸)琴院圖關山霽雪并獨釣(二軸)山水
人物(六十一軸)胡廷暉山水(十三軸)濟川圖班姬團扇圖
題宋太祖蹴踘圖元宫背行蓮掌圖胡直二仙傳
道李居恭山水子敬花草彭玄明雪圖任月
山馬(六軸)韓承花木(二軸)黃子久山水(二軸)又天池石
壁蔡毅岡古木倪雲林小景竹石圖王冕題
元人花鳥王叔明秋壑鳴琴秋水樓閣溪山獨
釣温日觀蔔萄方方壺高亭圖天然生公孫竹
半陶老人萬竿烟雨白雲居士題山水鐵崖題元
人花鳥秋厓題元人横披元人桃源圖南極長
生壽意(一軸)壽星并仙圖(五軸)昭君出塞圖(二軸)美人
圖(四軸)一秤金百子圖(八軸)攜嬰圖山莊斗方(二軸)
山水并小景(十六軸)水墨横披鷹雄不老翎毛(二十八軸)
馬圖牛圖(三軸)元繡八仙慶夀圖仙逸圖逹摩祖
師并羅漢(六軸)宣聖鼓琴忠孝圖屈原問渡寒
山拾得十八學士圖公侯食禄公子挾彈貨
郎擔香閨春思雲山圖春水野花風雨歸舟
捕魚圖猫蝶尋春臨宋人花鳥(四軸)草蟲圖(三軸)
牡丹芍藥(二軸)龍角竹元納繡壽仙織錦佛像并
小景(三軸)元刻絲樓閣山水(二軸)翎毛并牡丹(十軸)明
宣宗白燕花驄紫芥(二軸)各色翎毛(二軸)捕魚蘆雁圖
(共二軸)斗方小景(二軸)景皇帝翎毛(二軸)武宗仙圖(一軸)
商喜壽意猫圖李在山水(十三軸)邊景昭翎毛(二十)
(六軸)殷善翎毛(三軸)王孟端福禄壽圖袁柳莊畫竹
夏芷山水人物上官伯逹美人圖過庭章松月
王舜耕雪景戴文進清净觀音海月圖(二軸)三星壽
意(四軸)福神真武關漢壽玉京仙子(四軸)七賢過關圖
商山四皓并四聘(五軸)李白問月美人圖(二軸)春水
并仙館圖(五軸)鍾山春曉圖西湖春曉圖漁樵景
南屏晚鐘秋林書屋秋林行客秋江獨釣寒
江獨釣棄瓢圖蘭亭并納凉圖青山烟雨溪
山初霽夏木垂隂風雨歸莊中流砥柱春景
魚雁并松鶴圖(二軸)雪景并竹菊(共十一幅)山水人物(九十)
(軸)丁玉川四景(八軸)五老圖王謙横披梅牧羊圖
石銳樓閣山水(二軸)斗方捕魚圖(四軸)范啟東竹鶴
夏仲昭墨竹(十五軸)陳憲章梅(二軸)林良翎毛(卄二軸)
吕紀翎毛(共一百十五軸)天香玉兔并夀意(三軸)菊石竹石
(二軸)杜檉居東王迓壽圖五老扳桂圖荷花仙子
圖尚父遇文王圖白樂天圖陶學士并玩月圖
寇萊公演樂圖美人圖(八軸)七子團圓圖茶經圖
琴會圖調琴圖花草圖(二軸)山水人物翎毛(共九軸)
又松鶴小幅姜立綱山水鍾欽禮山水(五軸)呂棠
翎毛(四軸)蕭天章畫菊殷宏翎毛(三軸)殷順翎毛(二軸)
陶雲湖湖山秋意南極長生圖萬壽福禄圖美
人圖壽鹿并仙鶴(五軸)菊兔(十三軸)花草(二軸)
汪海雲四景山水(八軸)翎毛(十軸)芙蓉(二軸)九華壽意
風雨歸舟葛巾漉酒圖李東陽題畫梅杜東原
山水杜㴻山水人物(四軸)沈周烟雨圖臨董北苑
山水臨趙松雪高逸圖葛洪煉丹圖龍王授道
圖溪山高逸圖飛山樓閣雙釣圖雪景松鶴
花下翰音柳枝幽鳥菊雞并萱石(三軸)松芝花草
(六軸)辛夷圖壽意(二軸)山水人物(三十四軸)吳小仙太
極横披天乙賜福圖南極呈祥圖羣仙拱夀壽
意(五軸)方朔鍾離鐵拐并壽鹿(四軸)大士像東華龍
女寒山拾得巢由洗耳五賢圖屈原問渡
商山四皓捕魚圖吹簫圖月下醉歸圖漁樵
并人物(三軸)山水人物(共六十四軸)牛圖猫圖(二軸)周臣停
琴聽阮圖臨盛子昭四景人物又山水(卄一軸)
文徵明詩畫(八軸)人物山水(六十一軸)三瑞圖(二軸)玉洞
仙桃羽扇消閒滄浪濯足滿目滄江五鹿雙
全松石夀意横崖懸望蹇騎行雪停傑圖
雲山并雪景(一軸)雲松并山兔(二軸)
唐寅美人(七軸)倦繡圖月明千里故人來又横披
梧閣清風栢壽圖椿萱圖唐馬并雀梅(五軸)四
景山水并雪景(八軸)四景人物山水(十二軸)
陳道復山水并雪山(八軸)四景花草(共二十六軸)牡丹荷
花(六軸)松芝小景(二軸)大夫忠孝圖孔雀牡丹泥
金水仙王問山水花鳥(共三軸)漁樵問答圖徐霖
宴桃李園斗方菊蔣三松山水(十軸)姜周佐仙子
美人(六軸)菊兔(二軸)陳寓齋萬壑松濤朱文藻山水
人物(四軸)徐廷振翎毛花草(四軸)張平山四景(八軸)人
物(三軸)海屋添籌等壽意(四軸)桃花仙子補衮調羹
唐王演樂圖松鶴郭清狂持平負重(二軸)補闕求
名(二軸)琴鶴圖松下觀書圖寫意人物沈碩山
水人物(五軸)美人圖(二軸)百禄圖鹿鶴雙全沈仕
山水花草(十三軸)程舉山水人物(四軸)又畫兔
仇英青綠山水(十三軸)萬松壽意(二軸)杜陵詩意(四軸)
臨趙文敏山水(四軸)臨蘇漢臣仕女(四軸)高逸圖九
成宮圖天女散花圖麻姑獻壽圖軒轅問道圖
謝安陶穀故事(二軸)椿桂圖陸包山花鳥(九軸)魯治
花卉翎毛(六軸)王華山水仙圖孫堪青山圖竹
菊(二軸)王穀祥花卉(六軸)許寳芝蘭毓秀圖劉敔山
水人物(四軸)張讃謝安東山圖石崇錦帳圖陳應
祥紫牡丹吳璉茶竹圖王逢元菊花(二軸)余橒山
水(四軸)劉景山水陸深山水程逹壽鹿梁孜山
水花草(二軸)陳錫花草(四軸)陳枚花草王諤四召圖
傅巖夢卜東方朔待詔金馬門賞花釣魚圖王
月英元夜留鞵圖董良史山水(未裱)洪楩山水桃
源問津陳茶山秋江獨釣可山花草丁野夫山
水趙雲窩山水(四軸)藍關圖弋梅巖山水(四軸)王
一清四景山水(四軸)袁文可山水(五軸)鄔昆山水馬
軾臨郭熙大幅又山水王子澄臨馬遠葉含春
紅日古松馬軾山水臨郭熙大幅李智福十八
學士(四軸)臧祥卿竹石猫雀謝時臣人物山水(四十六軸)
壽意(二軸)壽松圖(二軸)玉京仙仗七賢過關高山
流水駕壑蒼龍擎天古翠湖山春靄瑞協秋
芳松梅并牛陳憲副撫琴圖東坡博古圖三
酸圖勤苦圖商作四景(四軸)小景(一軸)陳宗周花
鳥四喜圖邵南山夏秋冬三軸古愚松鶴貞湖
攜琴訪友焦雲岡杏壇圖菊花横披昭陽蔣貴
畫潘雲程老子觀泉馮表桃源圖胡鎮松鶴
朱篆青綠山水陳鶴竹石牡丹殷偕花鳥(四軸)羅
思泉山水見竹四景圖(四軸)顧良臣畫東方朔王
珍山水(四軸)何澄山水李碩菊石胡賓兔月侯
聰山水(三軸)姚友直竹趙清獻公告天圖陳季昭
讀書圖(四軸)復齋翎毛平田小景
本朝名筆覆載圖(二軸)天文圖三陽開泰圖(六軸)天
乙賜福轉禄朝天禄轉三台爵禄雙全五福
如意五雲梁棟百庶駢臻海屋添籌清風化
日朝陽玉樹鳳翻曉帳月晃龍睛三元乘龍
五鳳朝陽朝陽雙鳳獨鯉朝天松濤躍鯉魚
躍鳶飛春花爛漫秋林錦樹高科葡萄高冠
進步叠叠封冠中流砥柱朝綱獨立玉堂清
節蘭亭修褉九世同居老君降胡蓮葉真人
天女散花仙女採花蘇武牧羊右軍書扇唐
王夜遊唐王觀馬杏壇圖宣父像(二軸)先聖四配
像五老圖玄帝圖(二軸)真君像天師降龍伏虎
地藏像逹摩祖師(二軸)維摩居士龐居士圖王
母壽圖青綠仙逸圖毛女仙姑圖(三軸)仙人圖(二十)
(五軸)召將圖孟嘗君雞鳴圖赤壁圖十八學士
圖(四軸)江州司馬四妃十六子(十軸)殿畫美人(四軸)
着色美人(二十八軸)一秤金(八軸)公子圖嬰戲圖(二十二軸)
判子圖(十六軸)鮑老圖(六軸)貨郎擔(十四軸)官司畫(四軸)
春牧圖捕魚圖漁家樂番人圖天台石梁圖(二軸)
泰和山圖樓臺殿閣(四軸)四景人物山水(六十四軸)
斗方小景(三十四軸)圓光小景(四軸)壽意(四十五軸)翎毛花
卉(六十六軸)花草(二十四軸)四時花草(四軸)椿萱圖(二軸)松
鶴松鷹竹兔圖金蘭圖唐馬(五軸)牛圖魚
圖(四軸)草䖝圖(三軸)泥金山水(四軸)泥金福夀無疆圖
(二軸)日本唐王賞春四君(四軸)石刻宣聖十哲像(二軸)
石刻宣尼像(二軸)本朝刻絲東方曼倩(四軸)仙桃(四軸)
五色牡丹(二軸)又刻絲錦邊壽圖(四軸)翎毛(六軸)花鴿
番馬圖納繡夀星(二軸)織金納羢壽圖(四軸)納絨彩
鳳(二軸)納紗仙人圖(二軸)紙織東方朔杏壇圖
嚴氏畫品手卷目(凡单卷不開數)
晉顧愷之衛索像王羲之家景圖晉人畫女史箴
圖宋陸探微道相圖唐人海天落照圖大李將
軍(二卷)小李將軍(二卷)李思訓春山圖李照道洛神
圖盧鴻草堂圖(二卷)閻立本職貢圖周把長江萬
里圖吳道子觀音像羅漢渡江圖王維輞川圖
(三卷)三峡圖雪谿圖女史圖濟南伏生像
周昉歷代聖賢像白描過海羅漢醉楊妃圖韓
滉寫移家圖演樂圖越王宫殿圖胡虔番族圖
胡瓌番馬圖韓幹馬圖(四卷)支仲元三仙圖唐宫
女鬭足圖内人捕魚圖南唐周文矩學士文會圖
倦繡圖顧閎中江南夜宴圖(三卷)王齊翰勘書圖(二卷)
孟蜀黃筌百雁圖宋徽宗鳥䖝圖(三卷)荔枝圖(二卷)
果籃圖李成山水(二卷)百靈助順圖漁父圖盤
車圖古木寒鴉圖范寬關山雪渡禇書韓畫
郭忠恕釣鼇圖臨摩詰輞川圖張擇端清明上河
圖烟雨風雪圖李公麟孝經圖九歌圖(六卷)臨
顧愷之洛神圖(二卷)忠節圖姑射仙像(二卷)白描羅
漢女史圖強項圖五柳圖蓮社圖明皇醉
歸圖便橋受降圖輞川圖獨樂園圖西園雅
集江山萬里圖海會圖山莊圖(二卷)斵琴圖
幻素圖織錦㢠廻文圖百馬圖郭熙山水萬里
長江圖高克明牧羊圖文與可竹卷蘇軾赤壁
賦圖又竹石(五卷)米芾研山圖米元暉大姚邨圖
王晉卿烟江叠嶂圖(二卷)江山竒勝圖楊補之墨竹
湯叔雅霜入千林圖趙大年江鄉雪意春禽圖
蘇漢臣貨郎圖趙伯駒着色山水文會圖桃源
圖赤壁圖孟明歸秦圖鳥雀圖趙伯驌桃源
圖(二卷)蘭亭圖(二卷)趙士遵溪山圖趙芾江山萬里
圖馬和之風雅頌(九卷)蕭照瑞應圖(三卷)李唐高逸
圖採薇圖晉文春秋圖三笑圖香山九老圖
長江雪霽圖濟河圖溪山深秀圖獨釣歸莊圖
古木寒鴉圖馬遠孝經圖四景圖賈復古作淵
明歸去圖李嵩鬭茶圖柳塘聚禽圖李廸獐圖
百犬圖閻次平溪山深雪陳所翁羣龍雲會圖
陳居中寫志公像胡笳圖(二卷)百馬圖趙子固蘭
蕙卷水仙花鳥卷(有倭簾包裹)劉松年陽關圖西湖
圖圯橋進履昭君出塞九老圖(三卷)宫蠶圖(二卷)
山水人物(各一卷)夏珪鍾秀圖江山無盡圖山水
竒觀草堂十二景圖洪内翰侍人翠翹風竹圖
梁楷應真圖黃庭經換鵝圖鄭所南畫蘭卷宋
人桃源圖杖藜圖溪山古渡秋浦征鴻漢文
帝幸細柳營唐宫春曉明皇遊幸圖白描佛像
(三卷)集宋名筆畫卷元趙子昂溪壑圖烟江叠嶂
圖題梅花圖淵眀歸去圖太真上馬圖婦織
圖馬圖(六卷)管仲姬詩竹卷人物圖趙仲穆鳳
頭&KR1301;良馬圖(三卷)温日觀蔔萄竹菊(二卷)錢舜舉青
山白雲圖石勒參禪圖麻姑仙壇圖商山四皓
圖漢宫春曉圖楊妃上馬圖秋江漁隠圖授
劍圖人物圖雙行纏圖咸若圖花鳥圖草
䖝圖高尚書夜山圖李息齋墨竹(二卷)李潼川下
蜀圖王振鵬龍舟競渡圖(倭簾包裹)趙榮梅花卷郭
天錫詩扇圖青山白雲圖明皇演樂圖歷代聖
賢圖西番王禮佛圖王若水雪景明皇擊毬圖
太真對奕圖花鳥圖竹雀圖任月山馬圖(三卷)
松鼠圖劉淵夢蝶圖八逹圖淵明歸興圖吳
仲圭溪山圖竹譜(二卷)墨竹(二卷)盛子昭吹簫圖
趙元初白描蘭亭關山勝槩黃大癡山水顔秋
月鍾馗出游嫁妹圖(二卷)元人玉閒釋像羅漢(三卷)
陶淵明清節圖像(四卷)天聖伏妖圖小聖伐魔圖
莫月鼎像閒閒像并贊文姬像十八學士圖
齊人圖太真上馬出游圖醉道士圖擊壌圖
西旅貢獒圖西戎獻馬圖東丹王番犬圖百鹿
圖百馬圖松竹梅雁圖金人臨蓮社圖終南
十景圖卷本朝邊景昭翎毛邊魯花鳥陶雲湖
畫卷李在水墨戲筆嶰谷清風顧仲頫雪梅
戴文進江村雪霽人物山水(三卷)吕純翎毛卷杜
檉居南宫雅致夜宴圖金釵十二圖沈周劍閣
圖(二卷)山水雲烟雨雪諸景(共九卷)虞山檜并題(一卷)
萬松松譜(二卷)墨花墨妙八家(三卷)吳小仙儒禮禪宗
白描神仙(二卷)孫龍百鳥朝凰文徵眀祓禊畫(二十五卷)
唐寅蘭亭記圖陳淳眠雲花卉洛陽春色(九卷)陸
包山花草卷王問水仙荷花(二卷)顔宗江山圖三
丰子張真人圖仇十洲子虚上林陳子正四時花
木晴川真筆本朝名筆五岳真形造化玄機
東封觀日玉衡呈瑞千斛明珠江山一瞬萬
里長江吳中山水溪山晚翠溪山雪霽西原
秋雨瑞應圖仙逸圖桃源圖壽樂亭並頭蓮
神京八景西湖十景谿山小景小景山水五
王春宴霓裳舞圖美人撫嬰瓜瓞綿延鶴山
清玩公餘閒賞契丹納欵珍䟽三昧離騷九
歌圖臨戴文進溪山圖清玩卷人物花卉(二卷)
墨竹(二卷)
嚴氏畫品册葉目(獨册不列數)
古今名筆(十二册)御府珍藏大小詩畫(七册)宋元神
品名畫(二册)宋賢神品宋畫元人小景真賞
能品五福雅玩清玩(六册)門中清玩政餘清
玩錢氏清玩(二册)永寳聚芳集芳(三册)會美
雜英藝苑晶英閒中清興觀物餘情一天星
斗三垣經宿景星慶雲化工機杼天孫裁剪
萬象回春萬山一瞬瑶空笙鶴(二册)壽域登高
瑤臺十二瀛洲妙選崑山碎玉聖賢遺像闕
里聖跡羣雄聚藝萬斛珠璣雲臺靈劍精金
美玉金柈玉顆烏金彩筆二南詩畫斗方圓
光落花流水鶴翎獵犬宋七賢圖宣和花鳥
陳居中胡笳十八拍馬和之毛詩景(二册)馬夏小横
披馬遠小册擬耕織圖白描元九歌元人
百鳥元天游畫瀟湘八景吳中山水梁孜筆
意孫仰救親國朝名筆(二册)吳賢萃美吳中二
絶牡丹譜芝譜菊譜百菜圖静庵墨妙
小仙絶筆董良史畫沈周畫譜石田墨妙墨
花八種文徵明瀟湘八景(二册)陳道復詩畫白陽
花草王仲山寫生王酉室花卉燕寢怡情册
以上名畫手卷册頁計三千二百零一軸卷册查理
南昌袁州分宜嚴氏古今書畫為江右學憲何鏜清
江令廖文光吉水學博文嘉
婁江王元美家藏畫品跋載四部稿續稿
晉史道碩八駿圖卷唐閻侍中勘書圖卷
閻中令十八學士卷王摩詰演教羅漢軸
陸宣公畫像顧德謙作蕭翼賺蘭亭圖
唐名人杏壇圖周昉擘阮圖
周昉美人調鸚圖厲歸真古牛車圖
北宋人重耳出亡圖張擇端清明上河圖
張端衡山水(有次仲印識)高克明雪霽溪山
范寬山水卷郭熙樹色平遠圖卷
林子煥豳風圖(小篆係詩)東坡題與可畫竹
李龍眠畫十六應真卷醉道士圖又理帛圖
伯時姑射仙圖(宣和圖記賜朱勝非)摹古鬼子母劫鉢圖
宋徽宗紅橋鸂鶒圖雪江歸棹圖
宣和三馬圖王晉卿烟江叠嶂圖
梵隆十六大阿羅漢卷惠崇江南春意卷
廬陵五公像歸沈純父蘇黃小像
趙千里畫船子和尚卷大禹治水圖(歸馬用昭參軍)
二趙書畫歸去來辭千里畫子昂書飲中八仙圖
古今聖賢圖像高宗贊尼父七十二賢像
馬遠十二水為雲生滄海層波叠浪湖光㶑灔長江萬
頃寒塘清淺晚日烘山雲舒浪卷波蹙金風洞庭風細
秋水廻波細浪漂漂黃河逆流(楊妹子題題賜大兩府各幅同)
馬遠山月彈琴圖(歸孔炎王孫)劉松年大歷十才子圖
梁楷參禪圖宋畫香山九老圖
閱古堂石刻馬(長僅咫尺而為馬四十餘種種神絶當是長康道碩筆堂在韓平原南園)
宋刻絲仙山樓閣卷金秘書李山風雪松杉圖
元高尚書夜山錢舜舉洪崖移居圖
又李白觀濤圖(解大紳印記)趙承旨設色山水
摹玄元十一子像畫陶靖節逸事
子古長江叠嶂圖五馬圖又兩馬圖
梅竹雙清卷(元章梅仲圭竹合為一卷有會稽外史沈民則周伯噐諸跋)
黃大癡江山勝覽圖一峰老人山水卷
王朋梅(振鵬)水亭圖(宋仲温書)趙文敏琴清軒圖(為黃鶴隐居陶南村記)
黃鶴山樵阜齋圖雲林小隠圖長江萬里圖
王叔明湖山清曉圖倪元鎮山隂丘壑圖
雲林西園圖方方壺雲山卷
崇寧真君搜山圖卷陶彭澤歸去來圖
王安道游華山圖戴文進江山勝覽圖
七景圖又山水平遠城南茆屋圖
王孟端湖山佳趣卷友石生畫竹又卷(李文正公諸題)
夏太常墨竹臞樵老人畫卷(即沈石田父號公濟)
沈周金焦二山圖(歸郭次父)江山十景圖
啟南春山欲雨圖虎丘圖匏菴題
錢塘山行圖寒山圖又載酒圖
滌齋圖毛文簡公記定齋圖(吳文定公題)
石田畫隆池阡茶坡卷又梅花雪
臨黃鶴山樵太白圖又傚叔明林居圖
贈吳文定行卷山水寫虞山致道觀昭明三檜
啟南綵卉卷精選石翁山水二十六幀
又畫册八幀(掩映綿羃為吳地傳神)畫聖十三幅寫生十六册
周砥沈周宜興山景卷(陶溜生龍嵓小景抵掌子久白石翁銅棺秋色藍于瓉懶)
周履道陽羡圖(啟南補嵓景)沈翊南畫(即啟南之弟為葑門邢䴡文作)
文太史千巖萬壑(為陸子傳作)又畫玄墓四景
徵仲雲山畫卷勸農圖祝希哲記
甲子人日畫卷癸丑寫蘭石詩卷
衡山雜畫十幅又畫册三十六幅
唐伯虎赤壁圖賓鶴圖(張幼子藏)
桃花菴詩圖梅谷卷又詩畫卷
天如居士寫生册周臣韓熙載夜宴圖
周東邨張老圖臨李伯時蓮社圖
陳道復書畫又水仙梅花卷
白陽山人墨牡丹周官飲中八仙圖
仇英摹古四圖(顧愷之當熊妃閻立本賺蘭亭周昉擘阮王維奕棋)
臨閻右伯李將軍本三輔黃圖祝枝山書杜紫薇賦
九歌圖凡九章章各有文待詔書(儀從人物都不詳山鬼窈窕殊消魂)
仇實父摹輞川圖(徵仲書二十絶)臨西園雅集圖千里本
十洲海天落照圖(李昭道本宣和秘藏穆宗時為小璫所竊事露投火此先為仇摹)
陸包山游太湖圖記又游洞庭詩畫十六幅
臨王安道華山圖叔平寫生卷
文伯仁燕臺八景又溪山自適卷
文休承補酌酒桂林圖補章仲玉保竹圖卷
錢磬室夏山欲雨圖溪山深秀圖凡二卷
叔寳紀行圖鍾馗移家圖
畫南北二詞(柳窺青眼及百歲光隂)錢穀尤求合畫會真記卷
尤子求畫關將軍四事鳳丘作華清上馬圖
陶存仁天文地理總圖南陽黃鵠作洛中九老圖
李郡小桃源圖渭橋圖又旅獒圖
李士牧畫六十美人卷殳質盤礴齋筆(殳為休承叔寳上足)
周之冕花卉(弇州以兼白陸包山所長)張復廿景(元春功力不及仇天真過之)
吳中諸名士畫册諸名筆送沈禹文畫册
畫扇甲卷(計六十面自戴文進至謝時臣)畫扇一卷(亦名家以其作阿婆留也)
弇州藏宋名家山水人物畫册(共二十有七)
趙大年雲山李唐春江不老夏珪遠浦歸帆
劉松年溪隠又山田馬遠觀梅觀瀑又松下揮翰
趙千里水閣納凉高閣觀潮寒山拾得金谷園柳洲
閻次平小景松溪别業李嵩内苑圖採蓮圖
松下鼓琴松間醉卧霞嶺扁舟風雨泊舟
柳隂放棹劉阮天台高閣燕思雪閣諸幅
後二幀空繡滕王閣景填以王子安詩序其一亦是閣
景所繡字有細若蚊睫畫品精工之極
又宋人雜花鳥册(凡二十八幀)
竹鶴一松鹿一梅月雙雉一桃花游蜂一梅
竹幽鳥三梅竹雙鳥一雙榴幽鳥一白頭冬青
一梅花小鳥一杏花白練一碧桃瓦雀一枇
杷青鳥一翠禽香柑一白榴小鳥一來禽黃頷
一蘆渚九鷺一游蜂墨蕙一鵪鶉二枯柳一
雪灘一鶺鴒在雪樹者一蒼鵝在梅花下而理羽
者一浴者一魚虎立蓮房者一立枯荷者一其
渲染生色窮態極變與真宰争勝毫楮間往往能奪之
惜少題欵所可辨者趙昌馬遠吳伯毛和吳珪及宗室
彛齋孟堅而已此汰數十本中得之者當為眼底第一
東倉王敬美家藏畫品(跋載奉常集其在四部稿者不錄)
閻立本五星二十八宿粉本(牛星作牛女星作羊千古靈匹一旦興盡)
周昉擣衣圖(一杵用西女子擣)李公麟蘭亭圖
趙大年香山九老卷林靜瘦馬圖
李唐三生圖(作牛背牧童李源欠身揖之又一卷作船子人相對孕婦錦襠罌汲與前合)
馬麟梅花卷宋人畫虎(劉念南物)
元人羣真圖錢舜舉靖節蓮社諸圖
王淵若水花鳥徐幼文獅子林圖
沈啟南大石山聯句圖卷(李貞伯書吳文定張子静史明古聯句楊君謙諸題)
石田梅雪卷又廬山圖
文太史雲山卷小景畫册(授其徒朱子朗)
唐子畏倦繡圖白陽山人水墨畫卷
仇實父洛神圖(文徵仲書賦)錢叔寳寫夏山欲雨
李郡摹明皇幸蜀圖張懋賢臨文待詔畫册
王齊翰作陸羽煎茶圖吹雲圖(沾濕絹素綴輕粉縱口吹之成雲)
李營丘秋晩圖李龍眠狂僧圖卷
宋徽宗生翎毛圖六石圖(玲瓏古雅不用皴法以水墨生暈)
趙千里春郊走馬卷王晉卿雪霽羣鴉圖
馬和之春霄鶴唳秋空隼舉
馬遠探梅圖又梅花册(二十六幅)
趙子昂落花游魚圖鵲華秋色卷(山頭着青綠全學王摩詰)
盛子昭雲深處又雪景倪雲林山水軸
王叔明天真道人圖阜齋圖卷(二幅一背一向學右丞營邱)
黃鶴山樵花溪漁隠王孟端梧竹一軸
項希憲家藏(見陳眉公書畫史諸帙)
王晉卿瀛山圖細絹着色(上題甲辰春正月因圖夢中所見云云)
小米雲山卷(後有素心道人及沂陽董復二跋雲林題云倪瓉曾覧)
趙千里丹青三昧卷陳居中畫胡笳十八拍卷
倪瓚留昌言高尚書堂戲寫此圖并賦贈(下有陽文雲林子印)
沈石田水墨山檜卷(極竒後大字題贈子壻史永齡之翁西村先生并詩)
文徵仲雲山卷(奔放横溢題七言律草書二首堪與石翁三檜卷敵手)
仇英倣宋人花鳥山水畫册一百幅
項又新家藏(眉公筆記乙未六月初四日觀時為萬歷二十三年所閱僅此)
趙千里四大幅泥金小欵千里二字(陳董以是顔秋月筆)
馬和之畫毛詩鶉鵲等篇又畫破斧章一卷(俱宋高宗書)
錢霅川青山白雲圖又歸去來圖
趙文敏觀瀑圖顧定之修篁圖
王叔明咏石圖丹山瀛海圖(自題香先居士)
趙善長山居讀易圖徐幼文林泉高逸圖
麟湖沈氏所藏(見秘笈初函)
白石山樵云池灣沈仲貞多家藏出示宋人畫册内李
唐趙千里劉松年李嵩皆精絶餘馬夏為多又見馬遠
漢宫春曉趙子昂載酒圖仲穆洗馬圖騎馬圖盛子昭
山水上有劉伯温題梅道人墨竹又梅花折枝插瓶中
以班竹方架承者及倪雲林山水又竹沈石田倣吳仲
圭松石又桐石又竹鷄芙蓉文太史水仙柏舟圖仇十
洲四皓圖已上各一軸管仲姬家書一卷更梅老畫册
十三幅標其簽曰梅沙彌以畫說法
萬歷己未重九日為沈止伯招赴花社在北山草堂
乃陳白陽所書長松修竹間登舞袖各賦采菊篇
又拈韻咏諸名勝并送譚帚菴伯仲閩行時魏仲雪
先生主盟而黃葉老人係小年菴舊雨凡所藏舊書
畫多經品題者因悉出示吾軰不减當年眉公鑒賞
時也惜今日聞多散逸耳汪砢玉識
珊瑚網卷四十七
