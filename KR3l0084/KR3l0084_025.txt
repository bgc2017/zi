南村輟耕錄卷之二十五
天台陶宗儀九成
秦皇坑儒武侯相漢未有置異議於其間者偶讀宋蕭森
希通錄及俞文豹吹劒錄而得其說可采森曰李斯曰
非慱士官所職天下敢有蔵詩書百家語者皆詣守尉
雜燒之則是天下之書雖焚而博士官猶有存者惜乎
入關收圖籍而不及此竟爲楚人一炬耳前軰嘗論也
但坑儒一事未有䆒極之者僕按史書所坑特侯生盧
生四百六十餘人非能盡坑天下儒者爲其所坑又非
儒者何以知之始皇三十二年使盧生求羡門刻碣石
門壊城郭决通隄防又盧生入海還因奏錄圖書曰亡
秦者胡也始皇乃遣蒙恬發兵三十萬人北伐匃奴起
臨洮築遼水又盧生說始皇曰日方中人主時為微行
以辟悪鬼悪鬼辟真人至願上所居宫毋令人知然後
不死之藥殆可得也其後建阿房宫千間萬落必自此
言彂之觀此二事皆盧生稔其悪又縦臾之特方伎之
流耳豈所謂儒者哉始皇因封禪之議謗口紛紛巳懷
殺意及其一怒而坑之或者天理之不容方其求藥海
上者則挟童男童女以行皆取扵民間奪其無告之孤
肆厥不軌之人如今所謂妖教竊其中死無辜者多矣
此一罪也因亡胡之䜟興北伐之師築長城斷地脉南
北生靈因是役而死者不可勝算骸積如山血流成川
調彂頻仍剥及閭左原始要終誰生厲階此二罪也獻
辟鬼之術覬真人之来咸陽官觀二百七十複道相連
有言其所幸之處者罪死梁山之上其語一泄時在旁
者盡殺之自是莫知行之所在此三罪也有一於此罪
不容於死况兼有之以四百六十餘人之坑償萬民之
命良不為過天網恔恔䟽而不漏真可畏哉始皇曰盧
生等吾尊賜之甚厚今乃誹謗我諸生在咸陽者吾使
廉問或為妖言以亂黔首扵是使御史按問諸生傳相
告引僕亦信盧生非吾儒中人况始皇自謂尊賜甚厚
豈非如前三者方術圖䜟之類有以中其𣣔故尊賜之
初不聞其誦孔子之言以進古今相承皆曰坑儒盖惑
扵扶蘇之諫扶蘇曰諸子皆誦法孔子皇上皆重法䋲
之臣恐天下不安嗚呼至若盧生者何嘗誦法孔子自
扶蘇言之誤使儒者蒙不韙之名自我一洗亦萬世之
快也不然如两生四皓伏生之流鴻飛冥冥弋人何慕
肯搖唇鼓吻自投於䧟穽哉僕故曰盧生四百六十餘
人皆方伎之士也天下之大所謂儒者固不止此其坑
之者此而巳矣有道之士秦不能坑火德一炎两生以
講禮聞四皓以羽翼之功聞伏生以口授古書聞豈非
天壽其脉留此數公以見吾儒不可磨滅而朋姦黨悪
小人終不能為長久計商君以變法禍秦竟遭車裂盧
生以方伎禍秦坑於咸陽其罪等也天其或者假手於
秦欤商君裂矣盧生坑矣而秦以不祀抑亦自相擠䧟
之明報而禍淫之道為不偏矣僕悪夫坑儒之名故論
其顛末如此文豹曰古今論孔明者莫不以忠義許之
然余兄文龍嘗考其顛末以為孔明之才謂之識時務
則可謂之明大義則末也謂之忠於劉備則可謂之忠
於漢室則未也其說有四一者備雖稱為中山靖王之
後然其服属䟽遠世數難攷温公謂猶宋高祖自稱楚
元王後故通鑑不敢以紹漢統况備又非人望之所歸
周瑜以梟雄目之劉巴也以雄人視之司馬懿以詐力
鄙之孫權以猾虜呼之亮獨何見而委身焉藉使以為
劉氏族属然獻帝在上猶當如光武之事更始陳征而
伐一切聽命焉可也二者備之枉駕草蘆也始謀不過
曰主上蒙塵孤不度德量力欲伸大義於天下其辭甚
正其志甚偉自亮開之以跨&KR0878;益成覇業之利而備之
志向始移無復以獻帝為念由建安舉兵以来四十二
年天子或都許或居長安或幸洛陽宫室煨燼越在籬
棘間備未嘗使一介行李詣行在所今年合衆萬餘明
年合衆三萬未嘗一言禀命朝廷而亮亦未嘗一談及
焉盖其帝蜀之心己定於草廬一見之時矣三者曺操
欲順流東下求捄於吳無一言及獻帝而獨說以鼎足
之說夫鼎足之說始於蒯通然通之說韓信以此猶有
漢之一足當三國時而爲是說則獻帝無復染指之望
矣頼周瑜漢賊之罵足以激怒孫權故能成赤壁之勝
若備若亮何以厲將士之氣服曺操之心哉&KR0878;楚之士
從之如雲非從備也乃從漢也四者備之稱王漢中則
建安二十四年也獻帝在上而敢於自王及稱帝武擔
則聞獻帝之遇害也亮不能如董公說高祖率三軍為
義帝縞素仗大義連孫吴聲罪討賊乃遽乘此即帝位
而反鋒政吴晉文公有言父死之謂何又因以為利故
費詩以為大敵未克便先自立恐人心疑惑而諫以高
祖不敢王秦之事亮反怒而黜之夫以操之姦雄其王
其公猶必待天子之命荀彧且以此憤死以丕之篡逆
亦必待獻帝之禪楊彪且不肯臣之備雖宗室而亦臣
也何所禀命而自王自帝固方嘵嘵以興復漢室為辭
不知興復漢室為獻帝耶為劉備耶亮既有心於帝備
矣萬一果能興復將置獻帝扵何地出師一表雖忠誠
懇懇特忠於所事耳其於大義實有所未明也管仲樂
毅之事君子所羞道者以其但知有燕齊而不知有王
室也亮乃以管樂自許宜其志慮之所圖回功業之所
成就止於區區一蜀耳或者但謂備劉氏宗也備帝蜀
則漢祚存矣亮忠於備即忠於漢矣吁無獻帝則可有
獻帝在而君臣自相推戴則赤眉之立盆子亦有辞於
世矣春秋之末諸侯爭強周室微弱孔子無一日不以
尊王爲心若如亮之見則魯同姓也亦可奉之爲王矣
天下後世惟特此見故於亮之事無敢置異議於其間
文中子曰通也敢忘太皇昭烈之懿識孔明公瑾之盛
心噫漢之君既稱獻魏之君又稱武帝吳之君又稱大
皇帝蜀之君又稱昭烈皇帝天無二日民無二王一天
下而四帝並立可乎通之見如此宜其爲續書之僣也
余兄嘗以是說取觧於同文舘
唐有傳竒宋有戲曲唱諢詞說金有院本雜劇諸宫調院
本雜劇其實一也國朝院本雜劇始釐而二之院本則
五人一曰副淨古謂之參軍一曰副末古謂之蒼鶻鶻
能擊禽鳥末可打副淨故云一曰引戲一曰求泥一曰
装孤又謂之五花㸑弄或曰宋徽宗見㸑國人来朝衣
装鞵履巾褁傳粉墨舉動如此使優人效之以爲戲又
有𦦨叚亦院本之意但差簡耳取其如火𦦨易明而易
滅也其間副淨有散說有道念有筯斗有科汎教坊色
長魏武劉三人鼎新編輯魏長於念誦武長於筯斗劉
長於科汎至今樂人皆宗之偶得院本名目用載于此
以資博識者之一覽
和曲院本
月明法曲鄆王法曲燒香法曲送使法曲
上墳伊州燒花新水㷩州駱駝列良羸府
病鄭逍遥樂四皓逍遥樂賀貼萬年歡
&KR1053;廪降黃電列女降黃電
上皇院本
壼春堂太湖石金明池恋鰲山六變妆
萬歲山打花陣賞花燈錯入内悶相思
探花街斷上皇打毬會春從天上来
題目院本
柳絮風紅索冷墻外道共粉淚楊柳枝
蔡消閑方偷眼呆太守畫堂前夢周公
梅花底三咲圖脫布衫呆秀才隔年期
賀方回王安石断三行兢尋芳双打梨花
院
覇王院本
悲怨覇王范增覇王草馬覇王散楚覇王
三官覇王𥙷塑覇王
諸雜大小院本
喬托孤旦判孤計筭孤双判孤百戲孤
哨&KR2406;孤焼棗孤孝經孤菜園孤貨郎孤
合房酸麻皮酸花酒酸狗皮酸還魂酸
别離酸三纏酸謁食酸三楪酸哭貧酸
插撥酸酸孤旦毛詩旦老孤遣旦纏三旦
禾哨旦哮賞旦貧富旦書櫃兒紙襴兒
蔡奴兒刴手兒喜牌兒卦冊兒綉篋兒
粥碗兒佀娘兒卦鋪兒師婆兒教學兒
雞鴨兒黃丸兒稜角兒田牛兒小九兒
醜奴兒病㐮王馬明王閙學堂閙浴堂
寬布衫泥布衫趕湯瓶紙湯瓶閙棋亭
夫容亭壊食店閙酒店壊粥店莊周夢
花酒萝蝴蝶萝三出舍三入舍瑶池會
八仙會蟠桃會洗兒會蔵䦰會打五臓
蘭昌宫廣寒宫閙結親&KR0786;成親強風惜
大論情三園子紅娘子太平還鄕衣錦還
鄕四論藝殿前四藝競敲門都子撞門
呆大郎四酸擂問前程十樣錦長慶舘
癩將軍两相同競花枝五變妆洪福無彊
白牡丹赤璧鏖兵穷相思金壇謁宿調奴
漸官吏不和閙廵鋪判不由巳大勘刀
同官不睦閙平康趕門不上賣花容同官
賀授無鬼論四酸諱偌閙棚闌双藥盤街
閙文林四國來朝双捉壻酒色財氣毉作
媒風流藥院監法童漁樵閑話閗鶴鶉
杜甫遊春夗央簡四酸提猴滿朝歡月夜
聞箏鼓角將閙夫容城双閙毉張生煑海
賖徐饅頭文房四寶謝神天陳橋兵變
双揭牓朦唖質庫双福神院公狗兒告和
来佛印燒猪酸賣徕琴劒書箱花前飲
五鬼聽琴白雲菴迓鼓二郎壊道場獨脚
五郎賣花聲進奉伊州錯上墳毉五方
打五鋪拷梅香四道姑隔簾听硬竹蔡
義飬娘&KR2406;師姨論秋蝉劉盼盼墻頭馬
刺董卓鋸周朴四柏板大論淡撁龍舟
擊梧桐渰藍橋入桃园双防送海常春
香藥車四方和九頭頂閗元宵趕村禾
眼藥孤两同心更漏子隂陽孤提頭巾
三索債防送哨偌賣旦是耶酸怕水酸
回回梨花院晉宣成道記
院么
海棠軒海棠园海棠怨海棠院魯李三
慶七夕再相逢風流壻王子端捲廉記紫
雲迷四季張与孟楊妃女状元春桃記粉墻
梨花院妮女梨花院龐方温道德經大江東
注吳彦臯不抽開不掀簾紅梨花玎璫
天賜暗姻緣
諸雜院㸑
閙夾棒六么閙夾棒法曲望羸法曲分拐法
曲送宣道人歡逍遥樂打馬鋪撦綵延壽樂
諱老長壽仙夜半樂打明星歡呼萬里山水
日月集賢賓打三教打白雪歌地水火風
夜深深三磕胞佳景堪遊十四十五郎喜遷
鶯刴草鞋太公家教琹棋書盡滕王閣閙入
妆春夏秋冬風花雪月(上)小樓衮頭子噴水
朝僧打注論語恨秋風鬼點偌詩書禮樂
論語謁食下角瓶大毉淡再遊恩地累受恩
深送羹湯放火子擂鼓孝經香茶酒果船
子和尚四不犯徐演黃河單兜望梅花皇都
好景四偌大提猴双聲疊韵上皇四軸畫
三偌一卜調猿卦鋪倬刀饅頭河轉迓鼓
背箱伊州酒樓伊州簔衣百家詩埋頭百家
詩偷酒牡丹香雪詩打樊噲抹&KR1287;長夀仙
四偌賣諢四偌祈雨松竹亀鶴王毋祝壽
四偌抹紫粉四偌劈馬椿截紅閙浴堂和燕
歸梁蘇武和番羹湯六么河湯舅舅偌請
都子双女頗飯一貫質庫兒私媒質庫兒
清無事豐稔太平一人有慶四海民和
金皇聖德皇家萬歲背鼓千字文變電千字
文摔盒千字文錯打千字文木驢千字文
埋頭千字文講來年好講聖州序講樂章集
講道德經神農大說藥食店提猴人參腦
子㸑断朱温㸑變二郎㸑講百果㸑講百
花㸑講蒙求㸑講百禽㸑講心字㸑變柳
七㸑三跳澗㸑打王樞密㸑水酒梅花㸑
調猿香字㸑三分食㸑煎布衫㸑頼布衫
㸑雙楪紙㸑謁金門㸑跳布袋㸑文房四
寳㸑開山五花㸑
衝撞引首
打三十打謝樂打八哥錯打了錯耴鬼
說狄青憨郭郎枝頭巾小閙摑鶯哥猫(兒)
大陽唐小陽唐歇貼韵三般尿大驚睡
小驚睡大分界小分界雙㕍兒唐韻六貼
我来也情知本分喬捉蛇鐺鍋釡竈代元
保毋子御頭觜笛兒山梨柿子打淡的
一日一箇村城詩胡椒雖小蔡伯喈遮截
架觧窄磚兒三打步穿百倬盤榛子四
魚名四坐山撮頭帶天下樂四帕水四
門兒說古人山麻稭喬道場黃風蕩蕩
貪狼觀通一毋串邦子拖下来唖伴哥
劉千劉義歡會旗生死鼓搗練子三群頭
酒槽兒淨瓶兒賣官衣苗青根白調笑令
閗鼓笛柳青娘論句兒請車兒身邊有藝
調劉滚覇工草難古典左必来香供飬
合五百妳妳嗔一偝一與巳巳巳舞秦始
皇學像生攴道饅頭打調劫馿城白守
呆木大定魂刀說罰錢年紀大小打扇
盤蛇相眼告假捉記照淡朦唖投河
略通調賊多筆僉押扯状羅打記水
来楞焼奏轉花枝計頭兒長嬌惓歇後
語芦子語廻且語大支散
拴搐豔叚
㐮陽會馿軸不了抛綉毬鞭&KR1201;金鐙門簾
兒天長地久眼藥里衙府則例金含楞
太下太平歸塞北春夏秋冬閗百草呌子
盖頭大劉備石榴花詩唖漢書說古棒
唱拄杖日月山河胡餅大觜揾地屋裏蔵
罵吕布張天斍打論語十果頑十般乞
還故里劉今帶四草䖝四厨子四妃豔
望長安長安住罵江南風花雪月錯寄書
睡起教柱打来三文两檏大對景小護
鄕少年遊打青提千字文酒家詩三拖
旦睡馬杓四生属喬唱諢桃李子麥屯
兒大菜园喬打聖杏湯来謝天地十隻
脚請生打納建成縳食毬捧豔破巢
豔開封豔鞍子豔打虎豔四王豔蝗虫
豔撅子豔七捉豔修行豔般調豔棗兒
豔蛮子艷快樂艷慈烏豔眼裏喬訪戴
衆牛陳蔡范蠡扯休書鞭塞金鈴感
吾智諸宫調杴朳埽竹彫出板来套靴
舌智俯飯釵髮多㐮陽府仙哥見
打略拴搐
星象名果子名草名軍器名神道名灯
火名衣裳名鐵器名書集名蓈令名韲
菜名縣道名州府名相樸名法器名樂
人名草名軍名門名魚名菩薩名
賭撲名
照天紅&KR3799;棋名衮骰子琴家弄悶葫芦
握亀
官職名
說駕頑敲待制上官赴任押刺花赤
飛禽名
青老雅厮料鷹鷂鵰鶻
花名
石竹子調狗散水
喫食名
厨難偌茹来
佛名
成佛爺娘佛
難字兒
盤驢害字劉三一板子
酒下拴
數酒四子三元
唱尾聲
孟姜女遮盖了詩頭曲尾虎皮袍
猜謎
杜大伯大黃
和尚家門
秃醜生窗下僧坐化唐三蔵
先生家門
入口鬼則耍胡孫大燒餅清閑真道本
秀才家門
大口賦六十八頭拂䄂便去紹運圖
十二月胡說話風魔賦寮丁賦
撁著駱駝看馬胡孫
列良家門
說卦彖田命賦混星圖柳簸箕
二十八宿春從天上来
禾下家門
萬民快樂咬得嚮莫延九斗一石
共牛
大夫家門
三十六風傷寒賦合死漢馬屁勃
安排鍬钁二百六十骨節撒五糓便廱賦
卒子家門
計兒線甲仗庫軍閙陣敗
良頭家門
方頭賦水電吟
邦老家門
脚言脚語則是便是賊
都子家門
後人收桃李子上一上
孤下家門
朕聞上古刁待制包絹兒来
司吏家門
罷筆賦事故榜
仵作家門
一遍生活
撅俠家門
受胎成氣
諸雜砌
摸石江梅妃浴佛三教姜武救駕
趙娥娥石婦吟變猫水毋玉環
走鸚哥上料瞎脚易基武則天告子
拔蛇鹿皮新公太黃巢恰来蛇師
沒字碑臥单衲襖封陟鋸周朴
史弘筆懸頭梁上
錢唐戴厚甫(淳)鄧文肅公之壻也精遁甲法戴之毋常寢
處樓上忽一夕驚見紅光貫室急開幃細視之乃是一
美婦人獨立榻前自拔金釵遺母既而無所見毋以語
戴答曰適某祭遁神遂致此耳遁毋見某必不久扵人
世矣由此悒悒不樂逾數月果卒
今杭州上天竺寺觀音像長不盈五尺而疊著靈異官民
信奉甚恭凡旱潦禱之必應嘗攷釋氏紀錄云後晉天
福巳亥僧道翊一夕見山間光明往視之得竒香木命
良工刻成觀世音菩薩像白光煥發継以晝夜後漢乾
祐戊申有僧從勳以古佛舍利置毫相中舍利時現冠
頂宋咸平庚子浙西自春徂夏不雨給事中知杭州張
去華率僚属具幡盖鼓吹迎禱于𣑽天寺継時霔雨四
境沛足如此則自有像巳四百餘年其所由来遠矣
南村輟耕錄卷之二十五
