荀子卷第十二
登仕郎守大理評事揚倞注
正論篇第十八
世俗之爲說者曰主道利周是不然(篇皆此一)
(匿其情不使下知也世俗以爲主道利在如此也論世俗之乖謬荀卿以正論辨之周密也謂隱)主者民
之唱也上者下之儀也(之表儀也謂下法上)彼將聽唱
而應視儀而動唱默則民無應也儀隱則
下無動也不應不動則上下無以相有也
(以效上是不相須也上不導其下則下無)若是則與無上同也不祥
莫大焉故上者下之本也上宣明則下治
辨矣(從則明别於事也宣露辨别也下知所)上端誠則下愿愨矣
上公正則下易直矣(不敢險曲也上公正則下)治辨則易
一愿愨則易使易直則易知易一則彊易
使則功易知則明是治之所由生也上周
密則下疑玄矣(讀爲眩惑也下同玄謂幽深難知或)上幽險則
下漸詐矣(漸浸也謂浸成其詐也漸子廉反幽隱也險難測也漸進也如字又曰)上
偏曲則下比周矣疑玄則難一(從故難一也疑惑不知所)
漸詐則難使比周則難知(不可知其情禮記曰下人人懷和親比則上)
(長勞也難知則君)難一則不彊難使則不功難知則
不明是亂之所由作也故主道利明不利
幽利宣不利周故主道明則下安主道幽
則下危(知所從則自危也下知所從則安不)故下安則貴上下危
則賤上(賤猶惡也貴猶愛也)故上易知則下親上矣上
難知則下畏上矣下親上則上安下畏上
則上危(謀上畏則)故主道莫惡乎難知莫危乎
使下畏已傳曰惡之者衆則危書曰克明
明德(帝乙罔不明德愼罰書多方曰成湯至于)詩曰明明在下(大明之詩大雅)
(故赫赫然著見於天也篇言文王之德明明在下)故先王明之豈特玄之
耳哉(耳也特猶)
世俗之爲說者曰桀紂有天下湯武篡而
奪之是不然以桀紂爲常有天下之籍則
然(之圖籍則然以常主天下)親有天下之籍則不然(有天下躬親能)
(不能治之也則不然以其)天下謂在桀紂則不然古者天子
千官諸侯百官以是千官也令行於諸夏
之國謂之王(原之大國夏大也中)以是百官也令行於境
内國雖不安不至於廢易遂亡謂之君(存僅)
(君之)聖王之子也(孫也子子)有天下之後也埶籍
之所在也天下之宗室也然而不材不中
(當也中丁仲反不中謂處事不)内則百姓疾之外則諸侯叛
之近者境内不一遙者諸侯不聽令不行
於境内甚者諸侯侵削之攻伐之若是則雖
未亡吾謂之無天下矣聖王没有埶籍者
罷不足以縣天下(也罷謂弱不任事也縣繫也音懸聖王禹湯也有埶籍者謂其子孫)
天下無君(天下是無君桀紂不能治)諸侯有能德明威積
海内之民莫不願得以爲君師(長師)然而暴
國獨侈安能誅之(侈謂奢汰放縱暴國即桀紂也)必傷害無
罪之民誅暴國之君若誅獨夫(之者若一夫焉天下皆去無助)
(也)若是則可謂能用天下矣能用天下之
謂王湯武非取天下也(之天下也非奪桀紂)脩其道行
其義興天下之同利除天下之同害而天
下歸之也桀紂非去天下也(自去也非天下)反禹湯
之德亂禮義之分禽獸之行積其凶全其
惡而天下去之也天下歸之之謂王天下
去之之謂亡故桀紂無天下而湯武不弑
君由此效之也(獨夫耳豈爲殺君乎由用也效明也天下皆去桀紂是無天下也湯武誅)
(明之用此論)湯武者民之父母也桀紂者民之怨
賊也今世俗之爲說者以桀紂爲君而以
湯武爲弑然則是誅民之父母而師民之
怨賊也(長師)不祥莫大焉以天下之合爲君
則天下未嘗合於桀紂也然則以湯武爲
弑則天下未嘗有說也直墮之耳(嘗有此世俗自古論說未)
(湯武耳之墮損)故天子唯其人天下者至重也非
至彊莫之能任(乃能勝重任物之至彊者)至大也非至辨
莫之能分(小智所能分别也至大則難詳故非)至衆也非至明莫
之能知(其情僞不能和輯也天下之人至衆非極知)此三至者非聖人
莫之能盡故非聖人莫之能王(非聖人安能王重大如此三者)
(況反乎王于)聖人備道全美者也是縣天下之權
稱也(知輕重也稱尺證反懸天下如權稱之懸揔)桀紂者其知慮至
險也其至意至闇也(爲志意至意當)其行之爲至
亂也親者䟽之賢者賤之生民怨之禹湯
之後也而不得一人之與刳比干囚箕子
身死國亡爲天下之大僇後世之言惡者
必稽焉(紂以爲龜鏡也言惡者必稽考桀)是不容妻子之數
也(之徒也列子梁王謂揚朱曰先生有一妻一妾不能治不能容有其妻子是如此之人數也猶言不能保妻子)
(也)故至賢疇四海湯武是也至罷不容妻
子桀紂是也(或曰疇與籌同謂計度也疇四海謂以四海爲疇域)今世俗之
爲說者以桀紂爲有天下而臣湯武豈不
過甚矣哉(臣而殺之是過甚也以桀紂爲君以湯武爲)譬之是猶傴
巫跛匡大自以爲有知也(人王霸篇曰賤之匡讀爲尫癈疾之)
(言世俗此說猶巫尫大自以爲神異也如㑌與此匡同禮記曰吾欲暴尫而奚若)故可以有
奪人國不可以有奪人天下可以有竊國
不可以有竊天下也(者天下之心難歸故不可也一國之人易服故可以有竊)
(卿之屬是也竊國田常六)可以奪之者可以有國不可以
有天下竊可以得國而不可以得天下是
何也曰國小具也可以小人有也可以小
道得也可以小力持也天下者大具也不
可以小人有也不可以小道得也不可以
小力持也國者小人可以有之然而未必
不亡也(亡明取國與取天下殊也小人既可以有之則易滅)天下者至大也
非聖人莫之能有也
世俗之爲說者曰治古無肉刑而有象刑
(形象故謂之象形也書曰臯陶方施象刑惟明孔安國云治古古之治世也肉刑墨劓剕宮也象刑異章服恥辱其)
(刑亦非謂形象也象法也案書之象)墨黥(其面而已更無劓刖之刑也世俗以爲古之重罪以墨涅)
(以黑巾幪其頭而已或曰墨黥當爲墨幪伹)慅嬰(布爲纓鄭云凶冠之當爲澡嬰謂澡濯其)
(其布以爲纓也澡或讀爲草愼子作草纓也飾令罪人服之禮記曰緦冠繰纓鄭云有事)共艾
畢(前君以朱大夫素士爵韋令罪人服之故以蒼白色共未詳或衍字耳艾蒼白色畢與韠同紱也所以蔽)
(也爲韠)菲對屨(也愼子作䋽言罪人或菲或枲爲屨菲草屨也對當爲䋽傳寫誤耳䋽枲)
(禮有䟽屨傳曰藨蒯之菲也故曰菲䋽屨䋽方孔反對或爲蒯)殺赭衣而不純
(純音準殺所介反愼子曰有虞氏之誅以畫詭當黥以草以赤土染衣故曰赭衣純緣也殺之所以異於常人之服也)
(傳曰唐虞之象刑上刑赭衣不純中刑雜屨下刑墨幪幪巾纓當劓以復䋽當刖以艾韠當宮此有虞之誅也又尚書大)
(也)治古如是(治古如是世俗說以)是不然以爲治邪則
人固莫觸罪非獨不用肉刑亦不用象刑
矣以爲人或觸罪矣而直輕其刑然則是
殺人者不死傷人者不刑也罪至重而刑
至輕庸人不知惡矣亂莫大焉(路反惡烏)凡刑
人之本禁暴惡惡且徵其未也(未謂將來徵讀爲懲)殺
人者不死而傷人者不刑是謂惠暴而寬
賊也非惡惡也故象刑殆非生於治古並
起於亂今也(妄爲此說今之亂世)治古不然凡爵列官
職賞慶刑罰皆報也以類相從者也(其善惡報謂報)
(其善惡者得其惡也各以類相從謂善者得)一物失稱亂之端也(失其所失稱謂)
(也稱尺證反稱類不相從)夫德不稱位能不稱官賞不當功
罰不當罪不祥莫大焉昔者武王伐有商
誅紂斷其首懸之赤旆(大白旗此云赤旂所傳史記武王斬紂頭懸之)
(大白周之大赤即史記之說非也聞各異也禮記明堂位說旗曰殷之)夫征暴誅悍治
之盛也殺人者死傷人者刑是百王之所
同也未有知其所由來者也刑稱罪則治
不稱罪則亂故治則刑重亂則刑輕(必行則治世刑)
(注漢書曰世所以治乃刑重所以亂乃刑輕也不敢犯故重亂世刑不行則人易犯故輕李竒)犯治之
罪固重犯亂之罪固輕也(者少有犯則衆惡之治世家給人足犯法)
(法者多不可盡用重典當輕也罪固當重也亂世人廹於飢寒犯)書曰刑罰世輕世
重此之謂也(亂故法有重輕也書甫刑以言世有治)
世俗之爲說者湯武不能禁令是何也(不言)
(有所不至者能施禁令故)曰楚越不受制是不然湯武者至
天下之善禁令者也湯居亳武王居鄗皆
百里之地也天下爲一諸侯爲臣通達之
屬莫不振動從服以化順之(同恐也振與震)曷爲
楚越獨不受制也彼王者之制也視形埶
而制械用(間者異俗器械異制衣服異宜也即禮記所謂廣谷大川異制民生其)稱遠
近而等貢獻豈必齊哉(等差也稱尺證反)故魯人以
榶衛人用柯齊人用一革(之榶或謂之柯或曰方未詳或曰方言云盌謂)
(云謂榖張也言榶張也郭)土地形制不同者械用備飾不
可不異也故諸夏之國同服同儀(也諸夏廹儀謂風俗)
(化故同服同儀也近京師易一以教)蠻夷戎狄之國同服不同制
(爲要荒之服其制度不同也夷狄遐遠又各在一方雖同)封内甸服(伯里甸服孔安國曰王畿之内也禹貢五)
(治田也爲天子服)封外侯服(之外五百里也侯候也斥候而服畿外也禹貢五百里侯服孔云甸服)
(侯服候斥也事王也韋昭公)侯衛賓服(自侯圻至衛圻其閒五圻圻五韋昭注國語曰侯候圻衛衛圻)
(圻之外甸圻甸圻之外男圻男圻之外采圻采圻之外衛圻百里中國之界也謂之賓服常以貢獻賓服於王五圻者侯)
(據周官職方氏與禹貢異制也康誥曰侯甸男邦采衛是也此)蠻夷要服(服之外五百職方氏云衛)
(安國云要謂要束以文教要一昭反里曰蠻服又其外五百里曰夷服孔)戎狄荒服(謂鎮服藩職方氏所)
(之地與戎狄同俗故謂之荒荒忽無常之言服也韋昭曰各相去五百里九州之外荒裔)甸服者祭
侯服者祀賓服者享要服者貢荒服者終
王(於曾祖也時享於二祧終謂世終朝嗣王也韋昭曰日祭於祖考上食也近漢亦然月祀)日祭月祀
時享歲貢(二字誤脫耳此下當有終王)夫是之謂視形勢而
制械用稱遠近而等貢獻是王者之至也
(志識遠近也至當爲志所以)彼楚越者且時享歲貢終王
之屬也必齊之日祭月祀之屬然後曰受
制邪是規磨之說也(規者正圓之器磨久則偏盡規磨之說猶言差錯之說也)
(韓子曰規有磨而水有波我欲更之無奈之何此通於權者而不圓失於度程也文子曰水雖平必有波衡雖正必有差)
(也言)溝中之瘠也(羸瘠者以喻智慮淺也謂行乞之人在溝壑中)則未足與
及王者之制也語曰淺不可與測深愚不
足與謀知坎井之鼃不可與語東海之樂此
之謂也(蟇類也事出莊子坎井或作壇井鼃戸媧反言小不知大也司馬彪曰坎井壊井也鼃蝦)
世俗之爲說者曰堯舜擅讓(義謂除地爲墠告擅與禪同墠亦同)
(賢後世德薄故父子相繼荀卿言堯舜相承但傳位於賢而天而傳位也後因謂之禪位世俗以爲堯舜德厚故禪讓聖)
(于虞舜是亦有讓之說此云非擅讓蓋書序美堯之德雖是已與傳子無異非謂求名而禪讓也案書序曰將遜于位讓)
(以天下與舜有諸孟子曰天子不能以天下與人曰孰與之傳位與遜讓無異非是先自有讓意也孟子亦云萬章曰堯)
(與賢天與子則與子也曰天與之又曰天與賢則)是不然天子者埶位至尊
無敵於天下夫有誰與讓矣(下相縣則無與讓矣有讓者埶位敵之名若上)
(又也讀爲)道德純備智惠甚明南面而聽天下
生民之屬莫不振動從服以化順之天下
無隱士無遺善(用之士也無隱藏不)同焉者是也異
焉者非也夫有惡擅天下矣(事則求賢而禪夫自知不堪其)
(無不理又烏用禪位哉位今以堯舜之明聖事)曰死而擅之(禪讓之事因謂或者既以生無)
(至死後而禪之堯舜預求聖賢)是又不然聖王在上圖德而
定次量能而授官(德而定次一本作決)皆使民載其事
而各得其宜不能以義制利不能以僞飾
性則兼以爲民(則兼并之令盡爲民氓也僞謂矯其本性也無能者)聖王
已沒天下無聖則固莫足以擅天下矣(禪讓固無)
天下有聖而在後者則天下不離(後者則天有聖繼其)
(不離叛也下有所歸)朝不易位國不更制天下厭然與
鄕無以異也(涉反鄕音向厭然順服貌一)以堯繼堯夫又
何變之有矣(豈爲禪讓改變與他人乎言繼位相承與一堯無異)聖不在後
子而在三公則天下如歸猶復而振之矣
(歸後子而歸三公也復而振之謂猶如天下巳去而衰息今後子嗣子謂丹朱商均也三公宰相謂舜禹天下如歸言不)
(而振起也使之來復)天下厭然與鄕無以異也以堯繼
堯夫又何變之有矣(句重也疑此三)唯其徙朝改制
爲難(而不忍者在徙朝改制也後世見其改易遂以爲謂殊徽號異制度也舜禹相繼與父子無異所難)
(也擅讓)故天子生則天下一隆致順而治論德
而定次(皆得其崇厚也致極也天下一隆謂天下之人)死則能任天下
者必有之矣夫禮義之分盡矣擅讓惡用
矣哉(傳之則是盡禮義之分矣豈復更求禪讓之名夫讓者禮義之名今聖王但求其能任天下者)
(哉)曰老衰而擅是又不然血氣筋力則有
衰若夫知慮取舍則無衰曰老者不堪其
勞而休也是又畏事者之議也(憚勞苦以爲或曰自以畏)
(然也聖王亦)天子者埶至重而形至佚心至愉而
志無所詘而形不爲勞尊無上矣衣被
則服五采雜閒色(色也閒色紅碧之屬禮記曰衣正衣被謂以衣被身服五采言備五)
(色也色裳閒)重文繡加飾之以珠玉食飲則重
大牢而備珍怪期臭味(牢也珍怪竒異之食也重多也謂重多之以太)
(綦極也期當爲)曼而饋(也列萬舞而進食曼當爲萬饋進食)代睪而食(未睪)
(爲澤澤蘭也旣夕禮茵著用荼實綏澤焉俗書澤字作詳蓋香草也或曰睪讀爲槀即所謂蘭茝本也或曰當)
(食謂焚香氣歇即更以新者代之水傍睪傳寫誤遺其水耳代睪而)雍而徹(樂章名奏雍詩周頌)
(者以雍徹言其僣也雍而徹饌論語曰三家)五祀執薦者百人侍西房
(氣於四郊而祭五德之帝也或曰此五祀謂礿祠烝嘗及周禮宗伯以血祭祭社稷五祀鄭云五祀四時迎五行之)
(也皆王者所親臨之祭非謂戶竈中霤門行之五祀也薦大祫也或曰國語展禽曰禘郊祖宗報此五者國之祀典)
(立也西房西廂也侍或爲待也謂所薦陳之物籩豆之屬也侍侍)居則設張容負依
而坐諸侯趨走乎堂下(容謂羽衛也居則設張居安居也聽朝之時也)
(或曰爾雅云容謂之防郭璞云如今牀頭小曲屏風唱其容儀負依而坐也戶牖之閒謂之依作扆扆依音同)
(容於戸牖間負之而坐也射者所以隱見也言施此)出戸而巫覡有事(出内門出戶謂)
(有事祓除不祥也女曰巫男曰覡)出門而宗祀有事(出國門宗者出門謂車駕)
(姓之後能知四時之生犧牲之物玉帛之類采服之宜主祭祀之官祀當爲祝有事謂祭行神也國語曰使名)
(之所出而必帥舊典者為之宗又曰使先聖之後能知山川彝器之量次主之度屏攝之位壇場之所上下之神祇氏姓)
(神者謂之祝韋昭曰宗大宗伯也掌祭祀之禮禮記太祝之號宗廟之事昭穆之世齊敬之勤禮節之宜而敬恭明)
(祥也掌祈福)乘大路趨越席以養安(曰大路繁纓一就大路祭天車禮記)
(按禮以大路越席爲質素此云養安以爲盛飾未詳其趨衍字耳越席結蒲爲席養安言恐其不安以此和養之)
(以質爲重也意或曰古人)側載睪芷以養鼻(解上於車上傍睪芷香草也已)
(以養鼻也側載之用)前有錯衡以養目(毛云錯衡文衡詩曰約軝錯衡)和
鸞之聲步中武象騶中韶護以養耳(車上鈴和鸞皆)
(鳴則和應皆所以爲行節也許愼曰和取其敬鸞以象鳥之也韓詩外傳云鸞在衡和在軾前升車馬動馬動則鸞鳴鸞)
(行周禮大馭云凡馭路行以肆夏趨以采薺以鸞和爲節聲武象韶護皆樂名也騶當爲趨步謂車緩行趨謂車速)
(趨謂路門至應門也鄭云行謂大寢至路門)三公奉軶持納(與軜同軜與軶轅前也納)
(者詩曰鋈以觼軜驂馬内軜繫軾前)諸侯持輪挾輿先馬(之左右也挾輿在車)
(或挾輿者或先馬者先馬導馬也或持輪者)大侯編後大夫次之(國稍大侯)
(之列者大在五等)小侯元士次之(元士上士也禮記曰庶方小侯僻遠小國及附庸也)
(曰天子之元士視附庸也小侯入天子之國曰某人又)庶士介而夾道(也介而坐庶士軍士)
(側以禦非常也道被甲坐於道)庶人隱竄莫敢視望居如大神
動如天帝(之甚也言畏敬)持老養衰猶有善於是
者與不老者休也休猶有安樂恬愉如是
者乎(老者休息之名豈更有休息安樂樂過此不老老也猶言不顯顯也或曰不字衍耳夫)故
曰諸侯有老天子無老(有筋力衰竭求致仕諸侯供職貢朝聘故)
(子異也者與天)有擅國無擅天下古今一也(敵之名一讓者埶位)
(而讓賢天下則不然也國事輕則有請於天子)夫曰堯舜擅讓是虚言
也是淺者之傳陋者之說也不知逆順之
理小大至不至之變者也(不至猶言當不當也小謂一國大謂天下至)
未可與及天下之大理者也
世俗之爲說者曰堯舜不能教化是何也
曰朱象不化是不然也堯舜者至天下之
善教化者也南面而聽天下生民之屬莫
不振動從服以化順之(無不化言天下)然而朱象獨
不化是非堯舜之過朱象之罪也(罪人之朱象乃)
(語曰上智與下愚不移是也當誅戮者豈堯舜之過哉論)堯舜者天下之英
也(英謂俊選之尤者鄭康成注禮記云)朱象者天下之嵬一時之
瑣也(教化所不及嵬瑣巳解在非十二子之篇言嵬瑣之人雖被堯舜之治猶不可化言)今世
俗之爲說者不怪朱象而非堯舜也豈不
過甚矣哉夫是之謂嵬說(之說狂妄)羿蠭門者
天下之善射者也不能以撥弓曲矢中(弓撥)
(中丁仲反不正之弓)王梁造父者天下之善馭者也不
能以辟馬毁輿致遠(必亦反辟與躄同)堯舜者天
下之善教化者也不能使嵬瑣化何世
而無嵬何時而無瑣自太皥燧人莫不有也
(前帝王始作火化者太皥伏羲也燧人大皥)故作者不祥學者受其
殃非者有慶(慶言必無刑戮也作嵬瑣者不祥也有)詩曰下民之
孽匪降自天噂沓背憎職競由人此之謂
也(天降噂噂沓沓然相對談語背則相憎爲此者王由人耳詩小雅十月之交之篇言下民相爲妖孼災害非從)
世俗之爲說者曰大古薄葬棺厚三寸衣
衾三領葬田不妨田故不掘也(君也三領三稱此蓋言古之人)
(所葬之地不妨農耕也殷已前平葬無丘壠之識也也禮記君陳衣于序東西領南上故以領言葬田不妨田言)
亂今厚葬飾棺故掘也是不及知治道而
不察於抇不抇者之所言也(家也胡骨反抇穿也謂發)凡
人之盜也必以有爲(所云爲也其意必有)不以備不足
足則以重有餘也而聖王之生民也皆使
當厚優猶不知足而不得以有餘過度(謂當)
(之養民輕賦薄斂皆使寬泰而知足也又有禁限不得以得中也丁浪反優猶寬泰也不知足不字亦衍耳言聖王)
(度也有餘過)故盜不竊賊不刺(私竊謂之盜劫殺謂之盜賊通名分而言之則)
(賊)狗豕吐菽粟而農賈皆能以貨財讓(賈農)
(餘無不讓也庶人猶讓財其)風俗之美男女自不取於涂而
百姓羞拾遺故孔子曰天下有道盜其先
變乎(知榮辱衣食足)雖珠玉滿體文繡充棺黃金
充椁加之以丹矸重之以曾靑(靑銅之精形如丹矸丹砂也曾)
(丹矸重以曾靑言以丹靑采畫也珠者其色極淸故謂之曾靑加以)犀象以爲樹(於壙樹之)
(也中)琅玕龍兹華覲以爲實(有琅玕樹龍兹未琅玕似珠崑崙山)
(也公羊傳曰衛侯朔屬負兹爾雅曰蓐謂之兹史記曰衛詳覲當爲瑾華謂有光華者也或曰龍兹即今之龍鬚席)
(王曰漸臺五重黃金白玉琅玕龍䟽翡翠珠璣莫落連飾叔封布兹徐廣曰兹者籍席之名列女傳無鹽女謂齊宣)
(曹大家亦不解實謂實於棺槨中或曰兹與髭同萬民疲極此二殆也疑龍兹即龍䟽鬚音相近也)人猶
且莫之抇也是何也則求利之詭緩而犯
分之羞大也(詐之心緩也詭詐也求利詭)夫亂今然後反
是上以無法使下以無度行知者不得慮
能者不得治賢者不得使(位使人不得在)若是則
上失天性下失地利中失人和故百事廢
財物詘而禍亂起王公則病不足於上庶
人則凍餒羸瘠於下於是焉桀紂群居而
盜賊擊奪以危上矣(盡如桀紂也言在上位者)必禽獸行
虎狼貪故脯巨人而炙嬰兒矣若是則
有何尤抇人之墓抉人之口而求利矣哉
(口取其珠也抉挑也抉人)雖此倮而埋之猶且必抇也安得
葬薶哉(薶而不發不可得葬)彼乃將食其肉而齕其
骨也夫曰大古薄葬故不抇亂今厚葬故
抇也是特姦人之誤於亂說以欺愚者而
潮䧟之以偷取利焉夫是之謂大姦(特姦人言是乃)
(於不仁不孝也以偷取利謂偝棄死者而苟取其利於生自誤惑於亂說因以欺愚者猶於泥潮之中䧟之謂使䧟)
(葬以惑當世故以此譏之者也是時墨子之徒說薄)傳曰危人而自安害人
而自利此之謂也(生者與此義同危害死者以利)
子宋子曰明見侮之不辱使人不鬭(解在天宋子已)
(鬭也莊子說宋子曰見侮不辱救民之鬭尹文子曰見侮論篇宋子言若能明侵侮而不以爲辱之義則可使人不)
(矣宋子蓋尹文弟子何休注公羊曰以子冠氏上者著其師不辱見推不矜禁暴息兵救世之鬭此人君之德可以爲主)
(難宋子之徒也也言此者蓋以)人皆以見侮爲辱故鬭也知見
侮之爲不辱則不鬭矣應之曰然則亦以
人之情爲不惡侮乎曰惡而不辱也(其侮雖惡)
(烏路反下同而不以爲辱惡)曰若是則必不得所求焉(必不得求不鬭)
凡人之鬭也必以其惡之爲說非以其辱
之爲故也(不在於辱也凡鬭在於惡)今倡優侏儒狎徒詈
侮而不鬭者是豈鉅知見侮之爲不辱哉
(遽知宋子有見侮不辱之論哉狎戲也鉅與遽同言此倡優豈速)然而不鬭者不惡
故也今人或入其央瀆竊其豬彘(也如今人央瀆中瀆)
(溝也家出水)則援劒戟而逐之不避死傷是豈以
喪豬爲辱也哉然而不憚鬭者惡之故也
雖以見侮爲辱也不惡則不鬭(之論者也不知宋子)雖
知見侮爲不辱惡之則必鬭(之論也知宋子)然則鬭
與不鬭邪亡於辱之與不辱也乃在於惡
之與不惡也夫今子宋子不能解人之惡
侮而務說人以勿辱也豈不過甚矣哉(達解)
(辱是過甚也解如字說讀爲税也不知人情惡侮而使見侮不)金舌弊口猶將無
益也(見侵侮金舌弊口而不對欲以率先猶無益於不金舌以金爲舌金舌弊口以喻不言也雖子宋子)
(而木舌金或讀爲噤鬭也揚子法言曰金口)不知其無益則不知(說無益不知此)
(知也是不)知其無益也直以欺人則不仁不仁不
知辱莫大焉(知辱無過此也發論而不仁不)將以爲有益於
人則與無益於人也(反預於無益人之謂也與讀爲預本謂有益於人)
則得大辱而退耳說莫病是矣(侮不辱反自本欲使人見)
(辱耳得大)子宋子曰見侮不辱應之曰凡議必將
立隆正然後可也(然後可也崇高正直)無隆正則是非
不分而辨訟不決故所聞曰天下之大隆
是非之封界分職名象之所起王制是也
(王制謂王者之舊制名謂指名象謂法象)故凡言議期命是非以
聖王爲師(也皆以聖王爲法也期物之所會也命名物)而聖王之分
榮辱是也(如宋子以見侮爲不辱哉聖王以榮辱爲人之大分豈)是有兩
端矣(有二也榮辱各)有義榮者有埶榮者有義
辱者有埶辱者志意脩德行厚知慮明是
榮之由中出者也夫是之謂義榮爵列
尊貢禄厚形埶勝(也禄謂受君之禄卿相士大貢謂所受貢賦謂天子諸侯)
(謂埶位也夫也形埶)上爲天子諸侯下爲卿相士大夫
是榮之從外至者也夫是之謂埶榮流
淫汗僈(漫已解在榮辱篇汙穢行也僈當爲)犯分亂理驕暴貪
利是辱之由中出者也夫是之謂義辱詈
侮捽搏(搏手擊也捽持頭也)捶笞臏腳(骨也腳古脚字臏脚捶笞皆杖擊也臏膝)
(馬喜臏脚於宋卒相中山謂刖其膝骨也鄒陽曰司)斬斷枯磔(暴屍也磔車裂斷如字枯棄市)
(辜義同歟韓子曰楚南之地麗水之中生金民多竊采之也周禮以疈辜祭四方百物謂披磔牲體也或者枯與疈)
(疑辜即枯也又莊子有辜人謂犯罪應死之人也采金之禁得而輙辜磔所辜磔甚衆而民竊金不止)藉
靡舌(謂胥靡也謂刑徒之人以鐵鏁相連繫也舌藉見陵藉也才夜反靡繫縛也與縻義同即)
(能合舌舉而不能下謂辭窮亦恥辱也未詳或曰莊子云公孫龍口呿而不)是辱之由外
至者也夫是之謂埶辱是榮辱之兩端也
故君子可以有埶辱而不可以有義辱小
人可以有埶榮而不可以有義榮有埶辱
無害爲堯有埶榮無害爲桀義榮埶榮
唯君子然後兼有之義辱埶辱唯小人然
後兼有之是榮辱之分也聖王以爲法士
大夫以爲道官人以爲守百姓以成俗萬
世不能易也(主教化者官人守職事之官也言上下皆以榮辱爲治也士大夫)今
子宋子案不然獨詘容爲已慮一朝而改
之說必不行矣(分獨欲屈容受辱爲已之道其言宋子不知聖王以榮辱爲大)
(王之法說必不行也謀慮乃欲一朝而改聖)譬之是猶以塼塗塞江
海也以僬僥而戴太山也(僥短人長三尺者塼涂以塗壘塼也僬)
蹎跌碎折不待頃矣(也頃少頃也蹎與顚同躓)二三子之
善於子宋子者殆不若止之將恐得傷其
體也(息其說也傷其體謂受大辱二三子慕宋子道者也止謂)子宋子曰人之
情欲寡而皆以己之情爲欲多是過也(子宋)
(子曰以禁攻寢兵爲外以情欲寡淺為内也以凡人之情所欲在少不在多也莊子說宋)故率其
羣徒辨其談說明其譬稱將使人知情欲
之寡也(欲之寡或爲情之欲寡也稱謂所宜也稱尺證反情)應之曰然則
亦以人之情爲欲目不欲綦色耳不欲綦聲
口不欲綦味鼻不欲綦臭形不欲綦佚此
五綦者亦以人之情爲不欲乎曰人之情
欲是已曰若是則說必不行矣以人之情
爲欲此五綦者而不欲多譬之是猶以人
之情爲欲富貴而不欲貨也好美而惡西
施也古之人爲之不然以人之情爲欲多
而不欲寡故賞以富厚而罰以殺損也(以謂)
(之殺減也所介反富厚賞之以殺損罰)是百王之所同也故上
賢禄天下次賢禄一國下賢禄田邑愿愨
之民完衣食(禄下至愿愨之民猶得完衣食皆所以人之情爲欲多故使德重者受厚)
(其功以報)今子宋子以是之情爲欲寡而不欲
多也然則先王以人之所不欲者賞而以
人之所欲者罰邪亂莫大焉(乃大亂之道如宋子之說)今
子宋子嚴然而好說(其說也好呼報反嚴讀爲儼好說自喜)聚
人徒立師學成文曲(章也文曲文)然而說不免於
以至治爲至亂也豈不過甚矣哉
荀子卷第十二
