測圓海鏡分類釋術卷八
元李冶撰
明顧應&KR1444;釋術
諸和立法測望一
甲丙二人俱在城外西北乾隅甲東行丙南行乙出南
門東行丁出東門南行各不知步數而立四人遥相
望與城相參直既而相會各言步數甲云我與乙共
行了三百九十二步丙云我與丁共行了六百三十
步問城徑
釋曰此通勾明勾和與通股□股和立法測望甲從
乾東行為通勾乙從南門外東行為明勾共行三百
九十二步通勾明勾和也丙從乾隅南行為通股丁
出東門南行為□股共行六百三十步通股□股和
也
術曰甲乙共步自之得一十五萬三千六百六十四
為通勾明勾和筭丙丁共步自之得三十九萬六千
九百為通股□股和筭二筭相乘得六百九億
八千九百二十四萬一千六百為三乘方實丙丁
共步互乘通勾明勾和筭得九千六百八十萬八
千三百二十甲乙共步互乘通股□股和筭得一
億五千五百五十八萬四千八百二數相併得二
億五千二百三十九萬三千一百二十為從方又
以二筭相併得五十五萬五百六十四步以七分
半因之得四十一萬二千九百二十三二共步相
乘得二十四萬六千九百六十二數相减餘一十
六萬五千九百六十三為從一廉二共步相併得
一千二十二以七分半因之得七百六十六步半
為第二廉以七分半因七分半得五分六釐二毫
五絲以减全步餘四分三釐七毫五絲為隅筭作帶
從方廉隅以二廉减從開三乘方法除之得全徑
帶從方廉隅筭以二廉减從開三乘方曰置所得三
乘方實以廉隅約之初商二百置一於左上為
法置一自之得四萬以乘從二廉得三千六十
六萬以减從方餘二億二千一百七十三萬三千
一百二十為從置一乘從一廉得三千三百一
十九萬二千六百置一自乘再乘得八百萬以
隅筭因之得三百五十萬為隅法併從方從廉
隅法共二億五千八百四十二萬五千七百二十
為下法與上法相乘除實五百一十六億八千五
百一十四萬四千餘實九十三億四百九萬
七千六百為次商之實四因隅法得一千四百萬
為方法初商自之六因又以隅筭因之得一十
萬五千為上廉初商四之又以隅筭因之得
三百五十為下廉約次商得四十置一於左上
為法倍初商加次商得四百四十以乘從二廉得
三十三萬七千二百六十又併初次商得二百四
十因之得八千九十四萬二千四百為减廉以
减餘從餘一億四千七十九萬七百二十為
從倍初商加次商得四百四十以乘從一廉得
七千三百二萬三千七百二十為益廉置一
乘上廉得四百二十萬置一自之以乘下廉得
五十六萬置一自乘再乘得六萬四千又以隅
筭因之得二萬八千為隅法併方法從方益廉上
下廉隅法共二億三千二百六十萬二千四百
四十為下法與上法相乘除實盡
又為帶從方廉隅以二廉添積開三乘方法
甲乙俱出東門甲東行乙南行丙丁俱出南門丙南行
丁東行各不知步數而立四人遙相望俱與城相參
直既而乙復斜行與甲會丙復斜行與丁會問其行
步乙云我一直一斜共六十四步丙云我一直一斜
共二百八十八步問城徑
釋曰此明股弦和與□股弦和立法測望甲出東門
東行為□勾乙南行為□股斜行會甲為□弦共行
六十四步股弦和也丁出南門東行為明勾丙南行
為股斜行會丁為弦共行三百八十八步股弦和也
術曰二和相乘得一萬八千四百三十二為二和相
乘筭□和自之得四千九十六為□和筭倍
之以减二和相乘筭餘一萬二百四十為實一
十四乘□和得八百九十六以二十為隅筭作帶
從負隅開平方法除之得一十六為□勾勾自乘
和除之得股弦較四加和半之為弦减和半之為
股十四即□勾股較二十即□弦較較
帶從負隅開平方法見二卷底勾通弦條
甲乙二人俱出東門甲東行乙南行丙丁二人俱出南
門丙南行丁東行各不知步數而立四人遙相望俱
與城相參直既而甲復斜行與乙會丁復斜行與丙
會詢其行步甲云我直斜共五十步丁云我直斜共
二百二十五步問城徑
釋曰此明勾弦和與□勾弦和立法測望甲出東門
直行為□勾斜行就乙為□弦共步和也丁出南門
東行為明勾斜行就丙為明弦共步和也
術曰以丁共步自之得五萬六百二十五為明和
筭又自之得二十五億六千二百八十九萬六
百二十五於上二共步相乘得一萬一千二百五
十半之得二億八千四百七十六萬五千六百二十
五以减上位餘二十二億七千八百一十二萬五千
為平實二共步相减餘一百七十五為二和差以
乘明和筭倍之得一千七百七十一萬八千七百五
十於上倍甲共步得一百以乘明和筭又半之得
二百五十三萬一千二百五十併上共二千二十
五萬為從以二行相减差自之得三萬六百二
十五於上又以二共步相乘數半得五千六百二
十五减上位餘二萬五千為隅法作負隅减從開平
方法除之得明股
負隅减從開平方法曰初商一百置一於左上為法
置一乘隅法得二百五十萬以减從方餘一千七
百七十五萬為下法與上法相乘除實一十七億
七千五百萬餘實五億三百一十二萬五千為
實餘從内再减二百五十萬餘一千五百二十五
萬為從次商三十置一於左上為法置一乘
隅法得七十五萬以减從方餘一千四百五十萬
與上法相乘除實四億三千五百萬餘實六千八
百一十二萬五千為實餘從内再减七十五萬
餘一千三百七十五萬為從次商五置一於
左上為法置一乘隅法得一十二萬五千以减
餘從餘一千三百六十二萬五千為下法與上
法相乘除實盡
負隅减從開平方法已見二卷通勾□勾下因有
三位故重出
明股與勾弦和求勾弦股自乘和除之得勾弦較
减和半之為勾加和半之為弦
甲乙俱出東門甲東行乙南行丙丁俱出南門丙南行
丁東行各不知步數而立四人遥相望俱與城相參
直問其行步則甲乙共四十六步丙丁共二百七
步問城徑
釋曰此明勾股和與□勾股和立法測望甲東行□
勾乙南行□股丁出南門東行明勾丙南行明股甲
乙共步□勾股和也丙丁共步明勾股和也
術曰二共步相併得二百五十三自之得六萬四千
九二共步相乘四之得三萬八千八十八
二數相减餘二萬五千九百二十一為實二共
步相併以六步半因之得一千六百四十四步半
二共步相併以四步半因之又四之得四千五百五
十四步二數相併得六千一百九十八步半為從
方以七十步四分三釐七毫五絲為隅法作負
隅帶從開平方法除之得四步為□股弦較
負隅帶從開平方法曰置實從方隅約之商得四
置一於左上為法置一乘隅得二百八十一步
七分五釐帶從方共六千四百八十步二分五
釐與上法相乘除實盡
又曰副置二和以約分法約之得二十三為平率以
除明和得九除□和得二二和相减餘一百六十一
以平率除之得七為較率九因得明較六十三二因
得□較一十四以較加和半之為股减和半之為勾
甲乙俱出東門甲東行乙南行丙丁俱出南門丙南行
丁東行各不知步數而立四人遙相望俱與城相參
直問其行步甲與丁共八十八步乙與丙共一百六
十五步問城徑
釋曰此明勾□勾和與明股□股和立法測望甲出
東門東行為□勾丁出南門東行為明勾共行八十
八步二勾和也乙出東門南行為□股丙出南門南
行為明股共行一百六十五步二股和也
術曰二和相减約得一十一相平為壘率以除勾和
得八為勾率除股和得一十五為股率勾股相併
得二十三為和率相减得七為較率勾股求弦得一
十七為弦率以勾减弦得九為大差率大差者勾弦
較也以股减弦得二為小差率小差者股弦較也六
為黃方率各以壘率乘二和共得二百五十三二較
共得七十七二弦共得一百八十七二黃方共得六
十六二大差共得九十九二小差共得二十二四差
共一百二十一二大差共與二小差共相乘得二
千一百七十八為實四差共為法除之得一十八
即半虛黃方倍之加二黃共得一百二即明勾□
股共也减二弦共得一百五十一即明股□勾共也
二數相减餘四十九即明較□較較也名為旁差
旁差减二弦共餘一百三十八為太虛和加虛弦
即城徑虚弦與明勾□股共同數
又曰虛黃方加二和共得二百八十九减旁差即城
徑
甲丙二人俱從城中心甲東行出城直行丙南行出城
直行乙丁二人俱在城外東南巽隅乙西行丁北行
各不知步數而立四人遥相望俱與城相參直問其
行則甲東丙南共三百九十一步乙西丁北共一百
三十八步問城徑
釋曰此皇極勾股和與太虛勾股和立法測望甲從
城心東行至川一百三十六為皇極勾丙從城心南
行至日二百五十五步為皇極股共步勾股和也乙
從巽隅西行至月四十八步即泛之山為太虛勾丁
從巽隅北行九十步至山即月之泛為太虛股共步
勾股和也
術曰二和相乘得五萬三千九百五十八為實相併
得五百二十九為法實如法而一得太虛弦一百
二
圓城西門外往南二百五十五步有塔甲乙二人俱在
塔下甲南行乙東行丙丁二人俱在城外東北艮隅
丙東行丁南行戊巳二人俱出南門戊南行巳東行
庚辛二人俱出東門庚東行辛南行各不知步數而
八人遥相望俱與城相參直問其行步則乙之東不
及甲之南與丙之東不及丁之南二不及數共一百
六十一步己之東不及戊之南庚之東不及辛之南
二不及數共七十七步問城徑
釋曰此上高勾股較下平勾股較和與明勾股較□
勾股較和立法測望西門外往南有塔乃西之旦與
日之心同甲乙從塔下分行甲往東乃旦之日為上
高勾乙復往南即天之旦為上高股勾不及股一百
五為高差丙丁從城外東北艮隅分行丙往東乃
艮之地為下平勾丁往南即山之東為下平股勾不
及股五十六為平差二不及共數高差平差和也戊
己從南門分行己往東乃南之月為明勾戊往南即
日之南為明股勾不及股六十三步為明差庚辛從
東門分行庚往東乃東之川為□勾辛往南即山之
東為□股勾不及股一十四步為□差二不及共步
明差□差和也
諸和與較參互立法測望二
南門外不知步數有槐一株甲從城外西北乾隅直往
東行至一柳樹下望見槐樹遂斜行至槐自云我直
斜共行了七百四十五步乙從城外西南坤隅南行
望見槐柳與城相參直亦斜行至槐自云我斜行不
及直行一百五步
釋曰此通勾底弦和與大差股上高弦較立法測望
南門有槐乃日之南為明股甲從乾東行至柳乃乾
之地為通勾斜行至槐下乃日之地為底弦共行七
百四十五步者通勾底弦和也乙從坤隅南行至望
處乃天之坤為大差股亦斜行至槐乃天之日為上
高弦不及直行一百五步者大差股上高弦較也
術曰甲知步内减乙較步半之為通勾加乙較步半
之為底弦用通勾底弦測城徑法求之得半徑
又曰四較步乘通勾筭得四千三百八千為立
實倍通勾乘通勾得二十萬四千八百四較乘
通勾得一十三萬四千四百相减餘七萬四百
為從方四之通勾得一千二百八十為益廉作帶從
减廉開立方法除之得全徑
帶從减從廉開立方曰列置所得立實方廉初商
二百置一於左上為法置一乘從廉得二十五
萬六千置一自之得四萬為隅法併從方共一
十一萬四百以减從廉餘一十四萬五千六百
為下法與上法相乘除實二千九百一十二萬
餘一千三百八十八萬八千為次實倍從廉
得五十一萬二千三因隅法得一十二萬為方
法三因初商得六百為廉法次商四十置
一於左上為法置一乘從廉得五萬一千二百
併入倍廉共五十六萬三千二百為益廉置一
乘廉法得二萬四千置一自之得一千六百為
隅法併方法從方廉隅共二十一萬六千以减
益廉餘三十四萬七千二百與上法相乘除實盡
諸和與較參互立法三
圓城西門外直上南有柳樹一株東門外往東有槐樹一
株俱不知步數甲從城外西北乾隅南行至柳樹下
望見槐樹又斜行至槐樹下直斜共行了一千一百
四十四步乙從城外東北艮隅東行望槐柳與城相
參直復斜行至槐樹下與甲會乙東行不及斜行五
十六步問城徑
釋曰此通股邊弦和與小差勾下平弦較立法測望
甲從乾隅南行至柳下為通股斜行至槐為邊弦共
行一千一百四十四步通股邊弦和也乙從艮隅東
行乃艮之地為小差勾斜行至槐乃地之川為下平
弦不及五十六步小差勾與下平弦較也
術曰如乙直行不及斜行五十六即甲斜行不及直
行差也副置甲共步其一加五十六而半之得甲直
行六百步為通股其一减五十六而半之得甲斜行
五百四十四步為邊弦
以五十六乘甲南行又倍南行得一千二百乘之得
四千三十二萬為立方實又以五十六乘南行
倍之得六萬七千二百半甲南行乘二之甲南行
得三十六萬相併得四十二萬七千二百為從方
倍南行得一千二百為從廉五分為隅法作從負
隅以廉减從翻法開立方法除之得全徑
帶從負隅以廉减從翻法開立方曰置所得立方
實以從方廉隅約之初商二百置一於左上為
法置一乘從廉得二十四萬以减從方餘一十八
萬七千二百為從置一自之得四萬隅因得二
萬併從方共二十萬七千二百為下法與上法
相乘除實四千一百四十四萬實不滿法反除實
四千三十二萬餘一百一十二萬為負積餘
從内再减從廉二十四萬亦不及减反减餘從一
十八萬七千二百餘五萬二千八百為負從三
因隅法得六萬為方法三因初商得六百為廉
法次商四十置一於左上為法置一乘從
廉得四萬八千反併負從得一十萬八百俱
為負從置一乘廉法隅因得一萬二千置一自
之隅因得八百為隅法併方廉隅共七萬二千
八百反减負從餘二萬八千為下法四千相乘除
實盡
此法已見四卷通勾□弦條因用法不同故重出
又為帶從負隅以廉添積開立方亦可
甲出南門東行乙出東門南行各不知步數而立相望
與城相參直既而乙復斜行與甲會計乙行步一直一
斜共一百三十二步直行不及斜行七十二步問城徑
釋曰此□股虚弦和與□股虚弦較立法測望甲出
南門東行為明勾七十二乙出東門南行為□股三
十斜行與甲會為太虚弦一百二直行不及斜行
七十二為□股虛弦較適與明勾同數直斜相併則
□股虛弦和也即兩箇乙南行一箇甲東行去共二
數相併即兩箇虛弦相减即兩箇乙南行也
術曰倍不及得一百四十四以不及减共步餘六十
乘之得八千六百四十為實四之不及得二百八
十八為法除之得乙直行三十為□股以减共步餘
為虚弦
求城徑倍虛弦筭减和筭餘為實平方開之即太虚
較四十二加和半之為股减和半之為勾以虚勾股
求容圓即得
又為帶從負隅以廉添積開立方法
甲出南門東行不知步數而立乙出東門南行相望與
城相參直乙復斜行與甲會二人共行了二百四
步甲東行不及共步一百三十二步
釋曰此明勾□股太虚弦和又與明勾相較立法測
望甲出南門東行七十二步為明勾乙出東門南行
三十步為□股斜行一百二步與甲會為太虚弦
共步明勾□股太虚弦和也甲行不及共步和與明
勾相較之數也
術曰以不及减共步餘七十二為明勾即甲東行步
半共步减明勾餘三十為□股即乙南行步半
共步得一百二為太虚弦即乙斜行步乙南行
减甲東行餘四十二即太虛較較自之與弦自之
相减餘為實平方開之即勾股和加較半之為
股减較半之為勾以虛勾股求容圓得城徑
圓城南門之東有槐一株東門之南有柳一株甲出南
門直行往南乙出東門直行往東各不知步數而立
相望槐柳俱與城相參直甲復向東北斜行至槐樹
下乙復向西南斜行至柳樹下問其行步則甲直斜
共行二百八十八步乙直斜共行五十步甲直行乙
直行相併多於槐柳相距四十九步問城徑
釋曰此明股弦和□勾弦和又明股□勾和與太虛
弦較立法測望槐在南門之東七十二步為明勾甲
出南門直行為明股斜行至槐柳下為明弦共行二
百八十八步明股弦和也柳在東門之南三十步為
□股乙出東門直行為□勾斜行至柳樹下為□弦
共行五十步為□勾弦和也槐柳斜相距一百二
步為太虛弦甲直行與乙直行相併得一百五十一
步為明股□勾和多於虛弦四十九步是明股□勾
和與太虛弦較也
術曰二和相併减二之多於太虛弦步即城徑
又曰二和相乘即半徑筭
圓城中心往南有大石塔一座城外東北艮隅往東有
小石塔一座東門外正東有柳樹一株東門外往南
有大槐樹一株其大槐樹正與城中大石塔相對不差
尺寸南門往東有榆樹一株甲從石塔下起程出南門
直行往南不知步數而立乙從東門起程直行至柳
樹下折而北至小石塔下又往東不知步數而立望
柳槐榆與甲立處俱與城相參直問其步數則曰甲
從南門至立處乙從東門至柳樹下相併多於榆槐
斜相距四十九步石塔穿城至甲立處多於石塔與
槐相距柳樹北往小石塔步數多小石塔下復往東
步數二較相併一百六十一步問城徑
釋曰此明股□勾和與太虛弦較下高勾股較與下
平勾股較和立法測望南門外往東有榆乃南之月
為明勾甲出南門復南行為明股東門外往南有槐
乃山之東為□股乙從東至柳乃東之川為□勾榆
與槐斜相距乃月之山為太虛弦甲南門至立處乙
東門至柳下共步為明股□勾和多於槐榆相距四
十九步乃明股□勾和與太虛弦較也城中有大石
塔至南門外甲立處乃日之朱為下高股塔距槐乃
朱之山為下高勾甲穿城南行步多於塔去槐步乃
下高勾股較也城東柳樹北至小石塔乃川之夕為
平股石塔復東行至立處乃夕之地為下平勾南行
多於東行步下平勾股較也二較相併一百六十一
步高差平差和也
術曰二數相减半之又自之得三千一百三十六為
實以四十九為法除之得平勾六十四
又曰二數相减餘自之得一萬二千五百四十四為
實如四十九而一得平股弦和二百五十六
勾自之和除之得平股弦較一十六加和半之為弦
减和半之為股
城心上南有大石塔城南門往東有榆一株東門往
南有大槐一株與城中石塔東西相對東門直東有
柳一株城外東北艮隅往東有小石塔與城東柳樹
南北相對甲從城中塔下起程穿城出城直往南不
知步數而立乙從東門起程直行至柳樹下折而
北往小石塔下又往東亦不知步數望甲與柳槐
榆俱與城相參直甲復斜行向東北直至柳樹下問其
行步則曰甲從大石塔穿城南行立處多於大石塔
與槐相去步數乙從柳樹北行至小石塔多於從石
塔東行步數二較相併共一百六十一步甲從南起
程至立處多於南門距榆樹步數東門南至槐多於
東至柳步數二較相併共七十七步斜行至柳下多
於城徑四十九步問城徑
釋曰此高較平較和與明較□較和并皇極弦與城
徑較立法測望甲從城中石塔下穿城往南而立乃
日之朱下高股也大石塔與城外槐樹相距乃朱之
山下高勾也多步乃下高勾股較也乙從城東門柳
樹下折而往北至小石塔下乃川之夕下平股也復
往東乃夕之地下平勾也多步乃下平勾股較也二
較相併共一百六十一步乃平差高差和也又名角
差甲自南門往南立處乃日之南明股也南門往東
至榆樹乃南之月明勾也多步明勾股較也東門往
南至槐乃山之東□股也直東門至柳乃東之川□
勾也多步□勾股較也二較相併七十七步明差□
差和也甲從直南立處斜行至柳樹下乃日之川皇
極弦也多城徑四十九步為皇極弦與城徑較即皇
極弦黃廣勾較也
術曰二和相併半之得一百十九為平率副置平率
一加四十九一减四十九相乘得一萬一千七百六
十為實四十九為法實如法而一得城徑
城心往南有大石塔一座東門外往南有大槐一株與
塔相對南門外往東有榆樹一株東門外正東有柳
樹一株城外東北艮隅往東有小石塔一座甲從城
中石塔下穿城直往南不知步數而立乙從東門直
行至柳樹下轉往北至石塔復往東亦不知步數而
立丙從城外東南巽隅往西至榆樹下立三人遙相
望與槐樹俱與城相參直既而丙又斜行至槐樹下
復南行回還巽隅訖問其行步則曰甲從大石塔穿
城往南立處多於槐距塔步數乙從東門外柳樹下
北至小石塔多於復東行步數二較相併共一百六
十一步甲自南門起至立處多於南門距榆步數東
門外往南至槐多於往東至柳步數二較相併共七
十七步丙從巽隅西至榆步數與從柳南還步又少
於斜行六十步問城徑
釋曰此高差平差和明差□差和與太虛弦較較立
法測望甲從城中石塔穿城往南而立為下高股石
塔距槐為下高勾勾股相較為下高較亦曰高差乙
從東門外柳樹下北至小石塔為下平股又東行至
立處為下平勾勾股相减為下平較亦曰平差共一
百六十一步高差平差和也南門至甲立處為明股
南門東至榆樹為明勾勾股相减為明較即明差東
門南至槐為□股東至柳為□勾勾股相减為□較
即□差共七十七步明差□差和也丙從巽隅西至
榆乃巽之月與泛之山同為太虛勾斜行至槐樹下
為太虚弦復南行還巽地與月之泛同為太虛股西
行不及南行為太虚勾股較較步不及斜行六十為
太虚弦較較也
術曰二和相减餘八十四加太虛弦較較半之得七
十二為泛率自之得五千一百八十四為實角差
内减二汎率餘一十七為從作帶從開平方法除之
得六十四為平勾角差即高差平差併也
甲丙二人俱在城中心丙望南門直行出城不知步數
而立甲望東門出城亦不知步數望見之丙復斜行
與甲相會問其行步則曰甲丙直斜共行了六百八
十步又曰甲東直行少於丙南直行一百一十九步
問城徑
釋曰此皇極弦和和與勾股較立法測望甲從城中
心東行為皇極勾丙從中心南行為皇極股斜行與
甲會為皇極弦共行六百八十步為皇極弦和和也
甲東行不及丙南一百一十九步為皇極勾較也
術曰二數相减餘五百六十一為差差自之得三十
一萬四千七百二十一為差筭較自之得一萬四
千一百六十一為較卑二筭相减餘三十萬
五百六十為平實四其差二其較相併得二千四
百八十二為從方二為隅筭作負隅開减從開
平方法除之得一百三十六為皇極勾
負隅减從開平方曰置所得平實以從方隅筭約
之初商一百置一於左上為法置一乘隅筭
得二百以從减方餘二千二百八十二為下法與
上法相乘除實二十三萬八千二百餘實七萬
二千三百六十從方内再减二百餘二千八
十二次商三十置一於左上為法置一隅因得六
十以减從方餘二千二十二為下法與上法相
乘除實六萬六百六十餘實一萬一千七百為
實餘從内再减六十餘一千九百六十二次
商六置一於左上為法置一隅因得一十二
以减餘從餘一千九百五十為下法與上法相乘
除實盡
此法已見二卷通勾□勾條因有三位故重出
圓城南門往東有槐東門往南有柳甲乙二人俱在城
中心甲出南門直行乙出東門各不知步數而立丙
丁二人俱在城外東南巽隅丙西行至槐下丁北行
至柳下四人遥相望俱與城參直既而甲復斜行與
乙會丙復斜行與丁會問其行步則甲一直一斜與
乙直行共六百八十步丙西丁北二直行較丙斜行
多三十六步問城徑
釋曰此皇極弦和和與太虛弦和較立法測望乙從
城中心東行為皇極勾甲從城中心南行為皇極股
斜行與乙會為皇極弦共步為皇極弦和和也丙從
巽隅西至槐樹下即太虛勾丁從巽隅北至柳樹下
即太虚股丙斜行與丁會為太虚弦丙西丁北相併
即太虚勾股和多於斜行為太虚弦和較也
術曰和較相乘得二萬四千四百八十為實半較得
一十八為從半步為隅筭作以從添積負隅開
平方法除之得全徑
以從添積負隅開平方曰置所得平實以從約之
初商二百置一於左上為法置一乘益從得三
千六百為益實添入積内共二萬八千八十為
實置一以隅因之得一百為下法與上法相乘
除實一萬餘八千八十為實倍下法得二百為
廉法次商四十置一於左上為法置一乘益
從得七百二十為益實添入餘積得八千八百為
實置一以隅因得二十併廉法共二百二十與
上法相乘除實盡
又為負隅以從减法開平方法
法見四卷大差勾黃長弦條下
測圓海鏡分類釋術卷八
