景岳全書卷五十五
明張介賓撰
攻陣
(仲景)大承氣湯(一)治陽明太隂傷寒譫語五六日不大
便腹滿煩渴並少隂舌乾口燥潮熱脉實者劉河
間加甘草名三一承氣湯
大黃(四兩)厚樸(半斤)枳實(五枚)芒硝(三合)
右以水一斗先煮厚枳二物取五斤去滓内大黃煮
取二升去滓内芒硝更上火微一兩沸分溫再服得
下餘勿服
(仲景)小承氣湯(二)治病在太隂無表證汗後潮熱狂言
脈脹脈實六七日不大便喘滿者
即前大承氣湯減去芒硝
(仲景)調胃承氣湯(三)治太陽陽明不惡寒反惡熱大便
秘結日晡潮熱者凡陽明病有一證右經者當解
肌入腑者當攻下
大黃芒硝甘草(各五錢此從近法)
每服三五錢水一大盞煎七分溫服
(仲景)桃仁承氣湯(四)治傷寒畜血小腹急大便黑而不
通
桃仁(十二枚去皮尖)官桂甘草(各一錢)
芒硝(三錢)大黃(半兩或一兩此從近法)
右㕮咀作一服或分二服水一大盞煎七分溫服
(良方)桃仁承氣湯(五)治瘀血小腹作痛大便不利或譫
語口乾潄水不嚥徧身黃色小便自利或血結胸中
(缺)可近或寒熱昏迷其人如狂
桃仁(半兩去皮尖)大黃(炒一兩)甘草(二錢)
肉桂(一錢)
右薑水煎發日五更服
當歸承氣湯(六)治燥熱裏熱火鬱為病或皮膚枯燥
或咽乾鼻乾或便溺結閟通宜此方
當歸大黃(各四錢)甘草芒硝(各二錢)
右㕮咀入薑煎服
(仲景)大柴胡湯(七)表證未除裡證又急汗下兼行用此
柴胡(半斤)半夏(半斤)黃芩芍藥(各三兩)
生薑(五兩切)枳實(四枚)大黃(二兩)大棗(十二枚劈)
右七味以水一斗二升煮取六升去滓再煎溫服一
升日三服
(陶氏)六一順氣湯(八)以代大小承氣大柴胡大陷胸等
湯之神藥也此湯治傷寒熱邪𫝊裏大便結實口
燥咽乾怕熱譫語揭衣狂走癍黃陽厥潮熱自汗胸
脇滿硬臍腹疼痛等證效不盡述
大黃枳實黃芩厚樸
柴胡甘草芍藥芒硝
水煎服欲峻者大黃後入凡傷寒過經及老弱或
血氣兩虚之人或婦人産後有下證或有下後不解
或表證尚未除而裏證又急不得不下者用此湯去
芒硝下之則吉盖恐硝性峻急故有此戒經云轉藥
孰緊有芒硝者緊也今之庸醫不分當急下可少與
宜微和胃氣之論一槩用大黃芒硝亂投湯劑下之
因兹枉死者多矣仲景云蕩滌傷寒熱積皆用湯
液切禁丸藥不可不知也
(仲景)大䧟胸湯治大結胸手不可按
大黃(四錢)芒硝(三錢)甘遂末(二分此從近數)
用水一鍾半先煎大黃至一鍾内芒硝煎一二沸去
柤内甘遂末和勻服得利則止此藥極峻必不得
已而用之原方用大黃六兩芒硝一升甘遂末一
錢水六升如前法煮二升分二服得快利止後服
小陷胸湯(十)方在寒陣十六
治小結胸正在心下按之則痛脈浮滑者
(河間)大黃湯(十一)治瀉痢濕熱邪盛膿血稠黏裏急後
重日夜無度者
大黃(一兩)
右細挫好酒二大盞浸半日煎至一盞半去大黃分
二服頓服之痢止一服如未止再服以痢為度服芍
藥湯以和之痢止再服黃芩湯和之以撤其毒
(外科)大黃湯(十二)方在外科一六七
治腸癰小腹堅腫
(金匱)大黃甘草湯(十三)治食已即吐按此湯必下焦
脹實大便秘結不通而格拒吐食者方可用之若因
胃虚而食已即吐者此則大非所宜用者不可誤認
大黃(四兩)甘草(一兩)
右二味以水三升煮取一升分溫再服
(金匱)大黃硝石湯(十四)治黃疸腹滿小便不利而赤自
汗出表和裏實者宜用之
大黃黃栢硝石(各四兩)梔子(十五枚)
右四味以水六升煮取二升去滓内硝更煮取一升
頓服
(金匱)梔子大黃湯(十五)治酒疸心中懊憹成熱痛
梔子(十四枚)大黃(一兩)枳實(五枚)豉(一升)
右用水六升煮取二升分溫三服
(河間)防風通聖散(十六)治諸風潮搐手足瘈瘲小兒急
驚便結邪熱暴甚肌肉蠕動一切風熱疥癘等疾
防風川芎當歸芍藥
麻黃連翹薄荷葉大黃
芒硝(各五錢)石膏黃芩桔梗(各一兩)
滑石(三兩)甘草(二兩)荆芥白术
梔子(各二錢半)
右為末每服二錢水一大鍾生薑三片煎六七分溫
服醫統方各五分用水二鍾煎服痰𠻳加半夏
閉結加大黃二錢破傷風加羌活全蝎各五分
此方出有四賈同知方無芒硝崔宣武方無芒硝有
縮砂癘瘍機要有白芷蒺藜鼠粘子甘草
雙解散(十七)方在痘疹四一
治痘疹表裏俱實
牛黃雙解散(十八)方在外科二百九
治便癰熱毒大小便秘
(局方)涼膈散(十九)瀉三焦六經諸火
大黃樸硝甘草(各一錢)連翹(一錢半)
梔子黃芩薄荷(各五分)
水一鍾半加竹葉七片煎八分入蜜一匙和勻服
(東垣)涼膈散(二十)方在痘疹八三
解痘疹内熱良方
(陶氏)黃龍湯(二十一)治熱邪𫝊裏胃有燥糞結實心下硬
痛而下利綂清水身熱譫語發渴此非内寒而利乃
因湯藥而利也名曰積熱利證宜急下之身無熱者
宜用此湯身有熱者宜六一順氣湯醫家有不識此
證者便呼為漏底傷寒即用熱藥止之者是猶抱薪
救火也誤人多矣
大黃芒硝(老弱者去此)枳實
厚樸甘草人參當歸
水一鍾半生薑三片棗二枚煎服
(良方)黃龍湯(二二)方在婦人八五
治妊婦感冐風寒熱入胞宮寒熱如瘧
(錢氏)黃龍湯(二三)方在小兒二五
治小兒感冐發熱或寒熱往來
(子和)玉燭散(二四)治血虚有滯或婦人經候不通腹脹
作痛此四物湯對調胃承氣湯也
當歸川芎芍藥地黃
大黃芒硝甘草(各等分)
右㕮咀水煎服甚者倍用大黃
四順清涼飲子(二五)治大人小兒血脉壅實臟腑生
熱面赤煩渴睡臥不寧大便秘結
大黃當歸芍藥甘草(各等分)
右㕮咀水煎服
(元戎)四物湯(二六)治臟結秘澀
當歸熟地黃川芎白芍藥
大黃(煨)桃仁(各等分)
右用水煎或丸服亦可
(仲景)抵當湯(二七)治傷寒熱在下焦小腹鞕滿其人發
狂小便自利者下血乃愈以太陽病瘀熱在裏也
水蛭(三十條熬)蝱蟲(三十個煞去翅尾)桃仁(二十個去皮尖)
大黃(三兩酒浸)
右四味為末以水五升煮取三升又抵當丸亦即
此四味
(仲景)十棗湯(二八)治懸飲内痛
芫花醋拌經宿炒微黑勿焦
大戟長流水煮半時晒乾
甘遂麫褁煨各等分
右為細末先以水一鐘半煮大棗十枚至八分去棗
納藥末強人一錢弱人五分平旦服之不下更加五
分決下徐以糜粥補之
(潔古)三化湯(二九)治中風外有六經之形證先以續命
湯主之内有便溺之阻格此方主之
厚樸(薑製)大黃枳實羌活(各等分)
右㕮咀每服一兩水煎服微利則止
(選要)透膈湯(三十)治脾胃不和中脫氣滯胸膈滿悶噎
寒不通脇肋脹痛痰涎嘔逆飲食不下
木香白豆蔲砂仁梹榔
枳殼(麩炒)厚樸(薑汁炒)半夏(製)青皮
橘紅甘草大黃樸硝(各一錢)
水一鍾半薑三片紅棗一枚煎八分食遠服
(金匱)茵陳蒿湯(三一)治傷寒發黃及穀疽發熱不食大
小便秘或食即頭痃是為穀疽
茵陳(九錢)大黃(四錢半)山梔(一錢半)
右作二服每服水二鐘煎八分食遠溫服
(河間)芍藥湯(三二)下血調氣經曰溲而便膿血氣行而
血止行血則便自愈調氣則後重除
芍藥(一兩)當歸黃連(各五錢)木香
甘草(炙)梹榔(各二錢)大黃(三錢)官桂(一錢半)
黃芩(五錢)
右咀每服半兩水二盞煎一盞食後溫服如血痢則
漸加大黃如汗後臟毒加黃栢半兩依前服愚按
此湯乃河間之心方然惟真有實熱者可用若假熱
假實者誤服則死
枳實大黃湯(三三)治濕滯脚氣
羌活(錢半)當歸(一錢)枳實(五分)大黃(酒煨五分)
水一鍾半煎八分食前空心溫服以利為度
羌活導滯湯(三四)治風濕實滯脚氣
羌活獨活(各半兩)防己當歸(各三錢)
枳實(麩炒二錢)大黃(酒煨一兩)
右每服五七錢水一鐘半煎至七分溫服量虚實加
減微利則已
牛黃瀉心湯(三五)治心經實熱狂言妄語神志不安
牛黃(另研一兩)冰片(另研一分)朱砂(另研二錢)大黃(生一兩)
右為細末和勻每服一二錢冷薑湯或蜜水調下
(宣明)三稜散(三六)治積聚癥瘕痃癖不散堅滿痞悶食
不下
三稜白术(炒各二兩)蓬术當歸(各五錢)
木香梹榔(各三錢)
右為末每服三錢沸湯調下
三稜丸(三七)治血癥血瘕食積痰滯
莪术(醋浸炒)三稜(各三兩)青皮麥芽(炒)
半夏(各一兩)
右共用好醋一鍾煮乾焙為末醋糊丸桐子大每服
四十丸淡醋湯下痰積薑湯下
三聖膏(三八)貼積聚癥塊
石灰(十兩)官桂(半兩為末)大黃(一兩錦紋者為末)
右將石灰細篩過炒紅急用好醋熬成膏入大黃官
桂末攪勻以磁器收貯用油紙或柿漆紙攤貼患處
火烘熨之
(良方)桃仁煎(三九)治血瘕
桃仁大黃(炒各一兩)蝱蟲(半兩炒黑)樸硝(一兩)
右為末以醇醋一鍾磁器中煮三分下前三味不住
手攪煎至可丸乃下樸硝丸如桐子大不喫晚食五
更初溫酒下五丸日午下穢物如未見再服仍以調
氣血藥補之立齋曰向在毗陵一婦人小便不通
臍腹脹甚予診之曰此血瘕也用前藥一服腹痛下
瘀血血水即愈此藥猛烈大峻氣血虚者斟酌與之
川山甲散(四十)治癥痞瘀血心腹作痛
川山甲(炒焦)鱉甲(醋炙)赤芍藥
大黃(炒)乾漆(炒烟盡)桂心(各一兩)川芎
芫花(醋炒)歸尾(各半兩)麝香(一錢)
右為末每服一錢酒調下
(子和)禹功散(四一)瀉水之劑
黑丑(頭末四兩)茴香(一兩炒)或加木香(一兩)
右為細末以生薑自然汁調一二錢臨臥服
(子和)濬川散(四二)治一切痰飲十種水氣
甘遂(麫裹煨)芒硝(各二錢)大黃郁李仁(一錢)
牽牛末(各三錢)
右為末滴水丸桐子大每服五十丸溫水下
稀涎散(四三)吐頑痰
牙皂(炙去皮弦一錢)藜蘆(五分)
右為細末每服五分或一二錢漿水調下牙關不開
者灌之
大異香散(四四)治積聚脹滿
三稜蓬术青皮陳皮
枳殼(炒)藿香香附半夏麯
桔梗益智(各一錢半)炙甘草(五分)
右分二貼水二鍾薑三片棗一枚煎七分食遠服
(經騐)流金膏(四五)治一切火痰欬逆等證
白石膏(微煅研細)大黃(錦紋者椎碎酒浸半日蒸晒九次各二兩)
黃芩(酒洗)橘紅(各兩半)連翹川芎
桔梗貝母(各一兩)膽星蘇州薄荷
香附(各五錢)
右為極細末煉蜜丸彈子大午後臨臥細嚼一丸忌
酒麫諸濕熱物按此方當去川芎桔梗效必更速
(子和)通經散(四六)治婦人氣逆血閉
陳皮(去白)當歸(各一兩)甘遂(以麵包勿令透水煮百餘滚取出用冷水浸過)
(去麵焙乾一兩)
右為細末每服三錢溫湯調下臨臥服
(外臺)苦楝湯(四七)治疣蟲
苦楝根東引不出土者刮去皮土取内白皮二兩水
三碗煎一碗半去柤以晚米三合煮糜粥空心先以
炙肉一片嚼之引蟲向上次吃藥粥一二口少頃又
吃漸漸加至一碗其蟲下盡而愈
(宣明)三花神祐丸(四八)治一切沉積痰飲變生諸病或
氣血壅滯濕熱鬱結走注疼痛風痰脹滿等證子
和神祐丸用黑丑一兩無輕粉
黑丑(取頭落末二兩)大黃(一兩)芫花(醋浸炒)
大戟(醋浸炒)甘遂(麵裹煨各五錢)輕粉(一錢)
右為細末滴水為丸小豆大初服五丸每服加五丸
溫水下日三服以快利為度欲速下者宜八九十丸
或百餘丸凡痞滿甚者以痰涎壅盛頓攻不開則
轉加痛悶須漸進之初服止三丸每加二丸至快利
即止
木香㯽榔丸(四九)殺下諸蟲
㯽榔(一兩)木香鶴虱貫衆
錫灰乾漆(燒烟盡)史君子(各五錢)
輕粉(一錢)雷丸巴豆仁(各二錢半)
麵糊丸麻子大每服二十丸五更粥飲下或煎菖蒲
石榴湯下
(寳鑑)木香㯽榔丸(五十)治一切氣滯心腹痞滿脇肋脹
悶大小便澁秘不通
木香㯽榔青皮(去瓤)陳皮(去白)
枳殼(麩炒)蓬术(煨切)黃蓮(各一兩)黃栢(去皮)
香附(炒)大黃(炒各三兩)黑丑(取頭落末四兩)
滴水為丸豌豆大每服三五十丸食遠薑湯送下以
微利為度
遇仙丹(五一)追蟲逐積消癖利痰萬病可除
黑丑(頭末)㯽榔(各一斤)大黃(半斤)三稜
莪术(醋炙各四兩)木香(二兩)
右為末用大皂角去子打碎煎濃湯去滓煮麵糊為
丸桐子大每服四五十丸以強弱為加減五更茶清
下如未通再飲溫茶助之下蟲積惡物盡了白粥補
之
備急丸(五二)治胃中停滯寒冷之物心腹作痛如錐
及脹滿下氣並卒暴百病中惡客忤口禁卒死比白治
之易者名獨行丸脾胃論名備急大黃丸
巴霜大黃乾薑(俱為末)
右等分和勻煉蜜丸石臼内杵千餘下如泥丸如小
豆大夜臥時溫水下一丸氣實者加一二丸如卒病
不計時候服如卒死口禁即幹口折齒灌之司空
裴秀亦作散用用其急也孕婦忌用
(和劑)神保丸(五三)治心膈痛腹痛血痛腎氣脇下痛大
便不通氣噎宿食不消
木香胡椒(各二錢半)乾蝎(七枚)巴豆(十粒去皮心研)
右為末湯浸蒸餅丸麻子大朱砂三錢為衣每服五
丸用柿蒂湯或薑醋茶蜜茴香木香等湯隨宜送下
(寳藏)感應丸(五四)治宿食積滯腹痛胸膈痞悶疼痛吐
瀉
南木香肉豆蔲丁香(各兩半)乾薑(炮一兩)
巴霜(七十粒)百草霜(二兩)杏仁(一百四十粒去皮尖研)
右先將前四味為末後入三味同研勻外用好黃蠟
六兩溶化以絹濾淨更用好酒一升於銀石器内煮
蠟數沸傾出其蠟自浮聽用凡春夏修合先用香
油一兩銚内熬令香熟次下酒蠟四兩同化成汁就
銚内乘熱拌和前藥成劑分作小錠油紙裹放旋丸
服之若秋冬須用香油一兩伍錢每服三十丸空
心薑湯下
大金花丸(五五)治中外諸熱淋秘溺血𠻳血衂血頭
痛骨蒸欬𠻳肺痿
黃連黃芩黃栢梔子
大黃(各等分)
右為細末滴水丸小豆大每服三十丸涼水茶清任
下本方去大黃倍加梔子名梔子金花丸
(千金)大硝石丸(五六)治痞積
硝石(六兩)大黃(八兩另研)人參甘草(各三兩)
右為細末用好陳醋三升以磁器微火熱丸每入醋
一升先入大黃不住手攪使微沸盡一刻又入一升
再熬微乾又下一升並下餘藥再熬使可丸如雞子
黃大每服一丸白湯化下或丸如桐子大每服三五
十丸服後當下如雞肝或如米泔赤黑色等物乃效
下後忌風冷宜軟粥將息
(東垣)枳术導滯丸(五七)治傷濕熱之物不得旋化而作
痞滿悶亂不安
黃芩茯苓白术黃連(各三錢)
枳實(熱炒)神麯(各五錢炒)澤瀉(二錢)大黃(煨一兩)
右為末湯浸蒸餅為丸食遠白湯下五十丸
(秘方)化滯丸(五八)理諸氣化諸積奪造化有通塞之功
調隂陽有補瀉之妙久堅沉痼者磨之自消暴滯積
留者導之自去此與鄧山房感應丸略同但彼方
猶有沈香檀香砂仁香附四味
南木香丁香青皮橘紅
黃連(各二錢半)莪术(煨)三稜(各五錢)半夏麯(三錢)
上八味共為細末
巴豆去殼滚湯泡去心膜用好醋浸少頃慢火
熬至醋乾用六錢研細入前藥又研勻再入後
烏梅膏巴豆若乾止用梅四錢伍分
烏梅肉焙乾為末用五錢以米醋調略清慢火
熬成膏和入前藥
右和勻用白麵八錢調厚糊為丸蘿蔔子大每服五
七丸壯人十丸五更空心用陳皮湯下不欲通者
以津下知所積物取本汁冷下停食飽悶枳殼
湯下因食吐不止以津嚥下即止婦人血氣痛
當歸湯下赤冷痢甘草湯下白冷痢乾薑湯下
心痛石菖蒲湯下諸氣痛生薑陳皮湯下腸氣
茴香酒下若欲推蕩積滯熱薑湯下仍加數丸未
利再服利多不止飲冷水一二口即止此藥得熱
行得冷即止小兒疳積量大小飲湯下妊娠勿服
化鐵丹歌(五九)
(八梅十六豆丁木不相饒)(一豆管三椒將來研作末)(青陳各半兩醋打麵糊調)
(丸如黍米大強弱或兒曹)(日晒要堅牢任意作引下)(五分或三分是鐵也能消)
陳米三稜丸(六十)消積聚去米麫五穀等積
陳倉米(一兩)用新巴豆五枚去殼同米慢火炒
巴豆焦色去豆不用
陳皮三稜(煨)砂仁麥芽(各二錢)
南木香(一錢)
右為末醋糊丸綠豆大每服十五丸至二十丸食遠
薑湯下
(局方)溫白丸(六一)治心腹積聚癥癖痞塊大如杯碗胸
脇脹滿嘔吐心下堅結傍攻兩脇如有所礙及一切
諸風身體頑麻三十六種遁尸注忤十種水病痞塞
心痛腹中一切諸疾但服此藥無不除愈
川烏(製二兩)皂角(炙去皮弦)吳茱萸(湯泡一宿炒)
石菖蒲柴胡桔梗(去蘆炒)厚樸(薑製)
紫菀人參黃連(去鬚)茯苓
乾薑肉桂川椒(去目炒)巴霜(各五錢另研)
右為末入巴豆研勻蜜丸桐子大每服三丸薑湯下
按此方與海藏萬病紫苑丸大同但彼多羌活獨
活防風三味止用巴霜二錢而羣藥更倍隨證用引
送下與此為稍異也
潔古治法肝積肥氣溫白丸加柴胡川芎心積
伏梁溫白丸加菖蒲黃連桃仁脾積痞氣溫白丸
加吳茱萸乾薑肺積息奔溫白丸加人參紫苑
腎積奔脈溫白丸加丁香茯苓遠志
(陳氏)溫白丸(六二)方在小兒九十
驅風豁痰定驚
(丹溪)阿魏丸(六三)治内積
阿魏(醋煮作糊)糖毬子(各一兩)黃連(六錢)
連翹(五錢)
右為末阿魏糊丸桐子大每服二三十丸白湯送下
(醫林)阿魏丸(六四)治諸般積聚癥瘕痞塊
山查肉南星(皂角水浸)半夏麥芽(炒)
神麯(炒)黃連(各一兩)連翹阿魏(醋浸)
瓜蔞仁貝母(各五錢)風化硝石鹽
蘿蔔子(炒)胡黃連(各二錢半)
右為末薑湯浸蒸餅為丸桐子大每服五十丸食遠
薑湯下
守病丸(六五)
此藥名為守病硃砂加上雄黃
硼砂輕粉要相當去皮巴霜半兩
&KR1504;砂合濟有功乳香五錢隨良
蜜丸一粒放毫光取下多年積脹
(簡易)勝紅丸(六六)治脾積氣滯胸膈滿悶氣促不安嘔
吐清水丈夫酒積婦人脾血積小兒食積並治
三稜蓬术(各醋煮)青皮陳皮
乾薑良薑(各一兩)香附(二兩炒)
右為末醋糊丸桐子大每服三四十丸薑湯下
(御院)助氣丸(六七)治三焦痞塞胸膈飽悶氣不流通蘊
結成積痃癖氣塊並皆治之
三稜(炮)莪术(炮各一兩)青皮橘紅
白术(各五錢)木香㯽榔枳殼(各三錢)
右為末糊丸桐子大每服五十丸米湯下
(局方)三黃丸(六八)治三焦積熱咽喉腫閉心膈煩燥小
便赤澀大便秘結
黃芩黃連大黃(各等分)
煉蜜丸桐子大每服四五十丸白湯送下或淡鹽湯
亦可此方為湯即名瀉心湯
(東垣)雄黃聖餅子(六九)治一切酒食傷脾積聚滿悶等
證
巴豆(百枚去膜油)雄黃(半兩)白麵(十兩炒羅過)
右二味為細末同麵和勻用新汲水攪和作餅如手
大以水煮之候浮於湯上看硬軟捏作小餅子每服
五七餅加至十餅十五餅嚼食一餅利一行二餅利
二行食前茶酒任下
(河間)舟車丸(七十)治一切水濕蠱腹疾飲癖積氣血壅
滿不得宣通風熱鬱痺走注疼痛及婦人血逆氣滯
等證
黑丑(頭末四兩)甘遂(麫裹煨)芫花大戟(俱醋炒各一兩)
大黃(二兩)青皮陳皮木香
㯽榔(各五錢)輕粉(一錢)取蟲加蕪荑半兩
右為末水糊丸如小豆大空心溫水下初服五丸日
三服以快利為度服法如前三花神祐丸
(子和)導水丸(七一)
大黃黃芩(各二兩)滑石黑丑(頭末各四兩)
加法甘遂一兩去濕熱腰痛泄水濕腫滿久病則
加白芥子一兩去遍身走注疼痛宜加樸硝
一兩退熱散腫毒止痛久毒宜加郁李仁一兩
散結滯通關節潤腸胃行滯氣通血脈宜加樟
柳根一兩去腰腿沉重宜加
右為細末滴水丸桐子大每服五十丸或加至百丸
臨臥溫水下
(子和)神芎丸(七二)治心經積熱風痰壅滯頭目赤腫瘡
癤咽痛胸膈不利大小便秘一切風熱等證
大黃(生)黃芩(各二兩)黑丑(頭末生)滑石(各四兩)
黃連川芎薄荷葉(各半兩)
滴水丸桐子大每服五十丸食後溫水下局方無
黃連
(三因)小胃丹(七三)上可去胸膈之痰下可利腸胃之痰
芫花大戟(俱醋炒)甘遂(麫裹煨各一兩)
大黃(酒拌蒸一兩半)黃栢(炒褐色二兩)
右為細末粥丸麻子大每服十丸溫水下
清氣化痰丸(七四)
南星半夏各八兩用皂角白礬生薑各三
兩水十碗煮至五碗取湯浸星夏二日却煮至
無白點為度曬乾聽用
橘紅㯽榔(各二兩)木香沈香(各一兩)
蒼术(米泔浸炒四兩)
右為末薑汁糊丸淡鹽湯白湯任下
(丹溪)清氣化痰丸(七五)治上焦痰火壅盛欬𠻳煩熱口
渴胸中痞滿
南星(製三兩)半夏(製)黃連黃芩(各五兩)
瓜蔞仁杏仁(去皮尖)茯苓(各四兩)枳實(炒)
陳皮(各六兩)甘草
右為細末薑汁煮糊丸桐子大每服五十丸薑湯下
法製清氣化痰丸(七六)順氣快脾化痰消食
南星(去皮)半夏(各四兩)用皂角白礬乾薑各四兩
入水五碗煎至三碗去柤却入南星半夏浸二
日再煮至星夏俱無白點為度曬乾加後藥
陳皮青皮蘇子(炒)神麯(炒)
麥芽(炒)蘿蔔子(炒另研)杏仁(去皮尖炒)
葛根山查香附(各二兩)
右為末湯泡蒸餅丸桐子大每服五七十丸臨臥食
後茶湯下
(隠君)滚痰丸(七七)治一切濕熱食積等痰窠囊老痰
一方礞石止用五錢外加百藥煎五錢乃能收斂周
身痰涎聚於一處然後痢下所以甚效
礞石(硝煅金色一兩)大黃(酒蒸)黃芩(去朽者各半斤)
沈香(五錢)
右為細末滴水為丸桐子大每服三五十丸量人強
弱加減凡服滚痰丸之法必須臨臥就床用熱水
一口許只送過咽即便仰臥令藥徐徐而下服後須
多半日勿飲食起坐必使藥氣除逐上焦痰滯惡物
過膈入腹然後動作方能中病或病甚者須連進二
三次或壯人病實者須多至百丸多服無妨
(子和)硃砂滚涎丸(七八)治五癎
硃砂白礬(生)硝石赤石脂(等分)
右為細末研蒜膏為丸綠豆大每服三五十丸食後
荆芥湯下
(丹溪)青礞石丸(七九)解食積去濕痰重在風化硝
南星(二兩切片用白礬末五錢水浸一二日晒乾又云一兩)
半夏(一兩湯泡切片以皂角水浸一日晒乾)黃芩(薑汁炒)
茯苓枳實(炒各一兩)礞石(二兩搥碎焰硝二兩同入小砂礶内瓦片盖之)
(鐵線縛定鹽泥固劑曬乾火煅紅候冷取出)法製硝(同茱菔水煮化去蔔)
(綿濾令結復入臘月牛膽内風化之或只用風化硝一兩)
右為末神麯糊丸桐子大每服三五十丸白湯下
又方
半夏(二兩)白术礞石(各一兩)黃芩(五錢)
茯苓陳皮(各七錢半)風化硝(二錢)
右為末丸同前
(節齋)化痰丸(八十)潤燥開鬱降火消痰治老痰鬱痰結
成粘塊凝滯喉間肺氣不清或吐咯難出皆因火邪
炎上凝滯於心肺之分俱宜開鬱降火消痰緩而治
之庶可效耳
天門冬(去心)黃芩(酒炒)海粉(另研)
瓜蔞仁(另研)橘紅(各一兩)連翹
香附(淡鹽水浸炒)桔梗(各五錢)青黛(叧研)
芒硝(另研各三錢)
右為細末煉蜜入薑汁少許搗丸龍眼大噙嚼一丸
清湯送下或丸如綠豆大淡薑湯送下五六十丸
此等老痰大約飲酒人多有之酒氣上蒸肺與胃脘
皆受火邪故結而成痰此方天冬黃芩瀉肺火海石
芒硝鹽以耎堅瓜蔞潤肺消痰香附連翹開鬱降火
青黛去鬱火故不用辛燥等藥
(醫林)辰砂化痰丸(八一)治風化痰安神定志止𠻳除堅
辰砂(另研)明礬(另研各五錢)南星(製一兩)
半夏麯(三兩)
右為細末薑汁糊丸綠豆大硃砂為衣每服三十丸
食後薑湯下
(三因)控涎丹(八二)凡人忽患胸背手足腰胯疼痛牽引
釣動時時走易不定不可忍者或手足冷痺氣脈不
通是皆痰涎在心膈上下故為此證
真白芥子紫大戟(去皮)
甘遂(麵裏煨各等分)
右為末糊丸桐子大臨臥淡薑湯或溫水下五七丸
至十丸痰甚者量加之
(醫林)烏巴丸(八三)治胸膈久為頑痰所害面色青白浮
腫不思飲食遍身疼痛夜間氣壅不得睡往來寒熱
手足冷痛不得轉側屡用痰藥墜之不下取之不出
此是頑痰堅滯宜此藥利下之則愈未利再服
烏梅肉(二兩)巴霜(五兩去油)
右用水二碗砂鍋内將烏梅肉煮爛候水稍乾入巴
霜將竹片攪如稠糊取出搗為丸桐子大每服七丸
九丸十丸十一丸或十五丸薑湯下不拘時
(御藥)吐痰方(八四)治胸中有痰瘀癖者
用白礬一兩水二升煮一升入蜜一合更煮少時溫
服須臾即吐如未吐再飲熱水一盞吐痰為效
人參利膈丸(八五)方在和陣一六六
治痰逆嗝噎聖藥
(和劑)青木香丸(八六)治胸膈噎塞氣滯不行腸中水聲
嘔噦痰逆不思飲食寬中和膈
黑丑(炒香取頭末十二兩)破故(炒)蓽撥(各四兩)
木香(二兩)梹榔(用酸粟米飯裹濕紙包火煨令紙焦去飯四兩)
右為末滴水為丸綠荳大每服三四十丸茶湯熱水
任下
消痞核桃(八七)
莪术(酒洗)當歸(酒洗)白芥子急性子(各四兩俱搗碎)
皮硝海粉(各八兩)大核桃(百枚)
右先以群藥入砂鍋内寬水煮一二沸後入大核桃
重五錢者百枚同煮一日夜以重一兩為度取起晾
乾先用好膏藥一個摻阿魏一錢麝香半分量痞大
小貼住以熱手磨擦每空心服前桃一個三日後二
個以至三個服完後須四物湯之類數貼即愈
熨痞方(八八)
一層用麝香二三分摻肉上二層阿魏一二錢
三層芒硝一二兩鋪盖於上
右先用蕎麥麵和成條量痞大小圍住鋪藥於内以
青布盖之隨燒熱磚四五塊輪流布上熨之覺腹中
氣行寬快即是痞消之兆以手烘熱摩之亦妙内須
服調養氣血之藥
開結導飲丸(八九)方在和陣二七八
治飲食不消心下痞悶腿脚腫痛
(局方)犀角丸(九十)除三焦熱邪及痰涎壅滯腸胃燥澁
大小便難
黃連(去鬚)犀角(鎊各十兩)人參(二十兩)大黃(八十兩)
黑丑(炒搗取頭末六十兩)
右為細末煉蜜丸梧子大每服十五丸至二十九臨
臥湯下更量虚實加減
(河間)犀角丸(九一)治癲癎發作有時揚手擲足口吐痰
涎不省人事暗倒屈伸
犀角末(半兩)赤石脂(三兩)
樸硝(二兩)白殭蠶薄荷(各一兩)
右為末麵糊丸梧子大每服二三十丸溫水下日三
服不拘時如覺痰多即減其數忌油膩炙煿
麻仁丸(九二)治大便秘結胃實能食小便熱赤者
芝蔴(四兩研取汁)杏仁(四兩去皮尖研如泥)
大黃(五兩)山梔(十兩)
右為末煉蜜入蔴汁和丸桐子大每服五十丸食前
白湯下
(局方)脾約丸(九三)此即仲景麻仁丸仲景曰趺陽脉浮
而濇浮則胃氣浮濇則小便數浮濇相搏大便則難
其脾為約麻仁丸主之亦名潤腸丸治臟腑不
和津液偏滲於膀胱以致小便利大便秘結者
大黃(蒸)杏仁(去皮尖炒)厚樸麻仁(各四兩)
枳實(二兩)
煉蜜丸桐子大每服二十丸白滚湯下日三服漸加
以和為度
(局方)七宣丸(九四)治風氣結聚宿食不消心腹脹滿胸
膈否塞風毒腫氣連及頭面大便秘濇小便時數脾
胃氣壅不能飲食東垣云治在脈則澀在時則秋
柴胡枳實訶子肉木香(各五兩)
炙甘草(四兩)桃仁(炒去皮尖六兩)
大黃(蒸十五兩)
右為末煉蜜丸桐子大每服二十丸食遠米飲下漸
加至四五十丸以利為度覺病退止服
(局方)七聖丸(九五)治風氣壅盛痰熱結摶心煩面赤咽
乾口燥肩背拘急胸膈脹滿腹脇否悶腰膝沉重大
便閉結小便赤澀東垣曰治在脈則弦在時則春
木香㯽榔川芎肉桂
羌活(各五錢)郁李仁(炮去皮)大黃(半生半熟各一兩)
右末煉蜜丸小豆大每服十五丸至二十丸食後臨
臥白湯下
(三因)紅丸子(九六)消食瘧
故椒(一兩)阿魏(一錢醋化)青皮(炒二兩)莪术
三稜(醋煮一伏時各二兩)
右為末另用陳倉米末同阿魏醋煮糊丸桐子大炒
土硃為衣每服七十丸薑湯下
追蟲丸(九七)取一切蟲積
黑丑(頭末)㯽榔(各八錢)雷丸(醋炙)南木香(各二錢)
右為末用茵陳二兩大皂角苦楝皮各一兩煎濃汁
丸綠豆大壯大人每服四錢小人弱人或一錢五分
量人虚實於五更時用沙糖水吞下待追去惡毒蟲
積二三次方以粥補之
(醫林)化蟲散(九八)
雷丸(二粒)㯽榔(二枚)鶴虱(一錢)史君子(七枚)
輕粉(少許)
右為末分二服候晚刻以精猪肉一兩切成片用皂
角漿泡一宿至五更慢火炙熟乃以香油拭肉上候
溫取前藥一服擦肉上略烘過食之至己時蟲下了
乃進飲食
萬應丸(九九)下諸蟲
㯽榔(五兩)大黃(半斤)黑丑(頭末四兩)皂角(不蛀者十條)
苦楝根皮(一升)
右先將苦楝皮皂角二味用水二大碗熬成膏子搜
和前三味為丸桐子大以沉香雷丸木香各一兩為
衣先用沉香衣後用雷丸木香衣每服三錢四更時
用沙糖水送下
妙應丸(百)一名剪紅丸殺諸蟲
大黃牽牛(頭末)㯽榔(各三兩)雷丸
錫灰(各五錢)大戟(三錢)鶴虱史君子(煨)
茴香貫衆(各二錢半)輕粉(少)許苦楝根(一兩)
右為細末用皂角煎膏丸服每服五六十丸隨弱強
加減五更初茶清下如未通再喫溫茶助之下蟲積
盡了白粥補之
(運氣)五瘟丹(百一)治瘟疫火證
黃芩黃栢黃蓮山梔
香附紫蘇甘草稍大黃
右以前七味生為末用大黃三倍煎濃湯去滓和藥
丸如雞子大硃砂雄黃為衣貼以金箔每用一丸取
泉水七碗浸化可服七人前藥甲己年以甘草稍為
君乙庚年黃芩為君丙辛年黃蘖為君丁壬年山梔
為君戊癸年黃連為君為君者多一倍也餘四味同
香附紫蘇為臣者減半也
大青丸(百二)治時行瘟病發熱上膈結熱
薄荷梔子黃芩黃連
甘草(各三錢)連翹(六錢)大黃玄明粉(各八錢)
右為細末以青蒿自然汁為丸菉豆大雄黃為衣每
服五六十丸白滚湯下若治雜病發熱者以硃砂或
青黛為衣
硃砂丸(百二)治卒時中惡垂死
硃砂(研)附子(炮去皮臍)雄黃(明者各一兩)
麝香(一分另研)巴豆(二十粒去油)
右研勻煉蜜和搗為丸麻子大每服三丸不拘時粥
飲下如不利更加三丸至七丸以利為度
(李氏)八毒赤丸(百四)治一切邪祟鬼疰服之即愈
雄黃硃砂譽石附子(炮)
藜蘆牡丹皮巴豆(各一兩)蜈蚣(一條)
右為末煉蜜丸如小豆大每服五七丸涼水送下無
時衛生寳鑑云副使許可道宿驛中夜夢一婦人
於脇下打一拳遂痛不止而往來寒熱不能食乃鬼
擊也名醫錄云李子豫八毒赤丸名為殺鬼杖子遂
與藥三粒臥時服明旦下清水二斗而愈又陳慶
玉子因晝臥水仙廟夢得一餅食之而心腹痞滿病
及一年諸治不效余診之問其始末因思此疾既非
外感又非内傷惟八毒赤丸頗為相當遂與五七丸
下清黃涎斗餘漸得氣調後以别藥理之數月而愈
(仲景)瓜蒂散(百五)治傷寒頭不痛寸脈微浮胸中痞鞕
氣上衝咽喉不息者此為胸有寒也當吐之
瓜蒂(熬黃)赤小豆(等分)
右二味各别搗篩為散然後合之取一錢匕以香豉
一合用熱湯七合煮作稀糜去滓取汁和散溫頓服
之不吐者少少再加得快吐乃止諸亡血虚家不可
與瓜蒂散
(子和)獨聖散(百六)吐積蓄痰涎
甜瓜蒂(不拘多少微炒)
為細末每服一二錢虀汁調服膝痛加全蝎頭痛加
鬱結者服吐之
茶調散(百七)吐除痰積
瓜蒂(二錢)好茶(一錢)
右為末每服二錢虀汁調服
(陳氏)獨聖散(百八)方在外科五六
治瘡瘍氣血凝滯
(良方)獨聖散(百九)方在婦人十八
治妊娠傷觸動胎腹痛下血
(錢氏)獨聖散(百十)方在痘疹七八
治痘瘡倒靨陷伏
木通散(百十一)凡男子婦人脇肋苦痛
木通(去節)青皮蘿蔔子(炒)茴香
川練子(取肉用巴豆半兩同炒黃去巴豆各半兩)滑石(另研)
莪术木香(各半兩)
右為細末每服三錢不拘時用葱白湯調服甚者不
過三服
(金匱)大黃附子湯(百十二)治寒氣内積脇下偏痛
大黃(三兩)附子(三枚炮)細辛(二兩)
右三味用水五升煮取二升分溫三服若強人煮取
二升半分溫三服服後如人行四五里更進一服
(金匱)外臺走馬湯(百十三)治中惡心痛腹脹大便不通
巴豆(二枚去皮心熬)杏仁(二枚)
右二味以綿纏令碎熱湯二合捻取白汁飲之當下
通治飛尸鬼擊病老小量用
景岳全書卷五十五
