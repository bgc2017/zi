景岳全書卷五十九
明張介賓撰
固陣
(局方)牡蠣散(一)治諸虚不足及大病後體虚津液不固
常常自汗
黃茋(蜜炙)麻黃根牡蠣(煆焠醋中各二錢半)
水一鍾半加小麥百粒煎八分食遠溫服
牡蠣白术散(二)治漏風證以飲酒中風汗多食則汗
出如洗久而不治必成消渴
牡蠣(煆一錢)白术(炒)防風(各二錢)
水二鍾煎八分食遠溫服
(宣明)白术散(三)治虚風多汗食則汗出如洗少氣痿弱
不治必爲消渴證
白术(二兩)防風(五兩)牡蠣(煆六錢)
右爲末每服一錢溫水調下不拘時如惡風倍白
术如多汗面腫倍牡蠣按此方雖與前同而用
法不同故并存之
神效麥麪湯(四)治心虚盜汗
麥麪(炒黃色一錢)防風白术(炒)牡蠣(煆醋淬)
黃茋(蜜炙一錢半)
水一鍾半棗二枚煎八分調服辰砂妙香散極效在
後十五
黃茋湯(五)方在補陣四六
治自汗盜汗
(聖惠)寧肺散(六)治新久欬嗽肺氣不通咯唾膿血自汗
欬嗽常年不愈者服之立止并坐臥不安語言不出
等證
烏梅肉(七分)罌粟殼(二錢去筋蜜炙)
右爲細末不拘時烏梅湯調下
(選要)安眠散(七)治上欬嗽久而不止
&KR0833;冬花麥門冬烏梅肉佛耳草(各四分)
橘紅(五分)炙甘草(三分)粟殼(蜜炙一錢)
右爲末水一鍾煎八分入黃蠟如棗核許煎化臨睡
溫服
(丹溪)百藥煎(八)劫嗽立止
百藥煎訶子荆芥穗(等分)
右爲極細末蜜丸噙化
(集成)三妙湯(九)治久嗽
烏梅肉(三個)北棗(三枚)粟殼(蜜炙四個)
水一鍾半煎七分食後服
九仙散(十)治一切欬嗽不已
人參欵冬花桔梗桑白皮
五味子阿膠貝母烏梅(各五分)
御粟殼(二錢蜜炙)
水一鍾半薑一片棗一枚煎七分食遠服
劫嗽丸(十一)治久嗽失氣失聲者宜此斂之新欬者
不宜用也
訶子肉百藥煎荆芥穗(等分)
右爲細末蜜丸噙化
五味子丸(十二)劫欬嗽如神
五味子(五錢)甘草(二錢半)文蛤風化硝(各一錢)
右爲末煉蜜丸芡實大噙化
罌粟丸(十三)治一切久嗽勞嗽一服即愈
罌粟殼新者一半去蒂切焙乾陳者一半泡
去筋膜(炒各一兩)
右共爲末蜜丸彈子大臨睡嚼服一丸一方用罌
粟子半斤淘淨焙乾炒黃爲末沙糖丸彈子大每服
一丸臨臥綿包含化
(統旨)潤肺丸(十四)治欬嗽
訶子五味子五棓子甘草(等分)
右爲末蜜丸噙化久嗽者加罌粟殼
(良方)辰砂妙香散(十五)治心氣不足驚癎或精神恍惚
虚煩少氣少睡夜多盜汗心虚遺精白濁服之安神
鎮心
黃茋山藥(薑汁炒)茯苓茯神
遠志(甘草湯制各一兩)人參炙甘草桔梗(各五錢)
木香(二錢)麝香(一錢另研)硃砂(三錢另研)
右爲末每服二錢不拘時溫酒調下或用麥麪湯調
下
(局方)王荆公妙香散(十六)安神秘精定心氣
人參龍骨(五色者)益智(各一兩)白茯神
白茯苓遠志(制)甘草(炙各五錢)硃砂(飛二錢半)
右爲末每服二錢空心臨臥溫酒調下
(本事)金鎖丹(十七)治夢泄遺精關鎖不固
舶茴胡蘆巴破故(炒)白龍骨(各一兩)
木香(兩半)胡桃肉(三十個研膏)羊腎(三對切開用鹽半兩擦炙熟搗膏)
右爲末和二膏加酒浸蒸餅爲丸桐子大每服三五
十丸空心鹽湯下
(和劑)金鎖正元丹(十八)治眞氣不足遺精盜汗目暗耳
鳴吸吸短氣四肢痠倦一切虚損等証
補骨脂(一兩酒浸炒)肉蓯蓉(酒洗焙)紫巴戟(去心)
葫蘆巴(炒各一斤)文蛤(八兩)茯苓(去皮六兩)
龍骨(一兩)硃砂(三兩另研)
右爲細末酒糊丸桐子大每服二十丸空心溫酒鹽
湯任下
(萬氏)金鎖思仙丹(十九)治男子嗜慾太過精血不固此
澁以去脱之劑
蓮蕊芡實石蓮子(各十兩)金櫻膏(三斤)
右以金櫻煎膏如餳入前三味藥末和丸桐子大空
心鹽酒下三十丸服久精神完固大能延年平時服
食忌葵菜車前子
(醫林)金鎖匙丹(二十)治男婦精滑遺泄不禁夢與鬼交
茯苓茯神(各二錢)遠志(制)龍骨(煆各三錢)
左顧牡蠣(煆四錢)
右爲末酒糊丸桐子大每服四十丸空心鹽湯或酒
下
玉鎖丹(二一)治玉門不閉遺精日久如水之漏不能
關束者
文蛤(八兩)白茯苓(二兩)白龍骨(一兩)
右爲細末米糊丸桐子大每服七十丸空心淡鹽湯
下臨睡更進一服極效
(御藥)玉鎖丹(二二)治精氣虚滑遺泄不禁
龍骨蓮花蕊雞頭子烏梅肉(等分)
右爲末用熟山藥去皮爲膏和丸小豆大空心米湯
下三十丸
經驗水陸二仙丹(二三)治精脱腎虚夢遺白濁等證
與補隂藥同用甚有竒效
金櫻膏(一斤)用金櫻子不拘多少入粗麻布袋
内擦去毛刺搗爛入缸以水沒頭浸一二宿濾
去柤取汁以棉濾二三次却入銅鍋用桑柴文
火熬成膏取起以磁瓶收貯聽用
芡實粉(一斤)
右二味和勻丸桐子大每服二三百丸空心淡鹽湯
下
經驗金櫻丸(二四)治夢遺精滑小便後遺溺
金櫻子芡實(各一兩)龍骨(煆)白蓮蕊(各五錢)
右爲末糊丸桐子大每服八十丸空心鹽酒下
(正傳)經驗秘眞丹(二五)治腎虚遺精夢泄白濁等證
兔絲子(制)韭子破故(炒)杜仲(薑湯炒)
乾薑(炒各一兩)龍骨牡蠣(煆)山茱萸
赤石脂(各五錢)遠志覆盆子巴戟肉
枸杞山藥(各七錢半)鹿角膠(一兩半)栢子仁(一兩)
金櫻子(取黃者去刺核焙淨肉二兩)黃栢(鹽酒炒七錢五分)
右爲細末煉蜜丸桐子大每服百丸空心薑鹽湯下
(局方)鎖精丸(二六)治白濁白帶小便頻數
破故紙青鹽白茯苓五味子(炒等分)
一方用五棓子
右爲末酒糊丸桐子大每服三十丸空心溫酒下
(東垣)固眞丸(二七)治精滑久不愈
牡蠣(不拘多少)用砂鍋内煆醋淬七遍爲末
右以醋糊爲丸桐子大每服五七十丸空心鹽湯下
(良方)固眞散(二八)治纔睡着即泄精此二味大能澁精
固眞氣煖下元
韭子(一合)白龍骨(一兩)
右爲細末每服二錢空心用酒調服
(濟生)固精丸(二九)治下元虚損白濁如脂或胞氣虚寒
腰重少力小便無度並效
牡蠣(煆)兔絲子(酒浸蒸炒)韭子(炒)龍骨(煆)
北五味(炒)白茯苓桑螵蛸(酒炙)白石脂(煆各等分)
右爲細末酒糊丸桐子大每服七十丸空心鹽湯下
(直指)固精丸(三十)治腎虚有火精滑心神不安
黃栢(酒炒)知母(酒炒各一兩)牡蠣(煆)龍骨(煆)
蓮蕊芡實山茱萸遠志(甘草製)
茯苓(各三錢)
右爲末山藥糊丸桐子大每服五十丸空心溫酒下
(百一)固元丹(三一)治元臟久虚遺精白濁五淋及小腸
膀胱疝氣婦人赤白帶下血崩便血等疾以小便頻
利爲效
好蒼术刮淨米泔浸咀片一斤擇堅而小者佳
惟茅山者尤妙分作四分制之一分用小茴香
食鹽各一兩同炒一分用川椒補骨脂各一兩
同炒一分用川烏頭川楝子肉各一兩同炒
一分用醇醋老酒各半斤同煮乾焙燥
右連炒諸藥同爲末用酒煮糊丸桐子大每服三五
十丸男以溫酒女以醋湯空心下此高司法方也
(御藥)秘元丹(三二)治内虚裏寒自汗時出小便不禁
白龍骨(三兩)訶子肉砂仁(各一兩)靈砂(二兩)
右爲末煮糯米粥丸桐子大每服五十丸空心鹽酒
下
韭子丸(三三)治虚勞寒脱漏精
韭子(炒)車前子天雄(制)兔絲子(酒煮另搗)
龍骨(各一兩)鹿茸(酥炙)乾薑(炮)桑螵蛸(炒各三錢)
右爲末煉蜜丸桐子大每服二三十丸空心黃茋湯
下
(三因)家韭子丸(三四)治少長遺溺及男子虚劇陽氣衰
敗小便白濁夜夢遺精此藥補養元氣進美餘食
按此方當除去石斛倍用兔絲庶乎尤效
家韭子(炒六兩)鹿茸(酥炙四兩)肉蓯蓉(酒浸)牛膝(酒浸)
熟地當歸(各二兩)兔絲子(酒煮)巴戟肉(各一兩半)
杜仲(炒)石斛桂心乾薑(炮各一兩)
酒糊丸桐子大每服五七十丸加至百餘丸食前溫
酒鹽湯任下凡小兒遺尿者多因胞寒亦稟受陽
氣不足也
小兔絲子丸(三五)治腎氣虚損目眩耳鳴四肢倦怠
夜夢遺精
兔絲子(制五兩)石蓮肉(二兩)白茯苓(二兩)山藥(炒二兩分一半作糊)
用山藥糊丸桐子大每服五十丸空心溫酒鹽湯任
下一方有五味子一兩治小便多而不禁
(局方)大兔絲子丸(三六)治腎氣虚損五勞七傷脚膝痠
痛面色黎黑目眩耳鳴心忡氣短時有盜汗小便滑
數
兔絲子(酒制)鹿茸(酥炙)肉桂石龍肉(去土)
附子(炮)澤瀉(各一兩)熟地牛膝(酒浸一宿焙乾)
山茱萸杜仲(炒)茯苓肉蓯蓉(酒浸切焙)
續斷石斛防風補骨脂(酒炒)
蓽撥巴戟肉茴香(炒)沉香(各三兩)
川芎五味桑螵蛸覆盆子(各五錢)
右爲末酒煮麪糊丸桐子大每服三五十丸空心鹽湯
溫酒任下
(濟生)兔絲子丸(三七)治小便多致失禁
兔絲子(制)肉蓯蓉(酒浸各二兩)牡蠣(煆)附子(炮)
五味子鹿茸(酒炙各一兩)雞䏶胵(炙乾五錢)桑螵蛸(酒炙五錢)
右爲末酒糊丸桐子大每服七十丸空心鹽湯溫酒
任下
(局方)茯兔丸(三八)治思慮太過心腎虚損眞陽不固尿
有餘瀝或小便白濁夢寐遺精等證
兔絲子(制五兩)白茯苓(三兩)石蓮肉(二兩)
酒糊丸桐子大每服三五十丸空心鹽湯或米湯下
一方有北五味子四兩兼治三消
猪肚丸(三九)治小便頻數
蓮子(一斤)以猪肚一個同煮一周日取出去皮
心焙乾爲末
舶茴香破故紙川楝子母丁香(各一兩)
右爲末煉蜜丸桐子大每服五十丸空心溫酒送下
經驗猪肚丸(四十)止夢遺泄精進飲食健肢體此藥
神應瘦者服之自肥莫測其理
白术(麪炒五兩)苦參(白者三兩)牡蠣(左顧者煆研四兩)
右爲末用雄猪肚一具洗淨以磁罐煮極爛木石臼
搗如泥和藥再加肚汁搗半日丸如小豆大每服四
五十丸日進三服米飲送下久服自覺身肥而夢遺
永止
(良方)三仙丸(四一)治夢遺精滑
益智仁(二兩用鹽二兩同炒去鹽)烏藥(一兩半炒)山藥(一兩炒)
右爲末山藥煮糊丸桐子大每服七十丸空心茯苓
湯送下
(丹溪)九龍丸(四二)治腎虚精滑
金櫻子枸杞山茱萸蓮蕊
蓮肉當歸熟地芡實
白茯苓(各等分)
右爲末酒糊丸桐子大每服五六十丸或酒或鹽湯
下
小溫金散(四三)治心腎虚熱小便赤白淋瀝或不時
自汗等證
人參蓮肉(去心)巴戟肉益智
黃茋(蜜炙)麥冬(去心)赤茯苓萆薢(酒浸炒)
炙甘草(各一錢)
燈心十莖棗一枚水煎
(仁齋)蓮子六一散(四四)治心經虚熱赤濁
石蓮子(六兩)炙甘草(一兩)
爲末每服三錢燈心湯調下
(和劑)威喜丸(四五)治元陽虚憊精滑白濁遺尿及婦人
血海久冷淫帶夢泄等證
白茯苓去皮四兩切塊同猪苓二錢五分同於
磁器内煮二十餘沸取出晒乾不用猪苓
黃蠟(四兩)
右以茯苓爲末熔黃蠟搗和爲丸如彈子大每空心
細嚼滿口生津徐徐嚥服以小便清利爲效忌米醋
惟糠醋可用尤忌氣怒動性
五子丸(四六)治小便頻數時有白濁
兔絲子(酒蒸)家韭子(炒)益智茴香(炒)
蛇牀子(去皮炒)
右各等分爲末酒糊丸桐子大每服七十丸米飲鹽
湯任下
遠志丸(四七)方在補陣百十四
治神魂恍惚夢泄遺精
(本事)猪苓丸(四八)此方以行爲止治濕鬱熱滯小水頻
數夢遺精滑
半夏(一兩)將半夏破如豆粒用猪苓爲末二兩
先將一兩炒半夏色黃勿令焦出火毒取半夏
爲末糊丸桐子大候乾用前猪苓末一半又同
炒微裂入磁瓶内養之空心溫酒鹽湯下三四
十丸常久服於未申間以溫酒下
泄瀉經驗方(四九)治泄瀉飲食少進
用糯米一升水浸一宿瀝乾慢火炒令極熟磨細
羅如飛麪加懷山藥一兩炒研末和米粉内每
日清晨用半盞入白糖二匙川椒末少許將極
滚湯調食其味甚佳且不厭人大有資補久服
之其有精寒不能成孕者亦孕矣
固腸散(五十)治脾胃虚弱内寒注泄水榖不分下痢
膿血赤少白多腸滑腹痛心腹脹滿食減力乏
陳米(炒二兩)木香(一錢)肉豆蔲(生)粟殼(蜜炙各二錢)
乾薑(炮)炙甘草(各二錢半)
右爲末每服二錢水一鍾薑三片棗一枚煎七分不
拘時溫服忌酒猪肉魚腥生冷
白术聖散子(五一)方在熱陣一三七
治一切瀉痢久不瘥
(陳氏)肉豆蔲丸(五二)方在小兒五六
治瀉痢腸滑不止
(醫林)固腸丸(五三)治瀉痢日夜無度
人參附子(制)阿膠(炒)龍骨(研)
肉豆蔲(麪煨)赤石脂(煨醋淬)乾薑(炒)木香(各一兩)
白术(炒)訶子肉(各二兩)沉香(五錢)
右爲末粳米糊丸桐子大每服七八十丸米飲下
(局方)大斷下丸(五四)治藏府停寒下痢不已
乾薑(炮)高良薑細辛(各兩半)附子(制)
牡蠣(煆)龍骨(研)赤石脂(煨)肉豆蔲(麪煨)
訶子肉枯礬酸石榴皮(醋浸一宿炙黃用各一兩)
右爲細末醋煮麪糊爲丸桐子大每服五七十丸米
飲送下
(東垣)椿皮散(五五)治血痢及腸風下血神效
椿根白皮枯白礬(各二兩)槐角子(四兩)炙甘草(一兩)
右爲細末每服三錢米飲調下
桃花丸(五六)治腸胃虚弱冷氣乘之臍腹攪痛下痢
腸滑不禁日夜無度此即仲景桃花湯之法方見
熱陣一四七
赤石脂(煆醋淬)乾薑(炮等分)
右爲末湯浸蒸餅丸梧子大每服百餘丸食前米飲
下日三服若痢久虚滑去積不已用蒼术二兩防
風五錢水一碗煎至半碗下此丸小便利則安
生地黃湯(五七)治熱痢便血崩淋不止
生地黃(五錢)地榆(七錢半)炙甘草(二錢半)
右㕮咀用水二鍾煎一鍾分空心日晩二服
香梅丸(五八)治腸風下血服之即止
烏梅肉白芷百藥煎(燒存性等分)
右爲末米糊丸桐子大每服五六十丸空心米湯下
勝金丸(五九)一名百藥散治腸風下血溺血不止
及臟毒便血
百藥煎(三兩)生用一兩炒焦一兩燒存性一兩
右爲末軟飯和丸或蜜丸桐子大每服五七十丸空
心米飲下或人參湯下
(濟生)烏梅丸(六十)治大便下血如神
殭蠶(炒一兩)烏梅肉(一兩半)
右爲末醋糊丸桐子大每服四五十丸空心醋湯下
縮泉丸(六一)治脬氣不足小便頻多
烏藥益智(等分爲末)
酒煮山藥糊爲丸桐子大每服五七十丸空心鹽湯
下
四味肉蓯蓉丸(六二)治稟賦虚弱小便遺數不禁
此即集要四神丸補陣百六十
熟地(六兩)五味子(四兩)肉蓯蓉(酒洗去甲八兩)兔絲子(制二兩)
酒煮山藥糊丸桐子大每服七八十丸空心鹽酒下
固脬丸(六三)治遺尿不覺小便不禁
兔絲子(制三兩)茴香(一兩)桑螵蛸(炙)製附子(各五錢)
戎鹽(一錢)
右爲末酒煮麪糊丸桐子大每服三十丸空心米飲
下
牡蠣丸(六四)治小便不禁
牡蠣(三兩)用磁器盛以益末一兩鋪底蓋面用
炭火約五斤燒半日取出研
赤石脂(三兩)搗碎醋拌勻濕於鐵鍋内慢火炒
乾研粉
右用酒糊丸桐子大每服五十丸空心鹽湯下
(心統)茴香益智丸(六五)治老人陽虚失禁及房勞傷腎
遺溺
小茴香(鹽炒)益智仁(炒)故紙(酒炒)川烏(炮)
烏藥(各一兩)
右爲末山藥糊丸桐子大每服八十丸鹽湯下
溺血方
文蛤(炒爲末)
右以烏梅肉浸爛搗膏丸桐子大空心酒下五六十
丸
景岳全書卷五十九
