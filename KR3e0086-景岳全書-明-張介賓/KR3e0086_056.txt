景岳全書卷五十六
明張介賓撰
散陣
(仲景)麻黃湯(一)治太陽經傷寒發熱無汗惡寒及身痛
此峻逐隂邪之方也
麻黃桂枝(各三兩)甘草(一兩)杏仁(七十個)
右四味以水九升先煮麻黃減二升去沫内諸藥煮
取三升半去柤溫服八合覆取微汗
麻黃加术湯(二)治風濕
即前方加白术四兩
(仲景)麻黃附子細辛湯(三)治少隂傷寒始得之脉雖沉
而反發熱者此隂分之表證也宜此主之並治寒氣
厥逆頭痛脉沉細者
麻黃(去節)細辛(各二兩)附子(一枚炮去皮切八片)
右三味以水一斗先煮麻黃減二升去上沫内藥煮
取二升去滓溫服一升日三服
(金匱)麻黃杏仁薏苡甘草湯(四)治風濕一身盡痛發熱
日晡劇者因汗出當風或久傷取冷所致
麻黃(去節湯炮)薏仁(各半兩)甘草(炙一兩)杏仁(十個去皮尖炒)
右每服四錢水一盞半煮八分溫服取微汗避風
(仲景)麻黃附子甘草湯(五)治少隂傷寒二三日無别證
用此微發其汗並治風濕通身浮腫
麻黃(去節)甘草(炙各三兩)附子(一枚炮去皮)
右三味以水七升先煮麻黃一兩沸去上沫内諸藥
煮取三升去滓溫服一升日三服
(金匱)麻黃甘草湯(六)治腰已上水腫者宜此汗之
麻黃(半兩)甘草(二錢半)
右咀用水二鍾先煮麻黃三四沸去沫入甘草再煎
至八分食遠熱服取汗有人患氣喘積久不瘥遂成
水腫服此效
(仲景)大青龍湯(七)治傷寒頭痛發熱而煩燥
麻黃(二錢)桂枝生薑(各一錢)杏仁(五枚)
甘草(五分)大棗(一枚此非古數)石膏(半鷄子大一塊)
水一鍾半煎分二服
(仲景)小青龍湯(八)治傷寒表不解心下有水氣嘔噦而
欬發熱或渴或利或小水不利小腹滿而喘並治肺
經受寒欬𠻳喘急宜服此以發散表邪
麻黃(去節)桂枝芍藥甘草
細辛乾薑(各三兩)半夏五味(各半斤)
右八味以水一斗先煮麻黃減二升去上沫内諸藥
煮取三升溫服一升按右方乃仲景古法今當隨
證輕重酌宜用之
(仲景)桂枝湯(九)治太陽經傷風發熱自汗惡風
桂枝芍藥生薑(各三兩)甘草(二兩)
大棗(十二枚)
右以水七升微火煮取三升去滓適寒溫服一升服
已須臾食熱稀粥一升餘以助藥力温覆一時許令
徧身微似有汗者佳不可令如水流漓病必不除
桂枝加黃茋湯(十)治黃疸脉浮者當以汗解之
即前桂枝湯加黃茋二兩
桂枝加大黃湯(十一)
即前桂枝湯内加大黃一兩
括蔞桂枝湯(十二)治痓
即前桂枝湯加括蔞根二兩
(仲景)桂枝人參湯(十三)治太陽傷寒表裏不解脇熱下
利者
桂枝(去皮)炙甘草(各四兩)白朮人參
乾薑(各三兩)
右五味以水九升先煮四味取五升後内桂枝更煮
取三升溫服一升日再夜一服
(仲景)桂枝麻黃各半湯(十四)治太陽傷寒如瘧状發熱
惡寒不能得汗熱多寒少而身痒者
桂枝(去皮)麻黃(去節)芍藥甘草(炙)
生薑(切各一兩)大棗(四枚擘)杏仁(二十四個湯浸去皮尖)
右七味以水五升先煮麻黃一二沸去上沫内諸藥
煮取一升八合去滓溫服六合
桂枝附子湯(十七)方在熱陣三十
治傷寒風濕身痛
桂枝甘草湯(十六)方在熱陣四四
治過汗心悸
桂枝葛根湯(十七)方在痘疹三七
解散寒邪
(仲景)柴胡桂枝湯(十八)治傷寒發熱微惡寒支節煩疼
微嘔心下支結外證未去者
柴胡(四兩)桂枝(去皮)人參黃芩
芍藥生薑(各一兩半)甘草(炙一兩)半夏(二合半)
大棗(六枚擘)
右九味以水七升煮取三升去滓溫服
(仲景)小柴胡湯(十九)治邪在肝膽半表半裏之間寒熱
往來喜嘔或日晡發熱脇痛耳聾鬱怒痎瘧等證
柴胡(半斤)半夏(半斤)人參黃芩
生薑甘草(各三兩)大棗(十二枚劈)
右七味以水一斗二升煮取六升去滓再煎取三升
溫服一升日三服若胸中煩而不嘔去半夏人參
加括蔞實一枚若渴者去半夏加人參合前成四
兩半括蔞根四兩若腹中痛者去黃芩加芍藥三
兩若脇下痞鞕去大棗加牡蠣四兩若心下悸
小便不利者去黃芩加茯苓四兩若不渴外有微
熱者去人參加桂三兩溫覆取微汗愈若欬者去
人參大棗生薑加五味子半升乾薑二兩
按右方乃漢時古數也今方改用柴胡二三錢
半夏黃芩(各一二錢)人參(二三錢)甘草(五六分)
右加薑棗水煎服
(薛氏)加味小柴胡湯(二十)亦名柴胡梔子散治乳母
肝火發熱致兒為患及風熱生痰等證
即前方加丹皮梔子
(良方)加味小柴胡湯(二一)治傷寒脇痛及小陽厥隂熱
瘧
即前方小柴胡湯加枳殼(麫炒)牡蠣粉
加薑三片棗二枚水二鐘煎服
加減小柴胡湯(二二)治脉弦寒熱腹中痛
即前小柴胡湯去黃芩加芍藥
加薑棗水煎服
柴胡石膏湯(二三)治少陽陽明外感挾火頭痛口乾
身熱惡寒拘急
柴胡(二錢)石膏(三錢)甘草(一錢)
右用薑水煎服氣虚者加人參
大柴胡湯(二四)方在攻陣七
治表證未除裏證又急汗下兼行宜此
柴平湯(二五)方在和陣二三三
治濕瘧一身盡痛
柴苓湯(二六)方在和陣一九二
治身熱煩渴泄瀉
加減柴苓湯(二七)方在和陣一九三
治諸疝和肝腎順氣除濕
(仲景)四逆散(二八)治陽氣亢極血脉不通四肢厥逆在
臂脛之下者若是隂證則上過於肘下過於膝以此
為辨乃不當用此也
柴胡芍藥甘草枳殼(各等分)
為細末每服二錢米飲調下日三服嗽加五味子
乾薑各五分悸者加桂五分腹痛加附子一枚
(炮令拆)泄利下重者濃煎韭白湯調服
(仲景)葛根湯(二九)治太陽傷寒項背強几几無汗惡風
及太陽陽明合病下利者此即桂枝湯加麻黃葛
根也
葛根(四兩)麻黃(去節)生薑(各三兩)桂(去皮)
芍藥甘草(炙各二兩)大棗(十二枚劈)
右七味㕮咀以水一斗先煮麻黃葛根減二升去沫
内諸藥煮取三升去滓溫服一升覆取微似汗不須
啜粥餘如桂枝法將息及禁忌
升麻葛根湯(三十)治傷寒陽明經證目痛鼻乾不眠
無汗惡寒發熱及小兒瘡疹疫癘等證
升麻葛根芍藥甘草(各等分)
水二鍾煎一鍾寒多熱服熱多溫服
柴葛解肌湯(三一)此槌法加減方治足陽明證目
痛鼻乾不眠頭疼眼眶痛脉微洪者
柴胡乾葛甘草黃芩
芍藥羌活白芷桔梗
水二鍾薑三片棗二枚槌法加石膏末一錢煎之熱
服本經無汗惡寒者去黃芩冬月加麻黃他時加
蘇葉
葛根葱白湯(三二)治傷寒已汗未汗頭痛
葛根芍藥川芎知母(各二錢)
生薑(二錢)葱白(五十)
水二鍾煎一鍾服
連鬚葱白湯(三三)治傷寒已汗未汗頭痛如破
連鬚葱白(切半斤)生薑(二兩)
水二鍾煎一鍾半分二服
(局方)參蘇飲(三四)治四時感冐傷寒頭痛發熱惡寒無
汗及傷風欬𠻳聲重涕唾稠粘潮熱往來此藥解肌
寬中孕婦傷寒痘疹並治
人參蘇葉乾葛前胡
陳皮枳殼半夏茯苓(各八分)
木香桔梗甘草(各五分)
水二鍾薑五片棗一枚煎八分熱服
加減參蘇飲(三五)方在痘疹三四
治痘疹初熱見點解利之藥
敗毒散(三六)亦名人參敗毒散治四時傷寒瘟疫
憎寒壯熱風濕風眩項強身體疼痛不問老少皆可
服或嶺南烟瘴之地疫癘時行或處卑濕脚氣痿弱
等證此藥不可缺日三服以效為度
人參茯苓枳殼甘草
川芎羌活獨活前胡
柴胡桔梗(各等分)
水一鍾半薑三片煎服或為細末沸湯點服
加味敗毒散(三七)方在外科四
解利足三陽熱毒寒熱如瘧
荆防敗毒散(三八)方在痘疹三一
發散痘疹俱可用
(局方)五積散(三九)治感冐寒邪頭疼身痛項背拘急惡
寒嘔吐肚腹疼痛及寒濕客於經絡腰脚骨髓酸痛
及痘瘡寒勝等證
當歸麻黃蒼术陳皮(各一錢)
厚樸(製)乾薑(炮)芍藥枳殼(各八分)
半夏(炮)白芷(各七分)桔梗炙甘草
茯苓肉桂人參(各五分)川芎(四分)
水二鍾薑三片葱白三莖煎八分不拘時服
又歌曰痢後徧生脚痛風局方五積自能攻
就中或却麻黃去酒煮多多服見功
十神湯(四十)治時氣瘟疫感冐風寒發熱憎寒頭痛
欬𠻳無汗此藥不拘隂陽兩感一切發散宜此
紫蘇乾葛升麻芍藥(各一錢)
麻黃川芎甘草(各八分)白芷
陳皮香附(各六分)
水二鍾薑三片煎服
(東垣)升陽散火湯(四一)治胃虚血虚因寒邪鬱遏陽氣
以致肌表俱熱如火捫之烙手此火鬱發之之劑也
升麻葛根羌活獨活
芍藥人參(各五分)防風炙甘草(各三分)
生甘草(二分)柴胡(八分)
水一鍾半加生薑三片煎服忌生冷
升陽益胃湯(四二)方在和陣二五
治秋燥行令陽氣漸衰惡寒體倦
聖散子(四三)治一切山嵐瘴氣時行瘟疫傷寒風濕
等疾有非常之功如李待詔所謂内寒外熱上實下
虚者此藥尤效通神宋嘉祐中黃州民病疫瘴大行
得此藥痊活者不可勝紀蘇東坡撰文勒石以廣其
傳聖散子之功益著徽州鄭尚書在金陵用此方治
傷寒活人甚衆故知其大能發散寒濕驅除瘴瘧實
有超凡之效也
蒼术(製)防風厚樸(薑炒)猪苓
澤瀉(煨各二兩)白芷川芎赤芍藥
藿香柴胡(各半兩)麻黃升麻
羌活獨活枳殼吳茱萸(泡)
細辛藁本茯苓(各七錢)石菖蒲
草豆蔲良薑(各八錢)甘草(二兩半)大附子(一枚)
右為粗末每服三錢水二鍾棗一枚煎八分稍熱服
(易老)九味羌活湯(四四)一名羌活沖和湯治四時不
正之氣感冐風寒憎寒壮熱頭疼身痛口渴人人相
似者此方主之
羌活防風蒼术(各一錢)白芷
川芎生地黃芩甘草(各錢半)
細辛(七分)
水二鍾薑三片棗一枚煎八分熱服取汗有汗者
去蒼术加白术渴者加葛根石膏
六神通解散(四五)方在寒陣十五
治發熱頭痛脉洪身熱無汗
(局方)消風百解散(四六)治四時傷寒頭痛發熱及風寒
欬𠻳鼻塞聲重或喘急
荆芥穗麻黃白芷蒼术
陳皮(各一錢)甘草(五分)
水一鍾半加薑葱煎八分熱服𠻳甚者加烏梅一個
(局方)消風散(四七)名人參消風散治風熱上攻頭目
昏眩鼻塞聲重及皮膚頑麻癮疹瘙癢等證
荆芥穗炙甘草人參川芎
防風羌活薄荷蟬螁(炒)
殭蠶(炒)茯苓(各二錢)陳皮厚樸(各一錢)
右為末每服二三錢茶清調服瘡癬溫酒下
(子和)消風散(四八)
照前方但無荆芥防風薄荷甘草四味
二味消風散(四九)治皮膚搔癢不能忍
蘇州薄荷葉蟬螁(去頭足土各等分)
右為末食遠溫酒調下二錢
(大旨)黃芩半夏湯(五十)專治寒包熱兼治表裏
黃芩(酒炒)半夏麻黃紫蘇
桔梗枳殼杏仁甘草(等分)
水二鍾薑三片棗二枚煎八分食遠服天寒加桂
枝
(金匱)續命湯(五一)治中風肢體不收口不能言冐昧不
知痛處拘急不能轉側並治但伏不得臥欬逆上氣
面目浮腫
麻黃(去節)人參當歸石膏
桂枝川芎乾薑甘草(各三兩)
杏仁(四十枚去皮尖)
右九味以水一斗煮取四升溫服一升當小汗薄覆
脊憑几坐汗出則愈不汗更服無所禁忌勿當風
(千金)小續命湯(五二)通治八風五痺痿厥等證又於六
經分别隨證加減用之
麻黃(去節)人參(去蘆)黃芩(去腐)芍藥
甘草(炙)川芎防己杏仁(去皮尖炒)
官桂(各一兩)防風(一兩半)附子(炮去皮臍半兩)
右㕮咀每服五錢用水一鍾半加薑五片棗一枚煎
八分溫服春夏加石膏知母黃芩秋冬加官桂附
子芍藥可隨證增減諸藥用
附雲岐子加減法如精神恍惚加茯苓遠志心
煩多驚加犀角骨節間煩疼有熱者去附子倍芍
藥骨間冷痛倍用桂枝附子燥悶小便澁去附
子倍芍藥入竹瀝一合煎藏寒下痢去防己黃芩
倍附子白术一兩熱痢減去附子脚弱加牛膝
石斛各一兩身痛加秦芃一兩腰痛加桃仁杜
仲各半兩失音加查仁一兩自汗者去麻黃杏
仁加白术春加麻黃一兩夏加黃芩七錢秋
加當歸四兩冬加附子半兩
(千金)大續命湯(五三)
即前方金匱續命湯去人參加黃芩荆瀝元戎
方用竹瀝
續命煮散(五四)補虛消風通經絡行氣血除瘈瘲疼
痛
人參熟地黃當歸川芎
芍藥防風荆芥獨活
細辛葛根甘草遠志
半夏(各五錢)桂心(七錢半)
右每服一兩水二鍾生薑三片煎八分溫服汗多
者加牡蠣粉一錢半
(寳鑑)秦芁升麻湯(五五)治中風手足陽明經口眼喎斜
四肢拘急惡寒風
升麻葛根甘草(炙)芍藥
人參(各半兩)秦芁白芷防風
桂枝(各三錢)
每服一兩水二鍾連鬚葱白頭三莖煎至一鍾食後
稍熱服避風寒臥得微汗即止
愈風湯(五六)治中風諸證當服此藥以行導諸經則
大風悉去縱有微邪只從此藥加減治之若初覺風
動服此不致倒仆此乃治未病之要藥也
羌活甘草防風當歸
蔓荆子川芎細辛黃茋
枳殼人參麻黃白芷
甘菊薄荷枸杞子知母
地骨皮獨活秦芁黃芩
芍藥(各三兩)蒼术生地黃(各四兩)
肉桂(一兩)
右㕮咀每服一兩水三鍾生薑三片煎七分空心臨
臥服空心一服吞下二丹丸謂之重劑臨臥一服
吞下四白丹謂之輕劑假令一氣之微汗用愈風
湯三兩加麻黃一兩作四服加薑五七片空心服以
粥投之得微汗則佳如一旬之通利用愈風湯三
兩加大黃一兩亦作四兩每服加生薑五七片臨臥
煎服得利為度又潔古羌活愈風湯即同前方
加柴胡杜仲半夏厚樸防己白茯苓前胡熟地黃石
膏等九味共三十三味云治肝腎虛筋骨弱言語艱
難精神昏憒風濕内弱風熱體重或瘦而一肢偏枯
或肥而半身不遂心勞則百病生心靜則萬邪息此
藥能安心養神調隂陽無偏勝
景岳曰中風一證病在血分多屬肝經肝主風木故
名中風奈何自唐宋名家以來竟以風字看重遂多
用表散之藥不知凡病此者悉由内傷本無外感旣
無外感而治以發散是速其危耳若因其氣血留滯
而少佐辛濕以通行經絡則可若認為風邪而必用
取汗以發散則不可倘其中亦或有兼表邪而病者
則諸方亦不可廢故擇其要者詳錄之亦以存古人
之法耳
胃風湯(五七)治虚風能食牙關緊急手足搐攣胃風
面腫
白芷(一錢二分)升麻(二錢)葛根蒼术
蔓荆子當歸(各一錢)甘草(炙)柴胡
藁本羌活黃蘗草豆蔲
麻黃(各五分)
水二鍾薑三片棗二枚煎八分溫服
地黃散(五八)治中風四肢拘攣
乾地黃甘草(炙)麻黃(去節各二兩)
右㕮咀用酒三升水七升煎至四升去柤分作八服
日進二服不拘時
(東垣)羌活附子湯(五九)治冬月犯寒腦痛齒亦痛名曰
腦風
羌活蒼术(各五分)製附子(炮)麻黃
防風白芷殭蚕黃柏(各七分)
升麻甘草(各二分)黃茋(三分)佛耳草(無𠻳不用)
水一鍾半煎八分溫服一方有細辛
(寳鑑)羌活附子湯(六十)方在熱陣三五
治呃逆
羌活勝風湯(六一)治兩眼眵多眊燥緊澁羞明赤脉
貫睛頭痛鼻塞腫脹涕淚腦顛沉重眉骨痠疼外翳
如雲霧絲縷秤星螺盖
羌活防風荆芥穗白芷
獨活柴胡薄荷葉白术
桔梗前胡枳殼甘草
川芎黃芩(各五分)
水二鍾煎一鍾熱服
(聖惠)川芎散(六二)治偏正頭風疼痛
川芎羌活細辛香附
槐花甘草(炙)石膏(各半兩)荆芥穗
薄荷菊花茵陳防風(各一兩)
右為末每服二錢食後茶清調服忌動風物
(玉機)川芎散(六三)治風熱頭痛不清及目病
川芎(三分)羌活防風藁本
升麻甘草(各一錢)柴胡(分)黃芩(炒)
黃蓮(各四錢)生地(二錢)
右為末每服一二錢茶清調下
(局方)川芎茶調散(六四)治傷風上攻偏正頭痛鼻塞聲
重
薄荷葉(二兩)川芎荆芥穗(各一兩)
羌活白芷甘草(各五錢)細辛
防風(各二錢半)
右為細末每服二錢食後茶清調下
(局方)神术散(六五)治四時瘟疫傷寒發熱惡寒頭疼項
強身痛及傷風頭痛鼻塞聲重欬𠻳
蒼术藁本白芷細辛
羌活川芎炙甘草(各一錢)
水一鍾半薑三片葱白三寸煎服
(良方)天香散(六六)治年久頭風不得愈者
南星(製)半夏(製)川烏(去皮)白芷(各二錢)
右作一服水二鍾加生薑自然汁小半盞煎一盞食
遠服
(直指)芎芷散(六七)治風壅頭痛
川芎白芷荆芥穗軟石膏
右為末每服一錢食後沸湯調下
芎辛導痰湯(六八)治痰厥頭痛
川芎細辛南星橘紅
茯苓(各錢半)半夏(二錢)枳實甘草(各一錢)
水一鍾半薑七片煎八分食後服
(奇效)上清散(六九)治頭痛眉骨痛眼痛不可忍者
川芎鬱金芍藥荆芥穗
芒硝(各半兩)薄荷葉(一錢)片腦(半錢)
右為細末每用一字鼻内搐之一方有乳香没藥
各一錢
(本事)透頂散(七十)治偏正頭風夾腦風並一切頭風不
問年深日近
細辛(表白者三莖)瓜蒂(七個)丁香(三粒)
糯米(七粒)腦子麝香(各一豆許)
右將腦麝另研極細却將前四味亦另研細末然後
並研令勻用磁礶盛之謹閉鑵口用時隨左右搐之
一大豆許良久出涎則安
菊花散(七一)治風熱上攻頭疼不止
甘菊花旋復花防風枳殼
羌活蔓荆子石膏甘草(各一錢)
水一鍾半薑五片煎七分不拘時服
(寳鑑)如聖散(七二)治眼目偏痛頭風
麻黃(燒灰半兩)盆硝(二錢半)麝香腦子(各少許)
右為細末搐之
點頭散(七三)治偏正頭痛
川芎(一兩)香附(四兩炒去毛)
右為細末每服二錢食後茶清調服
(束垣)清空膏(七四)治偏正頭痛年深不愈者善療風濕
熱上壅頭目及腦痛不止若除血虚頭痛者非此所
宜
川芎(五錢)柴胡(七錢)黃連(酒炒)防風
羌活(各一兩)炙甘草(一兩半)細挺子黃芩(一兩一半)
(炒一半酒洗)
右為細末每服二錢七熱茶調如膏抹在口内少用
白湯送下臨臥如若頭痛每服加細辛二分如
太隂脈緩有痰名曰痰厥頭痛減羌活防風川芎甘
草加半夏一兩五錢
愈風餅子(七五)治頭風疼痛
川烏(炒半兩)川芎甘菊白芷
防風細辛天麻羌活
荆芥薄荷
右為細末水浸蒸餅為劑捏作餅子每服三五餅細
嚼茶酒任下不拘時
(本事)治八般頭風(七六)
草烏尖細辛(等分)黃丹(少許)
右為細末用葦管搐入鼻中
(百二)都梁丸(七七)治風吹項背頭目昏眩腦痛及婦人
胎前産後傷風頭痛
白芷(大塊白者沸湯泡切)
右為末煉蜜丸彈子大每服一丸細嚼荆芥點茶下
(和劑)三拗湯(七八)治感冐風寒鼻塞聲重語音不出欬
𠻳喘急胸滿多痰
麻黃(連節)杏仁(連皮尖)生甘草
右咀每服五錢薑三五片水煎食遠服若憎寒惡
風欲取汗解加桔梗荆芥名五拗湯治咽痛
(局方)華盖散(七九)治肺受風寒頭痛發熱欬𠻳痰飲
麻黃(去節)蘇子桑白皮杏仁(去皮尖炒)
赤茯苓橘紅(各一錢)甘草(五分)
水一鍾薑五片棗一枚煎八分食後服
沖和散(八十)治感冐風濕頭目不清鼻塞聲重倦怠
欠伸出淚
蒼术(四兩米泔浸炒)荆芥甘草(炙八錢)
右為末薑湯調服二錢
金沸草散(八一)治肺感寒邪鼻塞聲重欬𠻳不已憎
寒發熱無汗惡風或熱壅膈間唾濁痰甚
旋覆花麻黃荆芥(各一錢)前胡
半夏芍藥(各八分)甘草(炙五分)
水二鍾薑三片棗一枚煎八分食遠服
(三因)旋復花湯(八二)治風寒暑濕傷肺喘𠻳大甚坐臥
不寧
旋復花前胡甘草茯苓
半夏麯杏仁麻黃荆芥穗
五味子赤芍藥
右每服五錢加薑棗水煎有汗者勿服
(良方)旋復花湯(八三)治風痰嘔逆飲食不下頭目昏悶
等證
旋復花枇杷葉川芎細辛
赤茯苓(各一錢)前胡(一錢半)
右加薑棗水煎服
(醫林)桑皮散(八四)治上焦熱壅欬𠻳連聲血腥並氣不
得透
桑皮柴胡前胡紫蘇
薄荷枳殼桔梗赤茯苓
黃芩炙甘草(等分)
右咀每服七八錢水一鍾半煎七分食遠溫服
(簡易)蘇陳九寳湯(八五)治老人小兒素有喘急過寒暄
不常發則連綿不已欬𠻳哮吼夜不得臥
麻黃紫蘇薄荷桂枝
桑白皮大腹皮陳皮杏仁
甘草(各六分)
水一鍾半薑三片烏梅一個煎七分服
(局方)羌活散(八六)治風邪壅滯鼻塞聲重頭目昏眩遍
身拘急肢節煩痛天隂愈覺不安者
羌活麻黃防風細辛
川芎菊花枳殼蔓荆子
前胡白茯苓甘草石膏
黃芩(等分)
水一鍾半薑三片煎服
羌活散(八七)治風痺手足不仁
羌活防己防風棗仁
當歸川芎(各一兩)附子(炮去皮臍)麻黃(去根節)
天麻(各一兩半)黃松節薏仁(各二兩)荆芥(一握)
右為細末每服二錢不拘時溫酒調下
(得效)芎芷香蘇散(八八)散風消痰理脚氣
川芎甘草(二錢)蘇葉乾葛
白茯苓柴胡(各半兩)半夏(六錢)枳殼(炒三錢)
桔梗(生二錢半)陳皮(三錢半)
每服三錢水一鍾薑三片棗一枚煎八分不拘時溫
服
(金匱)越婢湯(八九)治風水惡風一身悉腫脉浮不渴續
自汗出無大熱
麻黃(一兩)石膏(半斤)生薑(三兩)甘草(二兩)
大棗(十五枚)
右五味以水六升先煮麻黃去上沫内諸藥煮取三
升分溫三服惡風者加附子一枚
風水加白术四兩(古今錄騐方)即名越婢加术湯
(金匱)越婢加半夏湯(九十)治肺脹欬喘上氣目如脫狀
脉浮大者
麻黃(六兩)石膏(半斤)生薑(三兩)甘草(二兩)
大棗(十五枚)半夏(半斤)
右六味以水六升先煮麻黃去上沫内諸藥煮取三
升分溫三服
當歸湯(九一)治肺痺上氣閉塞胸中脇下支滿乍作
乍止不得飲食唇乾舌燥手足冷痛
當歸(焙)防風(去乂)黃茋(各二兩)人參
細辛黃芩(去腐各一兩)桂心(三兩)
柴胡(八兩)半夏(湯炮五兩)杏仁(去皮尖炒五十個)
麻黃(去根節水煮二三沸掠去沫晒乾一兩)
右㕮咀每服五七錢水一鍾薑七片棗二枚煎七分
不拘時溫服日三夜二
羌活勝濕湯(九二)方在和陣一七八
治外傷濕氣一身盡痛
(局方)烏藥順氣散(九三)治風氣攻注四肢骨節疼痛偏
體頑麻癰瘓脚氣語言蹇濇痿弱等證先宜服此以
疎氣道然後隨證用藥
烏藥麻黃白芷川芎
桔梗橘紅枳殼(麩炒)甘草(炙)
殭蚕(炒各一兩)乾薑(炮五錢)
右每服五錢薑水煎服
通關散(九四)方在因陣九八
搐鼻取嚏開通牙關
神效左經丸(九五)治諸風寒濕痺麻木不仁肢體手
足疼痛極效
蒼术(米泔浸)草烏(去皮)葱白乾薑(各四兩)
右四味搗爛裝入瓶内按實密封瓶口安於煖處三
日取出晒乾入後藥按此方當加當歸六兩更佳
金毛狗脊藁本白芷
破故紙(酒浸焙乾)撫芎小茴香(炒)
川山甲(炮)牛膝(酒浸各二兩)川烏(炮)
木瓜白附子虎脛骨(酥炙)
乳香(炙)没藥(炙各一兩另研)
右為末酒糊丸小豆大每服三四十丸空心酒下
(三因)麻黃左經湯(九六)治風寒暑濕四氣流注足太陽
經腰足攣痺關節重痛憎寒發熱無汗惡寒或自汗
惡風頭痛
麻黃(去節)乾葛細辛防風
桂心羌活蒼术防己(酒拌)
茯苓炙甘草(各一錢一分)
水二鍾薑三片棗一枚煎八分食前服
(三因)半夏左經湯(九七)治足少陽經為四氣所乘以致
發熱腰脇疼痛頭痛不食熱悶煩心腿痺縱緩
半夏(製)乾葛細辛柴胡
防風桂心乾薑(炮)白术
麥冬黃芩茯苓炙甘草(各一錢)
水二鍾薑三片棗一枚煎八分食前服
(三因)大黃左經湯(九八)治四氣流注足陽明經致腰脚
腫痛不可行大小便祕或惡飲食喘滿自汗嘔吐腹
痛
大黃(煨)細辛羌活前胡
杏仁(去皮尖炒)厚樸(製)枳殼黃芩
茯苓炙甘草(各一錢)
水二鍾薑三片棗二枚煎八分食前服
(千金)第一麻黃湯(九九)治惡風毒氣脚弱無力頑痺四
肢不仁失音不能言毒氣衝心有人病此者但一病
相當即服此第一方次服第二第三第四方
麻黃(一兩)大棗(十二枚)茯苓(三兩)杏仁(三十枚)
防風當歸白术川芎
升麻芍藥黃芩桂心
麥冬甘草(各二兩)
右㕮咀以水九升清酒二升合煮取二升半分四服
日三夜一覆令小汗粉之莫令見風
(千金)第二獨活湯(百)
獨活(四兩)熟地黃(三兩)生薑(五兩)
葛根桂心甘草芍葯
麻黃(各二兩)
右㕮咀以水八升清酒二升合煎取二升半分四服
日三夜一脚弱者特忌食瓠子蕺菜犯之則一世不
愈
(千金)第三兼補厚樸湯(百一)並治諸氣咳𠻳逆氣嘔吐
厚樸川芎桂心熟地黃
芍藥當歸人參(各二兩)黃茋
甘草(各三兩)吳茱萸(二升)半夏(七兩)
生薑(一斤)
右㕮咀以水二斗煮猪蹄一具取汁一斗二升去上
肥膩入清酒三升合煮取三升分四服相去如人行
二十里久更進服
(千金)第四風引獨活湯(百二)兼補方
獨活(四兩)茯苓甘草(各三兩)升麻(一兩半)
人參桂心防風芍藥
當歸黃茋乾薑附子(各二兩)
大豆(二升)
右㕮咀以水九升清酒三升合煮三升半分四服相
去如人行二十里久更進服
獨活湯(百三)治脚氣陽虚寒勝經氣不行頑腫不用
如神
獨活麻黃(去節)川芎熟附子
牛膝黃茋(炙)人參當歸
白芍藥白茯苓白术杜仲(炒)
乾薑肉桂木香甘草(炙等分)
右㕮咀每服五七錢水一鍾半薑三片棗二枚煎八
分食前溫服
追毒湯(百四)治肝脾腎三經為風寒熱濕毒氣上攻
隂陽不和四肢拘攣上氣喘滿小便祕濇心熱煩悶
遍身浮腫脚弱不能行步
半夏(湯泡七次)黃茋(去蘆)甘草(炙)當歸(去蘆)
人參(去蘆)厚樸(薑製)獨活(去蘆)橘紅(各一兩)
熟地黃枳實(麩炒)芍藥麻黃(去節各二兩)
桂心(三兩)
右㕮咀每服八錢水一鍾半生薑七片棗三枚煎八
分日前溫服日三夜一
(局方)排風湯(百五)治風虚冷濕邪氣入臟狂言妄語精
神錯亂及五臟風邪等症
防風白术當歸(酒浸)芍藥
肉桂杏仁川芎白蘚皮
甘草(炙各一錢)麻黃(去節)茯苓獨活(各三錢)
右分二服水二鍾薑三片煎七分食遠服
陽毒升麻湯(百六)治陽毒赤班狂言吐膿血
升麻(一錢半)犀角(磨)射干黃芩
人參甘草(各八分)
水一盞半煎八分内犀角汁和勻服
括蔞根湯(百七)治風溫大渴
括蔞根乾薑防風人參
甘草(各一錢)石膏(三錢)
水一盞半煎八分服
再造散(百八)治傷寒頭痛發熱惡寒無汗用表藥而
汗不出脈無力者此以陽虚不能作汗名曰無陽若
醫不識此復用麻黃等藥反覆逼取汗悞殺者多矣
人參黃茋川芎甘草
熟附子桂枝細辛羌活
防風煨生薑夏月熱甚或加石膏
水一鍾半棗二枚煎八分溫服
(本事)枳殼煮散(百九)治悲哀煩惱傷肝兩脇骨痛筋脈
緊腰脚重滯筋急不能舉動此藥大治脇病
枳殼(麩炒四兩)細辛川芎桔梗
防風(各二兩)葛根(一兩半)甘草(一兩)
右咀每服七八錢水一鍾半薑棗同煎食前溫服
柴胡疎肝散(百十)治脇肋疼痛寒熱往來
陳皮(醋炒)柴胡(各二錢)川芎枳殼(麩炒)
芍藥(各一錢半)甘草(炙五分)香附(一錢半)
水一鍾半煎八分食前服
(本事)桂枝散(百十一)治因驚傷肝脇骨疼痛不已
枳殼(一兩小者)桂枝(半兩)
右為細末每服二錢薑棗湯調下
(河間)葛根湯(百十二)治寒邪在經脇下疼痛不可忍
葛根桂枝川芎細辛
防風(各一錢)麻黃枳殼芍藥
人參炙甘草(各八分)
右咀水一鍾半薑三片煎八分食遠溫服
升麻湯(百十三)治無汗而喘小便不利煩渴發斑
升麻蒼术麥門冬麻黃(各一錢)
黃芩大青(各七分)石膏(一二錢)淡竹葉(十片)
水二鍾煎八分溫服
(仲景)柴胡桂枝乾薑湯(百十四)治傷寒五六日汗下後
但頭汗出往來寒熱心煩者邪未解也
柴胡(半斤)桂枝(三兩)乾薑(二兩)括蔞根(四兩)
黃芩(三兩)牡蠣(蝦二兩)甘草(炙二兩)
右七味以水一斗二升煮取六升去滓再煎取三升
溫服一升日三服初服微煩再服汗出便愈
景岳全書卷五十六
