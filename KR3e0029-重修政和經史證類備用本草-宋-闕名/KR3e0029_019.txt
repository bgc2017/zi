重修政和經史證類備用本草卷第十九(巳酉新增衍義)
成都唐慎微續證類
臣曹孝忠奉
敕校勘
禽部三品總五十六種
五種神農本經(白字)
一十種名醫别錄(墨字)
二種唐本先附(注云唐附)
一十三種新𥙷
二十六種陳藏器餘
凡墨蓋子已下並唐慎微續證類
(禽上)丹雄雞(白雄雞烏雄雞黑雌雞黃雌雞等附)白鵝膏(毛肉等附蒼鵝續注)
鶩肪(白鴨屎附)鷓鴣(唐附)鴈肪
(禽中)雀卵(腦頭血屎等附)鷰屎(石鷰續注)伏翼(即蝙蝠是也自蟲魚部今移)
天鼠屎鷹屎白雉肉
(禽下)孔雀鴟(尺脂切)頭鸂鷘(新𥙷)
斑䳡(新𥙷)白鶴(新𥙷)烏鴉(新𥙷)
練鵲(新𥙷)鴝鵒(唐附)雄鵲
鸕鷀屎(頭附)鸛骨白鴿(新𥙷)
百勞(新𥙷)鶉(新𥙷)啄木鳥(新捕)
慈鴉(新𥙷)鶻嘲(新𥙷)鵜鶘(新𥙷)
鴛鴦(新𥙷)
二十六種陳藏器餘
鷸蝟鷃蟬陽烏
鳳凰臺鸀鳿巧婦鳥
英雞魚狗駝鳥矢
鵁鶄蒿雀鶡雞
山菌子百舌鳥黃褐侯
鷩雉鳥目無毒鸊鷉膏
布榖脚腦骨蚊母鳥杜鵑
鴞目鉤鵅姑獲
鬼車諸鳥有毒
(粉四分丸服之益陽氣日華子云朱雄雞冠血療白癜風糞治白虎風并傳風痛)
頭主殺鬼東門上者尤良
白雄雞肉味酸微温主下氣療狂邪安五藏傷中消渴(臣禹錫等)
(謹按日華子云白雄雞調中除邪利小便去丹毒)
烏雄雞肉微温主𥙷中止痛膽微寒主療目不明肌瘡(臣禹)
(錫等謹按孟詵云烏雄雞主心痛除心腹悪氣又虚弱人取一隻治如食法五味汁和肉一器中封口重湯中煑之使骨)
(肉相去即食之甚𥙷益仍湏空腹飽食之肉湏爛生即反損亦可五味腌經宿炙食之分作两頓又刺在肉中不出者取)
(尾二七枚燒作灰以男子乳汁和封瘡刺當出又目淚出不止者以三年冠血傅目睛上日三度日華子云温無毒止肚)
(痛除風濕麻痺𥙷虚羸安胎治折傷并癰疽生罯竹木刺不出者)心主五邪
血主踒折骨痛及痿痺(臣禹錫等謹按踒折藥折藥云烏雄雞血平)
肪主耳聾(臣禹錫等謹按藥對云雞肪寒)
腸主遺溺小便數不禁肝及左翅毛主起隂
黃雌雞味酸甘平主傷中消渴小便數不禁腸澼洩利𥙷益
五藏續絶傷療勞益氣(臣禹錫等謹按日華子云黃雌雞温無毒)
肋骨主小兒羸瘦食不生肌(臣禹錫等謹按孟詵云黃雌雞主腹中水癖水腫以一隻理如)
(食法和赤小豆一升同煑候豆爛即出食之其汁日二夜一每服四合𥙷丈夫陽氣治冷氣瘦著牀者漸漸食之良又先)
(患骨熱者不可食之雞子動風氣不可多食又光粉諸石為末和飯與雞食之後取雞食之甚𥙷益又子醋煑熟空腹食)
(之治久赤白痢又人熱毒發可取二顆雞子白和蜜一合服之差日華子云黃雌雞止勞劣添髄𥙷精助陽氣暖小腸止)
(泄精𥙷水氣)
雞子主除熱火瘡癎痙可作虎魄神物(臣禹錫等謹按藥對云雞子平)
卵白微寒療目熱赤痛除心下伏熱止煩滿欬逆小兒下洩
婦人産難胞衣不出醯漬之一宿療黃疸破大煩熱卵中
白皮主久欬結氣得麻黃𬗋菀和服之立也雞白&KR1500;肥脂生
朝鮮平澤(陶隱居云雞比例甚多又云雞子作虎魄用欲&KR1409;卵黃白混雜煑作之亦極相似惟不拾芥爾又煑)
(白合銀口含湏臾色如金雞又不可合葫蒜及李子食之烏雞肉不可合犬肝犬腎食之小兒食雞肉好生蚘蟲又雞不)
(可合芥葉蒸食之朝鮮乃在玄兔樂浪不應總是雞所出今云白&KR1500;不知是何物别恐一種爾唐本注云白雞距及腦主)
(産難燒灰酒服之腦主小兒驚癎今注雞入藥用盖取朝鮮者良又按陳藏器本草云雞主馬咬瘡及剥驢馬傷手熱雞)
(血及熱浸之黃雌雞温𥙷益陽白雞寒利小便去丹毒風屎白雄雞三年者能為鬼神所使鳥雌雞殺鬼物卵白觧熱煩)
(屎炒服之主蟲咬毒黃脚雞主白虎病布飯病處將雞来食飯亦可抱雞来壓之雄雞脅血塗白瘕風&KR0659;瘍風雞子益氣)
(多食令人有聲一枚以濁水攪煑两沸合水服之主産後痢和蠟作煎餅與小兒食之止痢取二枚破著器中以白粉和)
(如稀粥頓服之主婦人胎動腰臍下血又取一枚打開取白釅醋如白之半攪調吞之主産後血閉不下人取卵三枚醋)
(半升酒二升攪和煑取二升分四服主産後血下不止又白虎病取雞子揩病處呪願送糞堆頭不過三度差白虎是糞)
(神愛喫雞子雞屎和黑豆炒浸酒主賊風風痺破血臣禹錫等謹按蜀本注云凡雞子及卵白等以黃雌産者良難膽心)
(肝腸肪䏶胵及糞等以烏雄為良頭以丹雄為良翮以烏雄為良藥性論云雞子液味甘微寒無毒能治目赤痛黃和常)
(山末為丸竹葉煎湯下治久瘧不差治漆瘡塗之醋煑治産後虚及痢主小兒發熱煎服主痢除煩熱鍊之主嘔逆屎能)
(破石淋利小便日華子云雞子鎮心安五藏止驚安胎治懷姙天行熱疾狂走男子隂囊濕痒及開聲喉卵醋煑治久痢)
(和光粉炒乾止小兒疳痢及婦人隂瘡和豆淋酒服治賊風麻痺醋浸令壊傅疪皯作酒止産後血暈并暖水藏縮小便)
(止耳鳴和蠟炒治疳痢耳鳴及耳聾黃炒取油和粉傳頭瘡殼研摩障瞖)
圖經曰(諸雞本經云雞白蠹肥脂出朝鮮平澤陶隱居云朝鮮不應緫是雞所出而云白蠹不知何物恐别是一)
(種耳開寳注便謂雞入藥用盖取朝鮮者良今處處人家畜養甚多不聞自朝鮮来也雞之類最多丹雄雞白雄雞烏雄)
(雌雞頭血冠腸肝膽肶胵裏黃脂肪羽翮肋骨卵黃白屎白等並入藥古今方書用之尤多其肉雖有小毒而補虚羸最)
(要故食治方中多用之素問心腹滿旦食則不能暮食名爲鼓脹治之以雞矢醴一劑知二劑巳注云今本草雞矢利小)
(便微寒並不治鼓脹今方制法當取用處湯漬服之耳又張仲景治轉筋爲病其人臂脚直脉上下行微弦轉筋入腹雞)
(屎白散主之取雞屎白爲末量方寸匕以水六合和温服差雞子入藥最多而髮煎方特竒劉禹錫傳信方云亂髮雞子)
(膏主孩子熱瘡雞子五枚去白取黃亂髮如雞子許大二味相和於鐵銚子中炭火熬初甚乾少頃即髮焦遂有液出旋)
(取置一甆椀中以液盡爲度取塗熱瘡上即以苦參末粉之項在武陵生子蓐内便有熱瘡發於臀腿間初塗以諸藥及)
(他藥無益日加劇蔓延半身状候至重晝夜啼號不乳不睡因閱本草至髮髲本經云合雞子黃煎之消爲水療小兒驚)
(熱下痢注云俗中嫗毋爲小兒作雞子煎用髮雜熬良久得汁與小兒服去痰熱主百病用髮皆取久梳頭亂者又撿雞)
(子本經云療火瘡因是用之果如神立效其殼亦主傷寒勞復見深師方取雞子空殼碎之熬令黃黑擣篩熱湯和一合)
(服之温卧取汗出愈)
︻食療(云治大人及小兒發熱可取卵三顆白蜜一合相和服之立差卵並不得和蒜食令人短氣又胞衣不出)
(生吞雞子清一枚治目赤痛除心下伏熱煩滿咳逆動心氣不宜多食烏雌雞温味酸無毒主除風寒濕痺治反胃安胎)
(及腹痛踒拆骨疼乳癰月蝕瘡遶耳根以烏雌雞膽汁傳之日三以烏油麻一升熬之令香末和酒服之即飽熱能食雞)
(具五色者食之致狂肉和魚肉汁食之成心瘕六指玄雞白頭家雞及雞死足爪不伸者食並害人雞子和葱食之氣短)
(雞子白共鱉同食損人雞子共獺肉同食成遁尸注藥不能治雞兔同食成淺痢小兒五歲已下未断乳者勿與雞肉食)
雷公云(雞子凡急切要用勿便敲損恐得二十一日滿在内成形空打損後無用若要用先於温湯中試之若動)
(是成形也若不動即敲損取清者用黃即去之内有自潰者亦不用也)
聖惠方(主蛐蟮咬人方以雞屎傳之)
外臺秘要(主天行嘔逆不下食食即出以雞卵一枚煑三五沸出以水浸之外熟内熱則吞之良)
千金方(鼠瘻以卵一枚米下蒸半日取出黃熬令黑先拭瘡上汁令乾以藥内瘡孔中三度即差)
又方(小兒驚啼燒雞屎白米飲下)
又方(治小兒瘧燒雞胵中黃皮為末乳服之男雄女雌)
肘後方(治心痛以卵一箇打破頭醋二合和攪令勻煖過頓服)
又方(肝風虚轉筋入腹以屎白乾末熱酒調下一錢匕服)
又方(自縊死定安心神徐緩觧之慎勿割䋲断抱取心下猶温者刺雞冠血滴口中即活男雌女雄又方以雞屎白)
(如棗大酒半盞和灌之及鼻中佳)
又方(救卒死或先病或常居寢卧奄忽而絶皆是中悪割雄雞冠取血塗其面乾後復塗并以灰營死人一周)
又方(卒得嗽烏雞一枚治如食法以好酒漬之半日出雞服酒一云苦酒一斗煑白雞取三升分三服食雞莫與塩)
(食良)
又方(治卒得浸滛瘡轉有汁多起於心不早治之續身周市則殺人以冠血傳之差)
葛氏方(治卒乾嘔不見破卵去白吞黃數枚差)
又方(蚰蜒入耳小雞一隻去毛足以油煎令黃筯穿作孔枕之)
又方(卒腹痛下赤白痢數日不絶以卵一枚取出黃去白内胡粉令滿殼燒成屑以酒服一錢匕)
又方(治小便不通卵黃一枚服之不過三)
又方(卒腹痛安胎烏雞肝一具切過酒五合服令盡姚云肝勿令入水中)
又方(中風寒痙直口噤不知人屎白一升熬令黃極熱以酒三升和攪去滓服)
又方(被壓作堕墜舟船車轢馬踏牛觸匈腹破䧟四肢摧折氣悶欲死以烏雞一隻合毛杵一千二百杵好苦酒三)
(升相和得所以新布搨病上取藥塗布以乾易覺寒振欲吐不可輙去藥湏臾復上一雞少則再作)
又方(馬咬人瘡有毒腫疼痛以冠血著瘡中三下馭馬用雌牝馬用雄)
又方(狐屎刺棘人腫痛欲死破雞搨之差)
又方(食諸菜中毒發狂悶吐下欲死屎末燒研水服方寸匕)
經驗方(治小兒疳痢肚脹方用雞子一箇打破眼子如豆大内芭豆一粒去皮膩粉一錢用五十重紙褁於飯甑)
(上蒸三度放冷打破取雞子肉同芭粉一時研入少麝添麺糊丸如米粒大食後夜卧温湯下二丸至三丸)
經驗後方(主婦人産後口乾舌縮渴不止打雞子一箇水一盞街之楪盖少時服)
又方(治齒痛不可忍取雞屎白燒末綿裹安痛處咬立差)
又方(治諸癰不消巳成膿惧針不得欲令速決取白雞翅下苐一毛两邊各一莖燒灰研水調服之)
又方(治因瘡中風腰脊反張牙關口噤四肢強直雞屎白一升大豆五升和炒令變色乘熱以酒沃之微煑令豆味)
(出量性飲之覆身出汗慎勿觸風)
又方(治蜈蚣咬人痛不止燒雞屎酒和服之佳又取雞屎和醋傅之)
孫真人(家雞合水雞食作遁尸又云如小兒未断乳食雞生蛔䖝)
又方(卒中五尸遁尸其状腹脹氣急衝心或磥塊踊起或牽腰脊者以卵一枚取白吞之困者摇頭令下又云雞味)
(辛𥙷肺主漆瘡雞子黃傅之)
食醫心鏡(主脾胃氣虚腸滑下痢以炙雞散黃雌雞一隻治如食法以炭炙之槌了以塩醋刷之又炙令極熬)
(熟乾燥空腹食之又云主赤白痢食不下肥雌雞一隻治如常法細研為臛作麺餛飩空心食之又云主消渴傷中小便)
(數黃雌雞一隻治如常煑令熟去雞停冷渴即飲之肉亦可食若和米及塩豉作粥及以五味作羹並得又云主小便數)
(虚冷雞腸一具治如常炒作臛煖酒和飲之又云主風寒濕痺五緩六急烏雞一隻治如食法煑令極熟調作羹食之又)
(云理狂邪癲癎不欲眠卧自賢自智驕倨妄行不休安五藏下氣白雄雞一隻煑令熟五味調和作羹粥食之又云勿食)
(暴雞肉殺人發痘)
續十全方(主子死腹中不出雄雞糞二十一枚水二升煎取五合下米作粥食即出)
勝金方(主百虫入耳不出以雞冠血滴入耳内即出)
集驗方(主鱉癥及心腹宿癥及卒得癥以白雌雞屎無多少小便和之扵噐中火上熬令燥末服方寸匕多服不)
(限度以膏熬飯飼彌佳)
又方(治遺屎取雄雞腸燒末三指撮朝服暮愈)
又方(治尿床雞肶胵一具并腸服之男雌女雄)
又方(治湯火燒瘡熟雞子一十箇取黃炒取油入十文膩粉攪勻用雞翎掃瘡上永除瘢痕)
古今錄驗(主腫大如斗取雞翅毛其毛一孔生两毛者佳左腫取左翅右取右翅隻腫取两邊翅並燒灰研飲服)
又方(治蛔䖝攻心臍如刺口吐清水雞子一枚開頭去黃以好漆内殼中合和仰頭吞之蟲出)
又方(治莖中淋石取屎白日中半乾熬令香末以路漿飯飲服方寸匕)
兵部手集(主蛇蝎蜘蛛毒卵輕敲一小孔合咬處立差)
廣濟方(主咽喉塞鼻中瘡出及乾嘔頭痛食不下生雞子一顆開頭取白去黃著米酢拌煻火頓沸起擎下沸定)
(更頓三度成就熱飲酢盡不過一二差)
錢相公篋中方(主蜈蚣蜘蛛毒以雞冠血傅之)
子母秘錄(主姙娠得時疾令胎不傷以雞子七枚内并中令極冷破吞之)
又方(治小兒下血雌雞翅下血服之)
又方(治小兒心腹匈脇煩滿欲死燒雞子殼末酒服方寸匕)
又方(小兒頭身諸瘡燒卵殼研和猪脂傅之)
又方(兒頭上瘡及白秃髮不生汁出者雞子七箇去白皮於銅器中熬和油傅之)
又方(小兒鵝口不乳燒雞胵黃皮末乳和服)
又方(姙娠下血不止名曰漏胎雞肝細剉以酒一升和服)
産寳(産後小便不禁以屎燒作灰空心酒服方寸匕)
又方(治妬乳及癰腫雞屎末服方寸匕湏臾三服愈梅師亦治乳頭破裂方同)
楊氏産乳(姙娠不得食雞子乾鯉魚合食則令兒患瘡姙娠不得雞肉與糯米合食令兒多寸白)
譚氏方(小兒卒驚似有痛處而不知疾状取雄雞冠血臨兒口上滴少許差)
又方(小兒急丹㣧不止以雞子白和赤小豆末傅之)
治痢(生雞子一箇連紙一幅烏梅十箇有肉者取雞子白攤徧連紙日乾搨作四重包撮烏梅安熨斗中用白炭火)
(燒煙欲盡取出以盞椀盖覆候冷研令極細入水銀粉少許和勻如大人患分爲二服小兒分三服不拘赤白痢空心并)
(花水調服如覺藏府微有疎利更不湏再服)
千金方(療頭風臘月烏雞屎一升炒令黃末之絹袋盛酒三升漬温服之多少任性常令醺酣)
衍義曰(丹雄雞今言赤雞者是也盖以毛色言之巽爲雞爲風雞鳴於五更者日將至巽位感動其氣而鳴也體)
(有風人故不可食經所著其用甚俻産後血暈身痙直帶眼口角與目外眵向上牽急不知人取子一枚去殼分清以荆)
(芥末二錢調服遂安仍依次調治若無他疾則不湏治甚敏捷烏雞子尤善經注皆不言雞發風今體有風人食之無不)
(發作爲雞爲巽信可驗矣食雞者當審慎)
白鵝膏主耳卒聾以灌之(臣禹錫等謹按耳聾通用藥云白鵝膏微寒)
毛主射工水毒肉平利五藏(陶隱居云東川多溪毒養鵝以辟之毛羽亦佳中射工毒)
(者飲血又以塗身鵝未必食射工盖以威相制爾乃言鵝不食生䖝今鵝子亦噉蚯蚓輩唐本注鵝毛主小兒驚癎極者)
(又燒灰主噎今按陳藏器本草云鵝主消渴取煑鵝汁飲之臣禹錫等謹按陳藏器云蒼鵝食虫白鵝不食虫主射工當)
(以蒼者良主渴以白者勝孟詵云脂可合面脂肉性冷不可多食令人易霍亂與服丹石人相宜亦發痼疾日華子云蒼)
(鵝冷有毒發瘡膿糞可傳蛇蟲咬毒舍中養能辟蟲蛇白鵝凉無毒解五藏熱止渴脂潤皮膚尾&KR0902;治聤耳及聾内之亦)
(療手足皴子𥙷中益氣不可多食尾燒灰酒服下治噎)
︻食療(卵温𥙷五藏亦𥙷中益氣多發痼疾)
肘後方(誤吞鐶若指彄燒鵝羽數枝末飲服之)
子母秘錄(小兒鵝口不乳者白鵝矢汁灌口中)
騖(音牧)肪味甘無毒主風虚寒熱(臣禹錫等謹按陳士良云騖肪大寒)
衍義曰(鶩肪陶隱居云鶩即是鴨然有家鴨有野鴨陳藏噐本草曰尸子云野鴨為鳬家鴨為鶩蜀本注云爾雅)
(云野鳬鶩注云鴨也如此則鳬鶩皆是鴨也又云本經用鶩肺即家鴨也如此所說各不同其義不定又按唐王勃膝王)
(閤記云落霞與孤鶩齊飛則明知鶩為野鴨也勃唐之名儒必有所據故知鶩為野鴨明矣)
白鴨屎名通主殺石藥毒解結縛散蓄熱
肉𥙷虚除熱和藏腑利水道(陶隱居云鶩即是鴨鴨有家有野又本經云鴈肪一名鶩肪其)
(療小異此說則專是家鴨爾黃雌鴨為𥙷最勝鴨卵不可合鼃肉食之凡鳥自死口不閉者皆不可食食之殺人唐本注)
(云别錄云鴨肪主水腫血主觧諸毒肉主小兒驚癎頭主水腫通利小便古方療水用鴨頭丸今按陳藏器本草云尸子)
(云野鴨為鳬家鴨為鶩不能飛翔如庶人守耕稼而已臣禹錫等謹按蜀本注云爾雅云野鳬鶩注云鴨也本經用鷔眆)
(即家鴨也野鴨與家鴨有相似者有全别者甚小小者名刀鴨味最重食之𥙷虚孟誌云野鴨主補中益氣消食九月巳)
(後即中食全勝家者雖寒不動氣消十二種蟲平胃氣調中經身又身上諸小熱瘡多年不可者但多食之即差又云白)
(鴨肉𥙷虚消毒熱利水道及小兒熱驚癎頭生瘡腫又和葱䜴作汁飲之去卒煩熱又糞主熱毒毒痢又取和雞子白封)
(熱腫毒止消又黑鴨滑中發冷痢下脚氣不可食之子微寒少食之亦發氣令背膊悶日華子云野鴨凉無毒𥙷虚效力)
(和胃氣消食治熱毒風及悪瘡癤殺腹藏一切虫九月後立春前採大𥙷益病人不可與木耳胡能豉同食家鴨冷微毒)
(𥙷虚消熱毒利小腸止驚癎解丹毒止痢綠頭者佳頭治水腫煑服糞治熱毒瘡并腫毒以雞子調傳内消卵治心腹匈)
(膈熱多食發冷疾)
︻食療(項中熱血解野葛毒飲之差卵小兒食之脚軟不行愛倒塩淹食之即宜人屎可搨蚯蚓咬瘡)
外臺秘要(觧金銀銅鐵毒取鴨屎汁觧之)
百一方(卒大腹水病取青雄鴨以水五升煑取一升飲盡厚盖之取汁佳)
又方(石藥過劑者白鴨屎末和水調服之差)
食醫心鏡(治十種水病不差垂死青頭鴨一隻治如食法細切和米并五味煑令極熟作粥空腹食之又云主)
(水氣服滿浮腫小便澁少白鴨一隻去毛腸湯洗饋飯半升以飯薑椒釀鴨腹中縫定如法蒸候熟食之)
孫真人(蛐蟮咬以屎傳瘡又云鴨肉合鱉食之害人)
()
(又謂之随陽之鳥南越志云鷓鴣雖東西徊翅然開翅之始必先南翥崔豹古今注云其名自呼此不然也其鳴若云鈎)
(輈格磔者是矣亦有一種鳥酷相類但不作此鳴不可食之彼土人食鷓鴣云主野葛生金蛇菌等毒不可與竹笋同食)
(自死者亦禁食之其脂膏手可以巳癉瘃令不龜裂)
衍義曰(鷓鴣鄭谷所謂相呼相應湘天闊者南方專充庖然治瘴及菌毒甚效餘悉如經)
鴈肪味甘平無毒主風攣拘急偏枯氣不通利久服長毛髮
鬚眉益氣不飢輕身耐老一名鶩肪生江南池澤取無時(陶隱)
(居云詩云大日鴻小日鴈今鴈類亦有大小皆同一形又别有野鵝大於鴈猶似家蒼鵝謂之駕鵝鴈肪自不多食其)
(肉應亦好鶩作木音云是野鴨今此一名鶩肪則鴈鶩皆相類爾此前又有鴨事注在前夫鴈乃住江湖夏應産伏皆往)
(北恐鴈門北人不食此鳥故也中原亦重之爾雖採無時以冬月為好唐本注云鴈喉下白毛療小兒癎有效夫鴈為陽)
(鳥冬則南翔夏則北徂時當春夏則孳育扵北豈謂北人下食之乎然鴈與鷰相反鷰来則鴈往鷰住則鴈来故禮云)
(秋候鴈来春玄鳥至臣禹錫等謹按吳氏云鴈肪神農𡵨伯雷公甘無毒殺諸石藥毒孟詵云鴈膏可合生髮膏仍治耳)
(聾者灰和泔洗頭長髮日華子云凉無毒治風麻痺久服助氣壮筋骨脂和豆黃作丸補勞瘦肥白人其毛自落者小兒)
(禽中)雀卵味酸温無毒主下氣男子隂痿不起強之令熱多精
有子腦主耳聾(臣禹錫等謹按耳聾通用藥云雀腦平)
頭血主雀盲
雄雀屎(臣禹錫等謹按齒痛通用藥云雄雀屎温)療目痛決癰&KR2043;女子帶下溺不
利除疝瘕五月取之良(陶隱居云雀性利隂陽故卵亦然術云雀卵和天雄丸服之令莖大不衰)
(人患黃昏間目無所見為之雀盲其頭血療之雄雀屎两頭尖者是也亦療齲齒雀肉不可合李子食之亦忌合醬食之)
(姙身人尤禁之唐本注云列錄云雀屎和男首生乳如薄泥點目中弩肉赤脉貫瞳子上者即消神效以蜜和為丸飲服)
(主癥瘕久痼冷病或和少乾薑服之大肥悅人今按陳藏噐本草云雀肉起陽道食之令人有子冬月者良臘月收雀屎)
(俗呼為青丹主痃癖諸塊伏梁和乾薑桂心艾等為丸入腹能爛痃癖患癰苦不潰以一枚傳之立決又急黃欲死以兩)
(枚細研水温服之臣禹錫等謹按孟詵云其肉十月巳後正月已前食之續五藏不足氣助隂道益精髄不可停息糞和)
(天雄乾薑為丸令隂強腦塗凍瘡日華子云雀暖無毒壮陽益氣緩腰膝縮小便治血崩帶下糞頭尖及成梃者準右掩)
(左者亦是)
圖經曰(雀舊不著所出州土今處處有之其肉大温食之益陽冬月者良卵及腦頭血皆入藥雄雀屎臘月收之)
(俗呼爲青丹頭尖者為雄屎素問云胷脇支滿者妨於食病至則先聞臊臭出清液先唾血四肢清目眩時時前後血病)
(名血枯得之年少時有所大脫血若醉入房中氣竭肝傷故月事衰少不来治之以烏鰂骨藘茹二物并合之丸以雀卵)
(大如小豆以五丸為後飯飲鮑魚汁以利腸中及傷肝也飯後藥先謂之後飯按古本草烏鰂魚骨藘茹等並不治血枯)
(然經法用之是攻其所生所起耳今人亦取雀肉以蛇牀子熬膏和合衆藥丸服補下有效謂之驛馬丸此法起於唐世)
(云明皇服之又下有鷰屎條陶隱居云有胡越二種入藥用胡鷰也胡治治疰青羊脂丸中用之其窠亦入藥崔元亮海)
(上方治濕瘑取胡&KR0743;窠最寬大者惟用其抱子處餘處不用擣為末以漿水煎甘草入少許塩成湯用洗瘡洗訖拭乾便)
(以窠末貼其上三两徧便愈若患悪刺以醋和窠末如泥褁之三两日易便差)
︻食療(卵白和天雄末莬絲子末為丸空心酒下五丸主男子隂痿不起女子帶下便溺不利除疝瘕決癰腫續)
(五藏氣)
雷公云(雀蘇凡使勿用雀兒糞其雀兒口黃末經滛者糞是蘇若底坐尖在上即曰雌兩頭圓者是雄隂人使雄)
(陽人使雌凡採之先去两畔有附子生者勿用然後於鉢中研如粉煎甘草湯浸一宿傾上清甘草水盡焙乾任用)
外臺秘要(療齒齲痛有虫取雄雀糞以綿褁塞齒孔内日一二易之)
又方(治咽喉閉塞口噤用雄雀糞細研每服温水調灌半錢匕)
肘後方(療目熱生膚赤白膜取雀屎細直者以人乳和傳上自消爛盡)
梅師方(治諸癰不消巳成膿懼針不得破令速決取雀屎塗頭上即易之雄雀屎佳堅者為雄)
簡要濟衆(婦人吹妳獨勝散白丁香半两擣羅為散每服一錢匕温酒調下無時服)
廣利方(姙娠食雀肉飲酒令子心滛亂又云姙娠食雀肉及豆醬令子面多䵟)
子母秘錄(治小兒中風口噤乳不下雀屎白水丸如麻子大服二丸即愈)
又方(治小兒凍瘡用雀兒腦髄塗之立差)
衍義曰(雀卵孟詵云肉十月巳後正月巳前食之此盖取其隂陽静定未決泄之義卵亦取苐一番者)
鷰屎味辛平有毒主蠱毒鬼疰逐不祥邪氣破五癃利小便
生高山平谷(陶隱居云鷰有兩種有胡有越𬗋匈輕小者是越鷰不入藥用匈班黑聲大者是胡鷰俗呼胡)
(鷰為夏候其作窠喜長人言有容一疋絹者令家富窠亦入藥用與屎同多以作湯洗浴療小兒驚邪也窠戸有北向及)
(尾倔求刀切色白者皆是數百歲鷰食之延年凡鷲肉不可食令人入水為咬所吞亦不宜殺之唐本注云别錄云胡鷰)
(卵主水浮腫肉出痔蟲越鷰屎亦療痔殺蟲去目瞖也今按陳藏噐本草云鷰屎有毒主瘧取方寸匕令患者發日平旦)
(和酒一升攪調病人兩手捧椀當鼻下承取氣慎勿入口毒人又主蠱毒取屎三合熬令香獨頭蒜十枝去皮和擣為丸)
(服三丸如梧桐子蠱當随痢下而出臣禹錫等謹按孟詵云石鷰在乳穴石洞中者冬月採之堪食餘者不中只可治病)
(食如常法都二十枚投酒一升中漬之三日後取飲每服一二盞随性多少甚益氣力日華子云石鷰暖無毒壮陽暖腰)
(膝添精𥙷髄益氣潤皮膚縮小便禦風寒嵐瘴温疫氣)
圖經(文具雀卵條下)
︻外臺秘要(治蠼螋尿瘡繞身匝即死以鷰巢中土猪脂苦酒和傳之)
肘後方(治卒大腹水病取胡鷰卵中黃頓吞十枚)
葛氏方(卒得浸滛瘡有汁多發扵心不早療周匝身則殺人胡&KR0743;窠中土水和傅之)
又方(若石淋者取鷰屎末以冷水服五錢匕早服至食時當尿石水)
賈相公牛經(牛有非時喫著雜蟲腹脹滿取鷰子糞一合以水漿二升相和灌之效)
(匕主子死腹中其腦主女子面靤服之令人不忘也今按陳藏器本草云伏翼主蚊子五月五日取倒懸者晒乾和桂薰)
(陸香為末燒之蚊子去取其血滴目令人不睡夜中見物自蟲魚部今移臣禹錫等謹按藥性論云伏翼微熱有毒服用)
(治五淋日華子云蝙蝠久服觧愁糞名夜明砂炒服治瘰&KR0659;)
圖經曰(伏翼蝙蝠也出泰山川谷及人家屋間立夏後採隂訖用天鼠屎即伏翼屎也出合浦山谷十月十一月)
(取蘇恭引方言伏翼一名仙鼠故知一物又云仙鼠在山孔中食諸乳石精汁皆千歲頭上有冠淳白大如鳩鵲其大如)
(鶉未白者皆巳百歲而並倒懸其石乳中此仙經所謂肉芝者也其屎皆白如大鼠屎入藥當用此然今蝙蝠多生古屋)
(中白而大者盖稀有屎亦有白色者料其出乳石處山中生者當應如此耳續傳信方療馬撲損痛不可忍者仙鼠屎三)
(兩枚細研以熱酒一升投之取其清酒服之立可止痛更三兩服便差)
︻雷公曰(凡使要重一斤者方採之每修事先拭去肉上毛去爪腸即留翅并肉脚及觜然後用酒浸一宿漉)
(出取黃精自然汁塗之炙令乾方用每修事重一斤一箇用黃精自然汁五兩為度)
聖惠方(治小兒生十餘月後母又有姙令兒精神不爽身體萎瘁名為鬾病用伏翼燒為灰細研以粥飲調下半)
(錢日四五服效若炙令香熟嚼之哺兒亦效)
百一方(治久咳嗽上氣十年二十年諸藥治不差方蝙蝠除翅足燒令燋末飲服之)
鬼遺方(治金瘡出血内瘻蝙蝠二枚燒煙盡末以水調服方寸匕令一日服盡當下如水血消也)
抱朴子(十歲蝙蝠色白如雪集則倒懸盖腦重也得而隂乾末服令人夀千歲也)
衍義曰(伏翼屎合疳藥白日亦能飛但畏鷙鳥不敢出此物善服氣故能夀冬月不食亦可驗矣)
天鼠屎味辛寒無毒主面癰腫皮膚洗洗時痛腹中血氣破
寒熱積聚除驚悸去面黑皯一名鼠法一名石肝生合浦山
谷十月十二月取(悪白飲白薇陶隱居云方家不復用俗不識也唐本注云季氏本草云即伏翼屎也)
(伏翼條中不用屎是此明矣方言名仙鼠伏翼條巳論也今注一名夜明沙)
︻簡要濟衆(治五瘧方夜明沙擣爲散每服一大錢用冷茶調下立差)
家傳驗方(一歲至两歲小兒無辜夜明沙熬擣爲散任意拌飯并喫食與喫三歲号乾無辜)
鷹屎白主傷撻滅瘢(陶隱居云止單用白亦不能滅瘢復應合諸藥殭𧖟衣魚之属以爲膏也唐本)
(注云鷹屎灰酒服方寸匕主悪酒勿使飲人知今按陳藏器本草云鷹肉食之主邪魅野狐魅觜及爪主五痔狐魅燒爲)
(末服之臣禹錫等謹按滅瘢通用薬云鷹屎白平藥性論云鷹屎臣微寒有小毒主中悪又頭燒灰和米飲服之治五痔)
(又眼睛和乳汁研之夜三注眼中三日見碧霄中物忌煙熏)
︻外臺秘要(主食哽鴈鷹屎燒末服方寸匕虎狼鵰屎亦得)
衍義曰(鷹屎白兼他藥用之作潰虚積藥治小兒妳癖黃鷹糞白一錢密佗僧一两舶上硫黃一分丁香二十一)
(箇右為末每服一字三&KR0882;巳上半錢用乳汁或白麺湯調下並不轉瀉一復時取下青黑物後服𥙷藥醋石榴皮半两炙)
(黑色伊祁一分水香一分麝香半錢同為末每服一字温薄酒調下併喫二服凡小兒脇下硬如有物乃是癖氣俗謂之)
(妳脾只服温脾化積氣丸子藥不可取轉無不愈也取之多失)
(秋冬益春夏毒)
圖經曰(雉本經不載所出州土今南北皆有之多取以充庖厨周禮庖人共六禽雉是其一亦食品之貴然有小)
(毒不宜常食九月以後至十一月以前食之即有𥙷它月則發五痔及諸瘡疥又不可與胡桃菌蕈木耳之類同食亦發)
(痔疾立下血湏禁之爾雅所載雉名尤衆今人鮮能盡識江淮伊洛間有一種尾長而小者為山雞人多畜之樊中則所)
(謂翟山雉者也江南又有一種白而背有細黑文名白鷴亦堪畜養彼人食其肉亦雉之類也其餘不復用之)
︻食療(云不與胡挑同食即令人發頭風如在船車内兼發心痛亦不與豉同食自死足爪不神食之殺人)
食醫心鏡(主消渴飲水無度小便多口乾渴雉一隻細切和塩豉作羹食又云主脾胃氣虚下痢日夜不止腸)
(滑不下食野雞一隻如食法細研著橘皮椒葱塩醬調和作餛飩熟煑空心食之又云治消渴舌燋口乾小便數野雞一)
(隻以五味煑令極熟取二升半巳来去肉取汁渴飲之肉亦可食又云治産後下痢腰腹痛野雞一隻作餛飩食之)
衍義曰(雉其飛若矢一往而堕故今人取其尾置船車上意欲如此快速也漠吕太后名雉高祖字之曰野雞其)
(實即雞属也食之所損多所益少)
(禽下)孔雀屎微寒主女子帶下小便不利(陶隱居云出廣益諸州方家不見用唐本)
(注云孔雀交廣有劔南元無臣禹錫等謹按陳藏噐云孔雀味鹹無毒日華子云孔雀凉微毒觧藥毒蠱毒血治毒藥生)
(飲良糞治崩中帶下及可傳悪瘡)
衍義曰(孔雀尾不可入目昏翳人眼)
鴟(尺脂切)頭味鹹平無毒主頭風眩顛倒癎疾(陶隱居云即俗人呼為老鴉者)
(一名鳶又有鵰鶚並相似而大雖不限雌雄恐雄者當勝今鴟頭酒用之當微炙不用蠧蟲者)
︻食療(云頭燒灰主頭風目眩以飲服之肉食之治癲癎疾)
千金方(治癲癎瘈瘲飛鴟頭二枚鉛丹一斤右二味末之蜜丸先食後三丸日三瘈者稍加之)
鸂鷘味甘平無毒治驚邪食之主短狐可養亦辟之今短狐
處多有鸂鷘五色尾有毛如船柂小扵鴨臨海異物志曰鸂
鵝水鳥食短狐在山澤中無復毒氣也又杜臺卿淮賦云鸂
䳵尋邪而逐害是也(新𥙷)
斑䳡味甘平無毒主明目多食其肉益氣助隂陽一名斑鳩
范方有斑䳡丸是處有之春分則化為黃褐侯秋分則化為
斑䳡又有青䳡平無毒安五藏助氣虚損排膿治血并一切
瘡癤癰瘻又名黃褐侯鳥(新補)
衍義曰(斑䳡斑鳩也嘗養之數年並不見春秋分化有有斑者有無斑者有灰色者有小者有大者久病虚損人)
(食之補氣雖有此數色其用即一也)
白鶴味鹹平無毒血主益氣力𥙷勞乏去風益肺肫中砂石
子摩服治蠱毒邪今鶴有玄有黃有白有蒼取其白者為良
佗者次之穆天子傳云天子至巨蒐二氏獻白鶴之血以飲
天子注云血益人氣力(新𥙷)
者是雄也(陶隱居云五月五日鵲腦入術家用一名飛駮鳥鳥之雌雄難别舊云其翼左覆右是雄右覆左是)
(雌又燒毛作屑内水中沈者是雄浮者是雌今云投石恐止是鵲也餘鳥未必爾今按陳藏器本草云雄鵲子下石淋燒)
(作灰淋取汁飲之石即下臣禹錫等謹按日華子云雄鵲凉主消渴疾巢多年者療癲狂鬼魅及蠱毒等燒之仍呼祟物)
(名號亦傳瘻瘡良)
圖經曰(雄鵲舊不著所出州土今在處有之肉主風大小腸澁四肢煩熱匈膈痰結婦人不可食經云燒作灰以)
(石投中散觧者是雄也陶隱居云鳥之雌雄難别舊云其翼左覆右是雄古覆左是雌又燒毛作屑内水沉者是雄浮者)
(是雌今云授石恐止是鵲如此餘鳥未必爾鵲一名飛駮鳥又烏鵶今人多用而本經不著古方有用其翅羽者葛洪肘)
(後方療從高墮下瘀血棖心面青短氣者以烏翅羽七枚得石翅最良燒末酒服之當吐血便愈近世方家多周烏鵶之)
(全者以治急風其法臘月捕取翅羽觜足全者泥出固濟大火燒鍛入藥烏犀丸中用之)
圖經曰(鸕鷀屎本經不載所出州土今永鄕皆有之此鳥胎生從口中吐鶵如兔子類故杜臺卿淮賦云鸕鷀吐)
(鶵扵八九鵁鶄銜翼而低昂是也産婦臨蓐令執之則易生其屎多在山石上紫色如花就石上刮取用之南人用治小)
(兒疳蚘乾碾爲末炙猪肉點與噉有竒功本經名蜀水花而唐面膏方有使鸕鷀屎又使蜀水花者安得一物而兩用未)
(知其的别有一種似鸕鷀而頭細背長項上有白者名白鮫不堪藥用)
︻聖惠方(治鼻面酒皰用鸕鷀糞一合研以臘月猪脂和每夜傳之)
外臺秘要(治魚骨鯁口稱鸕鷀則下)
又方(治斷酒鸕鷀糞灰水服方寸匕)
孫真人(治噎欲發時銜鸕鷀觜遂下外臺秘要同)
衍義曰(鸕鷀陶隱居云此鳥不卵生口吐其鶵今人謂之水老鵶巢扵大木群集宿處有常久則木枯以其糞毒)
(也懷姙者不敢食爲其口吐其鶵陳藏噐復云使易産臨時令産婦執之與陶相戾嘗官於澧州公字後有大木一株其)
(上有三四十巢日夕觀之既能交合兼有卵殼布地其色碧豈得鶵吐口中是全未考尋可見當日聽人之誤言也)
鸛骨味甘無毒主鬼蠱諸疰毒五尸心腹疾(陶隱居云鸛亦有两種似鵠而)
(巢樹者為白鸛黑色曲頸者為烏鸛今宜用白者今按陳藏器本草云鸛脚骨及觜主喉痺飛尸蛇虺咬及小兒閃癖大)
(腹痞滿並煑汁服之亦燒為黑灰飲服有小毒殺樹木秃人毛髮沐湯中下少許髮盡脫亦更不生人探巢取鸛子六十)
(里旱能羣飛激雲雲散雨歇其巢中以泥為池含水滿池中養魚及蛇以哺其子臣禹錫等謹按藥性論云鶴骨大寒亦)
(可單用治尸疰鬼疰腹痛炙令黃末空心煖酒服方寸匕)
衍義曰(鸛頭無丹項無烏帶身如鶴者是兼不善唳但以啄相擊而鳴作池養魚蛇以哺子之事豈可垂示後世)
(此禽多在樓殿吻上作窠日夕人觀之故知其未審耳礜石條中亦著)
白鴿味鹹平無毒肉主觧諸藥毒及人馬久患疥
屎主馬疥(一云犬疥)鳩類也鴿鳩類翔集屋間人患疥食之立愈
馬患疥入鬃尾者取屎炒令黃擣為末和草飼之又云鵓鴿
暖無毒調精益氣治悪瘡疥并風瘙觧一切藥毒病者食之
雖益人緣恐食多減藥力白癜癧瘍風炒酒服傳驢馬疥瘡
亦可(新𥙷)
︻聖惠方(主頭極痒不痛生瘡用白鴿屎五合以好醋和如稀膏煑三兩沸日三二上傳之)
又方(治白秃以糞擣細羅為散先以醋米泔洗了傅之立差)
外臺秘要(救急治蠱以白鴿毛糞燒灰以飲和服之)
食醫心鏡(治消渴飲水不知足白花鴿一隻切作小臠以土蘇煎含之嚥汁)
衍義曰(白鴿其毛羽色扵禽中品第最多野鴿糞一兩炒微燋麝香别研吳白术各一分赤芍藥青木香各半兩)
(柴胡三分延胡索一兩炒赤色去薄皮七物同爲末温無灰酒空心調一錢服治帶下排膿候膿盡即止後服仍以他藥)
(𥙷血藏)
百勞平有毒毛主小兒繼病繼病母有娠乳兒兒有病如瘧
痢他日亦相繼腹大或差或發他人相近亦能相繼北人未
識此病懷姙者取毛帶之又取其蹋枝鞭小兒令速語鄭禮
注云鵙慱勞也(新𥙷)
︻楚詞云(左見兮鳴鵙言其鳴悪也)
白澤圖云(屋間闘不祥)
月令云(鵙始鳴鄭云博勞也)
鶉𥙷五藏益中續氣實筋骨耐寒温消結熱小豆和生薑煑
食之止洩痢酥煎偏令人下焦肥與豬肉同食之令人生小
黑子又不可和菌子食之令人發痔四月巳前未堪食是蝦
蟆化為也(新𥙷)
︻楊文公談苑(至道二年夏秋間京師鬻鶉者積於市門皆以大車載而入鶉纔直二文是時雨水絶無)
(蛙聲人有得扵水次者半為鶉半為蛙列子天瑞篇日蛙變為鶉張湛注云事見墨子斯不謬矣又田鼠亦為鶉盖物之)
(變非一揆也)
月令云(田鼠化為鴽素問云鴽鶉也)
衍義曰(鶉有雌雄從卵生何言化也其說甚容易嘗於田野屢得其卵初生謂之羅鶉至初秋謂之早秋中秋巳)
(後謂之白唐然一物四名當悉書之小兒患疳及下痢五色旦旦食之有效)
(中則夜見神鬼又神通目法中亦要周此物又北帝攝鬼錄中亦用慈鴉卵)
鶻嘲味鹹平無毒助氣益脾胃主頭風目眩煑炙食之頻盡
一枚至驗今江東俚人呼頭風為瘇頭先從兩項邊筋起直
上入頭目眩頭悶者是大都此疾是下俚所患其鳥南北總
有似鵲尾短黃色在深林間飛翔不遠北人名鸜爾雅云
鳴鳩似鵲鶻鵃似鵲尾短多聲東京賦云鶻嘲春鳴或呼為
骨鵰(新𥙷)
鵜鴣觜味鹹平無毒主赤白久痢成疳者燒為黑末服一方
寸匕鳥大如蒼鵝頤下有皮袋容二升物展縮由袋中盛水
以養魚一名逃河身是水沬惟匈前有兩塊肉如拳云昔為
人竊肉入河化為此鳥今猶有肉因名逃河詩云維鵜在梁
不濡其咮鄭云鵜鴣咮喙也言愛其觜(新𥙷)
鴛鴦味鹹平小毒肉主諸瘻疥癬病以酒浸炙令熱傳瘡上
冷更易食其肉令人患大風(新補)
︻食療(其肉主瘻瘡以清酒炙食之食之則令人美麗又主夫婦不和作羹臛私與食之即立相憐愛也)
食别心鏡(主五痔瘻瘡鴛鴦一隻治如食法煑令極熟細九加以五味醋食之羹亦妙)
荆楚記(云二水鳥主齒痛之是也)
二十六種陳藏器餘
鷸蝟注蘇云如蚌鷸按鷸如鶉觜長色蒼在泥塗間作鷸鷸
聲人取食之如鶉無别餘功蘇恭云如蚌鷸之相持也新注
云取用𥙷虚甚暖村民云田雞所化亦鵪鶉同類也
鷃蟬注陶云雀鷃蜩范按鷃是小鳥如鶉之類一名鴽鄭注
禮記以鷃爲鴽又云鴽鷄母也莊子云赤鷃人食之無别功
用也
陽烏鸛注陶云陽烏是鸛按二物殊不似陽烏身黑頸長白
殊小鸛觜主悪蟲咬作瘡者燒為末酒下亦名陽鴉出建州
鳳凰臺味辛平無毒主勞損積血利血脉安神異志云驚邪
癲癎雞癎發熱狂走水磨服之此鳳凰脚下物如白石也鳳
雖靈鳥時或来儀候其棲止處掘土二三尺取之状如圓石
白似卵然鳳鳥非梧桐不棲非竹實不食不知棲息那復近
地得臺入土正是物有自然之理不可識者今有鳳處未必
有竹有竹處未必有鳳恐是諸國麟鳳洲有之如漢時所貢
續絃膠即煎鳳髄所造有亦曷足怪乎今雞亦有白臺如卵
硬中有白無黃云是牡雞所生名為父公臺本經雞白槖橐
字似臺後人寫之誤耳書記云諸天國食鳳卵如此土人食
雞卵也
鸀鳿鳥主溪毒砂虱水弩射工蟈短狐蝦鬚等病將鳥来病
人邊則能唼人身訖以物承之當有砂石出也其砂即是含
沙射人砂是此蟲之箭也亦可燒屎及毛作灰服之亦可籠
以近人令鳥氣相吸山中水毒處即生此鳥當爲食毒蟲所
致巳前數病大略相似俱是山水間蟲含沙射影亦有無水
處患者防之發夜卧常以手摩身體覺辣痛處熟視當有赤
點如鍼頭急捻之以芋葉入肉刮却視有細沙石以蒜封瘡
頭上不爾少即寒熱瘡漸深也其蝦鬚瘡桂嶺獨多著者十
活一二唯有早覺者當用芋草及大芋甘蔗等葉屈角入肉
鈎之深盡根蒜封可差湏臾即根入至骨其根拔出如蝦鬚
瘡號蝦鬚瘡有如丁腫最悪者人幽隱處自餘六病或如瘧
及天行初著寒熱亦有瘡出者亦有無瘡者要當出得砂石
遅緩易療不比蝦鬚鸀鳿鳥如鴨而大眼赤觜斑好生山溪
中
巧婦鳥主婦人巧吞其卵小於雀在林藪間為窠窠如小囊
袋亦取其窠燒女人多以燻手令巧爾雅云桃蟲䳡注云桃
雀也俗呼為巧婦鳥也
英雞味甘温無毒主益陽道𥙷虚損令人肥徤悅澤能食不
患冷常有實氣而不發也出澤州有石英處常食碎石英體
熱無毛飛翔不遠人食之取其英之功也如雉尾短腹下毛
赤腸中常有碎石瑛凡鳥食之石入腸必致銷爛終不出今
人以末石瑛飼雞取其卵而食則不如英雞
魚狗味鹹平無毒主鯁及魚骨入肉不可出痛甚者燒令黑
為末頓服之煑取汁飲亦佳今之翠鳥也有大小小者名魚
狗大者名翠取其尾為飾亦有斑白者俱能水上取魚故曰
魚狗爾雅云竭天狗注曰小鳥青似翠食魚江東呼為魚狗
穴土為窠
駝鳥矢無毒主人中鐵刀入肉食之立銷鳥如駝生西夷好
食鐵永徽中吐火羅獻鳥高七尺如駝鼓翅行能食鐵也
鵁鶄水鳥人家養之厭火灾似鴨綠衣馴擾不去出南方池
澤爾雅云鳽(鳽音堅也)鵁鶄畜之厭火災慱物志云鵁鶄巢於高
樹生子穴中銜其母翅飛下
蒿雀味甘温無毒食之益陽道取其腦塗凍瘡手足不皸似
雀青黑在蒿間塞外彌多食之美於諸雀塞北突厥雀如雀
身赤從北来當有賊下邊人候之食其肉極熱𥙷益人也
鶡雞味甘無毒食肉令人勇徤出上黨魏武帝賦云鶡雞猛
氣其闘終無負期扵必死今人以歇(曷渴二音)為冠像此也
山菌子味甘平無毒王野雞病殺蟲煑炙食之生江東山林
間如小雞無尾
百舌鳥主蟲咬炙食之亦主小兒久不語又取其窠及糞塗
蟲咬處今之鶯一名反舌也
黃褐侯味甘平無毒主蟻瘻悪瘡五味淹炙食之極美如鳩
作綠褐色聲如小兒吹竿
鷩鴙主火災天竺法真登羅山䟽云山海經曰鷩雉養之穰
火災如雉五色
鳥目無毒生吞之令人見諸魅或以目睛研注目中夜見鬼
也肉及卵食之令人昏忘毛把之亦然未必昏為其臭羶
鸊(扶曆反)鷉(天黎反)膏主耳聾滴耳中又主刀劔令不鏽以膏塗
之水鳥也如鳩鴨脚連尾不能陸行常在水中人至即沉或
擊之便起爾雅注云膏主堪瑩劔續英華詩云馬銜苜蓿葉
劔瑩鸊鷉膏是也
布糓脚腦骨令人夫妻相愛五月五日收帶之各一男左女
右云置水中自能相随又江東呼為郭公北人云撥榖一名
穫榖似鷂長尾爾雅云鳲鳩注云今之布榖也牝牡飛鳴以
翼相拂禮記云鳴鳩拂其羽鄭注云飛且翼相擊
蚊母鳥翅主作扇蚊即去矣鳥大如雞黑色生南方池澤茹
藘中其聲如人嘔吐每口中吐出蚊一二升爾雅云鷏蚊母
注云常說常吐蚊蚊雖是悪水中蟲羽化所生然亦有蚊母
吐之猶如塞北有蚊母草嶺南有蝱母草江東有蚊母鳥此
三物異類而同功也
杜鵑初鳴先聞者主離别學其聲令人吐血扵厠溷上聞者
不祥猒之法當為狗聲以應之俗作此說按荆楚歲時記亦
云有此言乃復古今相會鳥小似鷂鳴呼不巳蜀王本記云
杜宇為望帝滛其臣鼈靈妻乃亡去蜀人謂之望帝異苑云
杜鵑先鳴者則人不敢學其聲有人山行見一群聊學之嘔
血便殞楚詞云鶗鴂鳴而草木不芳人云口出血聲始止故
有嘔血之事也
鴞目無毒吞之令人夜中見物又食其肉主鼠瘻古人重其
炙固當肥美内則云鵲鴞眸其一名梟一名&KR2609;吳人呼為
魂悪聲鳥也賈誼云鵩似鴞其實一物入室主人當去此鳥
盛午不見物夜則飛行常入人家捕鼠周禮硩蔟氏掌覆妖
鳥之巢注云悪鳴之鳥若鴞&KR2609;也
家則血點其衣以為誌今時人小兒衣不欲夜露者為此也
時人亦名鬼鳥荆楚歲時記云姑獲一名鉤星衣毛為鳥脫
毛為女左傳云鳥鳴于毫杜注云譆譆(音希)是也周禮庭氏以
救日之弓救月之矢射之即此鳥也
鬼車晦暝則飛鳴能入人室收人䰟氣一名鬼鳥此鳥昔有
十首一首為犬所噬今猶餘九首其一常下血滴人家則凶
夜聞其飛鳴則捩狗耳猶言其畏狗也亦名九頭鳥荆楚歲
時記云姑獲夜鳴聞則捩耳乃非姑獲也鬼車鳥耳二鳥相
似故有此同白澤圖云蒼鶊昔孔子與子夏所見故歌之其
圖九首
諸鳥有毒凢鳥自死目不閉者勿食鴨目白者殺人鳥三足
四距殺人鳥六指不可食鳥死足不伸不可食白鳥玄首玄
鳥白首不可食卵有八字不可食婦人姙娠食雀腦令子雀
目凡鳥飛投人其口中必有物拔毛放之吉也
重修政和經史證類備用本草卷第十九
