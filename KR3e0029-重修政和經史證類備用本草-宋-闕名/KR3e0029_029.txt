苦瓠(瓠子續注)胡(大蒜也)蒜(小蒜也)
胡葱(今附)蓴(石蓴絲蓴續注)水斳(音芹)
馬齒莧(今附)茄子(今附根附)蘩蔞
雞腸草(自草部今移)白苣(萵苣附元附苦苣條下今分條)落葵
䓰(唐附)蕺馬芹子(唐附)
芸薹(唐附)雍菜(新補)菠薐(新𥙷)
苦蕒(新𥙷)鹿角菜(新補)莙薘(新補)
東風菜(今附)
苦瓠味苦寒有毒主大水面目四肢浮腫下水令人吐生晉
地川澤(陶隱居云瓠與冬瓜氣類同輩而有上下之殊當是為其苦爾今瓠自忽有若者如膽不可食非别生一)
(種也又有瓠&KR1365;音婁亦是瓠類小者名瓢食之乃勝瓠凡此等皆利水道所以在夏月食之大理不及冬瓜也云)
(瓠與冬瓜瓠&KR1365;全非類例今此論性都是苦瓠&KR1365;爾陶謂瓠中苦者大誤矣瓠中若者不入藥用冬瓜自依前說瓠&KR1365;與)
(瓠又湏辨之此三物苗葉相似而實形有異瓠味皆甜時有苦者而似越瓜長者尺餘頭尾相似其瓠&KR1365;形狀大小非一)
(瓠夏中便熟秋未並枯瓠&KR1365;夏末始實秋中方熟取其為器經霜乃堪瓠與甜瓠&KR1365;體性相類但味甘冷通利水道止渴)
(消熱無毒多食令人吐苦瓠&KR1365;為療一如經說然瓠苦者不堪噉無所主療不入方用而甜瓠&KR1365;與瓠子噉之俱勝冬瓜)
(陶言不及乃是未悉此等元種各别非甘者變而為苦也其苦瓠瓤味苦冷有毒主水腫石淋吐呀欶囊結疰蠱痰飲或)
(服之過分令人吐利不止者宜以黍穰灰汁觧之又煑汁漬隂療小便不通也今按陳藏噐本草云苦瓠煎取汁滴鼻中)
(出黃水去傷寒鼻塞黃疸又取一枚開口以水煑中攪取汁滴鼻中主急黃又取水皮音煑令熱解開慰小兒閃癖臣禹)
(錫等謹按蜀本云有云瓠小者名瓢按切韻瓢注云瓠也又語曰吾豈匏瓜也是則此為瓜匏之瓠也今據瓜匏之)
(瓠非但不能療病亦少見有苦者謹按瓠固匏也但匏字合作瓟蓋音同字異爾且兒似瓠可為飲器有甘苦二種甘者)
(大苦者小則陶云小者名瓢是也今人似苦瓠療水腫甚效亦能令人吐此又与上說正同爾藥性論云苦瓠瓠使治水)
(浮腫面目肢節腫脹下利水氣疾古詵云瓠冷王消渴悪瘡又患脚氣及虚脹冷氣人不可食之尤甚又壓熱服丹石人)
(方可食餘人不可多食日華子云瓠無毒又云微毒除煩止渴治心熱利小腸潤心服治石淋吐蛔䖝)
︻聖惠方(冶齲齒疼痛用苦莖半升水五升煑取三升去淬含嗽久之莖葉亦可用不過三劑差)
又方(治鼠瘻用戶花曝乾爲末付之)
外臺秘要(治卒患腫滿又有人患脚跌腫漸上至膝足不可踐地主大水頭面及身大腫脹滿苦瓠白瓤實捻)
(如大豆粒以麪裹煑一夜空心服七枚至千當出水一斗二日水自出不吐大瘦乃差可中日味也苦瓜湏好者無)
(靨翳細理研净者不爾有毒不用)
千金方(治眼暗取七月七日收取瓜白絞取汁一合以酢一升古錢七文和清微火煎之减半以沫内服皆中神)
(驗)
肘後方(療中蠱毒吐血或下血皆如羊肝者苦瓜一枚水二升煑取一升服立吐即愈又方用苦酒一升煑令消)
(服神驗)
孫真人(甜瓠患腰脚腫氣及虚種者食之永不差)
傷寒類要(治黃疸苦胡蘆瓤如大棗許大以童子小便二合浸之三爾食頃取兩酸棗許分內兩鼻中病人深)
(吸氣及黃水出良)
又方(治黃疸以瓠子白瓤子熬令黃擣爲末每服半錢匕日一服十日愈用瓠&KR1365;有吐者當詳之)
(小便一升煑三四沸通人即入漬損處從夕至慕初被咬未腫速爵蒜封之六七易又蒜一升去皮以乳二升煑使爛空)
(腹頓服之随後飯壓之明日依前進服下一切冷毒風氣又獨頭者一枚和雄黃杏仁研為丸空腹飲下三丸静坐少時)
(患鬼氣者當毛出即差日華子云蒜建脾治腎氣止霍亂轉筋腹痛除邪辟温去蠱毒療勞瘧冷風痃癖温疫氣傳風拍)
(冷痛蛇蟲傷惡瘡疥溪毒沙蝨並擣貼之熟醋浸之經年者良)
圖經曰(葫大蒜也舊不著所出州土今處處有之人家園圃所蒔也每頭六七瓣初種一瓣當年便成獨子葫至)
(明年則復其本矣然其花中有實亦葫瓣狀而極小亦可種之五月五日採謹按本經云主散癰腫李絳兵部手集方療)
(毒瘡腫號呌卧不得人不别者取獨頭蒜两顆細擣以油麻和厚傳瘡上乾即昜之頃年盧垣侍郎任東畿尉肩上瘡作)
(連心痛悶用此便差後李僕射患腦癰久不差盧與此方便愈絳得此方傳救數人無不神效葛洪肘後方炙背腫令消)
(法云取獨顆蒜横截厚一分安腫頭上炷艾如梧桐子炙蒜上百壮不覺消數數炙惟多為善勿令大熱若覺痛即擎起)
(蒜蒜焦更換用新者勿令損皮肉如有體幹不湏炙洪嘗苦小腹下患一大種炙之亦差每用炙人無不立效又今江寧)
(府𬗋極宫刻石記其法云但是發背及癰疽悪瘡腫核等皆炙之其法與此略同其小别者乃云初覺皮肉開有異知是)
(必作瘡者切大蒜如銅錢厚片安腫處炙之不計壯數其人被苦初覺痛者以痛定為凖初不覺痛者炙至極痛而止前)
(後用此法救人無不應者若是疣贅之類亦如此炙之便成痂自脫其效如神乃知方書之戟無空言但患人不能以意)
(詳之故不得盡應耳)
︻食療(除風殺䖝)
外臺秘要(治牙齒疼痛獨頭蒜煨之乘熱截用頭以熨痛上改易之亦主蟲痛)
又方(關格脹滿大小便不通獨頭蒜燒熟去皮綿裹納下部氣立通)
又方(治金瘡中風角弓反張取蒜一大升破去心無灰酒四升煑令極爛并滓服一大升巳來湏臾得汗則差)
千金方(治暴痢擣蒜兩足下貼之)
又方(治血出逆心煩悶心痛生蒜擣汁服二升則差)
葛氏方(丹者悪毒之瘡五色無常又發足踝者擣蒜厚傅之乾即易之)
梅師方(若腹滿不能服藥導之方取獨頭蒜煨令熱去皮綿裹內下部中冷即易)
又方(治吳蚣咬人痛不止獨頭蒜摩螫處痛止)
又方(治射工毒以獨頭蒜切之厚三分巳来貼瘡上炙之蒜上令熱氣射入差)
又方(治蛇虺螫人以獨頭蒜酸草擣絞傅所咬處)
孫真人食忌(正月之節食五辛以辟厲氣一日蒜又食多白髮早)
食醫心鏡(蒜虀著塩醬擣食之蒜苗作羔煑食並得主下氣温中消榖黃帝云合青魚鮓食之令人腹內生瘡)
(腸中腫又成疝疲多食生蒜傷肝氣令人面無顔色四八月勿食生蒜傷人神損膽氣)
簡要濟衆(治鼻血不止服藥不應宜用蒜一枚去皮細研如泥攤一餅子如錢大厚一豆許左鼻血出貼左脚)
(心右鼻血出貼右脚心如兩鼻血出即貼兩脚下立差血止急以温水洗脚心)
子母秘錄(治産後中風角弓反張不語大蒜三十瓣以水三升煑取一升拗口灌之差)
又方(小兒白秃瘡凡頭上團團然白色以蒜揩白處早朝使之)
後魏(李道念禇澄視之曰公有重病荅曰舊有冷痰今五年矣澄侯之曰非冷非熱當時食白瀹雞子過多令取蒜)
(一頭煑之服藥乃吐一物如升涎唾裹之開看乃雞鶵翅羽瓜頭具全澄曰未盡更服藥再吐十三頭又花佗行道見車)
(載一人病咽塞食不下呻吟佗曰餅店家蒜虀大酢三升飲之當自痊果吐大蛇一枚而愈)
衍義曰(葫大蒜也其氣極葷然置臭肉中掩臭氣中暑毒人爛爵三兩辨以温水送之下燕即知仍禁飲冷水又)
(相得主悪蛓毒山溪中沙蝨水毒大效山七俚獠時用之也臣禹錫等謹按蜀本圖經云小蒜野生小者一名薍一名蒚)
(苗葉根子似葫而細數倍也爾雅云蒚山蒜釋曰說文云葷菜也一云菜之美者雲夢之葷菜生山中者名蒚孟詵云小)
(蒜亦主諸蟲毒丁臛甚良不可常食日華子云小蒜熱有毒下氣止霍亂吐瀉消宿食治蠱毒傅蛇蟲沙蝨瘡三月不可)
(食)
圖經曰(蒜小蒜也舊不著所出州土今處處有之生田野中根苗皆如葫而極细小者是也五月五日採謹按爾)
(雅蒚力的切山蒜釋曰說文云蒜葷菜也一云菜之美者雲夢之葷生山中者名蒚今本經謂大蒜為葫小蒜為蒜而爾)
(雅說文所謂蒜葷菜者乃今大蒜也蒚乃今小蒜也書傳載物之别名不同如此用藥不可不審也古方多用小蒜治霍)
(亂煑汁飲之南齊禇澄用蒜治李道念雞瘕便差江南又有一種山蒜似大蒜臭山人以治積塊及婦人血瘕以苦醋摩)
(服多效又有一種以大蒜而多瓣有葷氣彼人謂之莜子主脚氣宜煑與蓐婦飲之易産江北則無)
︻食療(主霍亂消榖治胃温中除邪氣五月五日採者上又去諸蟲毒丁腫毒瘡甚良不可常食)
肘後方(治霍亂心腹脹滿氣未得吐下小蒜一升㕮咀以水三升煑取一升頓服)
又方(毒蛇螫人杵小蒜飲汁以滓傳瘡上)
葛氏方(水毒中人一名中溪一名中濕一名水病似射工而無物以小蒜三升呅咀於湯中莫令大熱熱即無力)
(捩去滓適寒温以浴若身體發赤班文者無異)
食醫心鏡(主霍亂腹中不安消榖理胃氣温中除邪痺毒氣歸脾腎煎湯服之)
兵部手集(治心痛不可忍十年五年者隨手效以小蒜釅醋煑頓服之取飽不用著塩絳外家人患心痛十餘)
(年諸藥不差服此更不發)
又方(蚰蜒入耳小蒜汁理一切蟲入耳皆同)
治瘧(用蒜不拘多少研極爛和黃丹少許以聚為度丸如雞頭大候乾每服一丸新汲水正面東服至妙)
廣韻(張騫使大宛食之損月)
黃帝(不可久食損人心力食小蒜啖生魚令人奪氣)
衍義曰(蒜小蒜也又謂之蒿苗如葱針根白大者如烏芋子兼根煑食之又謂之宅蒜華佗用蒜虀是此物)
胡葱味辛温中消榖下氣殺蟲久食傷神損性令人多忘損
目明尤發痼疾患胡臭人不可食令轉甚其狀似大蒜而小
形圓皮赤稍長而銳生蜀郡山谷五月六月採(今附)
圖經(文具葱實條下)
︻雷公云(凡使採得依文碎擘用綠梅子相對拌蒸一伏時去綠梅子於砂盆中研如膏新瓦噐中攤日乾用)
食療(胡葱平主消穀能食久食之令人多忘根發痼疾又食著諸毒肉吐血不止痿黃悴者取子一升洗煑使破取)
(汁停冷服半升日一服夜一服血定止又患胡臭&KR0630;齒人不可食轉極甚謹按利五藏又足氣亦傷絶血脉氣多食損神)
(此是熏物耳)
孫真人(四月勿食葫葱令人氣喘多驚)
蓴味甘寒無毒主消渴熱痺(陶隱居云蓴性寒又云冷補下氣雜鱧魚作羹亦逐水而性滑)
(明食家不可多噉唐本注云蓴久食大宜人合鮒魚為羹食之主胃氣弱不下食者至效又宜老人此應在上品中三四)
(月至七八月通名絲蓴味甜體軟霜降巳後至十二月名瑰蓴味苦體澀取以為羹猶勝雜菜今按陳藏器本草云按此)
(温病起食者多死為體滑脾不能磨常食發氣令關節急嗜睡若稱上品主脚氣脚氣論中令人食之此誤極深也常所)
(居近湖湖中有蓴及藕年中疫旣飢人取蓴食之疫病差者亦死至秋大旱人多血痢湖中水竭掘藕食之闔境無他蓴)
(藕之功於斯見矣臣禹錫等謹按蜀本圖經云生水中葉似鳬葵浮水上採莖堪噉花黃白子紫色三月至八月莖細如)
(釵股黃赤色短長隨水深淺而名為絲蓴九月十月漸麄硬十一月萌在泥中麄短名瑰蓴體苦澀惟取汁味爾孟詵云)
(蓴菜和鯽魚作羹下氣止嘔多食發痔雖冷而補熱食之亦擁氣不下甚損人胃及齒不可多食令人顔色悪又不宜和)
(錯食之令人骨痿少食𥙷大小腸虚氣久食損毛髮陳藏器云蓴雖水草性熱擁又云石蓴味甘平無毒下水利小便生)
(南海石上南越志云似紫菜色青臨海異物志曰附石生是也日華子云絲蓴治熱疸厚腸胃安下瞧補大小腸虚氣逐)
(水觧百虊毒并蠱氣)
︻晉書(張翰每臨秋風思鱸魚蓴羹以下氣)
水斳(音芹)味甘平無毒主女子赤沃止血養精保血脉益氣令
人肥健嗜食一名水英生南海池澤(陶隱居云論靳主療合是上品未觧何意乃在)
(下其二月三月作英時可作𦵔及孰爚音藥食之又有渣音樝芹可為生菜亦可生噉俗中皆作芹字唐本注云芹花味)
(苦主脉溢今按别本注云即芹菜也芹有兩種荻芹取根白色赤芹取莖葉並堪作𦵔及生菜味經云平其性大寒無毒)
(又按陳藏器本草云水芹莖葉擣絞取汁去小兒暴熱大人酒後熱毒鼻塞身熱利大小腸莖葉根並寒子温辛臣禹錫)
(等謹按蜀本圖經云生水中禁似芎藭花白色而無實根亦白色爾雅云芹楚葵注今水中芹菜孟詵云水芹寒養神益)
(力殺藥毒置酒醬中香美又和醋食之損齒生果滑地名曰水芹食之不如高田者宜人餘田中皆諸蟲子在其葉下視)
(之不見食之與人為患高田者名白芹日華子云治煩渴療崩中帶下)
︻陳藏器云(渣芹平主女子赤白飫止血養精神保血脉益氣嗜飲食利人口齒去頭中熱風和醋食之亦)
(能滋人患鼈瘲不可食)
食療(云寒養神益力令人肥健殺石藥毒)
聖惠方(三月八月勿食芹菜恐病蛟龍瘕發則似癲面色青苗小腹脹状如懷姙也)
食醫心鏡(芹菜主益筋力去伏熱治五種黃病女子白沃漏下止血養精保血脉嗜食作虀𦵔及煑食並得)
金匱方(春秋二時龍帶精入芹菜中人遇食之為病發時手青肚滿痛不可忍作蛟龍病服哽糖三二升日二度)
(吐出如蜥蜴三二便差)
子母秘錄(主小見霍乱吐痢芹葉細切煑熟汁飲在性多少得止)
(金瘡内流破血癖癥瘕汁洗去緊脣面皰觧射工馬汗毒一名馬齒莧宜小兒食之又注云此有二種葉大者不堪用葉)
(小者節葉間有水銀每十斤有八兩至十兩巳来至難燥當以槐木搥碎之向日東作架曬之三兩日即乾如隔年矣其)
(莖無效不入藥用大抵此草能肥腸令人不思食孟詵云馬齒莧又主馬毒瘡以水煑冷服一升并塗瘡上濕癬白秃以)
(馬齒膏和灰塗效治疳痢及一切風傳杖瘡良及煑一椀和塩醋等空腹食之少時當出盡白蟲矣)
圖經曰(馬齒莧舊不著所出州土今處處有之雖名莧類而苗葉與人莧莗都不相似又名五行草以其葉青梗)
(赤花黃根白子黑色此有二種葉大者不堪用葉小者為勝云其即葉間有水銀每乾之十斤中得水銀八兩至十兩者)
(然至難燥當以木搥擣碎向日東作架暴之三兩日即乾如經年矣入藥則去莖即大抵能肥腸令人不思食耳古方治)
(赤白下多用之崔元亮海上方著其法云不問老稚孕婦悉可服取馬齒莧擣絞汁三大合和雞子白一枚先温令熱乃)
(下莧汁微温取頓飲之不過再作則愈又治溪毒絞汁一升漸以傅瘡上佳又療多年悪瘡百方不差或痛焮走不巳者)
(並爛擣馬齒傅上不過三兩遍此方出於武元衡相國武在西川自苦脛瘡焮痒不可堪百醫無效及到京城呼供耒石)
(濛等數人療治無益有&KR0550;吏上此方用之便差李絳紀其事云)
︻陳藏器云(破痃癖止消渴又主馬悪瘡蟲此物至難死燥了致之地猶活)
雷公云(凡使勿用葉大者不是馬齒草其内亦無水銀)
食療(延年益壽明目患濕癬白秃取馬齒膏塗之若燒灰傅之亦良作膏主三十六種風可取馬齒一碩水可二碩)
(蠟三兩煎之成膏亦治疳痢一切風又可細切煑粥止痢治腹痛)
聖惠方(治馬吸人毒入心馬齒莧湯食之差)
又方(治反花瘡用一斤燒作灰細研猪脂調傳之)
外臺秘要(治&KR1349;馬齒菜隂乾燒灰臘月猪脂和以煖泔漬洗瘡拭乾傅之日三)
千金方(治諸腋臭馬齒草杵以蜜和作團紙裹之以泥泥紙上厚半寸日乾以火燒熟破取更以少許蜜和仍令)
(熱先以生布揩之以藥夾腋下令極痛久忍然後以手巾勒兩臂即差)
又方(治小兒臍瘡久不差者燒菜末傅之)
肘後方(療豌豆瘡馬齒草燒灰傅瘡上根須臾逐藥出若不出更傅良)
食醫心鏡(理脚氣頭面浮腫心腹脹滿小便澁少馬齒草和少粳米醬汁煑食之)
又方(主氣不調作粥食之)
茄子味甘寒久冷人不可多食損人動氣發瘡及痼疾一名
落蘇處處有之
根及枯莖葉主凍脚瘡可煑作湯漬之良
苦茄樹小有刺其子以醋摩療癰腫根亦作浴湯生領南(今附)
(臣禹錫等謹按孟詵云落蘇平主寒熱五藏劳不可多食熟者少食無畏又醋摩之傳腫毒陳藏器云茄子味甘平無毒)
(今人種而食者名落蘇嶺南野生者名苦茄是刺子小主瘴日華子云茄子治温疾傳尸勞氣)
圖經曰(茄子舊不著所出州士云處處有之今亦然段成式云茄者連莖之名字當早遐反今呼苦伽未知所自)
(耳茄之類有數種紫茄黃茄南北通有之青水茄白茄惟北土多有入藥多用黃茄其餘惟可作菜茄耳又有一種苦茄)
(小株有刺亦入藥江南有一腫藤茄作蔓生皮薄似葫蘆亦不聞中藥江南方有療大風熱痰取大黃老茄子不計多少)
(以新瓶盛貯埋之士中徑一年盡化為水取出入苦參未同丸如梧子食巳及欲卧時酒下二十粒甚效又治墜撲内損)
(散敗血止痛及惡瘡發背等重陽日收取茄子百枚去蔕四破切之消石十二兩碎擣以不津瓶器大小約可盛納茄子)
(者於器中先鋪茄子一重乃下消石一重覆之如此令盡然後以紙三數重密密封之安置净處上不以新塼撢覆不犯)
(地氣至正月後取出去紙兩裹日中暴之逐日如此至二三月度巳爛即開瓶傾出濾去滓别入新器中以薄綿蓋頭又)
(暴直至成膏乃可用内損酒調半匙空腹飲之日再悪血散則痛止血愈矣諸瘡腫以先酒飲半升又用膏於瘡口四面)
(塗之當覺冷如冰雪瘡乾便差其有根本在膚腠者亦可内消若膏久乾硬即以飯飲化動塗之又治腰脚風血積冷筋)
(急拘攣疼痛者取茄子五十斤細切淨洗訖以水五斗煑取濃汁濾去滓更入小鐺器中煎至一升以来即入生粟粉同)
(煎令稀稠得所取出搜和更入研了麝香硃砂粉同丸如梧子每旦日用秫米酒送三十丸近暮再服一月乃差男子女)
(人通用皆驗)
︻陳藏噐云(平無毒醋摩傅臍腫莖葉枯者煑洗凍瘡今人種食之一名落蘇又嶺南有野生者名苦茄足)
(刺亦主瘴)
食療(云平主寒熱五藏勞不可多食動氣亦發痼疾熟者少食之無畏患冷人不可食又根主凍脚瘡煑湯浸之)
勝金方(治榼撲損肌膚青腫方茄子留花種通黃極大者切作片如一指厚新瓦上倍乾爲末欲卧酒調二錢匕)
(一夜消盡無痕跡也)
靈苑方(治腸風下血經霜茄連蒂燒存性爲末每日空心服用温酒錢匕)
(後血塊炒熱和童子小便服良服悪血盡出治悪瘡有神效之功)
圖經曰(蘩蔞音縷即雞腸草也舊不著所出州土今南中多生扵田野間近京下濕地亦或有之葉似荇菜而小)
(夏秋間生小白黃花其莖梗作蔓断之有絲縷又細而中空似雞腸因得此名也本經作兩條而蘇恭以為一物二名謹)
(按爾雅蔜五高切&KR2906;&KR1562;與縷同釋曰蔜一名&KR2756;&KR1562;一名蘩&KR1562;一名雞腸草實一物也今南北所生或肥瘠不同又其名多)
(人不盡見者往往疑為二物也又葛氏治卒淋方云用雞腸及蘩&KR1562;若莵絲並可單煑飲如此又似各是一物也其用大)
(概主血故婦人宜食之五月五日採隂乾用今口齒方燒灰以揩齒宣露然燒灰咸力不若乾作末有益矣范王治淋用)
(蘩&KR1562;滿兩手水煑飲之亦可常飲)
︻食療(不用令人長食之恐血盡或云薠蔞即藤也又恐白軟草是)
外臺秘要(治淋取蘩蔞草滿兩手握木煑服之)
雞腸草主毒腫止小便利(陶隱居云人家園庭亦有此草小兒取挼汁以將蜘蛛網至黏可掇)
(蟬療蠼螋溺也唐本注云此草即蘩蔞是也剰出此條宜除之今按雞腸草元在草部下品唐注以為剰出一條詳此主)
(療相似其一物手今移附蘩蔞之下臣禹錫等謹按蜀本云雞腸草平無毒小便通用藥云雞腸草微寒爾雅云蔜&KR2906;蔞)
(釋曰蔜一名&KR1562;一名雞腸草藥性論云雞腸草亦可單用味苦洗手足水爛主遺尿治蠼螋尿瘡主挼傅三四度孟詵)
(云雞腸草温作灰和塩療一切瘡及風丹偏身如棗大痒痛者擣封上日五六易之亦可生食煑作菜食之益人去脂膏)
(毒氣又燒傳疳&KR0630;亦療小兒赤白痢可取汁一合和蜜服之甚良)
圖經(文貝蘩蔞條下)
︻食療(温作菜食之益人治一切惡瘡擣汁傅之五月五日者驗)
肘後方(治發背欲死雞腸草傅良)
食醫心鏡(主小便利以一斤於豉汁中煑調和作羹食之作粥亦得)
慱物志(蠼螋蟲溺人影亦随所著作瘡以汁傅之效)
白苣味苦寒(一云平)主𥙷筋骨利五藏開&KR0909;膈擁氣通經脉止
脾氣令人齒白聦明少睡可常食之患冷氣人食即腹冷不
至苦損人産後不可食令人寒中小腸痛陳藏器云白苣如
萵苣葉有白毛萵苣冷微毒紫色者入燒鍊藥用餘功同白
苣(新𥙷見孟詵陳藏器蕭炳)
聖惠方(治腎黃用萵苣子一合細研水大一盞煎至五分去滓非時服)
外臺秘要(魚臍瘡其頭白似腫痛不可忍方先以針刺瘡上及四畔作孔以白苣汁滴孔中差)
肘後方(治沙蝨毒傅萵苣菜汁差)
孫真人(白苣不可共飴食生䖝)
丹房鏡源(萵苣用硫黃種結沙子制硃砂)
落葵味酸寒無毒主滑中散熱實主悅澤人面一名天葵一
名繁露(陶隱居云又名承露人家多種之葉惟可&KR1339;音征鮓性冷滑人食之爲狗所嚙作瘡者終身不差其子紫)
(色女人以漬粉傅面爲假色少入藥用今注一名藤葵俗呼爲胡燕脂臣禹錫等謹按蜀本圖經云蔓生葉圓厚如杏葉)
(子似五味子生青熟黑所在有之孟詵云其子悅澤人面藥中可用之取蒸暴乾和白蜜塗面觧華立見)
︻食療(其子令人面鮮華可愛取蒸烈日中曝乾按去皮取仁細研和白蜜傳之甚驗食此菜後被狗咬即瘡不)
(差也)
堇汁味甘突無毒主馬毒瘡擣汁洗之并服之堇菜也出小
品方萬畢方云除蛇蝎毒及癰腫(唐本注云此菜野生非人所種俗謂之堇菜葉似蕺)
(花紫色唐本先附臣禹錫等謹按爾雅云齧苦堇注今堇蔡也葉似柳子如米汋食之滑䟽云齧一名苦堇可食之菜也)
(内則云堇荁扮榆是也本草云味甘此苦者古人語倒猶甘草謂之大苦也孟詵云堇久食除心煩熱令人身重觧墮又)
(令人多睡只可一兩頓而巳又擣傅熱腫良又赦鬼毒生取汁半升服即吐出)
︻食療(堇菜味苦主寒熱鼠瘻瘰&KR1349;生瘡結核聚氣下瘀血葉主霍亂與香茂同功蛇咬生杵傅之毒即出矣又)
(乾末和油煎成摩結核上三五度便差)
丹房鏡源(勤堇灰制硃砂硫黃)
(之然不宜多食令人氣喘發虚弱損陽氣消精髄素有脚弱病尤忌之一啖令人終身不愈關中謂之𦵔菜者是也古今)
(方家亦鮮用之)
︻經驗方(主背瘡熱腫取汁盖之至瘡上開孔以歇熱毒冷即易之差)
馬芹子味甘辛温無毒主心腹脹滿下氣消食調味用之香
似橘皮而無苦味(唐本注云生水澤傍苗似鬼鍼菾菜等花青白色子黃黑色似防風子唐本先附臣)
(禹錫等謹按蜀本圖經云花若芹花子如防風子而扁大爾雅云茭牛蘄釋曰似芹可食菜也而葉似銳一名茇一名牛)
(蘄一名馬蘄子入藥用孟詵云和醬食諸味食根及葉不堪食卒心痛子作末醋服日華子云馬芹嫩時可食子治卒心)
(氣痛炒食令人得睡)
芸臺味辛温無毒主風游丹腫乳癰(唐本注云别錄云春食之能發膝痼疾此人間)
(所噉菜也今按别本注云破癥瘕結血今俗方病人得喫芸臺是宜血病也又按陳藏器本草云芸臺破血産婦者食之)
(子壓取油傳頭令頭髮長黑又煑食主腰脚痺擣葉傳赤遊疹久食弱陽唐本先附臣禹錫等謹按孟詵云若先患腰脚)
(不可多食必加極又極損陽氣發瘡口齒痛又能生腹中諸蟲道家特忌日華子云芸臺凉治産後血風及瘀血胡臭人)
(不可食)
衍義曰(芸臺不甚香經冬根不死辟蠧於諸菜中亦不甚佳)
雍菜味甘平無毒主解野葛毒煑食之亦生擣服之嶺南種
之蔓生花白堪為菜云南人先食雍菜後食野葛二物相伏
自然無苦又取汁滴野葛苗當時菸死其相殺如此張司空
云魏武帝噉野葛至一尺應是先食此菜也
菠薐冷微毒利五藏通腸胃熱觧酒毒服丹石人食之佳北
人食肉麪即平南人食魚鱉水未即冷不可多食冷大小腸
久食令人脚弱不能行發腰痛不與蛆魚同食發霍乱吐瀉
(劉禹錫嘉話錄云菠薐本西國中有自彼將其子来如苜蓿葡萄因張騰而至也本是頗陵國將来語訛尔時多不知也)
苦蕒冷無毒治面目黃強力止困傳蛇虫咬又汁傅丁腫即
根出𧖟蛾出時切不可取拗令蛾子青爛𧖟婦亦忌食野苦
蕒五六回拗後味甘滑於家苦蕒甚佳
鹿角菜大寒無毒微毒下熱風氣療小兒骨蒸熱勞丈夫不
可久食發痼疾損經絡血氣令人脚冷痺損腰腎少顔色服
丹石人食之下石力也出海州登萊沂密州並有生海中又
能觧麪熱
莙薘平微毒𥙷中下氣理脾氣去頭風利五藏冷氣不可多
食動氣先患腹冷食必破腹莖灰淋汁洗衣白如玉色(巳上五種)
(新補見孟詵陳藏器陳士良日華子)
東風菜味甘寒無毒主風毒壅熱頭疼目眩肝熱眼赤亦堪
入羹臛煑食甚美生嶺南平澤莖高三二尺葉似杏葉而長
極厚軟上有細毛先春而生故有東風之號(今附)
重修政和經史證類備用本草第二十九
