黃連絡石(地錦扶芳土鼓石血薜荔木蓮常春藤等續注)
蒺䔧子黃耆(白水耆赤水耆木耆續注)肉蓯蓉(草蓯蓉附)
防風(葉肘花續注)蒲黃香蒲
續斷漏蘆營實(白薔薇根續注)
天名精决明子(茳續注)丹參
茜根飛廉五味子
旋花(續筋附)蘭草忍冬
蛇床子地膚子(鴨舌草附)千歲虆(藤是也)
景天(花附)茵蔯蒿杜若
沙參白兔藿徐長卿
石龍芻(敗蓆續注)薇銜雲實(花附)
王不留行鬼督郵(唐附)白花藤(唐附)
五種唐本餘
留軍待地不容獨用將軍
山胡椒燈籠草
一十種陳藏器餘
人肝藤越王餘筭石蓴
海根寡婦薦自經死繩
刺蜜骨路支長松
合子草
藍實味苦寒無毒主解諸毒殺蠱蚑(音其小兒鬼也)疰鬼螫毒久服
頭不白輕身其葉汁殺百藥毒解狼毒射罔毒其莖葉可以
染青生河内平澤(陶隱居云此即今染䌝音禁碧所用者至解毒人卒不能得生藍汁乃漬䌝布汁以)
(解之亦善以汁塗五心又止煩悶尖葉者爲勝甚療蜂螫毒唐本注云藍實有三種一種圍徑二寸許厚三四分出嶺南)
(云療毒腫太常名此草爲木藍子如陶所引乃是菘藍其汁抨普更切爲澱音殿者按經所用乃是蓼藍實也其苗似蓼)
(而味不辛者此草汁療熱毒諸藍非比目二種藍今並堪染菘藍爲澱惟堪染青其蓼藍不堪爲澱惟作碧色爾臣禹錫)
(等謹按蜀本圖經云葉似水蓼花紅白色子若蓼子而大黑色今所在下濕地有人皆種之爾雅云葴馬藍注今大葉冬)
(藍也䟽今爲澱者是也藥性論云藍實君味甘能填骨髄明耳目利五藏調六腑利開節治經絡中結氣使人健少睡益)
(心力藍汁止心煩躁解蠱毒日華子云吳藍味苦甘冷無毒治天行熱狂丁瘡遊風熱毒腫毒風疹除煩止渴殺疳觧毒)
(藥毒箭金瘡血悶蟲蛇傷毒刺鼻洪吐血排膿寒熱頭痛赤眼産後血暈解金石藥毒解狼毒射罔毒小兒壯熱熱疳陳)
(藏器云蘇云菘藍造澱按澱多是槐藍蓼藍作者入藥勝槐藍澱寒傳熱瘡解諸毒滓傅小兒秃瘡熱腫初作上沬堪染)
(如青黛解毒小兒丹熱和水服之藍有數種蓼藍最堪入藥甘藍此人食之去熱黃也又云青布味鹹寒主解諸物毒天)
(行煩毒小兒寒熱丹毒並水漬取汁飲燒作黑灰傅惡瘡經年不差者及灸瘡止血令不中風水和蠟熏惡瘡入水不爛)
(熏嗽殺蟲熏虎狼咬瘡出水毒又於器中燒令煙出以器口熏人中風水惡露等瘡行下得惡汁知痛痒差又入諸膏藥)
(療丁腫狐刺等惡瘡又浸汁和生薑煑服止霍亂真者入用假者不中)
圖經曰(藍實生河内平澤今處處有之人家𬞞圃中作畦種蒔三月四月生苗高三二尺許葉似水蓼花紅白色)
(實亦若蓼子而大黑色五月六月採實按藍有數種有木藍出嶺南不入藥有菘藍可以爲澱者亦名馬藍爾雅所謂葴)
(馬藍是也有蓼藍但可染碧而不堪作澱即醫方所用者也又福州有一種馬藍四時俱有葉類苦益菜土人連根採之)
(焙擣下篵酒服錢匕治婦人敗血甚佳又江寧有一種吳藍二三月内生如蒿狀葉青花白性寒去熱解毒止吐血此二)
(種雖不類而俱有藍名又古方多用吳藍者或恐是此故并附之後漢趙𡵨作藍賦其序云余就醫偃師道經陳留此境)
(人皆以種藍染紺爲業藍田彌望黍稷不殖至今近京種藍時盛云藍汁治蟲豸傷咬劉禹錫傳信方著其法云取火藍)
(汁一椀入雄黃麝香二物随意着多少細研投藍汁中以點咬處若是毒者即並細服其汁神異之極也昔張薦員外在)
(劒南爲張延賞判官忽被班蜘蛛咬項上一宿咬處有二道赤色細如箸繞項上從匈前下至心經兩宿頭面腫疼如數)
(升盌大肚漸腫幾至不救張相素重薦因出家財五百千并薦家財又數百千募能療者忽一人應召云可治張相初甚)
(不信欲驗其方遂令目前合藥其人云不惜方當療人性命耳遂取大藍汁一甆盌取蜘蛛投之藍汁良久方出得汁中)
(甚困不能動又别擣藍汁加麝香末更取蜘蛛投之至汁而死又更取藍汁麝香復加雄黃和之更取一蜘蛛投汁中随)
(化爲水張相及諸人甚異之遂令點於咬處兩日内悉平愈但咬處作小瘡痂落如舊又中品著青黛條云從胡國来及)
(太原廬陵南康等染澱亦堪傳熱毒等染瓮上池沫紫碧色者同青黛功)
︻聖惠方(治時氣熱毒心神煩躁用藍澱半大匙以新汲水一盞服)
又方(治小兒中蠱下血欲死擣青藍汁頻頻服半合)
千金方(治脣上生瘡連年不差以八月藍葉一斤擣取汁洗不過三日差)
又方(治自縊死以藍汁灌之又極湏安定其心徐緩解慎勿割斷繩抱取心下猶温者刺鷄冠血滴着口中即活也)
(男雌女雄)
又方(熊傷人瘡燒青布熏瘡口毒出仍煑葛根令濃汁以洗瘡口十度并擣葛根爲散煑葛根汁服方寸七日五服)
(差)
又方(治鱉癥藍葉一斤擣以水三升絞取汁服一升日二)
千金翼(治急疳蝕鼻口數日欲死取藍澱傅之令遍日十度夜四度差)
肘後方(治人身體重小腹急熱上衝匈頭重不能舉眼中生䁾膝脛拘急欲死取藍一把水五升鼠屎兩頭尖者)
(二七枚煑取二升盡服之温覆取汗)
葛氏方(新被毒箭擣藍青絞汁飲并傅瘡上如無藍可漬青布絞汁飲之亦以治瘡中)
又方(中水毒擣藍青汁以少水和傅頭面身上令匝)
又方(服藥過劑煩悶及中毒煩悶欲死擣藍取汁服數升無藍漬青絹取汁飲亦佳)
又方(食杏仁中毒藍予汁解之)
梅師方(治虎傷人瘡取青布緊捲作纏燒一頭内竹筒中射瘡口令煙熏入瘡中佳)
又方(治上氣咳嗽呷呀息氣喉中作聲唾粘以藍實葉水浸良久擣絞取汁一升空腹頻服須臾以杏仁研取汁煑)
(粥食之一兩日將息依前法更服吐痰盡方差)
子母秘錄(治小兒赤痢擣青藍汁二升分四服)
又方(治小兒丹藍澱傳熱即易)
芎藭味辛温無毒主中風入腦頭痛寒痺筋攣緩急金瘡婦
人血閉無子除腦中冷動面上遊風去来目淚出多涕唾忽
忽如醉諸寒冷氣心腹堅痛中惡卒急腫痛脅風痛温中内
寒一名胡窮一名香果其葉名蘼蕪生武功川谷斜谷西嶺
三月四月採根暴乾(得細辛療金瘡止痛得牡蠣療頭風吐逆白芷爲之使陶隱居云今惟出歴陽)
(節大莖細狀如馬銜謂之馬銜芎藭蜀中亦有而細人患齒根血出者含之多差苗名蘼蕪亦入藥别在下說俗方多用)
(道家時湏爾胡居士云武功去長安二百里正長安西與扶風狄道相近斜谷是長安西嶺下去長安一百八十里山連)
(接七百里唐本注云今出秦州其人間種者形塊大重實多脂潤山中採者瘦細味苦辛以力月十月採爲佳今云三月)
(四月虚惡非時也陶不見秦地芎藭故云惟出歴陽歴陽出者今不復用臣禹錫等謹按蜀本圖經云苗似芹胡荽蛇牀)
(草叢生花白今出秦州者爲善九月採根仍佳吴氏云芎藭神農黃帝岐伯雷公辛無毒扁鵲酸無毒季氏生温熟寒或)
(生胡無桃山隂或太山葉香細青黑文赤如藁本冬夏叢生五月華赤七月實黑莖端兩葉三月採根有節似馬銜狀蔡)
(性論云芎藭臣能治腰脚軟弱半身不遂主胞衣不出治腹内冷痛日華子云畏黃連治一切風一切氣一切勞損一切)
(血補五勞壯筋骨調衆脉破癥結宿血養新血長肉鼻洪吐血及溺血痔瘻腦癰發背瘰&KR0659;癭贅瘡疥及排膿消瘀血)
圖經曰(芎藭生武功山谷斜谷西嶺蘼蕪芎藭苗也生雍州川澤及冤句今關陕蜀川江東山中多有之而以蜀)
(川者爲勝其苗四五月間生葉似芹胡荽蛇牀輩作叢而莖細淮南子所謂夫亂人者若芎藭之與藁本蛇床之與蘼蕪)
(是也其葉倍香或蒔於園庭則芬馨滿徑江東蜀川人採其葉作飲香云可以已泄瀉七八月開白花根堅瘦黃黑色三)
(月四月採暴乾一云九月十月採爲佳三月四月非時也關中出者俗呼爲京芎並通用惟貴形塊重實作雀腦狀者謂)
(之雀腦芎此最有力也蘼蕪一名蘄古芹字巨斤切古方單用芎藭含咀以主口齒疾近世或蜜和作指大丸欲寝服之)
(治風痰殊佳)
︻聖惠方(治婦人崩中下血晝夜不止以芎藭一兩剉酒一大盞煎至五分去滓入生地黃汁二合煎三兩沸)
(食前分二服)
千金方(治崩中晝夜不止芎藭八兩清酒五升煎取二升半分三服不耐者徐徐進之)
經驗後方(治頭風化痰川芎不計分兩用净水洗浸薄切片子日乾或焙杵爲末煉蜜爲丸如小彈子大不拘)
(時茶酒嚼下一丸)
斗門方(治偏頭疼用京芎細剉酒浸服之佳)
靈苑方(治婦人經絡住經三箇月驗胎法川芎生爲末空心濃煎艾湯下一匙頭腹内微動者是有胎也)
續十全方(治胎忽因倒地忽舉動擎重促損腹中不安及子死腹中以芎藭爲末酒服方寸匕湏臾一二服立)
(出)
又方(風齒敗口臭但含芎藭)
御藥院方(真宗賜高公相國去痰清目進飲食生犀丸川芎十兩緊小者粟米泔浸三日換切片子日乾爲末)
(作兩料每料入麝腦各一分生犀半兩重湯煑蜜杵爲丸小彈子大茶酒嚼下一丸痰加朱砂半兩隔壅加牛黃一分水)
(飛鐡粉一分頭目昏眩加細辛一分口眼喎斜炮天南星一分)
春秋注云(麥麴鞠藭所以禦濕)
簡文帝勸醫文(麥麴芎藭纔止河魚之腹)
衍義曰(芎藭今出川中大塊其裹色白不油色嚼之微辛甘者佳他種不入藥止可爲末煎湯沐浴此藥今人所)
(用最多頭面風不可闕也然湏以他藥佐之沈括云予一族子舊服芎藭醫鄭叔熊見之云芎藭不可久服多令人暴死)
(後族子果無疾而卒又朝士張子通之妻病腦風服芎藭甚久亦一旦暴亡皆目見者此蓋單服耳若單服既久則走散)
(真氣既使佗藥佐使又不久服中病便巳則烏能至此也)
蘼蕪味辛温無毒主欬逆定驚氣辟邪惡除蠱毒鬼疰去三
蠱久服通神主身中老風頭中久風風眩一名薇蕪一名茫
蘺芎藭苗也生雍州川澤及冤句四月五月採葉暴乾(陶隱居云)
(今出歴陽處處亦有人家多種之葉似蛇牀而香騷人借以爲譬方藥用甚稀唐本注云此有二種一種似芹葉一種如)
(蛇牀香氣相似用亦不殊爾臣禹錫等謹按爾雅云蘄&KR0581;蘼蕪注香草葉小如萎狀䟽引郭云如萎蔫之狀)
圖經曰(蘼蕪說文已具芎藭條下)
︻廣志曰(蘼蕪香草魏武帝以藏衣中)
管子曰(五沃之土生蘼蕪)
郭璞贊曰(蘼蕪香草亂之蛇床不隕其貴自烈以芳)
(不佳用之當布裹挼去毛令如連珠俗方多療下痢及渴道方服食長生唐本注云蜀道者麄大節平味極濃苦療渴爲)
(最江東者節如連珠療痢大善今澧州者更勝今注醫家見用宣州九節堅重相擊有聲者爲勝臣禹錫等謹按蜀本圖)
(經云苗似茶花黃叢生一莖生三葉高尺許冬不凋江左者節高若連珠蜀都者節下不連珠今秦地及杭州柳州者佳)
(藥性論云黃連臣一名支連惡白殭𧖟忌猪肉惡冷水殺小兒疳蟲點赤眼昏痛鎮肝去熱毒蕭炳云今出宣州絶佳東)
(陽亦有歙州處州者次陳藏器云主羸瘦氣急日華子云治五勞七傷益氣止心腹痛驚悸煩燥潤心肺長肉止血并瘡)
(疥盗汗天行熱疾猪肚蒸爲丸治小皃疳氣)
圖經曰(黃连生巫陽川谷及蜀郡泰山今江湖荊䕫州郡亦有而以宣城者爲勝施黔者次之苗高一尺巳来葉)
(似甘菊四月開花黃色六月結實似芹子色亦黃二月八月採根用生江左者根若連珠其苗經冬不凋葉如小雉尾草)
(正月開花作細穗淡白微黃色六七月根緊始堪採古方以黃連爲治痢之最胡治方載九盞湯主下痢不問冷熱赤白)
(榖滯林息久下悉主之以黃連長三寸三十枚秤重一兩半龍骨如棋子四枚重四分附子大者一枚乾薑一兩半膠一)
(兩半並切先以水五合著銅器中去火三寸煎沸便下著生土上沸止又上水五合如此九上九下内諸藥著火上沸輙)
(下著土上沸止又復九上九下度可得一升頓服即止又香連丸亦主下痢近世盛行其法以宣連青木香分兩停同擣)
(篩白蜜丸如梧子空腹欽下二三十丸日再如神其久冷人即煨熟大蒜作丸此方本出李絳兵部手集方嬰孺用之亦)
(效又治目方用黃連多矣而羊肝丸尤竒異取黃連末一大兩白羊子肝一具去膜同於砂盆内研令極細衆手撚爲丸)
(如梧子每食以煖漿水吞二七枚連作五劑差但是諸眼目疾及障翳青盲皆主之禁食猪肉及冷水劉禹錫云有崔承)
(元者因官治一死罪囚出活之囚後數年以病自致死一旦崔爲内障所苦喪明逾年從半夜歎息獨坐時聞階除間悉)
(寒之聲崔周爲誰曰是昔所蒙活者囚今故報恩至此遂以此方告訖而没崔依此合服不數月眼復明因傳此方於世)
(又今醫家洗眼湯以當歸芍藥黃連等分停細切以雪水或甜水煎濃汁乘熱洗冷即再温洗甚益眼目但是風毒赤目)
(花翳等皆可用之其說云凡眼目之病皆以血脉凝滯使然故以行血藥合黃連治之血得熱即行故乘熱洗之用者無)
(不神效)
︻雷公云(凡使以布拭上肉毛然後用漿水浸二伏時漉出於柳木火中焙乾用若服此藥得十兩不得食猪)
(肉若服至三年不得食猪肉一生也)
外臺秘要(治卒心痛黃連八兩一味㕮咀以水七升煑取五升絞去滓寒温飲五合日三服)
又方(治目卒痒目痛末黃連乳汁浸點眥中止)
千金方(治大熱毒純血痢宣連六兩以水七升煑取三升半夜露星月下平旦空腹頻服之少卧將息)
肘後方(治眼淚出不止濃汁漬綿乾拭目)
又方(赤痢熱下久不止黃連末鷄子白丸飲服十丸三十丸即差)
又方(治卒消渴小便多擣黃連絹篩蜜和服三十丸治渴延年)
又方(赤白痢下令人下部疼重故名重下出膿血如鷄子白日夜數十行絞臍痛治之黃連一升酒五升煑取一升)
(半分再服當止絞痛)
經驗方(治暴赤白痢如鵝鴨肝者痛不忍黃連黃芩各一兩以水二升煎取一升分三服熱喫冷即疑矣)
梅師方(傷寒病發豌豆瘡未成膿方黃連四兩水三升煎取一升去滓分服)
斗門方(治痔疾有頭如鷄冠者用黃連末傳之即差更加赤小豆末尤良)
簡要濟衆(小兒吐血不止以一兩去鬚擣爲散每服一錢水七分入豉二十粒同煎至五分去滓温服量兒大)
(小加减進)
博濟方(治久患脾洩神聖香黃散宣連一兩生薑四兩一處以慢火炒令薑乾脆色深去薑取連擣末每服二錢)
(匕空心臘茶清下甚者不過二服差)
勝金方(治眼黃連丸宣連不限多少搥碎用新汲水一大椀浸至六十日後用綿濾過取汁入元椀内却於重湯)
(上熬不住以匙蕩攪候乾爲度即穿地坃子可深一尺以瓦鋪底將熟艾四兩坐在瓦上以火然如炙法然後以藥椀覆)
(上四畔封泥開孔令煙出盡即止取出刮下丸如小豆大每服十丸甜竹葉湯下)
又方(治久痢累醫不差黃連一兩爲未以雞子白和爲餅炙令如紫肝色杵爲未以漿水三升慢火煎成膏白痢加)
(酒半盞同煎每服半今温米飲調下食前服)
廣利方(治骨節熱積漸黃瘦黃連四分碎切以童子小便五大合浸經宿微煎三四沸去滓食土分兩服如人行)
(四五里再服)
杜壬(治氣痢瀉裏急後重神妙方宣連一兩乾薑半兩各爲末每用連二錢薑半錢和勻空心温酒下)
子母秘錄(因驚舉重胎動出血取黃連末酒服方寸匕日三服孫尚藥同)
又方(小兒赤白痢多時體弱不堪宣連濃煎和蜜服日六七服量其大小每煎三分水减二分類服)
又方(小兒耳後月蝕瘡末黃連傳之)
絡石味苦温微寒無毒主風熱死肌癰傷口乾舌焦癰腫不
消喉舌腫不通水漿不下大驚入腹除邪氣養腎主腰髖(音寬)
痛堅筋骨利關節久服輕身明目潤澤好顔色不老延年通
神一名石鯪(音陵)一名石蹉一名略石一名明石一名領石一
名懸石生太山川谷或石山之隂或高山巖石上或生人間
正月採(杜仲牡丹爲之使惡鐵落畏貝母菖蒲陶隱居云不識此藥仙俗方法都無用者或云是石類既云或生)
(人間則非石猶如石斛等擊石以爲名爾唐本注云此物生隂濕處冬夏常青實黑而圓其莖蔓延繞樹石側若在石間)
(者葉細厚而圓短繞樹生者葉大而薄人家亦種之俗名耐冬山南人謂之石血療産後血結大良以其苞絡石木而生)
(故名絡石别錄謂之石龍藤主療蝮蛇瘡絞取汁洗之服汁亦夫蛇毒心悶刀斧傷諸瘡封之立差今按陳藏器本草云)
(絡石煑汁服之主一切風變白宜老在石者良在木者随木有功生山之隂與薜荔相似更有木蓮石血地錦等十餘種)
(藤並是其類大略皆主風血暖腰脚變白不衰若呼石血爲絡石殊誤爾石血葉尖一頭赤絡石葉圓正青臣禹錫等謹)
(按蜀本圖經云生木石間凌冬不凋葉似細橘蔓延木石之隂莖節著處即生根鬚包絡石傍花白子黑今所在有六月)
(七月採莖葉日乾藥性論云絡石君惡鐵精殺孽毒味甘平主治喉痺陳藏噐云地綿味甘温無毒主破老血産後血結)
(婦人瘦損不能飲食腹中有塊淋瀝不盡赤白帶下天行心悶並煎服之亦浸酒生淮南林下葉如鴨掌藤蔓著地節處)
(有根亦緣樹石冬月不死山人産後用之一名地噤蘇恭注曰絡石石血亦此類也又云扶芳藤味苦小温無毒主一切)
(血一切氣一切冷去百病久服延年變白不老山人取楓樹上者爲附楓藤亦如桑上寄生大主風血一名滂藤隋朝稠)
(禪師作青飲進煬帝以止渴生吳郡採之忌塜墓間者取莖葉細剉煎爲煎性冷以酒浸服藤苗小時如絡石薜荔夤緣)
(樹木三五十年漸大枝葉繁茂葉圓長二三寸厚若石韋生子似蓮房中有細子一年一熟子亦入用房破血一名木蓮)
(打破有白汁停久如漆採取無時也又云土鼓藤味苦子味甘温無毒主風血羸老腹内諸冷血閉彊腰脚變白煑服浸)
(酒服生林薄間作蔓繞草木葉頭尖子熟如珠碧色正圓小兒取藤於地打作鼓聲李邕名爲常春藤日華子云木蓮藤)
(汁傳白癜&KR1349;瘍及風惡疥癬又云常春藤一名龍鱗薜荔)
圖經曰(絡石生泰山川谷或石山之隂或高山巖上或生人間今在處有之宫寺及人家亭圃山石間種以爲飾)
(葉圓如細橘正青冬夏不凋其莖蔓延莖節著處即生根鬚包絡石上以此得名花白子黑正月採或云六月七月採莖)
(葉日乾以石上生者良其在本上者隨木性而移薛荔木蓮地錦石血皆其類也薜荔與此極相類但莖葉麄大如藤狀)
(近人用其葉治背癰乾末服之下利即愈木蓮更大如絡石其實若蓮房能壯陽道尤勝地錦葉如鴨掌蔓著地上随節)
(有根亦緣木石上石血極與絡石相類但葉頭尖而赤耳)
︻雷公云(凡採得後用麄布措葉上莖蔓上毛了用熟甘草水浸一伏時出切日乾任用)
外臺秘要(治喉痺咽喉寒喘息不通須臾欲絶神驗以絡石草二兩水一升煎取一大盞去滓細細喫須臾即)
(通)
背癰(圖經云薜荔治背癰晟頃寓宜興縣張渚鎮有一老舉人聚村學年七十餘忽一日患發背村中無他醫藥急)
(取薜荔葉爛研絞汁和蜜飲數升以其滓傳瘡上後以他藥傳貼遂愈醫者云其本蓋得薜荔之力乃知圖經所載不妄)
(隱居云多生道上而葉布地子有刺狀如菱而小長安最饒人行多著木履今軍家乃鑄鐵作之以布敵路亦呼蒺䔧易)
(云據于蒺䔧言其凶傷詩云墻有茨不可掃也以刺梗穢也方用甚稀爾今按别本注云本經云温别錄云寒此藥性宣)
(通久服不冷而無壅熱則其温也臣禹錫等謹按爾雅云茨蒺蔾注布地蔓生細葉子有三角刺人藥性論云白蒺藜子)
(君味甘有小毒治諸風&KR0659;瘍破宿血療吐膿主難産去燥熱不入湯用日華子云治賁㹠腎氣肺氣匈膈滿催生并墮胎)
(益精療腫毒及水藏冷小便多止遺瀝泄精溺血入藥不計丸散並炒去刺用)
圖經曰(蒺䔧子生馮翊平澤或道傍七月八月採實暴乾又冬採黃曰色類軍家鐵蒺䔧比此詩所謂墻有茨者)
(郭璞注爾雅云布地蔓生細葉子有三角刺人是也又一種白蒺䔧今生同州沙苑牧馬草地最多而近道亦有之綠葉)
(細蔓綿布沙上七月開花黃紫色如豌豆花而小九月結實作莢子便可採其實味甘而微腥褐綠色與𧖟種子相類而)
(差大又與馬薸子酷相類但馬薸子微大不堪入藥湏細辨之今人多用然古方云蒺䔧子皆用有刺者治風明目最良)
(神仙方亦有單餌蒺䔧云不問黑白但取堅實者春去刺用兼主痔漏隂汗及婦人發乳帶下葛洪治卒中五尸擣蒺䔧)
(子蜜丸服如胡豆二枚日三愈)
︻雷公云(尼使採後净揀擇了蒸從午至酉出日乾於木臼中舂令皮上刺盡用酒拌再蒸從午至酉出日乾用)
聖惠方(治鼻塞多年不聞香臭水出不止以蒺䔧二握當道車碾過以水一大盞煑取半盞仰卧先滿口含飯以)
(汁一合灌鼻中不過再灌之啑出一兩箇瘜肉似赤蛹蟲即差)
外臺秘要(治急引腰脊痛擣末蜜和丸酒服如胡豆大二九日三服)
又方(𥙷肝散治三十年失明蒺䔧子七月七日收隂乾擣散食後水服方寸匕)
又方(治腫蒺䔧子一升熬今黃擣篩以麻油和如泥炒令燋黑以塗故布上剪如腫大勿開頭揸上)
又方(治蚘蟲攻心如刺吐淸汁七月七日採蒺䔧子隂乾作灰先食服方寸匕日三)
又方(治一切丁腫蒺䔧子一升作灰以釅酢和封頭上如破塗之佳)
又方(備急小兒蠼螋瘡繞身匝即死以蒺䔧擣葉傳之無葉用子亦可)
千金方(塗瘡腫蒺䔧蔓洗三寸截之以水五升煑取二升去滓内銅器中又煑取一升内小器中如稠糖下取傅)
(瘡腫上)
又方(治遍身風痒生瘡疥以蒺䔧子苗煑湯洗之立差千金翼同)
梅師方(治難産礙胎在腹中如巳見兒并胞衣不出胎死蒺蔾子貝母各四兩爲未米湯下一匙相去四五里不)
黃耆味甘微温無毒主癰疽久敗瘡排膿止痛大風癩疾五
痔鼠瘻補虚小兒百病婦人子藏風邪氣逐五藏間惡血𥙷
丈夫虚損五勞羸瘦止渴腹痛洩痢益氣利隂氣生白水者
冷補其莖葉療渴及筋攣癰腫疽瘡一名戴糝一名戴椹一
名獨椹一名芰草一名蜀脂一名百本生蜀郡山谷白水漢
中二月十月採隂乾(惡龜甲陶隱居云第一出隴西叨陽色黃白甜美今亦難得次用黑水宕昌者)
(色白肌膚麄新者亦甘温𥙷又有𧖟陵白水者色理勝蜀中者而冷補又有赤色者可作膏貼用消癰腫俗方多用道家)
(不湏唐本注云此物葉似羊齒或如蒺䔧獨莖或作叢生今出原州及華原者最良蜀漢不復採用之臣禹錫等謹按蜀)
(本圖經云葉似羊齒草獨莖枝扶疎紫花根如甘草皮黃肉白長二三尺許今原州者好宜州寧州亦佳藥性論云黃耆)
(一名王孫治發背内補主虚喘腎衰耳聾療寒熱生隴西者下補五藏蜀白水赤皮者微寒此治客熱用之蕭炳云出原)
(州華原谷子山花黃日華子云黃耆惡白鮮皮助氣壯筋骨長肉𥙷血破癥癖瘰&KR0659;癭贅腸風血崩帶下赤白痢産前後)
(一切病月候不勻消渴痰嗽并治頭風熱毒赤目等藥中𥙷益呼爲羊肉又云白水耆凉無毒排膿治血及煩悶熱毒骨)
(蒸勞功次黃耆赤水耆凉無毒治血退熱毒餘功用並同上木耆凉無毒治煩排膿力微於黃耆遇闕即倍用之)
圖經曰(黃耆生蜀郡山谷白水漢中今河東陕西州郡多有之根長二三尺巳来獨莖作葉生枝&KR1520;去地二三寸)
(其葉扶疎作羊齒狀又如蒺䔧苗七月中開黃紫花其實作莢子長寸許八月中採根用其皮折之如綿謂之綿黃耆然)
(有數種有白水耆有赤水耆有木耆功用並同而力不及白水耆木耆短而理横今人多以茵蓿根假作黃耆折皮亦似)
(綿頗能亂真但茵蓿根堅而脆黃耆至柔韌皮微黃褐色肉中白色此爲異耳唐許裔宗初仕陳爲新蔡王外兵參軍時)
(柳太后感風不能言脉沈而口噤裔宗曰既不能下藥宜湯氣熏之藥入腠理周時可差乃造黃耆防風湯數斛置於牀)
(下氣如煙霧其夕便得語藥力熏蒸其效如此因附著之使善醫者知所取法焉)
︻雷公云(凡使勿用木耆草真相似只是生時葉短并根橫先湏去頭上皺皮了蒸半日出後用手擘令細於)
(槐砧上剉用)
聖惠方(治肺壅得吐以黃耆二兩杵爲細末每服三錢水一中盞煎至六分温服日三四服)
又方(治緩疽以一兩杵成散不計時候温水調下二錢匕)
外臺秘要(主甲疽瘡腫爛生脚指甲邊赤肉出時差時發者以黃耆二兩䕡茹三兩苦酒浸一宿以猪脂五合)
(微火上煎取三合絞去滓以封瘡上日三兩度其肉即消)
肘後方(治酒疸心懊痛足脛滿小便黃飲酒發赤黑黃班由大醉當風入水所致黃耆二兩木蘭一兩爲末酒服)
(方寸匕日三服)
梅師方(𥙷肺排膿以黃耆六兩剉碎以水三升煎取一升去滓服)
初虞世(治䧟甲生入肉常有血疼痛黃耆當歸等分爲末貼瘡上若有惡肉更研少硫黃末同貼)
孫用和(治陽風瀉血黃耆黃連等分右爲末麵糊丸如菉豆大每服三十丸米飲下)
席延賞(治虚中有熱欬嗽膿血口舌咽乾又不可服涼藥好黃耆四兩甘草一兩爲末每服三錢如茶點羹粥中)
(亦可服)
别說云(謹按黃耆本出綿上爲良故名綿黃耆今圖經所繪憲水者即綿上地相鄰爾若以謂柔韌如綿即謂之)
(綿黃耆然黃耆本皆柔軔若僞者但以乾脆爲别爾)
衍義曰(防風黃耆世多相湏而用唐許嗣嗣本羊晉切犯廟諱今改爲嗣宗爲新蔡王外兵參軍王太后病風不)
(能言脉沉難對醫告術窮嗣宗曰餌液不可進即以黃耆防風煑湯數十斛置牀下氣如煙霧熏之是夕語)
(按蜀本圖經云出肅州禄福縣沙中三月四月掘根切取中央好者三四寸䋲穿隂乾八月始好皮如松子鱗甲根長尺)
(餘其草蓯蓉四月中旬採長五六寸至一尺巳來莖圓紫色採取壓令扁日乾原州秦州靈州皆有之吴氏云肉蓯蓉一)
(名肉松蓉神農黃帝鹹雷公酸季氏小温生河西山隂地長三四寸叢生或代郡二月至八月採藥性論云肉蓯蓉臣益)
(髄悅顔色延年治女人血崩壯陽日御過倍大𥙷益主赤白下補精敗面黑勞傷用蓯蓉四兩水煑令爛薄切細研精羊)
(肉分爲四度五味以米煑粥空心服之日華子云治男絶陽不興文絶隂不産潤五藏長肌肉暖腰膝男子泄精尿血遺)
(瀝帶下隂痛據本草云即是野馬精餘瀝結成採訪人方知㪍落樹下并土壍上此即非馬交之處陶說誤耳又有花蓯)
(蓉即是春抽苗者力較微耳)
圖經曰(肉蓯蓉生河西山谷及代郡鴈門今陕西州郡多有之然不及西羌界中来者肉厚而力緊舊說是野馬)
(遺瀝落地所生今西人云大木間及上壍垣中多生此非游牝之所而乃有則知自有種類耳或疑其初生於馬瀝後乃)
(滋殖如茜根生於人血之類是也皮如松子有鱗甲苗下有一細扁根長尺餘三月採根採時掘取中央好者以繩穿陰)
(乾至八月乃堪用本經云五月五日採五月恐巳老不堪故多三月採之西人多用作食品噉之刮去鱗甲以酒净洗去)
(黑汁薄切合山芋羊肉作羹極美好益人食之勝服𥙷藥又有一種草蓯蓉極相類但根豆莖圓紫色比来人多取刮去)
(花壓令扁以代肉者坊力殊劣耳又下品有列當條云生山南巖石上如藕根初生掘取隂乾亦名草蓯蓉性温𥙷男子)
(疑即是此物今人鮮用故少有辨之者因附見於此)
︻陳藏器序云(強筋建髄蓯蓉鱓魚爲末黃精酒丸服之力可十倍此說出乹寧記)
雷公云(凡使先湏用清酒浸一宿至明以㯶刷刷去沙土浮甲盡劈破中心去白膜一重如竹絲草樣是此偏隔)
(人心前氣不散令人上氣不出凡使用先湏酒浸并刷草了却蒸從午至酉出又用酥炙得所)
衍義曰(肉蓯蓉圖經以謂皮如松子有鱗子字當爲殼於義爲允又曰以酒淨洗去黑汁作羹黑汁既去氣味皆)
(盡然嫩者方可作羹老者苦入藥少則不效)
乳金瘡内痙久服輕身葉主中風熱汗出一名銅芸一名
茴草一名百枝一名屏風一名蕳根一名百蜚生沙苑川澤
及邯鄲琅邪上蔡二月十月採根暴乾(得澤瀉藁本療風得當歸芍藥陽起石禹)
(餘粮療婦人子藏風殺附子毒惡乾薑藜蘆白歛芫花陶隱居云郡縣無名沙苑今第一出彭城蘭陵即近琅邪者欝州)
(互市亦得之次出襄陽義陽縣界亦可用即近上蔡者惟實而脂潤頭節堅如蚯蚓頭者爲好俗用療風最要道方時用)
(唐本注云今出濟州龍山最善淄州兖州青州者亦佳葉似牡蒿附子苗等别錄云义頭者令人發狂又尾者發痼疾子)
(似胡荽而大調食用之香而療風更優也沙苑在同州南亦出防風輕虚不如東道者陶云無沙苑誤矣襄陽義陽上蔡)
(元無防風陶乃妄注爾臣禹錫等謹按蜀本圖經云葉似牡蒿白花八月九月採根藥性論云防風臣花主心腹痛四肢)
(拘急行履不得經脉虚羸主骨節間疼痛段成式酉陽雜爼云青州防風子可亂蓽撥日華子云治三十六般風男子一)
(切勞劣𥙷中益神風赤眼止淚及癱瘓通利五藏關脉五勞七傷羸損盗汗心煩體重能安神定志勻氣脉)
圖經曰(防風生沙苑川澤及邯鄲止蔡今京東淮浙州郡皆有之根土黃色與蜀葵根相類莖葉俱青綠色莖深)
(而葉淡似青蒿而短小初時嫰紫作菜茹極爽口五月開細白花中心攅聚作大房似蒔蘿花實似胡荽而大二月十月)
蒲黃味甘平無毒主心腹膀胱寒熱利小便止血消瘀血久
服輕身益氣力延年神仙生河東池澤四月採(陶隱居云此即蒲釐力之)
(切花上黃粉也伺其有便拂取之甚療血仙經亦用此臣禹錫等謹按藥性論云蒲黃君通經脉止女子崩中不住主痢)
(血止鼻衂治尿血利水道日華子云蒲黃治撲血悶排膿瘡癤婦人帶下月候不勻血氣心腹痛姙孕人下血墜胎血暈)
(血癥兒枕急痛小便不通腸風瀉血遊風腫毒鼻洪吐血下乳止泄精血痢此即是蒲上黃花入藥要破血消腫即生使)
(要𥙷血止血即炒用蒲黃篩下後有赤滓名爲萼炒用甚澁腸止瀉血及血痢)
圖經曰(蒲黃生河東池澤香蒲蒲黃苗也生南海池澤今處處有之而泰州者爲良春初生嫩葉未出水時紅白)
(色茸茸然周禮以爲𦵔謂其始生取其中心入地大如匕柄白色生噉之甘脆以苦酒浸如食笋大美亦可以爲鮓今人)
(罕復有食者至夏抽梗於叢葉中花抱梗端如武士捧杵故俚俗謂蒲搥亦謂之蒲釐花黃即花中蘂屑也細若金粉當)
(其欲開時有便取之市㕓間亦採以蜜搜作果食貨賣甚益小兒醫家又取其粉下篩後有赤滓謂之蒲萼入藥以澁腸)
(巳洩殊勝)
︻雷公云(凡使勿用松黃并黃蒿其二什全似只是味跙及吐人凡欲使蒲黃湏隔三重紙焙令色黃蒸半日)
(却焙令乾用之妙)
千金方(治重舌舌上生瘡涎出以蒲黃傅之不過三度差)
又方(治丈夫隂下濕痒蒲黃末傅之三四良)
肘後方(治腸痔每大便常血水服蒲黃方寸匕日三服良)
葛氏方(忍小便久致胞轉以滿黃裹腰腎令頭致地三度通)
又方(若血内漏者蒲黃二兩水服方寸匕立止)
梅師方(治産後血不下蒲黃三兩水三升煎取一升頓服)
孫真人食忌(主卒吐血以水服蒲黃一升)
簡要濟衆(治吐血唾血蒲黃一兩擣爲散每服三錢温酒或冷水調妙)
又方(治小兒吐血不止蒲黃細研每服半錢用生地黃汁調下量兒大小加减進之)
塞上方(治兒妳痔蒲黃末空心温酒下方寸匕日三服)
又方(治墜傷樸損瘀血在内煩悶蒲黃末空心熱酒調下三錢匕服)
續斷味苦辛微温無毒主傷寒補不足金瘡癰傷折跌續筋
骨婦人乳難崩中漏血金瘡血内漏止痛生肌肉及踠傷惡
血腰痛關節緩急久服益氣力一名龍豆一名属折一名接
骨一名南草一名槐生常山山谷七月八月採隂乾(地黃爲之使惡)
(雷丸陶隱居云按桐君藥錄云續斷生蔓延葉細莖如荏大根本黃白有汁七月八月採根今皆用莖葉節節斷皮黃皺)
(狀如鷄脚者又呼爲桑上寄生恐皆非真時人又有接骨樹高丈餘許葉似蒴音朔藋音濯皮主療金瘡有此接骨名疑)
(或是而廣州又有一藤名續斷一名諾藤斷其莖器承其汁飲之療虚損絶傷用沐頭又長髮折枝插地即生恐此又相)
(類李云是虎薊與此大乖而虎薊亦自療血爾唐本注云此藥所在山谷皆有今俗用者是葉似苧而莖方根如大薊黃)
(白色陶注者非也臣禹錫等謹按蜀本圖經云葉似苧莖方兩葉對花紅白色根如大薊一株有五六枝藥性論云續斷)
(君主絶傷去諸温毒能通宣經脉日華子云助氣調血脉𥙷五勞七傷破癥結瘀血消腫毒腸風痔瘻乳癕瘰&KR0659;撲損婦)
(人産前後一切病面黃虚腫縮小便止泄精尿血胎漏子宫冷又名大薊山牛蒡)
圖經曰(續斷生常山山谷今陜西河中興元府舒越晉州亦有之三月巳後生苗&KR1520;四稜似苧麻葉亦類之兩兩)
(相對而生四月開花紅白色似益母花根如大薊赤黃色七月八月採謹按范汪方云續斷即是馬薊與小薊菜相似但)
(大於小薊耳葉似旁翁菜而小厚兩邊有刺刺人其花紫色與今越州生者相類而市之貨者亦有數種少能辨其麄良)
(醫人用之但以節節斷皮黃皺者爲真)
︻雷公云(凡使勿用草苑根緣真似續斷若誤用服之令人筋軟採得後横切剉之又去向裏硬筋了用酒浸)
(一伏時焙乾用)
外臺秘要(治淋取生續斷絞取汁服之馬薊根是)
子母秘錄(治産後心悶手足煩熱猒猒氣欲絶血暈心頭硬乍寒乍熱增寒忍不禁續斷皮一握剉以水三升)
(煎取一升分三服温服如人行三二里再服無所忌此藥救産後垂死)
漏蘆味苦鹹寒大寒無毒主皮膚熱惡瘡疸痔濕痺下乳汁
止遺溺熱氣瘡癢如麻豆可作浴湯久服輕身益氣耳目聦
明不老延年一名野蘭生喬山山谷八月採根隂乾(同隱居云喬山)
(應是黃帝所葬處乃在上郡今出近道亦有療諸瘻疥此久服甚益人而服食方罕用之今市人皆取苗用之俗中取根)
(名鹿驪力支切根苦酒摩以療瘡疥唐本注云此藥俗名荚蒿莖葉似白蒿花黃生英長似細麻如筋許有四五瓣七月)
(八月後皆黑異於衆草蒿之類也常用其莖葉及子未見用根其鹿驪山南謂之木藜蘆有毒非漏蘆也今按别本注云)
(漏蘆莖筯大高四五尺子房似油麻房而小江東人取其苗用勝於根江寧及上黨者佳陶注云根名鹿驪唐注云山南)
(人名木藜蘆皆非也漏蘆自别爾臣禹錫等謹按蜀本圖經云葉似角蒿今曹兗州下濕地最多六月七月採莖日乾之)
(黑於衆草藥性論云漏蘆君能治身上熱毒風生惡瘡皮肌瘙痒癮疹陳藏噐云按漏蘆南人用苗北土多用根樹生如)
(茱萸樹高二三尺有毒殺蟲山人洗瘡疥用之日華子云連翹爲使治小兒壯熱通小腸泄精尿血風赤眼乳癰發背瘰)
(&KR0659;腸風排膿𥙷血治撲損續筋骨傅金瘡止血長肉通經脉花苗並同用俗呼爲鬼油麻形并氣味似乾牛蒡頭上有白)
(花子)
圖經曰(漏盧生喬山山谷今京東州郡及秦海州皆有之舊說莖葉似白蒿有荚花黃生荚端莖若筯大其子作)
(房類油麻房而小七八月後皆黑異於衆草今諸郡所圖上惟單州者差相類沂州者花葉頗似牡丹秦州者花似單葉)
(寒菊紫色五七枝同一&KR1520;上海州者花紫碧如單葉蓮花花萼下及根傍有白茸裹之根黑色如蔓菁而細又類葱本淮)
(甸人呼爲老翁花三州所生花雖别而葉頗相類但秦海州者葉更作鋸齒狀耳一物而殊類若此醫家可所適從當依)
(舊說以單州出者爲勝六月七月採莖苗日乾八月採根隂乾南方用苗北土多用根又此下有飛廉條云生河内川澤)
(一名漏蘆與苦芺烏老切相類惟葉下附莖有皮起似箭羽又多刻缺花紫色生平澤又有一種生山崗丄葉頗相似而)
(無䟽缺旦多毛莖亦無羽根直下更傍枝生則肉白皮黑中有黑脉日乾則黑如玄參經云七月八月採花隂乾用蘇恭)
(云用莖葉及療疳蝕殺蟲有驗據此所說與秦州海州所謂漏蘆者花葉及根頗相近然彼人但謂之漏蘆今醫家罕有)
(用飛廉者既未的識故不復分别但附其說於下)
︻雷公云(凡使勿用獨漏緣似漏蘆只是味苦酸誤服令人吐不止湏細驗夫使漏蘆細剉拌生甘草相對蒸)
(從巳至申去甘草净㨂用)
聖惠方(治小兒無辜疳肚脹或時瀉痢冷熱不調以漏蘆一兩杵爲散每服以猪肝一兩散子一錢匕塩少許以)
(水煑熟空心頓服)
外臺秘要(治蚘蟲漏蘆杵以餅臞和方寸匕服之)
營實味酸温微寒無毒主癰疽惡瘡結肉跌筋敗瘡熱氣隂
蝕不瘳利關節久服輕身益氣根止洩痢腹痛五藏客熱除
邪逆氣疽癩諸惡瘡金瘡傷撻生肉復肌一名墻薇一名墻
麻一名牛棘一名牛勒一名薔蘼一名山棘生零陵川谷及
蜀郡八月九月採隂乾(陶隱居云營實即是墻薇子以白花者爲良根亦可煑釀酒莖葉亦可煑)
(作飲臣禹錫等謹按蜀本圖經云即薔薇也莖間多刺蔓生子若杜棠子其花有百葉八出六出或赤或白者今所在有)
(之葛洪治金創方用薔薇灰末一方寸匕日三服之藥性論云薔薇使味苦子治頭瘡白秃主五藏客熱日華子云白薔)
(薇根味苦澁冷無毒治熱毒風癰疽惡瘡牙齒痛治邪氣通血經止赤白痢腸風瀉血惡瘡疥癬小兒疳蟲肚痛野白者)
(用良)
︻雷公云(今薔薇也凡採得去根并用麄布拭黃毛了用刀於槐砧上細剉用漿水拌令濕蒸一宿至明出日)
(活草是也别錄一名夫蔓菁南人名爲地菘味甘辛故有薑稱狀如藍故名蝦蟇藍香氣似蘭故名蟾蜍蘭主破血生肌)
(止渴利小便殺三蟲除諸毒腫丁瘡瘻痔金瘡内射身痒癮疹不止者揩之立巳其豨薟苦而臭名精乃辛而香全不相)
(類也臣禹錫䓁謹按蜀本圖經云地菘也小品方名天蕪菁一名天蔓菁聲並相近夏秋抽條頗似薄苛花紫白色味辛)
(而香其葉似山南菘菜爾雅云茢薽豕首釋曰藥名也一名麥句薑郭云江東豨首可以煼𧖟蛹者三蒼云煼熬也藥性)
(論云麥句薑使味辛治瘡止血及鼻衂不止陳藏器云天名精本經一名麥句薑蘇云鹿活草也别錄云一名天蔓菁南)
(人呼爲地菘與蔓菁相似故有此名爾雅云大鞠蘧麥注云麥句薑蘧麥即今之&KR1840;麥然終非麥句薑爾雅注錯如此陶)
(公注鉤樟條云有一草似狼牙氣辛臭名爲地菘人呼爲劉燼草主金瘡言劉燼昔曾用之異苑云青州劉燼宋元嘉中)
(射一麞剖五藏以此草塞之蹶然而起燼怪而拔草便倒如此三度燼密錄此草種之主折傷多愈因以名焉既有活鹿)
(之名雅與麞事相會陶蘇兩說俱是地菘功狀既同定非二物)
圖經曰(天名精生平原川澤今江湖間皆有之夏秋抽條頗如薄苛花紫白色葉如菘菜而小故南人謂之地菘)
(香氣似蘭故名蟾蜍蘭狀如藍故名蝦蟇藍其味甘辛故名麥句薑一名豕首爾雅所謂茢音列薽音真豕首是也江東)
(人用此煼音炒𧖟蛹五月採此草既名地菘下品又有地菘條)
决明子味鹹苦甘平微寒無毒主青盲目淫膚赤白膜眼赤
痛淚出療脣口青久服益精光輕身生龍門川澤石决明生
豫章十月十日採隂乾百日(蓍實爲之使惡大麻子陶隱居云龍門乃在長安北今處處有)
(葉如茳芒子形似馬蹄呼爲馬蹄决明用之當擣碎又别有草决明是萋音妻蒿子在下品中也臣禹錫等謹按唐本云)
(石决明是蜯蛤類形似紫貝附見别出在魚獸條中皆主明目故並有决明之名俗方惟以療眼也道術時湏蜀本圖經)
(云葉似苜蓿而闊大夏花秋生子作角實似馬蹄俗名馬蹄决明今出廣州桂州十月採子隂乾爾雅云薢茩芵茪釋曰)
(藥草决明也郭云葉黃銳赤華實如山茱萸或曰䔖也開西謂之薢茩藥性論云决明臣利五藏常可作菜食之又除肝)
(家熱朝朝取一匙挼令净空心吞之百日見夜光陳藏器云茳芒是江籬子芒字音吐草也似莞生海邊可爲席又與决)
(明葉不類本草决明注又無好事者更詳之陶云决明葉如茳芒按茳芒性平無毒火炙作飲極香除痰止渴令人不睡)
(調中生道傍葉小於决明隋稠禪師作五色飲以爲黃飲進煬帝嘉之日華子云馬蹄决明助肝氣益精水調末塗消腫)
(毒協太陽穴治頭痛又貼腦心止鼻洪作枕勝黑豆治頭風明目也)
圖經曰(决明子生龍門川澤今處處有之人家園圃所蒔夏初生苗高三四尺許根帶紫色葉似苜蓿而大七月)
(有花黃白色其子作穗如青菉豆而銳十月十日採隂乾百日按爾雅薢茩芵茪釋曰藥草芵明也郭璞注云葉黃銳赤)
(華實如山茱萸關西謂之薢茩與此種頗不類又有一種馬蹄决明葉如江豆子形似馬蹄故得此菉豆者其石决明是)
(蜯蛤類當在蟲獸部中)
︻食療云(平葉主明目利五藏食之甚良子主肝家熱毒氣風眼赤淚每日取一匙挼去塵埃空腹水吞之百)
(日後夜見物光也)
外臺秘要(治積年失明不識人决明子二升杵散食後以粥飲服方寸匕)
千金方(治肝毒熱取决明作菜食之)
衍義曰(决明子苗高四五尺春亦爲𬞞秋深結角其子生角中如羊腎今湖南北人家園圃所種甚多或在村野)
(或成叚種蜀本圖經言葉似苜蓿而闊大甚爲允當)
(能治脚弱疼痺主中惡治百邪鬼魅腹痛氣作聲音鳴吼能定精蕭炳云酒浸服之治風軟脚可逐奔馬故名奔馬草曾)
(用有效日華子云養神定志通利關脉治冷熱勞骨節疼痛四肢不遂排膿止痛生肌長肉破宿血補新生血安生胎落)
(死胎止血崩帶下調婦人經脉不勻血邪心煩惡瘡疥癬癭贅腫毒丹毒頭痛赤眼熱温狂悶又名山參)
圖經曰(丹參生桐栢山川谷及泰山今陜西河東州郡及隨州亦有之二月生苗高一尺許莖&KR1520;方稜青色葉生)
(相對如薄苛而有毛三月開花紅紫色似蘇花根赤大如指長一尺餘一苗數根五月採暴乾又云冬月採者良夏月采)
(者虚惡)
︻聖惠方(治寒疝小腹及隂中相引痛白汗出欲死以丹參一兩杵爲散每服熱酒調下二錢匕佳)
千金方(治落胎身下有血丹參十二兩以酒五升煑取三升温服一升日三服)
梅師方(治中熱油及火燒除外痛丹參八兩細剉以水微調取羊脂二斤煎三上三下以傅瘡上肘後方同)
(以嘉草攻之嘉草蘘荷與茜主蠱爲最也日華子云味酸止鼻洪帶下産後血暈乳結月經不止腸風痔瘻排膿治瘡癤)
(泄精尿血撲損瘀血酒煎服殺蠱毒入藥剉炒用)
圖經曰(茜根一作蒨生喬山山谷今近處皆有之染緋草也許慎說文解字以爲人血所生葉似棗葉而頭尖下)
(闊三五對生節間其苗蔓延草木上根紫色陸機草木䟽云茹藘茅莵蒨草也齊人謂之茜徐州人謂之牛蔓二月三月)
(採根暴乾今圃人或作畦種蒔故貨殖傳云巵茜千石亦比千乘之家言地利之厚也醫家用治蠱毒尤勝周禮庶民掌)
(除蠱毒以嘉草攻之于寳以嘉草爲蘘荷陳藏器以爲蘘荷與茜主蠱之最也)
︻雷公云(凡使勿用赤柳草根真似茜根只是味酸澁不入藥中用若服令人患内障眼速服甘草水解之即)
(毒氣散凡使茜根用銅刀於槐砧上剉日乾勿犯鐡并鉛)
簡要濟衆(治吐血不定茜草一兩生擣羅爲散每服二錢水一中盞煎至七分放冷食後服之良)
傷寒類要(治心癉心煩心中熱茜根主之)
又方(治中蠱毒或吐下血如爛肝茜草根蘘荷葉根各三兩切以水四升煑取二升去滓適寒温頓服即愈)
飛廉味苦平無毒主骨節熱脛重酸疼頭眩頂重皮間邪風
如蜂螫針刺魚子細起熱瘡癰疽痔濕痺止風邪欬嗽下乳
汁久服令人身輕益氣明目不老可煑可乾一名漏蘆一名
天薺一名伏猪一名飛輕一名伏兔一名飛雉一名木禾生
河内川澤正月採根七月八月採花隂乾(得烏頭良惡麻黃陶隱居云處處有)
(極似苦芺烏老切惟葉下附莖輕有皮起似箭羽葉又多刻缺花紫色俗方殆無用而道家服其枝莖可得長生又入神)
(枕方今既别有漏蘆則非此别名爾唐本注云此有兩種一是陶證生平澤中者其生山崗上者葉頗相似而無疎缺且)
(多毛莖亦無羽根直下更無傍枝生則肉白皮黑中有黑脉日乾則黑如玄參用葉莖及根療疳蝕殺蟲與平澤者俱有)
(驗今俗以馬薊以苦芺爲漏蘆並非是也臣禹錫等謹按蜀本圖經云葉似苦芺莖似軟羽紫花子毛白今所在平澤皆)
(有五月六月採日乾藥性論云飛廉使味若鹹有毒主留血蕭炳云小兒疳痢爲散以漿水下之大效)
︻雷公云(凡使勿用赤脂蔓與飛廉形狀相似只赤脂蔓見酒色便如血色可表之凡修事先刮去麄皮了杵)
(用苦酒拌之一夜至明漉出日乾細杵用之)
千金翼(治疳&KR0630;食口齒及下部飛廉蒿燒灰擣篩以兩錢匕著痛處甚痛忍之苦不痛非疳也下部蟲如馬尾大)
五味子味酸温無毒主益氣欬逆上氣勞傷羸瘦補不足強
隂益男子精養五藏除熱生隂中肌一名會及一名玄及生
齊山山谷及代郡八月採實隂乾(蓯蓉爲之使惡萎蕤勝烏頭陶隱居云今第一出高)
(麗多肉而酸甜次出青州冀州味過酸其核並似猪腎又有建平者少肉核形不相似味苦亦良此藥多膏潤烈日暴之)
(乃可擣篩道方亦湏用唐本注云五味皮肉甘酸核中辛苦都有鹹味此則五味具也本經云味酸當以木爲五行之先)
(也其葉似杏而大蔓生术上子作房如落葵大如蘡子一出蒲州及藍田山中今注今河中府歲貢焉臣禹錫等謹按蜀)
(本圖經云莖赤色蔓生花黃白生青熟紫味甘者佳八月採子日乾爾雅云菋莖蕏注五味也蔓生子叢在莖頭䟽云一)
(名菋一名荎蕏藥性論云五味子君能治中下氣止嘔逆𥙷諸虚勞令人體悅澤除熱氣病人虚而有氣兼嗽加用之日)
(華子云明目暖水藏治風下氣消食霍亂轉筋痃癖賁㹠冷氣消水腫反胃心腹氣脹止渴除煩熱解酒毒壯筋骨)
圖經曰(五味子生齊山山谷及代郡今河東陜西州郡尤多而杭越閒亦有春初生苗引赤蔓於高木其長六七)
(尺葉尖圓似杏葉三四月開黃白花類小蓮花七月成實如豌豆許大生青熟紅紫爾雅云菋荎蕏注云五味也蔓生子)
(叢莖端䟽云一名菋一名荎蕏今有數種大抵相近而以味甘者爲佳八月採隂乾用一說小顆皮皺泡者有白色塩霜)
(一重其味酸鹹苦辛甘味全者真也千金月令五月宜服五味湯取五味子一大合以木杵白細擣之置小甆瓶中以百)
(沸湯投之入少蜜即密封頭置火邊良久湯成堪飲)
︻雷公云(凡小顆皮皺泡者有白撲塩霜一重其味酸鹹苦辛甘味全者真也凡用以銅刀劈作兩片用蜜浸)
(蒸從巳至申却以漿水浸一宿焙乾用)
抱朴子(移門子服五味子十六年面色如玉女入水不霑入火不灼)
衍義曰(五味子今華州之西至秦州皆有之方紅熱時採得蒸爛研濾汁去子熬成稀膏量酸甘入蜜再上火待)
(蜜熟後冷器中貯作湯肺虚寒人可化作湯時時服作果可以寄遠本經言温冷食之多致虚熱小兒益甚藥性論以謂)
(除熱氣日華子云謂暖水藏又曰除煩熱後學至此多惑今既用之治肺虚寒則更不取除煩熱之說補下藥亦用之入)
(藥生曝不去子)
(此即生平澤旋葍音福是也其根似筋故一名筋根旋徐兖切花陶所證真山薑爾陶復於下品旋葍注中云此根出河)
(南北國来根似芎藭惟膏中用今復道似高艮薑二說自相矛楯且此根味甘山薑味辛都非此類其旋葍膏療風逐水)
(止用花言根亦無妨然不可以杜若亂之也又將旋葍花名金沸作此别名非也别錄云根主續筋也今按陳藏器本草)
(云旋花本功外取根食之不飢又取根苗擣絞汁服之主丹毒小兒毒熱根主續筋骨合金瘡陶注誤而唐注是也臣禹)
(錫等謹按蜀本圖經云旋葍花根也蔓生葉似署預而多狹長花紅白色根無毛節蒸煑堪噉味甘美根名筋根今所在)
(川澤皆有二月八月採根日乾蕭炳云旋徐元切復音伏用花葍音福旋徐碩反用根今云旋復根即葍旋悞矣)
圖經曰(旋徐願切花生豫州平澤今處處皆有之蘇恭云此即平澤所生旋葍音福是也其根似筋故一名筯根)
(别錄云根主續筋故南人皆呼爲續筋根苗作叢蔓葉似山芋而狹長花白夏秋生遍田野根無毛節蒸煑堪噉甚甘美)
(五月採花隂乾二月八月採根日乾花今不見用者下品有旋徐元切復花與此殊别人疑其相近殊無謂也救急方續)
(断筋法取旋葍草根净洗去土擣量瘡大小傳之日一二易之乃差止一名肫腸草俗謂鼓子花也黔南出一種旋花麄)
(莖大葉無花不作蔓恐别是一物也)
衍義曰(旋花蔓生今河北京西關陜田野中甚多最難鋤艾治之又生世又謂之鼓子花言其形肖也四五月開)
(花亦有多葉者其根寸截置土下頻灌溉方涉旬苗已生蜀本圖經是矣)
蘭草味辛平無毒主利水道殺蠱毒辟不祥除匈中痰癖久
服益氣輕身不老通神明一名水香生大吳池澤四月五月
採(陶隱居云方藥俗人並不復識用大吳即應是吳國爾太伯所居故呼大吳今東間有煎澤草名蘭香亦或是此也)
(生濕地李云是今人所種似都梁香草唐本注云此是蘭澤香草也八月花白人間多種之以飾庭池溪水澗傍往往亦)
(有陶云不識又言煎澤草或稱李云都梁香近之終非的識也今按别本注云葉似馬蘭故名蘭草俗呼爲鷰尾香時人)
(皆煑水以浴療風故又名香水蘭陶云煎澤草唐注云蘭澤香並非也臣禹錫等謹按蜀本圖經云葉似澤蘭尖長有岐)
(花紅白色而香生下濕地陳藏器云蘭草與澤蘭二物同名陶公竟不能知蘇亦強有分别按蘭草本功外主惡氣香澤)
(可作膏塗髮生澤畔葉光潤隂小紫五月六月採隂乾婦人和油澤頭故云蘭澤李云都梁是也蘇注蘭草云八月花白)
(人多種於庭池此即澤蘭非蘭草也澤蘭葉尖微有毛不光潤方莖紫節初採微辛乾亦&KR0605;入産後𥙷虚用之巳别出中)
(品之下蘇乃將澤蘭注於蘭草之中殊誤也廣志云都梁香出淮南亦名煎澤草盛洪之荆州記曰都梁縣有山山下有)
(水清淺其中生蘭草因名爲都梁亦因山爲號也)
衍義曰(蘭草諸家之說異同是曾未的識故無定論葉不香惟花香今江陵鼎澧州山谷之間頗有山外平田即)
(無多生隂地生於幽谷益可驗矣葉如麥門冬而闊且靭長及一二尺四時常青花黃中間葉上有細紫點有春芳者爲)
(春蘭色深秋芳者爲秋蘭色淡秋蘭稍難得二蘭移植小檻中置座右花開時滿室盡香與他花香又别唐白樂天有種)
(蘭不種艾之詩正謂此蘭矣今未見用者本經蘇注八月花白此即澤蘭也)
忍冬味甘温無毒主寒熱身腫久服輕身長年益夀十二月
採隂乾(陶隱居云今處處皆有似藤生凌冬不凋故名忍冬人惟取煑汁以釀酒補虚療風仙經少用此既長年)
(益夀甚可常採服凡易得之草而人多不肯爲之更求難得者是貴遠賤近庸人之情乎唐本注云此草藤生繞覆草木)
(上苗莖赤紫色宿者有薄白皮膜音莫之其嫩莖有毛葉似胡豆亦上下有毛花白藥紫今人或以絡石當之非也今按)
(陳藏器本草云忍冬主熱毒血痢水痢濃煎服之小寒本條云温非也臣禹錫等謹按藥性論云忍冬亦可單用味辛主)
(治腹脹滿能止氣下澼)
︻肘後方(飛尸者遊走皮膚穿藏府每發刺痛變作無常遁尸者附骨入肉攻鑿血脉每發不可得近見屍喪)
(聞哀哭便作風尸者滛躍四味不知痛之所在每發昏恍得風雪便作沉尸者纏骨結藏衝心脇每發絞切遇寒冷便作)
田野五月採實隂乾(惡牡丹巴豆貝母陶隱居云近道田野墟落間甚多花葉正似蘼蕪唐本注云)
(爾雅一名盱音吁臣禹錫等謹按蜀本圖經云似小葉芎藭花白子如黍粒黃白色生下濕地今所在皆有出楊州襄州)
(者良採子暴乾爾雅云盱虺床注蛇床也一名馬牀藥性論云蛇牀仁君有小毒治男子女人虚濕痺毒風&KR0857;痛去男子)
(腰疼浴男女隂去風冷大益陽事主大風身痒煎湯浴之差療齒痛及小兒驚癎日華子云治暴冷煖丈夫陽氣助女人)
(隂氣撲損瘀血腰跨疼隂汗濕癬四肢頑痺赤白帶下縮小便凡合藥服食即挼去皮殼取仁微炒殺毒即不辢作湯洗)
(病則生使)
圖經曰(蛇牀子生臨淄川谷及田野今處處有之而揚州襄州者勝三月生苗高三二尺葉青碎作叢似蒿枝每)
(枝上有花頭百餘結同一窠似馬芹類四五月開白花又似散水子黃褐色如黍米至輕虚五月採實隂乾爾雅謂之旴)
(一名虺牀)
︻雷公云(凡使湏用濃藍汁并百部草根自然汁二味同浸三伏時漉出日乾却用生地黃汁相拌蒸從午至)
(亥日乾用此藥只令陽氣盛數號曰鬼考也)
千金方(治産後隂下脫蛇床子絹袋盛蒸熨之亦治隂戶痛)
(有藥性論云地膚子君一名益明與陽起石同服主丈夫隂痿不起𥙷氣益力治隂卵㿉疾去熱風可作湯沐浴日華子)
(云治客熱丹腫又名落菷子色青似一眠起𧖟沙矣)
圖經曰(地膚子生荆州平澤及田野今蜀川關中近地皆有之初生薄地五六寸根形如蒿莖赤葉青大似荆芥)
(三月開黃白花八月九月採實隂乾用神仙七精散云地膚子星之精也或曰其苗即獨掃也一名鴨舌草陶隱居謂莖)
(苗可爲掃菷者蘇恭云苗極弱不能勝舉二說不同而今醫家便以爲獨掃是也密州所上者其說益明云根作叢生每)
(窠有二三十莖莖有赤有黃七月開黃花其實地膚也至八月而䕸&KR1520;成可採正與此地獨掃相類若然恐西北所出者)
(短弱故蘇注云爾其葉味苦寒無毒主大腸洩瀉止赤白痢和氣澁腸胃解惡瘡毒三四月五月採)
︻外臺秘要(治目痛及眯忽中傷因有熱瞑者取地膚子白汁注目中)
又方(療手足煩疼地膚草三兩水四升煑取二升半分三服日一劑)
肘後方(治積年久疹腰痛有時發動六月七月取地膚子乾末酒服方寸匕日五六服)
子母秘錄(治姙娠患淋小便數去少忽熱痛酸索手足疼煩地膚也十二兩初以水四升煎取二升半分温三)
(服)
(不死藤汁味甘子味甘酸苗似葡萄其莖主噦於月切逆大善傷寒後嘔噦更良今按陳藏器本草云千歲虆陶云藤生)
(樹如葡萄葉如鬼桃蔓延木上汁白人不復識仙方或湏唐本注即云蘡薁藤得千歲者汁甘子酸按蘡薁是山蒲桃斫)
(断藤吹氣出一頭如通草以水浸吹取氣滴目中去熱醫赤障更無甘汁本經云汁甘明非蘡薁也千歲虆似葛蔓葉下)
(白子赤條中有白汁草木䟽云一名苣苽連蔓而生子赤可食毛詩云葛虆注云似葛之草也此藤大者盤薄故云千歲)
(纍謂蘡薁者深是妄言臣禹錫等謹按蜀本圖經云今處處有取汁用當在夏秋也日華子云味甘酸止渴悅色年多久)
(者佳莖葉同用又名蘡薁藤)
圖經曰(千歲虆生泰山川谷作藤生蔓延木上葉如葡萄而小四月摘其莖汁白而甘五月開花七月結實八月)
(採子靑黑微赤冬惟凋葉此即詩云葛虆者也蘇恭謂是蘡薁藤深爲謬妄陶隱居陳藏器說最得之)
衍義曰(千歲虆唐開元末訪隱民姜撫巳幾百歲召至集賢院言服常春藤使白髮還鬚則長生可致藤生大湖)
(終南往往有之帝遣使多取以賜老臣詔天下使自求之擢撫銀青光禄大夫號冲和先生又言終南山有旱藕餌之延)
(年狀類葛粉帝取之作湯餅賜大臣右驍騎將軍甘守誠曰常春者千歲虆也旱藕者牡蒙也方家久不用撫易名以神)
(之民間以酒漬藤飲者多暴死乃止撫内慙請求藥牢山遂逃去今書之以備世疑)
(爾臣禹錫等謹按蜀本圖經云慎火草葉似馬齒莧而大藥性論云景天君有小毒能治風疹惡痒主小兒丹毒及治發)
(熱驚疾花能明目日華子云景天冷治心煩熱狂赤眼頭痛寒熱遊風丹腫女人帶下)
圖經曰(景天生泰山山谷今南北皆有之人家多種於中庭或以盆盛植於屋上云以辟火謂之慎火草春生苗)
(葉似馬齒而大作層而上莖極脆弱夏中開紅紫碎花秋後枯死亦有宿根者四月四日七月七日採其花并苗葉隂乾)
(攻治瘡毒及嬰孺風疹在皮膚不出者生取苗葉五大兩和塩三大兩同研絞取汁以熱手摩塗之日再但是熱毒丹瘡)
(皆可如此用之)
︻外臺秘要(治癮疹以慎火草一斤擣絞取汁傅上熱炙模之再三即差)
千金方(治小兒丹發慎火草生一握擣絞汁以拭之㯓上日十遍夜三四遍譚氏小兒方同)
子母秘錄(治産後隂下脫慎火草一斤隂乾酒五升煑取汁分温四服)
又方(治小兒赤遊行於體上下至心即死擣生景天傅瘡上)
楊氏産乳(療煙火丹發從背起或兩脇及兩足赤如火景天草真珠末一兩搗和如泥塗之)
又方(療螢火丹從頭起慎火草搗和苦酒塗之)
長年白兔食之仙生太山及丘陵坡岸上五月及立秋採隂
乾(陶隱居云今處處有似蓬蒿而葉緊細莖冬不死春又生惟入療黃疸用仙經云白蒿白兔食之仙而今茵蔯乃云)
(此恐是誤爾今按陳藏器本草云茵蔯本功外通關節去滯熱傷寒用之雖蒿類苗細經冬不死更因舊苗而生故名茵)
(蔯後加蒿字也今又詳此非菜中茵蔯也臣禹錫等謹按蜀本圖經云葉似青蒿而背白今所在皆有採苗隂乾藥性論)
(云茵蔯蒿使味苦辛有小毒治眼目通身黃小便赤日華子云石茵蔯味苦凉無毒治天行時疾熱狂頭痛頭旋風眼疼)
(瘴&KR1211;女人癥瘕并閃損乏絶又名茵蔯蒿山茵蔯本出和州及南山嶺上皆有)
圖經曰(茵蔯蒿生泰山及丘陵坡岸上今近道皆有之而不及泰山者佳春初生苗高三五寸似蓬蒿而葉緊細)
(無花實秋後葉枯莖&KR1520;經冬不死至春更因舊苗而生新葉故名茵蔯蒿五月七月採莖葉隂乾今謂之山茵蔯江寧府)
(又有一種茵蔯葉大根麄黃白色至夏有花實階州有一種名白蒿亦似青蒿而背白本土皆通入藥用之今南方醫人)
(用山茵蔯乃有數種或著其說云山茵蔯京下及北地用者如艾蒿葉細而背白其氣亦如艾味苦乾則色黑江南所用)
(莖葉都似家茵蔯而大高三四尺氣極芬香味甘辛俗又名龍腦薄苛吳中所用乃石香葇也葉至細色黃味辛甚香烈)
(性温誤作解脾藥服之大令人煩以本草論之但有茵蔯蒿而無山茵蔯本草注云茵蔯蒿葉似蓬蒿而緊細今京下北)
(地用爲山茵蔯者是也大體世方用山茵蔯療腦痛解傷寒發汗行肢節滯氣化痰利膈治勞倦最要詳本草正經惟療)
(黃疸利小便與世方都不應今試取京下所用山茵蔯爲解肌發汗藥灼然少效江南山茵蔯療傷寒腦痛絶勝此見諸)
(醫議論謂家茵蔯亦能解肌下膈去匈中煩方家少用但可研作飲服之本草所無自出俗方茵蔯蒿復當别是一物主)
(療自異不得爲山茵蔯此說亦未可據但以功較之則江南者爲勝以經言之則非本草所出醫方所用且可計較功效)
(本草之義更當考論爾)
︻雷公云(凡使須用葉有八角者採得隂乾去根細剉用勿令犯火)
千金方(治遍身風痒生瘡疥茵蔯不計多少煑濃汁洗之立差)
食醫心鏡(茵蔯主除大熱黃疸傷寒頭痛風熱瘴癘利小便切煑羹生食之亦宜人)
衍義曰(茵蔯蒿張仲景治傷寒熱甚發黃者身面悉黃用之極效又一僧因傷寒後發汗不澈有留熱身面皆黃)
(多熱期年不愈醫作食黃治之治不對病不去問之食不减尋與此藥服五日病减三分之一十日减三分之二二十日)
(病悉去方用山茵蔯山梔子各三分秦芁升麻各四錢未之每用三錢水四合煎及二合去滓食後温服以知爲度然此)
(藥以茵蔯蒿為本故書之)
(旋復根即真杜若也臣禹錫等謹按蜀本圖經云苗似山薑花黃赤子赤色大如棘子中似豆蔻今出硤州嶺南者甚好)
(范子計然云杜蘅杜若出南郡漢中大者大善)
圖經曰(杜若生武陵川澤及冤句今江湖多有之葉似薑花赤色根似高良薑而小辛味子如豆&KR1740;二月八月採)
(根暴乾用謹按此草一名杜蘅而中品自有杜蘅條杜蘅爾雅所謂土鹵者也杜若廣雅所謂楚蘅者也其類自别然古)
(人多相雜引用九歌云采芳洲兮杜若又離騷云雜杜蘅與芳茊王逸輩皆不分别但云香草也古方或用而今人罕使)
(故亦少有識之者)
︻雷公云(凡使勿用鴨喋草根真相似只是味效不同凡修事採得後刀刮上黃赤皮了細剉用二三重絹作)
(袋盛隂乾臨使以蜜浸一夜至明漉出用)
爾雅(一曰杜若土鹵香草也)
(主療頗同故皆有參名又有紫參正名牡蒙在中品唐本注云紫參牡蒙各是一物非異名也今沙參出華州爲善臣禹)
(錫等謹按蜀本圖經云花白色根若葵根藥性論云沙參臣能去皮肌浮風疝氣下墜治常欲眠養肝氣宣五藏風氣日)
(華子云補虚止驚煩益心肺并一切惡瘡疥癬及身痒排膿消腫毒)
圖經曰(沙參生河内川谷及冤句般陽續山今出淄齊潞隨州而江淮荆湖州郡或有之苗長一二尺以来叢生)
(崖壁間葉似枸𣏌而有义牙七月開紫花根如葵根筯許大赤黃色中正白實者佳二月八月採根暴乾南土生者葉有)
(細有大花白辨上仍有白䊀膠此爲小異古方亦單用葛洪卒得諸疝小腹及隂中相引痛如絞白汗出欲死者擣篩末)
(酒服方寸匕立差)
白兔藿味苦平無毒主蛇虺蜂蠆猘狗菜肉蠱毒鬼疰風疰
諸大毒不可入口者皆消除之又去血可末着痛上立消毒
入腹者煑飲之即解一名白葛生交州山谷(陶隱居云此藥療毒莫之與敵)
(而人不復用殊不可解都不聞有識之者想當似葛爾湏别廣訪交州人未得委悉唐本注云此草荆襄間山谷大有苗)
(似蘿摩葉圓厚莖俱有白毛與衆草異蔓生山南俗謂之白葛用療毒有效而交廣又有白花藤生葉似女貞莖葉俱無)
(微麄長而有臊昔刀切氣今俗用代鬼督郵非也鬼督郵别有本條在下臣禹錫等謹按蜀本圖經云苗似小麥兩葉相)
(對三月苗青七月八月著子似蘿摩子而小九月苗黃十月凋生下濕川澤之間今所在有之八月採日乾)
圖經曰(徐長卿生泰山山嵓谷及隴西今淄齊淮泗間亦有之三月生青苗葉似小桑兩兩相當而有光潤七八)
(月著子似蘿摩而小九月苗黃十月而枯根黃色似細辛微麄長有臊氣三月四月採一名别仙蹤)
︻雷公云(凡採得麄杵拌少蜜令遍用甆器盛蒸三伏時日乾用)
石龍芻味苦微寒微温無毒主心腹邪氣小便不利淋閉風
濕鬼疰惡毒補内虚不足痞滿身無潤澤出汗除莖中熱痛
殺鬼疰惡毒氣久服𥙷虚羸輕身耳目聰明延年一名龍鬚
一名草續斷一名龍珠一名龍華一名懸莞一名草毒九節
多味者良生梁州山谷濕地五月七月採莖暴乾(陶隱居云莖青細相)
(連實赤今出近道水石處似東陽龍鬚以作席者但多節爾唐本注云别錄云一名方賓主療蚘蟲及不消食爾今按别)
(本注云别錄云微温今之服用能除熱盖不温也臣禹錫等謹按蜀本圖經云莖如綖叢生俗名龍鬚草今人以爲席者)
(所在有之八月九月採根暴乾陳藏器云按龍鬚作席彌敗有垢者取方尺煑汁服之主淋及小便卒不通今出汾州亦)
(處處有之)
薇銜味苦平微寒無毒主風濕痺歷節痛驚癎吐舌悸氣賊
風鼠瘻癰腫暴癥逐水療痿蹷久服輕身明目一名糜銜一
名承膏一名承肌一名無心一名無顛生漢中川澤及冤句
邯鄲七月採莖葉隂乾(得秦皮良陶隱居云俗用亦少唐本注云此草叢生似茺蔚及白頭翁其)
(葉有毛莖赤療賊風大效南人謂之吳風草一名鹿衝草言鹿有疾銜此草差又有大小二種楚人猶謂大者爲大吳風)
(草小者爲小吳風草也今按陳藏器本草云婦人服之絶産無子臣禹錫等謹按蜀本圖經云葉似茺蔚叢生有毛黃花)
(根赤黑也)
︻陳藏器云(一名無心草非草無心者南人名吳風草方藥不用之)
素問云(黃帝曰有病者身熱解墯汗出如浴惡風少氣此爲何病𡵨伯曰病名酒風帝曰治之奈何𡵨伯曰以澤)
(瀉木各十分麋銜五分合以三指撮爲後飯)
白花藤味苦寒無毒主解諸藥菜肉中毒酒漬服之主虚勞
風熱生嶺南交州廣州平澤(唐本注云苗似野葛而白花根皮厚肉白其骨柔於野葛唐本)
(先附臣禹錫等謹按蜀本圖經云菜有細毛蔓生花白根似牡丹骨柔皮白而厚味苦用根不用苗凌冬不凋)
︻雷公云(凡使勿用菜花藤緣真似白花藤只是味不同菜花藤酸澁不堪用其白花藤味甘香採得後去根)
(細剉隂乾用之)
五種唐本餘
留軍待味辛温無毒主肢節風痛筋脉不遂折傷瘀血五緩
攣痛生劒州山谷其葉似楠木而細長採無時
山胡椒味辛大熱無毒主心腹痛中冷破滯所在有之似胡
椒顆粒大如黑豆其色黑俗用有效
燈籠草味苦大寒無毒主上氣咳嗽風熱明目所在有之八
月採枝&KR1520;高三四尺有花紅色狀若燈籠内有子紅色可愛
根莖花實並入藥使
一十種陳藏
人肝藤主解諸毒藥腫遊風脚手軟痺並研服之亦煑服之
亦傳病上生嶺南葉三椏花紫色一名承露仙又有伏雞子
亦名承靈仙葉圓與此名同物異
︻海藥云(廣志云生嶺南山石間引蔓而生主蟲毒及手脚不遂等風生研服)
楊氏産乳(療中蠱毒人肝藤以清水磨一彈丸飲之不過三兩服)
越王餘筭味鹹平無毒主下水破結氣生南海水中如竹筭
子長尺許異苑曰晉安有越王餘筭葉白者似骨黑者似角
云是越王行海作籌有餘棄於水中而生
︻海藥云(謹按異苑記云昔晉安越王因渡南海將黑角白骨筭籌所餘棄水中故生此遂名筭味鹹温主水)
(腫浮氣結聚宿滯不消腹中虚鳴並宜煑服之)
石&KR1052;味甘平無毒下水利小便生南海中水石上南越志云
似紫菜色青臨海異物志曰附石生也
︻海藥云(主風秘不通五膈氣并小便不利臍下結氣宜煑汁飲之胡人多用治目疾)
海根味苦小温無毒主霍亂中惡心腹痛鬼氣注忤飛尸喉
痺蠱毒癰疽惡腫赤白遊胗蛇咬犬毒酒及水磨服傳之亦
佳生會稽海畔山谷莖赤葉似馬蓼根似菝葜而小也海人
極用之
︻海藥云(胡人採得蒸而用之餘並同)
寡婦薦主小兒吐痢霍亂取二七莖煑飲之
自經死繩主卒發顛狂燒爲末服三指撮三年陳蒲煑服之
亦佳
刺蜜味甘無毒主骨熱痰嗽痢暴下血開胃止渴除煩生交
河沙中草頭有刺上有毛毛中生蜜一名草蜜胡人呌爲給
㪍羅
骨路支味辛平無毒主上氣浮腫水氣嘔逆婦人崩中餘血
癥瘕殺三蟲生崑崙國苗似淩霄藤根如青木香安南亦有
一名飛滕
長松味甘温無毒主風血冷氣宿疾温中去風草似松葉上
有脂山人服之生關内山谷中
合子草有小毒子及葉主蠱毒螫咬擣傳瘡上蔓生岸傍葉
