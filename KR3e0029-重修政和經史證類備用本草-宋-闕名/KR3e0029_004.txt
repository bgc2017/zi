重修政和經史證類備用本草卷第四(己酉新增衍義)
成都唐慎微續證類
臣曹孝忠奉
敕校勘
玉石部中品總八十七種(金銀鐡塩土等附)
一十六種神農本經(白字)
七種名醫别錄(墨字)
七種唐本先附(注云唐附)
八種今附(皆醫家嘗用有數注云今附)
三種新𥙷
一種新分條
三種圖經餘
一種唐慎微續添(墨盖于下是)
一種唐本餘
四十種陳藏器餘
凡墨蓋子巳下並唐慎微續證類
雄黃石硫黃雌黃
食塩(自米部今移)水銀石膏(玉火石附)
金屑銀屑生銀(今附朱砂銀續注)
︻靈砂水銀粉(新𥙷)磁石(磁石毛續注)
玄石綠塩(唐附)凝水石
陽起石孔公孽殷孽
蜜陀僧(唐附)鐡精(鐡爇淬鐡水針砂鍜鑕下鐡屑刀刃犂鑱尖續注)
鐡漿(元附鐡精下新分條)秤錘(今附鐡杵故鋸鑰匙續注)鐡華粉(今附)
生鐡鐡粉(今附)鐡落
鋼鐡鐡石腦
理石珊瑚(唐附)石蠏(今附浮石續注)
長石馬銜(今附)礪石(新補)
石花(唐附)桃花石(唐附)光明塩(唐附)
石牀(唐附)膚青馬腦(新補)
太隂玄精(今附塩精附)車轄(今附)石蛇(圖經餘)
黑羊石(圖經餘)白羊石銀膏(唐本附)
四十種陳藏器餘
天子耤田三推犂下土社壇四角土
土也市門土自然灰
鑄鍾黃土戶垠下土鑄鏵鉏孔中黃土
甆塸中裏白灰彈丸土執日取天星上土
大甑中蒸土蚡糞壤堆上土塜上土及塼石
桑根下土春牛角上土土蜂窠上細土
載塩車牛角上土驢溺泥土
故鞋底下土鼠壤土屋内墉下蟲塵土
鬼屎寡婦床頭塵土牀四脚下土
瓦甑甘土二月上壬日取土
柱下土胡鷰窠内土道中熱塵土
正月十五日燈盞仰天皮蟻穴中出土
古塼富家中庭土百舌鳥窠中土
猪槽上垢及土故茅屋上塵諸土有毒
(出黃白術中晉末巳来氐羌中紛擾此物絶不復通人間時有三五兩其價如金合丸皆用石門始興石黃之好者爾始)
(以齊初凉州互市微有所得將至都下余最先見於使人陳典籖處撿獲見十餘片伊輩不議此是何等見有挾雄黃或)
(謂是丹砂示吾吾乃示諸并又属覓於是漸漸而来好者作雞冠色不臭而堅實若黯黑及虚軟者不好也武都氐羌是)
(爲仇池宕昌亦有與仇池正同而小劣燉煌在凉州西數千里所出者未嘗得来江東不知當復云何此藥最要無所不)
(入唐本注云出石門名石黃者亦是雄黃而通石黃食石而石門者最爲劣爾宕昌武都者爲佳塊方數寸明澈如雞冠)
(或以爲蛇服之辟惡其青黑堅者不入藥用若火飛之而療瘡亦無嫌又云惡者名熏音訓黃用熏唐疥故名之無别熏)
(黃也正觀年中以宕州新出有得方數尺者但重脆不可全致之爾臣禹錫等謹按吳氏云雄黃神農苦山隂有丹雄黃)
(生山之陽故曰雄是丹之雄所以名雄黃也水經云黃水出零陽縣西北連巫山溪出雄黃頗有神異採常以冬月祭𣏌)
(鑿石深數丈方得故溪水取名焉抱朴子云雄黃當得武都山所出者純而無雜其赤如雞冠光明曄曄者乃可用耳其)
(但純黃似雌黃色無光者不任作仙藥可以合理病藥耳藥性論云雄黃金苗也殺百毒又名黃石味辛有大毒能治尸)
(疰辟百邪鬼魅殺蠱毒人佩之鬼神不能近入山林虎狼伏涉川濟毒物不敢傷蕭炳云雄黃君陳藏噐云按石黃今人)
(敲取中精明者爲雄黃外黑者爲熏黃主惡瘡殺蠱熏瘡疥蟣蝨及和諸藥熏嗽其武都雄黃燒不臭熏黃中者燒則臭)
(以此分别之蘇云通名未之是也日華子云雄黃微毒治疥癬風邪癲癎嵐障一切蛇蟲犬獸傷咬久服不飢通赤亮者)
(爲上驗之可以㶸蟲死者爲真臭氣少細嚼口中含湯不激辣者通用)
圖經曰(雄黃生武都山谷燉煌山之陽今階州山中有之形塊如丹砂明澈不挾石其色如雞冠者爲真有青黑)
(色而堅者名熏音訓黃有形色似真而氣臭者名臭黃並不入服食藥只可療瘡疥耳其臭以醋洗之便可斷氣足以亂)
(真用之尤宜細辨又階州接西戎界出一種水窟雄黃生於山巖中有水泉流處其石名青煙石白鮮石雄黃出其中其)
(塊大者如胡桃小者如栗豆上有孔竅其色深紅而微紫體極輕虚而功用勝於常雄黃丹竈家尤所貴重或云雄黃金)
(之苗也故南方近金坑冶處時或有之但不及西来者真好耳謹按雄黃治瘡瘍尚矣周禮瘍醫凡療瘍以五毒攻之鄭)
(康成注云今醫方有五毒之藥作之合黃堥音武置石膽丹沙雄黃礜石礠石其中燒之三日三夜其煙上著以雞羽掃)
(取之以注創惡肉破骨則盡出故翰林學士揚億嘗筆記直史館楊嵎年少時有瘍生於頰連齒輔車外腫若覆甌内潰)
(出膿血不輟吐之痛楚難忍療之百方彌年不差人語之依鄭法合燒藥成注之創中少頃朽骨連兩牙潰出遂愈後便)
(安寧信古方攻病之速也黃堥若今市中所貨有蓋瓦合也近世合丹藥猶用黃瓦䰛亦名黃堥事出於古也)
︻雷公云(凡使勿用黑雞黃自死黃夾膩黃其臭黃真似雄黃只是臭不堪用時人以醋洗之三兩度便無臭)
(氣勿誤用也次有夾膩黃亦似雄黃其内一重黃一重石不堪用次有黑雞黃亦似雄黃如烏雞頭上冠也凡使要似鷓)
(鴣鳥肝色爲上凡修事先以丼草紫背天葵地膽碧稜花四件並細剉每件各五兩雄黃叄兩下東流水入垍堣中煑三)
(伏時漉出搗如粉水飛澄去黑者㬠乾再研方入藥用其内有劫鐡石是雄黃中有又號赴矢黃能劫扵鐡並不入藥用)
聖惠方(治傷寒狐惑毒蝕下部肛外如&KR0630;痛痒不止以雄黃半兩先用瓶子一箇口稍大者内入灰上如裝香火)
(將雄黃燒之候煙出當病處熏之)
外臺秘要(治骨蒸極熱以一兩和小便一升研如粉乃取黃理石一枚方圓可一尺以炭火燒之三食頃極熱)
(濃雄黃汁於石上恐大熱不可近宜著一片薄氈置石上令患人脫衣坐石上冷停以衣被圍遶身勿令藥氣泄出經三)
(五度差)
又方(被毒箭搗爲末傅之沸汁出愈亦療蛇咬毒)
千金方(治婦人始覺有姙養胎轉女爲男以一兩絡囊盛帶之)
又方(治耳聾以雄黃硫黃等分爲末綿裹塞耳中)
又方(卒中鬼擊及刀兵所傷血漏腹中不出煩滿欲絶雄黃粉酒服一刀圭日三服化血爲水)
又方(治癥瘕積聚去三尸益氣延年却老以雄黃二兩細研爲末九度水飛過却入新净竹筒内盛以蒸餅一塊塞)
(筒口蒸七度用好粉脂一兩爲丸如菉豆大日三服酒下七丸十丸三年後道成益力不飢玉女来侍)
肘後方(金瘡血内漏以雄黃末如大豆内瘡中又服五錢匕血皆化爲水卒以小便服之)
經驗方(治馬汗入肉雄黃白礬等分更用烏梅三箇槌碎巴豆一箇合研爲細末以半錢匕油調傳患處)
斗門方(辟魔以一塊帶頭上妙)
慱濟方(治偏頭疼至靈散雄黃細辛等分研令細每用一字已下左邊疼嗅入右鼻右邊疼嗅入左鼻立效)
續十全方(治纏喉風雄黃一塊新汲水磨急灌吐下差)
集驗方(治卒魘雄黃搗爲末細篩以管吹入鼻孔中)
傷寒類要(治小腹痛滿不得小便反療天行病雄黃細研蜜丸如棗核内溺孔中)
又方(殺齒蟲以末如棗塞牙間)
抱朴子(餌之法或以蒸煑或以酒服或以消石化爲水乃凝之或以猪脂裹蒸之於赤土下或以松脂和之或以)
(三物煉之引之如布白如冰服之皆令人長生百病除三尸下瘢痕滅白髮黑墮齒生千日玉女来侍可使鬼神又云玉)
(女常以黃玉爲誌大如黍米在鼻上是真玉女無此誌者鬼試人也帶雄黃入山林即不畏蛇若蛇中人以少許末傳之)
(登時愈蛇雖多種唯蝮蛇及青金蛇中人爲至急不治一日即死人不曉治之方術者爲二蛇中人即以刀急割瘡肉投)
(地其肉沸如火炙湏臾盡燋而人得活也此蛇七月八月毒盛之時不得囓人其毒不泄乃以牙刺大竹木即亦燋枯)
太乎廣記(劉無名成都人也志希廷生謂古方草木之藥但愈疾得效見火輙爲灰燼目不能固豈有廷生之)
(力哉乃入霧中山嘗遇人教服雄黃凡三十餘年一旦有二人赤中朱服徑詣其室劉問何人對曰我泰山直事追攝子)
(耳不知子以何術我巳三日冥期迫從而無計近子將欲隂符譴責以稽延獲罪故見形相問劉曰余無他術但冥心至)
(道不視聲利静處幽山志希度世而巳二使曰子之黃光照灼於頂迨高數尺得非雄黃之功乎今子三尸巳去而積功)
(未著大限既盡將及死期豈可苟免劉聞其語心䰟憂迫不知所爲二使謂之曰呡峨青城神仙之府可以求真師訪尋)
(要道我聞鉛汞朱髓可致冲天此非高真上仙湏得修煉之旨復入青城北崖之下見一洞行數里忽覺平慱殆非人世)
(遇神仙居其間云青城劉真人劉祈叩再三具述所值鬼使追攝之由願示要道以拔沉淪賜度生死之苦真人指一巖)
(室使栖止其中復令齋心七日乃視其陽爐隂鼎柔金煉化水玉之方伏汞鍊鉛成朱髄之訣狐剛於隂長生皆得此道)
(亦名金液九丹之經丹分三品以鉛爲君以汞爲臣八石爲使黃茅爲田君臣相得運火功金七日爲輕冰二七日變紫)
(鋒三七日五彩具内赤上黃狀如䆫塵復運火二年日周六百再經四時重履長至初則十月離胞胎巳成初品即能乾)
(汞成銀丸而服之可以祛疫二年之外服者延年益筭白髮返黑三年之後服之刀圭散居名山周遊四海爲初品地仙)
(服之半劑變化萬端坐在立去駕馭飛龍白日昇天大都北藥經十六節巳爲中品便能使人長生藥成之日五金八石)
(黃牙諸物與君臣二藥不相雜亂千日功畢名上品還丹謹而藏之勿示非人世有其人視形氣功行合道依而傳之劉)
(受丹訣還霧中山築室修煉三年乃成開成二年猶駐於蜀自述無名傳以示後人入青城山去不知所終矣)
太上八帝玄變經(小丹法用雄黃栢子拘䰟制魄方栢子細篩去滓松脂十斤以和栢子雄黃各二斤)
(色如赤李合藥臼中復搗如蒸藥一日如餌正坐北向平旦頓服五九百日之後與神人交見)
明皇雜錄(有黃門奉使交廣回周顧謂曰此人腹中有蛟龍上驚問黃門曰卿有疾否曰臣馳馬大庾嶺時當)
(大熱困且渴遂飲水覺腹中堅痞如石周遂以消石及雄黃煑服之立吐一物長數寸大如指視之鱗甲具投之水中俄)
(頃長數尺復以苦酒沃之如故以器覆之明日巳生一龍矣上甚訝之)
唐書(甄立言究習方書仕唐爲太常丞有道人心腹滿煩彌二歲立言診曰腹有蠱誤食髮而然令餌雄黃一劑少)
(選吐一蛇如人小指惟無目燒之有髮氣乃愈)
石硫黃味酸温太熱有毒主婦人隂蝕疽痔惡血堅筋骨除
頭秃療心腹積聚邪氣冷癖在脅欬逆上氣脚冷疼弱無力
及鼻衂惡瘡下部&KR0630;瘡止血殺疥蟲能化金銀銅鐡竒物生
東海牧羊山谷中及太山河西山礬石液也(陶隱居云東海郡属北徐州而)
(箕山亦有今第一出扶南林邑色如鵝子初出殼名崑崙黃次出外國從蜀中来色深而煌煌俗方用之療脚弱及痼冷)
(甚良仙經頗用之所化竒物並是黃白術及合丹法此云礬石液今南方則無礬石恐不必爾臣禹錫等謹按吳氏云硫)
(黃一名石留黃神農黃帝雷公鹹有毒醫和扁鵲苦無毒或生易陽或河西或五色黃是潘水石液也燒令有紫焰者八)
(月九月採治婦人血結藥性論云石硫黃君有大毒以黑錫煎湯解之及食宿冷猪肉味甘太陽之精鬼熖居焉伏鍊數)
(般皆傳於作者能下氣治脚弱腰腎久冷除冷風頑痺又云生用治疥癬及療寒熱欬逆鍊服主虚損泄精蕭炳云硫黃)
(臣日華子云石亭脂曾青爲使畏細辛飛廉鐡壯陽道治痃癖冷氣補筋骨勞損風勞氣止嗽上氣及下部痔瘻惡瘡疥)
(癬殺腹藏蟲邪魅等煎餘丼子汁以禦其毒也)
圖經曰(石硫黃生東海牧羊山谷中及泰山河西山礬石液也今惟出南海諸蕃嶺处州郡或有而不甚佳以色)
(如鵝子初出殼者爲真謂之崑崙黃其赤色者名石亭脂青色者號冬結石半白半黑名神驚石並不堪入藥又有一種)
(土硫黃出廣南及榮州溪澗水中流出其味辛性熱腥臭主治疥瘡殺蟲毒又可煎鍊成汁以模䥱作器亦如鵝子黃色)
(謹按古方書朱有服餌硫黃者本經所說功用止於治瘡蝕及積乘冷氣脚弱等而近世遂火鍊治爲常服丸散覩其製)
(鍊服食之法殊無本源非若乳石之有論議節度故服之其效雖緊而其患更速可不戒之)
︻海藥(謹按廣州記云生崑崙日脚下顆塊臺淨無夾石者良主風冷虚憊腎冷止氣腿膝虚羸長肌膚益氣力)
(遺精痔漏老人風秘等並宜燒鍊服仙方謂之黃&KR1504;砂能壞五金亦能造作金色人能制伏歸本色服而能除萬病如有)
(發動宜以猪肉鴨羹餘丼子湯並解之蜀中雅州亦出光膩甚好功力不及舶上来者)
雷公云(凡使勿用青赤色及半白半青半赤半黑者自有黃色内瑩净似物命者貴也凡用四兩先以龍尾蒿自)
(然汁一鎰東流水三鎰紫背天葵汁一鎰粟遂子莖汁四件合之攪令勻一垍堝用六一泥固濟底下將硫黃碎之入於)
(堝中以前件藥汁旋旋添入火煑之汁盡爲度了再以百部末十兩柳䖵末二斤一簇草二斤細剉之以東流水并藥等)
(同煑硫黃二伏時日滿去諸藥取出用熟丼草湯洗了入鉢中研二萬匝方用)
聖惠方(治諸瘡弩肉如蛇出數寸用硫黃一兩細研於肉上薄塗之即便縮)
外臺秘要(千金療小兒聤耳硫黃末以粉耳中日一夜一差止)
肘後方(女子隂瘡末硫黃傅之差止)
經驗方(大治元藏氣發久冷腹痛虚瀉應急大效玉粉丹生硫黃五兩青塩一兩巳上衮細研以蒸餅爲丸如菉)
(豆大每服五丸熱酒空心服以食壓之)
梅師方(治隂生濕疱瘡取石硫黃研如粉傅瘡上日三度)
慱濟方(治隂陽二毒傷寒黑龍丹舶上硫黃一兩以柳木槌研三兩日巴豆一兩和殼記箇數用二升鐺子一口)
(先將硫黃鋪鐺底次用巴豆安硫黃上以釅米醋半升巳来澆之盞子蓋合令緊密更以醋紙周回固濟縫勿令透氣縫)
(紙乾更以醋濕之文武火熬常著人守之候裏面巴豆作聲約可一半爲度急將鐺子離火便入臼中急擣令細再以醋)
(兩茶脚洗鐺中藥入白旋入去皮蒸餅擣丸如雞頭大若是隂毒用椒四十九粒葱白二莖水一盞煎至六分帶熱吞下)
(一元陽毒用豆豉四十九粒䓤白二莖水一盞同煎吞下不得嚼破患經五六日方可服之食前喫切在度其病勢可下)
(即與雖及日赦病未傳入或未及其日病先在臟亦不可拘制矣有孕婦人亦許服或吐或瀉爲候不可喫熱食或覺心)
(頭空以温白粥或服調氣湯散補之合時忌婦人猫狗見)
孫尚藥(治氣虚傷冷暴作水瀉日夜三二十行腹痛不止夏月路行備急朝真丹硫黃二兩牛角研令極細枯白)
(礬半兩同細研勻水浸蒸餅去水脉了和丸如梧桐子大朱砂爲衣每服十五丸至二十丸温米飲塩湯下)
玉凾方(玉方平通靈玉粉散治腰膝暖水藏益顔色其功不可具載硫黃半斤桑柴灰五斗淋取汁煑三伏時以)
(鐡匙抄於火上試之伏火即止候乾以大火鍛之如未伏更煑以伏爲度鍜了研爲散穿地坑一尺二寸投水於中待水)
(清取水和硫末水不得多於垍堝中煎熬令如膏及用鐡錢一面不着火上以細砂隔紙慢炒出硫黃於紙上滴之自然)
(如玉色光彩射人此號爲玉粉散細研要丸以飯丸如麻子大空心每日塩湯下十丸散服亦塩湯調兩字極有效驗余)
(鄕人王昭遂合服之年九十顔貌如童夜視細字力倍常人)
太清服鍊靈砂法(石硫黃本出波斯國南明之境禀純陽火石之精氣而結成質性通流含其猛毒藥)
(品之中號爲將軍功能破邪歸正返滯還清挺立陽精消隂化魄)
丹房鏡源(石䟽黃可乾汞訣曰此硫黃見五金而黑得水銀而赤又曰黃牙)
青霞子(硫黃散癖)硫黃水(秦始皇被神女唾之生瘡驚怖謝之神女出温泉立愈)
衍義曰(石硫黃今人用治下元虚冷元氣將絶久患寒泄脾胃虚弱垂命欲盡服之無不效中病當便巳不可盡)
武都山谷與雄黃同山生其隂山有金金精熏則生雌黃採
無時(陶隱居云今雌黃出武都仇池者謂爲武都仇池黃色小赤扶南林邑者謂崑崙黃色如金而似雲毋甲錯畫)
(家所重依此言既有雌雄之名又同山之隂陽於合藥便當以武都爲勝用之既稀又賤於崑崙者仙經無單服法雌以)
(合丹砂䧺黃共飛鍊爲丹爾金精是雌黃銅精是空青而服空青反勝於雌黃其義難了臣禹錫等謹按藥性論云䧳黃)
(君不入湯服)
圖經曰(雌黃生武都山谷與雄黃同山其隂山有金金精熏則生雌黃今出階州以其色如金又似雲母甲錯可)
(析者爲隹其夾石及黑如鐡色者不可用或云一塊重四兩者析之可得千重此尤竒好也採無時)
︻雷公云(凡使勿悞用夾石黃黑黃珀熟等雌黃一塊重四兩按乾寕記云指開拆得千重軟如爛金者上凡)
(修亊勿令婦人雞犬新犯滛人有患人不男人非形人曾是刑獄地臭穢巳上並忌若犯觸者雌黃黑如鐡不堪用也及)
(損人夀凡修事四兩用天碧枝和陽草粟遂子草各五兩三仲乾濕加一倍用甆堝子中煑三伏時了其色如金汁一垜)
(在堝底下用東流水猛投於中如此淘三度了去水取出拭乾却於&KR0875;中搗篩過研如塵可用之)
聖惠方(治烏癩瘡殺蟲用雌黃研如粉以醋并雞子黃打令勻塗於瘡上乾即更塗)
又方(治婦人久冷血氣攻心疼痛不止以葉子黃二兩細研醋一升煎似稠糊丸如小豆大每服無時醋湯下五丸)
又方(治久心痛時發不定多吐清水不下飲食以雌黃二兩細斫好醋二升慢火煎成膏用乾蒸餅丸如梧桐子大)
(每服七丸薑湯下)
百一方(天行病小腹滿不得小便細未雌黃蜜丸如棗核大内溺孔中令入半寸亦以竹管拄隂令痛朔之通)
經驗方(縮小便以顆塊雌黃一兩半研如粉乾薑半兩切碎入塩四大錢同炒令乾薑色黃同爲未乾蒸餅入水)
(爲丸如菉豆大每服十丸至二十丸空心塩湯下)
斗門方(治肺勞咳嗽以雌黃一兩入瓦合内不固濟坐合子於地上用灰焙之周匝令實可厚二寸以炭一斤簇)
(定頂以火煆之三分去一退火待冷出研如麪用糖酥爲丸如粟大每日空心杏仁湯下三丸差)
勝金方(冶久嗽暴嗽勞嗽金粟丸葉子雌一兩研細用紙筋泥固濟小合子一箇令乾勿令泥厚將藥入合子内)
(水調赤石脂封合子口更以泥封之候乾坐合子於地上上面以未入窑瓦坯子彈子大擁合之令作一尖子上用炭十)
(斤簇定頂上著火一熨斗籠起令火從上漸熾候火消三分去一看瓦坯通赤則去火候冷開合子取藥當如鏡面光明)
(紅色入乳鉢内細研湯浸蒸餅心爲丸如粟米大每服三丸五丸其草水服服後睡良久妙)
寳藏論(雌黃伏住火胎色不移鞲熔成汁者點銀成金點銅成銀)
丹房鏡源(黃&KR1475;隂者雌也純柔者亦可乾汞舶上噀血者土湖南者次青者本性葉子上者可轉硫黃伏粉霜)
(記之不可侯使)
青霞子(云雌黃辟邪去惡)
衍義曰(雌黃入藥最稀服石者宜審諦治外功多方士點化術多用亦未聞其終始如何畫工或用之)
食塩味鹹温無毒主殺鬼蠱邪疰毒氣下部&KR0630;瘡傷寒寒熱
吐胸中痰癖止心腹卒痛堅肌骨多食傷肺喜欬(陶隱居云五味之中)
(惟此不可闕有東海北海塩及河東塩池梁益塩井交廣有南海塩西羌有山塩胡中有樹塩而色類不同以河東者爲)
(勝東海塩官鹽白草粒細北海塩黃草粒麄以作魚鮓及鹹𦵔乃言北勝而藏繭必用塩官者蜀中塩小淡廣州塩鹹苦)
(不知其爲療體復有優劣否西方比方人食不耐鹹而多壽少病好顔色東方南方人食絶欲鹹而少壽多病便是損人)
(則傷肺之效矣然以浸魚肉則能經久不敗以沾布帛則易致朽爛所施處各有所宜也今注唐本元在米部今移臣禹)
(錫寻謹按蜀本云多食令人失色膚黑損筋力也藥性論云塩有小毒能殺一切毒氣鬼疰氣主心痛中惡或連腰臍者)
(塩如雞子大青布裹燒赤内酒中頓服當吐惡物主小兒卒不尿安塩於臍中炙之面上五色瘡塩湯綿浸榻瘡上日五)
(六度易差又和槐白皮切蒸治脚氣又空心揩齒少時吐水中洗眼夜見小字良治婦人隱處疼痛者塩青布裹熨之主)
(鬼疰尸疰下部蝕瘡炒塩布裹坐熨之兼主火灼瘡陳藏器云按塩本功外除風邪吐下惡物殺蟲明目去皮膚風毒調)
(和腑臟消宿物令人壯徤人卒小便不通炒鹽内臍中即下陶公以爲損人斯言不當且五味之中以塩爲主四海之内)
(何處無之惟西南諸夷稍少人皆燒竹及木塩當之日華子云暖火歲及霍亂心痛金瘡明目止風淚邪氣一切蟲傷瘡)
(腫消食滋五味長肉補皮膚通大小便小兒疝氣并内腎氣以葛袋盛於戶口懸之父毋用手撚抖盡即疾當愈)
圖經曰(食塩舊不著所出州郡陶隱居云有東海北海塩及河東塩池梁益有塩井交廣有南海塩西羌有山塩)
(胡中有木塩而色類不同以河東者爲勝河東塩今解州安邑兩池所種塩最爲精好是也又有并州兩監未塩乃刮鹹)
(煎鍊不甚佳其鹹盖下品所著鹵鹹生河東塩池者謂此也下品又有六塩生邯鄲及河東池澤蘇恭云大塩即河東印)
(塩人之常食者形麄於末塩乃似今解塩也解人取塩於池傍耕地沃以池水每塩南風急則宿昔成塩满畦後人謂之)
(種塩東海北海南海塩者今滄密楚秀温台明泉福廣瓊化諸州官場煑海水作之以給民食者又謂之澤塩醫方所謂)
(海塩是也其煑塩之器漢謂之牢盆今或鼓鐡爲之或編竹爲之上下周以蜃灰廣文深尺平底寘於竈皆謂之塩盤南)
(越志所謂織篾爲鼎和以牡礪是也然後於海濱掘地爲坑上布竹木覆以蓬茅又積沙於其上每潮汐種沙鹵鹹淋於)
(坑中水退則以火炬照之鹵氣衝火皆滅因取海鹵注盤中煎之頃刻而就管子曰齊有渠展之塩伐𦵔薪煑海水征積)
(之十月始生至于正月成三萬是也𦵔薪謂以茅𦵔燃火也梁益塩井者今歸州及四川諸郡皆有塩井汲其水以煎作)
(塩如煑海法但以食彼方之民耳西羌山塩胡中木塩者即下條云光明塩生塩州下品有戌塩生胡塩山及西羌北地)
(酒泉福禄城東南角北海青南海赤者是也然羌胡之塩種類自多陶注又云虜中塩有九種白塩食塩常食者黑塩柔)
(塩赤塩駮塩臭塩馬齒塩之類今人不能徧識醫家治眼及𥙷下藥多用青塩疑此即戎塩而本經云北海青南海赤今)
(青塩從西羌来者形塊方稜明瑩而青黑色最竒北胡来者作大塊而不光瑩又多孔竅若蜂窠狀色亦淺於西塩彼人)
(謂之塩枕入藥差劣北胡又有一種塩作片屑如碎白石彼人亦謂之青塩緘封於匣中與塩枕並作禮贄不知是何色)
(類又階州出一種石塩生山石中不由煎鍊自然成塩色甚明瑩彼人甚貴之云即光明塩也醫方所不用故不能盡分)
(别也又通泰海州並有停戶刮鹹煎塩輸官如并州夫塩之類以供給江湖極爲饒衍其味乃優於并州末塩也濱州亦)
(有人戶煎鍊草土塩其色最麄黑不堪入藥但可嘬馬耳又下有綠塩條云以光明塩&KR1216;砂青銅屑釀之爲塊綠色真者)
(出焉耆國水中石下取之狀若扁青空青今不聞識此者醫方亦不用唐柳柳州纂救三死治霍亂塩湯方云元和十一)
(年十月得乾霍亂上不可吐下不可利出冷汗三大斗許氣即絶河南房偉傳此湯入口即吐絶氣復通其法用塩一大)
(匙熬令黃童子小便一升二物温和服之少頃吐下即愈劉禹錫傳信方著崔中丞鍊塩黑丸方塩一升擣末内麄甆瓶)
(中實築泥頭訖初以煻火燒漸漸加炭火勿令瓶破候赤徹塩如水汁即去火其塩冷即凝破瓶取之豉一升熬焦桃仁)
(一大兩和麩熬令熟巴豆二大兩去心膜紙中熬令油出湏生熟得所熟即少力生又損人四物各用研擣成熟藥秤量)
(蜜和丸如梧子每服三丸皆平旦時服天行時氣豉汁及茶下並得服後多喫茶汁行藥力心痛酒下入口便止血痢飲)
(下初變水痢後便止鬼瘧茶飲下骨熱白密湯下忌冷漿水合藥久則丸稍加令大凡服藥後吐痢勿怪服藥一日忌口)
(兩日吐痢苦多即煎黃連汁服止之平旦服藥至小食時巳来不吐痢者或遇殺藥人即更服一兩丸投之其藥冬中合)
(臘月尤佳甆合子中盛貯以臘紙封之勿令淺氣清河崔能云合得一劑可救百人天行時氣卒急覓諸藥不得又恐過)
(時或在道途或在村落無諸藥可求但將此藥一刀圭即敵大黃朴消數兩曾試有效宜行於閭里間及所使輩若小兒)
(女子不可服多被攪作耳唐方又有藥塩法出於張文仲唐之士大夫多作之)
食療(蠼螋尿瘡塩三升水一斗煑取六升以綿浸湯淹瘡上又治一切氣及脚氣取塩三升蒸候熱分裹近壁脚踏)
(之令脚心熱又和槐白皮蒸用亦治脚氣夜夜與之良又以皂筴兩挺塩半兩同燒令通赤細研夜夜用揩齒一月後有)
(動者齒及血&KR0630;齒並差其齒牢固)
聖惠方(治小兒臍風濕以塩二兩豉二合相和爛搗捏作餅子如錢大安新瓦上灸令熱以熨臍上差亦用黃蘖)
(末傅之)
又方(治肝藏氣虚風冷摶於筋徧體轉筋入腹不可忍熱湯三斗入塩半斤稍熱漬之效)
外臺秘要(治胸心痰飲傷寒熱病瘴瘧湏吐者以塩未一大匙以水或煖湯送下湏臾則吐吐不快明旦更服)
(甚良)
又方(治天行後兩脇脹滿熬塩熨之如小便澀亦用熨臍下)
又方(療風身體如蟲行塩一斗水一石煎减半澄清温洗浴三四度亦療一切風)
千金方(治齒齗宣露每旦捻塩内口中以熱水含徧齒百徧不過五日齒即牢密)
又方(治逆生以塩塗兒足底又可急瓜搔之并以塩摩産婦腹上)
千金翼(凡諸瘡癬初生或始痛痒以單方救不較嚼塩塗之妙)
肘後方(治中風但腹中切痛以塩半斤熬令水盡著口中飲熱湯二升得吐愈)
又方(齒疼齗間出血極驗以塩末每夜厚封齒齗上有汁瀝盡乃卧其汁出時仍叩齒勿住不過十夜疼血止更久)
(尤佳長忌猪魚油菜等)
又方(卒得風覺耳中恍恍者急取塩五升甑蒸使熱以耳恍之冷復易)
又方(治耳卒疼痛以塩蒸熨之)
又方(手足忽生疣目以塩傅疣上令舌䑛之不過三度)
又方(治金瘡中風煎塩令熱以匙抄瀝却水熱瀉瘡上冷更著一日許勿住取差大效)
又方(治赤白久下穀道疼痛不可忍宜服温湯熬塩熨之又炙枳實熨之妙)
經驗方(治蚯蚓咬濃作塩湯浸身數徧差浙西軍將張韶爲此蟲所咬其形如大風眉鬢皆落每夕蚯蚓鳴於體)
(有僧教以此方愈)
梅師方(治心腹脹堅痛悶不安雖未吐下欲死以塩五合水一升煎令消頓服自吐下食出即定不吐更服)
又方(治金中經脉傷皮及諸大脉血出多心血冷則殺人宜炒塩三撮酒調服之)
又方(治蜈蚣咬人痛不止嚼塩沃上及以塩湯浸瘡極妙其蜈蚣有赤足者螫人黃足者痛甚)
又方(治熱病下部有&KR0630;蟲生瘡熬塩綿裹熨之不過三度差)
孫真人食忌(主眯眼者以少塩并豉置水視之立出)
又方(主卒喉中生肉以綿裹筋頭往塩揩日六七度易)
又方(主卒中尸遁其狀腹脹氣急衝心或塊起或牽腰春者是服塩湯取吐)
食醫心鏡(塩主殺鬼蠱氣下部蜃瘡傷寒寒熱吐胷中痰癖止心腹卒痛堅肌骨黃帝云食甜瓜更食塩成霍)
(亂又主大小腸不通取塩和苦酒傅臍中乾即易)
廣利方(治氣淋臍下切痛以塩和醋調下)
集驗方(主毒箭以塩貼瘡上灸塩三十壯差)
范汪方(主轉筋以塩一升水一升半作湯洗漬之)
又方(主目中淚出不得開即刺痛方以塩如大豆許内目中習習去塩以冷水數洗目差)
産寳方(治姙娠心腹痛不可忍以一斤塩燒令赤以三指取一撮酒服差)
子母秘錄(少兒撮口塩豉臍上灸之)
後魏李孝伯傳(塩九種各有所宜白塩主上所自食黑塩治腹脹氣滿末之以酒服六銖)
素問(塩勝血發渴之證)
丹房鏡源(塩消作汁拒火之力)
衍義曰(食塩素問曰鹹走血故東方食魚塩之人多黑色走血之驗故可知矣病嗽及水者宜全禁之北狄用以)
(淹尸取其不壞也至今如此若中蚯蚓毒當以塩洗沃亦宜湯化飲汁其燒剥金銀鎔汁作藥仍湏解刑池塩爲佳齒縫)
(得水銀雖少而朱砂不損但色少變黑爾今按陳藏器本草云水銀本功外利水道去熱毒入耳能食腦至盡入肉令百)
(節攣縮到隂絶陽人患瘡疥多以水銀塗之性滑重直入肉宜謹之昔北齊徐王療攣躄病以金物火炙熨之水銀得金)
(當出蝕金候金色白者是也如此數度並差也臣禹錫等謹按廣雅云水銀謂之澒紅董切藥性論云水銀君殺金銅毒)
(妊女也有大毒朱砂中液也此還丹之元毋神仙不死之藥伏鍊五金爲泥生能墮治主療瘑疥等緣殺蟲日華子云水)
(銀無毒治天行熱疾催生下死胎治惡瘡除風安神鎮心鍍金燒粉人多患風或大段使作須飲酒并肥猪肉及服鐡漿)
(可禦其毒)
圖經曰(水銀生符陵平土今出秦州商州道州邵武軍而秦州乃来自西羌界經云出於丹砂者乃是山石中採)
(麄次朱砂作鑪置砂於中下承以水上覆以盎器外加火煆養則煙飛於上水銀溜於下其色小白濁陶隱居云符陵平)
(土者是出朱砂腹中亦别出沙地皆青白色今不聞有此至於西羌来者彼人亦云如此燒煅但其山中所生極多至於)
(一山自折裂人採得砂石皆大塊如升斗碎之乃可燒煅故西来水銀極多於南方者謹按廣雅水銀謂之澒丹竈家乃)
(名汞盖字亦通用耳其鑪盖上灰亦名澒粉是也又飛鍊水銀爲輕粉醫家下膈最爲要藥服者忌血以其本出於丹砂)
(故也)
︻雷公云(凡使勿用草中取者并舊朱漆中者勿用經别藥制過者勿用在屍過者半生半死者其水銀若在)
(朱砂中産出者其水銀色微紅收得後用胡蘆收之免遺失若先以紫背天葵并夜交藤自然汁二味同煑一伏時其毒)
(自退若修十兩用前二味汁各七鎰和合煑足為度)
聖惠方(誤吞金銀鐶子釵子以半兩吞之再服即出)
經驗後方(治心風秘水銀一兩藕節八箇先研藕節令細次入水銀同研成砂子丸如雞頭大每服二丸磨刀)
(水下一二服差)
梅師方(治胎死腹中不出其毋氣絶以水銀二兩吞之立出)
又方(治難産以水銀二兩先煑之後服立差)
又方(治痔榖道中蟲痒不止以水銀棗膏各二兩同研相和撚如棗形狀薄綿片裹内下部明日蟲出若痛者加粉)
(三大分作丸)
漢武帝内傳曰(封君逹隴西人初服黃連五十餘年入烏峯山服水銀百餘年還鄕里如二十者常乘青)
(牛故號青牛道士)
太清服鍊靈砂法(汞稟五陽神之靈精會符合為一體故能輕飛玄化盛遇萬靈)
丹房鏡源(可以勾金可爲涌泉匱蓋籍死水銀之氣也)
衍義曰(水銀入藥雖各有法極須審謹有毒故也婦人多服純娠今人治小兒驚熱涎潮往往多用經中無一字)
(及此亦宜詳諦得鉛則凝得硫黃則結併棗肉研之則散别法煆爲膩粉粉霜唾研斃虱糊得之則明灌屍中則令尸後)
(腐以金銀銅鐡置其上則浮得紫河東則伏唐韓愈云太學博士李干過信安人方士柳賁能燒水銀為不死藥以鉛滿)
(一鼎按中爲空實以水銀盖封四際燒為丹砂服之下血比四年病益急乃死余不知服食說自何世起教人不可計而)
(世慕尚之益至此其惑也在文書所記及耳聞傳者不說今直取目見親與之游而以藥敗者六七公以為世誡工部尚)
(書歸登自說既服水銀得病若有燒鐡杖自顛貫其下摧而為火射竅節以出狂痛號呼乞絶其茵蓆得水銀發且止唾)
(血十數年以斃殿中御史李虚中疽發其背死刑部尚書李遜謂余曰我爲藥誤遂死刑部侍郎李健一旦無病死工部)
(尚書孟簡邀我於萬州屏人曰我得秘藥不可獨不死今遺子一器可用棗肉為丸服之别一年而病後有人至訊之曰)
(前所服藥誤方且下之下則平矣病二歲卒東川節度御史大夫盧坦溺血肉痛不可忍乞死金吾將軍李道古以拆賁)
(得罪食賁藥五十死海上此可為誡者也蘄不死乃速得死謂之智可不可也五穀三牲塩醘果蔬人所常御人相厚勉)
者令人淋生齊山山谷及齊盧山魯蒙山採無時(雖子爲之使惡莽草)
(馬目毒公陶隱居云二郡之山即青州徐州也今出錢塘縣皆在地中雨後時時自出取之如棋子白徹最佳彭城者亦)
(好近道多有而大塊用之不及彼仙經不須此唐本注云石膏方解石大體相似而以未破爲異今市人皆以方解石代)
(石膏未見有真石膏也石膏生於石傍其方解石不因石而生端然獨處大者如升小者若拳或在土中或生溪水其上)
(皮隨土及水苔色破之方解大者方尺今人以此爲石膏療風去熱雖同而解肌發汗不如真者臣禹錫等謹按藥性論)
(云石膏使惡巴豆畏錢能治傷寒頭痛如裂壯熱皮如火燥煩渴解肌出毒汗主通胃中結煩悶心下急煩燥治脣口乾)
(焦和葱煎茶去頭痛蕭炳云石膏臣陳藏器云陶云出錢塘縣中按錢塘在平地無石膏陶爲錯注蘇又注五石脂云五)
(石脂中又有石膏似骨如玉堅潤服之勝鍾乳與此石膏乃是二物同名耳不可混而用之日華子云治天行熱狂下乳)
(頭風旋心煩燥揩齒益齒通亮理如雲毋者上又名方解石)
圖經曰(石膏生齊山山谷及齊盧山魯蒙山今汾孟號耀州興元府亦有之生於山石上色至瑩白其黃者不堪)
(此石與方解石絶相類今難得真者用時惟取未破者以别之其方解石不附石而生端然獨處外皮有土及水苔色破)
(之皆作方稜石膏自然明瑩如玉此爲異也採無時方解石舊出下品本經云生方山陶隱居以爲長石一名方石療體)
(相似疑是一物蘇恭云療熱不减石膏若然似可通用但主頭風不及石膏也又今南方醫家著一說云按本草石膏方)
(解石大體相似但方解石不因石端然獨處又云今市人皆以方解石代石膏未見有真石膏也又陶隱居謂石膏皆在)
(地中雨後時時自出取之皆如恭子此又不附石生也二說相反未知孰是今詳石膏旣與方解石肌理形段剛柔皆同)
(但以附石不附石豈得功力頓異至於雌黃雄黃之類亦有端然獨處者亦有附石而生者不聞别有名號功力相異也)
(但意今之所用石膏方解者自是方解石石膏乃别是一物爾今石膏中時時有瑩徹可愛有縱理而不方解者好事者)
(或以爲石膏然㩀本草又似長石又有議者以謂青石間往往有白脉貫徹類肉之有膏肪者爲石膏此又本草所謂理)
(石也然不知石膏定是何物今且依市人用方解石然慱物者亦宜堅考其實也今密州九仙山東南隅地中出一種石)
(青白而脆擊之内有火謂之玉火石彼土醫人常用之云味甘微辛温療傷寒發汗止頭目昏眩痛功與石膏等彼土人)
(或以當石膏故以附之)
雷公云(凡使勿用方解石方解石雖白不透明其性燥若石膏出剡州茗山縣義情山其色瑩淨如水精性良善)
(也凡使之先於石臼中搗成粉以密物羅過生丼草水飛過了水澄令乾重研用之)
外臺秘要(蒸病五曰内蒸所以言内者必外寒内熱把手附骨而熱也其根在五臟六腑之中必因患後得之)
(骨肉自消食飲無味或皮燥而無光蒸盛之時四肢漸細足趺腫起石膏十兩研如乳粉法水和服方寸七日再以體凉)
(爲度)
肘後方(葛氏療小便卒大數非淋令人瘦以石膏半斤搗碎水一斗煑取五升稍飲五合)
梅師方(治熱油湯火燒瘡痛不可忍取石膏搗未細研用傅瘡愈)
子母祕錄(治乳不下以石膏三兩水二升煑之三沸三日飲令盡妙)
太上八帝玄變經(石膏發汗)
丹房鏡源(石膏桂州者可結汞)
别說云(謹按陶說出錢塘山中雨後時時自出今錢塘人乃鑿山以取之甚多搗爲未作齒藥貨用浙人呼爲寒)
(水石然入藥最勝他處者今既鑿山石而取乃是因石而生即石膏也陳藏器謂錢塘縣在平地無石膏乃知陳不識錢)
(塘明矣)
衍義曰(石膏二書粉辨不决未悉厥理詳本經元無方解石之說正緣唐本注石膏方解石大體相似因此一說)
(後人遂惑經曰生齊山山谷及齊盧山魯蒙山採無時即知他處者爲非今圖經中又以汾州者編入前後人都不詳經)
(金辟惡而有毒不鍊服之殺人建平晉安亦有金砂出石中燒鎔鼓鑄爲碢雖被火亦未熟猶湏更鍊高麗扶南及西域)
(外國成器皆鍊熟可服仙經以醢蜜及猪肪牡荆酒輩鍊餌柔軟服之神仙亦以合水銀作丹砂外醫方都無用者當是)
(慮其有毒故也仙方名金爲太真今注醫家所用皆鍊熟金薄及以水煎金器取汁用之固無毒矣按陳藏器拾遺云嶺)
(南人云生金是毒蛇屎此有毒常見人取金掘地深文餘至紛子石石皆一頭黑焦石下有金大者如指小猶麻豆色如)
(桑黃咬時極軟即是真金夫匠竊而吞者不見有毒其麩金出水沙中氈上掏取或鵝鴨腹中得之即便打成器物亦不)
(重鍊煎取金汁便堪鎮心此乃藏器傳聞之言全非按據皇朝收復嶺表䛬其事於彼人珠無蛇屎之事入藥當必用熟)
(金恐後人覧藏器之言惑之故此明辨臣禹錫等謹按藥性論云黃金屑金薄亦同主小兒驚傷五蔵風癇失志鎮心安)
(魂魄陽損之云百鍊者堪生者殺人水飲合膏飲之即不鍊日華子云金平無毒畏水銀鎮心益五藏添精補髄調利血)
(脉)
圖經曰(金屑生益州銀屑生永昌陶隱居注云金之所生處處皆有梁益寧三州多有出水沙中作屑謂之生金)
(而銀所出處亦以金同但皆生石中耳蘇恭以爲銀之與金生不同處金又出水中陳藏器云生金是毒蛇屎嘗見人取)
(金掘地深文餘至紛子石石皆一頭黑焦石下有金大者如指小猶若麻豆色如桑黃咬時極軟即是真金麩金出水沙)
(中氈上淘取或鵝鴨腹中得之今注以陳說爲非是然今饒信南劔登州出金處採得金亦多端或有若山石狀者或有)
(若米豆粒者若此類禾經火皆可爲生金其銀在鑛中則與銅相雜土人採得之必以鉛再三煎鍊方成故不得爲生銀)
(也故下别有生銀條云出饒州樂平諸坑生銀鑛中狀如硬錫文理麄錯自然者真今坑中所得乃在土石中滲溜成條)
(若絲髮狀土人謂之老翁鬚似此者極難得方書用生銀必得此乃真耳金屑古方不見用者銀屑惟葛洪治癰腫五石)
(湯用之今人彌不用惟作金銀薄入藥甚便又金石凌紅雪紫雪輩皆取金銀取汁此亦通用經鍊者耳)
︻海藥云(按廣州記云出大食國彼方出金最多凡是貨易並使金錢性多寒生者有毒熟者無毒主癲癇風)
(熱上氣咳嗽傷寒肺損吐血骨蒸勞極渴主利五臟邪氣補心並入薄於丸散服異志云金生麗水山海經說諸山出金)
(極多不能備錄蔡州出瓜子金雲南山出顆塊金在山石間採之黔南遂府吉州水中並産麩金又嶺表錄此云廣州洽)
(涯縣有金池彼中居人忽有養鵝鴨常於屎中見麩金片遂多養收屎淘之日得一兩或半兩因而至富矣)
淮南子(陽燧見日然而爲火許慎記云陽遂金也取金柸無緣者熟摩令熱日中時日下以艾承之則然得火也)
太清服鍊靈砂法(金所稟於中宫隂巳之魄性本剛服之傷損肌)
寳藏論(凡金有二十件雄黃金雌黃金曾青金硫黃金土中金生鐡金熟鐡金生銅金鍮石金砂子金土碌砂子)
(金金毋砂子金白錫金黑鉛金朱砂金巳上十五件惟秪有還丹金水中金瓜子金青麩金草砂金等五件是真金餘外)
(並皆是假)
丹房鏡源(楚金出漢江五溪或如瓜子形雜衆金帶青色若天生牙亦曰黃牙若制水銀朱砂成器爲利術不)
(堪食内有金氣毒也)
青霞子(金液還丹論金末增年又黃金破冷除風)
衍義曰(金屑不曰金而更加屑字者是巳經磨屑可用之義如玉漿之義同二經不解屑爲未盡蓋湏烹鍊鍛屑)
(爲薄方可研屑入藥陶隱居云凡用銀屑以水銀和成泥若非銀屑成薄馬能以水銀和成泥也獨不言金屑亦其闕也)
(生金有毒至於殺人仍爲難解有中其毒者惟鷓鴣肉可解若不經鍛屑則不可用顆塊金即穴山或至百十尺見伴金)
(石其石褐色一頭如火燒黑之狀此定見金也其金色深赤黃麩金即在江沙水中淘汰而得其色淺黃此等皆是生金)
(也得之皆當銷鍊麩金耗折少塊金耗折多入藥當用塊金色既深則金氣足餘更防罨製成及點化者如此焉得更有)
(造化之氣也若本朝張永德字抱一并州人五代爲潞帥淳化二年改并州初寓睢陽有書生鄰居卧病永德療之獲愈)
(生一日就未德求汞五兩即置鼎中煑成中金永德懇求藥法生曰君當貴吾不吝此慮損君福鍛工畢升言祥符年嘗)
(士鎮心丸用之不可正服爾爲屑當以水銀研令消也永昌本属益州今属寧州仙經又有服鍊法此當無正主療故不)
(爲本草所載古者名金爲黃金銀爲白金銅爲亦金今銅有生熟鍊熟者柔赤而本草並無用今銅青及大錢皆入方用)
(並是生銅應在下品之例也唐本注云銀之與金生不同處金又兼出水中方家用銀屑當取見成銀薄以水銀消之爲)
(泥合消石及塩研爲粉燒出水銀淘去塩石爲粉極細用之乃隹不得巳磨取屑爾且銀所在皆有而以號州者爲勝此)
(外多錫穢爲劣高麗作帖者云非銀&KR1133;所出然色青不如虢州者又有黃銀本經不載俗云爲黑碎惡乃爲瑞物臣禹錫)
(等謹按藥性論云銀屑君銀薄同主定志去驚癎小兒癲疾狂走之病)
圖經(文具金屑條下)
︻海藥云(謹按南越志云出波斯國有天生藥銀波斯國用爲試藥指鐶大寒無毒主堅筋骨鎮心明目風熱)
(癲疾等並入薄於丸散服之又燒朱粉瓫下多年沉積有銀號杯鉛銀光軟甚好與波斯銀功力相似秪是難得今時燒)
(煉家每一斤生鉛只煎得一二銖山海經云東北樂平郡黨少山出銀甚多黔中生銀體骨硬不堪入藥又按唐貞觀政)
(要云十年有理書御史權萬紀奏曰宣饒二州諸山極有銀坑採之甚是利益太宗曰朕貴爲天子無所乏少何假取乎)
(是知彼處出銀也)
生銀寒無毒主熱狂驚悸發癎恍惚夜卧不安讝(音詹)語邪氣
鬼祟服之明目鎮心安神定志小兒諸熱丹毒並以水磨服
功勝𬗋雪出饒州樂平諸坑生銀鑛中狀如硬錫文理麄錯
自然者真(今附臣禹錫等謹按陳藏器云生銀味辛日華子云冷微毒畏石亭脂磁石治小兒衝惡熱毒煩悶)
(並水磨服忌生血人云朱砂銀冷無毒畏石亭脂磁石鐡延年益色鎮心安神止驚悸辟邪治中惡蠱毒心熱煎煩夏忘)
(虚劣忌一切血)
圖經(文具金屑條下)
︻雷公云(金銀銅鐡器凡使在藥中用時即渾安置於藥中借氣生藥力而巳勿誤入藥中用消人脂也)
千金翼(治身有赤疪常以銀揩令熱不久漸漸消)
抱朴子(銀但不及金玉可以地仙也服之法麥漿化之亦可以朱草酒餌之亦可以龍膏鍊之然三服輙大如彈)
(丸者又非清貧道士所能得也)
太清服鍊靈砂法(銀稟西方辛隂之神結精而爲質性戾服之傷肝)
寳藏論(夫銀有一十七件真水銀銀白錫銀曾青銀土碌銀丹陽銀生鐡銀生銅銀硫黃銀砒霜銀雄黃銀雌黃)
(銀鑰石銀惟有至藥銀山澤銀草砂銀毋砂銀黑鉛銀五件是真外餘則假銀坑内石縫間有生銀迸出如布線土人曰)
(老翁鬚是正生銀也)
丹房鏡源(銀生洛平盧氏縣褐色石打破内即白生於鉛坑中形如笋子此有變化之道亦曰自然牙亦曰生)
(鉛又曰自然鉛可爲利術不堪食鉛内銀性有毒可用結砂子)
衍義(文具銀屑條下)
靈砂味甘性温無毒主五藏百病養神安魂魄益氣明目通
血脉止煩滿益精神殺精魅惡鬼氣久服通神明不老輕身
神仙令人心靈一名二氣砂水銀一兩硫黃六銖細研先炒
作青砂頭後入水火既濟爐抽之如束針絞者成就也惡礠
石畏鹹水茅亭話(楊子度餌猢猻靈砂輙會人語然可教好事者知之多以靈砂飼猢猻鸚鵡犬鼠等)
(教之)
青霞子(靈砂若草伏得住火成汁不折可療風冷用作毋砂子匱爲銀若把五金折不成汁不堪)
水銀粉味辛冷無毒畏磁石石黃通大腸轉小兒疳并瘰&KR0659;
殺瘡疥癬蟲及鼻上酒齇風瘡燥痒又名汞粉輕粉峭粉忌
一切血(新補見陳藏器及日華子)
圖經(文具水銀條下)
︻經驗方(治小兒契泥及腹肚膩粉一分用沙糖搜和丸如麻子大空心米飲下一丸良久瀉出泥土差)
孫用和(治虚風不一散膩粉一兩用湯煎五度如麻脚熳火上焙乾麝香半兩細研如粉每服一字温水調但是)
(風臨時服半錢或一錢匕看虚實加减)
又方(治血痢膩粉五錢定粉三錢同研勻用水浸蒸餅心少許和爲丸如菉豆大每服七丸或十丸艾一枝水一盞)
(煎湯下艾湯多亦妙)
衍義曰(水銀粉下涎藥并小兒涎潮瘈瘲多用然不可常服及過多多則其損兼行若兼驚則尤須審謹蓋驚爲)
(心氣不足不可下下之裏虚驚氣入心不可治若其人本虚便湏禁此一物謹之至也)
(以鐡鐷鐷之至此關以磁石不得過吳氏云磁石一名磁君藥性論云磁石臣味鹹有小毒能補男子腎虚風虚身強腰)
(中不利加而用之陳藏器云磁石毛味鹹温無毒主𥙷絶傷益陽道止小便白數治腰脚去瘡瘻長肌膚令人有于宜入)
(酒出相州北山磁石毛鐡之母也取鐡如母之招子焉本經有磁石不言毛毛石功狀殊也又言磁石寒此彌誤也丨華)
(子云磁石味丼澀平治眼昏筋骨羸弱𥙷五勞七傷除煩躁消腫毒小兒誤吞鍼鐡等即細末筋肉莫令斷與磁石同下)
(之)
圖經曰(磁石生泰山山谷及慈山山隂有鐡處則生其陽今慈州徐州及南海傍山中皆有之慈州者歲貢最佳)
(能吸鐡虚連十數針或一二斤刀器回轉不落者尤真採無時其石中有孔孔中黃赤色其上有細毛性温功用更勝謹)
(按南州異物志云漲海﨑頭水淺而多磁石徼外大舟以鐡鐷錮之者至此多不得過以此言之海南所出尤多也按磁)
(石一名玄石而此下自有玄石條云生泰山之陽山隂有銅銅者雌鐡者雄主療頗亦相近而寒温銅鐡畏惡乃别蘇恭)
(以爲鐡液也是磁石中無孔光澤純黑者其功劣於磁石又不能懸針今北蕃以磁石作禮物其塊多光澤又吸針無力)
(疑是此石醫方罕用)
︻雷公云(凡使勿誤用玄中石并中麻石此石之二真相似磁石只是吸鐡不得中麻石心有赤皮麄是鐡山)
(石也誤服之令人有惡瘡不可療夫欲驗者一斤磁石四面只吸鐡一斤者此名延年沙四面只吸得鐡八兩者號曰續)
(末石四面只吸得五兩巳來者號曰磁石若夫修事一斤用五花皮一鎰地榆一鎰故綿十五兩三件並細剉以槌於石)
(上碎作二三十塊子將磁石於甆孔子中下草藥以東流水煑三日夜然後漉出拭乾以布裹之向大石上再槌令細了)
(却入乳鉢中研細如塵以水沉飛過了又研如粉用之)
聖惠方(治小兒誤吞針用磁石如棗核大磨令光鑚作竅絲穿令含針自出)
外臺秘要(療丁腫取磁石搗爲粉釅酢和封之立拔根出差)
錢相公篋中方(療誤吞錢以磁石棗許大一塊含之立出)
鬼遺方(治金瘡腸出欲入之磁石滑石各三兩爲末以白米飲調方寸匕服日再服)
沈存中筆談(磁石指南)
丹房鏡源(磁石四兩恊物上者伏丹砂養求去銅暈軟硬汞堅頑之物服食不可長久多服必有大患)
青霞子(磁石毛治腎之疾)
衍義曰(磁石毛輕紫石上皹澁可吸連針鐡俗謂之熁鐡石養益腎氣補填精髓腎虚耳聾目昏皆用之入藥須)
(云此物鐡液也但不能拾針療體如經劣於磁石磁石中有細孔孔中黃赤色初破好者能連十針一斤鐡刀亦被廻轉)
(其無孔光澤純黑者玄石也不能懸針)
圖經(文具磁石條下)
綠塩味鹹苦辛平無毒主目赤淚出膚瞖眵暗(唐本注云以光明塩&KR1216;砂)
(赤銅屑釀之爲塊綠色真者出焉耆國水中石下取之狀若扁青空青爲眼藥之要唐本先附)
圖經(文具食塩條下)
︻海藥(謹按古今錄云波斯國在石上生味鹹澀主明目消瞖黑眼及小兒無辜疳氣方家少見用也按舶上將)
(来爲之石綠裝色久而不變中國以銅醋造者不堪入藥色亦不久)
後魏李孝伯云(赤塩臭塩馬齒塩駮塩並非食塩胡塩治目痛已上自唐本注北並是綠塩說)
(理爲寒水石横理爲凝水石今出同州韓城色青黃理如雲毋爲良出澄城者斜理文色白爲劣也臣禹錫等謹按吳氏)
(云神農辛岐伯醫和扁鵲甘無毒季氏大寒或生邯鄲採無時如雲毋色藥性論云寒水石能壓丹石毒風去心煩渴悶)
(解傷寒復勞)
圖經曰(凝水石即寒水石也生常山山谷又出中水縣及邯鄲今河東汾隰州及德順軍亦有之此有兩種有縦)
(理者有横理者色清明如雲毋可析投置水中與水同色其水凝動者爲佳或曰縱理者爲寒水石横理者爲凝水石三)
(月採又有一種冷油石全與此相類但投沸油鐺中油即冷者是也此石有毒若誤用之令腰以下不能舉)
︻雷公云(凡使先湏用生薑自然汁煑汁盡爲度細研成粉用每修十兩用薑汁一鎰)
經驗方(治小兒丹毒皮膚熱赤用寒水石半兩白土一分搗羅爲末用米醋調傅之愈)
集驗方(治風熱心躁口乾狂言渾身壯熱及中諸毒龍腦甘露丸寒水石半斤燒半日净地坑内盆合四面濕土)
(擁起候經宿取出入甘草末天竺黃各二兩龍腦二分糯米膏丸彈子大蜜水磨下)
傷寒類要(治肉癉其人小便白以凝水石主之也)
丹房鏡源(凝水石可作油衣可食制丹砂爲匱伏玄精)
(乃出益州與礬石同處色小黃黑即礬石雲毋根未知何者是俗用乃稀仙經亦服之唐本注云此石以白色肌理似殷)
(孽仍夾帶雲毋滋潤者爲良故本經一名白石今有用純黑如炭者誤矣雲毋條中既云黑者名雲膽又名地涿服之損)
(人黑陽起石必爲惡矣經言生齊山齊山在齊州歴城西北五六里採訪無陽起石陽起石乃齊山西北六七里盧山出)
(之本經云或雲山雲盧字訛矣今泰山沂州惟有黑者其白者獨出齊州也臣禹錫等謹按吳氏云陽起石神農扁鵲酸)
(無毒桐君雷公岐伯鹹無毒季氏小寒或生太山楊損之云不入湯藥性論云陽起石惡石葵忌羊血味丼平主𥙷腎氣)
(精乏腰疼膝冷濕痺能煖女子子宮久冷冷癥寒瘕止月水不定蕭炳云陽起石臣南海藥譜陽起石惟太山所出黃者)
(絶佳邢州鵲山出白者亦好日華子云治帶下温疫冷氣𥙷五勞七傷合藥時燒後水鍜用凝白者爲上)
圖經曰(陽起石生齊山山谷及琅邪或雲山陽起山今惟出齊州他處不復有或云邢州鵲山亦有之然不甚好)
(今齊州城西惟一土山石出其中彼人謂之陽起山其山常有温暖氣雖盛冬大雪徧境獨此山無積白蓋石氣熏蒸使)
(然也山惟一穴官中常禁閉至初冬則州發丁夫遣人監視取之歲月積久其穴益深鑱鑿他石得之甚艱以色白肌理)
(瑩明若狼牙者爲上亦有挾他石作塊者不堪每歲採擇上供之餘州中貨之不爾市賈無由得也貨者雖多而精好者)
(亦難得舊說是雲母根其中猶挾帶雲毋今不復見此色古服食方不見用者今𥙷下藥多使之採無時)
︻丹房鏡源(陽起石可爲外匱)
青霞子(陽起治腎之疾)
衍義曰(陽起石如狼牙者佳其外色不白如薑石其大塊者亦内白治男子婦人下部虚冷腎氣乏絶子藏久寒)
(湏水飛研用凡石藥冷熱皆有毒正宜斟酌)
孔公孽味辛温無毒主傷食不化邪結氣惡瘡疽瘻痔利九
竅下乳汁男子隂瘡女子隂蝕及傷食病常欲眠睡一名通
石殷孽根也青黃色生梁山山谷(木蘭爲之使惡細辛陶隱居云梁山属馮翊郡此即)
(今鍾乳牀也亦出始興皆大塊打破之凡鍾乳之類三種同一體從石室上汁溜積久盤結者爲鍾乳牀即此孔公孽也)
(其次以小巃嵸者爲殷孽今人呼爲孔公孽殷孽復溜輕好者爲鍾乳雖同一類而療體爲異貴賤懸殊此二孽不堪丸)
(散人皆擣末酒漬飲之甚療脚弱其前諸療恐宜水煑爲湯也按今三種同根而所生各處當是随其土地爲勝爾唐本)
(注云此孽次於鍾乳如牛羊角者中尚孔通故名通石本經誤以爲殷孽之根陶依本經以爲今人之誤其實是也臣禹)
(錫等謹按蜀本云凡鍾乳之類有五種一鍾乳二殷孽三孔公孽四石牀五石花雖同一體而主療有異此二孽止可酒)
(侵不堪八丸散藥用然甚療脚弱脚氣石花石牀顯在後條吳氏云孔公孽神農辛岐伯鹹扁鵲酸無毒色青黃藥性論)
(云孔公孽忌羊血味丼有小毒主治腰冷膝痺毒風男女隂蝕瘡治人常欲多睡能使喉聲圓亮日華子云孔公孽味丼)
(暖治癥結此即殷孽牀也)
圖經(文具石鍾乳條下)
︻青霞子(孽輕身充肌)
殷孽味辛温無毒主爛傷瘀血洩痢寒熱鼠瘻癥瘕結氣脚
冷疼弱一名薑石鍾乳根也生趙國山谷又梁山及南海採
無時(惡防巳畏术陶隱居云趙國属冀州此即今人所呼孔公孽大如牛羊角長一二尺左右亦出始興唐本注云)
(此即石堂下孔公孽根也盤結如薑故名薑石俗人乃以孔公孽爲之誤爾臣禹錫等謹按日華子云殷孽治筋骨弱并)
(痔瘻等疾及下乳汁)
圖經(文具石鍾乳條下)
蜜陀僧味鹹辛平有小毒主久痢五痔金瘡面上瘢面膏
藥用之(唐本注云形似黃龍齒而堅重亦有白色者作埋石文出波斯國一名沒多僧並胡言也唐本先附臣禹)
(錫等謹按蜀本注云五痔謂牡痔酒痔賜痔血痔氣痔日華子云味甘平無毒鎮心𥙷五藏治驚癎秋嘔及吐痰等)
圖經曰(蜜陀僧本經不載所出州土注云出波斯國今嶺南閩中銀銅冶處亦有之是銀鉛脚其初採礦時銀銅)
(相雜先以鉛同煎鍊銀随鉛出又採山木葉燒灰開地作鑪填灰其中謂之灰池置銀鉛於灰上更加火大鍛鉛滲灰下)
(銀住灰上罷火候冷出銀其灰池感鉛銀氣置之積久成此物今之用者往往是此未必胡中来也形似黃龍齒而堅重)
(者佳)
︻雷公云(時呼蜜陀僧凡使搗令細於甆堝中安置了用重紙袋盛柳蚛末培蜜陀僧堝中次下束流水浸令)
(滿著火煑一伏時足去柳末紙袋取蜜陀僧用)
聖惠方(治䵟&KR0845;斑點方用蜜陀僧二兩細研以人乳調塗面每夜用之)
又方(赤白痢所下不多遍數不滅用蜜陀僧三兩燒令黃色研如粉每服醋茶調下一錢匕日三服)
外臺秘要(令面生光方以蜜陀僧用乳煎塗面佳兼治&KR1439;鼻皰)
譚氏小兒方(療豆瘡瘢面黶以蜜陀僧細研水調夜塗之明旦洗去平復矣)
别說云(今考市中所貨乃是用小甆瓶實鉛丹鍜成者塊大者尚有小瓶形狀銀治所出最良而罕有貨者外國)
(者未嘗見之通治口瘡最驗)
衍義曰(蜜陀僧堅重雄破如金色者佳)
鐡精平微温主明目化銅療驚悸定心氣小兒風癎隂㿉脫
肛(陶隱居云鐡落是染皂鐡漿生鐡是不破鑐音柔鎗音錚釡之類鋼鐡是雜鍊生鍒作刀鐮者鐡精出鍛竈中如塵)
(紫色輕者爲佳亦以摩瑩銅器用之唐本注云單言鐡者鍒鐡也鐡落是銀家燒鐡赤沸砧上鍛之皮甲落者夫諸鐡療)
(病並不入丸散皆煑取漿用之若以漿爲鐡落鋼生之汁復謂何等落是鐡皮滋液黑於餘鐡陶謂可以染皂云是鐡漿)
(誤矣又鐡屑炒使極熱用投酒中飲酒療賊風痙又褁以熨液療胡臭有驗今按陳藏器本草云凡言鐡療病不入丸散)
(皆煑漿用之按今針砂鐡精俱堪染皂鐡並入丸散臣禹錫等謹按陳藏器云鐡漿取諸鐡於器中以水浸之經久色青)
(沫出即堪染帛成皂兼解諸物毒入腹服之亦鎮心明目主癲癎發熱急黃狂走六畜癲狂人爲蛇犬虎狼毒惡蟲等囓)
(服之毒不入内也又云鐡爇主惡瘡蝕&KR0630;金瘡毒物傷皮肉止風水不入入水不爛手足皹折瘡根結筋瘰癧毒腫染髭)
(髮令永黑並及熱未凝塗之少當乾硬以竹木爇火於刀斧刃上燒之津出如漆者是也一名刀煙江東人多用之防水)
(項邊癧子以桃校燒熏之又云殺蟲立劾又云淬鐡水味辛無毒主小兒丹毒飲一合此打鐡器時堅鐡槽中水又云針)
(砂性平無毒堪染白爲皂及和没食子染鬚至黑飛爲粉功用如鐡粉鍊鐡粉中亦别湏之針是其真鋼砂堪用人多以)
(雜和之謬也又云銀鑕下鐡屑味辛平無毒主鬼打鬼注邪氣水漬攪令沫出澄清去滓及暖飲一二盞又云刀刃味辛)
(平無毒主蛇咬毒入腹者取兩刀於水中相摩飲其汁又兩刀於耳門上相磨敲作聲主百蟲入耳聞刀聲即自出也日)
(華子云鐡屑治驚邪癲癎小兒客忤消食及冷氣並煎汁服之也又云犂鑱尖浸水名爲鐡精可制朱砂石亭脂水銀毒)
圖經(文具鐡條下)
︻聖惠方(隂脫鐡精羊脂二味攪令稠布褁灸熱熨推内之差)
又方(食中有蠱毒令人腹内堅痛面目青黃淋露骨立病變無常用壚中鐡精細研搗雞肝和爲丸如梧桐子大任)
(食前後酒下五丸)
百一方(産後隂下脫鐡精粉推内之)
又方(蛇骨刺人毒痛以鐡精粉如大豆以管吹瘡内)
子母秘錄(療隂腫鐡精粉傅上)
姚和衆(治小兒因痢肛門脫以鐡精粉之)
太清服煉靈砂法(云鐡性堅服之傷肺)
鐡漿鐡法中陶爲鐡落是鐡漿蘇云非也按鐡漿取諸鐡於
器中以水浸之經久色青沫出即堪染皂兼解諸毒入腹服
之亦鎮心主癲癎發熱急狂走六畜癲狂人爲蛇犬虎狼毒
刺惡蟲等嚙服之毒不入内(見陳藏器)
圖經(文具鐡條下)
︻外臺秘要(療漆瘡以鐡漿洗之随手差頻爲之妙)
梅師方(治時氣病骨中熱生疱瘡豌豆瘡飲鐡漿差)
秤錘主賊風止産後血瘕腹痛及喉痺熱塞並燒令赤投酒
中及熱飲之時人呼血瘕爲兒枕産後即起痛不可忍無錘
用斧(今附臣禹錫等謹按陳藏器云秤錘味辛温無毒日華子云銅秤錘平治産難并横逆産酒淬服陳藏器云鐡)
(杵無毒主婦人横産無杵用斧並燒今赤投酒中飲之自然順生杵擣藥者是也又云故鋸無毒主誤吞竹木入喉咽出)
(入不得者燒令赤漬酒中及熱飲並得日華子云鑰匙治婦人血噤失音衝惡以生薑醋小便煎服弱房人煎湯服亦得)
圖經(文具鐡條下)
︻聖惠方(治婦人血瘕痛用占秤錘或大斧或鐡杵以炭火燒赤内酒中三升巳來稍稍飲之)
外臺秘要(療姙娠卒下血燒秤錘令赤内酒中沸定出飲之)
千金方(姙娠脹滿及姙娠卒下血燒令赤投酒中服)
産寳(治胞衣不出燒鐡杵鐡錢令赤投酒丨之)
鐡華粉咊鹹平無毒主安心神堅骨髄強志力除風邪養血
氣延年變白去百病随所冷熱合和諸藥用棗膏爲丸作鐡
華粉法取鋼鍜作葉如笏或團平面磨錯令光净以塩水灑
之於醋甕中隂處埋之一百日鐡上衣生鐡華成矣刮取更
細擣篩入乳鉢研如麵和合諸藥爲丸散此鐡之精華功用
強於鐡粉也(今附臣禹錫等謹按日華子云鐡條粉止驚悸虛癎鎮五藏去邪氣強志壯筋骨治健忘冷氣)
(心痛痃癖癥結脫肛痔瘻宿食等及傳竹木刺其所造之法與華粉同惟懸於醬瓿上就潤地及刮取霜時研淘去麄汁)
(鹹味烘乾)
圖經(文具鐡條下)
︻經驗後方(治心虚風邪精神恍惚健忘以經使鏵鐡四斤於炭火内燒令通赤投於醋中如此七偏即堪)
(打碎如碁子大以水二斗浸經二七日每於食後服一小盞)
子母秘錄(治小兒卒得熛瘡一名爛瘡燒鐡淬水中二七徧以浴兒三二徧起作熛瘡漿)
鐡粉味鹹平無毒主安心神堅骨髄除百病變白潤肌膚令
人不老體徤能食久服令人身重肥黑合和諸藥各有所主
其造作粉飛鍊有法文多不載人多取雜鐡作屑飛之令體
重真鋼則不爾其針砂市人錯鍒鐡爲屑和砂飛爲粉賣之
飛鍊家亦莫辨也(取鋼鐡爲粉勝之今附)
圖經(文具鐡條下)
鐡落味辛甘平無毒主風熱惡瘡瘍疽瘡痂疥氣在皮膚中
除匈膈中熱氣食不下止煩去黑子一名鐡液可以染皂生
牧羊平澤及枋(音伻)城或析城採無時(臣禹錫等謹按日華子云鐡夜治心驚邪一切)
(毒蛇蟲及𧖟漆咬瘡腸風痔瘻脫肚時疾熱狂并染鬚髮今注解在鐡精條)
圖經(文具鐡條下)
鐡主堅肌耐痛(臣禹錫等謹按詳定本草云作熱鐡日華子云鐡味辛平有毒畏磁石灰炭等能制石亭)
(脂毒今注解在鐡精條)
圖經曰(鐡本經云鐡落出牧羊平澤及祊音伻城或析城諸鐡不著所出州郡亦當同處耳今江南西蜀有爐冶)
(處皆有之鐡落者鍛家燒鐡赤沸砧上打落細皮屑俗呼爲鐡花是也初鍊去鑛用以鑄䥱器物者爲生鐡再三銷拍可)
(以作鍱者爲鑐鐡亦謂之熟鐡以生柔相雜和用以作刀劔鋒刃者爲鋼鐡銀竈中飛出如塵紫色而輕虚可以瑩磨銅)
(器者爲鐡精作針家磨鑢細末謂之針砂取諸鐡於器中水浸之經久色青沫出可以染皂者爲鐡漿以鐡拍作片叚置)
(醋槽中積久衣生刮取之爲鐡華粉入火飛鍊者爲鐡粉作鐡華粉自有法文多不載諸鐡無正入丸散者惟煑汁用之)
(華粉則研治極細合和諸藥又馬銜秤錘車轄及杵鋸等皆燒以淬酒用之刀斧刃磨水作藥使並俗用有效故載之)
别說云(謹按鐡漿即是以生鐡漬水服餌者日取飲旋入新水日久鐡上生黃膏則力愈勝令人肌體輕徤唐太)
(妃所服者乃此也若以染皂者爲漿其酸苦臭澀安可近况爲服食也)
石腦味甘温無毒主風寒虚損腰脚疼痺安五藏益氣一名
石飴餅生名山土石中採無時(陶隱居云此石亦鍾乳之類形如曾青而白色黑班軟易)
(破今茅山東及西平山並有鑿土龕取之俗方不見用仙經有劉君導仙散用之又真誥曰李整採服療風痺虛損而得)
(長生唐本注云隋時有化公者所服亦名石腦出徐州宋里山初在爛石中入土一丈已下得之大如雞卵或如棗許觸)
(著即散如麵黃白色土人號爲握雪礜石云服之長生與李整相會今附下品條中臣禹錫等謹按蜀本云今據下品握)
(雪礜石主療與此不同蘇妄引握雪礜石注爲之)
圖經(文具石鍾乳條下)
理石味辛丼寒大寒無毒主身熱利胃解煩益精明目破積
聚去三蟲除榮衛中去来大熱結熱解煩毒止消渴及中風
痿痺一名立制石一名肌石如石膏順理而細生漢中山谷
及盧山採無時(滑石爲之使惡麻黃陶隱居云漢中属梁州盧山属青州今出寧州俗用亦稀仙經時湏)
(亦呼爲長理石石膽一名立制今此又名立制疑必相亂類唐本注云此石夾兩石間如石脉打用之或在土中重疊而)
(生皮黃赤肉白作針理文全不似石膏漢中人取酒漬服之療癖令人肥悅市人或刮削去皮以代寒水石并以當礜石)
(並是假僞今盧山亦無此物見出襄州西汎水側也)
圖經曰(珊瑚生南海注云又從波斯國及師子國来今廣州亦有云生海底作枝柯狀明潤如紅玉中多有孔亦)
(有無孔者枝柯多者更難得採無時謹按海中經曰取珊瑚先作鐡網沉水底珊瑚貫中而生歲高三二尺有枝無葉因)
(絞網出之皆摧折在網中故難得完好者不知今之取者果爾否漢積翠池中有珊瑚高一丈二尺一本三柯上有四百)
(六十三條云是南越王趙佗所獻夜有光景晉石崇家有珊瑚高六七尺今並不聞有此高大者)
陳藏器云(珊瑚生石巖下刺刻之汁流如血以金投之爲丸名金漿以玉投之爲五髄久服長主)
海藥(按晉列傳云石崇金谷園珊瑚樹皮加苑生蘂味甘平無毒主消宿血風癎等疾按其主治與金相似也)
錢相公篋中方(治七八歲小兒眼有麩瞖未堅不可妄傅藥宜點珊瑚散細研如粉每日少少點之三日)
(立愈)
異物志云(出波斯國爲人間至貴之寳也)
衍義曰(珊瑚治醫目今人用爲點眼筯有一等細油色有細縱文可愛又一種如鉛丹色無縱紋爲下入藥用紅)
(油色者嘗見一本高尺許兩枝直上分十餘𡵨將至其顛則交合連理仍紅闊有縱紋亦一異也波斯國海中有珊瑚洲)
(海人乘大舶墮鐡網水底珊瑚所生磐石上白如菌一歲而黃三歲赤枝&KR1520;交錯高三四尺鐡發其根繫網舶上絞而出)
(土人以爲理石者是長石也)
圖經曰(長石生長子山谷及泰山臨淄今惟潞州有之文如馬齒方而潤澤五色此石頗似石膏但厚大縱理而)
(長爲别耳採無時謹按本經理石長石二物二條其味與功效亦别又云理石如石膏順理而細陶隱居云理石亦呼爲)
(長理石蘇恭云理石皮黃赤肉白作斜理不似石膏市人制去皮以代寒水石并當礜石今靈寶丹用長理石爲一物瞖)
(家相承用者乃似石膏與今潞州所出長石無異而諸郡無復出理石瞖方亦不見單用往往呼長石爲長理石又市中)
(所貨寒水石亦有帶黃赤皮者不知果是理石否)
馬銜無毒主難産小兒癎産婦臨産時手持之亦煑汁服一
盞此馬勒口鐡也本經馬條注中巳略言之(今附臣禹錫等謹按本經難産)
(遍用藥云馬銜平日華子云古舊鋌者好或作瞖工針也今㩀本經焉條注中都無說馬銜之事不知此經所言何謂今)
(姑存之云)
圖經(文具鐡條下)
︻聖惠方(治馬喉痺喉中深腫連頰壯熱吐氣數者用馬銜一具水三大盞煎取一盞半分爲三服)
礪石無毒主破宿血下石淋除癥結伏鬼物惡氣一名磨石
燒赤熱投酒中飲之即今磨刀石取垽傅蠼螋溺瘡有效又
不欲人蹋之令人患帶下未知所由又有越砥石極細磨汁
滴目除障闇燒赤投酒中破血瘕痛功狀極同名又相近應
是礪矣禹貢注云砥細於礪皆磨石也(新𥙷見陳藏器)
石花味丼温無毒酒漬服主腰脚風冷與殷孽同一名乳花
(唐本注云三月九月採之乳水滴水上散如雪霜者出乳穴堂市唐本先附臣禹錫等謹按日華子云石花治腰膝及壯)
(筋骨助陽此即洞中石乳滴下凝結者)
圖經(文具石鍾乳條下)
衍義曰(石花白色圓如覆大馬扚上有百十技每枝各搓牙分歧如鹿角上有細文起以指撩之鋒錚然有聲此)
(石花也多生海中石上世方難得家中自有一本後又於大相國宫中見一本然其體甚脆不禁觸擊本條所注皆非是)
州五原塩池下鑿取之大者如升皆正方光徹一名石塩(唐本)
(先附臣禹錫等謹按蜀本注云亦呼爲聖石)
圖經(文具食塩條下)
石牀味丼温無毒酒漬服與殷孽同一名乳牀一名逆石(唐本)
(注云陶謂孔公孽即乳牀非也二孽在上牀花在下性體雖同上下有别鍾乳水下凝積生如笋狀漸長久與上乳相接)
(爲柱也出鍾乳堂中採無時唐本先附臣禹錫等謹按日華子云石筍即是石乳下凝滴長者與石花功同一名石牀)
圖經(文具石鍾乳條下)
膚青味辛鹹平無毒主蠱毒及蛇菜肉諸毒惡瘡不可久服
令人瘦一名推青一名推石生益州川谷(陶隱居云俗方及仙經並無用此者亦相與不復識)
馬腦味辛寒無毒主辟惡熨目赤爛紅色似馬腦亦美石之
類重寳也生西國玉石間来中國者皆以爲器亦云馬腦珠
是馬口中吐出多是胡人謬言以貴之耳(新𥙷見陳藏器)
(鹹苦青黑色大者三二寸形似鐡鏵觜三月四月採亦主除風冷無毒又名泥精盖玄精之類也古方不見用者近世𥙷)
(藥及治傷寒多用之其著者治傷寒三日頭痛壯熱四肢不利正陽丹太隂玄精消石硫黃各二兩碙砂一兩四物都細)
(研入甆瓶子中固濟以火半斤於瓶子周一寸熁之約近半日候藥青紫色住火待冷取出用臘月雪水拌令勻濕入甆)
(鑵子中屋後比隂下隂乾又入地埋二七日取出細研以麵糊和爲丸如雞頭實大先用熱水浴後以艾湯研下一丸以)
(衣蓋汗出爲差)
︻唐本餘(近地亦有色赤青白片大不佳)
沈存中云(大滷之地即生隂精石)
衍義曰(太隂玄精石合他藥塗大風疾别有法隂證傷寒指甲面色青黑六脉沉細而疾心下脹滿結硬燥渴虚)
(汗不止或時狂言四肢逆冷咽喉不利腹疼亦湏佐他藥兼之圖經本草巳有法惟出解州者良)
車轄無毒主喉痺及喉中熱塞燒令赤投酒中及熱飲之(今附)
圖經(文具鐡條下)
︻聖惠方(治姙娘咳嗽以車釭一枚燒令赤投酒中候冷飲之)
風衝心上下安神定志鎮心明目利水道治人心風健忘其
法以白錫和銀薄及水銀合成之亦甚補牙齒缺落又當凝
硬如銀合鍊有法
四十種陳藏器餘
天子藉田三推犂下土無毒主驚悸癲邪安神定魄強志入
官不惧利見大官宜婚市王者所封五色土亦其次焉已前
主病正爾水服餘皆藏寳
社稷四角土牧宰臨官自取以塗門戸主盗不入境今郡縣
皆有社壇也
土地主歛萬物毒人患發背者掘地爲孔一頭傍通取風以
穴大小可腫處仰卧穴上令癰入穴孔中噏之作三五箇覺
熱即易仍以物藉他處又人卒患急黃熱盛欲死者於沙土
中掘坎斜埋患人令頭出土上灌之久乃出曾試有效當是
土能收攝熱也又人患丹石發腫以腫處於濕地上卧熨之
地熱易之
市門土無毒主婦人易産取土臨月帶之又臨月産時取一
錢匕末酒服之又捻爲丸小兒於苦瓠中作白龍乞兒此法
崔知悌方文多不錄
自然灰主白癡風&KR1349;瘍重淋取汁和醋先以布揩白癜風破
傅之當爲創勿怪能軟瑠璃玉石如泥至易雕刻及澣衣令
白洗惡瘡疥癬驗於諸灰生海中如黃土南中異物志云自
然灰生南海畔可澣衣石得此灰即爛可爲器今馬腦等形
質異者先以此灰埋之令輭然後雕刻之也
鑄鍾黃土無毒主卒心痛疰忤惡氣置酒中温服之彌佳也
戸垠下土無毒主産後腹痛末一錢匕酒中熱服之戸者門
之别名也新注云和雄雀糞煖酒服方寸匕治吹妳效
鑄鏵鉏孔中黃土主丈夫隂囊濕癢細末摸之亦去隂汗最
佳
甆塸中裏白灰主遊腫醋磨傅之甆器物初燒時相隔皆以
灰爲泥然後燒之塸甆也但看裏有即收之
彈丸土無毒主難産末一錢匕熱酒調服之大有功效也
執日取天星上土和栢葉薰草以塗門戸方一尺盗賊不来
抱朴子亦云有之
大甑中蒸土一兩碩熱坐卧其上取病處熱徹汙徧身仍随
疾服藥和鼠壤用亦得
蚡鼠壤堆上土苦酒和爲泥傅腫極效又云鬼疰氣痛取土
以秫米丼汁搜作餅燒令熱以物裹熨痛處凡蚡鼠是野田
中尖觜鼠也
塜上土及磚石主温疫五月一日取之瓦器中盛埋之著門
外階下合家不患時氣又正月朝早將物去塜頭取古塼一
口將呪要斷一年無時疫懸安大門也
桑根下土搜成泥餅傳風腫上仍灸三二十壯取熱通瘡中
又人中惡風水肉腫一箇差以土埦灸二百壯當下黃水即
差也
春牛角上土收置戸上令人宜田
土蜂窠上細土主腫毒醋和爲泥傅之亦主蜘蛛咬土蜂者
在地土中作窠者是
載塩車牛角上土主惡瘡黃汁出不差漸胤者取土封之即
止牛角謂是車邊脂角也好用
驢溺泥土主蜘蛛咬先用醋泔汁洗瘡然後泥傅之黑驢彌
佳浮汁洗之更好
故鞋底下土主人適他方不伏水土刮取末和水服之不伏
水土與諸病有異即其狀也
鼠壤土主中風筋骨不随冷痺骨節疼手足拘急風掣痛偏
枯死肌多收取暴乾用之
屋内壖下蟲塵土治惡瘡久不差乾傅之亦消調塗之
鬼屎主人馬反花瘡刮取和油塗之生隂濕地如屎亦如地
錢黃白色
寡婦床頭塵土主人耳上月割瘡和油塗之效也
牀四脚下土主猘犬咬人和成泥傳瘡上灸之一七壮瘡中
得大毛者愈猘犬狂犬也
瓦甑主魘寐不寤覆人面疾打破之覺好魘及無夢取火燒
死者灰著枕中履中即止
丼土無毒主去油垢水和塗之洗膩服如灰及主草葉諸菌
毒熱湯末和之出安西及東京龍門土底澄取之
二月上壬日取土泥屋四角太宜𧖟也
柱下土無毒主腹痛暴卒者末服方寸&KR0901;
胡鷰窠内土無毒主風瘙[病-丙+(穩-禾)]疹末以水和傳之又巢中草主
卒溺血燒爲灰飲服又主惡刺瘡及浸滛瘡遍身至心者死
亦用之
道中熱塵土主夏中熱暍死取土積死人心其死非為遇熱
亦可以蓼汁灌之
正月十五日燈盞令人有子夫婦共於富家局會所盜之勿
令人知之安卧床下當月有娠
仰天皮無毒主卒心痛中惡取人膏和作丸服之一七丸人
膏者人垢汗也揩取仰天皮者是中庭内停汚水後乾地皮
也取卷起者一名掬天皮亦主人馬反花瘡和油塗之佳
蟻穴中出土取七枚如粒和醋搽狐刺瘡
古塼熱燒之主下部久患白痢膿泄下以物裹上坐之入秋
小腹多冷者亦用此古塼煑汁服之主&KR0938;氣又令患處熨之
三五度差又主婦人帶下五色俱治之取黃塼石燒令微赤
熱以麵五味和作煎餅七箇安塼上以黃苽蔞傳麵上又以
布兩重患冷病人坐上令藥氣入腹如熏之有蟲出如𧖟子
不過三五度差
富家中庭土七月丑日取之泥竈令人富勿令人知
百舌鳥窠中土末和釅醋傳蚯蚓及諸惡蟲咬瘡
猪槽上垢及土主難産取一合和麵半升烏豆二十顆煑取
汁服之
故茅屋上塵無毒主老嗽取多年煙火者拂取上塵和石黃
欵冬花婦人月經衣帶爲末以水和塗于茅上待乾内竹筒
子中燒一頭以口噏之八咽喉數數咽之無不差也
諸土有毒怪曰羵羊掘土見之不可觸巳出上土部土有氣
觸之令人面黃色上氣身腫掘土處謹之多斷地脉古人所
忌地有仰穴令人移也
重修政和經史證類備用本草卷第四
