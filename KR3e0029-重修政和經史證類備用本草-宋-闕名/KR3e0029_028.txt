(辛而好食一是青蓼人家常有其葉有圓者尖者以圓者為勝所用即是此乾之以釀酒主風冷大良為蓼生下濕地莖)
(斑葉大有黑點亦有两三種其最大者名蘢薣音鼓即是葒草巳在上卷中品唐本注云爾雅云葒一名蘢薣大者名蘬)
(丘軌切則最大者不名蘢薣陶誤呼之又有水蓼葉大似馬蓼而味辛主被蛇傷擣傅之絞取汁服小蛇毒入腹心悶者)
(又水煑漬脚捋之消脚氣腫生下濕水傍今按陳藏噐本草云蓼主痃癖每日取一握煑服之人霍亂轉筋多取煑湯及)
(熱將脚葉擣傳狐刺瘡亦主小兒頭瘡又云蓼蕺俱弱陽人為蝸牛蟲所咬毒徧身者以蓼子浸之立差不可近隂令弱)
(也諸蓼並冬死惟香蓼宿根重生人為生菜最能入腰脚也臣禹錫等謹按蜀本圖經云蓼類其多有𬗋蓼赤蓼青蓼馬)
(蓼水蓼香蓼木蓼等其類有七種紫赤二蓼葉小狹而厚青香二蓼葉亦相似而俱薄馬水二蓼葉俱闊大上有黑點木)
(蓼一名天蓼蔓生葉似柘葉諸蓼花背紅白子皆赤黑木蓼花黃白子皮青滑爾雅云薔虞蓼釋曰薔一名虞蓼即蓼之)
(生水澤者也周頌良耜云以蓐荼蓼毛傳曰蓼水草是也藥性論云蓼實使歸鼻除腎氣兼能去癧瘍葉主邪氣又云食)
(之多發心痛令人寒熱損骨髄小兒頭瘡擣末和白蜜六和雞子白塗上蟲出不作瘢若霍亂轉筋取子一把香鼓一升)
(先切葉以水三升煑取二升内豉汁中更煑取一升半分三服又與大麥麪相宜孟誥云蓼子多食令人吐水亦通五藏)
(擁氣損陽氣日華子云水蓼性冷無毒蛇咬擣傅根莖並用又云赤蓼暖暴脚軟人燒灰淋汁浸持以蒸桑葉罯立愈)
圓經曰(蓼實生雷澤川澤今在處肖之蓼類甚多有紫蓼赤蓼一名紅蓼青蓼香蓼馬蓼水蓼木蓼等凡七種紫)
(赤二種葉俱小狹而厚青香二種葉亦相似而俱薄馬水二種葉俱闊大上有黑點此六種花皆黃白子皆青黑本蓼一)
(名天蓼亦有大小二種蔓生葉似柘葉花黃白子皮青滑陶隱居以青蓼入藥然其蓼但堪食又以馬蓼為葒草巳見上)
(條餘亦無用蘇恭以水蓼亦入藥水煑將脚者多生水澤中周頌所謂以薅大羔切荼蓼爾雅所謂薔虞蓼是也又三茅)
(君傳有作白蓼醬方白蓼藥譜無聞疑即青蓼也或云紅蓼亦可作醬)
︻聖惠方(治肝虚轉筋用赤蓼莖葉切三合水一盞酒三合煎至四合去滓温分二服)
又方(治熱&KR2109;心悶用濃煑蓼汁一大盞分為二服飲之)
外臺秘要(治夏月暍死取濃煑汁三升灌之)
經驗方(治脚痛成瘡先剉水蓼煑湯令温熱得所頻頻淋洗候瘡乾自安)
孫真人食忌(二月勿食水蓼食之傷腎合魚鱠食之則令人隂冷疼氣欲絶)
斗門方(治血氣攻心痛不可忍以蓼根細剉酒浸服之差)
古今錄驗(治霍亂轉筋取蓼一手把去兩頭以水二升半煑取一升半頓服之)
目除肝邪氣安中利五藏益目睛殺百藥毒葱根主傷寒
頭痛葱汁平温主溺血觧藜蘆毒(唐本注云葱有數種山葱曰茖葱療病以胡葱)
(主諸惡蛓七吏切狐尿刺毒山溪中沙蝨射工等毒煑汁浸或擣傳大效亦兼小蒜茱萸輩不獨用也其人間食葱又有)
(二種有凍葱即經冬不死分莖栽蒔而無子也又有漢葱冬即葉枯食用入藥凍葱最善氣味亦佳臣禹錫等謹按蜀本)
(圖經云葱有冬葱漢葱胡葱茖葱凡四種冬葱夏衰冬盛莖葉俱軟美山南江左有之漢葱冬枯其莖實硬而味薄胡葱)
(莖葉麄短根若金䔲能療腫毒茖葱生於山谷不入藥用爾雅云茖山葱釋曰說文云葱生山中者名茖細莖大葉者是)
(也孟詵云葱温根主瘡中有水風腫疼痛者冬葱最善宜冬月食不宜多虚人患氣者多食發氣上衝人五藏閉絶虛人)
(胃開骨節出汗故温爾日華子云葱治天行時疾頭痛熱狂通大小腸霍乱轉筋及賁豚氣脚氣心腹痛目眩及止心迷)
(悶取其莖葉用塩研罯蛇蟲傷并金瘡水入皸腫煨研罯傅中射工溪毒塩研罯傅子温中𥙷不足益精明目根殺一切)
(魚肉毒不可以蜜同食)
圖經曰(葱實本經不載所出州土今處處有之葱有數種入藥用山葱胡葱食品用凍葱漢葱山葱生山中細莖)
(大葉食之香美於常葱一名茖古百切葱爾雅所謂茖山葱是也胡葱類食葱而根莖皆細白又云莖葉微短如金燈者)
(是也舊别有條云生蜀郡山谷似大蒜而小形圓皮赤稍長而銳凍葱冬夏常有但分莖栽蒔而無子氣味最佳亦入藥)
(用一名冬葱又有一種樓葱亦冬葱類也江南人呼龍角葱言其苗有八角故云爾淮楚間多種之漢葱莖實硬而味薄)
(冬即葉枯凡葱皆能殺魚肉毒食品所不可闕也唐韋宙獨行方主水病两足腫者剉葱葉及莖煑令爛漬之日三五作)
(乃佳煨葱治打撲損見劉禹錫傳信方云得於崔給事取葱新折者便入煻灰火煨承熱剥皮擘開其間有涕便將罯損)
(處仍多煨取續續易熱者崔云頃在澤潞與李抱真作判官李相方以毬枚按毬子其軍將以杖相格便乘勢下能止因)
(傷李相拇指并爪甲擘裂遽索金創藥裹之強坐頻索酒喫至數盞已過量而面色愈青忍痛不止有軍吏言此方遂用)
(之三易面色却赤斯湏云巳不痛凡十數度用熱葱并涕纏裹其指遂畢席笑語又葱花亦入藥見崔元亮海上方治脾)
(心痛痛則腹脹如錐刀刺者吳茱萸一升葱花一升以水一大升八合煎七合去滓分三服立效)
︻食療(葉温白平主傷寒壯熱出汗中風面目浮腫骨節頭疼損髮鬢葱白及鬚平通氣主傷寒頭痛又治瘡中)
(有風水腫疼取青葉乾薑黃蘗相和煑作湯浸洗之立愈冬月食不宜多只可和五味用之上衝人五藏閉絶虚人患氣)
(者多食發氣為通和關節出汗之故也少食則得可作湯飲不得多食恐拔氣上衝人五藏悶絶切不得與蜜相和食之)
(促人氣殺人又止血衂利小便)
外臺秘要(治腸痔大便常血取葱白三五斤煑作湯盆中坐立差)
又方(治大小腸不通擣葱白以酢和封小腹上)
又方(治急氣淋隂腎腫泥葱半斤煨過爛擣貼臍上)
千金方(治中悪葱心黃刺鼻孔中血出良)
肘後方(腦骨破及骨折葱白細研和蜜厚封損處立差)
經驗方(治小便淋澁或有血以赤根樓葱近根截一寸許安臍中上以艾炙七壯)
梅師方(治胎動不安以銀器煑葱白羹服之)
又方(治警金瘡出血不止取葱炙令熱挼取汁傅瘡上即血止)
又方(治霍亂後煩躁卧不安穩葱白二十莖大棗二十枚以水三升煎取二升分服)
孫真人食忌(正月勿多食生葱食之發面上遊風若燒葱和蜜食殺人)
食醫心鏡(主赤白痢以葱一握細切和米煑粥空心食之)
又方(理眼暗𥙷不足葱實大半升為末每度取一匙頭水二升煑取一升丰濾取滓葺米煑粥食良久食之又擣葱)
(實丸蜜和如梧子大食後飲汁服一二十丸日二三服亦甚明目)
又方(主傷寒寒熱骨節碎痛出汗治中風面目浮腫喉咽不通安胎歸目除肝藏邪氣安中利五藏益目睛殺百藥)
(葉作羹粥煠作虀食之良)
勝金方(治鼻衂血以葱白一握擣裂汁投酒少許抄三兩滴入鼻内差)
兵部手集(治蜘蛛嚙徧身成瘡青葱葉一莖去小尖頭作孔子以蚯蚓一條入葱葉中緊捏兩頭勿令通氣但)
(摇動即化為水點咬處即差)
杜壬(治喉中瘡腫葱鬚隂乾為末蒲州膽礬一錢葱末二錢研勻一字入竹管中吹病處)
傷寒類要(治婦人姙娠七月若傷寒壯熱赤斑變為黑斑溺血以葱一把水三升煑令熱服之取汗食葱令盡)
楊氏産乳(主胎動五六箇月困篤難較者葱白一大握水三升煎取一升去滓頓服)
又方(主胎動腰痛搶心或下血取葱白不限多少濃煑汁飲之)
三洞要錄(神仙消金玉漿法葱者菜之伯雖臭而有用消金玉錫石也又以冬至日取葫蘆盛葱汁根莖埋於)
(庭中到夏至發之盡為水以漬金玉銀青石各三分自消矣曝令乾如飴可休粮久服神仙亦曰金漿也)
(詩云六月食欝及薁是也孟詵云熱病後十日不可食熱韭食之即發困又匈痺心中急痛如錐刺不得俛仰白汗出或)
(痛徹背上不治或至死可取生韭或根五斤洗擣汁灌少許即吐匈中悪血蕭炳云韭子合龍骨服甚𥙷中小兒切生與)
(韭根汁灌之即吐出悪水令無病日華子云韭熱下氣𥙷虚和腑藏益陽止泄精尿血暖腰膝除心腹痼冷匈中痺冷痃)
(癖氣及腹痛等食之肥白人中風失音研汁服心脾骨痛甚生研服蛇犬咬并悪瘡擣傅多食昏神暗目酒後尤忌不可)
(與蜜同食又云子暖腰膝治鬼交甚效入藥炒用)
圖經曰(韭舊不著所出州土今處處有之謹按許慎說文解字云菜名一種而久者故謂之韭故圃人種蒔一歲)
(而三四割之其根不傷至冬壅培之先春而腹生信乎一種而久者也在菜中此物最温而益人宜常食之易稽覽圖云)
(政道得則隂物變為陽鄭康成注云若葱變為韭是也然則葱冷而韭温可驗矣又有一腫山韭形性亦相類但根白葉)
(如燈心苗爾雅所謂藿羊大切山韭韓詩云六月食欝及薁皆謂此也山中往往有之而人多不識耳韭子得桑螵蛸龍)
(骨主漏精葛洪孫思邈皆有方崔元亮海上方治腰脚韭子一升揀擇蒸两炊巳来暴乾簸去黑皮炒令黃擣成粉安息)
(香二大两水煑一二百沸訖緩火炒令赤色二物相和擣為丸如乾入蜜亦得每日空服以酒下三十丸以来訖以飯三)
(五匙壓之大佳根亦入藥用)
︻陳藏器(注云取子生吞三十粒空心塩湯下止夢泄精及溺白大效)
食療(亦可作𦵔空心食之甚驗此物煠熟以塩醋空心喫一楪可十頓巳上甚治匈膈咽氣利匈膈甚驗初生孩子)
(可搗根汁灌之即吐出匈中悪血永無諸病五月勿食韭若值時饉之年可與米同地種之一畝可供十口食)
聖惠方(治虛勞腎損夢中泄精用韭子二两微炒爲散食前酒下二錢匕)
外臺秘要(治虚勞尿精新韭子二升十月霜後採好酒八合漬一宿明但日色好童子向南擣一萬杵平旦温)
(酒服方寸匕日再服立差佳)
千金方(治百蟲入耳擣韭汁灌耳中即差)
又方(治喉腫不下食以韭一把擣熬傳之冷即易之)
肘後方(卧怱不寤勿以火照之殺人但痛嚙拇指甲際而唾其面則活取韭擣汁吹鼻孔冬月用韭根取汁灌扵)
(口中)
又方(卒上氣鳴息便欲絶擣韭絞汁飲一升愈)
又方(男女夢與人交精便泄出此内虚邪氣感發熬韭子搗末酒漬稍稍服)
經驗方(治五般瘡癬以韭根炒存性旋擣末以猪脂油調傅之三度差)
食醫心鏡(止水穀痢作羹粥煠炒任食之)
又方(韭能充肝氣)
又云(正月之節食五辛以辟厲氣蒜葱韭薤薑)
又防(卒中悪擣韭汁灌鼻中)
斗門方(治漆咬用韭葉研傳之食醫心鏡同)
子毋秘錄(治小兒患黃擣韭根汁滴兒鼻中如大豆許)
又方(治小兒腹脹韭根擣汁和諸脂煎服一合)
又方(卒刺手水腫擣韭及藍置上以火炙熱徹即差)
黃帝云(霜韭凍不可生食動宿飲令人必吐水出五月勿食損人嗞味令人乏氣力)
秦運副云(有人消渴引飲無度戓令食韭苗其渴遂止法要日喫三五兩或炒或作羹無入塩極效但喫得十)
(斤即佳過淸明勿喫入醬無妨)
(所用薤又温補仙方及服食家皆須之偏入諸膏用不可生噉葷辛為忌唐本注云薤乃是韭類葉不似葱今云同類不)
(識所以然薤有赤白二種白者補而美赤者主金瘡及風苦而無味今别顯條於此也今按陳藏噐本草云薤調中主久)
(痢不差腹内常惡者但多煮食之赤痢取薤致黃蘗煮服之差臣禹錫等謹按蜀本圖經云形似韭而無實山薤一名葝)
(莖葉相似體性亦同葉皆冬枯春秋分蒔爾雅云葝山䪥釋曰說文云䪥葉也生山中者名葝又云䪥鴻薈釋曰䪥一名)
(鴻薈孟詵云薤療諸瘡中風水腫生擣熱塗上或煮之白色者最好雖有辛不葷五藏學道人長服之可通神安䰟魄益)
(氣續筋力日華子云輕身耐寒調中𥙷不足食之能止久痢冷瀉肥徤人生食引涕唾不可與牛肉同食令人作癥瘕四)
(月不可食也)
圖經曰(薤生魯山平澤今處處有之似韭而葉闊多白無實人家種者有赤白二種赤者療瘡生肌白者冷𥙷皆)
(春分蒔之至冬而葉枯爾雅云䪥與薤同鴻薈鳥外切又云葝目盈切山䪥山䪥莖葉亦與家薤相類而根長葉差大僅)
(若鹿葱體性亦與家薤同然今少用薤雖辛而不葷五藏故道家長餌之兼補虚最宜人凡用葱薤皆去青留白云白冷)
(而青熱也故断赤下方取薤白同黃蘗煮服之言其性冷而解毒也唐韋宙獨行方主霍亂乾嘔不息取薤一虎口以水)
(三升煮取半頓服不過三作即巳又卒得&KR0909;痛差而復發者取薤根五斤擣絞汁飲之立止)
食療(輕身耐老療金瘡生肌肉生擣薤白以火封之更以火就炙令熱氣徹瘡中乾則易之白色者最好雖有辛氣)
(不葷人五藏又發熱病不宜多食三月勿食生者又治寒熱去水氣温中散結氣可作羹又治女人赤白帶下學道人長)
(服之可通神安䰟魄益氣續筋力骨骾在咽不去者食之即下)
肘後方(救死或先病或常居寢卧奄忽而絶皆是中悪以薤汁鼻中灌)
又方(手指赤隨月生死以生薤一把若酒中煮沸熟出以傅之即愈)
葛氏方(治疥瘡煮薤葉洗亦佳擣如泥傳之亦得)
又方(諸魚骨骾小嚼薤白令柔以繩繫中呑薤到骾處引之骾即隨出)
又方(悮吞釵取薤白曝令萎黃煮使熟勿切食一大束釵即隨出)
又方(若巳中水及悪露風寒腫痛杵薤以傳上炙熱搨瘡上便愈)
又方(虎犬咬人杵汁傅又飲一升日三差)
又方(食鬱肉脯此並有毒杵汁服二三升)
梅師方(有傷手足而犯悪露殺人不可治以薤白爛擣以帛囊之着煻火使薤白極熱去帛以薤傅瘡以帛急裹)
(之冷即易亦可搗作餅子以艾炙之使熱氣入瘡中水下差)
又方(炙瘡腫痛薤白切一升猪脂一斤細切以苦酒浸經宿微火煎三上三下去滓傅上)
食醫心鏡(主赤白痢下薤白一握切煑作粥食之)
又方(治諸瘡敗能生䏎輕身不飢耐老宜心歸骨菜芝也除寒熱去氣温中散結氣利病人諸瘡中風寒水腫生杵)
(傅之骾骨在咽煑食隹作羹粥食之煠作虀𦵔炒食並得黃帝云薤不可共牛肉食之成瘕疾冬月勿食生薤多涕唾)
范汪(治目中風腫痛取薤白截仍以膚上令遍膜皆差頭卒痛者止之)
又方(産後諸痢宜煑薤白食之惟多益好用肥羊肉去脂作炙食之或以羊腎脂炒虀白食尤隹)
楊氏産乳(療疳痢薤白一握生擣如泥以粳米粉二物蜜調相和捏作餅炙取熟與喫不過三兩服)
衍義曰(薤葉如金燈葉差狹而更光故古人言薤露者以其光骨難竚之義千金治肺氣喘急用薤白亦取其滑)
(泄也與蜜同擣塗湯火傷其效甚速)
菾(音甜)菜味甘苦大寒主時行壯熱解風熱毒(陶隱居云即今以作鮓蒸者菾)
(作甜音亦作忝時行熱病初得便擣汁皆飲得除差唐本注云此菜似升麻苗南人蒸缹音缶食之大香美今按别本注)
(此藥即菜中荆芥是也薑荆聲訛耳先居草部中今人食之錄在菜部也今按陳藏器本草云荆芥去邪除勞渴出汗除)
(冷風煑汁服之擣和醋傅丁腫臣禹錫等謹按蜀本注引吳氏本草云名荆芥葉似落藜而細蜀中生噉之藥性論云荆)
(芥可單用治悪風賊風口面喎邪遍身&KR0857;痺心虚忘事益力添精主辟邪毒氣除勞久食動渴疾治丁腫取一握切以水)
(五升煑取二升冷分二服主通利血脉傳送五藏不足氣能發汗除冷風又擣末和醋封毒腫孟詵云荆芥多食熏人五)
(藏神陳士良云荆芥主血勞風氣壅滿背脊疼痛虚汗理丈夫脚氣筋骨煩疼及隂陽毒復寒頭痛頭旋目眩手足筋急)
(本草呼為假蘇假蘇又别按假蘇葉銳圓多野生以香氣似蘇故呼為蘇日華子云荆芥利五藏消食下氣醒酒作菜生)
(熟食并煎茶治頭風并出汗豉汁煎治暴傷寒)
圖經曰(假蘇荆芥也生漢中川澤今處處有之葉似落藜而細初生香辛可噉人取作生菜古方稀用近世醫家)
(治頭風虛勞瘡疥婦人血風等為要藥並取花實成穗者暴乾入藥亦多單用效甚速又以一物治産後血暈築心眼倒)
(風縮欲死者取乾荆芥穗擣篩每用末二錢匕童子小便一酒盞調熱服立效口噤者挑齒閉者灌鼻中皆效近世名醫)
(用之無不如神云醫官陳巽處江左人謂假蘇荆芥實兩物假蘇葉銳圓多野生以香氣似蘇故名之蘇恭以本經一名)
(薑芥薑荆聲近便為荆芥非也又有胡荆芥俗呼新羅荆芥石荆芥體性相近入藥亦同)
︻陳藏噐(一名薑芥即今之荆芥是也薑荆語訛耳按張鼎食療云荆芥一名析蓂本經既有荆芥又有析蓂)
(如此二種定非一物折蓂是大薺大薺是葶&KR0995;子陶蘇大誤與假蘇又不同張鼎亦誤爾荆芥本功外去邪除勞渴主丁)
(腫出汗除風冷煑汁服之杵和酢傅丁腫新注云産後中風身強直取末酒和服差)
食療(性温辟邪氣除勞傳送五藏不足氣助脾胃多食熏五藏神通利血脉發汗動渴疾又杵為末醋和封風毒腫)
(上患丁腫荆芥一托水五升煑取三升冷分二服)
經驗方(産後中風眼反折四肢搐搦下藥可立待應效如聖散荆芥穗子為末酒服二錢匕效集驗方同)
經驗後方(治一切風口眼偏斜青荆芥一斤青薄荷一斤一處砂盆内研生絹絞汁扵瓷器内看厚薄煎成膏)
(餘滓三分去一分漉滓不用將二分滓日乾為末以膏和為丸如梧桐子大每服三十丸早至暮可三服忌動風物)
孫真人(荆芥動渴疾)
(又以防蠱史遊急就篇云蘘荷冬日藏其來遠矣于寳搜神記云其外姊夫蔣士先得疾下血言中蠱家人密以蘘荷置)
(其席下忽大笑曰蠱我者張小也乃收小小走自此解蠱藥多用之周禮蔗氏以嘉草除蠱毒宗懔以謂嘉草即蘘荷是)
(也陳藏器云蘘荷茜根爲主蠱之最然有赤白二種白者入藥昔人呼爲覆𦵔赤者堪噉及作梅果多用之古方亦乾末)
(水服主喉痺)
︻雷公云(凡使勿用革牛草真相似其革牛草腥澁凡使白蘘荷以銅刀刮上麄皮一重了細切入砂盆中研)
(如膏只收取自然汁煉作煎却於辛盆噐中攤令冷如乾膠煎刮取研用)
聖惠方(治風冷失聲咽喉不利以蘘荷根二两研絞取汁酒一大盞相和令勻不計時候温服半錢肘後方同)
外臺秘要(喉中及口舌生瘡爛酒漬蘘荷根半日含漱其汁差)
肘後方(治傷寒時氣温病頭痛壯熱脉盛可取生蘘荷根葉合搗絞汁服三四升巳)
又方(治卒吐血亦治蠱毒及痔血婦人患腰痛向東者蘘荷根一把搗絞汁三升服之)
經驗方(治月信滯蘘荷根細切煎取二升空心酒調服)
梅師方(治卒中蠱毒下血如雞肝晝夜不絶藏腑敗壞待死葉密安病人席下亦自說之勿令病人知覺令病者)
(良長服令人肥白身香和高良薑橘皮等分蜜丸空心下十丸下一切宿冷氣及脚濕風葉可生食與一切魚肉作羹良)
(孟詵云紫蘇除寒熱治冷氣日華子云𬗋蘇補中益氣治心腹脹滿止霍亂轉筋開胃下食并一切冷氣止脚氣通大小)
(腸子主調中益五藏下氣止霍亂嘔吐反胃𥙷虚勞肥健人利大小便破癥結消五膈止嗽潤心肺消痰氣)
圖經曰(蘇𬗋蘇也舊不著所出州土今處處有之葉下紫色而氣甚香夏採莖葉秋採實其莖并葉通心經益脾)
(胃煑飲尤勝與橘皮相宜氣方中多用之實主上氣欬逆研汁煑粥尤佳長食之令人肥健若欲宣通風毒則單用莖去)
(節大良謹按爾雅謂蘇為桂荏蓋以其味辛而形類荏乃名之然而蘇有數種有水蘇白蘇魚蘇山魚蘇皆是荏類水蘇)
(别條見下白蘇方莖圖葉不紫亦甚香實亦入藥魚蘇似茵蔯大葉而香吳人以煑魚者一名魚&KR2783;生山石間者名山魚)
(蘇主休息痢大小溲頻數乾末米飲調服之效又蘇主雞瘕本經不著南齊禇澄善醫為吳都大守百姓李道念以公事)
(到郡澄見謂曰汝有重病答曰舊有冷病至今五年衆醫不差澄為診曰汝病非冷非熱當是食白&KR1371;鷄子過多所致令)
(取蘇一升煑服仍吐一物如升涎裹之能動開看是雞鶵羽趐瓜距具足能行走澄曰此未盡更服所餘藥又吐得如向)
(者雞十三頭而病都差當時稱妙一說乃是用蒜煑服之)
︻雷公云(凡使勿用薄荷根莖真似紫蘇莖但葉不同薄荷莖性燥紫蘇莖和凡使刀刮上青薄皮剉用也)
聖惠方(治風順氣利腸以紫蘇子一升微炒杵以生絹袋盛内於三斗清酒中浸三宿少少飲之)
又方(治脚氣及風寒濕痺四肢攣急脚踵不可踐地用紫蘇二兩杵碎水二升研取汁以蘇子汁煑粳米二合作粥)
(和葱豉椒薑食之)
外臺秘要(治夢失精以子一升熬杵爲末酒服方寸匕日再服)
斗門方(治失血紫蘇不限多少於大鍋内水煎令乾後去滓熬膏以赤豆炒熟杵爲末調煎爲丸如梧子大酒下)
(三十丸至五十丸常服差)
金匱方(治食蟹中毒紫蘇煑汁飲之三升以子汁飲之亦治凡蟹未經霜者多毒)
丹房鏡源(紫蘇油柔硃金潤入石)
衍義曰(蘇此𬗋蘇也背面皆紫者佳其味微辛甘能散其氣香令人朝暮湯其汁飲爲無益醫家以謂芳草致豪)
(貴之疾者此有一焉脾胃寒人飲之多泄滑往往人不覺子治肺氣喘急)
(藏器云薺薴葉上有毛稍長氣臭除蟻瘻按碎傅之亦主冷氣洩痢可為生菜除胃間酸水孟詵云雞蘇一名水蘇熟擣)
(生葉緜裹塞耳療聾又頭風目眩者以清酒煑汁一升服産後中風服之弥佳可燒作灰汁及以煑汁洗頭令髮香白眉)
(不生又收訖釀酒及潰酒常服之佳日華子云雞蘇暖治肺瘻崩中帶下血痢頭風目眩産後中風及血不止又名臭蘇)
(青白蘇)
圓經曰(九蘇生九真池澤今處處有之多生水岸傍苗似旋復兩葉相當大香馥青濟間呼為水蘇江左名為薺)
(薴吳會謂之雞蘇南人多以作菜主諸氣疾及脚腫江北甚多而人不取食又江左人謂雞蘇水蘇是兩種陳藏器謂薺)
(薴自是一物非水蘇水蘇葉有鴈齒香薷氣辛薺薴枼上有毛稍長氣臭主冷氣洩痢可為生菜除胃間酸水亦可擣傅)
(蟻螻亦有石上生者名石薺薴紫花細葉高一二尺味辛温無毒主風血冷氣并瘡疥痔漏下血並煑汁服山中人多用)
(之)
︻梅師方(治吐血及下血并婦人漏下雞蘇莖葉煎取汁飲之)
又方(治鼻衂血不止生雞蘇五合香䜴二合合杵研槎如棗核大内鼻中止)
又方(卒漏血欲死煑一升服之)
(如梧子日漸增之以小便利好夀春及新安有彼間又有一種石上生者莖葉更細而辛香弥甚用之尤佳彼人謂之石)
(香薷本經出草部中品云生蜀郡陵榮資簡州及南中諸山岩石縫中生二月八月採苗莖花實俱亦主調中温胃霍乱)
(吐瀉令人罕用之故但附於此)
︻雷公(云凡採得去根留葉細剉曝乾勿令犯火服至十兩一生不得食白山桃也)
外臺秘要(治水病洪腫氣脹不消食乾香薷五十斤焙用濕者亦得細剉內釡中水浸之出香薷上數寸煑使)
(氣盡去滓淸澄之漸微火煎令可丸服五丸如梧子大日三稍加之以小便利爲度)
千金方(治口臭香薷一把以水一斗煑取三升稍稍含之)
肘後方(舌上怱出血如鑚孔者香薷汁服一升日三)
食醫心鏡(主心煩去熱取煎湯作羹煑粥及生食並得)
子母秘錄(小兒白秃髮不生汁出慘痛濃煑陳香薷汁少許脂和胡粉傅上)
衍義曰(香薷生山野荆湖南北二川皆有两京作圃種暑月亦作𬞞菜治霍亂不可闕也用之無不效葉如茵蔯)
(花茸紫在一邊成穗凡四五十房為一穗如荆芥穗别是一種香餘如經)
(與薤作虀食近世醫家治傷風頭腦風通關格及小兒風涎為要切之藥故人家園庭間多蒔之又有胡薄荷與此相類)
(但味少甘為别生江浙間彼人多以作茶飲之俗呼新羅薄荷近京僧寺亦或植一二本者天寳方連連錢草者是石薄)
(荷生江南山石上葉微小至冬而紫色此一種不間有别功用几新大病差人不可食薄荷以其能發汗恐虚人耳字書)
(作菝蕳)
︻食療(平解勞與薤相宜發汗通利關節杵汁服去心藏風熱)
外臺秘要(治蜂螫挼貼之差)
經驗方(治水入耳以汁點立效)
食醫心鏡(煎䜴湯湲酒和飲煎茶生食之並宜)
衍義曰(薄荷世謂之南薄荷為有一種龍腦薄荷故言南以别之小兒驚風壯熱須此引藥猫食之即醉物相感)
(爾治骨蒸熱勞用其汁與衆藥熬為膏)
秦荻梨味辛温無毒主心腹冷脹下氣消食人所噉者生下
濕地所在有之(唐本先附臣禹錫等謹按孟詵云秦荻梨於生菜中最香美甚血氣又宋之和酒服療卒)
(心痛悒悒塞滿氣又子末和大醋封腫氣日三易陳藏器云五辛菜味辛温歲朝食之助發五藏氣常食温中去悪氣消)
(食下氣荆楚歲時記亦作此說熱病後不可食之損目)
︻食醫心鏡(秦荻梨取和醬醋食之理心腹冷脹下氣消食空腹食之最佳)
︻醍醐菜
︻雷公云(凡使勿用諸件草形似牛皮蔓掐之有乳汁出香甜入頂採得用苦竹刀細切入砂盆中研如膏用)
(生稀絹裹挼取汁出暖飲)
千金方(治傷中崩絶赤醍醐杵拌酒煎沸空心服一盞)
又方(治月水不利以禁絞汁和酒煎服一盞)
重修政和經史證類備用本草卷第二十八
