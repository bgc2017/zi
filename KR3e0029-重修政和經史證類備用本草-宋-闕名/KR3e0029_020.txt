重修政和經史證類備用本草卷第二十(己酉新增衍義)
成都唐慎微續證類
曹孝忠奉
敕校勘
蟲魚部上品總五十種
一十種神農本經(白字)
六種名醫别錄(墨字)
一種唐本先附(注云唐附)
二種今附(皆醫家嘗用有效注云今附)
八種食療餘
二十三種陳藏器餘
凡墨蓋子已下並唐慎微續證類
石蜜蜂子(大黃蜂土蜂附)蜜蠟(白蠟附)
杜蠣龜甲秦龜(蟕蠵續注)
真珠(今附)瑇瑁(龜鼊附今附)桑螵蛸
石決明海蛤文蛤
魁蛤蠡(音禮)魚鮧(音夷)魚
鯽魚(唐附)鱓(音善)魚鮑魚
鯉魚膽(肉骨齒附)
八種食療餘
時魚黃頼魚比目魚
鱭魚鯸鮧魚鯮魚
黃魚魴魚
二十三種陳藏噐餘
鱘魚鱁鮧魚文鷂魚
牛魚海㹠魚杜父魚
海鷂魚鮠魚鞘魚
鱣魚石鮅魚魚鮓
魚脂鱠昌侯魚
鯇魚䲅魚魚虎
䱋魚鯢魚諸魚有毒
水龜瘧龜
(得和熟狀似作飴湏蘗也又有土蜜扵土中作之色青白味醶今出晉安檀崖者多土蜜云最勝出東陽臨海諸處多木)
(蜜出扵潜懷安諸縣多崖蜜亦有雜木及人家養者例皆被添殆無淳者必湏親自看取之乃無雜爾且又多被煎煑其)
(江南向西諸蜜皆是木蜜添雜最多不可為藥用道家丸餌莫不湏之仙方亦單鍊服之致長生不老也唐本注云上蜜)
(出氐羌中並勝前說者陶以未見故以南士為證爾今京下白蜜如凝酥丼美耐久全不用江南者說者今自有以水牛)
(乳煎沙糖作者亦名石蜜此既蜂作宜去石字後條蠟蜜宜單稱爾今按陳藏噐本草云蜜主牙齒疳&KR0630;脣口瘡目膚赤)
(障殺蟲臣禹錫等謹按陳藏噐云按尋常蜜亦有木中作者亦有土中作者北方地燥多在土中南方地濕多在木中各)
(隨土地所有而生其蜜一也崖蜜别是一蜂如陶所說出南方巖嶺間生懸崖上蜂大如䖟房著巖窟以長竿刺令蜜出)
(承取之多者至三四石味醶色綠入藥用勝扵凡蜜蘇恭是荊襄間人地無崖險不知之者應未博聞今云石蜜正是巖)
(蜜也宜改為巖字丼蔗石蜜别出本經張司空云遠方山郡幽僻處出蜜所著巉巖石壁非攀緣所及惟扵山頂藍轝自)
(懸桂下遂得採取蜂去餘蠟著石烏雀羣飛来啄之盡至春蜂歸如故人亦占護其處宣州有黃連蜜色黃味苦主目熱)
(蜂銜黃連花作之西京有䔧花蜜色白如凝脂亦䔧花作之各逐所出藥性論云白蜜君治卒心痛及赤白痢水作蜜漿)
(頓服一椀止又生薑汁蜜各一合水和頓服之又常服面如花紅神仙方中甚貴治口瘡浸大青葉含之)
圖經曰(蜜本經作石蜜蘇恭云當去石字生武都山谷河源山谷及諸山中今川蜀江南嶺南皆有之蠟白蠟生)
(武都山谷出扵蜜房木石間今處處有之而宣歙唐鄧伊洛間尤多石蜜即崖蜜也其蜂黑色似䖟作房於巖崖高峻處)
(或石窟中人不可到但以長竿刺令蜜出以物承之多者至三四石味醶色綠入藥勝扵它蜜張司空云遠方山郡幽僻)
(處出蜜所著絶巖石璧非攀緣所及惟扵山頂藍轝自垂掛下遂得採取蜂去餘蠟著石有鳥如雀羣飛来啄之殆盡至)
(春蜂歸如舊人亦占護其處謂之蜜塞其鳥謂之靈雀其蜜即今之石蜜也食蜜有兩種一種在山林木上作房一種人)
(家作窠檻收養之其蜂甚小而微黃蜜皆濃厚而味美又近世宣州有黃連蜜色黃味小苦雍洛間有䔧花蜜如凝脂亳)
(州太清宮有檜花蜜色小赤南京柘城縣有何首烏蜜色更赤並以蜂採其花作之各随其花色而性之温凉亦相近也)
(蠟蜜脾底也初時香嫰重煑治乃成藥家應用白蠟更湏煎鍊水中烊十數過即白古人荒歲多食蠟以度飢欲噉當合)
(大棗咀嚼即易爛也劉禹錫傳信方云丼少㾈治脚轉筋兼暴風通身水冷如攤緩者取蠟半斤以舊帛絁絹並得約闊)
(五六寸看所患大小加减闊狹先銷蠟塗扵帛上看冷熱但不過燒人便承熱纏脚仍湏當脚心便著襪裹脚待冷即便)
(易之亦治心躁驚悸如覺是風毒兼褁兩手心)
︻食療(微温主心腹邪氣諸驚癎𥙷五藏不足氣益中止痛解毒能除衆病和百藥養脾氣除心煩悶不能飲食)
(治心肚痛血刺腹痛及赤白痢則生搗地黃汁和蜜一大匙服即下又長服之面如花色仙方中甚責此物若覺熱四肢)
(不和即服蜜漿一椀甚良又能止腸澼除口瘡明耳目久服不飢又點目中熱膜家養白蜜為上木蜜次之崖蜜更次又)
(治癩可取白蜜一斤生薑二斤搗取汁先秤銅鐺令知斤兩即下蜜扵鐺中消之又秤知斤兩下薑汁於蜜中微火煎令)
(薑汁盡秤蜜斤兩在即休藥巳成矣患三十年癩者平旦服棗許大一丸一日三服酒飲任下忌生冷醋滑臭物功用甚)
(多世人衆委不能一一具之)
雷公云(凡煉蜜一斤只得十二兩半或一分是數若火少火過並用不得)
外臺秘要(比歲有病天行斑癈瘡頭面及身湏臾周匝狀如火瘡皆戴白漿随決随生不卽療數日必死差後)
(瘡瘢黯一歲方滅此惡毒之氣世人云建武中南陽擊虜仍呼為虜瘡諸醫參詳療之方取好蜜通摩瘡上以蜜煎升麻)
(數數拭之)
又方(隂頭生瘡以蜜煎丼草塗之差)
肘後方(丹者惡毒之瘡五色無常蜜和乾薑末傳之)
葛氏方(目生珠菅以蜜塗目中仰卧半日乃可洗之生蜜佳)
産書(治産後渴蜜不計多少煉過熟水温調服即止)
衍義曰(石蜜嘉祐本草石蜜收蟲魚部中又見果部新書取蘇恭說直將石字不用石蜜既自有本條煎鍊亦自)
(有法令人謂之乳糖則蟲部石蜜自是差誤不當更言石蜜也本經以謂白如膏者良由是知石蜜字乃白蜜子無疑去)
(古既遠亦文字傳寫之誤故今人尚言白沙蜜盖經久則陳白而沙新收者惟稀而黃次條蜜蠟故須别立目盖是蜜之)
(房攻治亦則至如白蠟又附于蜜蠟之下此又誤矣本是續上文叙蜜蠟之用及注所出州土不當更分之爲二何者白)
(蠟本條中盖不言性味止是言其色白爾既有黃白二色今止言白蠟是取蠟之精英者其黃蠟直置而不言黃則蠟陳)
(白則蠟新亦是蜜取陳蠟取新也唐注云除蜜字爲佳今詳之蜜字不可除除之即不顯蠟自何處来山蜜多石中或古)
(木中有經二二年或一得而取之氣味醇厚人家窠檻中蓄養者則一歲春秋二取之取之既數則蜜居房中日少氣味)
(不足所以不逮陳白者日月足也雖收之纔過夏亦酸壞若龕扵井中近水處則免湯火傷塗之痛止仍擣薤白相和雖)
(無毒多食亦生諸風)
(大抵蜂類皆同科其性效不相遠矣)
禮記曰(爵鷃蜩范注云蜩蟬也范蜂也)
蜜蠟味丼微温無毒主下痢膿血𥙷中續絶傷金瘡益氣不
飢耐老
白蠟療久洩澼後重見白膿𥙷絶傷利小兒久服輕身不飢
生武都山谷生扵蜜房木石間(悪芫花齊蛤陶隱居云此蜜蠟爾生扵蜜中故謂蜜蠟蜂)
(皆先以此為蜜蹠音隻煎蜜亦得之初時極香軟人更煑煉或加少醋酒便黃赤以作燭色為好今藥家皆應用白蠟但)
(取削之扵夏月日暴百日許自然白卒用之亦可烊内水中十餘過亦白俗方惟以合療下丸而仙經断糓最為要用今)
(人但嚼食方寸者亦一日不飢也唐本注云除蜜字為佳蜜巳見石蜜條中也臣禹錫等謹按藥性論云白蠟使味丼平)
(無毒主姙孕婦人胎動漏下血不絶欲死以蠟如雞子大煎消三五沸美酒半升投之服之差主白髮鑷去消蠟點孔中)
(即生黑者和松脂杏仁棗肉茯苓等分合成食後服五十丸便不飢功用甚多又云主下痢膿血)
圖經(文具石蜜條下)
︻葛氏方(治犬咬人重發療之火炙蠟灌入瘡中)
又方(治狐尿刺人腫痛用熱蠟着瘡中又煙熏之令汁出即便愈)
千金翼(療伐指以蠟松膠相和火炙籠伐指即差)
經驗方(湖南押衙顧思退傳頭風掣疼蠟二斤塩半斤相和扵鏭羅中熔令相入捏作一兜鍪勢可合腦大小搭)
(頭至額頭痛立止)
集驗方(治雀目如神黃蠟不以多少噐内熔成汁取出入蛤粉相和得所成毬每用以刀子切下二錢以猪肝二)
(兩批開摻藥在内麻繩扎定水一椀同入銚子内煑熟取出乘熱熏眼至温冷并肝食之日二以平安為度)
姚和衆(治小兒脚凍如有瘡即濃煎蠟塗之)
衍義(文具石蜜條下)
(人皆以泥煑塩釡耐水火而不破漏今按陳藏器本草云牡蠣擣爲粉粉身主大人小兒盜汗和麻黃根蛇牀子乾薑爲)
(粉去隂汗肉煑食主虚損婦人血氣調中解丹毒肉扵薑醋中生食之主丹毒酒後煩熱止渴天生萬物皆有牡牡惟蠣)
(是鹹水結成塊然不動隂陽之道何從而生經言牡者應是雄者臣禹錫等謹按蜀本云又有者樗蠣形短不入藥用)
(圖經云海中蚌属以牡者良今萊州昌陽縣海中多有二月三月採之藥性論云牡蠣君主治女子崩中止盜汗除風熱)
(止痛治温瘧又和杜仲服止盜汗末蜜丸服三十丸令人面光白永不值時氣主鬼交精出病人虛而多熱加用之并地)
(黃小草孟詵云牡蠣火上炙令沸去殼食之甚美令人細肌膚美顔色又藥家北来取左顧者若食之即不揀左右也可)
(長服之海族之中惟此物最貴北人不識不能表其味爾段成式酉陽雜爼云牡蠣言牡非謂雄也)
圖經曰(牡蠣生東海池澤今海傍皆有之而南海閩中及通泰間尤多此物附石而生磈礧相連如房故名蠣房)
(讀如何房之房一名蠔山晉安人呼爲蠔莆初生海邊才如拳石四面漸長有一二丈者嶄巖如山海一房内有蠔肉一)
(塊肉之大小随房所生大房如馬蹄小者如人指面每潮来則諸房皆開有小蟲入則合之以充腹海人取之皆鑿房以)
(烈火逼開之挑取其肉而其殼左顧者雄右顧者則牝蠣耳或曰以尖頭爲左顧大抵以大者爲貴十一月採左類者入)
(藥南人以其肉當食品其味尤美好更有益兼令人細肌膚美顔色海族之最可貴者也)
︻海藥云(按廣州記云出南海水中主男子遺精虚勞乏損補腎正氣止盜汗去煩熱治傷熱疾能𥙷養安神)
(治孩子驚癎久服身輕用之炙令微黃色熟後研令極細入丸散中用)
雷公云(有石牡蠣石魚蠣真海牡蠣石牡蠣者頭邊背大小甲沙石真似牡蠣只是圓如龜殼海牡蠣使得只是)
(文夫不得服令人無髭真牡蠣火煆白炮并用瑿試之随手走起可認真是萬年珀號曰瑿用之妙凡修事先用二十箇)
(東流水塩一兩煑一伏時後入火中燒令通赤然後入鉢中研如粉用也)
肘後方(大病差後小勞便鼻衂牡蠣十分石膏五分搗末酒服方寸匕日三四亦可蜜丸如梧子大服之)
經驗方(治一切渴大牡蠣不計多少扵臘日端午日黃泥褁煅通赤放冷取出為末用活鯽魚煎湯調下一錢匕)
(小兒服半錢匕只兩服差)
又方(治一切丈夫婦人瘰&KR0659;經效牡蠣用炭一秤煅通赤取出扵濕地上用紙襯出火毒一宿取四兩玄參三兩都)
(㨶羅為末以麵糊丸如梧桐子早晚食後臨卧各三十丸酒服藥將服盡&KR0659;子亦除根本)
又方(除盜汗及隂汗牡蠣為末有汗處粉之)
勝金方(治甲疽弩肉褁甲膿血疼痛不差牡蠣頭厚處生研為末每服二錢研澱花酒調下如雍盛巳潰者以末)
(傳之仍更服藥並一日三服)
初虞世(治瘰&KR0659;發頸項破未破甚效如神牡蠣四兩丼草二兩為末每服一大錢食後臘茶同點日二)
又方(治水㿗偏大上下不定疼痛牡蠣不限多少塩泥固濟炭三斤煆令火盡冷取二两乾薑一两炮又為細末用)
(冷水調稀稠得所塗病處小便大利即愈)
集驗方(治癰一切腫未成膿拔毒牡蠣白者為細末水謂塗乾更塗)
傷寒類要(療髄疽日䀽深嗜卧牡蠣澤瀉主之)
衍義曰(牡巁湏燒為粉用兼以麻黃根等分同搗研為極細末粉盜汗及隂汗本方使生者則自從本方左顧經)
(中本不言止從陶隱居說其酉陽雜爼巳言牡蠣言牡非為雄也且如牡丹豈可更有牡丹也今則合扵地人面向午位)
(以牡蠣頂向子視之口口在左者為左顧此物本無目如此焉得更有顧盻也)
龜甲味鹹丼平有毒主漏下赤白破癥瘕痎(音皆)瘧五痔隂蝕
濕痺四肢重弱小兒𩕄(音信)不合頭瘡難燥女子隂瘡及驚恚
氣心腹痛不可久立骨中寒熱傷寒勞復或肌體寒熱欲死
以作湯良久服輕身不飢益氣資智亦使人能食一名神屋
生南海池澤及湖水中採無時勿令中濕中濕即有毒(惡沙參蜚)
(蠊陶隱居云此用水中神龜長一尺二寸者為善厭可以供卜殼可以充藥亦入仙方用之當炙生龜溺甚療久嗽亦斷)
(瘧肉作羹臛大補而多神靈不可輕殺書家載之甚多此不具說也唐本注云龜取以釀酒主大風緩急四肢拘攣或久)
(癱緩不收攝皆差臣禹錫等謹按蜀本注圖經云江河湖水龜也湖州江州交州者皆骨白而厚色分明並堪卜其入藥)
(者得便堪用今所在皆有肉亦堪釀酒也蕭炳云殼主風脚弱炙之末酒服藥性論云龜甲畏狗膽無毒燒灰治小兒頭)
(瘡不燥骨帶入山令人不迷血治脫肛灰亦治脫肛日華子云卜龜小者腹下可十鑽遍者名敗龜治血麻痺入藥酥炙)
(用又名敗將)
圖經(文具秦龜條下)
︻食療云(温味酸主除温瘴氣風痺身腫踒折又骨帶入山林中令人不迷路其食之法一如鼈法也其中黑)
(色者常噉蛇不中食之其殼亦不堪用其甲能主女人漏下赤白崩中小兒𩕄不合破癥瘕㾬瘧療五痔隂蝕濕癉女子)
(隂隱瘡及骨節中寒熱煑汁浴漬之良又巳前都用水中龜不用噉蛇龜五月五日取頭乾末服之亦令人長遠入山不)
(迷又方卜師處鑽了者塗酥炙細羅酒下二錢療風疾)
肘後方(治卒得咳嗽生龜三枚治如食法去腸以水五升煑取三升以漬麴釀米四升如常法熟飲二升令盡此)
(則永断)
經驗方(治産後産前痢敗龜一枚用米醋炙搗為末来飲調下)
孫真人云(治小兒龜背以龜尿摩匈背上差)
孫真人食忌(十二月勿食龜肉損命不可輙食殺人)
子母秘錄(令子易産燒龜甲末酒服方寸匕)
抱朴子(云千歲靈龜五色具焉其雄額上兩骨起似角以羊血浴之乃則取其甲炙搗服方寸匕日三盡一具)
衍義(文具秦龜條下)
(月藏土中春夏秋即遊溪谷今據爾雅攝龜即小龜也腹下曲折能自開閉好食蛇江東呼為陵龜即夾蛇龜也又靈龜)
(出涪陵郡大甲可以卜似瑇瑁即蟕蠵龜也一名靈蠵能鳴今蘇言秦龜即蟕蠵非為通論且陶注蟕蠵但療箭毒則與)
(本經主治不同又陶注秦龜即山中龜不入水者而云秦龜應以地名為别故也陳藏噐云蘇云秦龜即是蟕蠵按蟕蠵)
(生海水中生山隂者非蟕蠵矣今秦龜是山中大龜如碑下者食草根竹笋深山谷有之卜人取以占山澤漢書十朋有)
(山龜即是此也揭取甲亦如蟕蠵堪節噐物陳士良云&KR2436;龜腹下横折秦人呼蟕蠵山龜是也肉寒有毒主筋脉凡撲損)
(便取血作酒食肉生研厚塗立效日華子蟕蠵平微毒治中刀箭悶絶刺血飲便差皮甲名鼊皮治血疾若無生血煎汁)
(代之亦可寳装飾物又云夾蛇龜小黑中心折者無用不可食肉可生傳署傅蛇毒)
圖經曰(秦龜山中龜不入水者是也生山之隂土中或云秦以地稱云生山之隂者是秦地山隂也今處處有之)
(龜甲水中神龜也生南海池澤及湖水中今江湖間並皆有之山中龜其形大小無定大者有如碑趺食草根竹萌冬月)
(藏土中至春而出遊山谷中今市肆間人或畜養為玩至冬而埋土穴中然藥中稀用卜人亦取以占山澤揭取其甲亦)
(堪飾噐物爾雅所謂山龜者豈是此歟水中龜其骨白而厚色至分明所以供卜人及入藥用以長一尺二寸為善爾雅)
(亦有水龜又一種&KR2436;龜小狹長尾腹下有横折見蛇則呷而食之江東人謂之陵龜即爾雅所謂小龜也亦入藥用能療)
(蛇毒又一種蟕子夷切蠵以規切大甲可以卜即爾雅所謂靈龜也陶蘇以此為秦龜按嶺表錄異云蟕蠵俗謂之兹夷)
(盖山龜之大者人立背上可負而行潮循間甚多鄕人取殼以生得全者為貴初用木楔出其内龜被楚毒鳴吼如牛聲)
(動山谷工人以其甲通明黃色者煑拍陷瑇瑁為噐今所謂龜筒者是也據此乃别是一種山龜未必是此泰龜也其入)
(藥亦以生脫者為上凡龜之類甚多而時人罕復遍識盖近世貨幣所不用而知卜術者亦稀惟醫方時用龜甲故爾弗)
(貴矣方書中又多用敗龜取鑚灼之多者一名漏天機一說入藥湏用神龜神龜底殼當心前有一處四方透明如琥珀)
(色者是矣其頭方殼圓脚短者為陽龜形長頭尖脚長者為隂龜隂人用陽陽人用隂今醫家亦不復如此分别也又藥)
(中用龜尿最難得孫光憲北夢瑣言載其說云道士陳釗言龜之性妬而與蛇交或雌蛇至有相趁鬪噬力小者或至斃)
(採時取雄龜於瓷盌中或小盤中置之扵後以鑑照龜既見鑑中影往往滛發而失尿急以物收取又以紙炷火上熁熱)
(以點其尻亦致失尿然不及鑑照之駃也)
︻陳藏器(蟕蠵秦龜注陶云廣州有蟕蠵其血主俚人毒箭按蟕蠵人被毒箭傷煩悶欲死者剖取血傅傷處)
(此是燋銅及螯汁毒南人多養用之似龜生海邊有甲文堪為物飾)
海藥云(謹按正經云生在廣州山谷其殼味帶苦治婦人赤白漏下破積癥頑風冷痺關節氣壅或經卜者更妙)
圖經曰(真珠本經不載所出州土今出廉州北海亦有之生扵珠牡浴謂之珠母珠牡蚌類也接嶺表錄異廉州)
(邊海中有洲島島上有大池謂之珠池每歲刺史親監珠戶入池採老蚌割取珠以充貢池雖在海上而人疑其底與海)
(通池水乃淡此不可測也土人採小蚌肉作脯食之往往得細珠如米者乃知此池之蚌随大小皆有珠矣而今取珠牡)
(云得之海傍不必是珠也中也其北海珠蚌種類小别人取其肉或有得珠者但不常有其珠亦不甚光瑩藥中不堪用)
(又蚌属中有一種似江珧者其腹亦有珠皆不及南海者竒而且多入藥湏用新完未經鑽綴者為佳)
︻海藥云(謹按正經云生南海石決明産出也主明目除面䵟止洩合知毋療煩熱消渴以左纏根治兒子麩)
(豆瘡入眼蜀中西路女瓜亦出真珠是蜯蛤産光白甚好不及舶上彩耀𣣔穿湏得金剛鑚也為藥須久研如粉麵方堪)
(服餌研之不細傷人藏腑)
雷公云(湏取新淨者以絹袋盛之然後用地榆五花皮五方草三味各四兩細剉了又以牡蠣約重四五斤巳来)
(先置扵平底鐺中以物四向搘令穩然後著真珠扵上子方下剉了三件藥籠之以漿水煑三日夜勿令火歇日滿出之)
(用丼草湯淘之令净後扵曰中搗令細以絹羅重重篩過却更研二萬下了用凡使要不傷破及鑚透者方可用也)
外臺秘要(療子死腹中方真珠二两為末酒調服盡立出)
千金方(治兒胞衣不出苦酒服真珠末一兩)
又方(難産取真珠末一两和酒服之立出)
肘後方(卒忤停尸不能言真珠末以雞冠血和丸小豆大以三四粒内口中)
又方(主鎮安魂魄珠蜜方煉真珠如大豆以蜜一蜆殼和一服與二豆許日三大宜小兒矣)
抱朴子(真珠徑寸巳上可服服之可以長久酪漿漬之皆化如水銀亦可以浮石水蜂窠鮆化包彤蛇黃合之可)
(以引長二四尺丸服之絶榖得長生)
衍義曰(真珠小兒驚熱藥中多用河北塘濼中亦有圖及寸者色多微紅珠母與廉州珠母不相類但清水急流)
(處其色光白水濁及不流處其色暗餘如經)
桑螵蛸味鹹丼平無毒主傷中疝瘕隂痿益精生子女子血
閉腰痛通五淋利小便水道又療男子虛損五藏氣微夢寐
失精遺溺久服益氣養神一名蝕肬(音尤)生桑枝上螳蜋子也
二月三月採蒸之當火炙不爾令人洩(得龍骨療洩精畏旋覆花陶隱居云俗呼)
(螳蜋爲䖨音石蜋逢樹便産以桑上者爲好是兼得桑皮之津氣市人恐非真皆令合枝斷取之爾偽者亦以膠著桑枝)
(之上也臣禹錫等謹按蜀本圖經云此物多在小桑樹上叢荆棘閒並螳蜋卵也三月四月中一枝出小螳蜋數百枚以)
(熱漿水浸之一伏時焙乾扵柳木灰中炮令黃色用之藥性論云桑螵蛸目畏戴椹主男子腎衰漏精精自出患虛令者)
(能止之止小便利火炮令熱空心食之虚而小便利加而用之)
圖經云(桑螵蛸螗蜋子也本經不載所出州土今在處有之螗蜋逢木便産一枚出子百數多在小木荆棘閒桑)
(上者兼得桑皮之津氣故以爲佳而市之貨者多非真湏連枝折之爲驗然偽者亦能以膠著桑枝上入藥不宜也三月)
(四月採蒸過收之亦火炙不爾則令人洩一法採得便以熱漿水浸一伏時焙乾更扵柳木灰中炮令黃用之爾雅云莫)
(貈戶各切螗蜋蛑郭璞云螗蜋有斧蟲江東呼爲石蜋又云不過蟷丁即切蠰息詳切蟷蠰螗蜋别名也其子蜱音椑蛸)
(音蕭一名&KR2159;普莫切蟭音焦蟷蠰卵也古今方漏精及主風藥中多用之)
︻雷公云(凡使勿用諸雜樹上生者螺螺不入藥中用凡採覓湏桑樹東畔枝上者採得去核子用沸漿水浸)
(淘七遍令水遍沸扵甆鍋中熬令乾用勿亂别修事却無效也)
經驗方(治底耳方用桑螵蛸一箇慢火炙及八分熟存性細研入麝香一字為末摻在耳内每用半字如神效如)
(有膿先用绵包子撚去次後摻藥末入在耳内)
産書(治姙娠小便數不禁桑螵蛸十二枚搗為散分作两服米飲下楊氏滻乳同)
又方(療小便不通及胞轉桑螵蛸搗末米飲服方寸匕日三)
衍義曰(桑螵蛸自採者真市中所售者恐不得盡皆桑上者蜀本圖經浸炮之法不若略蒸過為佳隣家有一男)
(子小便日數十次如稠米泔色亦白心神恍惚瘦瘁食减以女勞得之今服此桑螵蛸散未終一劑而愈安神魂定心志)
(治徤忘小便數補心氣桑螵蛸遠志菖蒲龍骨人參茯神當歸龜甲醋炙巳上各一兩為末夜卧人參湯調下二錢如無)
(桑上者即用餘者仍湏以炙桑白皮佐之量多少可也盖桑白皮行水意以接螵蛸就腎經用桑螵蛸之意如此然治男)
(女虚損益精隂痿夢失精遺溺疝瘕小便白濁腎衰不可闕也)
圖經曰(石決明生雨海今嶺南州郡及莱州皆有之舊說或以為紫貝或以為鰒魚甲按𬗋貝即今人研螺古人)
(用以為貨幣者殊非此類鰒魚王莽所食者一邊著石光明可愛自是一種與決明相近耳決明殼大如手小者三兩指)
(海人亦噉其肉亦取其殼漬水洗眼七孔九孔者良十孔者不佳採無時)
︻海藥云(主青盲内障肝肺風熱骨蒸勞極並良凡用先以麵裹熟煨然後磨去其外黑處并麄皮了爛搗之)
(細羅扵乳鉢中再研如麵方堪用也)
雷公云(足使即是真珠母也先去上麄皮用塩并東流水扵大甆噐中煑一伏時了漉出拭乾搗為末研如粉却)
(入鍋子中再用五花皮地榆阿膠三件更用東流水於甆器中如此淘之三度待乾再研一萬匝方入藥中用凡修事五)
(兩以塩半分取則第二度煑用地榆五花皮阿膠各十兩服之十兩永不得食山桃令人丧目也)
勝金方(治小腸五淋石決明去麄皮甲搗研細右件藥如有軟硬物淋即添朽木細末熟水調下二錢匕服)
衍義曰(石決明經云味鹹即是肉也人採肉以供饌及乾致都下北人遂為珍味肉與殼兩可用方家宜審用之)
(然皆治目殼研水飛點磨处障瞖登萊州甚多)
(蛤鄕人又多將海岸邊爛蛤殼被風濤打磨瑩滑者僞作之)
圖經曰(海蛤文蛤並生東海今登萊滄州皆有之陶隱居以細如巨勝潤澤光净者為海蛤云經鴈食之從糞中)
(出過數多故有光澤也以大而有紫斑文者為文蛤陳藏噐以為海蛤是海中闌殼久為風波濤洗自然圓净此有大小)
(而久遠者為佳不必鴈腹中出也文蛤是未爛時殼猶有文理者此乃新舊不同正一物而二名也然海蛤難得真爛久)
(者海人多以它蛤殼經風濤摩盪瑩滑者僞作之殊無力又有一種游波骨極類海蛤但少瑩澤誤食之令人狂眩用醋)
(蜜觧之則愈本經海蛤一名魁蛤又别有魁蛤條云形正圓兩頭空表有文乃别是一種也按說文曰千歲鷰化為海蛤)
(魁蛤即是伏翼所化故一名伏老並採無時張仲景傷寒論曰病在陽應以汗觧反以冷水溪之若水灌之其熱被却不)
(得去彌更益煩皮上粟起意欲水反不渴者文蛤散主之文蛤五兩一味搗篩以沸湯和一方寸匕服湯用五合此方醫)
(家多用殊效)
︻雷公云(凡使勿用遊波蕈骨其蟲骨真似海蛤只是無面上光其蟲骨誤餌之今人狂走擬投水時人為之)
(犯鬼心狂並不是綠曾誤餌此蟲骨若服着只以醋解之立差凡修事一兩於漿水中煑一伏時後却以地骨皮栢葉二)
(味又煑一伏時後出於東流水中淘三遍拭乾細搗研如粉然後用凡一兩用地骨皮二兩並細剉以東流水海取用之)
衍義曰(海蛤文蛤陳藏噐所說是今海中無鴈豈有食蛤糞出者若蛤殼中有肉時尚可食肉既無焉得更有糞)
(中過數多者必為其皆無廉稜乃有是說殊不知風浪日夕淘汰故如是治傷寒汗不溜搐却乎脚海蛤川烏頭各一兩)
(川山甲二兩為末酒糊和丸大一寸許担𥚹置所患足心下擘葱白盖藥以帛纏定扵暖室中取熱水浸脚至膝上久則)
(水温又添熱水候遍身汗出為度凡一二日一次浸脚以知為度)
文蛤味鹹平無毒主惡瘡蝕五痔欬逆胸痺腰痛脅急鼠瘻
大孔出血崩中漏下生東海表有文取無時(陶隱居云海蛤至滑澤云從鴈)
(屎中得之二三十過方為良今人多取相摝令磨蕩似之爾文蛤小大而有紫斑此既異類而同條若别之則數多今以)
(為附見而在副品限也凡有四物如此唐本注云文蛤大者圓三寸小者圓五六分若今婦人以置燕脂者殊非海蛤之)
(類也夫天地間物無非天地間用豈限其數為正副耶今按陳藏噐本草云海蛤主水癊取二兩先研三日漢防巳棗肉)
(杏仁二兩葶&KR0995;子六兩熬研成脂為丸一服十丸利下水臣禹錫等謹按蜀本圖經云背上有斑文者今出莱州掖縣南)
(海中三月中旬採蕭炳云出蜜州陳藏噐云按海蛤是海中爛殼久在泥沙風波淘灑自然圓净有大有小以小者久遠)
(為佳亦非一一從鴈腹中出也文蛤是未爛時殼猶有文者此乃新舊為名二物元同一類假如鴈食蛤殼豈擇文與不)
(文蘇恭此言殊為未建至如爛蜆蜯殼亦有所主與生不同陶云副品正其宜矣說文曰千歲鷰化為海蛤一名伏老伏)
(翼化為今亦生子滋長也)
圖經(文具海蛤條下)
︻千金翼(治急疳蝕口鼻數日盡欲死燒文蛤灰臘月脂和塗之)
衍義(文具海蛤條下)
魁蛤味丼平無毒主痿痺洩痢便膿血一名魁陸一名活東
生東海正圓两頭空表有文取無時(陶&KR0739;居云形似紡輕音任小狹長外有縱横文)
(理云是老蝙蝠化為用之至少而本經海蛤一名魁蛤與此為異也臣禹錫等謹按蜀本圖經云形圓長似大腹㯽榔兩)
(頭有孔今出英州)
圖經(文具海蛤條下)
︻食療(寒潤五藏治消渴開關節服丹石人食之使人免有瘡腫及熱毒所生也)
(華子云鱧魚腸以五味炙貼痔瘻及䖵骭良久蟲出即去之諸魚中惟此膽丼可食)
圖經曰(蠡通作鱧字魚生九江池澤今處處有之陶隱居以爲公蠣蛇所變至難死猶有蛇性謹桉爾雅鱧鯇郭)
(璞注云鱧鮦音同也釋者曰鱧鯇也詩小雅云魚麗于罶魴鱧毛傳云鱧鯇也正義云諸本或作鱧䱰音重也陸機謂鯇)
(即鱧魚也似鱧狹而厚今京東人猶呼䱰魚其實一類也據上所說則似今俗間所謂黑鱧魚者亦至難死形近蛇類浙)
(中人多食之然本經著鱧魚主濕痺下水而黑鱧魚主婦人姙娠千金方有安胎單用黑鱧魚湯方而本經不言有此功)
(用恐是漏落耳肝腸亦入藥諸魚膽苦惟此膽味丼可食爲異也又下鮑魚條據陶蘇之說乃似今漢沔間所作淡乾魚)
(味辛而臭者蘇又引李當之本草亦言胸中濕者良其以暴魚不以塩外雖乾而魚肥故中濕也中濕則彌臭矣一說鮑)
(魚自是一種形似小鱅魚生海中氣最臭秦始皇取置車中者是也此說雖辨亦無的據素問治血枯雀卵丸飲鮑魚汁)
(以利腸中)
︻外臺秘要(療患腸痔每大便常有血鱧魚鱠薑虀食之佳任性多火差忌冷毒物)
又方(療痔鱧魚腸三具炙令香以綿裹内榖道中一食頃蟲當出魚腸數易之盡三枚差)
食醫心鏡(治十種水氣病不差垂死鱧魚一頭重一斤己上右熟取汁和冬苽葱白作羹食之)
(至多此魚唐本注云鮧魚一名鮎魚一名鯷魚主水浮腫利小便也臣禹錫等謹按蜀本圖經云有三種口腹俱犬者名)
(鱯音護背青而口小者名鮎口小背黃腹白者名鮠一名河㹠三魚並堪為臛美而且補陳士良云鮧魚暖)
圖經曰(鮧音夷又音題魚舊不著所出州土今江浙多有之大首方口背青黑無鱗多涎其類有三陶隱居云即)
(鯷音題魚也鯷即鮎乃兼切魚也又有鱯音護魚相似而大鮠五回切魚亦相似色黃而美三種形性皆相類而小不同)
(也鮎亦名鰋詩小雅云魚麗于罶鰋鱧傳云鰋鮎也爾雅釋魚鰋鮎郭璞注云今鰋額白魚鮎别名鯷江東通呼鮎為鮧)
(是也今江浙多食之不可與牛肝合食令人患風多噎涎主三消取生魚涎溲黃連末作丸飯後烏梅煎飲下五七丸渴)
(便頓减鱯四季不可食又不可與野猪肉合食令人吐瀉鮠秦人呼為䲚魚能動痼疾不可與野雞野猪肉合食令人患)
(癩此三魚大抵寒而有毒非食品之佳味也)
︻食療(鮎魚鱯大約相似主諸捕益無鱗有毒勿多食赤目赤鬚者並殺人也)
千金翼(治刺傷中毒水燒魚目灰塗之)
衍義曰(鮧魚形少類獺有四足腹重墜如囊身微紫色嘗剖之中有三小蠏又有四五小石塊如指面許小魚五)
(七枚然無鱗與鮎鮠相類今未見用者)
圖經曰(鯽魚本經不載所出州上今所在池澤皆有之似鯉魚色黑而體促肚大而脊隆亦有大者至重二三斤)
(性温無毒諸魚中最可食或云稷米所化故其腹尚有米色又有一種背高腹狹小者名䲙魚功用亦與鯽同但力差劣)
(耳又黔州有一種重脣石鯽魚亦其類也)
︻陳藏器云(頭主欬嗽燒為末服之肉主虛羸五味熟煑食之鱠亦主赤白痢及五野雞病)
食療(食之平胃氣調中益五藏和蓴作羹良作鱠食之断暴下痢和蒜食之有少熱和薑醬食之有少冷又夏月熱)
(痢可食之多益冬月中則不治也骨燒為灰傅&KR0630;瘡上三五度差謹按其子調中益肝氣凡魚生子皆粘在草上及土中)
(寒冬月水過後亦不腐壞每到五月三伏時雨中便化為魚食鯽魚不得食沙糖令人成疳蟲丹石熱毒發者取茭首和)
(鯽魚作羹食一兩頓即差)
聖惠方(治小兒腦疳鼻痒毛髮作穗面黃羸瘦益腦用鯽魚膽滴扵鼻中連三五日甚效)
外臺秘要(治患腸痔大便常有血食鯽魚羹及隨意任作飽食孫真人同)
千金方(小兒頭無髮燒鯽魚末醬汁和傳之)
梅師方(鯽魚不可合猪肝食)
孫真人(治牙齒疼取鯽魚内塩花扵肚中燒作灰末傅之即差)
又方(主悪核腫不散取鮮鯽魚杵傅之)
又方(主脚氣及上氣取鯽魚一尺長者作鱠食一两蝢差)
食醫心鏡(治脾胃氣冷不能下食虚弱無力鶻突羹鯽魚半斤細切起作鱠沸豉汁熱投之著胡椒乾薑蒔蘿)
(橘皮等末空心食之)
集驗方(熱病差後百日食五辛者必目暗鯽魚作臛熏之)
子母秘錄(治小兒面上忽生瘡黃水出鯽魚頭燒末和醬清汁傅日易之)
又方(小兒丹鯽魚肉細切五合小豆搗屑二合和更杵如泥和水傅之)
楊氏産乳(療姙娠時行傷寒鯽魚一頭燒作灰酒服方寸匕汗出差傷寒類要同)
又方(中風寒熱腹中絞痛以乾鯽魚一頭燒作末三指撮以苦酒服之温覆取汗良)
衍義曰(鯽魚開其腹内藥燒之治齒)
鱓(音善)魚味丼大温無毒主𥙷中益血療瀋(音審)脣五月五日取
頭骨燒之止痢(陶隱居云鱓是荇芩根化作之又云是人髮所化今其腹中自有子不必盡是變化也性)
(熱作臛食之亦補而時行病起食之多復又喜今人霍亂凡此水族魚鰕之類甚多其有名者巳注在前條雖皆可食而)
(其損人故不入藥用又有食之反能致病者今條注如後說凡魚頭有白色如連珠至脊上者腹中無膽者頭中無鰓者)
(並殺人魚汁不可合鸕鷀肉食之鯽魚不可合猴雉肉食之鰌音秋鱓不可合白犬血食之鯉魚子不可合猪肝食之鯽)
(魚亦爾青魚鮓不可合生胡荽及生葵并麥醬食之鰕無鬚及腹下通黑及煑之反白皆不可食生鰕鱠不可合雞肉食)
(之亦損人又有鯆音脯魮者粃亦益人尾有毒療齒痛又有䱀烏郎切䰲乙八切魚至能醒酒鯸音侯鮧魚有毒不可食)
(唐本注云别錄云乾鱓頭主消渴食不消去冷氣除痞疹其穿魚繩主竹木屑入目不出穿鮑魚繩亦主眯目去刺煑汁)
(洗之大良也今按陳藏器本草云鱓魚主濕痺氣𥙷虛損婦人産後淋瀝血氣不調羸瘦止血除腹中冷氣腸鳴也臣禹)
(錫等謹按蜀本圖經云似鰻鱺魚而細長亦似蛇而無鱗有青黃二色生水岸泥窟中所在皆有之孟詵云鱓魚𥙷五藏)
(逐十二風邪患悪氣人常作臛空腹飽食便以衣盖卧少頃當汗出如白膠汗從腰脚中出候汗盡煖五木湯浴湏慎風)
(一日更三五日一服并治濕風)
︻陳藏器云(血主癬及瘻斷取血塗之憂月扵淺水中作窟如蛇冬蟄夏出宜臛食之證俗音鱓魚音善字)
(或作鱓諸書皆以鱣為鱓本經以鱣為鼉仍足魚字殊為誤也風土記云鱓魚夏出冬蟄亦以氣養和實時節也顔氏家)
(訓云後漢書鸛雀銜三鱓魚音善多假借作鱣魏武四時食制鱓鱣魚大如五斗軀長一丈即鱣魚也若如此長大鸛雀)
(不能勝一泥三頭乎是鱓魚明矣今宜作鱓字作臛當重煑之不可以桑薪煑之亦蛇類也)
聖惠方(治婦人乳結硬疼用鱓魚皮燒灰末空心煖酒調二錢匕)
衍義曰(蟬魚腹下黃世謂之黃鱓此尤動風氣多食令人霍亂屢見之向在京師鄰舍一郎官因食黃鱓遂致霍)
(亂吐利幾至委蝢又有白鱓稍麄大色白二者皆亡鱗大者長尺餘其形類蛇但不能陸行然皆動風江陵府西有湖曰)
(西湖每歲夏秋泹河水漲即湖水滿溢冬即復涸土人於乾土下撅得之每及二三尺則有往来鱓行之路中有泥水水)
(涸又下水至復出)
鮑魚味辛臭温無毒主墜墮骽(吐猥切)蹷(音厥)踠折瘀血血痺在
四肢不散者女子崩中血不止勿令中鹹(陶&KR0739;居云所謂鮑魚之肆言其臭也)
(俗人呼為䱒音裛魚字似鮑又言塩䱒之以成故也作藥當用少塩臭者不知正何種魚爾乃言穿貫者亦入藥方家自)
(少用之今此鮑魚乃是鱅音慵魚長尺許合完淡乾之而都無臭氣要自療漏血不知何者是真唐本注云此說云味辛)
(又言勿令中鹹此是蔚居切魚非鮑魚也魚去腸肚繩穿淡暴使乾故辛而不鹹李當之本草亦言匈中濕者良鮑魚)
(肥者匈中便濕又云穿貫繩者弥更不惑鮑魚破開塩裛不暴味鹹不辛又完淹令濕非獨匈中且鰎魚亦臭臭與鮑别)
(鮑鰎二魚雜魚並用鮑似屍臭以無塩也鰎臭差微有塩故也鰎魚沔州復州作之餘處皆不識爾本注今考具實止血)
(湏淡乾勿令中鹹入别方藥用則以塩裛之爾臣禹錫等謹按蜀本圖經注云十月後取魚去腸繩穿淡乾之凡魚皆堪)
(食不的取一色也據陶注作藥當用少塩不知正何種魚爾又據本經云勿令中鹹是知入藥當少以塩䱒成之有塩則)
(中鹹而不臭塩少則味辛而臭矣古人云與不善人居如入鮑魚之肆謂悪人之行如鮑魚之臭也考其實則今荊楚淡)
(魚頗臭而微辛方家亦少用舊云沔州復州作之餘皆不出審陶注及圖經與本經即所在皆可作之也又據鮧魚有口)
(小背黃腹白者為鮑魚而療治與鮧魚同𥙷益主百病今圖經既不的取一色可淚乾此之為是也)
圖經(文具蠡魚條下)
︻子母秘錄(姙娠中風寒熱腹中絞痛不可針炙乾魚一枚燒末酒服方寸匕取汗)
骨主女子帶下赤白
齒主石淋生九江池澤取無時(陶隱居云鯉魚最為魚之主形既可愛又能神變乃至飛)
(越山湖所以琴高乘之山上水中有鯉不可食又鯉鮓不可合小豆藿食之其子合猪肝食之亦能害人爾唐本注云鯉)
(魚骨主隂蝕哽不出血主小兒丹腫及瘡皮主[病-丙+(穩-禾)]疹腦主諸癎腸主小兒肌瘡今按陳藏器本草云鯉魚肉主安胎胎動)
(懷姙身腫煑為湯食之破冷氣痃癖氣塊横關伏梁作鱠以濃蒜虀食之膽主耳聾滳耳中目為灰研傳刺瘡中風水疼)
(腫汁出即愈諸魚目並得臣禹錫等謹按藥性論云鯉魚膽亦可單用味大苦點眼治赤腫瞖痛小兒熱腫塗之蜀漆為)
(使魚燒灰末治欬嗽糯米煑粥孟詵云鯉魚白煑食之療水腫脚滿下氣腹有宿瘕不可食又修理可去脊上兩筋及黑)
(血毒故也又天行病後不可食再發即死其在沙石中者毒多在腦中不得食頭日華子云鯉魚凉有毒肉治欬嗽療脚)
(氣破冷氣痃癖懷姙人胎不安用絹裹鱗和魚煑羹熟後去鱗食之驗脂治小兒癎疾驚忤膽治障瞖等腦随治暴聾煑)
(粥服良諸溪澗中者頭内有毒不計大小並三十六鱗也)
圖經曰(鯉魚生九江池澤今處處有之即赤鯉魚也其脊中鱗一道每鱗上皆有小黑點從頭數至尾無大小皆)
(三十六鱗古語云五尺之鯉與一寸之鯉大小雖殊而鱗之數等是也又崔豹古今注釋鯉魚有三種兖州人謂赤鯉為)
(玄駒謂白鯉為白驥黃鯉為黃雉盖諸魚中此為最佳又能神變故多貴之今人食品中以為上味其膽肉骨齒皆入藥)
(古今方書並用之胡洽治中風脚弱短氣腹備有鯉魚湯方最勝脂血目睛腦髄亦單使治疾惟子不可與肝同食又齒)
(主石淋古今錄驗著其方云鯉魚齒一升篩末以三歲苦酒和分三服宿不食旦服一分日中服一分暮服一分差赤鯉)
(魚鱗亦入藥唐方多用治産婦腹痛燒灰酒調服之兼治血氣雜諸藥用之)
︻陳藏器云(鯉魚從脊當中數至尾無大小皆有三十六鱗亦其成數也)
食療(膽主除目中赤及熱毒痛點之良肉白煑食之療水腫脚滿下氣腹中有宿瘕不可食害人久服天門冬人亦)
(不可食刺在肉中中風水腫痛者燒鯉魚眼睛作灰内瘡中汁出即可謹按魚血主小兒丹毒塗之即差魚鱗燒㷑絶研)
(酒下方寸破産婦滯血脂主諸癎食之良腸主小兒腹中瘡鯉魚鮓不得和豆藿葉食之成瘦其魚子不不得合猪肝食)
(之凡修理可去脊去兩筋及黑血毒故也炙鯉魚切忌㷑不得令燻着眼損人眼光三兩日内必見驗也又天行病後不)
(可食再發即死其在砂石中者有毒多在腦中不得食頭)
聖惠方(治水氣利小便除浮腫用鯉魚一頭重一斤者治如食法修事食之)
外臺秘要(古今錄療魚骾骨横喉中六七日不出取鯉魚鱗皮合燒作屑以水服之則出未出更服)
又方(療水病腫鯉魚一頭極大者去頭尾及骨唯取肉以水二斗赤小豆一大升和魚肉煑可取二升已上汁生布)
(絞去滓頓服盡如不能盡分為二服後服温令暖服訖當下利利盡即差)
又方(療瘻鯉魚腸切作五段火上炙之洗瘡拭乾以腸封之冷則易自暮至旦乾止覺痒開看蟲出差)
又方(凡腫巳潰未潰者燒鯉魚作灰酢和塗之一切腫上以差為度)
又方(療卒淋鯉魚齒燒灰酒服方寸匕)
千金方(治暴痢小鯉魚一枚燒為末米飲服之大人小兒俱服得)
又方(小兒咽腫喉痺以鯉魚膽二七枚和竈底土以塗咽喉立差)
肘後方(療雀目鯉魚膽及腦傅之燥痛即明)
食醫心鏡(主上氣欬嗽匈隔妨滿氣喘鯉魚二頭切作鱠以薑醋食之蒜虀亦得)
又方(主肺欬嗽氣喘促鯉魚一頭重四兩去鱗紙裹火炮去刺研煑粥空腹喫之)
子母秘錄(療姙娠傷寒鯉魚一頭燒末㴮服方寸匙令汗出兼治乳無汁)
産書(下孔汁燒鯉魚一頭研為末酒調下一錢七)
禮記(食魚去乙魚目旁有骨名乙如象乙字食之令人骾)
行義曰(鯉魚至隂之物也其鱗故三十六隂極則陽復所以素問曰魚熱中王叔和曰熱即生風食之所以多發)
(風熱諸家所觧並不言日華子云鯉魚涼今不取直取素問為正萬一風家更使食魚則是貽禍無窮矣)
八種食療餘
時魚平𥙷虛勞稍發疳痼
黃頼魚一名䱀䰲醒酒亦無鱗不益人也
比目魚平𥙷虛益氣力多食稍動氣
鱭魚發疥不可多食
鯸鮧魚有毒不可食之其肝毒煞人緣腹中無膽頭中無顋
故知害人若中此毒及鱸魚毒者便剉蘆根煑汁飲觧之又
此魚行水之次或自觸著物即自怒氣脹浮扵水上為鵶鶵
所食
︻孫真人食忌(鯸鮧魚勿食肝殺人)
鯮魚平𥙷五藏益筋骨和脾胃多食宜人作鮓尤佳曝乾甚
香美不毒亦不發病
黃魚平有毒發諸氣病不可多食亦發瘡疥動風不宜和蕎
麥同食令人失音也
魴魚調胃氣利五藏和芥子醬食之助肺氣去胃家風消榖
不化者作鱠食助脾氣令人能食患疳痢者不得食作羹臛
食宜人其功與鯽魚同
二十三種陳藏器餘
鱘魚味丼平無毒主益氣𥙷虛令人肥徤生江中背如龍長
一二丈鼻上肉作脯名鹿頭一名鹿肉𥙷虛下氣子如小豆
食之肥美殺腹内小蟲
︻食療(有毒主血淋可煑汁飲之其味雖美而發諸藥毒鮓世人雖重尤不益人服丹石人不可食令人少氣發)
(一切瘡疥動風氣不與乾笋同食發癱緩風小兒不與食結癥瘕及嗽大人久食令人卒心痛并使人卒患腰痛)
鱁鯷(上逐下題)魚白主竹木入肉經久不出者取白傅瘡上四邊
肉爛即出刺一名鰾(毗眇切)
︻海藥云(謹按廣州記云生南海無毒主月蝕瘡隂瘡痿瘡並燒灰用)
經驗方(治嘔血鰾膠長八寸闊二寸炙令黃刮二錢巳来用丼蔗節三十五箇取自然汁調下)
文鰩魚(餘招反)無毒婦人臨月帶之令易産亦可臨時燒為黑
末酒下一錢匕出南海大者長尺許有翅與尾齊一名飛魚
羣飛水上海人候之當有大風吴都賦云文鰩夜飛而觸網
是也
牛魚無毒主六畜疾疫作乾脯搗為末以水灌之即鼻中黃
涕出亦可置病牛處令其氣相熏生東海頭如牛也
海㹠魚味鹹無毒肉主飛尸蠱毒瘴瘧作脯食之一如水牛
肉味小腥耳皮中肪摩悪瘡疥癬痔瘻犬馬瘑疥殺蟲生大
海中候風潮出形如㹠鼻中聲腦上有孔噴水直上百數為
羣人先取得其子繋著水中毋自来就而取之其子如蠡魚
子數萬為群常隨毋而行亦有江㹠狀如㹠鼻中為聲出沒
水上海中舟人候之知大風雨又中有曲脂堪摩病及樗博
即明照讀書及作即闇俗言嬾婦化為此也
杜父魚主小兒差頽差頽核大小也取魚擘開口咬之七下
生溪澗下背有刺大頭闊口長二三寸色黑斑如吹砂而短
也
海鷂魚齒無毒主瘴瘧燒令黑末服二錢匕魚似鷂有肉翅
能飛上石頭一名石蠣一名邵陽魚齒如石版生東海
鮠魚一作魤(並音五禾反鯰属又五回反)味丼平無毒不腥主膀胱水下
開胃作鱠白如雪隋朝吴都進鮠魚乾鱠取快日曝乾缾盛
臨食以布褁水浸良久灑去水如初鱠無異魚生海中大如
石首
圖經(文具鮧魚條下)
鮹魚味丼平無毒主五野雞痔下血瘀血在腹似馬鞭尾有
兩歧如鞭鞘故名之出江湖
鱣魚肝無毒主惡瘡疥癬勿以塩炙食郭注爾雅云鱣魚長
二三丈顔氏家訓曰鱣魚純灰色無文古書云有多用鱣魚
字為鱓既長二三丈則非鱓魚明矣本經又以鱓為鼉此誤
深矣今明鱑魚體有三行甲上龍門化為龍也
石鮅(音必)魚味丼平有小毒主瘡疥癬出南海方山澗中長一
寸背裏腹下赤南人取之作鮓
魚鮓味丼平無毒主癬和柳葉搗碎熱炙傳之又主馬瘑瘡
取酸臭者和糝及屋上塵傳之瘑似疥而大凡鮓皆發瘡疥
可合殺蟲瘡藥用之
魚脂主牛疥狗瘑瘡塗之立愈脂是和灰泥船者腥臭為佳
又主癥取銅器盛二升作大火炷脂上燃之令煖徹扵癥上
熨之以紙籍腹上晝夜勿息火良
鱠味丼温蒜虀食之温𥙷去冷氣濕痺除膀胱水喉中氣結
心下酸水腹内伏梁冷痃結癖疝氣𥙷腰脚起陽道鯽魚鱠
主腸澼水榖不調下利小兒大人丹毒風眩鯉魚鱠主冷氣
氣塊結在心腹並宜蒜虀進之魚鱠以菰菜為羹吳人謂之
金羹玉鱠開胃口利大小腸食鱠不欲近夜食不銷兼飲冷
水腹内為蟲時行病起食鱠令人胃弱又不可同乳酪食之
令人霍亂凡羹以蔓菁煑之蔓菁去魚腥又萬物腦能銷毒
所以飡鱠食魚頭羹也
昌侯魚味丼平無毒腹中子有毒令人痢下食其肉肥徤益
氣力生南海如鯽魚身正圓無硬骨作炙食之至美一名昌
鼠也
鯇魚無毒主喉閉飛尸取膽和暖水攪服之鯇(音患)似鯉生江
湖間内喉中飛尸上此膽至苦
䲅魚肝及子有大毒入口爛舌入腹爛腸肉小毒人亦食之
煑之不可近鐺當以物懸之一名鶘夷魚以物觸之即嗔腹
如氣毬亦名嗔魚腹白背有赤道如印魚目得合與諸魚不
同江海中並有之海中者大毒江中者次之人欲收其肝子
毒人則當反被其噬為此人皆不錄唯有橄㰖木及魚茗木
觧之次用蘆根烏蓲草根汁觧之此物毒疾非藥所及橄㰖
魚茗巳出木部
魚虎有毒背上刺著人如蛇咬皮如猬有刺頭如虎也生南
海亦有變為虎者
䱋魚(音拱鯤子)鰍魚(鰌同音)鼠尾魚地青魚鯆魮魚(鯆魮普胡反音毗)邵陽
魚尾刺人者有大毒三刺中之者死二刺者困一刺者可以
救候人溺處釘之令人隂腫痛拔去即愈海人被其刺毒煑
魚簄竹及海獺皮觧之巳上魚並生南海惣有肉翅尾長二
尺刺在尾中逢物以尾撥之食其肉而去其刺其鯆魮魚巳
在本經䱉魚注中
鯢魚鰻鱺注陶云鰻鱺能上樹蘇云鯢魚能上樹非鰻鱺也
按鯢魚一名王鮪在山溪中似鮎有四脚長尾能上樹天旱
則含水上山葉覆身鳥来飲水因而取之伊洛間亦有聲如
小兒啼故曰鯢魚一名鱯魚一名人魚膏燃燭不滅秦始皇
塚中用之陶注鮎魚條云人魚即鯢魚也
諸魚有毒者魚目有睫殺人目得開合殺人逆鰓殺人腦中
白連珠殺人無鯉殺人二目不同殺人連鱗者殺人白鬐殺
人腹下丹字殺人魚師大者有毒食之殺人
水龜無毒主難産産婦戴之亦可臨時燒末酒下出南海如
龜長二三尺兩目在側傍
瘧龜無毒主老瘧發無時者亦名㾬瘧下俚人呼為妖瘧燒
作灰飲服一二錢匕當微利取頭燒服彌佳亦候後時煑為
沸湯坐中浸身亦懸安病人卧處生高山石下身偏頭大觜
如鶚鳥亦呼為鶚龜
重修政和經史證類備用本草卷第二十
