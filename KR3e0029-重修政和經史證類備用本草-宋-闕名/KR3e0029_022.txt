重修政和經史證類備用本草卷第二十二(巳酉新增衍義)
成都唐慎微續證類
臣曹孝忠奉
敕校勘
蟲部下品總八十一種
一十八種神農本經(白字)
一十二種名醫别錄(墨字)
二種唐本先附(注云唐附)
五種今附(皆醫家嘗用有效注云今附)
八種新分條
三十六種陳藏器餘
凡墨蓋子巳下並唐慎微續證類
蝦(音遐)蟇(音麻)牡鼠(肉糞附)馬刀
蛤蜊(音梨)蜆(音顯)&KR1173;(呼咸切)䗯(音進)
蚌蛤車螯蚶
蟶淡菜(巳上八種元附馬刀條下今新分條)蝦
蚺蛇膽(膏附)蛇蛻蜘蛛
腹蛇膽(内附)白頸蚯蚓蠮(音噎)螉(烏紅切)
葛上亭長蜈蚣蛤蚧(今附)
水蛭(音質)斑猫田中螺
貝子石蠶雀甕
白花蛇(今附)烏蛇金蛇(銀蛇金星等附今附)
蜣蜋五靈脂(今附)蝎(今附)
螻(音婁)蛄(音姑)馬陸鼃(音蛙)
鯪鯉甲(今人呼穿山甲)芫菁地膽
珂(唐附)蜻蛉鼠婦(濕生蟲也)
螢火甲香(唐附)衣魚
三十六種陳藏器餘
海螺海月青蚨
豉蟲烏爛死𧖟繭鹵汁
壁錢針線袋故錦灰
故緋帛赦日線苟印
溪鬼蟲赤翅蜂獨脚蜂
蜡(音蛇)盤蝥蟲蟷
山蛩蟲溪狗水黽
飛生蟲蘆中蟲蓼螺
(未見别功故不具載周禮掌蟈氏去鼃黽焚牡菊灰洒之則死牡菊無花菊也本經云蝦蟇一名蟾蜍誤矣日華子云蝦)
(蟇冷無毒治犬咬及熱狂貼惡瘡解煩熱色斑者是又云蟾凉微毒破癥結治疳氣小兒面黃癖氣燒灰油調傅惡瘡入)
(藥並炙用又名蟾蜍眉酥治蚛牙和牛酥摩傅腰眼并隂囊治腰腎冷并助陽氣以吳茱萸苗汁調妙糞傅惡瘡丁腫雜)
(蟲咬油調傅瘰&KR0659;痔瘻瘡)
圖經曰(蝦蟇生江湖今處處有之腹大形小皮上多黑斑點能跳接百蟲食之時作呷呷聲在陂澤間舉動極急)
(五月五日取隂乾東行者良本經云一名蟾蜍以爲一物似非的也謹按爾雅鼁起據切&KR1434;蟾蜍郭璞注云似蝦蟇居陸)
(地又科斗注云蝦蟇子也是非一物明矣且蟾蜍形大背上多痱磊行極遲緩不能跳躍亦不解鳴多在人家下濕處其)
(腹下有丹書八字者真蟾蜍也陶隱居所謂能解犬毒及温病斑生生食之並用蟾蜍也本經云主邪氣破堅血之類皆)
(用蝦蟇二物雖一類而功用小别亦當分别而用之治聞記云蝦蟇大者名田父能食蛇蛇行田父逐之蛇不得去田父)
(銜其尾久之蛇死尾後數寸皮不損肉巳盡也世傳蛇噉鼃今乃云田父食蛇其說頗怪當是别有一種如此耳韋宙獨)
(行方治𧖟咬取田父脊背上白汁和蟻子交塗之差蟾蜍矢謂之土㯽榔下濕處往往有之亦主惡瘡眉酥主蚛牙及小)
(兒疳瘦藥所須又有一種大而黃色多在山石中藏蟄能吞氣飲風露不食雜蟲謂之山蛤山中入亦飡之此主小兒勞)
(瘦及疳疾等最良)
︻雷公云(有多般勿誤用有黑虎有䖲黃有黃&KR4388;有螻蟈有蟾其形各别其蝦蟇皮上腹下有斑點脚短即不)
(鳴叫黑虎身小黑觜脚小斑䖲黃斑色前脚大後腿小有尾子一條黃&KR4388;遍身黃色腹下有臍帶長五七分巳来所住立)
(處帶下有自然汁出螻蟈即夜鳴腰細口大皮蒼黑色蟾即黃斑頭有肉角凡使蝦蟇先夫皮并腸及爪了隂乾然後塗)
(酥炙令乾每脩事一箇用牛酥一分炙盡爲度若使黑虎即和頭尾皮爪並隂乾酒浸三日漉出焙乾用)
聖惠方(治風邪蝦蟇燒灰朱砂等分每服一錢水調下日三四服甚有神驗)
又方(治腹蛇螫方用生蝦蟇一枚爛杵碎傅之)
外臺秘要(治卒狂言鬼語燒蝦蟇杵末酒服方寸匕日三)
又方(治小兒初得月蝕瘡五月蝦蟇燒杵末猪膏和傅之)
又方(治小兒患風臍及臍瘡久不差者燒蝦蟇杵末傅之日三四度差)
又方(蟲巳食下部肛盡腸穿者取長股蝦蟇青背者一枚鷄骨一分燒爲灰合吹下部令深入又云數用大驗)
又方(治癬瘡方取蟾蜍燒灰末以猪脂和傅之)
孫真人(腸頭挺出以皮一片瓶内燒熏挺處)
梅師方(治疳&KR0630;無問去處皆治之以蝦蟇燒灰好醋和傅日三五度傅之差)
子母秘錄(小兒洞洩下痢燒蝦蟇末飲調方寸匕服)
又方(治小兒口瘡五月五日蝦蟇炙杵末傅瘡上即差兼治小兒蓐瘡)
南此史(張暢弟收嘗爲猘犬所傷醫云宜食蝦蟇膾收甚難之傷含笑先嘗收因此乃食)
衍義曰(蝦蟇多在人家渠&KR2238;下大腹品類中最大者是遇隂雨或昏夜即出食取眉間有白汁謂之蟾酥以油單)
(裹眉裂之酥出單上入藥用有人病齒縫中血出以紙絍子蘸乾蟾酥少許於血出處按之立止世有人收三足枯蟾以)
(罔衆但以水沃半日盡見其偽蓋本無三足者)
牡鼠微温無毒療踒折續筋骨擣傅之三日一易四足及尾
主婦人墮胎易出(臣禹錫等謹按藥訣云牡鼠味甘)肉熱無毒主小兒哺
露大腹炙食之糞微寒無毒主小兒癎疾大腹時行勞復
(陶隱居云牡鼠父鼠也其屎兩頭尖專療勞復鼠目主明目夜見書術家用之臘月鼠燒之辟惡氣膏煎之亦療諸瘡膽)
(主目睛但纔死膽便消故不可得之臣禹錫等謹按孟詵云牡鼠主小兒癎疾腹大貪食者可以黃泥裹燒之細揀去骨)
(取肉和五味汁作羹與食之勿令食著骨甚瘦人又取臘月新死者一枚油一大升煎之使爛絞去滓重煎成膏塗凍瘡)
(及折破瘡日華子云鼠凉無毒治小兒驚癎疾以油煎令消入臘傳湯火瘡生擣署折傷筋骨雄鼠糞頭尖硬者是治癎)
(疾明目葱豉煎服治勞復足燒食催生)
圖經(文巳附鼹鼠條下)
︻陳藏器序(雄鼠脊骨未長齒多年不生者效)
外臺秘要(治勞復方用鼠屎頭尖者二十枚豉五合水二升煮取一升頓服)
又方(治鼻中外查瘤膿血出者正月取鼠頭燒作灰以臘月猪膏傅瘡上)
千金方(治鼠瘻以新鼠屎一百粒巳来收置密噐中五六十日杵碎即傅瘡孔)
又方(治癰瘡中冷瘡口不合用鼠皮一枚燒爲灰細研封瘡口上)
又方(治室女月水不通用鼠屎一兩燒灰研空心温酒調下半錢)
又方(醫針人而針折在肉中以鼠腦塗之)
肘後方(耳卒聾取鼠膽内耳中不過三愈有人云側卧瀝一膽盡須臾膽汁從下邊出初出益聾半日須臾乃差)
(治三十年老聾)
又方(治人目澁喜睡取鼠目一枚燒作屑魚膏和注目眥則不眠兼取兩目縫囊盛帶之)
又方(箭鏑及針刀刃在咽喉&KR0909;膈諸隱處不出方杵鼠肝及腦傅之)
又方(蛇骨刺人毒痛方燒死鼠傅之)
又方(治項強身中急者取活鼠破其腹去五藏就熱傳之即差)
經驗方(靈鼠膏以大雄鼠一枚渾用清油一斤熳火煎鼠燋扵水上試油不散即以綿濾去滓澄清重拭銚子令)
(淨再以熳火煎上件油次下黃丹五兩炒令色變用柳木箟子不住手攪令勻再於水上試滴侯凝即下黃䗶一兩又熬)
(帶黑色方或膏然後貯於甆合噐中候硬合地上出火毒二兩日傳貼瘡腫去痛而凉)
梅師方(治食馬肝有毒殺人者以雄鼠屎三七枚和水研飲服之)
又方(治從高墜下傷損筋骨疼痛叫唤不得瘀血著在肉以鼠屎燒末以猪脂和傳痛上急裹不過半日痛止)
又方(臘月鼠向正旦朝所居處理之辟温疫)
又方(治湯火燒瘡痛不可忍取鼠一頭油中浸煎之候鼠燋爛盡成膏研之仍以錦裹絞去滓待冷傅之日三度止)
(痛)
又方(治因瘡中風腰春反張牙關口噤四肢強直鼠一頭和尾燒作灰細研以臘月猪脂傅之)
又方(治狂犬咬人取鼠屎二升燒末研傅瘡上)
又方(馬咬人踏破作瘡腫毒熱痛方鼠屎二七枚馬鞘五寸故者根和燒爲末以猪脂和傅之)
食醫心鏡(主水鼓石水腹脹身腫肥鼠一枚剥皮細切煮粥空心喫之頻食三兩度差)
斗門方(治打傷瘡用老鼠一箇自死臘月者和腸肚劈剉油半斤煎令燋黑用鑵收之使時以雞翎惹油傅於瘡)
(上即乾立差)
姚和衆(治小兒癥瘕煮老鼠肉汁煮粥與食)
子母秘錄(令子易産取鼠燒末以井花水服方寸七日三服)
又方(治乳無汁死鼠一頭燒作末以酒服方寸匕勿令婦人知)
又方(治姙娠子死腹中雄鼠屎一七枚以水三升煮取一升去滓取汁以作粥食之胎即下)
楊氏産乳(療小兒齒不生取雌鼠糞三七枚一日枚拭齒令生雌糞用兩頭圓者)
又方(治眼目晚不見物取鼠膽點之)
産書(下乳汁以鼠作臛勿令知與食)
深師方(治鐡棘竹木諸刺在肉中刺不出以鼠腦搗如膏厚塗即出)
馬刀味辛微寒有毒主漏下赤白寒熱破石淋殺禽獸賊鼠
除五藏間熱肌中鼠(蒲剥切)止煩滿𥙷中去厥痺利機關用
之當鍊得水爛人腸又云得水良一名馬蛤生江湖池澤及
東海取無時(陶隱居云李云生江漢中長六七寸漢間人名爲單音善姥音毋亦食其肉内似蜯今人多不)
(識之大都似今蝏音亭䗒蒲幸切而非方用至少凡此類皆不可多食而不正入藥惟蛤蜊煮之醒酒蜆殼陳久者止痢)
(車螯音敖蚶大甘切蠣&KR1173;乎成切䗯音進之属亦可爲食無損益不見所主雉入大水變爲蜃蜃音腎云是大蛤乃是蜯)
(爾煮食諸蜊蝸與菜皆不利人也臣禹錫等謹按蜀本圖經云生江湖中細長小蚌也長三四寸闊五六分)
圖經曰(馬刀生江湖池澤及東海今處處有之蝏䗒亦謂之蚌蚌與蜯同之類也長三四寸闊五六分以来頭小)
(銳多在沙泥中江漢間人名爲單姥亦食其肉大類蚌方書稀用蚌蛤之類最多蚌肉壓丹石毒殼爲粉以傅癰腫又可)
(制石庭脂爛殼研飲主翻胃及胃中痰蛤蜊主老癖能爲寒熱者蜆殼陳久者止痢蚶補中益陽所謂瓦屋是也&KR1173;䗯似)
(蛤而長扁殼主痔煙主胸中邪熱與丹石人相宜淡菜補五藏益陽浙江謂之殼菜此皆有益於人者餘類實繁藥品所)
(不取不可悉數也)
衍義曰(焉刀京師謂之&KR3042;岸春夏人多食然發風痰性微冷又順安軍界河中亦出&KR1173;大抵與馬刀相類肉頗澹)
(人作鮓以寄隣左又不能致遠亦發風此等皆不可多食今蛤粉皆此等衆蛤灰也)
蛤蜊(音䔧)冷無毒潤五藏止消渴開胃解酒毒主老癖能爲寒
熱者及婦人血塊煮食之此物性雖冷乃與丹石相反服丹
石人食之令腹結痛(新見陳藏噐日華子)
圖經(文具馬刀條下)
︻初虞世(療湯火傷神妙蛤蜊殼灰火燒研爲末油調塗之集驗同)
蜆(音顯)冷無毒治時氣開胃壓丹石藥及丁瘡下濕氣下乳糟
煮服良生浸取汁洗丁瘡多食發嗽并冷氣消腎陳殼治隂
瘡止痢蜆肉寒去暴熱明目利小便下熱氣脚氣濕毒解酒
毒目黃浸取汁服主消渴爛殼温燒為白灰飲下主反胃吐
食除心胷痰水殼陳久療胃反及失精(新見唐本注陳藏噐日華子)
圖經(文具馬刀條下)
︻陳藏噐(小於蛤黑色生水泥中候風雨能以殼為翅飛也)
聖惠方(治卒欬嗽不止用白蜆殼不計多少擣研極細每服米飲調下一錢匕日三四服妙)
&KR1173;䗯殼燒作末服之主痔病(新見陳藏噐)
(飲下主反胃心胷間痰飲生江溪渠瀆間陶云大蛤誤耳)
食療云(蜯大寒主大熱解酒毒止渴去眼赤動冷熱氣)
丹房鏡源(蜯粉制硫黃)
車螯冷無毒治酒毒消渴酒渴并壅腫殼治瘡癤腫毒燒二
度各以醋鍜擣為末又甘草等分酒服以醋調傅腫上妙車
螯是大蛤一名蜄能吐氣為樓臺海中春夏間依約島漵常
有此氣(新見陳藏噐日華子)
︻食療(車螯蝤蝥類並不可多食之)
蚶温主心腹冷氣腰脊冷風利五藏建胃令人能食每食了
以飯壓之不爾令人口乾又云温中消食起陽時最重出海
中殼如瓦屋又云無毒益血色殼燒以米醋三度淬後埋令
壞醋膏丸治一切血氣冷氣癥癖(新見陳藏噐蕭炳孟詵日華子)
圖經(文具馬刀條下)
蟶味甘温無毒𥙷虚主冷利煮食之主婦人産後虚損生海
泥中長二三寸大如指兩頭開主胸中邪熱煩悶氣與服丹
石人相宜天行病後不可食切忌之(新見陳藏噐蕭炳孟詵)
圖經(文具馬刀條下)
淡菜温𥙷五藏理腰脚氣益陽事能消食除腹中令氣消痃
癖氣亦可燒令汁沸出食之多食令頭悶目闇可微利即止
北人多不識雖形狀不典而甚益人又云温無毒𥙷虚勞損
産後血結腹内冷痛治癥瘕腰痛潤毛髮崩中帶下燒一頓
令飽大效又名殼菜常時頻燒食即苦不宜人與少米先煮
熟後除肉内兩邊鏁及毛了再入蘿蔔或紫蘇或冬瓜皮同
煮即更妙(新見孟詵日華子)
圖經(文具馬刀條下)
︻陳藏噐(東海夫人味甘温無毒主虚嬴勞損因産瘦瘠血氣結積腹冷腸鳴下痢腰疼帶下疝瘕久服令人)
(髮脫取肉作臛宜人發石令腸結生南海似珠母一頭尖中銜少毛海人亦名淡菜新注云此名殼菜大甘美南人好食)
(治虚勞傷憊精血少者及吐血婦人帶下漏下丈夫久痢並煮食之任意出江湖)
蝦無鬚及煮色白者不可食謹按小者生水田及溝渠中有
小毒小兒患赤白遊腫擣碎傅之鮓内者甚有毒爾(新見孟詵)
︻陳藏噐(食主五野鷄病小兒患赤白遊疹擣碎傅之煮熟色正赤小兒及鷄狗食之脚屈不行江湖中者稍)
(大煮之色白陶云白者煞人非也海中有大者巳出拾遺條中以熱飯盛密噐中作鮓食之毒人至死)
食療云(平動風發瘡疥)
(其形似鱧魚頭若鼉頭尾圓無鱗或言鱧魚變爲之也臣禹錫等謹按蜀本圖經云出交廣二州嶺南諸州大者徑尺長)
(丈許若蛇而麄短藥性論云蚺蛇膽臣渡嶺南食此膾瘴毒不侵世人皆知之膽主下部蟲殺小兒五疳孟詵云蚺蛇膏)
(主皮肉間毒氣肉作膾食之除疳瘡小兒腦熱水漬注鼻中齒根宣露和麝香末傅之其膽難識多將諸膽代之可細切)
(扵水中走者真也又猪及大蟲膽亦走遲於此膽陳藏噐云蚺蛇本功外膽主破血止血痢蠱毒下血小兒熱丹口瘡疳)
(痢肉主飛尸遊蠱喉中有物吞吐不得出者作膾食之其膾著醋能卷人筋以芒草為筋不然終不可脫至難死開肋邊)
(取膽放之猶能生三五年平復也段成式酉陽雜爼云蚺蛇長十丈嘗吞鹿鹿消盡乃遶樹出骨飬瘡時肪腴甚美或以)
(婦人衣投之則蟠而不起其膽上旬近頭中旬在心下旬近尾)
圖經曰(蚺蛇膽本經不載所出州土陶隱居云出晉安蘇恭云出桂廣以南高賀等州今嶺南州郡有之此蛇極)
(大彼土人多食其肉取其膽及膏爲藥嶺表錄異云雷州有養蛇戶每歲五月五日即檐舁蚺蛇入官以取膽每一蛇皆)
(兩人檐舁致大籃籠中藉以軟草屈盤其中將取之則出置地上用&KR1166;柺十數飜轉蛇腹旋復按之使不得轉側約分寸)
(於腹間剖出肝膽膽狀若鴨子大切取之復内肝腹中以線縫合創口蛇亦復活舁歸放於川澤其膽暴乾以充土貢或)
(云蛇被取膽它日見捕者則遠遠側身露腹瘡明巳無膽以此自脫或云此蛇至難死剖膽復能活三年未知的否耳此)
(物極多僞欲試之剔取如粟米許著淨水上浮游水上回旋行走者為真其徑沈者諸膽血也試之不可多多亦況矣膏)
(之真者磥磥如梨豆子他蛇膏皆大如梅李子此為别也下條又有蝮蛇膽其蛇黃黑色黃頷尖口毒最烈取其膽以爲)
(藥主&KR0630;瘡肉釀作酒以治大風及諸惡風瘡瘡瘻瘰&KR0659;皮膚頑痺等然今人不復用此法比蛇多在人家屋間吞鼠子及)
(雀雛見其腹大破取鼠乾之療鼠瘻陳藏噐說蛇中此蛇獨胎産形短鼻反錦文其毒最猛著手斷手著足斷足不爾合)
(身糜潰矣蝮蛇至七八月毒盛時常自嚙木以洩其毒其木即死又吐口中沫於草木上著人身成瘡名曰蛇漠卒難療)
(治所三與衆蛇同方又下蛇蛻條云生荆州川谷及田野五月五日十五日取之良今南中於木石上及人家屋栱間多)
(有之古今方書用之最多或云蛇蛻無時但著不淨物則脫矣古今治蛇毒方甚多葛洪張文仲并言其形狀文仲云蝮)
(蛇形乃不長頭扁口尖頭斑身赤文班亦有青黑色者人犯之頭足貼著是也東間諸山甚多草行不可不慎之又有一)
(種狀如蝮而短有四脚能跳来齧人東人名爲千歲蝮人或中之必死然其齧人巳即跳上木作聲其聲云斫木斫木者)
(不可救也若云博叔博叔者猶可急療之其療之方細辛雄黃等分末以内瘡中日三四易之諸蛇及虎傷亦主之又以)
(桂栝樓末著管中密塞之帶行中毒急傅之緩乃不救葛氏云青蝰蛇綠色喜緣木及竹上大者不過四五尺色與竹木)
(一種其尾三四寸色異者名熇尾蛇最毒中之急炙瘡中三五壯毒則不行又用雄黃乾薑末以射罔和之傳瘡又辟衆)
(蛇方云辟蛇之藥錐多惟以武多雄黃爲上帶一塊古稱五兩者於肘間則莫敢犯他人中者便磨以療之又帶五蛅黃)
(丸以其丸有蜈蚣故也其方至今傳之亦可單燒蜈蚣末傅著瘡上皆驗)
︻海藥云(謹按徐表南州記云生嶺南正經云出晉安及高賀州彼人畜養而食之膽大寒毒主小兒入癎男)
(子下部&KR0630;欲認辯真假但割膽看内細如粟米水中浮走者是真也沈而散者非也)
食療(膽主&KR0630;瘡瘻目腫痛疳&KR0630;肉主温疫氣可作鱠食之如無此疾及四月勿食之膏主皮膚間毒氣小兒疳痢以)
(膽灌鼻中及下部)
聖惠方(治小兒急疳瘡用蚺蛇膽細研水調傳之)
楊氐産乳(療温利久不斷體瘦昏多睡坐則閉目食不下蚺蛇膽大如豆二枚煮通草汁研膽以意多少飲之)
(并塗五心并下部)
又方(療齒疳蚺蛇膽末傳之)
顧含(養嫂失明含嘗藥視膳不符不食嫂目疾須用蚺蛇膽含計盡求不得有一童子以一合授含含開乃蚺蛇膽)
(也童子出門化爲青鳥而去嫂曰遂差)
朝野僉載(泉州盧元欽患大風唯鼻未倒五月五日取蚺蛇膽欲進或云肉可治風遂一截蛇肉食之三五日)
(頓覺漸可百日平復)
蛇蛻(音稅)味鹹甘平無毒主小兒百二十種驚癎瘈(尺曳切)瘲(子用)
(切)癲疾寒熱腸痔蟲毒蛇癎弄舌摇頭大人五邪言語僻越
惡瘡嘔欬明目火熬之良一名龍子衣一名蛇符一名龍子
皮一名龍子單衣一名弓皮生荆州川谷及田野五月五日
十五日取之良(畏礠石及酒陶隱居云草中不甚見虺蝮蛻惟有長者多是赤&KR2080;力建切黃頷輩其皮不)
(可復識今往往得爾皆須完全石上者弥佳燒之甚療諸惡瘡也今按陳藏噐本草云蛇蛻主瘧取正發日以蛻皮塞病)
(人兩耳臨發又以手持少許并服一合塩醋汁令吐也臣禹錫等謹按藥性論云蛇蛻皮臣有毒能主百鬼魅兼治喉痺)
(日華子云治蠱毒辟惡止嘔逆治小兒驚悸客忤催生&KR0659;瘍白癡風煎汁傅入藥並炙用)
圖經(文具蚺蛇條下)
︻雷公(凡使勿用青黃蒼色者要用白如銀色者凡𣣔使先於屋下以地掘一坈可深一尺二寸安蛇皮於中一)
(宿至夘時出用醋浸一時於火上炙乾用之)
食療(蛇蛻皮主去邪明目治小兒一百二十種驚癎寒熱腸痔蠱毒諸&KR0630;惡瘡安胎熱用之)
聖惠方(治白駮用燒末醋調傳上佳)
又方(治小兒重腭重齗腫痛燒末傅之效)
外臺秘要(治身體白駮以皮熟摩之數百遍訖弃皮於草中)
千金方(治諸腫失治有膿燒蛇蛻皮水和封腫上即蟲出)
又方(治緊脣以燒灰先拭之傅上)
又方(日月未足而欲産以全蛇蛻一條欲痛時絹袋盛遶腰)
又方(治惡瘡十年不差似癩者燒全者一條為末猪脂和傅上)
肘後方(小兒初生月蝕瘡及惡瘡燒末和猪脂傅上)
食醫心鏡(小兒喉痺腫痛燒末以乳汁服一錢匕)
十全博救(治横生難産方蛇皮一條瓶子内塩泥固濟有性燒爲黑灰每服一錢用榆白皮湯調服立下)
必效方(五痔肚脫以死蛇一枚指大者濕用掘地作坑燒蛇取有孔板覆坑坐上蟲盡出也)
孫真人(主蛇露瘡用蛇蛻燒末和水調傅上)
杜壬方(治纏喉風咽中如束氣不通蛇蛻炙黃以當歸等分爲末温酒調一錢匕得吐愈)
姚和衆(云小兒重舌燋炙研末日三傅舌下一度着一豆許)
子母秘錄(治小兒吐血燒蛇蛻末以乳汁調服)
又方(治小兒頭面身上生諸瘡燒末和猪脂傳上)
産書(治産不順手足先見者蛇蛻皮燒作灰研面東酒服一錢匕更以藥末傅手足即順也)
楊氏産乳(療兒吹著妳疼腫欲作急療方蛇蛻一尺七寸燒令黑細研以好酒一盞微温頓服未甚較更服)
初虞世(治䧟甲生入肉常有血疼痛蛇皮一條燒存性雄黃一彈子同研以温漿水洗瘡針破貼藥)
衍義曰(蛇蛻從口飜退出眼精亦退今合眼藥多用取此義也入藥洗浮)
(江東呼蝦音蝦蝥者又云土鼅鼄在地布網者草鼅鼄絡幕草上者蟰音蕭蛸音鞘長踦小鼅鼄長脚者俗呼為喜子陶)
(隱居云當用懸網狀如魚&KR0699;者亦名䖦蟱則爾雅所爲鼄蝥郭璞所謂蝃蝥者是也古方主蛇蜂蜈蚣毒及小兒大腹丁)
(奚贅疣今人蛇嚙者塗其汁小兒腹疳者燒熟噉之贅疣者取其網絲纏之蜂及蜈蚣毒者生置痛處令吸其毒皆有驗)
(然此蟲中人尤慘惟飲羊乳汁可制其毒出劉禹錫傳信方云張仲景治雜病方療隂狐疝氣偏有大小時時上下者蜘)
(蛛散主之蜘蛛十四枚熬焦桂半兩二物爲散每服八分一匕日再密丸亦通)
︻雷公(凡使勿用五色者兼大身上有刺毛生者并薄小者巳上並不堪用凡欲用要在屋西面有網身小凥大)
(腹内有蒼黃膿者真也凡用去頭足了研如膏投入藥中用)
聖惠方(治瘰&KR0659;無問有頭無頭用大蜘蛛五枚日乾細研酥調如麫脂日兩度貼之)
外臺秘要(崔氏治疣目以蜘蛛網終遶纏之自落)
千金方(中風口喎僻取蜘蛛子摩其偏急頰車上候視正即止亦可肉火摩之)
又方(治背瘡彌驗方取戸邊蜘蛛杵以醋和先挑四畔令血出根稍露用藥傅乾即易旦至夜枝根出大有神效)
又方(治鼠瘻腫核痛若巳有瘡口出膿水者燒蜘蛛二七枚傅良)
又方(治人心孔昏塞多忘喜誤七月七日取蜘蛛網著領中勿令人知則永不忘也)
又方(卒脫肛燒蜘蛛肚傳肛上)
經驗方(孫真人俻急治齒牙有孔蜘蛛殼一枚綿裹按其内)
廣利方(治蝎螫人研蜘蛛汁傅之差)
乘閑方(治瀉多時脫肛疼痛黑聖散大蜘蛛一箇瓠葉重裹線繫定合子内燒令黑色存性取出細研入黃丹少)
(許同研凡有上件疾先用白礬葱椒煎湯洗浴拭乾後將藥末摻在軟處帛上將手掌按托入收之妙)
譚氏方(繫指并贅瘤方以花蜘蛛網上大網絲於黃丹中養之繫指與瘤夜至旦自下)
孫真人(蜈蚣咬取蜘蛛一枚咬處安當自飲毒蜘蛛死痛未止更著生者)
産寳方(治産後欬逆經三五日不止欲死方煎壁鏡窠三五箇呷差)
衍義曰(蜘蛛品亦多皆有毒經不言用是何種今人多用人家詹角籬頭陋巷之間空中作圓網大腹深灰色者)
(遺尿着人作瘡癬)
蝮蛇膽味苦微寒有毒主&KR0630;瘡肉釀作酒療癩疾諸瘻心
腹痛下結氣除蠱毒其腹中吞鼠有小毒療鼠瘻(陶&KR0739;居云蝮蛇黃黑)
(色黃頷尖口毒最烈虺形短而扁毒不異於蚖中人不即療多死蛇類甚衆惟此二種及青蛙爲猛療之並别有方蛇皆)
(有足五月五日取燒地令熱以酒沃之置中足出術家所用赤連黃頷多在人家屋間吞鼠子雀雛見腹中大者破取乾)
(之唐本注云蛇屎療痔瘻噐中養取之皮灰療丁腫惡瘡骨疽蛻皮主身痒瘑疥癬等蝮蛇作地色鼻反口又長身短頭)
(尾相似大毒一名蚖蛇無二種也山南漢沔間足有之臣禹錫等謹按蜀本圖經云形麄短黃黑如土色白斑鼻反者山)
(南金州房州均州皆有之陳藏器云蝮蛇按蛇既衆多入用非一本經雖載未能分析其蝮蛇形短鼻反錦文亦有與地)
(同色者著足断足著手断手不爾合身糜潰其蝮蛇七八月毒盛時嚙樹以泄其氣樹便死又吐口中涎沫扵草木上著)
(人身腫成瘡卒難主療名曰蛇漠瘡蝮所主略與虺同衆蛇之中此獨胎産本功外宣成間山人取一枚活著器中以醇)
(酒一斗投之埋扵馬溺處周年巳後開取酒味猶存蛇已消化有患大風及諸悪風悪瘡瘰&KR0659;皮膚頑痺半身枯死皮膚)
(手足藏府間重疾並主之不過服一升巳来當覺舉身習習服訖服佗藥不復得力亦有小毒不可頓服腹中死鼠主鼠)
(瘻脂磨著物皆透又生癩取一枚及佗蛇亦得燒坐上當有赤蟲如馬尾出仍取蛇肉塞鼻中亦主赤痢取骨燒爲黑末)
(飲下三錢匕雜蛇亦得藥性論云蝮蛇膽君治下部蟲殺蟲良蛇主治五痔腸風瀉血)
殺長蟲仍自化作水療傷寒伏熱狂謬大腹黃疸一名土龍
生平土三月取隂乾(陶&KR0739;居白頸是其老者爾取破去土塩之日暴湏臾成水道術多用之温病大)
(熱狂言飲其汁皆差與黃龍湯療同也其屎呼為蚓螻音婁食細土無沙石入合丹泥釡用若服此乾蚓應熬作屑去蚘)
(蟲甚有驗也唐本注云别錄云塩霑為汁療耳聾塩消蚘功同蚯蚓其屎封狂犬傷毒出犬毛神效臣禹錫等謹按蜀本)
(注又云觧射網毒藥性論云蚯蚓亦可單用有小毒乾者熬末用之主蛇傷毒一名地龍子日華子云蚯蚓治中風并癎)
(疾去三蟲治傳屍夫行熱疾喉痺蚘蟲傷又名千人踏即是路行人踏殺者入藥燒用其屎治蛇犬咬并熱瘡並塩研傳)
(小兒隂囊忽虚熱腫痛以生丼草汁調輕輕塗之)
圖經曰(白頸蚯蚓生平土今處處平澤臯壤地中皆有之白頸是老者耳三月採隂乾一云湏破去上塩之日乾)
(方家謂之地龍治脚風藥必湏此物為使然亦有毒曾有人因脚病藥中用此果得竒效病既愈服之不輟至二十餘日)
(而覺躁㥽亂但欲飲水不巳遂至委頓凡攻病用毒藥巳愈當便罷服也其矢呼為蚓螻并塩傳瘡可去熱毒)
︻陳藏器(蚯蚓糞土療赤白久熱痢取無沙者末一升炒令㷑盡水沃取半大升濾過麄滓空肚服之)
雷公(凡使收得後用糯米水浸一宿至明漉出以無灰酒浸一日至夜漉出焙令乾後細切取蜀椒并糯米及切了)
(蚯蚓三件同熬之待糯米熟去米椒了㨂净用之凡脩事二兩使米一分椒一分為凖)
聖惠方(治風赤眼以地龍十條炙乾為末夜卧以冷茶調下三錢匕)
又方(治蚰蜒入耳地龍一條内葱葉中化水滴耳中其蚰蜒亦化爲水)
又方(治一切丹毒流腫用地龍屎水和傳之)
又方(治伐指用蚯蚓杵為泥傳之)
又方(治小兒吐乳用田中他龍糞一兩研末空心以粥飲調下半錢匕不過二三服效)
外臺秘要(治火丹取曲蟮糞水和泥傳之)
千金方(治齒齗宣露蚯蚓屎水和為泥火燒令極赤研之如粉臘月猪脂和傳上日三永差)
千金翼(治裂齒痛取死曲蟮末傳之止)
斗門方(治小便不通用蚯蚓杵以冷水濾過濃服半椀立通兼大觧熱疾不知人事欲死者服之立效)
勝金方(治耳聾立效以乾地龍入塩貯在葱尾内為水點之)
子毋秘錄(小兒耳後月蝕瘡燒蚯蚓屎合猪脂傳之)
譚氏小兒(治蜘蛛咬遍身瘡子以葱一枚去尖頭作孔將蚯蚓入葱葉中緊捏兩頭勿洩氣頻摇動即化為水)
(點咬處差)
孫真人(小兒患瞶耳出膿水成瘡沔方以蚯蚓糞碾末傳之兼吹耳中立效)
百一方(治交接勞復隂卵腫或縮八腹腹絞痛或便絶蚯蚓數條絞取汁服之良)
又方(治中蠱毒或吐下血若爛肝取蚯蚓十四枚以苦酒三升漬之蚓死但服其汁巳死者皆可活)
衍義曰(白頸蚯蚓自死者良然亦應候而鳴此物有毒昔有病腹大夜聞蚯蚓鳴扵身有人教用塩水浸之而愈)
(崇寧末年隴州兵土暑月中在倅廳前跣立&KR0550;下為蚯蚓所中遂不救後數日又有人被其毒博識者教以先飲塩湯一)
(杯次以塩湯浸足乃愈今入藥當去土了微炙若治腎藏風下疰病不可闕也仍湏塩湯送王荆公所謂藁壞太牢俱有)
(味可能蚯蚓獨清濂者也)
(也臣禹錫等謹按蜀本注云按爾雅果蠃蒲盧注云即細腰蜂也俗呼爲蠮螉詩云螟蛉之子蜾蠃負之注曰螟蛉桑蟲)
(也蜾蠃蒲盧也言蒲盧負持桑蟲以成其子乃知蠮螉即蒲盧也蒲盧即細腰蜂也據此不獨負持桑蟲以佗蟲入穴摙)
(泥封之數日則成蜂飛去陶云是先生子如粟在穴然捕佗蟲以爲之食今人有候其封穴了壞而看之果見有卵如粟)
(在死蟲之上則如陶說矣而詩人以爲喻者蓋知其大而不知其細也陶又說此蜂黑色腰甚細能摙泥在屋壁間作房)
(如並竹管者是也亦有入竹管中噐物間作穴者但以泥封其穴口而已圖經云摙泥作窠或雙或隻得處便作不拘土)
(石竹木間今所在皆有之日華子云蠮螉有毒治嘔逆生研罯竹木刺入藥炒用)
圖經曰(蠮螉生熊耳川谷及牂牁或人家屋間今處處有之黑色而細腰雖一名土蜂而不在土中作穴但摙土)
(扵人家壁間或器物傍作房如比竹管者是謹按郭璞注爾雅果臝蒲盧云即細腰蜂也俗呼爲蠮螉又詩小雅云螟蛉)
(有子蜾臝負之注螟蛉桑蟲也蜾羸蒲盧也言蒲盧取桑蟲之子負持而去嫗養之以成其子又楊雄法言云螟蛉之子)
(殪而逢果羸祝之曰類我類我注云蜾蠃遇螟蛉而受化久乃變成蜂爾據諸經傳皆言此蜂取佗蟲而化爲巳子陶隱)
(居乃謂生子如粟米大在其房中乃捕取草蟲以擬其子大爲粮耳又有人壞其房而看之果見有卵如粟在死蟲之上)
(皆如陶之說又段成式云書齋中多蠮螉好作窠扵書卷或在筆管中祝聲可聽有時開卷視之悉是小蜘蛛大如繩虎)
(旋以泥隔之乃知不獨負桑蟲也數說不同人或疑之然物類變化固不可度蚱蟬生扵轉丸衣魚生扵瓜子龜生扵蛇蛤)
(生扵雀白鶂之相視負螽之相應其類非一若桑蟲蜘蛛之變為蜂不為異矣如陶所說卵如粟者未必非祝蟲而成之)
(也宋齊丘所謂翳螉之蟲孕螟蛉之子傳其情交其精混其氣和其神随物大小俱得其真蠢動無定情萬物無定形斯)
(言得之矣)
︻陳藏器云(土蜂蠮螉注蘇云土蜂土中為窠大如烏蜂按土蜂赤黑色曉末油和傳鼅鼄咬瘡此物能食)
(鼅鼄亦取其相伏也)
聖惠方(治小兒霍亂吐瀉方用蠮螉窠微炙為末以乳汁調下一字止)
衍義曰(蠮螉諸家所論備矣然終不敢捨詩之意嘗析窠而視之果有了如半粟米大其色白而微黃所負蟲亦)
(在其中乃青菜蟲却在子下不與蟲相着又非葉蟲及草上青蟲應是諸蟲皆可也陶隱居所說近之矣人取此房研細)
(醋調塗蜂蠆)
葛上亭長味辛微温有毒主蠱毒鬼疰破淋結積聚墮胎七
月取暴乾(陶隱居云葛花時取之身黑而頭赤喻如人著玄衣赤幘故名亭長此一蟲五變為療皆相似二月)
(三月在芫花上即呼芫青四月五月在王不留行上即呼王不留行蟲六月七月在葛花上即呼為葛上亭長八月在豆)
(花上即呼斑猫九月十月欲還地蟄即呼為地膽此是偽地膽爾為療猶同其類亭長腹中有卵白如米粒主療諸淋結)
(也唐本注云今撿本草及古今諸方未見用王不留行蟲者若爾則四蟲專在一處今地膽出豳音邠州芫青出寧州亭)
(長出雍州斑猫所在皆有四蟲出四處其蟲可一歲周遊四州乎且芫青斑猫形段相似亭長地膽皃狀大殊豳州地膽)
(三月至十月草萊上採非地中取陶之所言恐浪證之爾臣禹錫等謹按蜀本圖經云五月六月葛葉上採取之形似芫)
(青而蒼黑色凡用斑猫芫青亭長之類當以糯米同炒看米色黃黑即出去頭足及翅脚以亂髮裹懸屋棟上一宿然後)
(入藥用)
圖經(文附芫青條下)
(土石間人家屋壁中亦有形似馬陸扁身長黑頭足赤者良今出安襄鄧隨唐等州七月八月採日華子云蜈蚣治癥癖)
(邪魅蛇毒入藥炙用)
圖經曰(蜈蚣生吴中川谷及江南今江浙山南唐鄧間皆有之多在土石及人家屋壁間以頭足赤者為勝七八)
(月取之黃足者最多人以火炙令赤以當之不堪用也其性能制蛇忽見大蛇便緣而噉其腦陶隱居及蘇恭皆以為莊)
(子稱蝍蛆甘帶淮南子云騰蛇殆見蝍蛆並言蝍蛆是此蜈蚣也而郭璞注爾雅蒺䔧蝍蛆云似蝗而大腹長角乃又似)
(别種下有馬陸條亦與蜈蚣相類長三四寸斑色其死側卧狀如刀環故一名刀環蟲書傳云百足之蟲至死不彊此蟲)
(足多寸寸断之亦便寸行是也胡治治尸疰悪氣諸方皆用蜈蚣今醫治初生兒口噤不開不收乳者用赤足蜈蚣去足)
(炙末以猪乳二合調半錢分三四服温灌之)
︻雷公云(凡使勿用千足蟲真似足是頭上有白肉面并觜尖若誤用并把著腥臭氣入頂致死去使蜈蚣先)
(以蜈蚣木末不然用柳蚛末扵土器中炒令木末焦黑後去木末了用竹刀刮去足甲了用)
千金方(大治射工水弩毒以蜈蚣大者一枚炙為末和苦酒傳之亦治口噤)
子母秘錄(治小兒撮口病但看舌上有瘡如粟米大是也以蜈蚣汁刮破指甲研傳兩頭肉差如無生者乾者)
蛤蚧味鹹平有小毒主久肺勞傳尸殺鬼物邪氣療欬嗽下
淋瀝通水道生嶺南山谷及城墻或大樹間身長四五寸尾
與身等形如太守宫一雄一雌常自呼其名曰蛤蚧最護惜
其尾或見人欲取之多自嚙斷其尾人即不取之凡採之者
須存其尾則用之力全故也方言曰桂林之中守宫能鳴者
謂蛤蚧蓋相似也(今附臣禹錫等謹按嶺表錄異云蛤蚧首如蝦蟆背有細鱗如𧖟子土黃巴身短尾)
(長多巢扵榕樹中端州子牆内有巢於廳署城樓間者旦暮則鳴自呼蛤蚧或云鳴一聲是年者俚人採之鬻於市為)
(藥能治肺疾醫人云藥力在尾尾不具者無功日華子云無毒治肺氣止嗽并通月經下石淋及治血又名蛤蠏合藥去)
(頭足洗去鱗鬛内不净以酥炙用良)
圖經曰(蛤蚧生嶺南山谷及城牆或大木間今嶺外亦有之首苦蝦蟇背有細鱗如𧖟子色黃如土長四五寸尾)
(與身等蓋守宫蝘蜓之類也故揚雄方言云桂林之中守宫能鳴者俗謂之蛤蚧言其鳴自呼其名也藥力全在尾人捕)
(之則自囓斷其尾因得釋去巢穴多依榕木亦有在古屋城樓間者人欲得其首尾完者乃以長柄兩股鐵又如粘黐竽)
(状伺於榕木間以义刺之皆一股中腦一股著尾故不能齒也行當一雄一雌相隨入藥亦須两用之或云陽人用雌隂)
(人用雄)
︻海藥云(謹按廣州記云生癀南永中有雌雄狀若小鼠夜即居於榕樹上投一獲二嶺外錄云首如蝦䗫背)
(有細鱗身短尾長旦暮自鳴蛤蚧俚人採之割腹以竹開張曝乾鬻於市力在尾尾不全者無效彼人用療折傷近日西)
(路亦出其狀雖小滋力一般無毒主肺痿上氣咯血咳嗽並宜丸散中使凡用炙令黃熟熟擣口含少許奔走令人不喘)
(者是其真也)
雷公云(凡使湏認雄雌若雄爲蛤皮麄口大身小尾麄雌爲蚧口尖身大尾小男服雌女服雄凡脩事服之去甲)
(上尾上并腹上肉毛毒在眼如斯脩事了用酒浸才乾用紙兩重於火上緩隔焙紙炙待兩重紙乾燋透後去紙取蛤蚧)
(於甆器中盛於東舍角畔懸一宿取用力可十倍勿傷尾效在尾也)
衍義曰(蛤蚧補肺虛勞嗽有功治久嗽不愈肺間積虚熱久則成瘡故嗽出膿血曉夕不止喉中氣塞匈鬲噎痛)
(蛤蚧阿膠生犀角鹿角膠羚羊角一兩除膠外皆爲屑次入膠分四服每服用河水三升於銀石器中慢火煑至半升濾)
(去滓臨卧微温細細呷其滓候服盡再搥都作一服以水三升煎至半升如前服若病人久虛不喜水當逓减水張刑部)
(不覺遂扵肉中産育亦大為害山人自有療法也臣禹錫等謹按蜀本云採得之當用箽竹筒盛待乾又米泔浸一宿後)
(暴乾以冬猪脂煎令焦黃然後用之勿誤採石蛭泥蛭用石泥二蛭頭尖腰麄色赤不入藥誤食之則令人眼中如生煙)
(漸致枯損今用水中小者耳陳藏器云水蛭本功外人患赤白遊疹及癰腫毒腫取十餘枚令啗一作病處取皮皺肉)
(白無不差也冬月無蛭蟲地中掘取暖水中養之令動先洗去人皮鹹以竹筒盛蛭綴之湏臾便咬血滿自脱更用飢者)
(崔知悌令兩京無處預養之以防緩急收乾蛭當展其身令長腹中有子者去之此物難死雖加火炙亦如魚子煙熏三)
(年得水猶活以為楚王之病也藥性論云水蛀使主破女子月候不通欲成血勞癥塊能治血積聚日華子云畏石灰破)
(癥結然極難脩制湏細剉後用微火炒令色黃乃熟不爾入腹生子為害)
圖經曰(水蛭生雷澤池澤今近處河池中多有之一名蜞此有數種生水中者名水蛭亦名馬蟥生山中者名石)
(蛭生草中者名草蛭生泥中者名泥蛭並皆著人及牛馬股脛間囓咂其血甚者入肉中産育為害亦大水蛭有長尺者)
(用之當以小者為佳六月採暴乾一云採得當以箽竹筒盛之待乾又用米泔浸經宿然後出之暴巳又用冬月猪脂煎)
(令黃乃堪用乾蛭當展令長腹中有子者去之古法有用水蛭㗖瘡者緩急竹須亦不可得崔知悌令預收養之以備用)
(此物極難死加火炙經年得水猶可活也石蛭等並頭尖腹麄不堪入藥誤用之則令人目中生煙不已漸致枯損不可)
斑猫味辛寒有毒主寒熱鬼疰蠱毒鼠瘻疥癬惡瘡疽蝕死
肌破石癃血積傷人肌墮胎一名龍尾生河東川谷八月取
隂乾(馬刀為之使畏巴豆丹參空青惡膚青陶隱居云豆花時取之甲上黃黑斑色如巴豆大者是也臣禹錫等謹)
(按蜀本圖經云七月八月大豆葉上甲蟲長五六分黃斑文烏腹者今所在有之吳氏云斑猫一名斑蚝音刺一名龍蚝)
(一名斑菌一名腃髮一名盤蛩一名晏青神農辛歧伯鹹桐君有毒扁鵲丼有大毒生河内川谷或生水石藥性論云斑)
(猫使一名龍苗有大毒能治瘰&KR0659;通利水道日華子云惡豆花療淋疾傳惡瘡瘻爛入藥除翼足熟炒用生即吐瀉人)
圖經曰(斑猫生河東川谷人處處有之七月八月大豆盛時此蟲多在葉上長五六分甲上黃黑斑文烏腹尖喙)
(如巴豆大就葉上探之隂乾古方書多有用此其字或作斑蠡亦斑蚝入藥不可令生生即吐瀉人)
︻外臺秘要(救急治丁腫方斑猫一枚捻破以針劃瘡上作米字封之即根乃出)
又方(治乾癬積年生痂搔之黃水出每逢隂雨即痒用斑猫半兩微炒為末蜜調傅之)
經驗方(大治大人小兒瘰&KR0659;内消方斑猫一兩去翅足用粟米一升同斑猫炒令米燋黃去米不用細研入乾薄)
(荷末四兩同研令勻以烏雞子清丸如菉豆大空心臘茶下一丸加至五丸却每日减一也减至一丸後每日服五丸)
肘後方(治沙虱毒斑猫二枚枚末服之枚燒令煙絶研末以傳瘡中立差)
廣利方(治瘰&KR0659;經久不差斑猫枚去翅足微炙以漿水一盞空腹吞之用蜜水卜重者不過七枚差)
又方(姙娠或已不活欲下胎燒斑猫未服一枚即下)
衍義曰(斑猫湏糯米中炒米黃為度姙身人不可服為能潰人肉治淋藥多用極苦人尤宜斟酌下條芫青其用)
(與此不相遠放附于此)
田中螺汁大寒主目熱赤痛止渴(陶隱居云生水田中及湖濱岸側形圓大如梨橘者)
(人亦煑食之煑汁亦療熱腥酒止渴患眼痛取真珠并黃蓮内其中良久汁出取以注目中多差唐本注云別錄云殼療)
(尸疰心腹痛又主失精水漬飲汁止瀉今按陳藏器本草云田中螺煑食之利大小便去腹中結熱目下黃脚氣衝上小)
(復急硬小便赤澀脚手浮腫生浸取汁飲之止消渴碎其肉傅熱瘡爛殼燒為灰末服主反胃臣禹錫等謹按蜀本圖經)
(云生水田中大如桃李狀類蝸牛而尖長青黃色夏秋採之藥性論云田螺汁亦可單用主治肝熱目赤腫痛取大者七)
(枚洗净新汲水養去穢泥重換水一升浸洗仍旋取扵乾淨器中著少塩花於口上承取自出者用點目逐箇如此用了)
(却放之日華子云田螺冷無毒治手足腫及熱瘡生研汁傅之)
貝子味鹹平有毒主目瞖鬼疰蠱毒腹痛下血五癃利水道
除寒熱温疰觧肌散結熱燒用之良一名貝齒生東海池澤
(陶&KR0739;居云此是今小小貝子人以飾軍容服物者乃出南海燒作細屑末以吹眼中療瞖良又真馬珂擣末亦療盲瞖臣)
(禹錫等謹按蜀本圖經云蝸類也形若魚齒潔者良藥性論云貝子使能破五淋利小便治傷寒狂熱日華子云貝齒凉)
(治瞖障并鬼毒鬼氣下血又名白貝)
圖經曰(貝子生東海池澤今南海亦有之貝類之最小者又若蝸狀而交州記曰大貝出日南如酒柸小貝貝齒)
(也善治毒俱有紫色是也潔白如魚齒故一名貝齒古人用以飾軍容服物今稀用但穿之與小兒戲髰頭家以飾鑑帶)
(畫家亦或使砑物探無時珂亦似北而大黃黑色其骨白可以飾馬)
︻海藥云(雲南極多用為錢貨易主水氣浮腫及孩子疳蝕吐乳並燒過入藥中用)
雷公云(凡使勿用花蟲殼其二味相似只是用之無效凡使先用苦酒與蜜相對秤二味相和了將貝齒扵酒蜜)
(中蒸取出却扵清酒中淘令净研用)
聖惠方(治射罔在諸肉中有毒及漏脯毒用貝子末水調半錢服效或食麵臛毒亦同用)
(生附石傖助庾切人得而食之味鹹而微辛李之所言有理但江漢非傖地爾大都應是生氣物猶如海中蠣蛤輩附石)
(生不動亦皆活物也今俗用草根黑色多角節亦似𧖟恐未是實方家不用沙蝨自是東間水中細蟲人入水浴著人略)
(不可見痛如針刺挑亦得之今此名或同爾非其所稱也唐本注云石𧖟形似𧖟細小有角節青黑色生江漢側石穴中)
(岐隴間亦有北人不多用採者遂絶爾今隴州採送之臣禹錫等謹按蜀夲注李云江左無識此者謂是草根生附石間)
(其實如老𧖟如此則合在草部矣今既在蟲部又一名沙蝨則是沙石間所生者一種蟲也陶云猶如蠣蛤輩附石而生)
(近之矣蘇亦未識而云似𧖟有節青黑生江漢石穴中此則半似說蟲半似草更云不採遂絶妄亦甚也按此蟲所在水)
(石間有之取以為鈎餌者是也今馬湖石門出此最多彼人好噉之云鹹微辛李蘇二說殆不足憑也)
圖經曰(石𧖟生江漢池澤舊注或以為草根生石上似𧖟者或以為生氣物猶如海中蠣蛤輩又本經云一名沙)
(蝨沙蝨自是水中細蟲都無定論蜀本草注云此蟲所在水石𧖟有之人取以為鈎餌馬湖石門出取最多彼人亦好噉)
(之云味鹹小辛今此類川廣中多有之草根之似𧖟者亦名石𧖟出福州及信州山石上四時當有其苗青亦有節三月)
(採根焙乾主走注風散血止痛其節亦堪單用擣篩取末酒温服之)
衍義曰(石𧖟謂之為草則繆矣經言肉觧結氣注中更辯不定此物在處有附生水中石上作絲蠒如釵股長寸)
(令無疾本經云蛅蟖房蘇云蚝蟲卵也且蚝蟲身扁背上有刺大小如𧖟安有卵如雀卵哉蘇為深誤耳雀癰一名雀甕)
(為其形似甕而名之癰甕聲近耳其蟲好在果樹上背有五色襇毛刺人有毒欲老者口中吐白汁凝聚漸硬正如雀卵)
(子在其中作蛹以甕為繭羽化而出作蛾放子如𧖟子於葉間豈有蚝蟲卵如雀卵大也日華子云蛓毛蟲窠有毒)
圖經曰(雀甕蛅蟖房也生漢中木枝上今處處有之蛅蟖蚝七吏切蟲也亦曰蛓與蚝同毛蟲好在石榴木上似)
(𧖟而短背上有五色斑刺螫人有毒欲老者口吐白汁凝聚漸堅硬正如雀卵故名之一名雀癰癰甕聲近耳其子在甕)
(中作蛹如𧖟之在繭也久而作蛾出枝間葉上放子如𧖟子復為蟲舊注以甕為蟲卵非也一曰雀好食其甕中子故俗)
(間呼為雀兒飯甕又名刺剛子又名天漿子八月採蒸之今醫家治小兒慢驚方以天漿子有蟲者白殭𧖟乾蠍三物微)
(炒各三枚擣篩為末煎麻黃湯調服一字日三隨兒大小加減之大有效)
衍義曰(雀瓮多在棘枝上故又名棘剛子研其間虫出嚾小兒治驚癎)
(只用中断乾者以酒浸去皮骨炙過收之不復蛀壞其骨須遠棄之不然刺傷人與生者殆同此蛇入人室屋中忽作爛)
(瓜氣者便不可嚮湏速辟除之黔人有治疥癬遍體諸藥不能及者生取此蛇中劑火燒一大令通紅沃醋令熱氣蒸)
(便置蛇於上以盆覆宿昔如此三過去骨取肉芼以五味令過熟與病者頓噉之瞑眩一晝女乃醒瘡疕隨皮便退其人)
(便愈用乾蛇亦以眼不陷爲真)
︻雷公云(凡使即云治風元何洛風緣蛇性竄即令引藥至於有風疾處因定号之爲使凡一切蛇湏認取雄)
(雌及州土有蘄州烏蛇只重三分至一兩者如也頭尾全眼不合如活者頭上有逆毛二寸一路可長十分巳來頭尾相)
(對使之入藥彼處若得此樣蛇多留供進重二兩三分者不居别處也乾寧記云此蛇不食生命只吸蘆花氣并南風并)
(居蘆枝上最難採又不傷害人也又有重十兩至一鎰者其蛇身烏光頭圓尾尖邏眼目赤光用之中也蛇腹下有白腸)
(帶子一條可長一寸巳來即是雄也採得去之頭兼皮鱗帶子了三寸許剉之以苦酒浸之一宿至明漉出向柳木炭火)
(焙之令乾却以蘇炙之穌盡爲度炙乾後於屋下巳地上掘一坈可深一尺已來安蛇於中一宿至明再炙令乾任用凡)
(修事一切蛇並去膽并上皮了乾濕湏酒煑過用之)
孫真人(云四月勿食蛇肉害人)
(君味丼平有小毒能治熱毒風皮肌生瘡眉髭脱落瘑痒疥等)
圖經曰(烏蛇生商洛山今蘄州黃州山中有之背有三稜色黑如漆性至善不噬物多在蘆叢中嗅其花氣亦乘)
(南風而吸最難採捕多於蘆枝上得之至枯死而眼不䧟稱之重三分至一兩者為上麄大者轉重力弥减也又頭有逆)
(毛二寸一路可長半分以来頭尾相對用之入神此極難得也作偽者用他蛇生熏之至黑亦能亂真但眼不光為異耳)
︻聖惠方(治面上瘡及䵟易容方用烏蛇二兩燒灰末以躐月猪脂調傅之)
千金方(治耳聾以綿褁炨膏塞耳中神效)
朝野僉載(商州有人患大風家人惡之山中為起茅屋有烏蛇墜酒罌中病人不知飲酒漸差罌底尚有蛇骨)
(方知其由也)
衍義曰(烏蛇尾細長能穿小銅錢一百文者佳有身長一文餘者蛇類中此蛇入藥取多嘗扵順安軍塘濼堤上)
(見一烏蛇長一丈餘有鼠狼囓蛇頭曳之而去是亦相畏伏爾市者多偽以佗蛇熏黑色貨之不可不蔡也烏蛇脊高世)
(謂之劒脊烏矟)
(名胡蜣蜋今所在皆有之藥性論云蜣蜋使主治小兒疳蟲蝕日華子云能墮胎治疰忤和乾薑傳惡瘡出箭頭其糞窒)
(痔瘻出蟲入藥去足炒用)
圖經曰(蜣蜋生長沙池澤今處處有之其類極多取其大者又鼻高目深者名胡蜣蜋用之最佳五月五日取蒸)
(而藏之臨用當炙勿置水中令人吐小兒疳蟲方多用之蜣蜋心主丁瘡而本經不著唐劉禹錫纂柳州救三死方云元)
(和十一年得丁瘡凡十四日日益篤善藥傳之皆莫能知長樂賈方伯教用蜣蜋心一夕而百苦皆巳明年正月食羊肉)
(又大作再用亦如神驗其法一味貼瘡半日許可再易血盡根出遂愈蜣蜋心腹下度取之其肉稍白是也所以云食羊)
(肉又大作者蓋蜣蜋畏羊肉故耳用時湏禁食羊肉其法蓋出葛洪肘後方又主箭鏃入骨不可拔者微熬巴豆與蜣蜋)
(並研勻塗所傷處斯湏痛定必微痒且忍之待極痒不可忍便撼動箭鏃拔之立出此方傳於夏侯鄆鄆初為閬州錄事)
(參軍有人額上有箭㾗問之云隨馬侍中征田悅中射馬侍中與此藥立可拔鏃出後以生肌膏藥傳之遂無苦因并方)
(獲之云諸瘡亦可療鄆得方後至洪州逆旅主人妻患瘡呻吟方極以此藥試之立愈又主沙塵入眼不可出者取生蜣)
(蜋一枚手持其背遂於眼上影之沙塵自出)
︻陳藏器(治蜂瘻燒死蜣蜋末和醋傅之)
聖惠方(治一切惡瘡及沙虱水弩惡疽並皆治之用蜣蜋十枚端午日收乾者佳杵末油調傅之)
外臺秘要(治&KR1349;瘍風取塗中死蜣蜋杵爛之當揩令熱封之一宿差)
肘後方(若大赫瘡巳炙之以蜣蜋乾者末之和塩水傅瘡四畔周回如韮葉開狹)
子母祕錄(治小兒重舌燒蜣蜋末和唾傳舌上)
又方(小兒大人忽得惡瘡未辨識者取蜣蜋杵絞取汁傅其上)
劉㳙子(治鼠瘻死蜣蜋燒作末苦酒和傳之數過即愈先以塩湯洗)
又方(治附骨癰蜣蜋七枚和大麥爛搗封之)
衍義曰(蜣蜋大小二種一種大者為胡蜣蜋身黑光腹翼下有小黃子附母而飛行晝不行夜方飛出至人家庭)
(戶中見燈光則来一種小者身黑暗晝方飛出夜不飛今當用胡蜣蜋其小者研三十枚以水雚牛馬治脹結絶佳孤遇)
(而必盡食之)
(血崩不止五靈脂十兩擣羅為末以水五大盞煎至三盞去滓澄清再煎為膏入神麴末二兩合和丸如梧子大每服二)
(十丸温酒下空心服便止諸方用之極多)
︻經驗方(治丈夫婦人吐逆連日不止粥食湯藥不能下者可以應用此得效摩丸五靈脂不夾土石㨂精好)
(者不計多少擣羅為末研狗膽汁和為丸如雞頭大每服一丸煎熱生薑酒摩令極細更以少生薑酒化以湯湯藥令極)
(熱湏是先做下粥温熱得所左手與患人藥喫不得嗽口右手急將粥與患人喫不令太多)
經效方(治婦人心痛血氣刺不可忍失笑散五靈脂净好者蒲黃等分為末每服二錢用好醋一杓熬成膏再入)
(水一盞同煎至七分熱服立效)
又方(治婦人經血不止五靈脂末炒令過熟出盡煙氣每服大兩錢用當歸兩片酒一中盞與藥末同煎至六分去)
(滓熱服連三五服效)
衍義曰(五靈脂行經血有功不能生血嘗有人病眼中翳往來不定如此乃是血所病也盖心生血肝藏血肝受)
(血則能視目病不治血為背理此物入肝最速一法五靈脂二兩没藥一兩乳香半兩川烏頭一兩半炮去皮同為末滴)
(水丸如彈子大每用一丸生薑温酒磨服治風冷氣血閉手足身體疼痛冷麻又有人被毒蛇所傷良久之間巳昏因有)
圖經曰(蠍舊不著所出州上注云出青州者良今京東西及河陜州郡皆有之採無時用之欲緊小者今人捕得)
(皆火逼乾死收之方書謂之蛜&KR1417;陶隱居集驗方云蠍有雌雄雄者螫人痛止在一處雌者痛牽諸處若是雄者用井泥傅)
(之温則易雌者當用瓦屋溝下泥傅之或不值天雨泥可汲新水從屋上淋下取泥用又可畫地作十字取上土水服五)
(分匕又云曾經螫毒痛苦不可忍諸法療不效有人令以冷水漬指亦漬手即不痛水微暖復痛即易冷水餘處不可用)
(冷水浸則以故布搨之小暖則易之皆驗又有呪禁法今人亦能用之有應古今治中風抽掣手足及小兒驚槒方多用)
(蠍箧中方治小兒風癎取蠍五枚以一大石榴割頭去子作瓮子樣内蠍其中以頭蓋之紙筋和黃泥封裹以微火炙乾)
(漸加火燒令通赤良久去火待冷去泥取中焦黑者細研乳汁調半錢匕灌之便定兒稍大則以防風湯調末服之)
︻經驗方(治小兒驚風用蠍一箇不去頭尾薄荷四葉裹合火上炙令薄荷燋同碾爲末作四服湯下大人風)
(涎只一服)
杜壬方(治耳聾因腎虛所致十年内一服愈蠍至小者四十九枚生薑如蠍大四十九片二物銅噐内炒至生薑)
(乾爲度爲末都作一服仞夜温酒下至二更盡盡量飲酒至醉不妨次日耳中如笙篁即效)
衍義曰(蝎大人小兒通用治小兒驚風不可闕也有用全者有只用稍者稍力尤功今青州山中石下捕得慢火)
(注云爾雅曰&KR2431;天螻是也圖經云夏至取今所在有之爾雅䟽云一名碩鼠夏小正三月云&KR2431;則鳴是也日華子云冷有)
(毒治惡瘡水腫頭面腫入藥炒用)
圖經曰(螻蛄生東城平澤今處處有之穴地糞壤中而生夜則出求食人夜行忽見多打殺之言其為鬼所使也)
(夏至後取暴乾以夜出者良其自腰以前甚澁主止大小便或云止小便自腰以後甚利主下大小便若出拔刺多用其)
(腦此一名&KR1386;爾雅云&KR1386;天螻夏小正篇云三月&KR1386;則鳴是也廣雅云一名碩鼠易晉如碩鼠孔穎逹正義云有五能而不)
(能成技之蟲也又引蔡邕勸學篇云碩鼠五能不成一技術注云能飛不能過屋能緣不能窮木能游不能度谷能穴不)
(能掩身能走不能免人荀子云梧鼠五技而窮並為此螻姑也而魏詩碩鼠刺重歛傳注皆謂大鼠則爾雅所謂碩鼠開)
(西呼為鼩音瞿鼠者陸機云今河東有大鼠能人立交見兩脚扵頸上跳舞善鳴食人禾苗人逐則走木空中亦有五技)
(或謂之雀鼠其形大然則螻蛄與此鼠二物而同名碩鼠者也螻蛄有技而窮此鼠技不窮故不同耳螻蛄又名梧鼠本)
(經未見也今方家治石淋導水用螻蛄七枚塩二兩同於新瓦上鋪蓋焙乾研末温酒調一錢匕服之即愈)
︻聖惠方(治十種水病腫滿喘促不得卧以螻蛄五枚乾為末食前湯調半錢匕至一錢小便通效)
外臺祕要(治鯁螻蛄腦一物吞亦治刺不出傳之刺即出)
鯪鯉甲微寒主五邪驚啼悲傷燒之作灰以酒或水和方寸
匕療蟻瘻(陶隱居云其形似鼉而短小又似鯉魚有四足能陸能水出岸開鱗甲伏如死令蟻入中忽閉而入)
(水開甲蟻皆浮出扵是食之故主蟻瘻方用亦稀惟療瘡癩及諸疰疾爾臣禹錫等謹按蜀本圖經云生深大山谷中金)
(房均等州皆有之藥性論云鯪鯉甲使有大毒治山瘴瘧惡瘡燒傳之日華子云凉有毒治小兒驚邪婦人鬼魅悲泣及)
(痔漏惡瘡疥癬)
圖經曰(鱗鯉甲舊不著所出州郡今湖嶺及金商均房間深山大谷中皆有之似鼉而短小色黑又似鯉魚而有)
(四足能陸能水日中出岸開鱗甲如死令蟻入中蟻滿便閉而入水蟻皆浮出因接而食之故主蟻瘻爲最亦主惡瘡疥)
(癩燒其甲末傳之楊炎南行方主山瘴瘧有鱗鯉甲湯今人謂之穿山甲近醫亦用燒灰與少肉豆蔻末米飲調服療腸)
(痔疾乂治吹妳疼痛不可忍用穿山甲炙黃木通各一兩自然銅半兩生用三味擣羅爲散每服二錢温酒調下不計時)
(候)
︻外臺秘要(肘後治蟻入耳燒鱗鯉甲末以水調灌之即出)
千金翼(治蟻漏取鯪鯉甲二七枚末猪膏和傅之)
(更以亂髮裹之桂屋東榮一宿然後用之則云毒矣舊說斑猫芫青葛上亭長地膽皆一類而隨時變古方皆用之深師)
(療淋用亭長說之最詳云取葛上亭長折斷腹腹中有白子如小米二三分取著白板子上隂乾燥二三日藥成若有人)
(患十年淋服三枚八九年以還服二枚服時以水著小柸中水如棗許内藥盞中爪甲研當扁扁見於水中仰頭乃令人)
(寫著咽喉中勿令近牙齒間藥雖微小下喉自覺當至下焦淋所有頃藥大作煩急不可堪者飲乾麥飰汁則葉勢止也)
(若有乾麥飯但水亦可耳老小服三分之一當下淋疾如膿血連連爾石去者或如指頭或青或黃男女服之皆愈此蟲)
(四月五月六月爲葛上亭長七月爲斑猫九月十月爲地膽隨時變耳亭長時頭當赤身黑若藥不快淋不下以意節度)
(更增服之今醫家多只用斑猫芫青而亭長地膽稀有使者人亦少採捕既不得其詳故不俻戟)
︻雷公云(芫蜻斑猫亭長赤頭等四件其樣各不同所居所食所效各不同其芫蜻觜尖背上有一畫黃斑猫)
(背上一畫黃一畫黑觜尖處一小點赤在豆葉上居食豆葉汁亭長形黑黃在蔓葉上居食蔓膠汁赤頭額上有大紅一)
(點身黑用各有處凡修事芫蜻斑猫亭長赤頭並用糯米小麻子相拌同炒待米黃黑出去麻子等去兩翅足并頭用血)
(餘褁懸於東墻角上一夜至明取用)
地膽味辛寒有毒主鬼疰寒熱鼠瘻惡瘡死肌破癥瘕墮胎
蝕瘡中惡肉鼻中息肉散結氣石淋去子服一刀圭即下一
名蚖青一名青蛀(烏媧切)生汶山川谷八月取(悪丼草陶隱居云真者出梁州)
(狀如大馬蟻有翼偽者即斑猫所化狀如大豆大都療體略同必不能得真爾此亦可用故有蚖青之名蚖字乃異恐是)
(相承誤矣唐本注云形如大馬蟻者今見出邠州者是也狀如大豆者未見也臣禹錫等謹按蜀本圖經云二月三月八)
(月九月草菜上取之形倍黑色芫青所化也藥性論云地膽能宣出瘰&KR0659;根從小便出上亦吐之治鼻齆)
圖經(文具芫菁條下)
珂味鹹平無毒主目中瞖斷血生肌貝類也大如鰒皮黃黑
而骨白以為飾生南海採無時(唐本先附)
︻海藥(謹按名醫别錄云生南海白如蜯主消瞖膜及筋弩肉並刮點之此外無諸要用也)
雷公云(要冬採得色白膩者并有白旋水文勿令見火立無用處夫用以銅刀刮作末子細研用重絹羅篩過後)
(研千餘下用此物不入婦人藥中用)
甲香味鹹平無毒主心腹滿痛氣急止痢下淋生南海(唐本注云)
(蠡大如小拳青黃色長四五寸取黶燒灰用之南人亦煑其肉噉亦無損益也唐本先附)
圖經曰(甲香生南海今嶺外閩中近海州郡及明州皆有之海蠡音螺之掩也南州異物志曰甲香大者如甌面)
(前邊直欃長數寸闈殼岨峿有刺其掩雜衆香燒之使益芳獨燒則臭一名流螺諸螺之中流最厚味是也其蠡大如)
(小拳青黃色長四五寸人亦噉其肉今醫家稀用但合香家所須用時先以酒煑去醒及涎云可聚香使不散也傳信方)
(載其法云每甲香一斤以泔一斗半扵鐺中以微煻火煑經一復時即換新泔經三換即漉出衆手刮去香上悪物訖用)
(白蜜三合水一斗又煻火煑一復時水乾又以蜜三合水一斗再煑都三復時以香爛止炭火熱燒地灑清酒令潤鋪香)
(扵其上以新瓷瓶蓋合密埿一復時待香冷硬即臼中用木杵擣令爛以沉香三兩麝香一分和合略擣令相亂入印香)
(成以甆瓶貯之更能埋之經久方燒尤佳凡燒此香湏用大火爐多著熱灰及剛炭至合飜時又須換火猛燒令盡訖去)
(之爐傍著火煖水即香不散甲香湏用合州小者佳此法出於劉兖奉禮也凡蠡之類亦多絶有人者珠蠡瑩潔如珠鸚)
(鵡蠡形似鸚鵡頭並堪酒杯者捘尾蠡如梭狀釋輩所吹者皆不入藥故不悉錄)
︻海藥云(和氣清神主腸風瘻痔陳氏云主甲疸瘻瘡蛇蝎蜂螫疥癬頭瘡嚵瘡甲煎口脂用也廣州記云南)
咸陽平澤(陶隱居云衣中乃有而不可常得多在書中亦可用小兒淋閉以摩臍及小腹即弱通也臣禹錫等)
(謹按藥性論云衣中白魚使有毒利小便)
圖經曰(衣魚生咸陽平澤今處處有之衣中乃少而多在書卷中爾雅所謂蟫潭尋二音白魚郭璞云衣書中蟲)
(一名蛃音丙魚是也段成式云補闕張周見壁上爪子化為白魚因知列子朽瓜為魚之言不虛也古方主小兒淋閉取)
(以摩臍及小腹溺即通又合鷹屎殭𧖟同傳瘡瘢即滅今人謂之壁魚俗傳壁魚入道經函中因蠧食神仙字則身有五)
(色人能得而吞之可致神仙唐張湯之少子惑其說乃多書神仙字碎剪置瓶中取壁魚投之冀其&KR1500;食而不能得遂致)
(心疾)
︻千金方(治沙石草落目中眛不出白魚以乳汁和注目中)
外臺祕要(主眼翳白魚未注少許扵翳上)
孫真人(卒患徧風口喎語澁取白魚摩耳下喎向左摩右向右摩左正即止)
子母祕錄(治婦人無故遺血溺衣中白魚三十箇内隂中)
食醫心鏡(小兒中客忤書中白魚十枚傳乳頭飲之差)
衍義曰(衣魚多在故唐中久不動帛中或有之不若故紙中多也身有厚粉手撫之則落亦齒毳衣用處亦少其)
(形稍似魚其尾又分二歧世用以滅瘢痕)
三十六種陳藏器餘
海螺百一方治目痛累年或三四十年方取生螺一枚洗之
内燥抹螺口開以黃連一枚内螺口中令其螺飲黃連汁以
綿注取汁著㫮中
︻孫真人(合菜食治心痛)
海月味辛平無毒主消渴下氣令人能食利五藏調中生薑
醬食之銷腹中宿物令易飢止小便南海水沫所化煑時猶
變為水似半月故以名之海蛤類也
︻食療云(平主消痰辟邪尼毒以生椒醬調和食之良能消諸食使人易飢又其物是水沫化之煑時猶是水)
(入腹中之後便令人不小便故知益人也又有食之人亦不見所損此看之將是有益耳亦名以下魚)
青蚨味辛温無毒主𥙷中益陽道去冷氣令人悅澤生南海
狀如蟬其子著木取以塗錢皆歸本處一名蟱蝸廣雅云青
蚨也搜神記曰南方有蟲名蠋如蟬大辛美可食其子如
𧖟種取其子婦則毋飛来雖潛取必知處殺其毋塗錢子塗
貫用錢則自還淮南子萬畢云青趺一名魚伯以毋血塗八
十一錢以子血塗八十一錢置子用毋置毋用子皆自還也
︻海藥(謹按異志云生南海諸山雄雌常處不相捨主祕積縮小便青金色相似人採得以法末之用塗錢以貨)
(易晝用夜歸亦是人間難得之物也)
豉蟲有毒殺禽獸蝕息肉傅惡瘡
︻百一方(豉蟲主射工取一枚致口中便愈巳死者亦起蟲有毒應不可吞云以白梅皮裹含之)
烏爛死𧖟有小毒蝕瘡有根者亦主外野雞病並傅瘡上在
簇上烏臭者白死𧖟主白遊赤死𧖟主赤遊並塗之遊一名
疹也
繭鹵汁主百蟲入肉慝蝕瘙疥及牛馬蟲瘡山蜍山蛭入肉
蚊子諸蟲咬毒塩繭甕下收之以竹筒盛鹵浸瘡山行亦可
預帶一筩取一蛭置中兼持一片乾海苔則辟諸蛭蘇恭注
本經蛭條云山人自有療法豈非此乎亦可為湯浴小兒去
瘡疥此汗是繭中蛹汁故能殺蟲非為鹵鹹也
壁錢無毒主鼻衂及金瘡下血不止捺取蟲汁點瘡上及鼻
中亦療外野雞病下血其蟲上錢幕主小兒嘔吐逆取二七
煑汁飲之蟲似蜘蛛作白幕如錢在闇壁間此土人呼為壁
繭
針線袋主婦人産後腸中痒不可忍以袋安所卧褥下無令
知之
故錦燒作灰主小兒口中熱瘡研灰為末傳口瘡上煑汁服
療蠱毒嶺南有食錦蟲屈如指環食故緋帛錦如𧖟之食葉
故緋帛主惡瘡丁腫毒腫諸瘡有根者作膏用帛如手大取
露蜂房彎頭棘刺爛草節二七亂髮燒為末空腹服飲下方
寸匕大主毒腫緋帛亦入諸膏主丁腫用為上又主兒初生
臍未落時腫痛水出燒為末細研傳之又五色帛主盗汗拭
訖棄五道頭
赦日線主人在牢獄日經赦得出候赦日扵所被囚枷上合
取將為囚縫衣令犯罪經恩也
苟印一名苟斗取膏滴耳中令左右耳徹出潮州似蛇有四
足大主聾也
溪鬼蟲取其角帶之主溪毒射工出有溪毒處山林間大如
鷄子似蛣蜣頭有一角長寸餘角上有四岐黑甲下有翅能
飛六月七月取之
︻百一方(射工蟲口邊有角人得帶之辟溪毒)
周禮(壼涿氏掌除水蟲以炮土之鼓歐之以禁石投之注云投使驚去也今人過諸山溪先以石投水蟲當先去不)
(著人也)
張司空云(江南有射工蟲甲蟲類也口邊有弩以氣射人)
玄中記云(火狐蟲也長四寸其色黑背上有甲其口有角向前如弩以氣射人江淮間謂之短狐射工通爲溪)
(病此既其蟲故能相壓伏也)
赤翅蜂有小毒主蜘蛛咬及丁腫疽病瘡燒令黑和油塗之
亦取蜂窠土酢和爲泥傅蜘蛛咬處當得絲出嶺南如土蜂
翅赤頭黑穿土爲窠食蜘蛛大如螃蟹遥知蜂来皆狼狽藏
隱蜂以預知其處相食如此者無遺也
獨脚蜂所用同前似小蜂黑色一足連樹根不得去不能動
摇五月採取出嶺南又有獨脚蟻功用同蜂亦連樹根下能
動摇出嶺南
蜡(音䖳)味鹹無毒主生氣及婦人勞損積血帶下小兒風疾丹
毒湯火煠出以薑酢進之海人亦爲常味一名水毋一名樗
蒲魚生東海如血䘓大者如床小者如斗無腹胃眼目以蝦
爲目蝦動䖳沈故曰水毋目蝦如駏驉之與鴦相假矣(䖳除)
(駕切)
盤蝥蟲(蝥牟二音)有小毒主傳尸鬼疰如夜行蟲而小亦未可輕
用也
螲(音窒)蟷(音當)有毒主一切丁腫附骨疽蝕等瘡宿肉贅瘤燒爲
末和臘月猪脂傅之亦可諸藥爲膏主丁腫出根似蜘蛛穴
土為窠爾雅云蛈(音迭)蝪(音蕩)郭璞云螲蟷也穴上有蓋覆穴口
今呼為顛蟷蟲河北人呼為蛈蟷音姪螗是處有之雀知悌
方云主丁腫為上
山蛩蟲有大毒主人嗜酒不巳取一節燒成灰水下服之訖
便不喜聞酒氣過一節則毒人至死此用療嗜酒人也亦主
𧖟白殭死取蟲燒作灰粉之以燒令黑傳惡瘡烏班色長二
三寸生林間如百足而大更有大者如指名馬陸能登木群
吟已見本經
溪狗有小毒主溪毒及遊蠱燒末服一二錢匕似蝦蟇生南
方溪石間尾三四寸
水黽有毒令人不渴殺雞犬長寸許四脚群游水上水涸即
飛亦名水馬非海中主産難之水馬也
飛生蟲無毒令人易産取角臨時執之亦得可燒末服少許
蟲如齧髮頭上有角
蘆中蟲無毒主小兒飲乳後吐逆不入腹亦出破蘆節中取
蟲二枚煑汁飲之蟲如小𧖟小兒嘔逆與哯乳不同宜細詳
之哯乳乳飽後哯出者是
&KR1419;螺無毒主飛尸遊蠱生食以薑醋進之彌佳生永嘉海中
味辛辣如&KR1419;故名&KR1419;螺
蛇婆味鹹平無毒主赤白毒痢蠱毒下血五野雞病惡瘡生
東海一如蛇常在水中浮遊炙食亦燒末服一二錢匕
朱鼈帶之主刀刃不傷亦云令人有媚生南海山水中大如
錢腹下赤如血云在水中著水馬脚皆令仆倒耳
擔羅味丼平無毒主熱氣消食雜昆布為羹主結氣生新羅
蛤之類羅人食之
青腰蟲有大毒著皮肉腫起殺癬蟲食惡瘡瘜肉剥人面皮
除印字印骨者亦盡蟲如中蟻大赤色腰中青黑似狗猲一
尾尖有短翅能飛春夏時有
虱主腦裂人大熱發頭熱者令腦縫裂開取黑虱三五百擣
碎傅之及主丁腫以十枚置瘡土以荻箔繩作炷炙虱上即
根出反脚指間有肉刺瘡以黑虱傳根出也
︻太平廣記(出酉陽雜𦵔人將死虱離身或云取病虱扵床前可以卜病之將死虱行向病者皆死)
苟𣏌上蟲味鹹温無毒主益陽道令人悅澤有子作繭子為
蛹時取之曝乾炙令黃和乾地黃為丸服之大起陽益精其
蟲如𧖟食苟𣏌葉
大紅蝦鮓味丼平小毒主飛尸蚘蟲口中丼&KR0630;風瘙身癢頭
瘡牙齒去疥癬塗山蜍蚊子入人肉初食瘡發後而愈生臨
海會稽大者長一尺鬚可為簪虞嘯父荅晉帝云時尚温未
及以貢即會稽所出也盛密器及熱飰作鮓毒人至死崔豹
云遼海間有蜚蟲如蜻蛉名紺繙七月群飛闇天夷人食之
云是蝦化為之又杜臺卿淮賦云蝗化為雉入水為蜃
木&KR1500;味辛平小毒主血瘀勞積月閉不調腰脊痛有損血及
心腹間痰桃木中有者殺鬼去邪氣桂中者辛美可噉去冷
氣一如蠐螬節長足短生腐木中穿木如錐刀至春羽化一
名蝎爾雅云蝎結&KR1298;注云木蠹也蘇恭證云蠐螬深誤也
留師蜜味丼寒主牙齒&KR0630;痛口中瘡含之蜂如小指大正黑
色嚙竹為窠蜜如稠糖酸甜好食方言云留師竹蜂也
藍蛇頭大毒尾良當中有約從約斷之用頭合毒藥藥人至
死嶺南人名為藍藥解之法以尾作脯與食之即愈藍蛇如
蝮有約出蒼梧諸縣頭毒尾良也
兩頭蛇見之令人不吉大如指一頭無目無口二頭俱能行
出會稽人云是越王弩弦昔孫叔敖埋之恐後人見之將必
死也人見蛇足亦云不佳蛇以桑薪燒之則足出見無可怪
也
活師主火飈熱瘡及疥瘡並擣碎傳之取青胡桃子上皮和
為泥染髭髮一染不變胡桃條中有法即蝦蟇兒生水中有
尾和鮽(音余)魚漸大脚生尾脫卵主明目山海經云活師科斗
蟲也
重修政和經史證類備用本草卷第二十二
