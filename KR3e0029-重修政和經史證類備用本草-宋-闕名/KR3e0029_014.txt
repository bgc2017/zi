重修政和經史證類備用本草卷第十四(巳酉新增衍義)
成都唐慎微續證類
敕校勘
木部下品總九十九種
一十八種神農本經(白字)
七種名醫别錄(墨字)
二十一種唐本先附(注云唐附)
二十七種今附(皆醫家嘗用有效注云今附)
九種新𥙷
一種新定
二十六種陳藏器餘
凡墨蓋子已下並唐慎微續證類
巴豆蜀椒(目葉崖椒續注)皂莢(鬼皂莢續注)
訶梨勒(隨風子附唐附)柳華(葉實子汁附)棟實(即金鈴子也根附皮續注)
椿木葉(樗木附唐附樗白皮續注)郁李仁(根附)莽草
無食子(唐附)黃藥根(今附)雷丸
槲(音斛)若(唐附皮附)白楊皮(唐附)桄榔子(今附)
蘇方木(唐附)櫸樹皮(葉山櫸續注)桐葉(花梧桐皮油續注)
胡椒(唐附)釣樟根皮(樟材續注)千金藤(今附)
南燭枝葉(今附)無患子(今附)梓白皮(葉附)
橡實(唐附櫟樹皮續注)石南(實附)木天蓼(唐附子續注)
黃環益智子(今附)溲(音搜)䟽(音疎)
鼠李椰子皮(今附漿附)枳(音止)椇(音矩唐附)
小天蓼(今附)小蘗(唐附)荚蒾(唐附)
𬗋荆木(今附)紫真壇烏臼木(唐附子續注)
南藤(今附)塩麩子(樹白皮根白皮今附葉上毬子續注)杉材(杉菌附)
接骨木(唐附)楓柳皮(唐附)赤瓜(側絞切)木(唐附)
樺木皮(今附)榼藤子(今附)榧實
欒荆(唐附子續注)扶栘木(新𥙷)木鼈子(今附)
藥實根釣藤欒華
蔓椒感藤(新𥙷)赤檉木(今附即三春柳是也)
突厥白(今附)賣子木(唐附)婆羅得(今附)
甘露藤(新𥙷)大空(唐附)椿荚(新定)
水楊葉(唐附)楊櫨木(唐附)欓子(新補)
楠材柘木(新𥙷)柞木皮(新𥙷)
黃櫨(新𥙷)椶櫚(皮附新𥙷)木槿(新補)
芫花(本在草部今移)
二十六種陳藏器餘
栟櫚木楸木皮沒離梨
柯樹皮敗扇棇根
橉木灰桐皮竹肉
桃竹笋甖子桐子馬瘍木
木細辛百家筯樳木皮
刀鞘芺樹丹桎木皮
結殺杓車家雞棲木
檀石荆木黎蘆
瓜蘆諸木有毒
心皮(芫花為之使悪蘘草畏大黃黃連藜蘆陶隱居云出巴郡似大豆最能瀉人新者佳用之皆去心皮乃秤又熬)
(令黃黑别擣如膏乃和丸散爾道方亦有練餌法服之乃言神仙人吞一枚便欲死而鼠食之三年重三十斤物性乃有)
(相耐如此爾唐本注云樹高丈餘葉似櫻桃葉頭微赤十二月葉漸凋至四月落盡五月葉漸生七月花八月結實九月)
(成十月採其子三枚共蔕各有殼褁出眉州嘉州者良今按陳藏器本草云巴豆主癥癖痃氣痞滿腹内積聚冷氣血塊)
(宿食不消痰飲吐水取青黑大者每日空腹服一枚去殼勿令白膜破乃作两片并四邊不得有損缺吞之以飲壓令下)
(少間腹内熱如火痢出悪物雖痢不虚若久服亦不痢白膜破者棄之生南方樹大如圍極高不啻一丈也臣禹錫等謹)
(按藥性論云巴豆使中其毒用黃連汁大豆汁解之忌蘆笋醬䜴冷水得火良殺班猫蛇虺毒能主破心腹積聚結氣治)
(十種水腫痿痺大腹能落胎日華子云通宣一切病泄壅滯除風𥙷勞徤脾開胃消痰破血排膿消腫毒殺腹藏蟲治悪)
(瘡息肉及疥癩丁腫凡合丸散炒不如去心膜煑五度換水各煑一沸)
圖經曰(巴豆出巴郡川谷今嘉眉戎州皆有之木高一二丈葉如櫻桃而厚大初生青後漸黃赤至十二月葉漸)
(凋二月復漸生至四月舊葉落盡新葉齊生即花發成穗微黃色五六月結實作房生青至八月熟而黃類白豆&KR1740;漸漸)
(自落即收之一房有三瓣一瓣有實一粒一房共實三粒也戎州出者殼上有縱文隱起如線一道至两三道彼土人呼)
(為金線巴豆最為上等它處亦稀有)
︻雷公云(凡使巴之與豆及剛子湏在子細認勿誤用殺人巴顆小緊實色黃豆即顆有三稜色黑若剛子顆)
(小似棗核两頭尖巴與豆即用剛子勿使凡修事巴豆敲碎以麻油并酒等可煑巴豆了研膏後用每修事一两以酒麻)
(油各七合盡為度)
聖惠方(治中風口喎巴豆七枚去皮爛研喎左塗右手心喎右塗左手心仍以煖水一盞安向手心湏臾即便正)
(洗去藥并頻抽掣中指)
又方(治牙疼用巴豆一粒煨至黃熟去殼用蒜一瓣切一頭作盖剜去中心可安巴豆在内以盖子合之用綿褁随)
(患處左右塞耳中)
外臺秘要(文仲方主唯腹大動摇水聲皮膚黑名曰水蠱巴豆九十枚去心皮熬令黃杏仁六十枚去皮尖熬)
(令黃二味擣丸如小豆大水下一丸以利為度勿飲酒)
千金方(主大人小兒風痿[病-丙+(穩-禾)]疹心迷悶方巴豆二兩槌破以水七升煑取三升以帛染拭之)
又方(治寒癖宿食久飲不消大便秘巴豆仁一升清酒五升煑三日三夜研令大熟合酒微火煎之丸如胡豆大每)
(服一丸水下欲吐者服二丸)
又方(治喉痺已死有餘氣者巴豆去皮針線穿嚥入喉中牽出)
千金翼(治小兒身腫并手足腫兼[病-丙+(穩-禾)]疹巴豆五十枚去皮心以水二升煎取一升用綿扵湯中随手拭之)
經驗方(鄭獬侍御傳治氣痢巴豆一兩去皮心熬細研取熟猪肝和丸空心米飲下量力加减服之牛肝尤佳如)
(食素人以蒸餅丸服)
又方(治耳卒聾巴豆一粒蠟褁針刺令通透用塞耳中)
又方(治箭鏃入骨不可拔取巴豆微熬與蜣蜋同研塗所傷處斯湏痛定微痒忍之待極痒不可忍便撼動箭鏃即)
(拔之立出夏侯鄲云初在潤州得方箭鏃出後速以生肌膏傅之說者云兼治瘡鄲得方後至洪州旅舍主人妻患背瘡)
(呻吟鄲遽用此方試之愈)
勝金(治喉閉纏喉風巴豆兩粒紙緊角可通得入鼻用刀子切断两頭殼子將針穿作孔子内鼻中久即差)
十全方(治疥瘡巴豆十粒火炮過黃色去皮膜右順手研如麺入酥少許膩粉少許同研勻爪破以竹箟子點藥)
(不得落眼裏及外腎上如熏剡着外腎以黃丹塗甚妙)
血脉堅齒髮調關節耐寒暑可作膏藥多食令人乏氣口閉
者殺人一名巴椒一名蓎(音唐)藙(音毅)生武都川谷及巴郡八月
採實隂乾(杏仁為之使畏款冬陶隱居云出蜀都北部人家種之皮肉厚腹裏白氣味濃江陽晉原及建平間)
(亦有而細赤辛而不香力勢不如巴郡巴椒有毒不可服而此為一名恐不爾又有秦椒黑色在中品中凡用淑皆火微)
(熬之令汗出謂為汗椒令有勢力椒目冷别入藥用不得相雜唐本注云椒目味苦寒無毒主水腹脹滿利小便今椒出)
(金州西域者最善臣禹錫等謹按爾雅䟽云椒者大椒之别名郭云今椒樹叢生實大者名為檓詩唐風云椒聊且陸機)
(云椒樹似茱萸有針刺葉堅而滑蜀人作茶吳人作茗皆合煑其葉以為香今成皐諸山間有椒謂之竹葉椒其樹亦如)
(蜀椒少毒熱不中合藥也可著飲食中又用蒸雞豚最桂香東海諸島上亦有椒樹枝葉皆相似子長不圓甚香其味似)
(橘皮島上獐鹿食此椒葉其肉自然作椒橘香藥性論云蜀椒使畏雄黃又名陸機有小毒能治冷風頑頭風下淚腰脚)
(不遂虚損留結破血下諸石水能治嗽主腹内冷而痛除齒痛又云椒目使治十二種水氣味苦辛有小毒主和巴豆昌)
(蒲松脂以蠟溶為筒子内耳中抽腎氣虚耳中如風水鳴或如打鍾磬之聲卒暴聾一日一易若神驗日華子云漢椒破)
(癥結開胃治天行時氣温疾産後宿血治心腹氣壯陽療隂汗暖腰膝縮小便椒目主膀胱急又云椒葉熱無毒治賁㹠)
(伏梁氣及内外腎釣并霍亂轉筋和艾及䓤研以醋湯拌罯並㝵)
圖經曰(蜀椒生武都川谷及巴郡今歸峡及蜀川陕洛間人家多作園圃種之高四五尺似茱萸而小有針刺葉)
(堅而滑可煑飲食甚辛香四月結子無花但生扵葉間如小豆顆而圓皮紫赤色八月採實焙乾此椒江淮及北土皆有)
(之莖實都相類但不及蜀中者皮肉厚腹裏白氣味濃烈耳服食方單服椒紅𥙷下宜用蜀椒也韋宙獨行方治諸瘡中)
(風者生蜀椒一升取少麪合溲褁椒勿令漏氣分作两裹扵煻灰火中燒熟及熱出之刺頭作孔當瘡上罯著使椒氣射)
(入瘡中冷則易之湏臾瘡中出水及遍體出汗即差施州又有一種崖椒彼土人四季採皮入藥云味辛性熱無毒主肺)
(氣上喘兼欬嗽并野薑簁末酒服錢匕甚效忌塩下又有蔓椒條云生雲中川谷及丘冡間採莖根煑釀酒陶隱居云俗)
(呼為樛似椒音黨小不香耳今亦無復分别或云即金椒是也子出閩中江東其木似樗莖間有刺子辛辣如椒主)
(遊蠱飛尸及腹令南人淹藏以作果品或以寄遠吳越春秋云越以甘蜜丸攩與黨同報吳增封之禮然則之相贈尚矣)
︻雷公云(一名南椒凡使湏去目及閉口者不用其椒子先湏酒拌令濕蒸從巳至午放冷密盖除向下火四)
(畔無氣後取出便入甆器中盛勿令傷風用也)
食療(云温粒大者主上氣咳嗽久風濕痺又患齒痛醋煎含之又傷損成瘡中風以麫褁作餛飩灰中炮之使熟断)
(開口封其瘡上冷易熱者三五度易之下治傷損成弓風又去久患口瘡去閉口者以水洗之以&KR1287;拌煑作粥空心吞之)
(三五匙飯壓之再服差又椒温辛有毒主風邪腹痛痺寒温中去齒痛堅齒髮明目止嘔逆滅瘢生毛髮出汗下氣通神)
(去老益血利五藏治生産後諸疾下乳汁久服令人氣喘促十月勿食及閉口者大忌子細黑者是秦椒白色也)
聖惠方(治因熱取凉睡有蛇入口中抛不出用刀破蛇尾内生椒三二粒褁著湏臾即出)
外臺秘要(治瘡腫生椒末麫釡下土末之以大醋和傅之)
千金方(有人隂冷漸漸冷氣入隂囊腫滿恐死日夜疼悶不得眠取生椒擇之令净以布帛裹著丸囊令厚半寸)
(湏臾熱氣大通日再易之取消差)
肘後方(治金瘡中風蜀椒量瘡口大小用麫作餛飩糖火中炮令熟開一孔當瘡上掩之引風出可作數枚以差)
(替換之妙)
又方(蛇毒以閉口椒并葉擣傅之止)
孫真人(云十月勿食椒食之損氣傷心令人多忘)
又方(治心腹俱痛以布裹椒薄注上火熨令椒汗出良)
(莢扵酒中取盡其精扵火内煎之成膏塗帛貼一切腫毒兼能止疼痛陳藏器云鬼皂莢作浴湯去風瘡疥癬挼葉去衣)
(垢沐髮長頭生江南澤畔如皂莢高一二尺日華子云皂莢通關節除頭風消痰殺勞蟲治骨蒸開胃及中風口噤入藥)
(去皮子以酥炙用)
圖經曰(皂莢出雍州川谷及魯鄒縣今所在有之以懷孟州者爲勝木極有高大者此有三種本經云形如猪牙)
(者良陶注云長尺二者良唐注云長六寸圓厚節促直者皮薄多肉味濃大好今醫家作疎風氣丸煎多用長皂莢治齒)
(及取積藥多用猪牙皂莢所用雖殊大抵性味不相遠九月十月採莢隂乾用張仲景治雜病方欬逆上氣唾濁但坐不)
(得卧皂角丸主之皂莢杵未一物以蜜丸大如梧子以棗膏和湯服一丸日三夜一服崔元亮海上方療腹脹滿欲瘦病)
(者猪牙皂角相續量長一尺微火煨去皮子搗篩蜜丸大如梧子欲服藥先喫煑羊肉兩臠呷汁三兩口後以肉汁下藥)
(十丸以快利爲度覺得力更服以利清水即停差後一月巳來不得食肉及諸油膩又治熱勞以皂莢長一尺續成者亦)
(可湏無孔成實者以土酥一大兩微微塗扵火上緩炙之不得令酥下待酥盡即搗篩蜜丸如梧子大每日空腹飲下十)
(五丸漸增至二十丸重者不過兩劑差其初生嫰葉芽以爲𬞞茹更益人核中白肉亦入治肺藥又炮核取中黃心嚼餌)
(之治膈痰吞酸又米醋熬嫰刺針作濃煎以傅瘡癬有竒效)
︻雷公云(凡使湏要赤膩肥并不蚛者然用新汲水浸一宿了用銅刀削上麄皮用酥反覆炙酥盡為度然出)
(搥之去子擣篩皂莢一兩酥二分子收得㨂取圓滿堅硬不蛀者用瓶盛下水扵火畔煑待泡熟剥去硬皮一重了取向)
(裏白嫩肉兩片去黃其黃消人腎氣將白兩片用銅刀細切扵日中乾用)
聖惠方(治時氣三日頭痛頰熱用皂角燒作灰為未非時新汲水一中盞生薑汁蜜各少許和二錢服之先用暖)
(水淋浴後服藥湏臾汗出愈)
外臺秘要(治卒中風口喎以皂角五兩去皮為未以三年大醋和右喎塗左左喎塗右乾更傅之差)
又方(齲齒方擣皂角去皮炙為末塗齒上吐之)
又方(溺死一宿者尚活擣皂角紙褁内下部湏臾出水即活)
千金方(&KR1604;鼻炙皂角末如小豆以竹管吹入鼻中)
又方(鬼魘不悟皂莢末刀圭起死人)
又方(難産吞皂角子二枚立差)
肘後方(卒腫滿身面洪用皂角剥炙令黃剉三升酒一斗漬合器煑令沸服一升日三服頦作)
又方(小兒身上悪瘡先以皂角水洗拭乾以少油麻擣爛傅燋即差)
經驗方(治食氣遍身黃腫氣喘食不得心&KR0909;滿悶不蛀皂角去皮及子塗好醋炙令焦爲末一錢匕巴豆七枚去)
(油膜二件以淡醋及研好墨爲丸如麻子大每服三丸食後陳橘皮湯下日三服隔一日增一丸以利爲度如常服消酒)
(食)
梅師方(治霍亂轉筋皂莢末吹小豆人鼻中得嚏便差)
又方(治卒外腎偏疼皂莢和皮爲末水調傅之良)
孫真人(治咳嗽皂莢燒研碎二錢匕䜴湯下之)
又方(治大小便不通關格不利燒皂莢細研粥飲下三錢立通)
又方(傷寒無問隂陽神驗方以皂角一挺肥者燒令赤爲末以水五合和頓服隂陽傷寒以酒和服)
又方(治腰脚不覆地取子一千二百箇净洗令乾少酥熬令香爲末蜜丸如梧子大空心以蒺藜子酸棗子湯下三)
(十丸)
又方(治卒死以末吹鼻中)
又方(治誤食物落鼻中及入眼不出吹皂角取嚏)
又方(人好魘以末吹鼻中)
斗門方(治卒頭痛以皂角末吹入鼻中令嚏則止)
簡要濟衆(治中風口噤不開涎潮吐方用皂角一挺去皮塗猪脂炙令黃色為末每&KR2136;一錢匕非時温酒服如)
(氣實脉盛調二錢匕如牙關不開用白梅揩齒口開即灌藥以吐出風涎差)
博濟方(治皂莢水并悪水入口内熱痛不止以皂莢子燒存性一分沙糖半兩先殺研皂子令細續入沙糖勻和)
(如膏含之)
十全方(治牙疼用猪牙皂角塩等分燒為末揩疼處良)
靈苑方(治急喉閉逡巡不救方以皂莢去皮子生半兩為末每服少許以筯頭點腫處更以醋調藥末厚傅項下)
(湏臾便破少血出即愈)
孫尚藥(治卒中風昏昏若醉形體惛悶四肢不收或倒或不倒或口角似利微有涎出斯湏不治便為大病故傷)
(人也此證風涎潮扵上膈痺氣不通宜用救急稀涎散猪牙皂角四挺湏是肥實不蚛削去黑皮晉礬一兩光明通瑩者)
(二味同搗羅為細末再研為散如有患者可服半錢重者三字匕温水調灌下不大嘔吐只是微微涎稀冷出或一升二)
(升當時惺惺次緩而調治不可便大段吐之恐過傷人命累經效不能盡述)
感應神仙傳(崔言者職隷左親騎軍一旦得疾雙眼昏咫尺不辨人物眉髮自落鼻梁崩倒肌膚有瘡如癬)
(皆為悪疾勢不可救因為洋州駱谷子歸寨使遇一道流自谷中出不言名姓授其方曰皂角刺一二斤為灰蒸久㬠研)
(為末食上濃煎大黃湯調一錢匕服一旬鬢髮再生肌膚悅潤愈眼目倍常明得此方後却入山不知所之又鐡碪以煆)
(金銀雖百十年不懷以槌皂莢則一夕破碎)
衍義曰(皂莢其子炒舂去赤皮仍將骨浸軟煑熟以糖漬之可食甚疎導五藏風熱壅其莢不蚛肥者微炙為末)
(一兩入生白礬末半兩膩粉半兩風涎潮塞氣不通水調嚾一二錢但過咽則湏吐涎凡用白礬者分隔下涎也又暑中)
(濕熱時或久雨合蒼术燒碎瘟疫邪濕氣)
圖經曰(訶梨勒生交愛州今嶺南皆有而廣州最盛株似木梡花白子似梔子青黃色皮肉相著七月八月實熟)
(時採六路者佳嶺南異物志云廣州法性寺佛殿前有四五十株子極小而味不澁皆是六路每歲州貢只以此寺者寺)
(有古并木根蘸水水味不鹹每子熟時有佳客至則院僧煎湯以延之其法用新摘訶子五枚甘草一寸皆碎破汲木下)
(井水同煎色若新茶今其寺謂之乾明舊木猶有六七株古井亦在南海風俗尚貴此湯然煎之不必盡如昔時之法也)
(阿梨勒主痢本經不載張中景治氣痢以訶梨勒十枚麺褁塘灰火中煨之今麺黃熟去核細研爲末和粥飲頓服又長)
(服方阿梨勒陳橘皮厚朴各三大兩擣篩蜜丸大如梧子每服二十丸至三十丸唐劉禹錫傳信方云子曾苦赤白下諸)
(藥服遍久不差轉爲白膿令狐將軍傳此法用阿梨勒三枚上好者两枚炮取皮一枚生取皮同未之以沸漿水一两合)
(服之淡水亦得若空水痢加一錢匕甘草末若微有膿血加二匕若血多加三匕皆效又取其核入白蜜研注目中治風)
(赤澁痛神良其子未熟時風飄堕者謂之随風子暴乾收之彼人尤珍貴益小者益佳治痰嗽咽喉不利含三數枚殊勝)
︻海藥云(按徐表南州記云生南海諸國味酸澁温無毒主五鬲氣結心腹虚痛赤白諸痢及嘔吐咳嗽並宜)
(使皮其主嗽肉炙治眼澁痛方家使陸路訶梨勒即六稜是也按波斯將訶梨勒大腹等舶上用防不虞或遇大魚放涎)
(滑水中數里不通舡也遂乃煑此洗其涎滑尋化爲水可量治氣功力者乎大腹訶子性燋者是近鐺下故中國種不生)
(故梵云訶梨恒雞謂唐言天堂未並只此也)
雷公云(凡使勿用毗梨勒罨梨勒榔精勒雜路勒若訶梨勒文只有大路或多或少並是雜路勒毗路勒箇箇毗)
(雜路勒皆圓露文或八路至十三路号曰榔精勒多澁不入用凡修事先扵酒内浸然後蒸一伏時其訶梨勒以刀削路)
(細剉焙乾用之)
外臺秘要(治一切風痰風霍亂食不消大便澁訶梨三枚搗取皮和酒頓服三五度良)
又方(治風熱衝項熱悶訶梨一枚以大者芒硝同扵醋中攪令消摩傅熱處)
經驗方(治嗽氣嗽久者亦主之生訶梨一枚含之嚥汁差後口爽不知食未却煎檳榔湯一椀服之立便有味此)
(知連州銀坑官成密方)
廣濟方(治嘔逆不能食訶梨勒皮二兩去核熬爲末蜜和丸如梧桐子大空心服二十丸日三服)
孫真人(治常患氣以訶梨三枚濕紙褁煨紙乾即剥去核細嚼以生乳一升下之日三服)
又方(治一切氣宿食不消訶梨一枚入夜含之至明嚼嚥)
集驗方(蜀沙門傳水痢以訶梨勒三顆&KR1287;褁炮赤去&KR1287;取訶梨勒皮搗爲末飯和爲丸米飲空腹下三七丸巳百)
(人見效)
子母秘錄(治小兒霍亂訶梨一枚未沸湯研一半頓服未差再服)
食醫心鏡(下氣消食并茶青色訶梨一枚打碎為末銀器中水一大升煎三兩沸後下訶梨更煎三五沸便如)
(麴塵色著少塩服)
廣異記(云高仙芝大食得訶梨勒長五寸初置抹肚中便覺腹中痛因大利十餘行初為訶梨為崇待欲弃之後)
(問大食長老云此物人帶一切病消利者出悪物耳仙芝甚保天寳木被誅遂失所在)
金光明經(流水長者子除病品云熱病下藥服訶梨勒)
衍義曰(訶梨勒氣虚人亦宜緩緩煨熟少服此物雖澁賜而又泄氣蓋其味苦澁)
(條短硬柳葉狭長青綠枝條長軟此論用柳不載水楊水楊亦有療能本草不錄樹枝及木中蟲屑枝皮味苦寒無毒主)
(痰熱淋可為吐湯煑洗風腫癢酒煑含主齒痛木中蟲屑可為浴湯主風瘙癢[病-丙+(穩-禾)]疹大效此人間柳樹是也陶云水楊非)
(也臣禹錫等謹按藥性論云苦柳華使主止血治濕痺四肢攣急膝痛陳藏噐云柳絮本經以絮為花花即初發時黃蘂)
(子為飛絮以絮為花其誤甚矣江東人通名楊柳北人都不言楊楊樹葉短柳樹枝長日華子云葉治天行熱病丁瘡傳)
(尸骨蒸勞湯火瘡毒入腹熱悶服金石藥人發大熱悶并下水氣煎膏續筋骨長肉止痛牙痛煎含枝煎汁可消食也)
圖經曰(柳華葉實生琅邪川澤今處處有之俗所謂楊柳者也本經以絮為花陳藏器云華即初發黃蘂也子乃)
(飛絮也採無時其枝皮及根亦入藥葛洪治癰疽腫毒妬乳等多用之韋宙獨行方主丁瘡及反花瘡並煎柳枝葉作膏)
(塗之今人作浴湯膏藥齒牙藥亦用其枝為最要之藥按楊柳異類今人謂柳為楊柳非也說文楊蒲柳也柳小楊也其)
(類非一蒲柳其枝勁韌可為箭笴左傳所謂董澤之蒲又謂之雚符即上條水楊是也今河北沙地多生此又生水傍葉)
(麄而白水理微赤白𣏌柳鄭詩云無伐我樹𣏌陸機云𣏌柳也其木人以為車轂共山淇水傍魯國汶水傍純生杞也又)
(孟子云告子曰以人性為仁義猶以𣏌柳為桮棬是也今人取其細條火逼令柔韌屈作箱篋河朔尤多又下有赤檉木)
(生河西沙地皮赤葉細即是今所謂檉柳者又名春柳爾雅曰㮒河柳郭璞云今河傍赤莖小揚陸機詩䟽云皮正赤如)
(絳一名雨師枝葉似松是也其木中脂一名檉乳醫方稀用故附扵此)
︻陳藏器(云絮主止血治小兒一日五日寒熱煎柳枝浴)
外臺秘要(治黃疸柳枝以水一斗煑取濃汁半升服令盡)
肘後方(治乳癰二三百種痛不差但堅𬗋色者用煎柳根皮法云熬令温熨腫一宿愈)
又方(湯火灼成瘡柳皮燒灰以粉塗之)
又方(取柳白皮細切以猪脂煎取汁傅之)
孫真人(治牙齒疼柳枝一握細剉入少塩花漿水煎含之甚妙)
集驗方(治腫柳枝如脚指大長三尺二十枚水煑令極熱以故布褁腫處取湯熱洗之即差)一
子母秘錄(小兒丹煩柳葉一斤水一斗煑取三升去涬榻洗赤處日七八度)
斗門方(治耳痛有膿不出及癰巳結聚柳根細切熟搥封之以帛掩燥即易之)
又方(治耳卒風毒腫起用柳蠧樹上蟲糞以水化取清水調白礬少許滴入耳中甚妙)
又方(治卒風毒腫氣急痛以柳白皮一斤剉以酒煑令熱帛褁熨腫上令再煑易之甚妙也)
古今錄驗(治齒痛以楊柳白皮卷如指許大含嚼之以汁漬痛齒根數過即差也)
又方(治牙齒風齲以柳枝剉一升大豆一升合炒豆炮盡扵甆器盛之清酒三升漬之經三日含之頻吐)
丹房鏡源(云柳膠結砂子)
别說云(謹按絮帖灸瘡良飛入池沼扵隂暗處為浮萍嘗以器盛水置絮其中數日覆之即成又多積可以桿作)
(氊以代羊毛極柔軟宜與小兒卧益佳以性凉也)
衍義曰(柳華經曰味苦即是初生有黃蘂者也及其華乾絮方出又謂之柳絮收之貼灸瘡及為茵褥絮之下連)
(小黑子因風而起得水濕處便主如地丁之類多不因積植扵人家庭院中自然生出蓋亦如柳絮兼子而飛陳藏器之)
(說是然古人以絮為花陶隱居亦曰花随風狀如飛雪誤矣經中有實及子汁諸家不解今人亦不見用註釋氏謂柳為)
(尼俱律陀木其子極細如人妄因極小妄果至大是知小黑子得因風而起)
楝實味苦寒有小毒主温疾傷寒大熱煩狂殺三蟲疥瘍利
小便水道
根微寒療蚘蟲利大腸生荆山山谷(陶隱居云處處有俗人五月五日皆取葉佩之)
(云辟悪其根以苦酒摩塗疥甚良煑汁作糜食之去蛻蟲唐本注云此有兩種有雄有雌雄者根赤無子有毒服之多使)
(人吐不能止時有至死者雌者根白有子微毒用當取雌者臣禹錫等謹按藥性論云楝實亦可單用主人中大熱狂失)
(心躁悶作湯浴不入湯服日華子云棟皮苦微毒治遊風熱毒風疹悪瘡疥癩小兒壮熱並煎湯浸洗服食湏是生子者)
(雌樹皮一兩可入五十粒糯米煎煑殺毒瀉多以冷粥止不瀉者以熱葱粥發無子雄樹能吐瀉殺人不可誤服)
圖經曰(棟實即金鈴子也生荆山山谷今處處有之以蜀川者為佳木高丈餘葉密如槐而長三四月開花紅紫)
(色芬香滿庭間實如彈丸生青熟黃十二月採實其根採無時此種有雌雄雄者根赤無子有大毒雌者根白有子微毒)
(當用雌者俗間謂之苦楝子韋宙獨行方主蟯蟲攻心如刺口吐清水取根剉水煑令濃赤黃色以汁合米煑作糜隔宿)
(勿食来旦從一匕為始少時復食一匕半縻便下蟯驗)
︻雷公云(凡採得後㬠乾酒拌浸令濕蒸待上皮軟剥去皮取肉去核勿單用其核碎槌用漿水煑一伏時了)
(用如使肉即不使核使核即不使肉又花落子謂之石茱萸)
外臺秘要方(治長蟲棟實淳苦酒中漬宿以綿褁塞糓道中三寸許日易之)
千金方(治小兒蚘蟲棟木皮削上蒼皮以水煑汁飲量大小進)
又方(蠗螋瘡棟樹枝皮燒灰和猪膏傅之)
又方(治小兒秃瘡及諸悪瘡)
肘後方(治瘻若著口裏東行棟根細剉水煑濃汁含之數口吐勿燕)
經驗方(小兒殺蟲定疼痛抵聖散以苦楝二兩白蕪荑半兩為末水一盞末一錢煎取二分放冷待發時服之)
又方(治臟毒下血以苦棟子炒令黃為末蜜丸米飲下十丸至二十丸甚妙)
又方(治丈夫本臟氣傷膀胱連小腸等氣金鈴子一百箇湯温浸過去皮巴豆二百箇搥微破麩一升同扵銅鐺内)
(炒金鈴子赤熟為度放冷取出去核為末每服三錢非時熱酒醋湯調並得其麩巴豆不用也)
斗門方(治蛔蟲咬心用苦棟皮煎一大盞服下)
又方(治五種蟲以棟皮去其蒼者焙乾為末米飲下二錢七)
(樗無異葉似差狭耳吳人以其葉為茗許慎以栲讀為糗今人言栲失其聲耳然則樗類之别種也樗根煑汁主下血及)
(小兒疳痢亦取白皮和倉杭米葱白甘草豉同煎飲服血痢便断唐劉禹錫著樗根餫飩法云每至立秋前後即忠痢或)
(是水榖痢兼腰疼等取樗根一大兩擣篩以好麺梌作餫飩子如皂莢子大清水煑每日空腹服十枚並無禁忌神良)
︻食療(云主疳痢殺蛔蟲又名臭楮若和猪肉熱麺頻食則中滿蓋壅經脉也)
雷公云(椿木根凡使根不近西頭者上及不用莖葉只用根採出拌生葱蒸半日出生葱細剉用袋盛掛屋南畔)
(隂乾用偏利溺澁也)
肘後方(治小兒頭生白秃髮不生出椿楸桃葉心取汁傅之大效)
經驗方(治藏毒赤白痢香椿净洗刷剥取皮日乾為末飲下一錢立效)
子母秘錄(治小兒疳椿白皮日乾二兩為末淘粟米去泔研濃汁糊和丸如梧子大十歲三四丸量數加减一)
(丸内竹筒中吹入鼻中三度差服丸以飲下)
楊氏産乳(療疳痢困重樗白皮搗麺拌作小顆子巳晒少時又拌凡三過水煑至熟加塩醋酒亦得頻服多少)
(量兒大小)
又方(近效療久痢及疳痢棟樗白根皮不限多少常取土際不用見狗及風細切擣如泥取麺捻作餫飩子如小棗)
(大勿令破熱煑吞七枚重者不過七服皆空肚忌油膩熱麺毒物)
又方(疳痢曉夜無度者取樗根濃汁一雞子殼許和粟米淋一雞子許灌下部再度即差其驗如神小孩减用之甚)
(妙)
衍義曰(椿木葉椿樗皆臭但一種有花結子一種無花不實世以無花不實木身大其幹端有者為椿椿用木葉)
(其有花而莢木身小幹多迃矮者為樗樗用根葉莢故曰未見椿上有莢者惟樗木上有又有樗雞故知古人命名日不)
(言椿雞而言樗雞者以顯有雞者為樗無雞者為椿其義甚明用椿木葉樗木根葉莢者宜依此推窮洛陽一女子年四)
(十六七躭飲無度多食魚蠏攝理之方蔑如也後以飲啖過常蓄毒在臟日液二三十謁大便與膿血雜下大腸連肛門)
(痛不堪任醫以止血痢藥不效又以腸風藥則益甚盖腸風則有血而無膿凡如此巳半年餘氣血漸弱食漸减肌肉漸)
(瘦稍服熱藥則腹愈痛血愈下服稍凉藥即泄注氣羸粥食愈咸服温平藥則病不知如此將朞歲醫告術窮垂命待盡)
(或有人教肌人參散病家亦不敢主當謾與服之纔一服知二服减三服膿血皆定自此不拾服其疾遂愈後問其方云)
(治大腸風虚飲酒過度挾熱下痢膿血疼痛多日不差樗根白皮一兩人參一兩為未每用二錢&KR0901;空心以温酒調服如)
(桃甘酸爾雅䟽云常棣一名棣郭云今山中有棣樹子如櫻桃可食詩小雅云常棣之華陸機云許慎曰白棣樹也如李)
(而小如櫻桃正白今官園種之又有赤棣樹亦似白棣葉如刺榆葉而微圓子正赤如郁李而小五月始熟關西天水龍)
(西多有之藥性論云郁李仁臣味苦辛能治腸中結氣關格不通根治齒痛宣結氣破結聚日茟子云郁李仁通泄五藏)
(膀胱急痛宣腰胯冷膿消宿食下氣又云根凉無毒治小兒熱發作湯浴風蚛牙濃煎含之)
圖經曰(郁李仁本經不載所出州土但云生高山川谷及丘陸上今處處有之木高五六尺枝條葉花皆若李惟)
(子小若櫻桃赤色而味甘酸核随子熟六月採根并實取核中仁用陸機本草䟽云唐棣即奥李也一名雀梅亦曰車下)
(李所在山中皆有其華或白或赤六月中成實如李子可食今近京人家園圃植一種枝莖作長條花極繁密而多葉亦)
(謂之郁李不堪入藥用韋宙獨行方療脚氣浮腫心腹滿大小便不通氣急喘息者以郁李仁十二分擣碎水研取汁薏)
(苡仁擣碎如粟米取三合以汁煑米作粥空腹飡之佳必效方療癖取車下李仁微湯退去皮及並人者與乾&KR1287;相拌擣)
(之為餅如猶乾和淡水如常搜&KR1287;作餅大小一如病人掌為二餅微炙使黃勿令至熟空腹食一枚當快利如不利更食)
(一枚或飲熱粥汁以痢為度若至午後痢不止即以醋飯止之利後當虚病未盡者量力一二日更進一服以病盡為限)
(小皃亦以意量之不得食酪及牛馬肉等無不效但病重者李仁與麪相半經者以意减之病减之後服者亦任量力累)
(試神驗)
︻雷公云(凡採得先湯浸然削上尖去皮令净用生蜜浸一宿漉出隂乾研如膏用)
食療(云氣結者酒服仁四十九粒更瀉尤良又破癖氣能下四肢水)
外臺秘要(張文仲齲齒以郁李根白皮切水煑濃汁含之冷即易吐出蟲)
姚和衆(治小兒多熱不痊後熟湯研郁李仁如杏酪一日服二合)
又方(治卒心痛郁李仁三七枚爛爵以新汲水下之飯温湯尤妙湏臾痛止却煎薄塩湯熱呷之)
楊氏産乳(療身體腫滿水氣急卧不得郁李仁一大合禱為末和麥麺搜作餅子與喫入口即大便通利氣便)
(差)
衍義曰(郁李仁其子如御李子至紅熟堪啗微澁其仁湯去皮研極爛入生龍腦點赤目陜西甚多根煎湯㳿風)
(蚛牙)
圖經曰(莽草亦曰䒽草出上谷及冤句今南中州郡及蜀川皆有之木若石南而葉稀無花實五月七月採葉隂)
(乾一說藤生繞木石間古方治風毒痺厥諸酒皆用䒽草今醫家取其葉煎湯熱含少頃間吐之以治牙齒風蚛甚效此)
(木也而爾雅釋草云葞春草釋曰藥草莽草也郭璞云一名芒草䒽音近故爾然謂之草者乃蔓生者是也)
︻唐本餘(治難産)
雷公云(凡使採得後便取葉細剉又生甘草水蓼二味並細剉之用生稀絹袋盛毒木葉扵甑中上甘草水蓼同)
(蒸一日去諸藥二件取出㬠乾用之勿用尖有㝈生者)
聖惠方(治牙齒蚛孔疼痛及有蟲用䒽草為末綿褁内蚛孔中或扵痛處咬之低頭吐津勿嚥之疼痛便定)
又方(治瘰&KR0659;發腫而堅結成核用䒽草一两為末雞子白和傅扵帛上貼之日二易之便差)
肘後方(治癰瘡未潰䒽草末雞子白塗紙厚貼上燥復易得痛良又風齒疼頰腫用五两水一斗煑取五升熱含)
(漱吐之一日盡)
梅師方(治齒腫痛䒽草郁李仁各四两水六升煎取二升去滓熱含冷吐)
周禮(煎氏掌除&KR1500;物以䒽草熏之則死)
衍義曰(莽草今人呼為䒽草濃煎湯淋渫皮膚麻痺本經一名春草諸家皆謂為草今居木部圖經亦然今世所)
(用者皆木葉也如石南枝梗乾則縐揉之其嗅如椒爾雅釋草云葞春草釋曰今莽草也與本經合今當具言之石南條)
(中陶隱居注云似䒽草凌冬不凋誠木無疑)
無食子味苦温無毒主赤白痢腸滑生肌肉出西戎(唐本注云生沙)
(磧間樹似檉今注一名没石子出波斯國主小兒疳&KR0630;能黑髭髮治隂瘡隂汗温中和氣唐本先附臣禹錫等謹按藥性)
(論云無食子使治大人小兒大腹冷滑痢不禁段成式酉陽雜爼云無石子出波斯國波斯呼為摩賊樹高六七丈圍八)
(九尺葉似桃而長三月開花白色心微紅子圓如彈丸初青熟乃黃白蟲蝕成孔者入藥用其樹一年生無食子一年生)
(䟦屢大如指長三寸上有殼中仁如粟黃可噉之)
︻海藥(謹按徐長南荆記云波斯國大小如藥子味温平無毒主腸虚冷痢益血生精烏髭髮和氣安神治隂毒)
(痿燒灰用張仲景使治隂汗取燒灰先以微温浴了即以帛微褁後傅灰嚢上甚艮波斯每食以代果番胡呼為沒食子)
(今人呼墨食子轉謬矣)
雷公云(墨石子凡用勿令犯銅鉄并波火驚者顆小文細上無枚米者炒用漿水於砂盆中或硬者石上研令盡)
(用故附扵此孫思邈千金月令療忽生癭疾一二年者以萬州黃藥子半斤湏緊重者為上如輊虚即是佗州者力慢湏)
(用一倍取無灰酒一斗投藥其中固濟瓶口以糠火燒一復時停騰待酒冷即開患者時時飲一盞不令絶酒氣經三五)
(日後常湏把鏡自照覺銷即停飲不爾便令人項細也劉禹錫傳信方亦著其效云得之邕州從事張岧岧目擊有效復)
(巳試其驗如神其方並同有小異處惟燒酒侯香氣出外瓶頭有津出即止不待一宿火仍不得太猛酒有灰)
︻經驗方(治咯血黃藥漢防巳各一兩為未每服一錢匕水一盞小麥二十粒同煎食後温服)
斗門方(治癭氣用黃藥子一斤浸洗净酒一斗浸之每日早晩常服一盞忌一切毒物及不得喜怒但以線子逐)
(日度癭知其效)
簡要濟衆(治鼻衂不止黃藥子為末每服二錢匕煎薄膠湯下良久以新汲水調麺末一匙頭服之)
又方(傅瘡藥黃藥子四兩為末以冷水調傅瘡上乾即旋傅之)
兵部手集(治鼻&KR1518;出血兩頭不止謂之血汗王郎中得方以新汲水磨黃藥子一椀勿令絶稀頓服立差)
衍義曰(黃藥亦治馬心肺熱有功)
雷丸味苦鹹寒微寒有小毒主殺三蟲逐毒氣胃中熱利丈
夫不利女子作摩膏除小兒百病逐邪氣悪風汗出除皮中
熱結積蠱毒白蟲寸白自出不止久&KR2136;令人隂痿一名雷矢
一名雷實赤者殺人生石城山谷及漢中土中八月採根暴
乾(荔實厚朴爲之使悪葛根陶隱居云今出建平宜都間累累相連如丸本經云利丈夫别錄云久服隂痿扵事相反)
(唐本注云雷丸竹之苓也無有苗蔓皆零無相連者今出房州金州今注此物性寒本經云利文夫不利女子别錄云久)
(服今隂痿者扵事相反按此則疎利男子元氣不疎利女子藏氣其義顯矣臣禹錫等謹按范子云雷矢出漢中色白者)
(善吳氏云雷丸神農苦黃帝歧伯桐君甘有毒扁鵲甘無毒季氏大寒藥性論云雷丸君悪蓄根味苦有小毒能逐風芫)
(花爲使主癲癎狂走殺蚘蟲日華子云入藥炮用)
︻雷公云(凡使用甘草水浸一宿了銅刀刮上黑皮破作四五片又用甘草湯浸一宿後蒸從巳至未出日乾)
(却以酒梓如前從巳至未蒸日乾用)
經驗前方(下寸白蟲雷丸一味水浸軟去皮切焙乾爲未每有疾者五更初先食炙肉少許便以一錢匙藥稀)
(粥調半錢服之服時湏六衙及上半月日蟲乃下)
白楊樹皮味苦無毒主毒風脚氣腫四肢緩弱不随毒氣遊
易(音翼)在皮膚中痰癖等酒漬服之(取葉圓大蔕小無風自動者余按陳藏器本草云白)
(楊去風痺宿血折傷血瀝在骨肉間痛不可忍及皮膚風瘙腫雜五木爲湯將浸損處北土極多人種墟墓間樹大皮白)
(或云葉無風自動此是栘音移楊非白楊也唐本先附臣禹錫等謹按日華子云味酸冷治撲損瘀血並湏酒服煎膏可)
(續筋骨非尋常楊柳并松楊樹葉如梨者是也)
圖經曰(白楊舊不載所出州土今處處有之北土尤多人種扵墟墓間株大葉圓如梨皮白木似楊故名白楊採)
(其皮無時此下又有水楊條經云葉圓闊而赤枝條短梗多生水岸傍其形如楊柳相似以生冰岸故名水楊爾雅所謂)
(旄澤柳其云生水傍形如楊柳即今蒲柳是也楊柳之類亦多崔豹古今注曰白楊葉圓青楊葉長柳葉亦長細栘時題)
(切楊圓葉弱蔕微風則大摇一名高飛一曰獨摇蒲柳生水邊葉似青楊亦曰蒲楊亦曰栘柳亦曰蒲栘焉水楊即蒲楊)
(也枝莖勁韌音刃作矢用又有赤楊霜降葉赤材理亦赤也然今人鮮能分别之餘並見柳華條必效方療腹滿癖堅如)
(石積年不損者取白楊木東南枝去蒼皮護風細剉五升熬令黃以酒五升淋訖即以絹袋盛滓還内酒中密封再宿每)
(服一合日三)
︻雷公云(凡使以銅刀刮麄皮蒸從巳至末出用布袋盛扵屋東掛乾用)
外臺秘要(治口吻瘡以嫰枝扵鉄上燒作灰脂傅之)
千金方(治姙娠下痢白楊皮一斤水一斗煑取二升分三服)
梅師方(治牙疼白楊皮醋煎含之)
孫真人(主口瘡以白楊枝漿水煎和塩含之)
衍義曰(白楊陕西甚多永耀間居人脩蓋多此木也然易生根斫木時碎札入土即下根故易以繁植非止墟墓)
(間扵人家舍前從及夾道往往植之土地所宜爾風纔至葉如大雨聲葉便故如是又謂無風自動則無此事嘗官永耀)
(間熟見之但風微時當風逕者其葉孤絶處則往往獨搖以其蒂細長葉重大微風雖過故往来卒無巳時勢使然也其)
(葉面青光背白木身微白故曰白楊非如粉之白)
︻陳藏器云(華陽國志云郡少糓取桄榔麵以牛酪食之臨海志曰桄榔木作鑊鋤利如鐡中石更利惟中)
(蕉根破之物之相伏如此其中有似朱紛中作餅餌食之得飽有權木皮中亦有白粉如白米乾擣之水淋屑者可作麵)
(餅吳都賦云文攘根橿是也又有莎木麺温𥙷久服不飢長生嶺南山谷大者四五圍麺數斛土人取次爲餅蜀志曰莎)
(木高大生山膚嶺南中八郡志曰莎木皮出麺大者百斛色黃鳩人部落食之廣志曰樹多枝葉如鳥翼其麵色百樹收)
(麺不過一斛擣篩如麺則不唐屑爲飯)
海藥云(謹按嶺表錄云生廣南山谷樹身皮葉與蕃棗㯽榔等小異然葉下有髮如麄馬尾廣人用織巾子木皮)
(内有麵食之極有補益虚羸乏損腰脚無力久服輕身辟殺錄異云桄柳盖以此也)
蘇方木味甘鹹平無毒主破血産後血脹悶欲死者水煑苦
酒煑五兩取濃汁服之效(唐本注云此人用染色者出南海崑崙来交州愛州亦有樹似菴羅)
(葉芳榆葉而無澁抽條長丈許花黃子生青熟黑今按陳藏器本草云蘇方寒主霍亂嘔逆及人常嘔吐用水煎服之破)
(血當以酒煑爲良唐本先附臣禹錫等謹按日華子云治婦人血氣心腹痛月候不調及蓐勞排膿止痛消癰腫撲損瘀)
(血女人失音血噤赤白痢并後分急痛)
︻雷公云(凡使去上麄皮并節了若有中心文横如紫角者号曰木中尊色其質倍常百等須細剉了重搗拌)
(細條梅枝蒸從巳至申出隂乾用)
肘後方(治血暈蘇方三两細剉水五升煑取二升分再服差若無蘇方取緋衣煑汁服亦得)
海藥云(謹按徐表南海記生海畔葉似絳木若女楨味平無毒主虚勞血癖氣壅滯産後悪露不安怯起衝心腹)
(中攪痛及經絡不通男女中夙口噤不語宜此法細研乳頭香細末方寸匕酒煎蘇方去滓調服立吐悪物差)
櫸樹皮大寒主時行頭痛熱結在腸胃(陶隱居云山中處處有皮似檀槐葉如櫟)
(槲人亦多識用之削取裏皮去上甲煎服之夏日作飲去熱唐本注云此樹所在皆有多生溪澗水側葉似樗而狹長樹)
(大者連抱高數仞皮極麄厚殊不似檀俗人取煑汁以療水及断痢取嫰葉挼貼火爛瘡有效臣禹錫等謹按日華子云)
(櫸樹皮味苦無毒下水氣止熱痢安胎主姙娠人腹痛又云葉冷無毒治腫爛悪瘡塩擣罯又云山櫸樹皮平無毒治熱)
(毒風恊腫毒鄉人採葉爲甜茶)
︻雷公云(凡使勿用三四年者無力用二十年以來者心空其樹只有半邊向西生者是斧剥下去上麄皮細)
(剉蒸從巳至未出焙乾用櫸牛凡採得用銅刀取作两片去兩翅用紙袋盛扵舍束掛待乾用)
(草桐花飼猪肥大三倍今云傅瘡恐誤矣豈有故破傷猪傅桐花者臣禹錫等謹按爾雅䟽云櫬一名梧郭云今梧桐詩)
(大雅云梧桐生矣于彼朝陽是也又曰桐木一名榮郭云即梧桐與櫬梧一也藥性論云白桐皮能治五淋沐髮去頭風)
(生髮滋潤日華子云桐油冷微毒傅悪瘡疥及宣水腫塗鼠咬處能辟鼠)
圖經曰(桐生桐柏山谷今處處有之其類有四種舊注云青桐枝葉俱青而無子梧桐皮白葉青而有子子肥美)
(可食白桐有華與子其華二月舒黃紫色一名椅桐又名黃桐則藥中所用華葉者是也崗桐似白桐惟無子即是作琴)
(瑟者陸機草本䟽云白桐宜為琴瑟雲南䍧牱人續以為布似毛布是作琴瑟宜崗桐白桐二種也又曰梓實桐皮曰椅)
(今人云梧桐也爾雅謂之櫬又謂之榮是白桐梧桐二種俱有椅名也或曰梧桐以知日月正閏生十二葉一邊有六葉)
(從下數一葉爲一月至上十二葉有閏十三葉小餘者視之則知閏何月也故曰梧桐不生則九州異或云今南人作油)
(者乃崗桐也此桐亦有子頗大扵梧子耳江南有赬桐秋開紅花無實有紫桐花如百合實堪糖煑以噉嶺南有刺桐葉)
(如梧桐花側敷如掌枝幹有刺花色深紅生金瘡止血殊效又梧桐白皮亦主痔删繁方療腸中生痔肛門邊有核者猪)
(懸蹄青龍五生膏中用之其膏傅瘡并酒服之)
︻子母秘錄(治癰瘡疸痔瘻悪瘡小兒丹用皮水煎傅)
衍義曰(桐葉經注不指定是何桐致難執用今具四種桐各有治療條其状列于後一種白桐可斲琴者葉三杈)
(開白花亦不結子藥性論云皮能治五淋沐髮去頭風生髮一種荏桐早春先開淡紅花狀如鼓子花成筒子子或作桐)
(油日華子云桐油冷微毒一種梧桐四月開淡黃小花一如棗花枝頭出絲堕地成油霑漬衣履五六月結桐子今人收)
(炒作果動風氣此是月令清明之日桐如華者一種崗桐無花不中作琴體重)
胡椒味辛大温無毒主下氣温中去痰除藏腑中風冷生西
戎形如鼠李子調食用之味甚辛辣(唐本先附臣禹錫等謹按日華子云調五藏止)
(霍乱心腹冷痛壯腎氣及主冷痢殺一切魚肉鼈蕈毒)
︻海藥云(謹按徐表南州記生南海諸國去胃口氣虚冷宿食不消霍乱氣逆心腹卒痛冷氣上衝和氣不宜)
(多&KR2136;損肺一云向隂者澄茄向陽者胡椒也)
雷公云(凡使只用内無皱殼者用力大漢椒使殼胡椒使子每修㨂了扵石槽中碾碎成粉用)
食療云(治五藏風冷冷氣心腹痛用清水酒服之佳亦宜湯服若冷氣吞三七枚)
孫真人(治霍乱以胡椒三四十粒以飲吞之)
段成式酉陽雜爼(云胡椒出摩伽陁國呼為昧履支其苗蔓生莖極柔弱長寸半有細條與葉齊條上)
(結子两两相對葉晨開暮合合則褁其子扵葉中形似漢椒至辛辣六月採今作胡盤肉食皆用之)
衍義曰(胡椒去胃中寒痰吐水食己即吐甚驗過劑則走氣大腸寒滑亦用湏各以他藥佐之)
釣樟(音章)根皮主金瘡止血(陶隱居云出桂陽郡陵諸處亦呼作鳥樟方家少用而俗人多識此)
(刮根皮屑以療金瘡断血易合甚驗又有一草似狼牙氣辛臭名地菘人呼為劉㦎音獲草五月五日採乾作屑亦主療)
(金瘡言劉&KR1427;昔採用之爾唐本注云釣樟生郴州山谷樹高丈餘葉似柟音南葉而尖長背有赤毛若枇把葉八月九月)
(採根皮日乾也臣禹錫等謹按蕭炳云俗人取莖葉置門上辟天行時疾别錄云似烏藥取根摩服治霍乱日華子云温)
(無毒治賁㹠脚氣水腫煎服并將皮煎湯洗瘡痍風瘙疥癬陳藏器云樟材味辛温無毒主悪氣中悪心服痛鬼注霍乱)
(腹脹宿食不消常吐酸臭水酒煑服之無藥處用之江東&KR1299;船多是樟木斫取札用之彌辛烈者佳亦作浴湯治脚氣除)
(疥癬風痒作履除脚氣縣名豫章因木為名也)
千金藤主一切血毒諸氣霍亂中悪天行虚勞瘧瘴痰嗽不
利癰腫蛇犬毒藥石發癲癎悉主之生北地者根大如指色
南燭枝葉味苦平無毒止泄除睡強筋益氣力久服輕身長
年令人不飢變白去老取莖葉擣碎漬汁浸粳米九浸九蒸
九暴米粒緊小正黑如瑿珠袋盛之可適遠方日進一合不
飢益顔色堅筋骨能行取汁炊飯名烏飯亦名烏草亦名牛
筋言食之徤如牛筋也色赤名文燭生高山經冬不凋(今附臣禹)
(錫等謹按日華子云烏飯草益腸胃擣汁浸蒸晒乾服又名南燭也)
圖經曰(南燭本經不載所出州土云生高山今惟江東州郡有之株高三五尺葉類苦㨂而小陵冬不凋冬生紅)
(子作穗人家多植庭除間俗謂之南天燭不拘時採其枝葉用亦謂之南燭草木謹按陶隱居登真隱訣載太極真人青)
(精乾石䭀飯法䭀音迅䭀之爲言飱也謂以酒密藥草輩飱搜而暴之也亦作凡内外諸書並無此字惟施扵今飯之)
(名耳云其種是木而似草故號南燭草木一名猴藥一名男續一名後卓一名惟那木一名草木之王生嵩高少室抱犢)
(雞頭山江左吳越至多土人名之曰猴菽或曰染菽粗與真名相彷彿也此木至難長初生三四年狀若菘菜之属亦頗)
(似梔子二三十年乃成大株故曰木而似草也凡有八名各從其邦域所稱而正號是南燭也其也如茱萸九月熟酸美)
(可食葉不相對似茗而圓厚味小酢冬夏常青枝莖微𬗋大者亦高四五丈而甚肥脆易慛折也作飯法以生白粳米一)
(斛五㪷更舂治淅取一斛二㪷木葉五斤燥者用三斤亦可雜莖皮益嘉煑取汁極令清冷以潚来米釋坎之潚即溲字)
(也今課其時月從四月生新葉至八月末色皆深九月至三月用宿葉色皆淺可随時進退其斤两寧小多合採軟枝莖)
(皮扵石臼中擣碎假令四五月中作可用十許斤熟春以斛二斗湯漬染得一斛以九斗淹斛二斗米北来正爾用水漬)
(一二宿不必随湯煑漬米令上可走蝦周時乃漉而炊之初米正作紅色既得蒸便如紺若一過汁漬不得好色亦可淘)
(去更以新汁漬之洒濩皆用此汁當令飯作正青色乃止向所餘汁一斗以共三過洒飯預作高格暴令乾當三過蒸暴)
(每一燥輙以清汁搜令邑浥耳日可服二升勿復血食亦以填胃𥙷髄消滅三蟲上元寳經曰子服草木之王氣與神通)
(子食青燭之津命不復殞此之謂也今茅山道士亦作此飯或以寄遠重蒸過食之甚香甘也孫思邈千金月令南燭煎)
(益髭髮及容頰兼𥙷暖方三月三日採葉并蘂子入大净瓶中乾盛以童子小便浸滿瓶固濟其口置閑處經一周年取)
(開每日一两次温酒服之每酒一盞調煎一匙極有效驗)
︻聖惠方(治一切風疾若能久服輕身明目黑髭駐顔用南燭樹春夏取枝葉秋冬取根皮㨂擇細剉五斤水)
(五斗慢火煎取二斗去滓别扵净鍋中慢火煎如稀錫以甆瓶盛温酒下一匙日三服)
又方(治小兒誤吞銅鐡物在咽喉内不下用南燭根燒細研熟水調一錢下之)
無患子皮有小毒主澣垢去面䵟喉痺研内喉中立開又主
飛尸子中人燒令香辟悪氣其子如漆珠生山谷大樹一名
噤婁一名桓(今附臣禹錫等謹按段成式酉陽雜爼云昔有神巫曰瑶㲘能符劾百鬼擒鬼以無患木擊)
(殺之世人競取此木為器用却鬼因曰無患日華子云無患子皮平)
︻陳藏器云(有小毒主澣垢去面皯喉閇飛尸研内喉中立開子中人燒令香辟邪悪氣子黑如&KR0238;珠子深)
(山大樹一名噤婁一名桓桓患字聲訛也博物志云桓葉似柳子核堅正黑可作香纓用辟悪氣浣垢古今注云程稚問)
(木曰無患何也答曰昔有神巫曰瑶㲘能符劾百鬼得鬼則以此木為棒棒殺之世人相以為器用猒鬼故曰無患也纂)
(文云無患名噤婁實好去垢今僧家貫之為念珠紅底為也)
纂文(無患木名也實可以去垢核黑如瑿問櫨木曰無患何也答曰昔有神筮曰無患此木能作符劾百鬼則以此)
(木為棒殺之世人相傳以此木為衆鬼所悪競取為器用以厭鬼故号無患)
衍義曰(無患子今釋子取以為念珠出佛經惟取紫紅色小者佳今入藥絶少西洛亦有之)
(膚瘙痒梓樹皮有數般惟楸梓佳餘即不堪)
圖經曰(梓白皮生河内山谷今近道皆有之木似桐而葉小花𬗋爾雅云椅梓郭璞注云即楸也詩鄘風云椅桐)
(梓漆陸機云梓者楸之䟽理白色而生子者為梓梓實桐皮白椅大同而小别也又一種鼠梓一名楰亦楸之属也江東)
(人謂之虎梓詩小雅云北山有楰陸機云其枝葉木理如楸山楸之異者今人謂之苦楸是也鼠李二名鼠梓或云即此)
(也然鼠花之實都不相類恐别一物而名同也梓之入藥當用有子者為使楸梓官寺及人家園亭多植之崔元亮集驗)
(方療毒腫不問硬軟取楸葉十重薄腫上即以舊帛褁之日三易當重重有毒氣為水流在葉中如冬月取乾葉塩水浸)
(良久用之或取根皮剉爛擣傅之皆效又療上氣欬嗽腹滿嬴頓者楸葉三斗以水三斗煑三十沸去滓煎堪丸如棗大)
(以竹筒内下部中立愈篋中方楸葉一味為煎療瘰&KR0659;瘻瘡神方秋分前後平旦令人持囊袋枝上旋摘葉内袋中秤取)
(十五斤水一石净釡中煎取三斗又别换鍋煎取七八升又換鍋煎取二升即成煎内不津器中凡患者先取麻油半合)
(蠟一分酥一栗子許同消如面脂又取杏仁七粒生薑少許同研令細米粉二錢同入膏中攪令勻先塗瘡上經二日来)
(乃拭却即以箟子勻塗楸煎滿瘡上仍用軟帛褁却二日一度拭却更上新藥不過五六上巳作頭便生肌平復未次者)
(即内消差後湏將慎半年巳来採葉及煎合時禁孝子婦女僧人雞犬見之)
圖經曰(橡實櫟木子也本經不載所出州圡云所在山谷皆有今亦然木高二三丈三四月開黃花八九月結實)
(其實為皂斗槲櫟皆有斗而以櫟為勝不拘時採其皮并實用爾雅云櫟其實梂釋曰櫟似樗之木也梂盛實之房也其)
(實橡也有梂彙自裹詩秦風云山有苞櫟陸機云秦人謂柞櫟為櫟又唐風云集于苞栩陸機云今杵機也徐州人謂櫟)
(為杼或謂之栩今京洛及河内謂櫟亦為杼五方通語也然則柞櫟也杼也栩也皆橡櫟之通名也)
︻雷公云(凡使去麄皮一重取橡實蒸從巳至未出剉作五片用之)
食療(云主止痢不宜多食)
孫真人(枕中記云橡子非果非糓而最益人服食未能断糓啖之尤佳無氣而受氣無味而受味消食止痢令人)
(強徤不極)
衍義曰(橡實櫟木子也葉如栗葉在處有但堅而不堪充材亦木之性也山中以椿人為粮然澁腸木善為炭他)
(木皆不及其殼堪染皂若曾經雨水者其色淡不若不經雨水者槲亦有殼但少而不及櫟木所實者)
(任用今醫家不復用實臣禹錫等謹按蜀本云終南斜谷近石處甚饒今市人多以瓦韋為石韋以石韋為石南不可不)
(審之藥性論云石南臣主除熱悪小薊無毒能添腎氣治軟脚煩悶疼殺蟲能逐諸風雖能養腎内令人隂痿)
圖經曰(石南生華隂山谷今南比皆有之生於石上株極有高大者江湖間出者葉如枇杷葉有小刺陵冬不凋)
(春生白花成蔟秋結細紅實關隴間出者葉似莽草青黃色背有𬗋點雨多則併生長及二三寸根横細𬗋色無花實葉)
(至茂密南北人多移以植亭宇間隂翳可愛不透日氣入藥以關中葉細者良二月四月採葉四月採實隂乾魏王花木)
(記曰南方石南木取皮中作魚羹和之尤美今不聞用之下有楠材條其木頗似石南而更高大葉差小其材中梁柱今)
(晉方亦稀用之)
衍義曰(石南葉狀如枇杷葉之小者但背無毛光而不皱正二月間開花冬有二葉為花苞苞既開中有十五餘)
(花大小如椿花甚細碎每一苞約彈許大成一毬一花六葉一朵有七八毬淡白綠色葉末徵淡赤色花既開蘂滿花但)
(見蘂不見花花纔罷去年綠葉盡脫落漸生新葉治腎衰脚弱最相宜但京洛河北河東山東頗少人以此故少用湖南)
(北江東西二浙甚多故多用南實今醫家絶可用)
圖經曰(木天蓼味辛温有小毒主癥結積聚風勞虚冷生山谷中木高二三丈三月四月開花似柘花五月採子)
(子作毬形似檾其毬子可藏作果噉之亦治諸冷氣蘇公云作藤蔓生者自是藤天蓼也又有一種木天蓼生天目山四)
(明山木如梔子冬不凋然則天蓼有三種雖其状不同而體療甚相似也)
︻聖惠方(治風立有竒效用木天蓼一斤去皮細剉以生絹袋盛好酒二斗浸之春夏一七日秋冬二七日後)
(開每空心日午初夜各温飲一盞老幼臨時加减若長服日只每朝一盞)
黃環味苦平有毒主蠱毒鬼疰鬼魅邪氣在藏中除欬逆寒
熱一名凌泉一名大就生蜀郡山谷三月採根隂乾(鳶尾為之使悪)
(茯苓防巳陶隱居云似防巳亦作車輻理解蜀都賦云青珠黃環者或云是大戟花定非也用甚稀市人尠有識者唐本)
(注云此物裏陽巴西人謂之就葛竹藤生根亦葛類所云似防已作車輻解者近之人取葛根誤得食之吐痢不止用土)
(漿解乃差此真黃環也餘處亦稀惟襄陽大有本經用根今云大戟花非也其子作角生似皂荚花實與葛同時矣今園)
(庭種之大者莖俓六七寸所在有之謂其子名狼䟦子今太常科劒南来者乃雞屎葛根非也臣禹錫等謹按藥性論云)
(黃環使悪乾薑大寒有小毒治上氣急寒熱及百邪)
鼠李主寒熱瘰癧瘡
其皮味苦微寒無毒主除身皮熱毒一名牛李一名鼠梓一
名椑(音卑)生田野採無時(唐本注云此藥一名趙李一名皂李一名烏槎樹皮主諸瘡寒熱毒痺子)
(主牛馬六畜瘡中蟲或生擣傅之或和脂塗皆效子味苦採取日乾尢蒸酒漬服三合日再能下血及碎肉除疝瘕積冷)
(氣大良皮子俱有小毒臣禹錫等謹按日華子云味苦凉微毒治水腫皮主風痺)
圖經曰(鼠李即烏巢子也本經不載所出州土但云生田野今蜀川多有之校葉如李子實若五味子色䃜黑其)
(汁𬗋色味甘苦實熟時採日乾九蒸酒漬服能下血其皮採無時一名牛李劉禹錫傳信方主大人口中疳瘡并發背萬)
(不失一用山李子根亦名牛李子薔薇根野外者佳各細切五升以水五大斗煎至半日巳来汁濃即扵銀銅器中盛之)
(重湯煎至一二升看稍稠即扵甆瓶子中盛少少温含咽之必差忌醬醋油膩熱麺大約不宜食肉如患發背重湯煎令)
(極稠和如膏以帛塗之瘡上神效襄州軍事柳岸妻竇氏患口疳十五年齒盡落齗亦断壞不可近用此方遂差)
︻食療云(微寒主腹脹滿其根有毒煑濃汁含之治&KR0630;齒并疳蟲蝕人眷骨者可煑濃汁灌之良其肉主脹滿)
(殼脹和麺作餅子空心食之少時當瀉其煑根汁亦空心服一盞治脊骨疳)
圖經曰(椰子出安南今嶺南州郡皆有之木似桄榔無枝條高數丈葉在木未如束蒲實大如瓠垂扵枝間如桂)
(物實外有麄皮如椶包次有殼圓而且堅裏有膚至白如猪肪厚半寸許味亦似胡桃膚裏有漿四五合如乳飲之冷而)
(氛醮人多取殼為器甚佳不拘時月採其根皮用南人取其肉糖飴漬之寄至北中作果味甚佳也)
︻陳藏器(理水廣志白汁有餘清如水美如蜜可食之)
海藥云(謹按交州記云生南海狀若海椶實名椰子大如椀許大外有麄皮如大腹子豆蔲之類内有漿似酒飲)
(之不醉主消渴吐血水腫去風熱雲南者亦好武侯討雲南時並令將士剪除椰樹不令小邦有此異物多食動氣也)
衍義曰(椰子開之有汁如乳極甘香自别是一種氣味中又有一塊瓤形如瓜蔞上有細壠起亦白色但微虚紋)
(若婦人裙裙其味亦如其汁又着殼一重白肉剮取之皆可與瓠糖煎為果汁色如白酒其味如瓤然謂之酒者好事者)
(當日強名之取其殼為酒器如酒中有毒則酒沸起今人皆漆其裏則全失用椰子之意)
枳(音止)椇(音矩)味甘平無毒主頭風小腹拘急一名木蜜其木皮
温無毒主五痔和五藏以木為屋屋中酒則味薄此亦竒物
(唐本注云其樹徑尺木名白石葉如桑柘其子作房似珊瑚核在其端人皆食之唐本先附臣禹錫等謹按蜀本云字或)
(單作拘音矩云木名出蜀近酒能薄酒末江南人呼謂之木蜜也)
圖經(文具接骨木條下)
︻食療云(多食發蛔蟲昔有南人修舍用此悞有一片蒼在酒甕中其酒化為水味)
荆楚歲時記云(詩有椇羞廣雅枳椇實如珊瑚十一月採是白石木子山中多有之塩荷裹一冬儲備又)
(以辟蟲毒)
小天蓼味甘温無毒主一切風虚羸冷手足疼痺無論老幼
輕重浸酒及煑汁服之十許日覺皮膚間風出如蟲行生天
目山四明山樹如梔子冬不凋野獸食之更有木天蓼出山
南大樹今市人貨之云久服促夀當是其逐風損氣故也本
經有木天蓼即是此也蘇注云藤生子辛與木又異應是復
有藤天蓼江淮南山間有木天蓼作藤著樹葉如梨光而薄
子如棗辛甘大主風血羸痺腰脚疼冷取皮釀酒即是蘇引
為天蓼注者夫如是則有三天蓼俱能逐風其中優劣小者
最為勝(今附)
圖經(文具木天蓼條下)
小蘗味苦大寒無毒主口瘡疳䘌殺諸蟲去心腹中熱氣一
名山石榴(唐本注云其樹枝葉與石榴無别但花異子紅黑圓如牛李子爾生山石間所在皆有襄陽峴山東)
(者為良陶於蘗木附見二種其一是此陶云皮黃其樹乃皮白今太常所貯乃葉多刺者名白刺蘖非小蘗也今注陳藏)
(器本草云凡是蘗木皆皮黃今既不黃而自然非蘗小蘗如石榴皮黃子赤如枸𣏌也两頭尖人剉枝以染黃若云也黑)
(而圓恐是别物非小蘗也唐本先附)
圖經(文具蘗木條下)
莢蒾(音迷)味甘苦平無毒主三蟲下氣消榖(居本注云葉似木槿及似榆作小樹)
(其子如溲䟽兩兩相並四四相對而色赤味甘煑樹枝汁和作粥甚美以飼小兒殺蚘蟲不入方用陸機草木䟽名擊迷)
(一名羿先蓋檀榆之類也所在山谷有之今按陳藏器本草云莢蒾主六畜瘡中蛆煑才乍粥灌之蛆立出皮堪為索生)
(荆也至秋子熟如小珠名紫珠江東林澤間尤多)
衍義曰(紫荆木春開紫花甚細碎共作朵生出無常處或生扵木身之上或附根上之下直出花花罷葉出光緊)
(微圓園圃間多植之)
紫真檀味鹹微寒主惡毒風毒(陶隱居云俗人摩以塗風毒諸腫亦效然不及青木香又)
(主金瘡止血亦療淋用之唐本注云此物出崑崙盤盤國也雖不生中華人間遍有之也臣禹錫等謹按日華子云紫真)
(擅無毒)
︻陳藏器云(檀樹如檀出海南本功外心腹痛霍亂中悪鬼氣殺蟲)
外臺秘要(止血止痛至妙凡裹縛瘡用故布帛不寬不急如繫衣帶即好)
千金方(治一切腫以紫檀細碎大醋和傅腫上)
梅師方(治金瘡止血急刮真紫檀末傅之)
烏臼木根皮味苦微温有毒主暴水癥結積聚生山南平澤
(唐本注云樹高數仞葉似梨杏花黃白子黑色今按陳藏器本草云烏臼葉好染皂子多取壓為油塗頭令黑變白為燈)
氣排風邪亦煑汁服亦浸酒冬月用之生依南樹故號南藤
莖如馬鞭有節𬗋褐色一名丁公藤生南山山谷(南史解叔謙鴈門人)
(毋有疾夜於庭中稽顙祈告聞空中云得丁公藤治即差訪醫及本草皆無至宜都山中見一翁伐木云是丁公藤療風)
(乃拜泣求得之及漬酒法受畢失翕所在毋疾遂愈今附)
圖經曰(南藤即丁公藤也生南山山谷今出泉州榮州生依南木故名南藤苗如馬鞭有節紫褐色葉如杏葉而)
(尖採無時此下又有千金藤云生北地者根大如指色黑似漆生南土者黃赤如細辛又有榼藤子生廣南山林間木如)
(通草藤三年方熟紫黑色一名象豆今醫家並稀用故但附扵其類)
︻陳藏器云(氣味辛烈亦磨服之變白不老出藍田八月採日乾用)
塩麸子味酸微寒無毒除痰飲瘴瘧喉中熱結喉痺止渴觧
酒毒黃疸飛尸蠱毒天行寒熱痰嗽變白生毛髮取子乾擣
為末食之嶺南人將以防瘴
樹白皮主破血止血蠱毒血痢殺蚘蠱并煎服之
杉材微温無毒主療&KR0238;瘡(陶隱居云削作柿煑以洗漆瘡無不即差又有鼠查生去地高尺餘)
(許煑以洗漆多差又有漆姑葉細細多生石邊亦療漆瘡其雞子及蟹並是舊方唐本注云杉材木水煑汁浸捋脚氣腫)
(滿服之療心腹脹痛去悪氣其鼠查漆姑有别功列出下品臣禹錫等謹按日華子云味辛治風毒賁豚霍亂正氣並煎)
(湯服并淋洗湏是油杉及臭者良)
圖經曰(杉材舊不載所出州土今南中深山中多有之木類松而勁直葉附枝生若刺針爾雅云柀音彼煔與杉)
(同郭璞注云煔似松生江南可以為船及棺材作柱埋之不腐也又人家常用作桶板甚耐水醫師取其節煑汁浸捋脚)
(氣殊效唐柳柳州纂救三死方云元和十二年二月得脚氣夜半痞絶脅有塊大如石且死因大寒不知人三日家人號)
(哭榮陽鄭洵美傳杉木湯服半食頃大下三下氣通塊散杉木節一大升橘葉切一大升北地無葉可以皮代之大腹㯽)
(榔七枚合子碎之童子小便三大升共煑取一大升半分两服若一服得快利即停後服巳前三死真死矣會有教者皆)
(得不死恐他人不幸有類余病故傳焉又杉菌出宜州生積年杉木上若菌狀云味苦性微温主心脾氣疼及暴心痛採)
(無時)
︻斗門方(治霍亂用黃杉木劈開作片一握以水濃煎一盞服之差)
(虛無心斫枝插土便生人家亦種之葉主瘧研絞其汁飲之得吐乃差大人七葉小兒三葉不可過多也又上有枳椇條)
(云其木徑尺木名白石葉如桑柘其子作房似珊瑚核在其端人多食之即詩小雅所謂南山有枸是也陸機云枸枝枸)
(也木似白楊所在山中皆有枝枸不直噉之甘美如飴八九月熟謂之木蜜本從南方来能敗酒若以為屋柱則一屋之)
(酒皆薄)
︻産書云(治産後心悶手脚煩熱氣力欲絶血暈連心頭硬及寒熱不禁接骨木破之如筭子一握以水一升)
(煎取半升分温兩服或小便數悪血不止服之即差此木煑之三徧其力一般此是起死人方)
楓(音風)柳皮味辛大熱有毒主風齲齒痛出原州(唐本注云葉似槐莖赤根)
(黃子六月熟綠色而細剥取莖皮用之唐本先附)
︻陳藏器云(性澁止水痢蘇云下水腫腫非澁藥所治有殊蘇為誤矣又云有毒轉明其謬水煎止痢為最)
梅師方(治中熱遊及火燒除外痛以柳白皮燒為末傅之兼治炙瘡亦同妙)
斗門方(治白虎風所患不以積年久治無效痛不可忍者用腦麝不限多少細剉焙乾浸酒常服以醉為度即差)
(今之寄生楓樹上者方堪用其葉亦可制砒霜粉尤妙矣)
赤爪(側絞切)木味苦寒無毒主水痢風頭身癢生平陸所在有
之
實味酸冷無毒汁服主水痢沐頭及洗身上瘡痒一名羊梂
一名鼠查(唐本注云小樹生高五六尺葉似香葇子似虎掌爪木如小林檎赤色出山南申安随等州唐本先)
(附)
︻陳藏器云(陶注扵松條中鼠查一名羊梂即赤爪也煑汁洗&KR0238;瘡效爾雅云櫟其實梂有梂草自裹其子)
(房生為梂又爪木一名羊梂一名鼠查梂此乃名同耳梂以小查面赤人食之生高原)
樺木皮味苦平無毒主諸黃疸濃煑汁飲之良堪為燭者木
似山桃取脂燒辟鬼(今附臣禹錫等謹按陳藏器云晉中書令王珉傷寒身驗方中作㯸字濃煑汁)
(冷飲主傷寒時行熱毒瘡特良今之豌豆瘡也)
︻靈苑方(治乳痛癰初發腫痛結硬𣣔破膿令一服差以北来真樺皮無灰酒服方寸匕服之卧及覺巳差)
衍義曰(樺木皮燒為黑灰合他藥治肺風毒及取皮上有𬗋黑花勻者裹鞍弓鐙)
榼藤子味澁甘平無毒主蠱毒五痔喉痺及小兒脫肛血痢
並燒灰服瀉血宜服一枚以刀剜内瓤熬研為散空腹熱酒
調二錢不過三服必效又宜入澡豆善除䵟&KR0845;其殼用貯丹
藥經載不壊按廣州記云生廣南山林間樹如通草藤也三
年方始熟𬗋黑色一名象豆(今附臣禹錫等謹按日華子云治飛尸入藥炙用)
圖經(文具南藤條下)
衍義曰(榼藤子紫黑色微光大一二寸圓𥚹治五痔有功燒成黑灰微存性米飲調服人多剔去肉作藥瓢垂腰)
(間)
榧(音匪)實味甘無毒主五痔去三蟲蠱毒鬼疰生永昌(陶隱居云今出)
(東陽諸郡食其子療寸白蟲唐本注云此物是蟲部中彼子也爾雅云披杉也其樹大連抱高數仞葉似衫其木如柏作)
(松理肌細軟堪為器用也今注彼子與此殊類既未知所用退入有名無用臣禹錫等謹按孟詵云平多食一二升佳不)
(發病令人能食消糓助筋骨行榮衞明目輕身)
功用又别非此花也(唐本注云按其莖葉都不似石南乾亦反卷經冬不死葉上有細黑點者真也)
(今雍州所用者是而洛州乃用石荆當之非也唐本先附臣禹錫等謹按藥性論云欒荆子君悪石膏味甘辛微熟無毒)
(能治四肢不遂主通血脉明目益精光決明為使)
圖經曰(欒荆舊不著所出州郡今生東海及淄州汾州性温味苦有小毒苗葉主大風頭面手足諸風癲狂痙痺)
(冷病蘇恭云莖葉都似石南乾亦自反經冬不凋葉上有細黑點者真也今諸郡所上者枝莖白葉小圓而青色頗似榆)
(葉而長冬夏不枯六月開花花有紫白二種子似大麻四月採苗葉八月採子與柏油同熬塗駝畜瘡疥或淋渫藥中用)
(之亦名頑荆)
衍義曰(欒荆即前所謂牡荆也不合更立此條况本經元无欒荆已具蔓荆實條中)
扶栘木皮味苦平有小毒去風血脚氣疼痺踠損瘀血痛不
可忍取白皮火炙酒浸服之和五木皮煑作湯捋脚氣疼腫
殺瘃(陟玉切)蟲風瘙燒作灰置酒中令味正經時不敗生江南
山谷樹大十數圍無風葉動華反而後合詩云棠棣之華偏
(醋摩消酒毒)
圖經云(木鼈子出朗州及南中今湖廣諸州及杭越全岳州亦有之春生苗作蔓葉有五花状如山芋青色面光)
(四月生黃花六月結實似栝樓而極大生青熟紅肉上有刺其核似鼈故以爲名每一實其核三四十枚八月九月採嶺)
(南人取嫰實及苗葉作茹蒸食之)
︻孫用和(治痔方以木鼈子三枚去皮杵碎砂盆内研如泥以百沸湯一大椀以上入盆器内坐上薰之至通)
(手即洗一日不過三二次)
衍義曰(木鼈子蔓生歲一枯葉如蒲桃實如大栝楼熟則紅黃色微有刺不能刺人今荆南之南皆有之九月十)
(月熟實中之子曰木鼈子但根不死春旋生苗其子一頭尖者為雄凡植時湏雌雄相合麻縷纏定及其生也則去其雄)
(者方結實)
藥實根味辛温無毒主邪氣諸痺疼酸續絶傷𥙷骨髄一名
連木生蜀郡山谷採無時(唐本注云此藥子也當今盛用胡名那綻出通州渝州本經用根恐)
(誤載根字子味辛平無毒主破血止痢消腫除蠱疰蛇毒樹生葉似杏花紅白色子肉味酸其用其核仁)
(中有實如熟豌豆圓黑堅堪為數珠者五月採其花亦可染黃南人取以合黃連作煎療目赤爛甚效)
衍義曰(欒華今長安山中亦有其子即謂之木欒子携至京都為數珠未見其入藥)
蔓椒味苦温無毒主風寒濕痺歴節疼除四肢厥氣膝痛一
名豕椒一名豬椒一名彘椒一名狗椒生雲中川谷及丘冢
間採莖根煑釀酒(陶隱居云山野處處有俗呼為樛似椒音黨小不香爾一名豨椒可以蒸病出汗)
(也)
圖經(文具蜀椒條下)
︻食療(主賊風攣急)
感藤味甘平無毒調中益氣主五藏通血氣解諸熱止渴除
煩悶治腎釣氣如木防巳生江南山谷如雞卵大斫藤断吹
氣出一頭其汁甘美如蜜葉生研傅蛇蟲咬瘡一名甘藤甘
感聲近又名甜藤也(新𥙷見陳藏器日華子)
赤檉木無毒主剥驢馬血入肉毒取以火炙用熨之亦可煑
汁浸之其木中脂一名檉乳入合質汗用之生河西沙地皮
赤色葉細(今附臣禹錫等謹按爾雅䟽云檉一名河柳郭云今河傍赤莖小楊陸機云生水傍皮正赤如絳一)
(名雨師枝葉似松日華子云赤檉木温)
圖經(文具柳華條下)
衍義曰(赤檉木人謂之三春柳以其一年三秀也花肉紅色成細穗河西者戎人取滑枝為鞭京師亦甚多)
突厥白味苦主金瘡生肉止血𥙷腰續筋出突厥國色白如
灰乃云石灰共諸藥合成之夷人以合金瘡中國用之(今醫家見)
(用經效者潞州出焉其根黃白色狀似茯苓而盧軟苗高三四尺春夏葉如薄荷花似牽牛而紫上有白稜二月八月採)
(根暴乾今附)
婆羅得味辛温無毒主冷氣塊温中𥙷腰腎破痃癖可染髭
髮令黑樹如柳子如萆(音卑)麻生西國(今附)
︻海藥云(謹按徐氏云生西海波斯國似中華柳樹也方家多用)
甘露藤味甘温無毒主風血氣諸病久服調中温𥙷令人肥
徤好顔色止消渴潤五藏除腹内諸冷生嶺南藤蔓如筯一
名肥藤人服之得肥也(巳上二種新補見陳藏器日華子)
大空味辛苦平有小毒主三蟲殺蟣蝨生山谷中取根皮作
末油和塗㙨蝨皆死(唐本注云根皮赤葉似楮小圓厚作小樹抽條高六七尺出襄州山谷所在亦)
(有秦隴人名為獨空唐本先附)
椿莢主大便下血今近道處處有之夏中生莢樗之有花者
無莢有莢者無花常生臭樗上未見椿上有莢者然世俗不
辨椿樗之異故俗中名此為椿莢其實樗莢耳(新定)
垣間一名空䟽所在皆有(唐本先附)
欓子味辛辣如椒主遊蠱飛尸著喉口者刺破以子楷之令
血出當下涎沫煑汁服之去暴冷腹痛食不消殺腥物木高
大莖有刺(新補見陳藏器)
圖經(文具蜀椒條下)
楠材微温主霍亂吐下不止(陶隱居云削作柹煑服之窮無他藥用此臣禹錫等謹按日華)
(子云味辛熱微毒治轉筋)
衍義曰(楠林今江南等路造船場皆此木也緣木性堅而善居水久則多中空為白蟻所穴)
柘木味甘温無毒主𥙷虚損取白皮及東行根白皮煑汁釀
酒主夙虚甘聾勞損虚羸瘦腰腎冷夢與人交接洩精者取
汁服之無刺者良木主婦人崩中血結及主瘧疾兼堪染黃
(新補見陳藏器日華子)
衍義曰(柘木裏有紋亦可旋為器葉銅𧖟曰柘𧖟葉梗然不及桑禁東行根及皮煑汁釀酒治風虚耳聾有驗餘)
(如經)
柞木皮味苦平無毒治黃疸病皮燒末服方寸匕生南方葉
細今之作梳者是(新𥙷見陳藏器日華子)
黃櫨味苦寒無毒除煩熱解酒疸目黃煑服之亦洗湯火&KR0238;
瘡及赤眼堪染黃生商洛山谷葉圓木黃川界甚有之(新𥙷見陳)
(藏器日華子)
︻楊氏産乳(治&KR0238;瘡煎黃櫨木汁洗之最良)
(海經曰石脆一作翠之山其木多椶是也)
衍義曰(椶櫚木今人旋為器皮燒為黑灰治婦人血露及吐血仍佐之他藥每歲剮取椶皮不爾束死花如魚子)
(㳿熟淹為果)
木槿平無毒止腸風瀉血又主痢後熱渴作飲服之令人得
睡八藥炒用取汁度絲使得易絡
花凉無毒治腸風瀉血并赤白痢炒用作湯代茶喫治風(新補)
(見陳藏器日華子)
衍義曰(木槿如小葵花淡紅色五葉成一花朝開暮歛花與枝两用湖南北人家多種植為籬障餘如經)
在五藏皮膚及腰痛下寒毒肉毒久服令人虚一名去水一
名毒魚一名杜芫其根名蜀桑根療疥瘡可用毒魚生淮源
川谷三月日採花隂乾(決明爲之使反甘草陶隱居云近道處處有用之微熬不可近眼臣禹錫)
(等謹按蜀本圖經云苗高二三尺葉似白煎及柳葉根皮黃似桑根正月二月花發𬗋碧色葉未生時收日乾三月即葉)
(生花落不堪用也藥性論云芫花使有大毒能治心腹脹滿去水氣利五藏寒痰涕唾如膠者主通利血脉治悪瘡風痺)
(濕一切毒風四肢攣急不能行步能瀉水腫脹滿日華子云療嗽瘴瘧所在有小樹子在陂澗傍三月中盛花淺紫色)
圖經曰(芫花生淮源川谷今在處有之宿根舊枝莖紫長一二尺根入土深三五寸白色似榆根春生苗葉小而)
(尖似楊柳枝葉二月開𬗋花頗似紫荆而作穗又似藤花而細三月三日採隂乾其花湏未成蘂蔕細小未生葉時收之)
(葉生花落即不堪用吳普本草云芫花一名敗華一名兒草一名黃大戟二月生葉加厚則黑華有𬗋赤白者三月實落)
(盡葉乃生是也而今絳州出者花黃謂之黃芫花漢太倉公淳于意治臨淄女子薄吾蟯音繞瘕蟯瘕為病腸大上膚黃)
(麄循之戚戚然意飲以芫花一撮即出蟯可數升病遂愈張仲景治太陽中風吐下嘔逆者可攻十棗湯主之芫花熬甘)
(遂大戟三物等分停各篩末取大棗十枚水一升半煑取八合去滓内諸藥疆人一幾匕羸人半匕温服之不下明旦更)
(加半匕下後糜粥自養病懸飲者亦主之胡洽治水腫及支飲澼飲加大黃甘草并前五物各一兩棗十枚同煑如法一)
(方又加芒消一兩湯成下之又千金方凝雪湯療天行毒病七八日熱積聚匈中煩亂欲死起人死㩉方取芫花一斤以)
(水三升煑取一升半漬故布薄匈上不過再三薄熱則除當温四肢護厥逆也吳普又云芫花根一名赤芫根神農辛雷)
(公苦有毒生邯鄲八月九月採隂乾久服令人洩古方亦入藥用古今錄驗療暴中冷傷寒鼻塞喘嗽喉中瘂塞失音聲)
(者取芫花一虎口切暴乾令病人以薦自縈就裹春芫花根令飛揚入其七孔中當眼淚出口鼻皆羅䓶畢畢耳勿住令)
(芫根盡則止病必扵此差)
︻經驗方(治痔瘻有頭方用芫花入土根不限多少以净水洗却入木臼擣用少許水絞取汁扵銀銅器内慢)
(火煎成膏將絲線扵膏内度過繫痔繫時微痛候心躁落時以紙撚子入膏藥扵竅内永除根本未落不得使水)
三國志(魏初平中有青牛先生常服芫花年如五六十人或親識之謂其已百餘歲矣)
二十六種陳藏器餘
栟櫚木皮味苦澁平無毒燒作灰主破血止血初生子黃白
色作房如魚子有小毒破血但戟人喉未可輕服皮作䋲入
土千歲不爛昔有人開塜得之索巳生根此木類嶺南有虎
散桄榔冬葉蒲葵椰子㯽榔多羅等皆相似各有所用栟櫚
一名椶櫚即今川中椶櫚
︻海藥云(謹按徐表南州記云生嶺南山谷平温主金瘡疥癬生肌止血並宜燒灰使用其實黃白色有大毒)
(不堪服食也)
楸木皮味苦小寒無毒主吐逆殺三蟲及皮膚蟲煎膏粘傅
悪瘡疸瘻癰腫疳野雞病除膿血生肌膚長筋骨葉擣傅瘡
腫亦煑湯洗膿血冬取乾葉湯揉用之范汪方諸腫癰潰及
内有刺不出者取揪葉十重貼之生山谷間亦植園林以為
材用與梓樹本同末異若栢葉之有松身蘇敬以二木為一
誤也其分析在解紛條中矣
圖經(文具梓白皮條下)
︻海藥云(微温主消食澁腸下氣及上氣咳嗽並宜入面藥)
聖惠方(治頭極痒不痛出瘡用楸葉不限多少少搗絞汁塗之)
又方(治炙瘡多時不差痒痛出黃水用楸葉或根皮搗羅為末傅瘡上即差)
外臺秘要(療癰腫煩困生楸葉十重貼之布帛褁緩急得所日三易止痛消腫食膿血良無比勝扵衆藥冬以)
(先收乾者臨時塩湯沃潤用之又主患癰破下膿訖著瓮藥塞瘡孔瘡痛煩悶困極方楸葉十重去瓮藥下粘之以布帛)
(褁緩急得所日再三易之痛悶即止此法大良無比勝扵衆法主癰疸潰後及凍瘡有刺不出甚良冬無楸葉當早收之)
(臨時以塩湯沃之令擇日亦佳薄削楸白皮用之亦得)
又方(療口吻瘡楸枝皮白濕貼上數易)
千金翼(治小兒頭髮不生取楸葉中心搗絞塗之)
肘後方(治瘻煎楸枝作煎净洗瘡子孔中大效)
子母秘錄(治小兒頭上瘡髮不生楸葉搗汁塗瘡上髮即生兼白秃)
沒離梨味辛平無毒主上氣下食生西南諸國以毗梨勒上
有毛少許也
︻海藥云(微温主消食澁腸下氣及上氣咳嗽並宜入面藥)
柯樹皮味辛平有小毒主大腹水病取白皮作煎令可丸如
梧桐子大平旦三丸湏臾又一丸一名木奴南人用作大舡
者也
︻海藥云(謹按廣志云生廣南山谷臨海志云是木奴樹主乳氣採皮以水煑去滓復煉候凝結丸得為度每)
(朝空心飲下三丸浮氣水腫並從小便出故波斯家用為舡舫也)
敗扇主蚊子新造屋柱下四隅埋之蚊永不入燒為末和粉
粉身上主汗弥敗者佳
棇根(去王切)一作棇味辛平小毒主水癊取根白皮煑汁服之
一盞當下水如病巳困取根擣碎坐其取氣水自下又能爛
人牙齒齒有蟲者取片子許大内孔中當自爛落生以南山
生苦竹枝上如雞子似肉臠應别有功人未盡識之一名竹
實也
桃竹笋味苦有小毒主六畜瘡中蛆搗碎内之蛆盡出亦如
皂李葉能殺蛆蟲南人謂之黃笋灰汁煑可食不爾戟人喉
其竹叢生醜類非一張鼎食療云慈竹夏月逢雨滴汁著地
生蓐似鹿角色白取洗之和薑醬食之主一切赤白痢極驗
甖子桐子有大毒壓爲油毒鼠主死摩疥癬蟲瘡毒腫一名
虎子桐似梧桐生山中
馬瘍木根皮有小毒主悪瘡疥癬有蟲者爲末和油塗之出
江南山谷樹如櫪也
木細辛味苦温有毒主腹内結積癥瘕大便不利推陳去悪
破冷氣未可輕服令人利下至困生終南山冬月不凋苗如
大戟根似細辛
百家筯主狂狗咬乞取煎汁飲之又燒筯頭爲灰傅吻上鷰
口瘡
樳木皮葉煑洗蛇咬亦可作屑傅之樳木木也出江南也
刀鞘無毒主鬼打卒得取二三寸燒末服水下之此是長刀
鞘也腰刀弥佳
芺樹(音夭)有大毒主風痺偏枯筋骨攣縮癱皮膚不仁疼冷
等取枝葉擣碎大甑中蒸令熱鋪著床上展卧其中冷更易
骨節間風盡出當得大汗𥙷藥及羔粥食之慎風冷勞復生
江南深山葉長厚冬月不凋山人揔識也
丹桎木皮主&KR0659;瘍風取一握去上黑打碎煎如糖塗風上桎
木似杉木生江南深山
結殺味香主頭風去白屑生髮入膏藥用之生西國樹花胡
人將香油傅頭也杓打人身上結筋二下筋散矣
車家雞棲木無毒主失音不語雜方云作灰服一升立效也
檀秦皮注蘇云檀似秦皮按檀樹取其皮和榆皮食之可断
榖爾雅云檀苦茶其葉堪為飲樹體細堪作斧柯至夏有不
生者忽然葉開當有大水農人候之以則水旱号為水檀又
有一種葉如檀高五六尺生高原花四月開色正𬗋亦名檀
根如葛極主瘡疥殺蟲有小毒也爾雅無檀苦茶唯言檟苦
茶郭注樹小似梔子冬生葉可煑作羹今早採者為茶晚採
者為茗一名菽蜀人呼名之苦茶前面巳有茗苦茶又引爾
雅疑此誤矣
石荆欒荆注蘇云用當欒荆非也按石荆似荆而小生水傍
作灰汁沐頭生髮廣濟方云一名水荆主長髮是也
木黎蘆漏蘆注陶云漏蘆一名鹿驪生山南人用苗北人用
根功在本經木黎蘆有毒非漏蘆樹生如茱萸樹高二尺有
毒殺蟲山人以瘡疥用之
瓜蘆苦菜注陶云又有瓜蘆木似茗取葉煎飲通夜不寐按
此木一名臯蘆而葉大似茗味苦澁南人煑為飲止渴明目
除煩不睡消痰和水當茗用之廣州記曰新平縣出臯蘆葉
大而澁南越志云龍川縣有皐蘆葉似茗土人謂之過羅
諸木有毒合口椒有毒椒白色有毒木耳悪蛇蟲從下過有
毒生楓木上者令人笑不止採歸色變者有毒夜中視光有
毒欲爛不生蟲者有毒並生擣冬瓜蔓主之也
重修政和經史證類備用本草卷第十四
