犀角虎骨(膏瓜肉等附)兔頭骨(腦肝肉等附)
狸骨(肉隂莖等附)麞骨(肉髄等附)豹肉(貃附)
筆頭灰(唐附自草部今移)
四種陳藏器餘
犢子臍屎靈猫震肉&KR2184;&KR2184;
白馬莖味鹹甘平無毒主傷中脉絶隂不起強志益氣長肌
肉肥徤生子小兒驚癎隂乾百日(臣禹錫等謹按藥性論云白馬莖使味鹹能主男子)
(隂痿堅長房中術偏要孟詵云白莖益丈夫隂氣隂乾者未和蓯蓉蜜丸空心酒下四十丸日再百日見效)
眼主驚癎腹滿瘧疾當殺用之(臣禹錫等謹按驚癎通用藥云馬眼平)
懸蹄主驚邪瘈瘲乳難辟悪氣鬼毒蠱疰不詳止衂血内漏
齲齒生雲中平澤(臣禹錫等謹按藥對及齒痛通用藥云馬懸蹄平孟詵云懸蹄主驚癎)
白馬蹄療婦人瘻下白崩赤馬蹄療婦人赤崩(臣禹錫等謹按崩中)
(通用藥云馬蹄甲平藥訣云馬蹄味甘熱無毒孟詵云赤馬蹄辟辟温瘧)
齒主小兒驚癎(臣禹錫等謹按日華子云馬齒水摩治驚癎)鬐頭膏主生髮(臣禹)
(錫等謹按髮秃落通用藥云馬鬐膏平)鬐毛主女子崩中赤白
心主喜忘(臣禹錫等謹按孟詵云患痢人不得食)
肺主寒熱小兒莖痿(臣禹錫等今詳莖痿非小兒之疾二字必誤)
肉味辛苦冷主熱下氣長䈥強腰脊壯徤強志輕身不飢(臣禹)
(錫等謹按孟詵云肉有小毒不與倉米同食必卒得悪十有九死不與薑同食生氣嗽其肉多者浸洗方煑得爛熟兼去)
(血盡始可煑炙肥者亦然不迩毒不出陳氏良云馬肉有大毒日華子云此肉只堪煑餘食難消不可多食食後以酒投)
(之皆湏好清水搦洗三五偏即可煑食之懷娠人及患痢人並不可食忌蒼耳生薑又鬃燒灰止血并傅悪瘡)
脯療寒熱痿痺
屎名馬通徵温主婦人崩中止渴及吐下血鼻&KR1518;金創止血
(臣禹錫等謹按孟詵云患丁腫中風疼痛者煼驢馬糞尉人瘡滿五十徧極效男子患未可及心差後合隂陽垂至死取)
(白馬糞五升絞取汁好器中盛亭一宿一服三合日夜二服)
頭骨主喜眠令人不睦(臣禹錫等謹按好眼通用藥云馬頭骨微寒日華子云頭骨治多睡作枕)
(枕之燒灰傅頭耳瘡佳)
溺味辛微寒主消渴破癥堅積聚男子伏梁積疝婦人瘕疾
銅器承飲之(陶隱居云東行白馬蹄下土作方術知女人外情馬色類甚多以純白者為良其口眼蹄皆白)
(俗中時有两三爾小小用不必爾馬肝及鞍下肉舊言殺人食駿馬肉不飲酒亦殺人白馬青蹄亦不可食禮云馬黑脊)
(而班臂亦不可食馬骨傷人有毒人体有瘡馬汗馬氣馬毛亦並能為害唐本注云别錄云馬毛主小兒驚癎白馬眼主)
(小兒鬾母帶之屎中粟主金創小兒客忤寒熱不能食絆䋲主小兒癎並洗之今按陳藏器本草云馬肉及血有小毒食)
(之當飲美酒即解婦人懷姙不得食馬驢為其十二月胎騾又不産馬頭骨於水上流浸之則無水蜝音其又埋安午地)
(令宜蠶凡收白馬莖當以遊牝時力勢正強者生取得為良馬牙燒作灰唾和緋帛貼丁腫上根出屎絞取汁主傷寒時)
(疾服之當吐下亦生産後諸血氣及時行病起合隂陽垂死者並温服之用馬屎及弱當以白者最良臣禹錫等謹按蜀)
(本注云諸筋肉非十二月採者並亦火乾之孟詵云悪刺瘡取黑馬尿熱漬當愈數洗之日華子云尿洗頭瘡白秃)
圖經(文具羖羊角條下)
雷公云(要馬無病嫩身如銀春收者最妙臨用以銅刀劈破作七片將主羊血拌蒸半日出㬠乾以麄布拭上皮)
(并乾羊血了細剉用也又馬自死肉不可食五月勿食傷神)
食療(白馬黑頭食令人癲白馬自死食之害人肉冷有小毒主腸中熱除下氣長筋骨赤馬蹄辟温又食諸馬肉心)
(悶飲清酒即解濁酒即加又刺瘡取黑駮馬尿熱浸當蟲出患杖瘡并打損瘡中風疼痛者炒馬騾濕糞分取半替换熱)
(慰之冷則易之滿五十過極效又小兒患頭瘡燒馬骨作灰和醋傳亦治身上瘡白秃瘡以駁馬不乏者尿數數煖洗之)
(十遍差又白馬脂五两封瘡上稍稍封之白秃者髮即生又馬汁入人瘡毒氣攻作膿心懣欲絶者燒粟檊草作灰濃淋)
(作濃灰汁熱煑蘸瘡扵灰汁中湏臾白沫出盡即差白沫者是毒氣也此方嶺南新有人曾得力凡生馬血入人肉中多)
(只三两日便腫連心則死有人剥馬被骨傷手指血入肉中一夜致死又臆戀次馿也蹄無夜眠者勿食只黑脊而班)
(不可食患瘡疥人切不可食加增難差赤馬皮臨産鋪之令産母坐上催生)
聖惠方(治頭赤秃用白馬蹄燒灰末以臘月猪脂和傳之)
外臺秘要(剥馬被骨刺破中毒欲死取剥馬腹中糞及馬尿洗以糞傳之大驗絞糞汁飲之效)
又方(治毒熱攻手足腫疼痛欲脫水煑馬糞汁漬之)
又方(治小兒夜啼不巳馬骨末傅乳上飲止)
千金方(小兒卒客忤取馬屎三升燒令煙絶以酒三斗煑三沸去滓浴兒)
又方(治肉癥思肉不巳食訖復思白馬尿三升空心飲當吐肉不出即死)
又方(治齒齲切白馬懸蹄塞之不過三度差)
肘後方(若病人齒無色舌上白或喜睡眠憒不如痛痒處或下痢可急治下部不曉此者但攻其上不以下為意)
(下部生蟲蟲食其肛門爛見五藏便死燒馬蹄作灰末猪脂和傳綿上導下部日數度差)
又方(辟温疫馬蹄屑二两縫囊帶之男左女右)
又方(背瘡大驗取白馬齒燒作灰先以針刺瘡頭開即以灰封以濕麺周腫處後以釅醋洗去灰根出)
又方(治齒痛馬夜眼如米大内孔中或綿褁著蟲孔中内之即差永断根源)
又方(治人嗜眠喜睡馬頭骨燒灰末水服方寸匕日三夜一)
梅師方(治吐血不止燒白馬糞研以水絞取汁服一升)
又方(馬咬人或刺破瘡及馬汗入瘡毒痛取馬糞燒灰為末研傳瘡及馬尿洗瘡佳)
食醫心鏡(治馬癎動發無時筋脉不收周痺肌肉不仁野馬肉一斤細切於豉汁中煑著五味葱白調和作腌)
(腊食之作羹粥及白煑喫妙)
簡要濟衆(治小兒中馬毒客忤取馬尾於兒面前燒令兒咽煙氣每日燒之差為度)
集驗方(治天行&KR0630;瘡燒蹄灰以猪脂和傳日五六用)
兵部手集(多年悪瘡不差或痛痒生釁爛研馬糞并齒傳上不過三兩遍良武相在蜀自脛有瘡痒不可忍得)
(此方便差)
又方(治豌豆瘡馬肉爛煑汁洗乾脯亦得)
劉㳙子(治被打腹中瘀血白馬蹄燒煙盡取灰末酒服方寸匕日三夜一亦治婦人血病塞上廣利方同)
又方(馬病疥不可食生寸白蟲)
子母秘錄(産後寒熱心悶極脹及百病馬通絞取汁一盞以酒和服之差)
産寳(療乳腫以馬溺塗之立愈)
(本注云鹿茸夏收隂乾百不收一縱得一乾臭不住用破之火乾大好臣禹錫等謹按藥性論云鹿骨味甘微熱無毒)
角味鹹無毒主悪瘡癰腫逐邪悪氣留血在隂中除小腹血
急痛腰脊痛折傷悪血益氣七月採(杜仲為之使臣禹錫等謹按癰疽通用藥云鹿)
(角温微温孟詵云角錯為屑白蜜五升淹之微火熬令小變暴乾更擣篩服之令人輕身益氣強骨髓補絶傷又婦人夢)
(與鬼交者鹿角末三指一撮和清酒服即出鬼精又女子胞中餘血不盡欲死者以清酒和鹿角灰服方寸匕日三夜一)
(甚效又小兒以煑小豆汁和鹿角灰安重舌下日三度日華子云角療患瘡癰腫熱毒等醋摩傳脫精尿血夜夢鬼交並)
(治之水摩服小兒重舌鵝口瘡炙慰之)髄味甘温主丈夫女子傷中絶脉筋
急痛欬逆以酒和服之良(臣禹錫等謹按藥性論云鹿髄無毒日華子云髄治筋骨弱嘔吐地)
(黃汁煎作膏埴骨髄蜜煑壯陽令有子)腎平主𥙷腎氣(臣禹錫等謹按日華子云腎𥙷中安五藏)
(壯陽氣作酒及煑粥服)肉温𥙷中強五藏益氣力生者療口僻割薄
之(陶隱居云野肉之中麞鹿可食生則不羶腥又非辰属八卦無主而兼能温𥙷於人即生死無尤故道家許聽為脯)
(過其餘肉雖牛羊雞犬𥙷益充肌膚扵亡䰟皆為愆責並不足敢凡肉脯炙之不動及見水而動及暴之不燥並殺人又)
(茅屋漏脯藏脯蜜器中名為欝脯並不可食唐本注云頭主消渴煎之可作膠服之弥善筋主勞損續絶骨主虚勞可為)
(酒主風𥙷虚髄脂主癰腫死肌温中四肢不随風頭通腠理一云不可近隂角主猫鬼中悪心腹疰痛血主狂犬傷鼻衂)
(折傷隂痿𥙷虚止腰痛齒生留血氣鼠瘻心腹痛不可近丈夫隂臣禹錫等謹按孟詵云鹿頭肉主消渴夜夢見物又蹄)
(肉主脚膝疼痛肉主𥙷中益氣力又生肉主中風口偏不正以生椒同擣傳之專看正即速除之九月巳後正月已前堪)
(食之也日華子云肉無毒𥙷益氣助五藏生肉貼偏風左患右貼右患左貼頭肉治煩懣多夢蹄治脚膝痠又血治肺痿)
(吐血及崩中帶下和酒服之良)
圖經曰(鹿茸并角本經不載所出州上今有山林處皆有之四月角欲生時取其茸隂乾以形如小𬗋茄子者為)
(上或云茄子茸太嫩血氣尤未具不若分𡵨如馬鞍形者有力茸不可齅其氣能傷人鼻七月採角鹿年歲久者其角堅)
(好煑以為膠入藥弥佳今醫家多貴麋茸麋角力緊於鹿本經自有麋脂角條在下品鹿髄可作酒唐方多有其法近世)
(有服鹿血酒云得於射生者因採捕入山失道數日飢渴將委頓惟獲一生鹿刺血數升飲之飢渴頓除及歸遂覺血氣)
(充盛異常人有效其服餌刺鹿頭角間血酒和飲之更佳其肉自九月以後五月以前宜食之佗月不可食其腦入面膏)
雷公云(凡使先以天靈盖作末然後鋸解鹿茸作片子以好羊脂拌天靈盖末塗之於鹿茸上慢火炙之令内外)
(黃脆了用鹿皮一片褁之安室上一宿其藥䰟歸也至明則以慢火焙之令脆方擣作末用之每五兩鹿茸用羊脂三兩)
(炙盡為度又制法用黃精自然汁浸兩日夜了鹿出焙令乾細擣用免渴人也鹿角使之勝如麋角其角要黃色緊重尖)
(好者緣此鹿食靈草所以異其衆鹿其麋角頂根上有黃色毛若金線兼傍生小尖也色蒼白者上注乾寧記云其鹿與)
(遊龍相戲乃生此異爾採得角了湏全戴者並長三寸鋸解之以物盛扵急水中浸之一百日滿出用刀削去麄皮一重)
(了以物拭水垢令净然後用醶醋煑七日旋旋添醋勿令火歇戌時不用著火只從子時至戌時也日足其角白色軟如)
(粉即細擣作粉却以無灰酒煑其膠隂乾削了重研篩過用每修事十兩以無灰酒一鎰煎乾為度也)
食療云(謹按肉九月後正月前食之則𥙷虚羸瘦溺利五藏調血脉自外皆不食發冷痛角主癰疸瘡腫除悪血)
(若腰脊痛折傷多取鹿角併截取尖錯為屑以白蜜淹浸之微火熬令小變色𦢊乾擣篩令細以酒服之輕身益力強骨)
(髄𥙷陽道角燒飛為丹服之至妙但扵瓷器中寸截用泥裹大火燒之一日如玉粉亦可炙令黃末細羅酒服之益人若)
(欲作膠者細破寸截以饋水浸七日令軟方煑也骨温主安胎下氣殺鬼精可用浸酒凡是鹿白臆者不可食)
聖惠方(治腎氣虚損耳聾用鹿腎一對去脂膜切於䜴升中入粳米二合和煑粥入五味之法調和空腹食之作)
(羹及酒並得)
外臺秘要(療■取鹿筋漬之索緊令大如彈丸持筋端吞之候至骾處徐除引之骾著筋出)
又方(治消腎小便數鹿角一具灰令燋擣篩酒服方寸匕漸漸加至一匕半)
又方(治蠼螋尿瘡燒鹿角末以苦酒調塗之)
千金方(治小兒瘧用生鹿角細末先發時便以乳調一字服)
又方(治竹木刺入肉皮中不出燒鹿角末以水和塗立出久者不過一夕)
百一方(若男女喜夢與鬼交通致恍惚者方截鹿角屑三指撮日二服酒下食療同)
又方(丹者悪毒之瘡五色無常燒鹿角和猪脂傅之)
又方(胎死得效方鹿角屑二三方寸匕煑葱豉湯和服之立出)
又方(主諸風脚膝疼痛不可踐地鹿蹄四隻燖洗如法熟煑了取肉扵豉汁中著五味煑熟空腹食之)
又方(主腎藏虚冷腰脊痛如錐刺不能動摇鹿角屑二大兩熬令微黃擣末空腹煖酒一杯投鹿角末方寸匕服之)
(日三兩服)
梅師方(治人面目卒得赤黑丹如疥狀不急治偏身即死燒鹿角未猪膏和塗之)
又方(治卒腰痛暫轉不得鹿角一枚長五寸酒二升燒鹿角令赤内酒中浸一宿飲之)
又方(治發乳房初起微赤不急治之即殺人鹿角以水磨濁汁塗腫上赤即隨手消)
孫真人食忌(鹿肉解藥毒不可久食蓋常食解毒草也)
斗門方(治骨骾用鹿角為末含津嚥下妙)
續千金方(治腰膝疼痛傷敗鹿茸不限多少塗酥炙𬗋色為末温酒調下一錢匕)
古今錄驗(療妖魅猫鬼病人不肯言鬼方鹿角腎擣散以水脹方寸匕即言實也)
又方(治小兒&KR0938;鹿角粉大豆末等分相和乳調塗妳上飲兒)
兵部手集(療妬乳硬欲結膿令消取鹿角於石上磨取白汁塗乾又塗不得手近并以人朔却黃水百許即散)
深師方(療五癭取鹿厭以家酒漬炙乾内酒中更令香含嚥汁味盡更易十具愈)
又方(治馬鞍瘡鹿角灰酢和塗之)
子母秘錄(療煩悶腹痛血不盡鹿角燒末豉汁服方寸匕日二服漸加至三錢匕)
楊氏産乳(療腰痛鹿角屑熬令黃赤研酒服方寸匕日五六服)
産寳(治姙娠卒腰痛方以鹿角截五寸燒令爛赤内酒一大升中浸之冷又燒赤又浸如此數遇細研空心酒調鹿)
(角末方寸匕服)
姚和衆(治小兒重舌鹿角末細篩塗舌下日三度)
抱朴子云(鹿夀千歲五百歲變白)
壷居士(鹿性多驚烈多别良草恒食名物諸草不食處必山崗産婦下澤饗神用其肉者以其性别清净故也凡)
(餌藥之人久食鹿肉服藥必不得力所以鹿恒食解毒草能制諸藥耳名草者葛花菜鹿葱白藥苗白蒿水芹甘草齊頭)
(蒿山蒼耳薺苨又五月勿食鹿傷神)
衍義曰(鹿茸他獸肉多屬十二辰及八卦昔黃帝立子丑等為十二辰以名曰又以名獸配十二辰属故麞鹿肉)
(為肉中第一者避十二辰也味亦勝他肉三祀皆以鹿腊其義如此茸最難得不破及不出却血者盖其力盡在血中獵)
(時多有損傷故也茸上毛先薄以酥塗勻扵烈燄中急灼之若不先以酥塗恐火焰傷茸俟毛净微炙入藥今人亦能將)
(麻茸偽為之不可不察也頭亦可釀酒然湏作漿時稍益葱椒角為膠别有法按月令冬至一陽生麋角解夏至一隂生)
(鹿角解各逐隂陽分各如此解落今人用麋鹿茸作一種殆疎矣凡麋鹿自生至堅完無两月之久大者二十餘斤其堅)
(如石計一晝夜湏生數兩凡骨之類成長無速扵此雖草木至易生亦無能及之豈可與凡骨血為比麋茸利補陽鹿茸)
(利𥙷隂凡用茸無湏大嫰唯長四五寸茸端如馬碯紅者最佳湏佐以他藥則有功)
牛角䚡下閉血瘀血疼痛女人帶下血燔之味苦無毒(臣禹錫等)
(等按蜀本云沙牛角䚡味苦温無毒主下閉瘀血女子帶下下血燒以為灰煖酒服之藥性論云黃牛角䚡灰臣味苦甘)
(無毒性澀能止婦人血崩不止赤白帶下止冷痢瀉血)
水牛角療時氣寒熱頭痛(臣禹錫等謹按藥對云水牛角平藥訣云水牛角味苦冷無毒)
髓𥙷中填骨髓久服增年髓味甘温無毒主安五藏平三焦
温骨髓𥙷中續絶益氣止洩痢消渴以酒服之(臣禹錫等謹按孟詵云黑)
(牛髓和地黃汁白蜜等分作煎服治瘦病)
膽可丸藥膽味苦大寒除心腹熱渴利口焦燥益目精(陶隱居云)
(此朱書牛角䚡髄其膽本經附出牛黃條中此以類相從耳非上品之藥今拔出隨例在此不關件數猶是黑書别品之)
(限也臣禹錫等謹按藥性論云青牛膽君無毒主消渴利大小腸臘月牯牛膽中盛黑豆一百粒後一百日開取食後夜)
(間吞二七枚鎮肝明目黑豆盛浸不計多少)心主虚忘肝主明目腎主𥙷
腎氣益精齒主小兒牛癎肉味甘平無毒主消渴止啘
洩安中益氣養脾胃自死者不良屎寒主水腫悪氣用塗
門戸著壁者燔之主鼠瘻悪瘡(臣禹錫等謹按孟詵云烏牛糞為上又小兒夜啼取乾牛)
(糞如手大安卧席下勿令母知子母俱吉)
黃犍牛烏牯牛溺主水腫腹脹脚滿利小便(陶隱居云此牛亦牛為勝青)
(牛最良水牛為可充食爾自死謂疫死肉多毒青牛腸不可共犬肉犬血食之令人成病也唐本注云别錄云牛鼻中木)
(卷療小兒癎草卷燒之為屑主小兒鼻下瘡耳中垢主蛇傷悪蛓毒臍中毛主小兒久不行白牛懸蹄主婦人崩中漏赤)
(白屎主霍亂屎中大豆主小兒癎婦人産難時牛莖主婦人漏下赤白無子烏牛膽主明目及疳濕以釀槐子服之弥佳)
(腦主消渴風眩齒主小兒驚癎屎主消渴黃疸水腫脚氣小便不通也今按陳藏噐本草去牛肉平消水腫除濕氣𥙷虚)
(令人強筋骨壯徤鼻和石鷰煑汁服主消渴肝和腹内百葉作生薑醋食之生熱氣水氣丹毒壓丹石發熱解酒勞五藏)
(主人五藏黃牛肉小温𥙷益腰脚獨肝者有大毒食之痢血至死北人牛瘦多以蛇從鼻灌之則為獨肝也水牛則無之)
(巳前二色牛肉自死者發痼疾痃癖令人成疰病落崖死者良黃牛乳生服利人下熱氣冷補潤肌止渴和蒜煎三五沸)
(食之主冷氣痃癖羸瘦凡服乳必煑一二沸停冷啜之熱食則壅不欲頓服欲得漸消與酸物相反令人腹中結癥凡以)
(乳及溺屎去病者黑牛強於黃牛酥堪合諸膏摩風腫踠跌血瘀醍醐更佳性滑以物盛之皆透惟雞子殼及葫蘆盛之)
(不出屎熱灰傳炙瘡不差者水牛黃牛角䚡及在糞土中爛白者燒爲黑灰未服主赤白痢口中涎主反胃又取老牛涎)
(沫如棗核大置水中服之終身不噎口中齝丑之反草絞取汁服止歲本經不言黃牛烏牛水牛但言牛牛有數種南人)
(以水牛爲牛北人以黃牛烏牛爲牛牛種既殊入用亦别也臣禹錫等謹按大腹水腫通用藥云黃牛溺寒蜀本云黃犍)
(牛溺味苦辛微温無毒孟詵云牛者稼穡之資不多屠殺自死者血脉已絶骨髄已竭不堪食黃牛發藥動病黑牛尤不)
(可食黑牛尿及屎只入藥又頭蹄下熱風患冷人不可食其肝醋煑食之治瘦日華子云水牛肉冷微毒角煎治熱毒風)
(并壯熱角䚡燒燋治腸風瀉血痢崩中帶下水瀉涎止反胃嘔吐治噎要取即以水洗口後塩塗之則重吐出黃牛肉温)
(微毒益腰脚大都食之發藥毒動病不如水牛也惟酥乳佳骨髄温無毒治吐血鼻洪崩中帶下腸風瀉血并水瀉燒灰用)
圖經(文具第十六卷中牛黃條下)
食療(云肚主消渴風眩𥙷五藏以醋煑食之肝治痢腎主𥙷腎髄安五藏平三焦温中久服增年以酒送之和地黃)
(汁白蜜作煎服之治瘦病恐是牛脂也糞主霍亂煑飲之又婦人無乳汁取牛鼻作羹空心食之不過三两日有汁下無)
(限若中年壯盛者食之良又宰之尚不堪食非論自死者其牛肉取三斤爛切將啖解槽咬人悪馬只两炎後頗甚馴良)
(苦三五頓後其馬獰㹠不堪騎十二月勿食傷神)
外臺秘要(大病後不足病虚勞𥙷虚取七歲巳下五歲巳上黃牛乳一升水四升煎取一升如人飢稍稍飲不)
(得多十日服不住佳)
又方(必效治上吐下利者爲濕霍亂黃牛屎半升水一升煑三两沸和牛屎濾過取汁服半升則止牛子屎亦得)
又方(治久患氣脹烏牛尿空心温服一升日一服氣散則止)
千金方(鼻中生瘡黑牛耳垢傅之良)
又方(治痔臘月牛脾一具熟食之盡差勿與塩醬末差再作)
又方(主喉痺燒牛角末酒服方寸匕)
又方(五色丹名油腫若犯多致死不可輕之以屎傅之乾即易)
千金翼(主瘕癖及主鼓脹滿黑牛屎一升微火煎如稠糖空心飲服一大棗許當轉病出隔日更服之)
又方(治甘蟲蝕鼻生瘡取烏牛耳中垢傳之良)
肘後方(治傷寒時氣毒攻手足腫疼痛欲斷牛肉褁腫處止外臺秘要同)
又方(風毒脚氣若脛巳滿捻之沒指但勤飲烏牸牛溺二三升使小便利漸漸當以銅器取新者為佳純黃者亦可用)
又方(癰腫未成膿取牛耳中垢封之愈)
又方(治鼠瘻腫核痛若巳有瘡口膿血出者以熱屎傳之日三)
經驗方(痔漏張用方犍牛兒膽蝟膽各一箇用膩粉五十文麝香二十文將蝟膽汁膩粉麝香和勻入牛膽内懸)
(於簷前四十九日熟旋取為丸如大麦用紙撚送入瘡内後追出悪物是驗瘡口漸合生麵盖瘡内一遍出悪物)
經驗後方(治冷痢沙角胎燒灰粥飲調下兩錢)
梅師方(治卒隂腎痛燒牛屎末和酒傅之乾即易)
又方(治霍亂吐痢不止心煩四肢逆冷黃牛屎一升以水二升煎取一升以綿濾過去滓頓服)
又方(治水腫小便澁黃牛屎飲一升日至夜小便澁利差小者從少起勿食塩)
孫真人云(主癰發數處取牛糞燒作灰以雞子白和傅之乾即易)
食醫心鏡(主水浮氣腫腹肚脹滿小便澁少水牛蹄一隻湯洗去毛如食法隔夜煑令爛熟取汁作羹蹄切空)
(心飽食又主水氣大腹浮腫小便溢少水牛尾條洗去毛細切作腤極熟喫之煑食亦佳又牛肉一斤熟蒸似薑醋空)
(心食水牛皮爛煑熟蒸切於豉汁中食之又烏犍牛尿半升空心飲之利小便又牛盛熱時卒死其腦食之生腸癰)
集驗方(治淋取牛耳中毛燒取半錢水服差)
孫用和方(治赤白帶下牛角䚡燒令煙斷附子以塩水浸泡七度去皮右件等分擣羅爲末每空心酒下二錢匕)
兵部手集(治水病初得危急烏牛尿每服一合差)
塞上方(主鼠妳痔牛角䚡燒作灰末空心酒服方寸匕)
姚氏方(卒得淋取牛尾燒灰水服半錢差)
又方(湯火燒灼瘡單傳濕屎立痛止常日用良)
又方(治毒蛇螫人牛耳垢傅之佳)
子母秘錄(治血氣逆心煩悶滿心痛燒水牛角末酒服方寸匕)
又方(小兒白秃瘡頭上瘡團團白色以牛屎傳之)
羖羊角味鹹苦温微寒無毒主青盲明目殺疥蟲止寒洩辟
惡鬼虎狼止驚悸療百節中結氣風頭痛及蠱毒吐血婦人
産後餘痛燒之殺鬼魅辟虎狼久服安心益氣輕身生河西
川谷取無時勿使中濕濕即有毒(莵絲為之使唐本注云此羊角以青羝為佳餘不入)
(藥用也臣禹錫等謹按藥性論云羖羊角使治産後悪血煩悶燒灰酒服之又主輕身治小兒驚癎又曰青羊角亦大寒)
(日華子云牯羊角退熱治山瘴溪毒燒之去蛇)
羊髓味甘温無毒主男女傷中隂氣不足利血脉益經氣以
酒服之青羊膽主青盲明目(唐本注云羊膽療疳濕時行熱熛瘡和醋服之良臣禹錫)
(等謹按目瞖通用藥云青羊膽平藥性論云青羊肝服之明目膽點眼中主赤障白膜風淚主解蠱毒)
羊肺𥙷肺主欬嗽(唐本注云羊肺療渴止小便數并小豆葉煑食之良)
羊心止憂恚膈氣(臣禹錫等謹按日華子云心有孔者殺人)
羊腎𥙷腎氣益精髓(唐本注云羊腎合脂為羹療勞痢甚效蒜虀食之一升療癥瘕臣禹錫等謹按)
(日華子云腎𥙷虚耳聾隂弱壯陽益胃止小便治虚損盜汗)羊齒主小兒羊癎寒熱三
月三日取羊肉味甘大熱無毒主緩中字乳餘疾及頭腦
大風汗出虚勞寒令𥙷中益氣安心止驚(唐本注云羊肉熱病差後食之發熱)
(殺人臣禹錫等謹按孟詵云羊肉温主風眩瘦病小兒驚癎丈夫五勞七傷藏氣虛寒河西羊最佳河東羊亦好縱驅至)
(南方筋力自勞損安能𥙷益人肚主𥙷胃小便數以肥肚作羹食三五度差又云羊肉患天行及瘧人食令發熱困重致)
(死日華子云羊肉治腦風并大風開胃肥徤頭凉治骨蒸腦熱頭眩明目小兒驚癎脂治遊風并黑䵟)
羊骨熱主虚勞寒中羸瘦羊屎燔之主小兒洩痢腸鳴驚
癎(陶隱居云羖羊角方藥不甚用其餘皆入湯煎羊有三四種最以青色者為勝次則烏羊其䍲羺羊及虜中無角羊)
(正可噉食之為藥不及都下者其乳髓則肥好也羊肝不可合猪肉及梅子小豆食之傷人心大病人唐本注云羊屎煑)
(湯下灌療大人小兒腹中諸疾疳濕大小便不通燒之熏鼻主中悪心腹刺痛熏瘡療諸瘡中毒痔瘻等骨蒸弥良羊肝)
(性冷療肝風虚熱目赤闇無所見生食子肝七枚神效羊頭療風眩瘦疾小兒驚癎骨療同羊血主女人中風血虚悶産)
(後血暈悶欲絶者生飲一升即活今按陳藏器本草云羊乳𥙷虚與小兒含之主口瘡不堪充藥為其膻故羊五藏𥙷人)
(五藏肝主明目薄切日乾為末和决明子蓼子並炒香擣篩為丸每日服之去盲暗皮作臛食之去風屎燒灰沐髮長黑)
(和鴈肪塗頭生髮臣禹錫等謹按孟詵云羊毛醋煑褁脚治慱筋角灰主鬼氣下血日華子云牯羊糞燒灰理聤耳并罯刺)
圖經曰(羖羊角出河西川谷今河東陕西及近都州郡皆有之此謂青羝羊也餘羊則不堪取無時勿使中濕濕)
(則有毒羊齒骨及五藏皆温平而主疾唯肉性大熱時疾初愈百日内不可食食之當復發及令人骨蒸也羊屎方書多)
(用近人取以内鯽魚腹中瓦缶固濟燒灰以塗髭髮今易生而黑甚效乳療蜘蛛咬偏身生絲者生飲之即愈劉禹錫傳)
(信方載其效云貞元十一年余至奚吏部宅坐客有崔員外因話及此崔云目擊有人為蜘蛛咬腹大如有姙偏身生絲)
(其家弃之乞食扵道有僧教喫羊乳未幾而疾平胃主虚羸張文仲有主久病瘦羸不生肌肉水氣在脇下不能飲食四)
(肢煩熱者羊胃湯方羊胃一枚术一升並切以水二斗煑取九升一服一升日三三日盡更作兩劑乃差肉多入湯劑胡)
(合羊肉湯療寒勞不足産後及身腹中有激痛方當歸四兩生薑五兩羊肉一斤三味以水一斗二升煑肉取七升去肉)
(内諸藥煑取三升一服七合日三夜一又有大羊肉湯療婦人産後大虚心腹絞痛厥逆氣息之少皆今醫家通用者又)
(有青羊脂丸主疰病相易者皆大方也羊之種類亦多而羖羊亦有褐色黑白色者毛長尺餘亦謂之羖䍽羊北人引大)
(羊以此羊為群首又孟詵云河西羊最佳河東羊亦好緃有驅至南方筋力自勞損安能𥙷人然今南方亦有數種羊惟)
(淮南州郡或有佳者可亞大羊江浙羊都少味而發疾閩廣山中出一種野羊彼人謂之羚羊其皮厚硬不堪多食肉頗)
(肥軟益人兼主冷勞山嵐瘧痢婦人赤白下然此羊多噉石香薷故腸藏頗熱亦不宜多食也謹按本經云羊肉甘而素)
(問云羊肉苦兩說不同盖本經以滋味言而素問以物生解羊性旣熱熱則歸火故配扵苦麦與杏薤性亦熱並同配扵)
(苦也又下條有白馬隂莖眼蹄白馬懸蹄赤馬蹄齒鬐頭膏鬐毛心肺肉脯頭骨屎溺及牡狗隂莖膽心腦齒四蹄白狗)
(血肉屎中骨本經並有主治惟白馬莖眼懸蹄用出雲中平澤者餘無所出州土今醫方多用馬通即馬屎也及狗膽其)
(餘亦稀使故但附見扵此下)
食療(角主驚邪明目辟鬼安心益氣燒角作灰治鬼氣并漏下悪血羊肉姙娠人勿多食頭肉平主緩中汗出虚勞)
(安心止驚宿有冷病人勿多食主熱風眩疫疾小兒癎兼𥙷胃虚損及丈夫五勞骨熱熱病後宜食羊頭肉肚主𥙷胃病)
(虚損小便數止虚汗肝性冷治肝風虚熱目赤暗痛熱病後失明者以青羊肝或子肝薄切水浸傅之極效生子肝吞之)
(尤妙主目失明取羖羊肝一斤去脂膜薄切以未著水新瓦盆一口揩令净鋪肝於盆中置於炭火上煿令脂汁盡候極)
(乾取決明子半升蓼子一合炒令香為末和肝杵之為末以白蜜漿下方寸匕食後服之日三加至三匕止不過二劑目)
(極明一年服之妙夜見文字并諸物其&KR1489;羊即骨歷羊是也常患眼痛澁不能視物及看日光并燈火光不得者取熟羊)
(頭眼睛中白珠子二枚扵細石上和棗汁研之取如小麻子大安眼睛上仰卧日二夜二不過三四度差羊心補心肺從)
(三月至五月其中有蟲如馬尾長長二三寸巳来湏割去之不去令人痢又取皮去毛煑羹補虚勞煑作臛食之去一切)
(風治脚中虚風羊骨熱主治虚勞患宿熱人勿食髓酒服之𥙷血主女人風血虚悶頭中髄發風若和酒服則迷人心便)
(成中風也羊屎黑人毛髮主箭鏃不出糞和鳫膏傳毛髮落三宿生白羊黑頭者勿食之令人患腸癕一角羊不可食六)
(月勿食羊傷神謹按南方羊都不與塩食之多在山中喫野草或食毒草若北羊一二年間亦不可食食必病生爾為其)
(来南地食毒草故也若南地人食之即不憂也今將北羊扵南地養三年之後猶亦不中食何况於南羊能堪食乎盖士)
(地各然也)
聖惠方(治風心煩恍惚腹中痛或時悶絶而復甦用羖羊角屑微炒擣羅為散不計時候温酒調下一錢匕)
又方(治硫黃忽發氣悶用羊血服合效)
外臺秘要(崔氏療傷寒手足疼欲脫取羊屎煑汁以灌之差止亦療時疾隂囊及莖熱腫亦可煑黃蘗等洗之)
(並除傷寒之疾)
又方(治小兒疳羊膽二箇和漿水灌下部猪膽亦得)
(食法煑令及熟切扵䜴汁中五味調和食之又治脾胃氣冷食入口即吐出羊肉半斤去脂膜切作生以蒜虀五辣醬醋)
(空腹食又主下焦虚冷小便數瘦兼無力羊肺一具細切内少半肉作羹食之煑粥亦得又主下焦虚冷脚膝無力陽事)
(不行𥙷益羊腎一箇熟煑和半大兩鍊成乳粉空腹食之甚有效又益腎氣強陽道白羊肉半斤去脂膜切作生以蒜虀)
(食之三日一度甚妙又主腎藏虚冷腰有轉動不得羊存骨一具嫰者搥碎爛煑和蒜虀空腹食之兼飲酒少許妙又理)
(目慹赤痛如隔紗殼看物不分明宜𥙷肝氣益睛青羊肝一具細起薄切以水洗漉出瀝乾以五味醬醋食之又理風眩)
(瘦疾及小兒驚癎兼丈夫五勞七傷羊頭一枚治如食法煑令熟作鱛以五辣醬醋食之)
兵部手集(療無故嘔逆酸水不止或吐三五口食後如此方羊屎十顆好酒兩合煎取一合頓服即愈如未定)
(更服看大小加减服之六七歲即五顆)
子母秘錄(療産後寒熱心悶極脹百病羖羊角燒末酒服方寸匕未産再服)
姚和衆(治小孩食土方候市人合時買市中羊肉一斤以䋲繫之令人着地拽至家以水洗炒炙依料與兒喫如)
(未喫食即煑汁餵)
禮記(羊令毛而毳羶不可食)
周成王(人獻四角羊)
丹房鏡源(羊脂柔銀軟銅羖羊角縮賀賀錫也)
衍義曰(羖羊角出陜西河東謂之羖䍽羊尤很徤毛最長而厚此羊可入藥如要食不如無角白大羊本草不言)
(者亦有所遺𡭗又同華之間有卧沙細肋其羊有角似羖羊但低小供饌在諸羊之上張仲景治寒疝用生薑羊肉湯服)
(之無不驗又一婦人産當寒月寒氣入産門臍下脹滿手不敢犯此寒疝也醫將治之以抵當湯謂其有瘀血嘗教之曰)
(非其治也可服張仲景羊肉湯少减水二服遂愈)
牡狗隂莖味鹹平無毒主傷中隂痿不起令強熱大生子除
女子帶下十二疾一名狗精六月上伏取隂乾百日(臣禹錫等謹按)
(日華子云大隂治絶陽及婦人隂瘻)
膽主明目痂瘍悪瘡(臣禹錫等謹按鼻衂血通用藥云狗膽平藥性論云狗膽亦可單用味苦有小)
(毒主鼻齆鼻中息肉孟詵云膽去腸中膿水又白犬膽和通草桂為丸服令人隱形青大尤妙日華子云膽主撲損瘀血)
(刀箭瘡)
心主憂恚氣除邪(臣禹錫等謹按日華子云心治狂犬咬除邪氣風痺療鼻衂及下部瘡)
腦主頭風痺下部&KR0630;瘡鼻中息肉
齒主癲癎寒熱卒風疿伏日取之(臣禹錫等謹按癲癎通用薬云狗齒平日華子云齒)
(理小兒客忤燒入用)頭骨主金瘡止血(臣禹錫等謹按金瘡通用藥云狗頭骨平蜀本云餘骨主)
(𥙷虚小兒驚癎止下痢藥性論云狗頭骨使燒灰爲末治久痢勞痢和乾薑莨菪焦炒見煙爲丸白飲空心下十丸極效)
(日華子云頭骨燒灰用亦壯陽黃者佳)四脚蹄煑飲之下乳汁(臣禹錫等謹按下乳汁通)
(用藥云狗四足平)
白狗血味鹹無毒主癲疾發作(臣禹錫等謹按癲癎通用藥及藥對云白狗血温日華子)
(云血𥙷安五藏)肉味鹹酸温主安五藏𥙷絶傷輕身益氣(臣禹錫等謹按)
(孟詵云犬血益陽事𥙷血脉厚腸胃實下焦慎精髄不可灸食恐成消渴但和五味煑空腹食之不與蒜同食必頓損人)
(若去血則力少不益人瘦者多是病不堪食日華子云犬肉暖無毒𥙷胃氣壮陽暖腰膝𥙷虚勞益氣力)
屎中骨主寒熱小兒驚癎(陶隱居云白狗烏狗入藥用白狗骨燒屑療諸瘡瘻及妬乳癰腫黃)
(狗肉大𥙷虚不及牡者牡者父也又呼為犬言脚上别有一懸蹄者是也白狗血合白鷄肉白鵝肝白羊肉烏鷄肉蒱子)
(羹等皆病人不可食犬春月目赤鼻燥欲狂猘者不宜食唐本注云别錄云狗骨灰主下痢生肌傅馬瘡烏狗血主産難)
(横生血上搶心者下頷骨主小兒諸癎隂卵主婦人十二疾為灰服之毛主産難白狗屎生丁瘡水絞汁服主諸毒不可)
(入口者今按陳藏器本草狗正黃色者肉温補虚腰腎起陽道骨煎為粥熱𥙷令婦人有子乳汁主青盲取白犬生子目)
(未開時乳汁注目中療十年盲狗子目開即差膽塗悪瘡腎主婦人産後腎勞如瘧者婦人體熱用猪腎體冷即用犬腎)
(肝心主狂犬咬以傳瘡上屎主瘭疽微骨痒者當燒作灰塗瘡勿令病者知又屎和臘月猪脂傳瘻瘡又傅溪毒丁腫出)
(根頸下毛主小兒夜啼絳袋盛擊著兒兩手狗肝主脚氣攻心作生薑醋進之當洩先洩勿服之臣禹錫等謹按藥對云)
(屎中骨平日華子云犬黃者大𥙷益餘色微𥙷古言薯蕷涼而能𥙷犬肉暖而不𥙷雖有此言服終有益然奈穢甚不食)
(者衆)
圖經(文具羖羊角條下)
唐本餘(牡狗隂莖並同白狗血主女人生子不出内酒中服之主下痢卒風疿伏日取之主補虚小兒驚癎止下痢)
食療(牡狗隂莖𥙷髄肉温主五藏𥙷七傷五勞填骨髄大補益氣力空腹食之黃色牡者上白黑色者次女人姙娠)
(勿食又上伏日採膽以酒調服之明目去眼中膿水又主悪瘡痂痒以膽汁傳之止膽傳悪瘡能破血有中傷因損者熱)
(酒調半箇服瘀血盡下又犬傷人杵生杏仁封之差比来去血食之却不益人也肥者血亦香美即何要去血去血之後)
(都無效矣犬自死舌不出者食之害人九月勿食犬肉傷神)
聖惠方(治眼痒急赤澁用犬膽汁注目中)
又方(治附骨疽及魚眼瘡用狗頭骨燒煙熏之)
又方(治婦人赤白帶下久不止用狗頭燒灰為細散每日空心及食前温酒調下一錢匕)
外臺秘要(療食魚肉等成癥結在腹并諸毒氣方狗糞五升燒末之綿裹酒五升漬再宿取清分十服日再巳)
(後日三服使盡隨所食癥結即便出矣)
又方(療腰痛取黃狗皮炙裹腰痛處取湲徹為度頓即差也徐伯玉方同)
又方(治馬鞍瘡狗牙灰酢和傳之又五月五日取牡狗糞燒灰數傅之良)
又方(治發背神驗牡狗白糞半升覺欲作腫時以煖水升絞取汁分再服仍以滓傅上每日再為之差止)
千金翼方(治産後煩悶不能食白犬骨一味燒研以水服方寸匕)
葛氏方(治久下痢經時不止者此成休息療之取犬骨炙令黃焦擣飲服方寸匕日三服即愈)
又方(治小兒卒得癎刺取白犬血一升許含之又塗身上)
又方(療猘犬咬人仍殺所咬犬取腦傅之後不復發)
百一方(鬼擊之病得之無漸卒著如刀刺狀匈脅腹内絞急切痛不可抑按或即吐血䶊血下血一名鬼排断白)
(犬頭取熱血一升飲之)
又方(卒得瘑瘡常對在兩脚塗白犬血立愈)
經驗方(治血氣㮲撮不可忍者黑狗膽一箇半乾半濕割開以篦子排丸如菉豆大蛤粉衮過每服五丸燒生鐡)
(淬酒下其痛立止)
經驗後方(治婦人産後血不定奔四肢并違墮狗頭骨灰以酒調下二錢匕甚效)
梅師方(食欝肉漏脯中毒燒犬屎末酒服方寸匕聖惠方同)
又方(治慹泄湯火燒瘡痛不可忍取狗毛細剪以烊膠和毛傳之至瘡落漸差)
食醫心鏡(治脾胃冷弱腸中積冷脹滿刺痛肥狗肉半斤以米塩䜴等煑粥頻喫一兩頓又方下痢臍下切痛)
(狗肝一具洗細切米一升稀調煑粥空腹點三兩合蒜喫椒葱塩醬佳性著之又治浮腫小便澀少精肥狗肉五斤熟蒸)
(空腹服之又主氣水鼓脹浮腫狗肉一斤細切和米煑粥空腹喫作羹臛喫亦佳)
子母秘錄(療小兒桃李骾狗骨頭煑湯摩頭上差)
楊氏産乳(姙娠不得食狗肉令兒無聲)
魏志(河内太守劉勲女病左膝瘡痒華駝視之以繩繫犬後足不得行断大腹取膽向瘡口湏臾有蟲若蛇從瘡上)
(出長三尺病愈)
丹房鏡源(白狗糞煑錫)
(其正唐本注云爾雅云羚大羊羊如牛大其角堪為鞍橋一名羱羊俗名小羊或名野羊善聞至死又有山驢大如鹿皮)
(堪靴用有兩角角大小如山羊角前言其一邊有蹙文又陳慢者是此也陶不識謂山羊誤矣二種並不入藥而俗人亦)
(用山驢角者今用細如人指長四五寸蹙文細者南山商浙間大有今出梁州直州洋州亦貢之今按陳藏噐本草云羚)
(羊角主溪毒及驚悸煩悶卧不安心匈間悪氣毒瘰&KR0659;肉主蛇咬悪瘡山羊山驢羚羊三種相以醫工所用但信市人遂)
(令湯丸或致乖舛且羚羊角有神夜宿以角掛樹不着地但取角彎中深銳緊小猶有掛痕者即是真慢無痕者非作此)
(分别餘無佗異真角耳邊聽之集集鳴者良陶云一角者謬也臣禹錫等謹按藥性論云羚羊角臣味甘能治一切熱毒)
(風攻注中悪毒風卒死昏亂不識人散産後血衝心煩悶燒未酒服之主小兒驚癎治山瘴能散悪血燒灰治噎塞不通)
(孟詵云麢羊北人多食南人食之免為蛇蟲所傷和五味子炒之投酒中經宿飲之治筋骨急強中風又角主中風筋攣)
(附骨疼痛生摩和水塗腫上及悪瘡良又卒熱悶屑作末研和少蜜服亦治熱毒痢及血痢)
圖經曰(羚羊角出石城山谷及華隂山今秦隴龍蜀金商州山中皆有之戎人多捕得来貨其形似羊也青而大)
(其角長一二尺有節如人手指握痕又至堅勁今人藥者皆用此角謹按爾雅云麢與羚同太羊羱音元如羊郭璞注云)
(麢似羊而大角圓銳好在山崖間羱似吳羊而大角角橢出西方許慎注說文解字云麢大羊而細角陶隱居以角多節)
(蹙蹙圓繞者為羚羊而角極長惟一邊有節亦疎大人者為山羊山羊即爾雅所謂羱羊也唐注以一邊有蹙文又疎慢)
(者為山驢角云時人亦用之又以細如人指長四五寸蹙文細者為堪用陳藏器云羚羊夜宿以角掛木不着地但取角)
(彎中深銳緊小猶有掛痕者是觀今市貨者與爾雅所謂羱羊陶注所謂山羊唐注所謂山驢大都相似令人相承用之)
(以為羱羊其細角長四五寸如人指多節蹙蹙圓繞者其間往往彎中有磨角成痕處京師極多詳本草及諸家所出此)
(乃是真羱羊而世多不用不知其所以然者何也又陳藏器謂真角耳邊聽之集集鳴者良今牛羊諸角但殺之者聽之)
(皆有聲不必專羚角也自死角則無聲矣)
︻雷公(凡所用亦有神羊角其神羊角長有二十四節内有天生木胎此角有神力可抵千牛之力也凡修事之)
(時勿令單用不復有驗湏要不拆元對以䋲縳之將鐵錯子錯之旋旋取用勿令犯風錯未盡處湏三重紙褁恐力散也)
(錯得了即單擣擣盡背風頭重篩過然入藥中用之若更研萬匝了用之更妙免刮人腸也)
食療(傷寒熱毒下血末服之即差又療疝氣)
外臺秘要(治噎羚羊角屑不拘多少自在末之飲服方寸匕亦可以角摩噎上良)
千金方(療産後心悶不識人汗出羚羊角燒末以東流水服方寸匕未差再服)
犀角味苦酸鹹寒微寒無毒主百毒蠱疰邪鬼瘴氣殺鈎吻
鴆羽蛇毒除邪不迷惑魘寐療傷寒温疫頭痛寒熱諸毒氣
久服輕身駿健生永昌山谷及益州(松脂為之使惡雚菌雷丸陶隱居云今出武陵)
(交州寧州諸遠山犀有二角以額上者為勝又有通天犀角上有一白縷直上至端此至神驗或云是水犀角出水中漢)
(書所云駭雞犀者以置米中雞皆驚駭不敢豕又置屋中烏鳥不敢集屋上又云通天犀者夜露不濡以此知之凡犀見)
(成物皆被蒸煑不堪入藥惟生者為佳雖是犀片亦是巳經煑炙况用屑乎又有牸犀其角甚長文理亦似犀不堪藥用)
(唐本注云牸是雌犀文理細膩班白分明俗謂班犀服用為上然充藥不如雄犀也今按陳藏器本草云犀肉主諸蟲蛇)
(獸咬毒功用劣扵角本經有通天犀且犀無水陸二種並以精麤言之通天者腦上角千歲者長且銳白星徹喘能出氣)
(通天則能通神可破水駭雞故曰通天抱朴子日通天犀有白理如線者以盛米雞即駭矣其真者刻為魚銜入水水開)
(三尺其鼻角一名奴角一名食角臣禹錫等謹按陳藏器云爾雅云兕似牛一角犀似豕三角復云多似象復如象三角)
(陶據爾雅而言不知三角之誤也又曰雌者是兕而形不同未知的實藥性論云牯犀角君味甘有小毒能辟邪精鬼魅)
(中悪毒氣鎮心神觧大熱散風毒能治發背癰疸瘡腫化膿作水主療時疾熱如火煩悶毒入心中狂言妄語日華子云)
(犀角味甘辛治心煩止驚安五藏𥙷虚勞退熱消痰觧山瘴溪毒鎮肝明目治中風失音熱毒風時氣發狂)
圖經曰(犀角出永昌山谷及益州今出南海者為上黔蜀者次之犀似牛猪首大腹痺脚脚有三蹄色黑好食棘)
(其皮每一孔皆生三毛頂一角或云兩角或云三角謹按郭璞爾雅注云犀三角一在頂上一在額上一在鼻上鼻上者)
(即食角也小而不橢音墮亦有一角者嶺表錄異日犀有二角一在額上為兕犀一在鼻上為胡帽犀牯犀亦有二角皆)
(為毛犀而今人多傳一角之說此數種俱有粟文以文之麄細為貴賤角之貴者有通尺花文犀有此角必自惡其影常)
(飲濁水不欲照見也其文理絶好者則有百物之形或云犀之通天者是其病理不可知也文有倒插者有正插者有腰)
(鼓插者其倒插者一半巳下通正插者一半已上通腰鼓插者中斷不通其類極多足為竒異故波斯呼象牙為白暗犀)
(角為黑暗言難識别也犀中最大者墮羅犀一株有重七八斤者云是牯犀額角其花多作撒豆斑色深者堪帶胯斑散)
(而色淺者但可作噐皿耳或日兕是犀之雌者未知的否凡犀入藥者有黑白二種以黑者為勝其角尖又勝方書多言)
(生犀相承謂未經水火中過者是或謂不然盖犀有捕得殺而取者為主犀有得其蛻角者為退犀亦猶用鹿角法耳唐)
(相叚文昌門下醫人吳士臯因職於南海見舶主言海人取犀牛之法先于山路多植木如猪羊棧其犀以前脚直常依)
(木而息多年植木爛犀忽倚之即木折犀倒久不能起因格殺而取其角又云犀每自退角必培土埋之海人知處即㬱)
(作木寓角而易之再三不離其處時復有得者若直取之則犀去於别山退藏不可尋也未知今之取犀角果如此否)
︻海藥(謹按異物志云山東海水中其牛樂聞絲竹彼人動樂牛則出来以此採之有鼻角頂角鼻角為上大寒)
(無毒主風毒攻心毷氉熱悶擁毒赤痢小兒麩豆風熱驚癎並宜用之凡犀屑了以紙裹扵懷中良久合諸色藥物絶為)
(易擣又按通天犀胎時見天上物命過並形扵角上故云通天犀也欲驗於月下以水盆映則知通天矣正經云是山犀)
(少見水犀五溪記云山犀者食於竹木小便即竟日不盡夷獠家以弓矢而採故曰黔犀又劉孝揉言犀堕角里人以假)
(角易之未委虚實)
雷公曰(凡使勿用奴犀牸犀病水犀㝈子犀下角犀淺水犀無潤犀要使烏黑䏎麄皺坼裂光潤者上凡修治之)
(時錯其屑入臼中擣令細再入鉢中研萬匝方入藥中用之婦人有姙勿服能消胎氣凡修治一切角大忌塩也)
食療(此只是山犀牛未曾見人得水犀取其角此两種者功亦同也其生角寒可燒成灰治赤痢研為末和水服之)
(又主卒中悪心痛諸飲食中毒及藥毒熱毒筋骨中風心風煩悶皆差又以水磨取汁與小兒服治驚熱鼻上角尤佳肉)
(微温味甘無毒主瘴氣百毒蠱疰邪鬼食之入山林不迷失其路除客熱頭痛及五痔諸血痢若食過多令人煩即取麝)
(香少許和水服之即散也)
聖惠方(治雉肉作臛食之吐下用生犀角末方寸匕新汲水調下即差)
外臺秘要(服藥過劑及中毒煩悶欲死燒犀角未水服方寸匕)
千金方(有蠼螋蟲尿人影著處便令人體病瘡其状如栗粒累累一聚㵕痛身中忽有處燥痛如芒刺赤如刺蟲)
(所螫後細瘡㿔作藂如茱萸子状也四畔赤中央有白膿如黍粟赤令人皮急舉身悪寒壮熱極者連起竟腰脇匈也治)
(之法初得磨犀角塗之止)
肘後方(卧忽不窹若火照之則殺人但痛齒其踵又足拇指甲際而多唾其面即活犀角枕佳或以青木香内枕)
(中并帶)
廣利方(治孩子驚癎不知人迷悶嚼舌仰目者犀角末半錢匕水二大合服之立效)
抱朴子(鄭君言但習閉氣至千息久久則能居水中一日許得真通天犀角三寸以上者刻為魚㗸之入水水常)
(為開方三尺可得氣息水中又通天犀赤理如綖自本徹末以角盛米着地群雞不敢啄而輙驚故南人名為駭雞犀是)
(故有蟲毒之鄕於他家飲食即以角攪之白沫竦起即為有毒無沫即無毒也)
朝野僉載(鴆食水處有犀牛不濯角其水物食之必死為鴆食蛇之故也)
晉温嶠(過牛渚磯水深不可測世云其下多怪物嶠遂燬犀角而照之湏臾見水族覆火竒形異狀或乘馬車著)
(赤衣者喬其夜夢人謂已曰與君幽明自别何意相照也意甚悪之未旬而卒)
太平廣記(通天犀為之駭雞犀以角煑毒藥為湯皆生白沫無復毒勢)
李司封(宗易嘗言石駙馬保吉知陳州其州廨一皆新之每毁舊屋則坐于下風塵自分去人皆驚怪之蓋其所)
(服帶辟塵犀也)
歸田錄(人氣粉犀)
衍義曰(犀角凡入藥湏烏色未經湯水浸煑者故曰生犀川犀及南犀紋皆細烏犀尚有顯紋者露黃犀紋絶少)
(皆不及西番所出紋高雨脚顯也物像黃外黑者為正透物像黑外黃者為倒透蓋以烏為正以形象肖物者為貴既曰)
(通犀又湏紋頭顯黃黑分明透不脫有雨脚滑潤者為第一鹿取茸犀取尖其精銳之力盡在是矣犀角尖磨服為佳若)
(在湯散則屑之西蕃者佳)
(人有威帶之臨官佳無官為人所憎威有骨如乙字長一寸在脅两傍破肉取之尾端亦有不如脅者膽主小兒驚癎肉)
(及皮主瘧骨煑汁浴小兒去瘡疥鬼疰驚癎屎主鬼氣眼光主驚邪辟悪鎮心凡虎夜視以一目放光一目看物獵人候)
(而射之弩箭纔及目光随堕地得之者如白石是也臣禹錫等謹按孟詵云肉食之入山虎見有畏辟三十六種精魅又)
(眼睛主瘧病辟悪小兒熱驚悸膽主小兒疳痢驚神不安研水服之骨煑湯浴去骨節風毒膏内下部治五痔下血日華)
(子云肉味酸平無毒治瘧又睛鎮心及小兒驚啼疳氣客忤)
圖經曰(虎骨并睛爪本經不載所出州土今有山林處皆有之骨用頭及脛色黃者佳睛亦多偽湏自獲者乃真)
(爪并指骨毛存之以繫小皃臂上辟悪鬼两脅間及尾端皆有威如乙字長一二寸許此數物皆用雄虎者勝凡鹿虎之)
(類多是藥箭射殺者不可入藥蓋藥毒浸漬骨血間猶能傷人也李絳兵部手集方有虎骨酒法治臂脛痛不計深淺皆)
(效用虎脛骨二大兩麄擣熬黃羚羊角一大兩屑新芍藥二大兩切細三物以無灰酒浸之春夏七日秋冬倍日每旦空)
(腹飲一杯冬中速要服即以銀器物盛火爐中煖養之三兩日即可服也又崔元亮海上方治腰脚不随取虎腰脊骨一)
(具細剉訖又以斧於石上更搥碎又取前两脚全骨如前細搥之兩件並於鐡床上以文炭火勻炙飜轉候待脂出甚則)
(投濃美無灰酒中密封春夏一七日秋冬三七日每日空腹随飲性多則多飲性少則少飲未飯前三度温飲之大戸以)
(酒六七斗止小戸二斗止患十年巳上者不過三劑七年以下者一劑必差忌如藥法又一方虎脛骨五六寸巳来净刮)
(去肉膜等塗酥炙令極黃熟細擣絹袋子盛以酒一斗置袋子於甆瓶中然後以糖火微煎至七日後任情喫之當微利便差)
︻雷公云(虎睛凡使湏知採人問其源有雌有雄有老有嫰有殺得者唯有中毒自死者勿使却有傷人之患)
(夫用虎睛先扵生羊血中浸一宿漉出微微火上焙之乾擣成紛候衆藥出取合用之)
食療(又主腰膝急疼煑作湯浴之或和醋浸亦良主筋骨風急痛脛骨尤妙又小兒初生取骨煎湯浴其孩子長大)
(無病又和通草煑汁空腹服半外覆盖卧少時汗即出治筋骨節急痛切忌熱食損齒小兒齒生未足不可與食恐齒不)
(生又正月勿食虎肉)
聖惠方(治歴節風百節疼痛不可忍用虎頭骨一具塗酥炙黃搥碎絹袋盛用清酒二斗浸五宿随性多少煖飲之妙)
外臺秘要(療骾取虎骨爲末水服方寸匕)
又方(療肛門凸出方燒虎骨未水服方寸匕日三服良)
千金翼(療漂疽著手足肩背累累如米起色白刮之汁出愈而復發虎屎白者以馬尿和之暴乾燒灰粉之)
經驗後方(白虎風走注疼痛两膝熱腫虎脛骨塗酥炙黑附子炮裂去皮臍各一兩爲末每服温酒調下二錢)
(匕日再服)
又方(治小兒驚癎掣瘲以虎睛細研水調灌之良大小加减服之)
梅師方(治猘犬咬人發狂如犬刮虎牙虎頭骨末酒服方寸匕服之差)
勝金方(治大腸痔漏并脫肛以虎脛骨两節蜜二两炙令赤擣末蒸餅丸如桐子大每服凌晨温酒下二十丸隔)
(夜先和大腸後方服此藥)
集驗方(療月蝕瘡虎頭骨二兩擣碎同猪脂一斤熬以骨黃取塗瘡上)
張文仲(治痢久下經時不愈者此名休息取大蟲骨炙令黃燋擣末飲服方寸匕日三即愈)
又方(療卒魘以虎頭骨為枕葛稚川方同)
子母秘錄(小兒辟悪氣以水煑虎骨湯浴兒數數作)
楊氏産乳(療小兒驚癎以虎睛一豆許火炙爲未水和服之)
又方(療秃瘡取虎膏塗之)
姚和衆(治小兒夜啼取大蟲眼睛一隻為散以竹瀝調少許與喫)
兔頭骨平無毒主頭眩痛癲疾(臣禹錫等謹按日華子云頭骨和毛髄燒為丸催生落胎)
(并産後餘血不下)骨主熱中消渴(臣禹錫等謹按藥性論云兔頭味甘日華子云兔骨治瘡疥刺)
(風鬼疰)䐉主凍瘡肝主目暗(臣禹錫等謹按孟詵云肝主明目和決明子作丸服之又)
(主丹石人上衝眼暗不見物可生食之一如服羊子肝法日華子云肝明目𥙷勞治頭旋眼疼)
肉味辛平無毒主𥙷中益氣(陶隱居云兔肉為羹亦益人姙娠不可食令子脣缺其肉不可)
(合白雞肉食之面發黃合獺肉食之令人病遁尸唐本注云兔皮毛合燒為灰酒服主産難後衣不出及餘血搶心脹欲)
(死者極驗頭皮主鬼疰毒氣在皮中針刺者又云主鼠瘻膏主耳聾今按陳藏器本草云兔寒平主熱氣濕痺毛燒灰主)
(炙瘡不差骨主久疥醋摩傳之肉久食弱陽令人色痿與薑同食令人心痛頭主難産燒灰末酒下兔竅有五六穴子從)
(口出今懷姙忌食其肉者非為缺脣亦緣口出臣禹錫等謹按藥性論云臘月肉作醬食去小兒豌豆瘡臘毛煎湯洗豌)
(豆瘡及毛傳良孟詵云八月止十一月可食服丹石人相宜大都損陽事絶血脉日華子云肉治渴建脾生喫壓丹毒)
圖經曰(兔舊不著所出州土今處處有之為食品之上味兔竅乃有六七穴子從口出故姙娠者禁食之頭骨主)
(頭眩痛癲疾䐉主凍瘡肝主目闇肉𥙷中益氣然性冷多食損元氣不可合雞肉食之髄及膏並主耳聾毛煎湯洗豌豆)
經驗方(催生丹兔頭一箇臘月内取頭中髓塗扵净紙上令風吹乾通明乳香二兩碎入前乾兔髄同研来日是)
(臘今日先研俟夜星宿下安掉子上時果香茶同一處排定湏是潔争齋戒焚香望北帝拜告云大道弟子某修合救世)
(上難生婦人藥願降威靈估助此藥速令生産禱告再拜用紙帖同露之更燒香至来日日未出時以猪肉和丸如雞頭)
(大用紙袋盛貯透風懸每服一丸醋湯下良久未産更用冷酒下一丸即産此神仙方絶驗)
梅師方(兔肉合乾薑拌食之令人霍亂)
食醫心鏡(消渴飲水不知足兔頭骨一具以水煑取汁飲之)
慱濟方(治産前滑胎臘月兔頭腦髄一箇攤於紙上令勻候乾剪作符子扵面上書生字一箇覺母陣痛時用母)
(釵子股上夾定燈熖上燒灰盞盛煎丁香酒調下)
勝金方(治發腦發背及癰疽熱節悪瘡等臘月兔頭細剉入瓶内密封惟久愈佳塗帛上厚封之熱痛傅之如冰)
(頻換差)
集驗方(治痔疾下血疼痛不止以玩月砂不限多少漫火熬令黃色為末每二錢入乳香半踐空心温酒調下日)
(三四服差砂即兔子糞是也)
子母秘錄(療産後隂下脫燒兔頭末傅之)
抱朴子(兔夀十歲五百歲毛色變白又云兔血和女丹服之有神女二人来待可役使之)
禮記(食兔去尻)
沈存中(契丹北境有跳兔形皆兔但前足寸餘後足幾尺行即用後足跳一躍數尺止則蹶然仆地生扵契丹慶)
(州之地子使虜日捕得數兔持歸爾雅所謂蹶兔亦曰蛩蛩巨驉也)
衍義曰(兔有白毛者全得金之氣也入藥尤功餘兔至秋深時則可食金氣全也纔至春夏其味變取四脚肘後)
(毛為逐食飼鵰鷹至次日却吐出其意欲腹中逐盡脂肥使饑急捕逐速𡭗然作醬必使五味既患豌豆瘡又食此則發)
(毒太甚恐斑爛損人)
隂莖主月水不通男子隂㿗燒之以東流水服之(陶隱居云狸類甚多)
(今此用虎狸無用猫者猫狸亦好其骨至難别自取刁可信又有狸色黃而臭肉亦主鼠瘻及狸肉作羹如常食法並佳)
(唐本注云狸屎灰主寒熱鬼瘧發無期度者極驗家狸亦好一名猫也今按陳藏器本草云風狸溺主諸色風人取養之)
(食果子以籠之溺如乳甚難得似兔而短在高樹候風而吹至彼樹出邕州巳南)
圖經曰(狸骨皮肉本經不載所出州土今處處有之其類甚多以虎班文者堪用猫斑者不佳皆當用頭骨華他)
(方有狸骨散治尸注肉主痔可作羹臛食之南方有一種香狸人以作鱠生若北地狐生法其氣甚香微有麝氣邕州巳)
(南又有一種風狸似兔而短多棲息高木候風而吹過他木其溺主風然甚難取人久養之始可得)
︻食療(尸疰腹痛痔瘻炙之令香末酒服二錢十服後見驗頭骨最妙治尸疰邪氣燒為灰酒服二錢亦主食野)
(鳥肉物中毒腫也再服之即差五月收者糞極神妙正月勿食傷神)
聖惠方(治瘰&KR1349;腫硬痛疼時义不差用狸頭蹄骨等並塗酥炙令黃擣羅為散每日空心粥飲調下一錢匕)
外臺秘要(治痔發疼痛狸肉乍羹食之良作脯食之不過三頓差此肉甚妙)
肘後方(治鼠瘻腫核痛若已有瘡口膿血出者取猫一物理作羹如食法空心進之)
麞骨微温主虚損洩精(臣禹錫等謹按藥性論云麞骨味甘無毒)肉温𥙷益五
藏(臣禹錫等謹按蜀本云麞肉味甘孟詵云肉亦同麋釀酒道家名爲白脯惟麞鹿是也餘者不入又其中往往得香)
(栗子大不能全香亦治悪病其肉八月止十一月食之勝羊肉自十二月止七月食動氣也又若瘦悪者食發痼疾也日華)
(子云麞肉無毒)髓益氣力悅澤人面(陶隱居云俗云白肉是麞言白膽易驚怖也又呼爲麕)
(麕肉不可合䳝肉食成癥痼也今按陳藏器本草云麕主人心麄豪取心肝暴乾爲末酒一具便即小膽若小心食之則)
(轉怯不知所爲道家名白脯者麕鹿是也臣禹錫等謹按日華子云骨補虚損益精髄悅顔色臍下有香治一切虚損)
圖經曰(麞骨及肉本經不載所出州土今陂澤淺草中多有之亦呼爲麕麞之類甚多麕其總名也有有牙者有)
(無牙者用之皆同然其牙不能噬齧崔豹古今注曰麞有牙而不能噬鹿有角而不能觸是也其肉自八月巳後至十一月)
(以前食之勝羊肉十二月至七月食之動氣道家以麞鹿肉羞爲白脯言其無禁忌也唐方有麞骨酒及麞髓煎並補下)
(其腦亦入面膏)
︻食療(道家用供養星辰者盖爲不管十二属不是腥膩也)
︻外臺秘要(主瘤病麞鹿二種肉剖如厚脯炙令熱搨淹可四久四易痛攪出膿便愈不除更炙新肉用之良)
(爾雅云獏音與貃同白豹郭璞注云似熊小頭痺脚黑白駁能䑛食銅鐡及竹骨節強直中實少髄皮辟濕人寢其皮可)
(以驅温癘或日豹白色者别名貘唐世多晝貘作屏白居易有贊序之不知入藥果用河類古今醫方鮮有用者今黔蜀)
(中時有貘象鼻犀日牛尾虎足土人鼎釡多為所食頗為山居之患亦捕以為藥其齒骨極堅以刀芹椎鍜鐡皆碎落火)
(亦不能燒人得之詐為佛牙佛骨以誑狸俗)
食療(𥙷益人食令人強筋骨志性麄疎食之即覺也少時消即定又食之終令人意氣麄豪准令筋徤能耐寒暑正)
(月食之傷神)
衍義曰(豹肉毛赤黃其紋黑如錢而中空比比相次此獸猛捷過虎故能安五藏𥙷絶傷輕身文有土豹毛更無)
(紋色亦不赤其形亦小此各自有種非能變為虎也聖人假喻而已恐醫家未喻故書之)
筆頭灰年久者主小便不通小便數難隂腫中悪脫肛淋瀝
燒灰水服之(唐本先附自草部今栘臣禹錫等謹按藥性論云筆頭灰微寒亦可單用燒灰涺男子交婚之)
(夕莖痿取灰酒服之良其筆是使乏者)
圖經(文具兔頭骨條下)
外臺秘要(若小便不通數而微腫方取陳久筆頭一枚燒爲灰和水服之)
勝金方(催産治難産聖妙寸金散方敗筆頭一枚燒爲灰細研爲末研生藕汁一盞調下立産若産母虚弱及素)
(有冷疾者恐藕冷動氣即扵銀噐内重湯煖過後服)
范汪方(治喉中腫痛不得飲食燒筆頭灰漿飲下方寸匕)
四種陳藏噐餘
犢子臍屎主卒九竅中出血燒末服之方寸匕新生未食草
者預取之黃犢爲上姚氏方(人有九竅四肢指𡵨間血出乃暴驚所爲取新生犢子未)
(食草者臍屎曰乾燒末水服方寸匕日四五頓差人云口鼻出血亦良)
靈猫隂味辛温無毒主中悪鬼氣飛尸蠱毒心腹卒痛狂邪
鬼神如麝用之功似麝生南海山谷如狸自爲牝牲亦云蛉
狸異物志云靈狸一體自爲隂陽刳其水道連囊以酒灑隂
乾其氣如麝若雜真香罕有别者用之亦如麝焉
三五度差
重修政和經史證類備用本草卷第十七
