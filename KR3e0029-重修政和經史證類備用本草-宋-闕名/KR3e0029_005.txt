重修政和經史證類㷶用本草卷第五(巳酉新增衍義)
成都唐慎微續證類
臣曹孝忠奉
敕校勘
玉石部下品總九十三種(銅錫瓦塩水土灰等附)
一十二種神農本經(白字)
一十一種名醫别錄(墨字)
一十種唐本先附(注云唐附)
八種今附(皆醫家嘗用有效注云今附)
一十一種新𥙷
五種新定
一種唐慎微續𥙷(墨蓋子下是)
三十五種陳藏噐餘
凡墨蓋子巳下並唐慎微續證類
伏龍肝石灰(百草霜續注)礜石
砒霜(今附砒黃續注)鐺墨(今附)&KR1216;砂(唐附)
鉛丹鉛(新𥙷)粉錫
東壁土(好土土消土檳榔續注)赤銅屑(唐附銅噐續注)錫銅鏡鼻(古鑑續注)
銅青(新補)︻井底砂代赭(赤土附)
石鷰(唐附)戎塩(塩藥續注)大塩
鹵鹹漿水(新補冰漿附)井華水(新𥙷)
菊花水(新補)地漿(自草部終)臘雪(新𥙷)
泉水(新補)半天河(自草部移)熱湯(新𥙷繰絲湯燖猪湯附)
白堊(烏恪切白土也)冬灰青瑯玕(瑠璃玻瓈續注)
自然銅(今附銗石附)金牙銅鑛石(唐附)
銅弩牙金星石(新定銀星石附)特生礜石
握雪礜石(唐附)梁上塵(唐附)土隂孽
車脂(今附)釭(音工)中膏(今附)鍜竈灰(竈突墨竈中熱灰續注)
淋石(今附)方觧石礞石(新定)
薑石(唐附麁黃石麥飰石水中圓石等附)井泉石(新定)蒼石
花乳石(新定)石𧖟(今附)石腦油(新定)
白瓷瓦屑(唐附)烏古瓦(唐附)不交木(今附)
蓬砂(新𥙷)鉛霜(新𥙷)古文錢(新𥙷)
蛇黃(元在蟲部今移唐附)
三十五種陳藏噐餘
玉井水碧海水千里水秋露水
(與醋調塗癰腫蕭炳云釡月中墨一名釡臍下墨陳藏噐云竈中土及四交道土合未以飯皃辟夜啼日華了云伏龍肝)
(熱微毒治鼻洪腸風帶下血崩泄精尿血催生下胞及小兒夜啼)
圖經(文具石灰條下)
︻雷公云(凡使勿悞用竈下土其伏龍肝是十年巳來竈&KR2249;内火氣積自結如赤色石中黃其形兒八稜取得)
(後細研以滑石水飛過兩遍令乾用熟絹裹却取子時安於舊額内一伏時重研了用)
聖惠方(治小兒臍瘡久不差用伏龍肝傳之)
外臺秘要(救急治心痛冷熱伏龍肝末煑水服方寸匕若冷以酒服)
又方(治癰腫伏龍肝以蒜和作泥塗用布上貼之如乾則再易)
千金方(治風痱者卒不能語口噤乎足不隨而強直方伏龍肝五升以水八升和攪取汁飲之能盡爲善)
又方(治諸腋臭伏龍肝燒作泥傳之立差)
又方(治鬼魘不悟取伏龍肝末吹鼻中)
又方(治中風心煩恍惚或腹中痛滿或里絶而復甦者取釡下土五升搗末以冷水八升和之取汁盡服之口巳噤)
(者強開以筒灌之使得下入便愈甚效)
又方(發背欲死方伏龍肝末以酒調厚傳其上瘡口乾即易不日平復)
又方(小兒卒重舌釡下土苦酒和塗舌下)
又方(灸瘡痛腫急擣竈中黃土水煑令熱淋漬之即良)
千金翼(治狂癲不識人以水服伏龍肝方寸匕日進三)
肘後方(治諸癰疽發背及乳房釡下土搗取末雞子中黃和塗之佳)
簡要濟衆(治小兒丹毒從臍中起方伏龍肝是年深竈下黃土研爲末以屋漏水和如糊傳患處乾即再傳以)
(差爲度用新汲水調亦得)
廣利方(治吐血鼻衂不止伏龍肝半升以新汲水一大升淘取汁和蜜頓服)
傷寒類要(姙娠熱病方以水調伏龍肝一雞子許服之)
又方(姙娠遭時疫熱病令子不堕竈下土水和塗臍乾又塗之以酒調亦妙)
十全博救方(治子死腹中其母氣欲絶不出方伏龍肝三錢匕以水調下其土當兒頭上戴出甚妙)
子母秘錄(小兒赤遊行於身上下至心即死伏龍肝末和雞子白塗乾即易)
又方(小兒尿灰瘡伏龍肝和鷄子白塗之)
産寳(治胞衣不出取竈下土一寸研碎用好醋調令相得内於臍中續取甘草湯三四合服之出)
賈相公(進過牛經牛糞血者取竈中黃土二兩酒一升煎候冷灌之立差)
楊氏産乳(療患時行冷胎不損伏龍肝末和水服塗臍方寸乾即易)
丹房鏡源云(伏龍肝或經十年者竈下掘深一尺下真片紫甆色者可用伏砂縮賀妙賀者錫也)
衍義曰(伏龍肝婦人血露𧖟沙一兩炒㐲龍肝半兩阿膠一兩同爲末温酒謂空肚服二三錢以知爲度本條中)
(有東壁土陳藏噐云取其東壁土久乾也今詳之南壁土亦向陽久乾也何不取蓋東壁常先得暁日烘炙日者太陽真)
(火故治瘟瘧或曰何不取午盛之時南壁土而取日初出東壁土者何也火生之時其氣壮故素問云少火之氣壮及其)
(當午之時則壮火之氣衰故不取實用此義或曰何以知日者太陽眞火以水精珠或心凹銅鑑向日射之以艾承接其)
(光聚處火出故知之)
(氣婦人粉刺痔瘻疽瘡癭贅疣子又治産後隂不能合濃煎汁熏洗觧酒味酸令不壞治酒毒暖水臓倍勝爐灰又名鍜石)
圖經曰(石灰生巾山川谷今所在近山處皆有之此燒青石爲灰也又名石鍛有兩種風化水化風化者取鍛了)
(石置風中自觧此爲有力水化者以水沃之則熱蒸而觧力差劣古方多用合百草團末治金瘡殊勝今醫家或以臘月)
(黃牛膽取汁搜和却内膽中挂之當風百日研之更勝草葉者又敗船茹灰刮取用亦同又冬灰生方谷川澤浣衣黃灰)
(燒諸蒿藜積聚鍊作之今用灰多雜薪蒸乃不善惟桑薪灰純者入藥絶竒古方以諸灰雜石灰熬煎以點疣痣黑子等)
(丹竈亦用之又鍜鐡竈中灰主堅積古方二車丸用之竈中對釡月下黃土名伏龍肝竈額上墨名百草霜並主消化積)
(滯今人下食藥中多用之鐺下墨梁上塵並主金瘡屋塵煤治齒齗腫出血東壁土主下部瘡脫肛皆醫家常用故并見)
(此傷寒黑奴丸用釡底墨竈突墨梁上塵三物同合諸藥蓋其功用亦相近矣)
︻雷公云(凡使用醋浸一宿漉出待乾下火煅令腥穢氣出用瓶盛著密蓋放冷拭上灰令净細研用)
聖惠方(治螻蛄咬人用石灰醋和塗之)
又方(治大腸久積虛冷每因大便脫肛按不得入方炒石灰令熱故帛裹坐其上冷即易之)
外臺秘要(元希聲侍郎治卒發疹秘驗方石灰隨多少和醋漿水調塗隨手即减)
千金方(治眉髮髭落石灰三升右以水拌令勻熖火炒令焦以絹袋貯使好酒一斗漬之密封冬十四日春秋七)
(日取服一合常令酒氣相接服之百日即新髭髮生不落)
又方(治瘻瘡取古塜中石灰傳厚調塗之)
肘後方(治産後隂道開不閉石灰一斗熬之以水二斗投灰中適寒温入水中坐須臾更作)
又方(治湯火灼瘡石灰細篩水和塗之乾即易)
又方(治金刃所傷急以石灰裹之既止痛又速愈無石灰灰亦可用瘡若深未宜速合者以滑石傳之)
經驗方(治蚯蚓蟲咬其形如大風眉鬚皆落以石灰水浸身亦良)
梅師方(治産後隂腫下脫腸出玉門不閉取石灰一斗熬令黃以水三斗投灰中放冷澄清取一斗三升煖洗)
又方(治金瘡止血速差方炒石灰和雞子白和丸如彈子大炭火煅赤搗末以傅瘡上立差)
孫用和(治誤吞金銀戓錢在腹内不下方石灰一杏核大硫黃一皂子大同研爲末酒調下不計時候服)
孫眞人食忌(治疥淋石灰汁洗之)
又方(去靨子取石灰炭上熬令熱插糯米於灰上候米化即取米點之)
斗門方(治刀斧傷用石灰上包定痛止血佳差)
又方(治中風口面喎斜向右即於左邊塗之向左即於右邊塗之候才正如舊即須以水洗下大妙)
崔氏(治血痢十年方石灰三升熬令黃以水一斗攪令清澄一服一升日三服)
抱朴子内篇(古大墓中多石灰汁夏月行人有瘡者見墓中清水用自洗浴瘡自愈於是諸病者聞之悉往)
(洗之傳有飲之以治腹内疾者)
新唐書(李百藥傳百藥勸杜伏威朝京師旣至歴陽中悔欲殺之飲以石灰酒因大利頓欲死旣而宿病皆愈)
丹房鏡源云(石灰伏硫黃去錫上暈制雄黃制&KR1216;砂可用之)
衍義曰(石灰水調一盞如稠粥㨂好糯米粒全者半置灰中半灰外經宿灰中米色變如水精若人手面上有黑)
(黶子及紋刺先微微以針頭撥動置少許如水精者於其上經半日許黶汁自出剔去藥不用且不得著水子二日愈又)
(取新硬石灰一合以醋炒調如泥於患徧風牽口喎斜人口唇上不患處一邊塗之立便牽正)
(黃土泥苞炭火燒之一日一夕則觧碎可用療冷結爲良丹方及黃白術多用之此又湘東新寧及零陵皆有白礜石能)
(柔金唐本注云此石能拒火久燒但觧散不可奪其堅今市人乃取潔白細理石當之燒即爲灰非也此藥攻繫積聚痼)
(冷之病爲良若以餘物代之療病無效正爲此也今漢川武當西遼坂名礜石谷此即是其眞出處少室亦有粒細理不)
(如漢中者也臣禹錫等謹按吳氏云白礜石一名鼠鄕神農歧伯辛有毒桐君有毒黃帝甘有毒季氏云或生魏興或生)
(少室十二月採山海經云臯塗之山有白石焉名曰礜可以毒鼠郭注云今礜石若鼠𧖟食而肥也說文觧字云礜毒石)
(也博物志云鸛伏卵時取礜石周圍选卵以助煖氣方術家取鸛巢中礜石爲眞也藥性論云礜石使鉛丹爲之使味甘)
(有小毒主除匈膈間積氣去冷濕風痺瘙痒皆積年者忌羊血蕭炳云不入湯)
圖經曰(礜石生漢中山谷及少室今潞州亦有焉性大熱置水中令水不冰又堅而拒火燒之一日夕但觧散而)
(不奪其堅市人多取潔白石當之燒即爲灰也此藥攻擊積聚痼冷之病爲良用之須真者乃佳又有特生礜石生西域)
(張華博物志云鸛伏卵取礜石周圍遶卵以助煖氣方術家用之取鸛巢中者爲真即此特生礜石也然此色難得人多)
(使漢中者外形紫赤内白如霜中央有曰形狀如齒其塊小於白礜石而肌粒大數倍乃如小豆許白礜石粒細才若粟)
(米耳又有握雪礜石出徐州西宋里山入土丈餘生於爛土石間色白細軟如&KR1287;也又下條蒼石生西城蘇恭云特生礜)
(石一名蒼礜石而梁州特生亦有青者房陵漢川與白礜石同處亦有青色者多與特生同但不入方用而今醫家多只)
(用礜石即白礜石也形類相近如此尤宜詳擇之耳右方治寒冷積聚皆用礜石胡冾大露宿丸主寒冷百病方礜石鍊)
(乾薑桂心皂莢桔梗各三兩附子二兩大物擣篩蜜丸服如梧子五丸日三漸增以知爲度又有匈奴露宿丸硫黃丸並)
(主積聚及飲食不下心腹堅實皆用礜石近世乃少用者)
︻丹房鏡源云(紅皮礜石能伏丹砂養汞)
衍義曰(礜石并特生礜石博物志及陶隱居皆言此二石鸛取之以壅卵如此則是一物也隱居又言仙經不云)
(特生則止是前白礜石今𥙷注但隨文觧義不見特生之意蓋二條止是一物但以特生不特生爲異耳所謂特生者不)
(附著他石爲特耳今用者絶少惟兩字礜石入藥然極須慎用其毒至甚及至論鸛巢中者又却從謬說鸛巢中皆無此)
(石乃曰顴常入水冷故取以壅卵如此則鸕鷀鴈鶩之類皆食於水亦自繁息生化復不用世二石其說往往取俗士之)
(言未嘗䆒其實而窮其理也嘗官扵順安軍親撿鸛巢中無石矧礬石焉得處處有之然治久積及久病&KR0909;腹冷有功直)
(須慎用蓋其毒不可嘗)
聖惠方(治卒中風昏憒若醉痰涎壅盛四肢不收方用砒霜如菉豆大研以新汲水調下少許用熟水投大吐即)
(愈若未吐再服)
又方(毒蛇尿草木著人似刺劄便腫痛肉爛若手脚著之指節墮落研砒霜和膠清塗之)
博濟方(治小兒牙宣常有鮮血不止牙齗臭爛砒黃一錢麝香半錢同研細先用紙條子以生油塗之後摻藥末)
(在上少用末剪作小片紙碁子大看大小用插在爛動處)
孫尚藥(治痁疾信砒二兩别研如粉寒水石三兩别搗爲末右用一生鐡銚子先鋪石末一半後堆砒末在上又)
(以石末蓋頭然後取厚盞蓋之周圍醋糊紙條子密封約十重以炭火一斤巳米安銚子在上候紙條子黑取出置冷地)
(上便冷取開盞子净刮取砒石末一處入乳鉢内細研以軟粟米飯和丸如梧子更别作小丸子一等以備小兒服以飛)
(過辰砂爲衣候乾入甆合收每人服時扵發日早臘荼清下一丸一日内不得熱物合時先掃洒一净室中合之不得令)
(婦人猫犬雞鼠等見收得時亦如然若婦人患則男著在口中男子患亦然)
靈苑方(治瘰癧用信州砒黃細研滴濃墨汁丸如梧桐子大於銚子内炒令乾後用竹筒子盛要用於所患處灸)
(破或針將藥半丸敲碎貼之以自然蝕落爲度覺藥盡時更貼少許)
青霞子(寶藏論云砒霜若草伏住火煆色不變移鎔成汁添得者點銅成銀若只質枯折者不堪用)
丹房鏡源云(砒霜化銅乾汞)
别說云(謹按今信州玉山有砒井官中封禁甚嚴生不夾石者色赤甚如雄黃以冷水磨觧熱毒治痰壅甚效近)
(火即殺人圖經所謂不啻金價者此也若今市人通貨者即取山中夾砂石者燒煙飛作白霜乃碎屑而芒刺其傷火多)
(者塊大而微黃則圖經所謂如鵝子色明徹者此也古方並不入藥唯見燒煉丹石家用近人多以治瘧然大意本以生)
(者能觧熱毒蓋瘧本傷暑故用今俗醫乃不䆒其理即以所燒霜用服之必吐下因此幸有安者遂爲定法爾後所損極)
(多不可不慎也初取飛燒霜時人在上風十餘丈外立下風所近草木皆死又多見以和飯毒鼠若猫犬食死鼠者亦死)
(其毒過扵射罔遠矣可不察之又衡山所出一種力差劣扵信州者云)
衍義曰(砒霜瘧家或用纔過劑則吐瀉兼作須濃研菉豆汁仍兼冷水飲得石腦油即伏今信州鑿坑井下取之)
(其坑常封鎻坑中有濁渌水先絞水盡然後下鑿取生砒謂之砒黃其色如牛肉或有淡白路謂石非石謂土非土磨研)
(酒飲治癖積氣有功纔有火更有毒不可造次服也取砒之法將生砒就置火上以器覆之令砒煙上飛着覆噐遂疑結)
(纍然下垂如乳尖長者爲勝平短者次之圖經言大塊者其大塊者以是下等片如細屑者極下也入藥當用如乳尖長)
(者直湏詳謹)
鐺墨主蠱毒中惡血暈吐血以酒或水細研温服之亦塗金
瘡生肌止血瘡在面慎勿塗之黑入肉如印此鐺下墨是也
(今附臣禹錫等謹按蜀本云鐺墨無毒)
圖經(文具石灰條下)
︻千金方(臭氣鼻氣壅塞不通方水服釡墨末)
又方(治舌卒腫如猪胞状滿口不治須臾死以釡墨和酒塗舌下立差)
又方(治心痛取鐺墨以熱小便調下二錢匕)
又方(治逆生以手中指取釡下墨交畫兒足下順生)
又方(治中惡心痛欲絶用釡下墨半兩塩一錢和研以熟水一盞調頓服)
肘後方(治轉筋入腸中欲轉者釡底墨末和酒服之差)
經驗方(治霍亂取鍋底墨煤少許只半錢巳下又扵竈額上取少許以百沸湯一盞投煤其中急攪數十下用椀)
(人心爲血中者研生菉豆汁飲一二升觧之道門中有伏鍊法能除冷病大益陽事蕭病云&KR1216;砂使生不宜多服光淨者)
(良今生北庭爲上日華子云北庭砂味辛酸暖無毒畏一切酸𥙷水蔵煖子宫消冷癖瘀血宿食不消氣塊痃癖及血崩)
(帶下惡瘡息肉食肉飽脹夜多小便女人血氣心疼丈夫腰胯酸重四肢不任凡脩制用黃丹石灰作櫃鍜赤使用並無)
(毒世人自疑爛肉如人被刀刃所傷以北庭罯傳定當時生痂亦名狄塩者)
圖經曰(&KR1216;砂出西戎今西凉夏國及河東陜西近邊州郡亦有之然西戎来者顆塊光明大者有如拳重三五兩)
(小者如指面入藥最緊邊界出者雜碎如麻豆粒又夾砂石用之湏飛登去土石訖亦無力彼人謂之氣砂此藥近出唐)
(世而方書著古人單服一味伏火作丸子亦有兼硫黃馬牙消輩合餌者不知方出阿時殊非古法此本攻積聚之物熱)
(而有毒多食腐壊人腸胃生用又能化人心為血固非平居可餌者而西土人用淹肉炙以當塩食之無害蓋積習之久)
(若魏武噉野葛不毒之義也又名北庭砂又名狄塩本經云柔金銀可爲銲藥今人作銲藥乃用鵬砂鵬砂出於南海性)
(温平今醫家治咽喉最爲要切其狀甚光瑩亦有極大塊者諸方亦稀用)
︻陳藏噐(云有暴熱損髮)
聖惠方(治懸癰卒腫用&KR1216;砂半錢綿裹含嚥津即差)
(藥中之使自制雄雌黃)
衍義曰(&KR1216;砂金銀有偽投鎔窩中其偽物盡消散矧人腹中有久積故可潰腐也合他藥治目中瞖用之須水飛)
(過入甆噐中扵重湯中煮其噐使自乾殺其毒及去其塵穢)
鉛丹味辛微寒主吐逆胃反驚癎癲疾除熱下氣止小便利
除毒熱臍攣金瘡溢血鍊化還成九光久服通神明一名鉛
華生於鉛生蜀郡平澤(陶隱居云即今熬鉛所作黃丹也畫用者俗方亦稀用惟仙經塗丹釡所)
(須云化成九光者當謂九光丹以爲釡爾無别變鍊法唐本注云丹白二粉俱炒錫作今經稱鉛丹陶云熬鉛俱誤矣今)
(注此即今黃丹也與粉錫二物俱是化鉛爲之按李含光音義云黃丹胡粉皆化鉛未聞用錫者故參同契云若胡粉投)
(炭中色壊爲鉛抱朴子内篇云愚人乃不信黃丹及胡粉是化鉛所作今唐注以三物俱炒錫大誤矣臣禹錫等謹按藥)
(性論云鉛丹君主治驚悸狂走嘔逆消渴煎膏用止痛生肌蕭炳云臣不入湯日華子云黃丹凉無毒鎻心安神療反胃)
(止吐血及嗽傅金瘡長肉及湯火瘡染鬚司煎膏)
圖經(文具鉛錫條下)
︻外臺秘要(集驗療逆産方真丹刀圭塗兒蹠下)
肘後方(客忤中惡之類多扵道間門外得之令人心腹疼痛脹滿氣衝心匈不即治亦害人救之方真丹方寸&KR0901;)
(蜜三合和服之口噤者折齒灌之)
又方(治傷寒及時氣温病頭痛壮熱脉盛真丹塗身令遍向火坐令汗出)
又方(蝎螫人黃丹醋調塗之)
經驗方(碧霞丹治吐逆立效比来黃丹四兩篩過用好米醋半升同藥入銚内煎令乾却用炭火三秤就銚内蝦)
(透紅冷取研細爲末用粟米飯丸如桐子大煎酵湯下七丸不嚼只一服)
王氏博濟(治風癎驅風散鉛丹二兩白礬二兩爲末用三角塼相闘以七寸紙鋪塼上先以丹鋪紙上次以礬)
(鋪丹上然後用紙扭却將十斤柳木柴燒過爲度取出細研每服二錢温酒下)
劉氏(治小兒瘧方黃丹兩錢匕以蜜水和與服冷即以酒和令服之良)
子母秘錄(治小兒重舌方黃丹如豆大内管中以安舌下)
治瘧(百草霜黃丹等分細研每服二錢匕扵發日空心米飲調服不過兩服愈)
(白霜性極冷入治風痰及嬰孺驚滯藥今醫家用之尤多凡鑄銅之物多和以錫考工記攻金之工金有六齊是也凡藥)
(用銅弩牙古文錢之類皆以有錫故其用亦近之又鉛灰治瘰&KR1349;劉禹錫著其法云取鉛三兩鐡噐中熬之久當有脚如)
(黑灰取此灰和脂塗癧子上仍以舊帛貼之數數去帛拭惡汁又貼如此半月許亦不痛不破不作瘡但内消之爲水差)
(雖流過項亦差)
︻陳藏噐(云錫鉛及琅玕銅鏡鼻銅陶云琅玕殺錫毒按錫有黑有白黑錫寒小毒主癭瘤鬼氣疰忤錯爲末)
(和清木香傳風瘡腫惡毒本經雖有條皆以成丹及粉非專爲鉛錫生文也錫為粉化鉛爲丹本經云鉛丹錫粉是也蘇)
(云鉛爲丹錫爲粉深誤)
經驗方(治發背及諸般癰毒瘡黑鉛一斤甘草三兩微炙剉用酒一㪷著空瓶在傍先以甘草置在酒瓶内然後)
(鎔鉛投在酒瓶中却出酒在空瓶内取出鉛依前鎔後投如此者九度并甘草去之只留酒令病者飲醉寝即愈)
勝金方(烏髭鬢明目牢齒牙黑鉛半斤大鍋内鎔成汁旋入桑條灰柳木攪令成沙右以熟絹羅爲末每日早晨)
(如常揩牙齒後用温水漱在孟子内取用其水洗眼治諸般眼疾髭黃白者用之皆變黑也)
又方(治金石藥毒用黑鉛一斤以乾鍋中鎔成汁投酒一升如此十數廻侯酒至半升去鉛頓服之差)
粉錫味辛寒無毒主伏尸毒螫(音釋)殺三蟲去鼈瘕療惡瘡墮
胎止小便利一名觧錫(陶隱居云即今化鉛所作胡粉也其有金色者療尸蟲彌良而謂之粉錫)
(事與經乖唐本注云鉛丹胡粉實用錫造陶今言化鉛作之經云粉錫亦爲誤矣今注按本經呼爲粉錫然其實鉛粉也)
(故英公序云鉛錫莫辯者蓋謂此也臣禹錫等謹按藥性論云胡粉使又名定粉味甘辛無毒能治積聚不消焦炒止小)
(兒疳痢陳藏噐云胡粉本功外主久痢成疳和水及鷄子白服以糞黑爲度爲其殺蟲而止痢也日華子云光粉凉無毒)
(治癰腫瘻爛嘔逆療癥瘕小兒疳氣)
圖經(文具鉛條下)
︻外臺秘要(誤吞錢并金銀物以胡粉一兩搗調之分再服食水銀金如泥吞金銀物在腹中服之令消洋)
(出之)
千金方(治瘡中水胡粉炭灰白等分脂和塗孔上水即止)
又方(治諸腋臭胡粉三合以牛脂和煎令可丸塗之)
肘後方(治篤病新起早勞食飲多致復欲死方水服胡粉少許傷寒類要同)
又方(治卒從高落下瘀血搶心面青短氣欲死方胡粉一錢上和水服之即差)
孫眞人食忌(治火燒瘡以胡粉羊髓和塗上封之)
食醫心鏡(治小兒舌上瘡取胡粉末并猪骨中髓傅之日三度)
張文仲(治乾濕癬療胡臭若股内隂下常濕且臭或作瘡但以胡粉一物粉之即差常用大驗肘後方同)
又方(治寸白䖝熬胡粉令速燥平旦作肉臛以藥方寸七内臛中服之有大效)
又方(小兒疳瘡胡粉熬八分猪脂和塗之差爲度油亦得)
子母秘錄(小兒夜啼胡粉服水調三豆大日三服)
又方(小兒腹脹胡粉塩熬色變以摩腹上兼治腹皮青若不理須臾死)
又方(治小兒無辜痢赤白兼成疳胡粉熟蒸熬令色變以飲服之)
又方(治小兒耳後月蝕瘡胡粉和土塗上)
丹房鏡源(云胡粉可制硫黃亦可作外櫃)
衍義曰(粉錫胡粉也又名定粉止泄痢積聚久痢)
東壁土主下部瘡脫肛(陶隠居云此屋之東壁上土爾當取東壁之東邊謂常先見日光刮取用)
(之亦療小皃風臍又可除油汚衣勝石灰滑石唐本注云比上摩乾濕二癬極有效也臣禹錫等謹按藥性論云東壁土)
(亦可單用性平刮未細篩點目中去瞖又東壁土蜆殼細未傳豌豆瘡及主温瘧日華子云東壁土温無毒陳藏噐云好)
(土味甘平無毒主洩痢冷熱赤白腹内熱毒絞結痛下血取入地乾土以水煮三五沸絞去㾕適稀稠及煖服一二升又)
(觧諸藥毒中肉毒合口椒毒野菌毒並觧之取東壁土用之功亦小同止洩痢霍亂煩悶爲要取其向陽壁久乾也張司)
(空云土三尺巳上曰糞三尺巳下曰土服之當去上惡物勿令入客水又食牛馬肉及肝中毒者先剉頭髮令寸長拌好)
(土作溏泥二升合和飲之須臾髮皆貫所食肝出牛馬獨肝者有大毒不可食漢武云文成食馬肝死又人卒患心痛畫)
(地作五字以撮取中央土水和一升絞服之良也又云土消大寒無毒主傷寒時氣黃疽病煩熱湯淋取升頓服之莊子)
(云蛣蜣轉九是也藏在土中掘地得之正圓如人捻作彌久者佳又云土㯽榔主惡瘡諸蟲咬及瘰癧疥瘻等細研油塗)
(之状如㯽榔於土穴中及階除間得之新者猶軟云蟾蜍屎也蟾食百蟲故特主惡瘡)
圖經(文具石交條下)
︻外臺秘要(治肛門凸出故屋東壁士一升研皂莢三挺長一尺二寸壁土挹粉肛門頭出處皂莢炙煖更)
(逓熨之差)
肘後方(服藥過劑及中毒煩悶欲死刮東壁土以水三升調飲之)
經驗方(治背癰癤以多年煙薰壁土并黃蘖二件等搗羅末用生薑汁拌成膏攤貼之更以茅香湯調下一錢匕)
(服妙也)
子母秘錄(治小兒臍風瘡歷年不差方東壁土傅之)
衍義(東壁士文具伏龍肝條下)
赤銅屑以醋和如麥飯袋盛先刺腋下脉去血封之攻腋臭
神效又熬使極熱投酒中服五合日三主賊風反折又燒赤
銅五斤内酒二斗中百徧服同前主賊風甚驗(今按陳藏噐本草云赤銅)
(屑主傷寒能銲人骨及六畜有損者取細研酒中温服之直入骨損處六畜死後取骨視之猶有銲痕赤銅爲佳熟銅不)
(堪唐本先附臣禹錫等謹按日華子云銅屑未苦平微毒明目治風眼接骨銲齒療女人血氣及心痛又云銅噐平治霍)
(亂轉筋腎堂及臍下疰痛並衣被襯後貯火熨之)
︻外臺秘要(治狐臭崔氏方先用清水淨洗又用清酢漿淨洗訖微揩使破取銅屑和酢熱揩)
又方(赤銅屑以酢和銀器中炒極熱以布褁熨腋下冷復易差止甚驗)
太清服煉靈砂法(云銅禀東方乙隂之氣結而成魄性利服之傷腎)
朝野僉載(云定州人崔務墜馬折足醫者令取銅末和酒服之遂痊平及亡後十餘年改葬視其脛骨折處有)
(銅束之)
丹房鏡源(云武昌銅若作丹打之不裂拆)
錫銅鏡鼻(臣禹錫等謹按月閉通用藥云錫銅鏡鼻平)主女子血閉癥瘕伏腸絶
孕及伏尸邪氣生桂陽山谷(陶隱居云此物與胡粉異類而今共條當以其非止成一藥故)
(以附見錫品中也古無純銅作鏡者皆用錫雜之別錄用銅鏡鼻即是今破古銅鏡鼻爾用之當燒令赤内酒中飲之若)
(置醯中出入百過亦可擣也鉛與錫本經云生桂陽今則乃出臨賀猶是分桂陽所置鉛與錫相似而入用大異唐本注)
(云臨賀出者名鉛一名白鑞唯此一處資天下用其錫出銀處皆有之雖相似而入用大異也今按别本注云凡鑄鏡皆)
(用錫和不爾即不明白故言錫銅鏡鼻今廣陵者爲勝臣禹錫等謹按藥性論云銅鏡鼻微寒主治産後餘疹刺痛三十)
(六候取七抆投醋中熬過呷之亦可入當歸芍藥煎服之藥訣云鏡鼻味酸冷無毒日華子云古鑑平微毒辟一切邪魅)
(女人鬼交飛尸蠱毒小兒驚癎百蟲入人耳鼻中將就彼敲其蟲即出又催生及治暴心痛並燒酒淬服之)
圖經(文具鉛錫條下)
︻聖惠方(治小兒卒中客忤用銅照子鼻燒令赤著少許酒中淬過少少與兒服之)
銅青平微毒治婦人血氣心痛合金瘡止血明目去膚赤息
肉生銅皆有青青則銅之精華銅器上綠色是北庭罯者最
佳治目時淘洗用(新𥙷見陳藏噐日華子)
︻陳藏噐(云陶云青銅不入方用按青銅明目去膚赤合金瘡止血入水不爛令瘡青黑生熟銅皆有青即是)
(銅之精華大者即空綠以次空青也銅青獨在銅噐上綠色者是)
經驗方(治痰涎潮盛卒中不語備急大效碧琳丹生碌二兩淨洗扵乳鉢内研細以水化去石澄清司碌粉慢火)
(熬令乾是取辰日辰時扵辰位上修合再研勻入麝香一分同研以糯米糊和丸如弹子大隂乾如卒中者每丸作二服)
(用薄荷酒研下瘫緩一切風用硃砂酒研化下候吐涎出沫青碧色瀉下惡物)
代赭味苦甘寒無毒主鬼疰賊風蠱毒殺精物惡鬼腹中毒
邪氣女子赤沃漏下帶下百病産難胞衣不出墮胎飬血氣
除五臓血脉中熱血痺血瘀大人小兒驚氣入腹及隂痿不
起一名須丸(出姑幕者名須丸出代郡者名代赭)一名血師生齊國山谷赤紅
青色如雞冠有澤染爪甲不渝者良採無時(畏天雄陶隱居云舊說云是代)
(郡城門下土江東久絶頃魏國所獻猶是彼間赤土爾非復真物此於俗用乃疎而爲仙方之要并與戎塩鹵鹹皆是急)
(須唐本注云此石多從代州來云山中採得非城門下土又言生齊地山谷今齊州亭山出赤石其色有赤紅青者其赤)
(者亦如鷄冠且潤澤土人惟採以丹楹柱而紫色且暗此物與代州出者相似古來用之今靈州鳴沙縣界河比平地掘)
(深四五尺得者皮上赤滑中紫如雞肝大勝齊代所出者臣禹錫等謹按藥性論云代赭使鴈門城土乾薑爲使味甘平)
(主治女子崩中淋瀝不止療生子不落末温服之辟鬼魅蕭炳云代赭臣日華子云代赭畏附子止吐血鼻&KR1518;腸風痔瘻)
(月經不止小兒驚癎疳疾反胃止瀉痢脫精尿血遺溺金瘡長肉安胎建脾又治夜多小便)
圖經曰(代赭生濟國山谷今河東京東山中亦有之以赤紅青色如雞冠有澤染爪甲不渝者良古方紫丸治小)
(兒用代赭云無真者以左顧牡礪代使乃知真者難得今醫家所用多擇取大塊其上文頭有如浮漚丁者爲勝謂之丁)
(頭代赭採無時次條又有白堊生邯鄲山谷即畫家所用者多而且賤一名白善土胡居士云始興小桂縣晉陽鄕有白)
(善俗方稀用今處處皆有人家往往用以浣衣山海經西山經石䣀音跪之山其隂灌水出焉而北流于愚水其中有流)
(赭以塗牛馬無病郭璞注云赭赤土也今人以朱塗牛角云以辟惡又云大次之山其陽多堊又北山經天池之山其中)
(多黃堊又中山經䓗聾之山其中有大谷多白黑青黃堊注云言有雜色之堊也然則赭以西土者爲貴堊有五色入藥)
(惟白者耳)
︻雷公云(凡使不計多少用臘水細研盡重重飛過水面上有赤色如薄雲者去之然後用細茶脚湯煮之一)
(伏時了取出又研一萬匝方入用淨鐡鐺一口著火得鐺熱底赤即下白蠟一兩於鐺底逡巡間便投新汲水衝之於中)
(沸一二千度了如此放冷取出使之)
斗門方(治小腸風用血師一兩米醋一升以火燒血師通赤淬入醋中以淬竭爲度搗羅如麪用湯調下一大錢)
(即差如神矣血師即代赭也)
御藥院(治風疹疼痒不可忍赤土不計多少研碎空心温酒調下一錢)
石鷰以水煮汁飲之主淋有效婦人難産兩乎各把一枚立
驗出零陵(唐本注云俗云因雷雨則從石穴中出隨雨飛墮者妄也永州祁陽縣西北百一十五里土崗上掘)
(深丈餘取之形似蚶音甘而小堅重如石也臣禹錫等謹按蜀本注云爾雅云螺小者蜬音含今按陳蔵噐本草云石鷰)
(主消渴取水牛鼻和煮飲之自死者鼻不如落崖死者良唐本先附臣禹錫等謹按蕭炳云别有乳洞中食乳有命者亦)
(名石鷰似蝙蝠口方生氣物也日華子云石鷰凉無毒出南土穴中凝彊似石者佳)
圖經曰(石鷰出零陵郡今永州祈陽縣江傍沙灘上有之形以蚶而小其實石也或云生山洞中因雷雨則飛出)
(墮於沙上而化爲石未審的否今人以催生令産婦兩手各握一枚須臾子則下採無時)
︻食療(云在乳穴石洞中者冬月採之堪食餘月採者尺堪治病不堪食也又冶法取石鷰二七枚和五味炒令)
(熟以酒一斗浸三日即每夜卧時飲一兩盞隨性也甚能𥙷益能喫食令人健力也)
聖惠方(治傷寒小腹脹滿小便不通用石鷰擣羅爲末不計時候葱白湯調半錢得通爲度)
簡要濟衆(治淋疾石鷰子七箇擣如黍米粒大新桑根白皮三兩剉如豆粒同拌令均分作七貼用水一盞煎)
(一貼取七分去滓每服空心午前各一服)
靈苑方(治久患陽風痔瘻一二十年不差面色虚黃飲食無味及患臟腑傷損多患泄瀉暑月常瀉不止及諸般)
(淋瀝久患消渴婦人月候湛濁赤白帶下多年不差應是藏腑諸疾皆主之用石鷰淨洗刷去泥土收之右每日空心取)
(一抆扵堅硬無油甆噐内以温水磨服之如彈丸大者一箇分三服大小以此爲凖晩食更一服若欲作散須先杵羅爲)
(末以磁石㶸去杵頭鐡屑後更入堅磁鉢内以硬乳搥研細水飛過取白汁如泔乳者澄去水曝乾每服半錢至一錢清)
(飰飲調下温水亦得此方徧治久年腸風痔湏常服勿令歇服至及一月諸疾皆愈)
衍義曰(石鷰今人用者如蜆蛤之状色如土堅重則石也旣無羽翼焉能自石穴中飛出何故只墮沙灘上此說)
(近妄唐本注永州土崗上掘深丈餘取之形似蚶而小重如石則此自是一物餘說不可取潰虚積藥中多用)
戎塩味鹹寒無毒主明目目痛益氣堅肌骨去毒蠱心腹痛
溺血吐血齒舌血出一名胡塩生胡塩山及西羌北地酒泉
福禄城東南角北海青南海赤十月採(陶隱居云今俗中不復見鹵鹹惟魏國所)
(獻虜塩即是河東大塩形如結冰圓強味鹹若夏月小潤液虜中塩乃有九種白塩食塩常食者黑塩主腹脹氣滿胡塩)
(主耳聾目痛柔塩主馬脊瘡又有赤塩駮塩臭塩馬齒塩四種並不入食馬齒即大塩黑塩疑是鹵鹹柔塩疑是戎塩而)
(此戎塩又名胡塩並主眼痛二三相亂今戎塩虜中甚有從凉州來芮芮可南使及北部胡客從燉煌來亦得之自是稀)
(少爾其形作塊片或如雞鴨卵或如菱米色紫白味不甚鹹口嘗氣臭正如豭雞子臭者言眞又河南塩池泥中自有凝)
(塩如石片打破皆方青黑色善療馬脊瘡又疑此或是塩雖多種而戎塩鹵鹹最爲要用又巴東朐䏰縣比岸大有塩井)
(塩水自凝生粥子塩方一二寸中央突張繖形亦有方如石膏博碁者李云戎塩味苦臭是海朝水澆山石經久塩凝著)
(石取之北海者青南海者紫赤又云鹵鹹即是人煑塩釡底凝強塩滓如此二說並未詳唐本注云陶稱鹵鹹疑是黑塩)
(此是鹼土議如前說其戎塩即胡塩沙州名爲秃登塩廓州名爲隂土塩生河岸山坂之隂土石間塊大小不常堅白似)
(石燒之不鳴灹爾臣禹錫等謹按陳藏噐云塩藥味鹹無毒主眼赤眥爛風赤細研水和點目中又入腹去熱煩痰滿頭)
(痛明目鎮心水研服之又主&KR1699;蛇惡蟲毒疥癬癰腫瘰&KR0659;巳前入腹水消服之著瘡正爾摩傅生海西南雷羅諸州山谷)
(似芒硝末細入口極冷南人多取傅瘡腫少有服者恐極冷入腹傷人且宜慎之日華子云戎塩平助水臓益精氣除五)
(臟癥結心腹積聚痛瘡疥癬等即西蕃所出食者號戎塩又名羌塩)
啚經(文具石塩條下)
︻陳藏器(云戎塩累卵)
丹房鏡源(云戎塩赤黑二色累卵乾汞制丹砂)
衍義曰(戎塩成垜裁之如枕細白味甘鹹亦功在却血入腎治目中瘀赤澁昏)
大塩味甘鹹寒無毒主腸胃結熱喘逆&KR0909;中病令人吐生邯
鄲及河東池澤(漏蘆爲之使唐木注云大塩即河東印塩也人之常食者是形麁於末塩故以大别之臣)
(禹錫等謹按華炳云大塩臣)
圖經(文具石塩條下)
太平廣記(梁四公子傅杰曰交河之間平磧中掘深數尺有末塩紅紫色鮮味甘食之止痛)
衍義曰(六塩新者不苦久則鹹苦今解州塩池所出者皆成㪷子其形大小不等久亦苦海水煎成者但味和二)
(塩互有得失入藥及金銀作多用大塩及解塩傍海之人多黑色蓋日食魚塩此走血之驗也齒縫中血塩湯嗽之及接)
(藥入腎北虜以塩淹尸使不腐)
鹵鹹味苦鹹寒無毒主大熱消渴狂煩除邪及下蠱毒柔肌
膚去五臓腸胃留熱結氣心下堅食巳嘔逆喘滿明目目痛
生河東塩池(陶隱居云是煎塩釜下凝滓唐本注云鹵鹹既生河東河東塩不釡煎明非凝滓此是鹼土名)
(鹵鹹今人熟皮用之斯則於鹼地掘取之)
圖經(文具石塩條下)
︻丹房鏡源(云鹵塩純制四黃作銲藥)
漿水味甘酸微温無毒主調中引氣宣和強力通關開胃止
渴霍亂洩痢消宿食宜作粥薄暮啜之觧煩去睡調理腑臟
粟米新熟白花者佳煎令醋止嘔&KR0938;白人膚體如繒帛為其
常用故人不齒其功冰漿至冷婦人懷姙不可食之食譜所
忌也(新𥙷)
︻外臺秘要(大妙去黑子方夜以暖漿水洗面以布揩黑子令赤痛水研白檀香取濃汁以塗之旦又復以)
(漿水洗面仍以鷹糞粉黑子)
孫真人食忌(手指腫方煎漿水和少塩熱漬之冷即易)
又方(食生脯腊過多筋痛悶絶煑細漿水粥以少鷹糞末攪和頓服三五合鷂子糞亦得)
兵部手集(救人霍亂頗有神效漿水稍醋味者煎乾薑屑呷之夏月腹肚不調煎呷之差)
産寳(云孕婦令易産酸漿水和水少許頓服立差)
楊氏産乳(云姙娠不得食漿水粥令兒骨瘦不成人)
衍義曰(漿水不可同李實飲令人霍亂吐痢)
井華水味甘平無毒主人九竅大驚出血以水噀面亦主口
臭正朝含之吐弃厠下數度即差又令好顔色和朱砂服之
又堪鍊諸藥石投酒醋令不腐洗目膚瞖及酒後熱痢與諸
水有異其功極廣此水井中平旦第一汲者本經注井苔條
中略言之今此重細觧也(新𥙷)
千金方(治心悶汗出不識人新汲水和蜜飲之甚妙)
又方(欲産時取井花水半升頓一服)
王暢太尉劉寬太傳袁隗皆為南陽太守每到官常使酈縣
月送甘谷水四十斛以為飲食此諸公多患風痺及眩冒皆
得愈(新𥙷)
衍義曰(菊花水本條言南陽酈縣北潭水其源悉芳菊生被崖水爲菊味此說甚怪且菊生扵浮土上根深者不)
(過尺百花之中此特淺露水泉莫非深遠而來况菊根亦無香其花當九月十月間止三兩旬中焉得香入水也若因花)
(而香其無花之月合如何也殊不詳水自有甘淡鹹苦焉知無有菊味者嘗官扵永耀間㳂幹至洪門北山下古石渠中)
(泉水清澈衆官酌而飲其味與惠山泉水等亦微香世皆未知之烹茶尤相宜由是知泉脉如此非緣浮土上所生菊能)
(變泉味博識之士宜細詳之)
地槳寒主觧中毒煩悶(陶隱居云此掘地作坎以水沃其中攪令濁俄頃取之以解中諸毒山中)
(有毒菌人不識煑食之無不死又楓樹菌食之令人笑不止惟飲土槳皆差餘藥不能救矣今注唐本元在草部下品之)
(下今移臣禹錫等謹按日華子云地漿無毒)
︻聖惠方(治熱渴心問服地漿一盞並妙)
梅師方(食生肉中毒掘地深三尺取土三升以水五升煎五沸清之一升即愈)
臘雪味甘冷無毒觧一切毒治天行時氣温疫小兒熱癎狂
啼大人丹石發動酒後暴熱黃疸仍小温服之藏淹一切果
實良春雪有蟲水亦便敗所以不收之(新𥙷見陳藏噐及日華子)
别說云(謹按霜治暑月汗清腋下赤腫及疿瘡以和蚌粉傅之立差瓦木上以鷄毛羽掃取收甆瓶中時久不壊)
(今宜附臘雪後)
衍義(臘雪文具半天河條下)
泉水味甘平無毒主消渴反胃熱痢熱淋小便赤澀兼洗&KR0238;
瘡射癰腫令散久服却温調中下熱氣利小便並多飲之又
新汲水百一方云患心腹冷病者若男子病令女人以一杯
與飲女子病令男子以一杯與飲又解合口椒毒又主食魚
肉為骨所骾取一杯水合口向水張口取水氣骾當自下又
主人怱被墜損腸出以冷水噴之令身噤腸自入也又臘日
夜令人持椒井傍無與人語内椒井中服此水去温氣博物
志亦雲凡諸飲水療疾皆取新汲清泉不用停汙濁暖非直
無效固亦損人(新𥙷)
︻沈存中筆談(東阿是濟水所取其井水煑膠謂之阿膠用攪濁水則清人服之下膈疎痰止吐皆服濟)
(水性趨下清而重故以治淤濁及逆上之疾)
半天河微寒主鬼疰狂邪氣惡毒(陶隱居云此竹籬頭水也及空樹中水皆可飲并洗)
(諸瘡用之今按陳藏噐本草云半天河在槐樹間者主諸風及惡瘡風瘙疥痒亦温取洗瘡今注唐本元在草部今移臣)
(禹錫等謹按藥性論云半天河單用此竹籬頭水及高樹穴中盛天雨能殺鬼精恍愡妄語勿令知之與飲差日華子云)
(平無毒主蠱毒)
︻外臺秘要(治身體白駮取樹木孔中水洗之搗桂屑唾和傳駮上曰再白駮者浸淫漸長似癬但無瘡也)
衍義曰(半天河水一水也然用水之義有數種種各有理如半天河水在上天澤水也故治心病鬼疰狂邪氣惡)
(毒蠟雪水大寒水也故解一切毒治天行時氣瘟疫熱癎丹石發酒後暴熱黃疸井華水清令澄澈水也故通丸竅洗目)
(膚瞖及酒後熱痢後世又用東流水者取其快順疾速通閞下鬲者也倒流水者取其回旋留止上而不下者也)
熱湯主忤死先以衣三重藉忤死人腹上乃取銅器若瓦器
盛湯著衣上湯冷者去衣大冷者換湯即愈又霍亂手足轉
筋以銅器若瓦器盛湯熨之亦可令蹋器使脚底熱徹亦可
以湯將之冷則易用醋煮湯更良煮蓼子及吳茱萸汁亦好
以綿絮及破氊角脚以湯淋之貴在熱徹又繰絲湯無毒主
蛔蟲熱取一盞服之此煮繭汁為其殺蟲故也又燖猪湯無
毒主産後血刺心痛欲死取一盞温服之(新𥙷見抱朴子陳藏噐)
︻陳藏噐云(凡初覺傷寒三日内但取熱湯飲之候吐則止可飲一二升隨吐汗出差重者亦减半又凍瘡)
(不差者熱湯洗之效)
野人閑話(朱真人靈驗篇有病者患風疾數年不較掘坑令患者觧衣坐於坑内遂以熱湯上淋之良久復以)
(居士言始興小桂縣晉陽鄕有白善藥性論云白堊使味甘平主女子血結月候不通能澀腸止痢温暖蕭炳云不入湯)
(日華子云白善味甘治瀉痢痔瘻洩精女子子宫冷男子水藏冷鼻洪吐血本名白堊入藥燒用)
圖經(文具代赭條下)
︻唐本餘(注云此即今畫工用者甚易得方中稀用之近代以白瓷爲之)
雷公云(凡使勿用色青并底白者先單搗令細三度篩過了又入鉢中研之然後將塩湯飛過浪乾每修事白堊)
(二兩用白塩一分投扵斗水中用銅噐物内沸十餘沸了然後用此沸了水飛過白堊免結澁人腸也)
衍義(文具代赭條下)
冬灰味辛微温主黑子去肬(音尤)息肉疽蝕疥瘙一名藜灰生
方谷川澤(陶隱居云此即今浣衣黃灰爾燒諸蒿藜積聚鍊作之性亦烈又荻灰尤烈欲銷黑誌肬贅取此三)
(種灰和水蒸以點之即去不可廣用爛人皮肉唐不注云桑薪灰最入藥用療黑子肬贅功勝冬灰用煮小豆大下水腫)
(然冬灰本是藜灰餘草不真又有青蒿灰燒蒿作之柃灰燒木葉作並入染用亦堪蝕惡肉秢灰一作苓字臣禹錫等謹)
(按陳藏噐云桑交本功外去風血癥瘕塊又主水癊淋取釅汁作食服三五升又取鼈一頭治如食法以桑灰汁煎如泥)
生蜀郡平澤採無時(殺錫毒得水銀良畏雞骨陶隱居云此蜀都賦所稱青珠黃環也黃環乃是草)
(苟取名類而種族爲乖琅玕亦是崑山上樹名又九真經中大丹名也此石今亦無用惟以療手足逆臚音閭化丹之事)
(末的見其術唐本注云琅玕乃有數種色是瑠璃之類火齊寳也且琅玕五色其以青者入藥爲勝今出嶲音髓州以西)
(烏白蠻中及干闐國也臣禹錫等謹按陳藏噐云瑠璃主身熱目赤以水浸令冷熨之韻集曰火齊珠也南州異物志云)
(瑠璃本是石以自然灰理之可爲噐車渠馬腦並玉石類是西國重寳佛經云上寶者謂金銀瑠璃車渠馬腦玻瓈真珠)
(是也或云珊瑚琥珀今馬腦椀上刻鏤爲竒工者皆以自然灰又昆吾刀治之自然灰今時以牛皮膠作假者非也日華)
(子云玻瓈冷無毒安心止驚悸明目摩瞖障)
圖經曰(青琅玕生蜀郡平澤蘇恭注云琅玕乃有數種是瑠璃之類火齊寶也琅玕五色具以青者入藥爲勝出)
(嶲音髓州以西烏白蜜中及于闐國也今秘書中有異魚圖載琅玕青色生海中云海人於海底以網挂得之初出水紅)
(色久而青黑技抲似珊瑚而上有孔竅如䖝蛀擊之有金石之聲乃與珊瑚相類其說不同人莫能的識謹按尚書禹貢)
(雍州厥貢璆琳琅玕爾雅云西比之美者有崑崙墟之璆琳琅玕焉孔安國郭璞皆以爲石之似珠者而山海經云崑崙)
(山有琅玕若然是石之美者明瑩若珠之色而其狀森植耳大抵古人謂石之美者多謂之珠廣稚謂瑠璃㻚瑚皆爲珠)
自然銅味辛平無毒療折傷散血止痛破積聚生邕州山巖
中出銅處於坑中及石間採得方圓不定其色青黃如銅不
從礦鍊故號自然銅(今附臣禹錫等謹按日華子云自然銅凉排膿消瘀血續筋骨治産後血邪安)
(心止驚悸以酒摩服)
圖經曰(自然銅生邕州山巖中出銅處今信州火山軍皆有之於銅坑中及石間採之方圓不定其色青黃如銅)
(不從鑛鍊故號自然銅今信州出一種如亂銅絲狀云在銅鑛中山氣熏蒸自然流出亦若生銀如老翁鬚之類入藥最)
(好火山軍者顆塊如銅而堅重如石醫家謂之銗石用之力薄採無時今南方醫者說自然銅有兩三體一體大如麻黍)
(或多方觧纍纍相綴至如斗大者色煌煌明爛如黃金䃋石最上一體成塊大小不定亦光明而赤一體如薑鐡矢之類)
(又有如不治而成者形大小不定皆出銅坑中擊之易碎有黃赤有青黑者鍊之乃成銅也據如此說雖分析頗精而未)
(見似亂絲者耳又云今市人多以銗石爲自然銅燒之皆成青熖如硫黃者是也此亦有二二種一種有殼如禹餘粮擊)
(破其中光明如鍳色黃類䃋石也一種青黃而有牆壁或文如束針一種碎理如團砂者皆光明如銅色多青白而赤少)
(者燒之皆成烟熖頃刻都盡今醫家多誤以此爲自然銅市中所貨往往是此自然銅用多須鍜此乃畏火不必形色只)
(此可辯也)
︻雷公云(石髓鉛即自然銅也凡使勿用方金牙其方金牙真似石髓鉛若誤餌吐煞人其石髓鉛色似乾銀)
(泥味微甘如採得先搥碎同甘草湯煮一伏時至明漉出攤令乾入臼中搗了重篩過以醋浸一宿至明用六一泥泥甆)
(合子約盛得二升巳來於文武火中養三日夜才乾便用蓋蓋了泥用火煆兩伏時去土抉蓋研如粉用若修事五兩以)
(醋兩鎰爲度)
丹房鏡源(云可食之自然銅出信州鉛山縣銀場銅坑中深處有銅鑛多年鑛氣結成似馬屁勃色紫重食之)
(若澁是真自然銅今人只以大磈石爲自然銅悮也)
别說云(謹按今辰州川澤中出一種形圓似蛇含大者如胡桃小者如栗外有皮黑色光潤破之與銗石無别但)
(比銗石不作臭氣爾入藥用之殊驗)
衍義曰(自然銅有人飼折翅鴈後遂飛去今人打撲損研極細水飛過同當歸没藥各半錢以酒調頓服仍以手)
(摩痛處)
圖經曰(金牙生蜀郡今雍州亦有之本經以如金色者良而此物出於溪谷在蜀漢江岸石問打出者内即金色)
(岸摧入水年久者多黑葛洪治風毒厥有大小金牙酒但浸其汁而飲之古方亦有燒淬去毒入藥者孫思邈治風毒及)
(鬼疰南方瘴氣傳戶等各有大小金牙散之類是也又有銅牙亦相似而外黑色方書少見用者小金牙酒主風疰百病)
(虚勞濕冷緩不仁不能行步近人用之多效故著其法云金牙細辛地膚子莾草乾地黃蒴藋根防風附子茵芋續斷蜀)
(椒各四兩獨活一斤十二物金牙擣末别盛練囊餘皆薄切并金牙共内大絹囊以清酒四斗漬之密泥噐口四宿酒成)
(温服二合日三漸增之)
衍義曰(金牙今方家絶可用以此故商客無利不販賣醫者由是委而不用兼所出惟蜀郡有之盖亦不度也餘)
(如經)
銅鑛石味酸寒有小毒主丁腫惡瘡驢馬脊瘡臭腋石上水
磨取汁塗之其丁腫末之傳瘡上良(今按别本注云狀如薑石而有銅星鎔取銅也)
(唐本先附)
銅弩牙主婦人産難血閉月水不通隂陽隔塞(陶隱居云即今人所用射)
衍義曰(金星石銀星石治大風疾别有法須燒用金星石於蒼石内外有金色麩片銀星石有銀色麩片又一種)
(深青色堅潤中有金色如麩片不入藥工人碾爲噐或婦人首飾餘如經)
特生礜石味甘温有毒主明目利耳腹内絶寒破堅結及鼠
瘻殺百蟲惡獸久服延年一名蒼礜石一名鼠毒生西域採
無時(火鍊之良畏水陶隱居云舊鸛巢中者最佳鸛常入水冷故取以壅卵令熱今不可得惟用出漢中者其外形)
(紫赤色内白如霜中央有臼形狀如齒者佳大散方云又出荆州新城郡房陵縣縹白色爲好用之亦先以黃土包燒之)
(一日亦可内斧孔中燒之合玉壷諸丸用此仙經不云特生則止是前白礜石爾唐本注云陶所說特生云中如齒臼形)
(者是今出梁州北馬道戌澗中亦有之形塊小於白礜石而肌粒大數倍乃如小豆許白礜石粒細若粟米爾)
圖經(文具礜石條下)
握雪礜石味甘温無毒主痼冷積聚輕身延年多食令人熱
(唐本注云出徐州西宋里山入土丈餘於爛土石間黃白色細軟如麪一名化公石一名石腦鍊服别有法唐本先附臣)
(禹錫等謹按蜀本注云今據中品自有石腦一條主治與此甚别應似徐長鄕一名鬼督郵之類也)
圖經(文具礜石條下)
︻丹房鏡源(握雪礜石乾汞制汞并丹砂)
梁上塵主腹痛噎中惡鼻衂小兒軟瘡(唐本先附臣禹錫等謹按藥對云梁上塵)
(微寒日華子云平無毒)
︻雷公云(凡使須去煙火遠高堂殿上者拂下篩用之)
外臺秘要(治小便不通及胞轉取梁上塵三指撮以水服之)
又方(治自縊死用梁上塵如大豆各内一筒中四人各一筒同時極力吹兩耳鼻中即活)
千金方(妬乳梁上塵醋和塗之亦治隂腫)
又方(治婦人日月未足而欲産取梁上塵竈突煤二味合方寸匕酒服)
千金翼(凡癰以梁上塵灰葵莖等分用醋和傳之)
子母秘錄(治横生不可出梁上塵酒服方寸匕亦治倒生)
又方(治小兒頭瘡梁上塵和油取缾下滓以皂莢湯洗後塗上)
土隂孽味鹹無毒主婦人隂蝕大熱乾痂生高山崖上之隂
色白如脂採無時(陶隱居云此猶似鍾乳乳公孽之類故亦有孽名但在崖上爾今時有之但不復採)
(用唐本注云此即土乳是也出渭州鄣縣三交驛西北坡平地上窟中見有六十餘坎昔人採處土人云服之亦同鍾乳)
(而不發熱陶及本經俱云在崖上此說非也今渭州不復採用今按别本注云此則土脂液也生於土穴狀如殷孽故名)
(土隂孽臣禹錫等謹按蜀本注云今據本經所載既與陶注同而蘇說獨異恐蘇亦未是)
車脂主卒心痛中惡氣以温酒調及熱攪服之又主婦人妬
乳乳癰取脂熬令熱塗之亦和熱酒服(今附臣禹錫等謹按陳藏噐云車脂味辛)
(無毒主鬼氣温酒烊令熱服之)
︻聖惠方(治蝦蟇及蝌蚪蠱得之心腹脹滿口乾思水不能食悶亂大喘而氣發方用車轄脂半升巳来漸漸)
(服之其蠱即出)
外臺秘要(治聤耳膿血出取車轄脂綿裹塞耳中)
千金方(治小兒驚啼車轄脂如小豆許内口中又臍中差)
别說云(謹按車脂塗衣不可洗滌唯以生油方可解然後復以蜜湯洗則淨)
釭(音工)中膏主逆産以膏畫兒脚底即正又主中風發狂取膏
如雞子大以熱醋攪令消服之(今附)
︻千金方(治姙娠婦熱病方取車轄脂酒服大良隨意服)
又方(治姙娠腹中痛燒車釭脂末内酒中隨意服之)
梅師方(治諸䖝入耳取車釭脂塗耳孔中自出)
子母秘錄(治産後隂脫燒車釭頭脂内酒中分温三服亦治咳嗽)
鍜竈灰主癥瘕堅積去邪惡氣(陶隱居云即今鍜鐡竈中灰爾兼得鐡力以療暴癥大有)
(效臣禹錫等謹按唐本云貳車丸用之陳藏器云竈突後黑土無毒主産後胞衣不下末服三指撮煖水及酒服之天未)
(明時取至驗也又云竈中熱灰和醋熨心腹冷氣痛及血氣絞痛冷即易)
圖經(文具石灰條下)
︻經驗方(治婦人崩中用百草霜二錢狗膽汁一處拌勻分作兩服以當歸酒調下)
續十全方(治暴瀉痢百草霜末米飲調下二錢)
杜壬方(治逆生横生瘦胎姙娠産前産後虚損月候不調崩中百草霜白芷等分末每服二錢童子小便醋各少)
(許調勻更以熱湯化開服不過二服即差)
治瘡(頭瘡及諸熱瘡先用醋少許和水淨洗去痂再用温水洗裛乾百草霜細研入&KR1401;粉少許生油調塗立愈)
淋石無毒主石淋此是患石淋人或於溺中出者如小石水
磨服之當得碎石隨溺出(今附臣禹錫等謹按日華子云淋石暖)
︻陳藏噐云(溺中出正如小石非他物也候出時收之淋爲用最佳也又主噎病吐食俗云澁飯病者效)
方觧石味苦辛大寒無毒主&KR0909;中留熱結氣黃疸通血脉去
蠱毒一名黃石生方山採無時(惡巴豆陶隱居云按本經長石一名方石療體亦相似疑)
(是此也唐本注云此石性冷療熱不减石膏也今注此物大體與石膏相似惟不附石而生端然遍處形塊大小不定或)
(在土中或生溪水得之敲破皆方觧故以爲名今沙州大鳥山出者佳)
圖經(文具石膏條下)
(採無時崔氏療丁腫單用白薑石末和雞子清傳之丁自出乳癰塗之亦善大凡石類多主癰疽北齊馬嗣明醫楊遵彦)
(背瘡取麁理黃石如鵝夘大猛烈火燒令赤内醶醋中因有屑落醋裏頻燒淬石至盡取屑暴乾擣篩和醋塗之立愈劉)
(禹錫謂之鍊石法用之傅瘡腫無不愈者世人又傳麥飯石亦治發背瘡麥飯石者麄黃白類麥飯曾作磨磑者尤佳中)
(岳山人吕子華方云取此石碎如碁子炭火燒赤投米醋中浸之良久又燒如此十徧鹿角一具連腦骨者二三寸截之)
(炭火燒令煙出即止白斂末與石末等分鹿角倍之三物同杵篩令精細取三年米醋於鐺中煎如魚眼沸即下前藥調)
(和令如寒食餳以篦傳於腫上惟留腫頭如指面勿令有藥使熱氣得洩如未有腫膿即當内消若巳作頭即撮令小其)
(病久得此膏直至肌肉爛落出筋骨者即於細布上塗之貼於瘡上乾即易之但中隔不穴者即無不差其瘡腫時切禁)
(手觸其效極神異此方孫思邈千金月令巳有之與此大同小異但比本論說稍備耳又水中圓石治背上忽腫漸如楪)
(子不識名者以水中圓石一兩椀燒合極熱寫入清水中沸定後洗腫處立差)
︻外臺秘要(救急治乳癰腫如大椀痛甚取白薑石搗末一二升用鷄子白和如餳傳腫上乾易之此方類)
(試驗佳)
衍義曰(薑石所在皆有須不見日色旋取微白者佳治丁腫殊效)
黃形之大小方圓無定欲服者當以大火燒之金瘡止血正
爾刮末傅之即合仍不作膿潰或名花蘂石(新定)
圖經曰(花乳石出陜州閿鄕縣體至堅重色如硫黃形塊有極大者人用琢噐古方未有用者近世以合硫黃同)
(鍜研末傅金瘡其效如神又人倉卒中金刃不及鍛合但刮石上取細末傳之亦效採無時)
别說云(圖經玉石中品有花藻石一種主治與此同是一物)
衍義曰(花乳石其色如硫黃本經第五卷中巳著今出陜華間於黃石中間有淡白點以此得花之名今惠民局)
(花乳石散者是此物陜人又能䥴爲噐圖經第二卷中昜其名爲花蘂石是却取其色黃也更無花乳之名慮歲久爲世)
(所惑故書之)
石𧖟無毒主金瘡止血生肌破石淋血結摩服之當下碎石
生海岸石傍狀如𧖟其實石也(今附臣禹錫等謹按藥誤云石蠶味苦熱有毒)
石腦油主小兒驚風化涎可和諸藥作丸服宜以甆噐貯之
不可近金銀噐雖至完密直爾透之道家多用俗方亦不甚
須(新定)
圖經(文具鍾乳石條下)
衍義曰(石腦油真者難收多滲蝕噐物今入藥最少燒鍊或須也仍常用有油去聲噐貯之又研生砒霜入石腦)
(油再研如膏入坩鍋子内用淨瓦片子蓋定置火上俟鍋子紅泣盡油出之又再研再入油再上火比如此共兩次即砒)
(霜伏)
白甆瓦屑平無毒主婦人帶下白崩止嘔吐破血止血水摩
塗瘡滅瘢定州者良餘皆不如(唐本先附)
︻經驗後方(治鼻衂久不止定州白甆細搗研爲末每抄一剜耳許入鼻立止)
梅師方(治人面目卒得赤黑丹如疥狀不急治徧身即死若白丹者方取白甆瓦末猪脂和塗之)
烏古瓦寒無毒以水煮及漬汁飲止消渴取屋上年深者良
(唐本先附臣禹錫等謹按藥性論云烏古瓦亦可單用煎湯服解人中大熱日華子云冷并止小便煎汁服之)
︻陳藏噐(主湯火傷當取土底深者既古且潤三角瓦子灸牙痛法令三姓童子候星初出時指第一星下火)
︻簡要濟衆(治室女月露滯澁心煩恍愡鉛白霜細研爲散每服一錢温地黃汁一合調下生乾地黃煎湯)
(調服亦得)
十全博救(治鼻&KR1518;方鉛白霜爲末取新汲水調一字)
衍義曰(鉛霜圖經巳著其法治上膈熱涎塞塗木瓜失酸味金尅木也)
古文錢平治瞖障明目療風赤眼塩滷浸用婦人横逆産心
腹痛月隔五淋燒以醋淬用(新𥙷見日華子)
圖經(文具鉛條下)
︻陳藏噐云(大錢銀注中陶云不入用按錢青者是大錢煑汁服主五琳磨入目主盲障膚赤和薏苡根煑)
(服主心腹痛煮比輪錢以薪汲水投服之又主時氣含青錢又主口内熱瘡以二十文燒令赤投酒中服之立差又主婦)
(人患横産)
衍義曰(古文錢古銅焦赤有毒治目中瘴瘀腐蝕壊肉婦人横逆産五淋多用非特爲有錫也此說非是今但取)
(景王時大泉五十及寶貨秦半兩漢莢錢大小五銖吳大泉五百大泉當千宋四銖二銖及梁四柱北齊常平五銖爾後)
三十五種陳藏噐餘
玉井水味甘平無毒久服神仙令人體潤毛髮不白出諸有
玉處山谷水泉皆有猶潤於草木何况於人乎夫人有髮毛
如山之草木故山有玉而草木潤身有玉而毛髮黑異類云
崑崙山有一石柱柱上露盤盤上有玉水溜下土人得一合
服之與天地同年又太華山有玉水人得服之長生玉既重
寳水又靈長故能延生之望今人近山多夀者豈非玉石之
津乎故引水爲玉證
碧海水味鹹小温有小毒煮浴去風瘙疥癬飲一合吐下宿
食臚脹夜行海中撥之有火星者鹹水色既碧故云碧海東
方朔十洲記云
千里水及東流水味平無毒主病後虚弱湯之萬過煮藥禁
神驗二水皆堪盪滌邪穢煎煮湯藥禁呪鬼神潢汙行
潦尚可薦羞王公况其靈長者哉蓋取其潔誠也本經云東
流水為雲母所畏煉雲母用之與諸水不同即其效也
秋露水味甘平無毒在百草頭者愈百疾止消渴令人身輕
不飢肌肉悅澤亦有化雲母成粉朝露未晞時拂取之栢葉
上露主明目百花上露令人好顔色露即一般所在有異主
療不同
甘露水味甘美無毒食之潤五藏長年不飢神仙緣是感應
天降祐兆人也
繁露水是秋露繁濃時也作盤以收之煎令稠可食之延年
不饑五月五日取露草一百種隂乾燒為灰和井華水重煉
令白醶醋為餅腋下挾之乾即易主腋氣臭當抽一身間瘡
出即以小便洗之續齊諧記云司農鄧沼八月朝入華山見
一童子以五綵囊承取柏葉下露露皆如珠云赤松先生取
以明目今人八月朝朝作露華明像此也漢武帝時有吉雲
國有吉雲草食之不死日照草木有露著皆五色東方朔得
玄露青黃二露各盛五合帝賜群臣老者皆少疾者皆除東
方朔曰日初出處露皆如糖可食漢武帝洞冥記所載今時
人煎露亦如糖久服不飢吕氏春秋云水之美者有三危之
露為水即味重於水也
六天氣服之令人不饑長年美顔色人有急難阻絶之處用
之如龜蛇服氣不死陽陵子明經言春食朝露日欲出時向
東氣也秋食飛泉日没時向西氣也冬食沆瀣北方夜半氣
也夏食正陽南方日中氣也并天玄地黃之氣是為六氣亦
言平明爲朝露日中爲正陽日入爲泉飛夜半爲沆瀣及天
地玄黃爲六氣皆令人不飢延年無疾者人有墮穴中穴中
有蛇蛇每日作此氣服之其人既見蛇如此依蛇時節饑時
便服又即倣蛇日日如之經久漸漸有驗即體輕健似能輕
舉啓蟄之後人與蛇一時躍出焉
梅雨水洗瘡疥滅瘢痕入醬令易熟沾衣便腐澣垢如灰汁
有異佗水江淮巳南地氣卑濕五月上旬連下旬尤甚月令
土潤溽暑是五月中氣過此節巳後皆須曝書漢崔寔七夕
暴書阮咸焉能免俗蓋此謂也梅沾衣皆以梅葉湯洗之脫
也餘並不脫
醴泉味甘平無毒主心腹痛疰忤鬼氣邪穢之屬並就泉空
腹飲之時代升平則醴泉涌出讀古史大有此水亦以新汲
者佳止熱消渴及反胃腹痛霍亂為上
甘露蜜味甘平無毒主&KR0909;膈諸熱明目止渴生巴西絶域
中如餳也
︻漢武帝(立金莖作仙人掌承露盤取雲表之露服食以求仙)
冬霜寒無毒團食者主觧酒熱傷寒鼻塞酒後諸熱面赤者
雹主醬味不正當時取一二升醬甕中即如本味也
温湯主諸風筋骨攣縮及皮頑痺手足不遂無眉髮疥癬
諸疾在皮膚骨節者入浴浴乾當大虚憊可隨病與藥及飯
食𥙷養自非有他病人則無宜輕入又云下有硫黃即令水
熱硫黃主諸瘡病水亦宜然水有䟽黃臭故應愈諸風冷為
上當其熱處大可燖猪羊
夏冰味甘大寒無毒主去熱煩熱熨人乳石發熱腫暑夏盛
熱食此應與氣候相反便非宜人或恐入腹冷熱相激却致
諸疾也食譜云凡夏用冰正可隠映飲食令氣冷不可打碎
食之雖復當時暫快久皆成疾今冰井西陸朝覿出之頒賜
官宰應悉此淮南子亦有作法又以凝水石為之皆非正冰
也
諸方水味甘寒無毒主明目定心去小兒熱煩止渴方諸大
蚌也向月取之得三二合水亦如朝露陽燧向日方諸向月
皆能致水火也周禮明諸承水於月謂之方諸陳饌明水以
為玄酒酒水也
乳穴中水味甘温無毒久服肥健人能食體潤不老與乳同
功近乳穴處人取水作食釀酒則大有益也其水濃者秤重
他水煎上有塩花此真乳液也所為穴中有魚出魚部中
水花平無毒主渴遠行山無水處和苦栝蔞為丸朝預服二
十丸永無渴亦入殺野獸藥和狼毒皂莢礬石為散揩安獸
食餘肉中當令不渴渴恐飲水藥觧名水沫江海中間久沫
成乳石故如石水沫猶軟者是也
赤龍浴水小毒主瘕結氣諸瘕惡蟲入腹及咬人生瘡者此
澤間小泉赤蛇在中者人或遇之經雨取水服及人浴蛇有
大毒故以為用也
糧甖中水味辛平小毒主鬼氣中惡疰忤心腹痛惡夢鬼神
進一合多飲令人心悶又云洗眼見鬼未試害蚘蠱其清澄
久遠者佳古塜云文遮留餘節瓜毒潰屍言此二物不爛餘
皆成水北人呼糧甖為食甖也
甑氣水主長毛髮以物於炊飲飯時承取沐頭令髮長密黑
潤不能多得朝朝梳小兒頭漸漸覺有益好
好井水及土石間新出泉水味甘平無毒主霍亂煩悶嘔吐
腹空轉筋恐入腹及多服之名曰洗腸人皆懼此嘗試有效
不今腹空空則更服如遇力弱身冷則恐藏胃悉寒寒則不
能支持當以意消息兼及當時横量灸脊骨三五十壯令煖
氣徹内𥙷胃氣間不然則危又主消渴反胃熱痢淋小便赤
澁兼洗&KR0238;瘡射癰腫令散久服調中下熱氣傷胃利大小便
並多飲之令至喉少即消下
正月雨水夫妻各飲一杯還房當獲時有子神效也
生熟湯味鹹無毒熱塩投中飲之吐宿食毒惡物之氣臚脹
欲爲霍亂者覺腹内不穏即進一二升令吐得盡便愈亦主
痰瘧皆須吐出痰及宿食調中消食又人大醉及食苽果過
度以生熟湯浸身湯皆為酒及苽味博物志云浸至腰食苽
可五十枚至脛頸則無限未試
屋漏水主洗犬咬瘡以水澆屋簷承取用之以水滴簷下令
土濕取土以傳犬咬處瘡上中大有毒誤食必生惡疾
三家洗椀水主惡瘡久不差者煎令沸以塩投中洗之不過
三五度立效
蟹膏投&KR0238;中化為水仙人用和藥博物志亦載又蚯蚓破之
去泥以塩塗之化成水大主天行諸熱小兒熱病癎癲等疾
新注云塗丹毒并傅&KR0238;瘡效
猪槽中水無毒主諸蠱毒服一杯主蛇咬可浸瘡皆有效驗
者矣
市門衆人溺坑中水無毒主消渴重者取一小盞服之勿令
病人知之三度差
塩膽水味鹹苦有大毒主&KR0630;蝕疥癬瘻蟲咬馬牛為蟲蝕毒
蟲入肉生子毒六畜飲一合當時死人亦如之並塩初熟槽
中瀝黑汁也主瘡有血不可傅也
水氣有毒能為風温疼痺水腫面黃腹大初在皮膚脚手入
漸至六府令人大小便澁至五藏漸漸加至怱攻心便死急
不旋踵無寬延歲月既是隂病復宜以隂物生類諸猪魚螺
鱉之屬春夏秋宜瀉冬宜𥙷藥尤宜浸酒中服之隨隂陽所
行者昔馬援南征多載薏苡仁閔叔留寓常食猪肝蓋以為
濕疾也江湖間露氣成瘴兩山夾水中氣瘧一冷一熱相激
成病癥此三疾俱是濕為能與人作寒熱消鑠骨肉南土尤
甚若欲醫療須細分析其大略皆瘴類也人多一槩醫之則
不差也
塜井中水有毒人中之者立死欲入塚井者當先試之法以
雞毛投井中毛直而下者無毒毛廻旋而舞似不下者有毒
以熱醋數斗投井穴中則可入矣凡塚井及竈中從夏至秋
毒氣害人從冬至春則無毒氣凡秋露春水著草水亦能害
人冬夏則無人素為物所傷并有諸瘡觸犯毒露及毒水覺
瘡頑不痒痛當中風水所為身必反張似角弓主之法以塩
豉和麫作椀子蓋瘡上作大艾炷灸一百壯令抽惡水數升
舉身覺痒瘡處知痛差也
隂地流泉二月八月行途之間勿飲之令人夏發瘧瘴又損
脚令軟五月六月勿飲澤中停水食著魚鱉精令人鱉瘕
病也
銅噐蓋食噐上汗滴食中令人發惡瘡内疽食性忌之也
炊湯經宿洗面令人無顔色洗體令人成癬未經宿者洗面
令人亦然
諸水有毒水府龍宫不可觸犯水中亦有赤脉不可斷之井
水沸不可食之巳上並害人東晉温嶠以物照水為神所怒
楚詞云鱗屋貝闕言河伯所居國語云季桓子穿井獲土缶
仲尼曰水之怪魍魉土之怪羵羊水有脉及沸並見白澤圖
重修政和經史證類備用本草卷第五
