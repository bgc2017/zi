重修政和經史證類備用本草卷第十八(已酉新增衍義)
成都唐慎微續證類
學臣孝忠奉
敕校勘
獸部下品總二十一種
四種神農本經(白字)
四種名醫别錄(墨字)
四種唐本先附(注云唐附)
三種今附(皆醫家嘗用有效注云今附)
一種唐慎微續添(墨蓋子下是)
五種陳藏器餘
凡墨蓋子巳下並唐慎微續證類
豚卵(歸足心腎膽齒膏肉等附)麋脂(角附麋肉麋骨麋茸續注)驢屎(尿乳軸垢等附唐附肉脂皮續注)
狐隂莖(五藏腸屎等附)獺肝(肉附)猯膏(貛貉肉胞等附唐附)
鼹(音偃)鼠鼺(音羸)鼠野猪黃(唐附)
豺皮(狼附唐附)腽肭臍(今附腽肭獸續注)麂(頭骨附今附)
野駝脂(今附)猕猴(續添)敗鼓皮(自草部今移)
六畜毛蹄甲
五種陳藏器餘
諸血果然肉狨獸
狼筋諸肉有毒
心主驚邪憂恚(臣禹錫等謹按日華子云心治驚癎血癖邪氣)
腎冷和理腎氣通利膀胱(臣禹錫等謹按孟詵云腎主人腎虚不可久食日華子云腎補水藏)
(煖腰膝𥙷膀胱洽耳聾雖補腎又令人少子)
膽主傷寒熱渴(臣禹錫等謹按大便不通通用藥云猪膽微寒)
肚主𥙷中益氣止渴利(臣禹錫等謹按惡瘡通用藥云猪肚微温孟詵云肚主暴痢虚弱日華子)
(云肚補虚損殺勞蟲止痢釀黃糯米蒸擣爲丸甚治勞氣并小兒疳蛔黃瘦病)
齒主小兒驚癎五月五日取(臣禹錫等謹按驚癎通用藥云猪齒平日華子云齒治小兒驚)
(癎燒灰服并治蛇咬)
鬐膏生髮(臣禹錫等謹按髮秃落通用藥云猪鬐膏微寒)
肪膏主煎諸膏藥解班猫芫青毒
猳猪肉味酸冷療狂病
凡猪肉味苦主閉血脉弱筋骨虚人肌不可久食病人金瘡
者尤甚
猪屎(臣禹錫等謹按黃疸通用藥云猪屎寒)
主寒熱黃疸濕痺(陶隠居云猪為用最多惟肉不宜食人有多食皆能暴肥此蓋虚肥故也其脂能悅)
(皮膚作手膏不皸裂肪膏煎藥無不用之勿令水中臘月者歷年不壊頸下膏謂之負革肪入道家用其屎汁療温毒熱)
(食其肉飲酒不可卧秫稻穰中又白猪白蹄雜青者不可食之猪膏又忌烏梅唐本注云别錄云猪耳中垢主蛇傷猪腦)
(主風眩腦鳴及凍瘡血主賁豚暴氣中風頭眩淋瀝乳汁主小兒驚癎病乳頭亦主小兒驚癎及鬼毒去来寒熱五癃五)
(藏主小兒驚癎發汗十二月上亥日取肪脂内新瓦器中埋亥地百日主癰疽名膒音甌同脂方家用之又一升脂著雞)
(子白十四枚更良今按陳藏器本草云猪肉寒主壓丹石解熱宜肥熱人食之殺藥動風肝主脚氣空心切作生以薑醋)
(進之當微洩若先痢即勿服膽主濕&KR0630;病下膿血不止乾嘔羸瘦多睡面黃者取膽和生薑汁釅醋半合灌下部手急捻)
(令醋氣上至咽喉乃放手當下五色惡物及蟲子又主瘦病欬嗽取膽和小便生薑橘皮訶梨勒桃皮煑服又主大便不)
(通取猪羊膽以葦筒著膽縛一頭内下部入三寸灌之入腹立下又主小兒頭瘡取膽汁傅之猪&KR1004;音夷主肺痿欬嗽和)
(棗肉浸酒服之亦能主痃癖羸瘦又堪合膏練繒帛臘月豬脂殺蟲久留不敗猪黃主金瘡血痢野猪脂酒服下乳汁可)
(乳五兒齒灰主蛇咬臣禹錫等謹按孟詵云犬猪頭主補虚乏氣力去驚癎五痔下丹石又腸主虚渴小便數𥙷下焦虚)
(竭又云東行母猪糞一升宿浸去滓頓服治毒黃熱病日華子云猪凉微毒肉療水銀風并掘土土坑内惡氣久食令人)
(虚肥動風氣又不可同牛肉煑食令人生寸白蟲又脂治皮膚風殺蟲傅惡瘡又腸止小便補下焦生血療賁㹠氣及海)
(外瘴氣又乳治小兒驚癎天帝大人猪雞癎病糞治天行熱病黃疸蠱毒東行牝猪者爲良窠内有草治小兒夜啼安蓆)
(下勿令母知大凡野猪肉食勝圈秦者)
圖經曰(豚卵本經不著所出州土云一名&KR3754;顛隂乾藏之勿令敗謹按楊雄方言云豬燕朝鮮之間謂之豭關東)
(西謂之彘或謂之豕南楚謂之稀音喜其子謂之豯音奚吳揚之間謂之豬子其實一種也今云豚卵當是豬子也豬之)
(屬為用最多惟肉不宜食食之多暴肥蓋風虛所致也心熱主血不足𥙷虚劣不可多食能耗心氣又不與吳茱萸合食)
(肺微寒能𥙷肺得大麻人良不與白花葉合食令人氣滯發霍亂肝温主冷洩久滑赤白乳婦赤白下方用子肝一葉薄)
(批之揾著煨熟訶子木中微火炙又揾炙盡半兩末止空腹細嚼陳米飲送下亦主冷勞腹藏虚者脾主脾胃虛熱以陳)
(橘皮紅生薑人參葱白切拍之合陳米水煑如羹法橘皮空腹食之腎𥙷虚壮氣消積滯冬月不可食損人真氣兼發虚)
(壅肚主骨蒸熱勞血脉不行𥙷羸助氣四季宜食張仲景有猪肚黃連丸是也骨髓寒主撲損惡瘡懸蹄主痔腸癰内蝕)
(四蹄主行婦人乳脉滑肌膚去寒熱廣濟方載其法云婦人乳無汁者以猪蹄四枚治如食法以水二斗煑取二斗去蹄)
(土瓜根通草漏蘆各三兩以汁煑取六升去滓内葱白豉如常著少米煑作稀葱豉粥食之食了或身體微微熱有少汗)
(出佳乳未下更三兩劑大驗肪膏主諸惡瘡利血脉解風熱潤肺入膏藥宜臘月亥日取之腸藏主大小腸風熱宜食乏)
(&KR1004;寒主肺氣乾脹喘急潤五藏去皴皰䵟黯并肪膏並殺斑猫地膽亭長等毒然男子多食之損陽崔元亮海上方著猪)
(&KR1004;酒療冷痢久不差方云此是脾氣不足暴冷入脾舌上生瘡飲食無味縱喫食下還吐小腹雷鳴時時心悶乾皮細起)
(膝脛酸疼兩耳絶聲四肢沉重漸瘦劣重成鬼氣及婦人血氣不通逆飯憂煩常行無力四肢不舉丈夫痃癖兩肋虚脹)
(變爲水氣服之皆效驗此法出於傳屍方取猪&KR1004;一具細切與青蒿葉相和以無灰酒一大升微火温之乘熱内猪&KR1004;中)
(和蒿葉相共煖使消盡又取桂心一小兩别擣爲末内酒中每日平旦空腹取一小盞服之午時夜間各再一服甚驗忌)
(熱麫油膩等食膽大寒主骨熱勞極傷寒及渴疾小兒五疳殺蟲齒主小兒驚癎燒灰服之屎主寒熱黃疸濕痺今人取)
(端午日南行猪零合太一丹是也燖猪湯觧諸毒蟲魘凡猪骨細少筋多膏大者有重百餘斤食物至寡故人畜養之甚)
(易生息爾雅曰彘五尺爲&KR1610;郭璞注云尸子曰大豕爲&KR1610;今漁陽呼豬大者爲&KR1610;是也又下野豬黃條主金瘡又云大寒)
(有毒一名豪猪髮間有毫如箭能射人陜洛江東諸山中並有之肉亦甘美多膏皆不可多食發風氣利大腸令人虚羸)
︻食療(肉味苦微寒壓丹石療熱閉血脉虚人動風不可久食令人少于精發宿疹主療人腎虚肉發痰若患瘧)
(疾人切忌食必再發又云江猪平肉酸多食令人體重今補人作脯多皆不識但食少有腥氣又舌和五味煑取汁飲能)
(建脾𥙷不足之氣令人能食)
聖惠方(治蛇入口并入七孔中割母猪尾頭瀝血滴口中即出)
又方(治少隂病下痢咽痛胷滿心煩猪膚一斤以水一斗煑取五升去滓加白蜜一升粉五合熬香和勻相得温分)
(六服)
外臺秘要(療毒熱病攻手足腫疼痛欲脫方猪膏和羊屎塗之亦佳)
又方(療盲猪膽一枚微火上煎之可丸如黍米大内眼中食頃良)
又方(治瞖如重者取猪膽白皮曝乾合作小䋲子如麄釵股大小燒作灰待冷便以灰點瞖上不過三五度即差)
千金万(治被打頭青腫炙猪肉熱搨之又貼猪肝)
千金翼(老人令面光澤方大猪蹄一具洗净理如食法煑漿如膠夜以塗面曉以漿水洗面皮急矣)
又方(治髮薄不生先以酢泔清净洗秃處以生布措令大熱臘月猪脂細研入生鐡煑沸三二度傅之徧生)
又方(治漏方以臘月猪脂紙沾取内瘡孔中日五夜三)
又方(治手足皴裂血由疼痛若冬月冐涉凍凌面目手足瘃壊汲熱疼痛皆治取猪腦髄著熱酒中以洗之差)
肘後方(治毒攻手足腫疼痛欲断猪蹄一具合䓗煑去滓内少許塩以漬之)
又方(治卒腫病身面皆洪大生猪肝一具細切頓食之勿與塩乃可用苦酒妙)
又方(疸病有五有黃疸榖疸酒疸黑疸女勞疸黃汗身體四肢微腫匈滿不得汗汗出如黃蘗汁由大汗出卒入水)
(所致猪脂一斤令温熱盡服之日三當下下則稍愈)
又方(葛氏疥瘡猪膏煎芫花塗)
又方(若女子隂中苦痒搔之痛悶取猪肝炙熱内隂中當有蟲者肝出)
又方(療手足皴裂面出血痛方以酒挼猪胰洗并服)
又方(小便不通猪膽大如雞子者内熱酒中服姚云亦療大便不通)
又方(胞衣不出腹滿則殺人但多服脂佳)
又方(小兒頭生白秃髮不生臘月猪屎燒末傳之)
經驗方(療男子水蔵虚&KR0629;遺精益汗往往夜夢鬼交取獖猪腎一枚以刀開去筋膜入附子末一錢匕以濕紙褁)
(煨熟空心稍熱服之便飲酒一盞多亦甚妙三五服效)
經驗後方(定喘化涎猪蹄甲四十九箇净洗控乾每箇指甲内半夏白礬各一字入罐子内封閉勿令煙出火)
(煆通赤去火細研入麝香一錢匕人有上喘咳嗽用糯米飲下小兒半錢至妙)
又方(隂痿羸瘦精髄虚弱四肢少力猪腎一對去脂模切枸𣏌葉半斤用豉汁一大盞半相和煑作羹入塩椒䓗空)
(腹食之)
梅師方(蜈蚣入耳以猪脂肉炙令香掩耳自出)
又方(蟻子入耳以猪羊脂炙令香安耳孔自出)
又方(治産後虚勞骨節疼痛汗出不止取猪腎造晞臛以䓗豉米如法食之)
又方(治癰諸疸發背或發乳房初起微赤不急治之即殺人母猪蹄兩隻通草六分以綿褁和煑作羹食之)
又方(治熱病有&KR0630;上下蝕人猪膽一枚苦酒一合同煎三两沸滿口飲之蟲立死即愈)
孫真人食忌(云不可常食猪肉白猪白蹄者不可食也又云臘月肪脂殺蟲可煎膏用之)
食醫心鏡(主脾胃氣虚食即汗出猪肝一斤薄起扵瓦上曝令熟乾擣篩為末煑白粥布絞取汁和衆手丸如)
(梧桐子大空心飲下五十丸日五服又主脾胃氣冷喫食嘔逆下赤白痢如麺糊腰臍切痛猪腎一對研著胡椒橘皮塩)
(醬椒末等搜麺似常法作餛飩熟煑空腹喫兩椀立差又主消渴日夜飲水數斗小便數瘦弱猪肚一枚净洗以水五升)
(煑令爛熟取二升巳来去肚着少豉渴即飲之肉亦可喫又和米着五味煑粥食之佳又主水氣脹滿浮腫猪肝一具煑)
(作羹任意下飯又主上氣咳嗽匈隔妨滿氣喘猪肉細切作䭔子於猪脂中煎食之又猪肪脂四两煑百沸以来切和醬)
(醋食之又治一切肺病咳嗽膿血不止猪㹫一具削薄竹筒盛扵糖火中炮令極熟食上喫之又理腫從足始轉上入腹)
(猪肝一具細切先布綟更以醋洗蒜虀食之如食不盡三兩頓食亦可也又理浮腫脹滿不下食心悶猪肝一具洗切作)
(臠着䓗白䜴薑椒熟炙食之又以熟水煑單喫亦得又煑猪膂一雙切作生以蒜虀食之又理産後中風血氣驚邪憂悸)
(氣逆猪心一枚切扵豉汁中煑五味糝調和食之又治小兒驚癎發動無時猪乳汁三合以綿纏浸令兒吮之雖多尤佳)
(又理肝藏壅熱目赤磣痛兼明目𥙷肝氣用猪肝一具細起薄切以水淘漉出漉乾即以五味醬醋食之又理狂病經久)
(不差或歌或笑行走不休發動無時用猳猪肉一斤煑令熟細切作膾和醬醋食之或羹粥炒任性服之又𥙷虚氣乏去)
(驚癎豆牙猪頭一枚治如食法煑令極熟停冷作鱠以五辣醋食之)
范汪(療鼠瘻瘰瀝取臘月猪膏調塗之)
傷寒類要(療小兒寒熱及熱氣中人猪後蹄燒灰未以乳汁調一撮服之效)
又方(療男子女人黃疸病醫不愈耳目悉黃食飲不消胃中脹熱生黃衣盖胃中有乾屎使病爾用煎猪脂一小升)
(温熱頓服之日三燥屎下去乃愈)
千金髄(治胎孕九箇月將産消息用猪肚一箇依常法着䓗五味煑熟食之食不盡再食不與别人食)
子母秘錄(療吹妳悪寒壮熱猪肪脂以冷水浸榻之熱即易立效)
姚和衆(小兒初生猪膽一枚以水七升煎取四升澄清浴兒令水無瘡疥)
譚氏小兒方(療豌豆瘡取肉爛煑取汁洗之乾脯亦得)
禮記云(豕望視而交接腥不可食又云食豚去腦)
麋脂味辛温無毒主癰腫悪瘡死肌寒風濕痺四肢物緩不
收風頭腫氣通腠理柔皮膚不可近隂令痿一名官脂(畏大黃臣)
(禹錫等謹按孟詵云麋肉益氣𥙷中治腰脚不與雉肉同食謹按肉多無功用所食亦微𥙷五藏不足氣多食令人弱房)
(發脚氣骨除虚勞至良可煑骨作汁釀酒飲之令人肥白美顔色)
角味甘無毒主痺止血益氣力生南山山谷及淮海邊十月
取(陶隱居云今海陵間最多千百爲群多牝少牡人言一牡輙交十餘牝交畢即死其脂堕土中經年人得之方好名)
(曰遁脂酒服至良尋麋性乃爾媱快不應痿人隂一方言不可近隂令隂不瘘此乃有理麋肉不可合蝦及生菜梅李果)
(實食之皆病人其角刮取屑熬香酒服之大益人事出彭祖傳中唐本注云麋茸服之功力勝鹿茸煑爲膠亦勝白膠言)
(遊牝畢即死者此亦虚傳遍問山澤人不聞遊牝因致死者臣禹錫等謹按孟詵云其角𥙷虛勞填髄理角法可五寸截)
(之中破炙令黃香後未和酒空腹服三錢匕若卒心痛一服立差常服之令人赤白如花益陽道不知何因與肉功不同)
(爾亦可煎作膠與鹿角膠同功茸甚勝鹿茸仙方甚重又丈夫冷氣及風筋骨疼痛作粉長服又扵漿水中研爲泥塗面)
(令不皺光華可愛又常俗人以皮作靴熏脚氣陳士良云麋大熱日華子云角添精𥙷髄益血脉暖腰膝悅色壮陽療風)
(氣偏治丈夫勝鹿角按月令麋角属隂夏至角解盖一隂生也治腰膝不仁補一切血病也)
圖經(文具第十七卷鹿茸條下)
︻肘後方(葛氏療年少氣盛面生胞瘡塗麋脂即美)
經驗方(治老人骨髓虚竭補益麋茸煎麋茸五两去毛塗酥炙微黃爲末以清酒二升於銀鍋中慢火熬成膏盛)
(甆器中每服半匙温水調下空心食前服)
何君謨(云按禮記月令仲夏鹿角觧仲冬麋角觧日華子謂麋角夏至觧誤矣䟽曰據熊氏云鹿是山獸夏至得)
(隂氣而觧角麋是澤獸故冬至得陽氣而觧角今以麋爲隂獸情淫而遊澤冬至隂方退故觧角緃隂退之象鹿是陽獸)
(情滛而遊山夏至得隂而觧角從陽退之象)
沈存中筆談(麋茸利補陽鹿茸利補隂壮骨血堅陽道強骨髄茄茸太嫰長數寸破之如朽木端如馬瑙紅)
(玉者最善)
青麋(大鹿也不如麂似麞有毒)
驢屎熬之主慰風腫瘻瘡屎汁主心腹卒痛諸疰忤屎主癥
癖胃反吐不止牙齒痛水毒
牝驢屎主燥水
䭸驢屎主濕水一服五合良燥水者畫體成字濕水者不成
字
乳主小兒熱急黃等多服使痢(臣禹錫等謹按蜀本云味甘性冷利療消渴驢色類多以)
(烏者為勝蕭炳云驢乳主熱黃小兒熱驚邪赤痢日華子云乳治小兒癎客忤天弔風疾)
尾下軸垢主瘧水洗取汁和麵如彈丸二枚作燒餅瘧未發
前食一枚至發時食一枚療瘧無久新發無期者(今按陳藏器本草云)
(驢黑者溺及乳並主蜘蛛咬以物盛浸之瘡亦取驢溺處臭泥傳之亦佳蚰蜒入耳取驢乳灌耳中當消成水唐本先附)
(臣禹錫等謹按孟詵云肉主風狂憂愁不樂能安心氣又頭燖去毛煑汁以漬麴醖酒去大風又生脂和生椒熟擣綿褁)
(塞耳中治積年耳聾狂癲不能語不識人者和酒服三升良皮覆患瘧人良又和毛煎令作膠治一切風毒骨節痛呻吟)
(不止者消和酒服良又骨煑作湯浴漬身治歴節風又煑頭汁令服三二升治多年消渴無不差者又脂和烏梅為丸治)
(多年瘧未發時服三十丸又頭中一切風以毛一斤炒令黃投一斗酒中漬三日空心細細飲使醉衣覆卧取汗明日更)
(依前服忌陳倉米麦麺等日華子云驢肉凉無毒觧心煩止風狂釀酒治一切風脂傳悪瘡疥及風腫頭汁洗頭風風屑)
(皮煎膠食治一切風并鼻洪吐血腸風血痢及崩中帶下)
︻食療云(卒心痛絞結連腰臍者取驢乳三升熱服之差)
外臺秘要(治反胃昔幼年經患此疾每服食餅及羹粥等湏臾吐出貞觀中許奉御兄弟及柴蔣等家時稱名)
(醫奉敕令治罄竭所患竟不能療漸羸憊候絶朝多忽有一衞士云服驢小便極驗日服二合後食唯吐一半晡時又服)
(二合人定時食粥吐即便定迄至今日午時奏知之大内中五六人患反胃同服一時俱差此藥稍有毒服時不可過多)
(盛取尿及熱服二合病深七日以来服之良後来療人並差)
又方(断酒用驢駒衣燒灰酒服之)
千金方(治眼中瘜肉驢脂石塩和勻注两皆頭日夜三一月差)
又方(治身體手足腫以脂和塩傳之)
經驗方(治飲酒過度欲至穿腸驢蹄硬處削下者以水濃煑汁冷飲之襄州散將樂小蠻得此方效)
又方(&KR1652;螫以驢耳垢傳之差崔給事傳)
食醫心鏡(主中風頭眩心肺浮熱手足無力筋骨煩疼言語似澁一身動摇烏驢頭一枚燖洗如法蒸令極熟)
(細切更扵豉汁内煑着五味調點少酥食又主中風手足不随骨節煩疼心躁口面喎斜取烏驢皮一領燖洗如法蒸令)
(極熟切扵豉汁中煑五味和再煑空心食之又主風狂憂愁不樂能安心氣驢肉一斤切於豉汁内煑五味和腌醋食之)
(作粥及煑並得)
簡要濟衆(治小兒解顱不合驢蹄不許多少燒灰研以生油和傳扵頭骨縫上以差為度)
廣利方(治心熱風癎黑驢乳食上暖服三大合日再服)
傷寒類要(治黃百藥不差煑驢頭熟以薑虀噉之并随多少飲汁)
衍義曰(驢肉食之動風脂肥尤甚屢試屢驗日華子以謂止風狂治一切風未可憑也煎膠用皮者取其發散皮)
(膚之外也仍湏烏者用烏之意如用烏雞子烏蛇烏鵶之類其物雖治風然更取其水色盖以制其熱則生風之義)
圖經曰(狐舊不著所出州郡陶隱居注云江東無狐皆出北方及益州今江南亦時有京洛尤多形似黃狗鼻尖)
(尾大北土作鱠生食之甚暖去風𥙷虚勞隂莖及五藏皆入藥肝燒灰以治風今人作狐肝散用之膽主暴亡續傳信方)
(云臘月收雄狐膽若有人卒暴亡未移時者温水微研灌入喉即活常湏預備救人移時即治無及矣雄狐屎燒之辟悪)
(在木石上者是也崔元亮海上方治五種心痛云肝心痛則顔色蒼蒼如死灰状而喘息大用野狐糞二升燒灰薑黃三)
(两擣研為末空腹酒下方寸匕日再服甚效狐之類猯音湍似犬而矮尖喙黑足褐色與貛貉三種而大抵相類頭足小)
(别郭璞注爾雅云貒一名貛乃是一物然方書說其形差别也貒肉主虚勞行風氣利藏腑殺蟲膏主上氣欬逆脂主尸)
(疰胞主吐蠱毒貛肉主小兒疳瘦噉之殺蚘蟲貉肉主元藏虚劣及女子虚憊方書亦稀用之)
︻唐本餘(雄狐糞燒之去瘟疫病狐鼻尖似狗而黃長惟尾大善為魅雄狐糞在竹木間石上尖頭堅者是也)
食療(肉温有小毒主瘡疥𥙷虚損及女子隂痒絶産小兒㿉卵腫煑炙任食之良五藏邪氣服之便差空心服之佳)
(腸肚微寒患瘡疥久不差作羹臛食之小兒驚癎及大人見鬼亦作羹臛食之良其狐魅状候或义手有禮見人或於静)
(處獨語或躶形見人或祗揖無度或多語或緊含口义手坐禮度過常尿屎亂放此之謂也如馬疫亦同灌鼻中便差頭)
(燒辟邪)
獺肝味甘有毒主鬼疰蠱毒却魚鯁止久嗽燒服之(臣禹錫等謹按)
(藥性論云獺肝君味鹹微熱無毒能治上氣咳嗽勞損疾尸疰瘦病其骨治嘔噦不上云獺肝平孟詵云獺肝主疰)
(病相染一門悉患者以肝一具火炙末以水和方寸匕服之日再服謹按服之下水脹但熱毒風虚脹服之即差若是冷)
(氣虚脹食益虚腫甚也只治熱不治冷不可一㮣爾日華子云獺肝治虚勞并傳尸勞疾)
肉療疫氣温病及牛馬時行病煑屎灌之亦良(陶隱居云獺有兩種有獱)
(音賓獺形大頭如馬身似蝙蝠不入藥用此當取以魚祭天者其骨亦療食魚骨鯁有牛馬家可取屎收之多出溪岸邊)
(其肉不可與兔肉雜食唐本注云别錄云獺四足主手足皹裂今按陳藏器本草云獺主魚骨鯁不可出者取足扵項下)
(爬之亦煑汁食皮毛主水癊病者作褥及履屧著之并煑汁服屎主魚臍瘡研傳之亦主驢馬蟲顙細研灌鼻中臣禹錫)
(等謹按日華子云獺肉平無毒治水氣脹滿熱毒風)
圖經曰(獺舊不著所出州土今江湖間多有之北土人亦馴養以為翫廣雅一名水狗然有两種有獱音賓獱或)
(作猵音頻獺形大頭如馬身似蝙蝠淮南子云養池魚者不畜獱獺許慎注云編獺類是也入藥當以取魚祭天者其肉)
(性寒主骨蒸熱勞血脉不行營衛虚滿及女子經絡不通血熱大小腸秘澁然消陽氣不益男子宜少食五藏及肉皆寒)
(惟肝温主傳尸勞極四肢寒瘧虚汗客熱亦主産勞諸畜肝皆葉數定惟此肝一月一葉十二月十二葉其間又有退葉)
(用之湏見形乃可驗不爾多僞也張仲景有治冷勞獺肝丸方又主鬼疰一門相染者取肝一具火炙之水服方寸匕日)
(再崔氐治九十種蠱疰及傳尸骨烝伏連殗殜諸鬼毒癘疫等獺肝丸二方俱妙腎主益男子足主魚骨鯁㖽下爬亦煑)
(汁飲之皮毛主水癊病屎主魚臍瘡膽主眼瞖黑花飛蝇上下視物不明亦入點藥中)
︻食療(患咳嗽者燒為灰酒服之肉性寒無毒煑汁治時疫及牛馬疫皆煑汁停冷灌之又若患寒熱毒風水虚)
(脹即取水獺一頭剥去皮和五藏骨頭尾等炙令乾杵末水下方寸匕日二服十日差)
外臺秘要(治魚骨鯁含水獺骨即下)
千金翼(治鬼魅水服獺肝末日三服差)
經驗後方(治折傷水獺一箇用罐子内以泥固濟族乾燒灰細末以黃米煑粥扵傷處攤以水獺一錢末粥上)
(糝便用帛子褁緊立止疼痛)
肘後方(尸疰鬼疰病者葛洪云是五尸之一疰又挾諸鬼邪為害其病變動乃有三十六種至九十九種大略使)
(人寒熱淋瀝沉沉默默然不的知其所苦而毒處不悪累年積月漸就湏滯以至扵死死後傳以傍人乃至滅門覺如此)
(候者便宜急治獺肝一具隂乾杵末水服方寸匕日三未差再作姚云神效)
又方(治腸痔大便常有血燒獺肝服一錢匕)
又方(療午疫疾獺屎二升湯淋取汁灌之)
古今錄驗(療重下下赤者取獺赤糞下白者取白糞燒末清旦空腹以飲服一小杯三旦飲之愈)
子母秘錄(易産令母帶獺皮)
酉陽雜爼(云吳孫和寵鄧夫人嘗醉舞如意誤傷鄧頰血流啼呌弥苦命吳太醫合藥曰得白獺髄雜玉與琥)
(珀屑當滅此㾗和以百金購得白獺合膏琥珀太多及差不减左頰赤點如痣)
衍義曰(獺四足俱短頭與身尾皆𥚹毛色若故𬗋帛大者身與尾長三尺餘食魚居水中出水亦不死亦能休於)
(大木上世謂之水獺嘗縻置大水甕中扵其間旋轉如風水謂之成旋壠起四面高中心凹下觀者駭目皮西戎將以飾)
(毳服領䄂問之云垢不着如風霾醫目即就䄂口飾目中即出又毛端果不着塵亦一異也又本草序例言獺膽分杯嘗)
(試之不驗惟塗扵盞脣但使酒稍高于盞面分杯之事亦古今傳誤言也不可不正之肝用之有驗)
猯(音端)肉胞膏味甘平無毒主上氣乏氣欬逆酒和三合服之
日二又主馬肺病蟲顙䓁病
肉主久水脹不差垂死者作羹臛食之下水大效
胞乾之湯摩如雞卵許空腹服吐諸蠱毒(今按陳藏器本草云猯脂主傳尸鬼)
(氣疰忤銷扵酒中服之亦殺馬漏脊蟲瘡服丹石人食之良一名貛㹠極肥也唐本先附臣禹錫等謹按孟詵云猯主服)
(丹石勞熱患赤白痢多時不差者可煑肉經宿露中明日空腹和醬食之一頓即差又瘦人可和五味煑食令人長䐗肉)
(肥白曾服丹石可時時服之丹石悪發熱服之妙)
︻食療(肉平味酸骨主上氣咳嗽炙末酒和三合服之日二其嗽必差)
聖惠方(治十種水不差垂死用猯肉半斤切粳米三合水三升䓗椒薑豉作粥食之)
食醫心鏡(主肺痿上氣氣急煎成猯猪膏一合煖酒和服)
衍義曰(猯肥矮毛微灰色頭連脊毛一道黑觜尖黑尾短闊蒸食之極美貉形如小狐毛黃褐色野獸中猯肉最)
(甘美仍益瘦人)
(滴成一鼠灾年則多是處皆有又能土中行今博訪山人無精溺成鼠事亦不能土中行此是人妄說陶聞而記爾既小)
(鼢鼠亦是鼹鼠即是有二鼹鼠物異名同爾臣禹錫等謹按蜀本云行土中又五六月取燔之必是鼢鼠非鼹鼠也又其)
(皮作腰帶鞓其形既大豈可行於土中并得而燔也蓋一名隱鼠隱鼹柑近而誤之耳陳士良云鼹鼠寒)
圖經曰(鼹音偃鼠舊不著所出州土云在土中行者今處處田壠間多有之一名鼢扶粉切鼠爾雅鼠鼢鼠是其)
(一郭璞云地中行者化為鴽者皆為此也其形類鼠而肥多膏色黑口鼻尖大常穿地行旱歲則為田害肉性寒主風熱)
(久積血脉不行結成瘡疽食之可消去小兒食之亦殺蚘蟲獸類中亦有一種名鼹鼠似牛而鼠首足黑色大者千斤多)
(伏扵水又能堰水放沬出滄州及胡中彼人取其肉食之皮可作鞦轡用是二物一名也又蟲魚部載牡鼠云微温療踒)
(折而近世醫方用其肉主骨蒸勞極四肢羸瘦殺蟲亦主小兒疳瘦去其骨以酒熬入藥脂主湯火瘡臘日取活鼠以酒)
(煎為膏療湯火瘡滅瘢疪極良糞主傷寒勞復張仲景傷寒論及古今名方多用之陶隱居云其屎兩頭尖尖耳)
衍義曰(鼹鼠鼢鼠也其毛色如鼠今京畿田中甚多脚絶短但能行尾長寸許目極小項尤短兼易掘取或安竹)
(弓射之用以飼鷹陶不合更引今諸山林中大如水牛形似諸灰赤色者也設使是鼠則熟能見其溺精成鼠也陶如此)
(輕信但真醇之士不以無稽之言為妄矣今經云在七中行則鼢鼠無疑)
(人見之多以為怪捕取其皮毛以與産婦臨蓐持之令兒易生此但云執之而小品方乃入服藥其方取飛生一枚槐子)
(故弩箭羽各十四枚合擣丸桐子大以酒服二丸令易産也又有一種水馬生南海中頭如馬形長五六寸蝦類也陳藏)
(器云婦人將産帶之不爾臨時燒末飲服亦可手持之異魚圖云漁人布網罟此魚多維網上收之暴乾以雌雄各一為)
(對主難産及血氣藥亦用之)
衍義曰(鼺鼠經中不言性味惟是於難産通用藥中云鼺鼠微温毛赤黑色長尾人捕得取皮為煖帽但向下飛)
(則可亦不能致遠今關西山中甚有毛極密人謂之飛生者是也注中又引水馬首如馬身如蝦背傴僂身有竹節紋長)
(二三寸今謂之海馬)
野猪黃味辛甘平無毒主金瘡止血生肉療癲癎水研如棗
核日二服效(唐本先附臣禹錫等謹按孟詵云野猪主𥙷肌膚令人虚肥膽中有黃研如水服之治疰病其)
(肉尚勝諸猪雌者肉美其冬月在林中食橡子肉色赤𥙷五藏風氣其膏練令精細以二匙和一盞酒服日三服令婦人)
(多乳服十日可供三四孩子齒作灰服主蛇毒膽治悪熱氣日華子云野猪主腸風瀉血炙食不過十頓膽中黃治鬼疰)
(癎疾及悪毒風小兒疳氣客忤天弔脂悦色并除風腫毒瘡疥癰臘月陳者佳外腎和皮燒作灰不用絶過為末飲下治)
(崩中帶下并腸風瀉血及血痢)
︻食療(三歲膽中有黃和水服之主鬼疰癎病又其肉主癲癎𥙷肌膚令人虚肥雌者肉美肉色赤者補人五藏)
(不發風虚氣也其肉勝家猪也又膽治悪熱毒邪氣内不發病减藥力與家猪不同脂主婦人無乳者服之即乳下本来)
(無乳者服之亦有青蹄者不可食)
食醫心鏡(主久痔野雞下血不止肛邊痛猪肉二斤切著五味炙空心食作羹亦得)
衍義曰(野猪黃在膽中治小兒諸癎疾京西界野猪甚多形如家猪但腹小脚長毛色褐作群行獵人惟敢射最)
(後者射中前奔者則群猪散走傷人肉色赤如馬肉其味甘肉復軟微動風黃不常有間得之世亦少用食之尚勝家猪)
豺皮性熱主冷痺脚氣熟之以纏病上即差(唐本先附臣禹錫等謹按孟詵)
(云主疳痢腹中諸瘡煑汁飲之或燒灰和酒服之其灰傳&KR0630;齒瘡肉酸不可食消人脂肉損人神情日華子云有毒炙褁)
(軟脚骨食之能瘦人)
︻食療(云寒頭骨燒灰和酒灌解槽牛馬便馴良即更附人也)
聖惠方(治噎病用狼喉結曝乾杵未入半錢於飯内食之妙)
(疼破宿血)
圖經曰(腽肭臍出西戎今東海傍亦有之云是新羅國海狗腎舊說是骨訥獸似狐而大長尾其皮上自有肉黃)
(毛三莖共一次今滄州所圖乃是魚類而豕首两足其臍紅𬗋色上有𬗋斑點全不相類醫家亦兼用此云欲驗其真取)
(置睡犬傍其犬忽驚跳若狂者為佳兼耐收蓄置密器中常濕潤如新採無時異魚圖云試腽肭臍者於臘月衝風處置)
(盂水浸之不凍者為真也)
︻陳藏器云(如爛骨從西蕃来骨肭獸似狐而大長尾臍似麝香黃赤色生突厥國胡人呼為阿慈勃他你)
海藥(謹按臨海志云出東海水中狀若鹿形頭似狗長尾每遇日出即浮在水面崑崙家以弓矢而採之取其处腎)
(隂乾百日其味甘香美大温無毒主五勞七傷隂痿少力腎氣衰弱虚損背膊勞悶面黑精冷最良凡入諸藥先於銀器)
(中酒煎後方合和諸藥不然以好酒浸炙入藥用亦得)
雷公云(凡使先湏細認其偽者多其海中有獸号曰水烏龍海人採得煞之取腎將入諸處在藥中修合恐有誤)
(其物自殊有一對其有两重薄皮褁丸氣肉核皮上自有肉黃毛三莖共一穴年年癊濕常如新兼將於睡著犬躡足置)
(於犬頭其犬驀驚如狂即是真也若用湏酒浸一日後以紙褁微微火上炙令香細剉單擣用也)
野駝脂無毒主頑痺風瘙惡瘡毒腫死肌筋皮攣縮踠損筋
骨火炙摩之取熱氣入肉又以和米粉作煎餅食之療痔勿
令病人知脂在兩峯内生塞北河西家駝為用亦可(今附臣禹錫等)
(謹按日華子云駱駝温治風下氣壮荕力潤皮膚脂療一切風疾頑痺皮膚急及悪瘡腫毒漏爛並和藥傅之野者弥良)
圖經曰(野駝出塞北河西今惟西北蕃界有之此中盡人家畜養生息者入藥不及野駝耳其脂在兩峯肉間其)
(性温治風下氣壮力潤皮膚人亦鮮食之又六畜毛蹄甲主鬼蠱毒寒熱驚癎癲庢狂走駱駝毛尤良陶隱居云六畜謂)
(馬牛羊猪狗雞也騾驢亦其類毛蹄各出其身之品類中所主療不必盡同此矣蘇恭云駱駝毛蹄甲主婦人赤白下最)
(善)
︻外臺秘要(治痔取駱駝頷下毛燒作灰取半雞子大以酒和服之)
丹房鏡源(云駝脂可柔金)
衍義曰(野馳生西北界等處家生者峯蹄最精人多煑熟糟啖糞為乾末搐鼻中治鼻&KR1518;此西番多用嘗進築於)
(彼屢見之)
︻猕猴味酸平無毒肉主諸風勞釀酒弥佳頭角主瘴瘧作
湯治小兒則辟驚鬼魅寒熱手主小兒驚癎口噤屎主蜘蛛
咬肉為脯主久瘧皮主馬疫氣此物數種者都名禺属取色
黃尾長面赤者是人家養者肉及屎並不主病為其食息雜
違其本真也(唐慎微續添)
聖惠方(治鬼瘧進退不定用猢猻頭骨一枚燒灰末空心温酒調一錢匕臨發再服)
抱朴子(云猕猴夀八百歲即變為猨猨夀五百歲變為玃玃夀一千歲變為蟾蜍)
敗鼓皮平主中蠱毒(陶隱居云此用穿敗者燒作屑水和服之病人即喚蠱主姓名仍往令其呼取)
(蠱便差白蘘荷亦然自草部今移)
圖經(文具牛黃條下)
︻外臺秘要(云治蠱取敗鼔皮廣五寸長一尺薔薇根五寸如足拇指大本元云茛菪根剉以水一升酒三)
(升煑取二升服之當下蠱蟲即愈)
肘後方(治中蠱毒諸方人有行蠱毒以病人者若中之當服藥如知蠱主姓便呼取以去也凡訴法中蠱状令人)
(心腹切痛如有物咬或吐下血不即治之蝕人五藏盡即死唉欲知是蠱當令病人吐水沉者是浮者非亦有以䖝蛇合)
(作蠱藥著飲食中使人得瘕病此一種一年死治之各自有藥江南山間人有此不可不信之)
梅師方(治卒中蠱毒下血如鵝肝晝夜不絶藏腑壞敗待死知蠱姓名方破鼓皮燒灰服自呼名治之即去又欲)
(知蠱毒主姓名取敗鼓皮少許燒末飲服病人湏臾自當呼蠱主姓名)
楊氏産乳(療中蠱毒取敗皼皮燒作末酒服方寸&KR0901;湏臾當呼蠱姓名令本蠱主呼取蠱名即差聖惠方亦治)
(小兒五種蠱毒)
衍義曰(敗鼓皮黃牛皮爲勝今不言是何皮盖亦以驢馬皮爲之者唐韓退之所謂牛溲馬勃敗鼓之皮俱收並)
(蓄待用無遺者今用處亦少尤好煎膠專用牛皮始可入藥)
六畜毛蹄甲味鹹平有毒主鬼疰蠱毒寒熱驚癎癲痓狂走
駱駝毛尤良(陶隱居云六畜謂馬牛羊猪狗雞也騾驢亦其類駱駝方家並少用且馬牛羊雞猪狗毛蹄亦)
(以各出其身之品類中所主療不必同此矣唐本注云駱駝毛蹄甲主婦人赤白帶下最善)
圖經(文具野駝脂條下)
五種陳藏器餘
諸血味甘平主𥙷人身血不足或因患血枯皮上膚起面無
顔色者皆不足也並生飲之又解諸藥毒菌毒止渴除丹毒
去煩熱食筋令人多力
果然肉味鹹無毒主瘧瘴寒熱煑食之亦坐其皮為褥似猴
人面毛如蒼鴨肋邊堪作褥南州異物志云交州有果然獸
其名自呼如猿白質黑文尾長過其頭鼻孔向天雨以尾塞
鼻孔毛温而細爾雅蜼仰鼻而長尾郭注與此相似也
狨獸無毒主五野雞病取其脂傳瘡亦食其血肉亦坐其皮
積久野雞病皆差也似猴而大毛長黃赤色生山南山谷中
人將其皮作鞍褥
狼筋如織絡袋子似筋膠所作大小如鴨卵人有犯盗者熏
之當脚攣縮因之獲賊也或云是狼䏶下筋又云蟲所作未
知孰是狼大如狗蒼色鳴聲諸孔皆涕
諸肉有毒獸歧尾殺人鹿豹文殺人羊心有孔殺人馬蹄夜
目五月巳後食之殺人犬懸蹄肉有毒殺人不可食米甕中
肉殺人漏沾脯殺人肉中不有星如米殺人羊脯三月巳後
有蟲如馬尾有毒殺人脯曝不燥火燒不動入腹不銷久置
黍米瓮中令人氣閉白馬鞍下肉食之損人五藏馬及鹿膳
白不可食乳酪及大酢和食令人為血痢驢馬兔肉姙娠不
可食乳酪煎魚鱠瓜和食立患霍亂豬牛肉和食令人患寸
白蟲諸肉煑熟不歛水食之成瘕食兔肉食乾薑令人霍亂
市得野中脯多有射罔毒食諸肉過度還飲肉汁即消食腦
