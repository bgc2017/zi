卷一百二十四
玉海卷一百二十四
宋王應麟撰
官制
九卿屬官(寺監)
漢中尉執金吾
表中尉秦官掌徼循京師曹參傳以中尉從漢王(功臣表唐厲陶舍丙猜靈常朱)
進張平許盎以中尉(周亞夫衛綰張歐程不識韓安國)武太初元年更名執金吾
(應邵曰吾禦也掌執金革禦非常師古曰金吾鳥名主辟不祥天子出行職主先導以禦非常故執此鳥之象)
因以名官(崔豹古今注金吾棒也以銅為之黃金塗兩末)禮小司寇大賓客前王而辟鄭司農云若今時
(執金吾下至令尉奉引)自太常至執金吾秩皆二千石中尉高元
年職志周昌(始為之至王偉)執金吾武天漢二年杜周(始為之止王駿)
(馮奉世辛慶忌蕭育任千秋廉褒公孫祿)高祖功臣表蟲達從起碭至
霸上為執金吾(未詳當時為何官)志執金吾一人中二千石
(漢官秩云比二千石)掌宫外戒司非常水火之事月三繞行宫外
及主兵器(胡廣曰衛尉巡行宫中則金吾徼於外相為表裏以擒奸討猾)吾猶禦也(漢官)
(曰員吏二十九人主緹騎)緹騎二百人無秩比史食奉(漢官曰輿服導從光滿道)
(路羣僚之中斯最壯矣世祖至長安見金吾緹騎嘆曰仕宦當作執金吾)隂識守執金吾常留鎮守京師委
以禁兵所用掾吏簡用賢者(寇恂朱浮馬防來歴為之)永平元年劉般行執金吾事從至南陽建初中
(巡幸景秉常領禁兵宿衛左右)馮魴宿衛南宫揚雄執金吾箴張設武官
以御寇賊如虎有牙如鷹有爪猛不可重任威不可獨
行吾臣司金(魏王朗奏曰西京執金吾從騎六百走卒倍焉)
漢執金吾屬官中司馬武庫令式道候
表有兩丞(楊僕為中尉丞)志丞一人比千石(漢官秩千六百石)表
有候司馬千人候及司馬及千人皆官名(平紀元始二年九月戊申晦遣執金吾候陳茂假)
以鉦鼓募勇敢吏士(季心為中司馬注中尉之司馬)灌夫以千人與父俱屬官有中壘寺
互武庫都船四令丞都船武庫有三丞中壘兩尉又式
道左右中候及左右京輔都尉尉丞兵卒皆屬焉初寺
互屬少府中屬主爵後屬中尉(都船詔獄王嘉傳)獄吏薛志中
興省中壘寺互都船令丞尉
武庫令(杜欽為大將軍武庫令田千秋子為雒陽武庫令)河間王弟上郡庫令良毋將隆諫
(以武庫兵送董賢)表三丞志武庫令一人六百石主兵器
丞一人晉屬衛尉(干戈省躬)常德立武
式道候表式道左右中候候丞(應邵曰式道凡三候車駕出還式道候持)
麾至宫門宮門乃開師古曰式表也(東方朔傳對曰譬若以宋萬為式道候注表道之候若今武候引駕)
(河東賦云衆神使式道)志本有式道左右中候二人六百石車
駕出掌在前清道還持麾至宫門宫門乃開中興但一
人又不常置每出以郎兼事已罷不復屬執金吾西
京雜記漢朝輿駕式道候二人駕一左右一人晉志
中朝大駕鹵簿静室令駕一中道式道候二人駕一分
左右王融曲水序式道執殳(白龍魚服見困豫且清道而後行清室而後御)出入罔游于逸一
(游一豫為諸侯度)
左右京輔都尉志中興省(虞延建武初仕執金吾府)
漢將作少府大匠
表將作少府秦官掌治宗室(周官匠人)景帝中六年更名將
作大匠許商蟜望謝堯為大匠(文帝宫室苑囿無增罷露臺奉先帝宫室惟恐羞)宣帝工匠咸精
志大匠一人二千石(漢儀曰位次河南尹光武中元二年省謁者領之章帝建初元)
(年復置)掌修作宗廟路寢宫室木土之功并樹桐梓之類
列于道側(任隗傳自建武以來大匠常謁者兼之至隗乃置真建初元年)劉寵自會稽守為之竇
(融馬嚴魏霸趙典應順翟酺李固王堂張奮橋玄尹勳曹褒陳球孔融鄧豹)永平三年夏詔以天旱勅大匠
(止作諸官減省不急)將作謁者(王吳顯宗詔修浚儀渠)揚雄箴侃侃將
作經營宫室昔在帝世茅茨土階夏卑宫觀在彼溝洫
桀作瑤臺紂為璇室人力不堪帝業不卒兩觀雉門魯
以不恢秦築驪阿嬴姓以顛作臣司匠敢告執猷(舜職命垂)
周官舉冬慕唐虞之茅茨思夏后之卑宫(少皥五雉)虞共工中庸九經日省月試既稟稱事以勸百
工(上棟下宇取大壯改奢即儉合美斯干)為之者勞居之者逸
漢將作屬官木工
表有兩丞左右中候屬官有石庫東園主章左右前後
中校七令丞(如淳曰章謂大材也舊將作大匠主材吏名章曹掾)又主章長丞(掌凡)
(大木)武太初元年更名東園主章為木工(堯有木工殷六工亦有之)地
(理志云蜀嚴道有木官)成陽朔三年省中候及左右前後中校五
丞(昭紀元鳳四年五月發中二千石將五校作治孝文廟正殿)辛慶忌以父任為右校丞志丞
一人六百石左校令六百石掌左工徒右校令六百石
掌右工徒丞各一人(安帝復)安紀延光三年七月丁
酉初復右校令左校丞官注中興末置今始復(龐參拜左校令)
(度尚自右校令為荆州刺史)
漢大長秋詹事(見東宫官)
表詹事秦官掌皇后太子家又中長秋私府永巷倉廏
祠祀食官令長丞諸宦官皆屬焉(師古曰皆皇后之官)成帝鴻嘉
三年省詹事官并屬大長秋(師古曰省皇后詹事総屬長秋)長信詹
事掌皇太后宫景中六年更名長信少府(張晏曰以太后所居宫為)
(名居長信宫則曰長信少府居長樂宫則曰長樂少府)夏侯勝以尚書授太后遷長信少府夏侯堯貢禹薛
(廣德平當皆為長信少府)平帝元始四年更名長樂少府(章和二年五月和帝)
(詔長樂少府桓郁侍講禁中)
將行秦官(應邵曰皇后卿也)景帝中六年更名大長秋(師古曰秋者收)
(成之時長者常久之義)或用中人或用士人(春官世婦每宫卿二人下大夫四中士八)
(注皇后六宫漢始大長秋詹事中少府太僕亦用士人)志大長秋一人二千石
(宫卿之位)中興常用宦者職掌奉宣中宫命凡給賜宗親及
宗親當謁見者關通之中宫出則從(良賀為大長秋)趙熹長秋長丞
一人六百石(良賀為丞)中宫僕一人千石主馭(太僕秩二千石中興省太)
(減秩千石)中宫謁者令一人六百石謁者三人四百石主報
中章中宫尚書五人六百石主中文書私府令一人六
百石主中藏幣帛諸物(丁孚漢儀曰中宫藏府令秩千石儀比御府令)丞一人
永巷令一人六百石主宫人丞一人(丁孚漢儀曰給事中宫侍郎六人比)
(尚書郎宦者為之給事黃門四人比黃門侍郎給事羽林郎一人比羽林將)長信長樂宫置
少府一人職如長秋位在長秋上(戴崇劉寬般李膺)寬永樂少府長
樂有衛尉僕為太僕皆二千石在少府上(丁孚漢儀曰丞六百石)
漢水衡都尉
表水衡都尉武帝元鼎二年初置掌上林苑(應邵曰古上林之官)
(曰衡掌諸池苑故稱水衡張晏曰主都水及上林苑故曰水衡主諸官故曰都有卒徒武事故曰尉師古曰衡)
(平也主平其稅入)元鼎二年張罷始為之終於成子淵(于定國馮奉世金敞辛茂班伯王)
禹丙禹趙充國為後將軍兼水衡如故(龔遂自渤海召為都尉議曹王生為水衡丞以褒顯遂水衡典上)
(林禁苑共張宫館為宗廟取牲官職親近)莽改曰予虞平準書初大農筦
鹽鐵官布多置水衡欲以主鹽鐵及揚可告緡錢上林
財物衆迺令水衡主上林(五行以水為本水為凖平水至平端不傾心術如此象聖)
(人)紀宣帝本始二年春以水衡錢為平陵徙民起第宅
注應邵曰水衡與少府皆天子私藏耳縣官公作當仰
給司農今出水衡錢異政也(初元元年九月詔水衡省肉食獸二年詔罷水衡禁)
囿(西都賦水衡虞人修其營表)志武帝初置秩比二千石别主上
林苑有離宫燕休之處世祖省之并其職於少府每立
秋貙劉之日暫置水衡都尉事訖乃罷之又省水衡屬
官令長丞尉二十餘人都水屬郡國(舜命益作虞以掌山澤)太宰九職
以虞衡作山澤之材又有林衡川衡(魏絳稱虞箴以諷晉悼相如諫猛獸以戒漢武)胡越起於轂下而羌
夷接軫如棠之諫斷罟之規(盤于游田無逸所戒)騶虞蒐田以時文王之囿方四十里芻蕘雉兔者
往(元鼎元年九月詔山林池澤之饒與民共之)
漢水衡屬官上林三官河隄使者謁者
都尉
表有五丞(王生為丞)屬官有上林(見上)均輸(大農亦有均輸)御羞(如淳曰地)
(名揚雄傳謂之御宿黃圖御羞宜春皆苑名師古曰長安城南御宿川也)禁圃輯濯(如淳曰舡官)
(漢官有擑擢丞)鍾官(主鑄錢官)技巧六廏(師古曰漢舊儀天子六廏技巧之徒供六廏者劉氏)
(曰技巧六廏各一物蓋上林自有六廏)辨銅(如淳曰主分别銅之種類)九官令丞又衡
官水司空(晉灼曰主囚徒)都水農倉甘泉上林都水七官長丞
皆屬焉(劉氏曰都水官處處有之甘泉上林長是一官甘泉都水是一官自衡官以下凡六官言七者)
(誤)上林有八丞十二尉均輸四丞御羞兩丞都水三丞
禁圃兩尉甘泉上林四丞成帝建始二年(三月丙午)省
技巧六廏官初御羞上林衡官及鑄錢皆屬少府
(成帝建始元年正月罷上林詔獄漢舊儀主治苑中禽獸宫館事屬水衡)上林三官
鑄錢見後均輸鍾官辨銅三令(隗囂檄王莽曰民坐挾銅炭没入鍾官注主鑄錢之官)
溝洫志河決金堤河隄使者王延世使塞以竹落長四
丈盛以小石兩船夾載而下之三十六日河隄成以五
年為河平元年三月詔(平當為騎都尉領河隄李尋為騎都尉使護河隄)馮野王以故二
千石使行河隄(地節中光禄大夫郭昌使行河)河隄都尉許商續志注舊河隄謁
者世祖改以三府掾屬為謁者領之(王景拜河隄謁者)陳宣為河隄謁
(者)崔子玉河隄謁者箴伊昔鴻泉浩浩滔天有夏作
空爰奠山川爰及周衰夏績陵遲使臣司水(王道公正修明則百)
川理(百川沸騰咎在卿士)晉志漢東京省都水置河隄謁者魏
因之及武帝省水衡置都水使者一人以河隄謁者為
官屬江左省
漢都水長丞三輔都水水官(詳見河渠)
表太常大農少府水衡有都水長丞(水衡又有甘泉上林都水長丞)都
(水三丞)京兆有都水長丞(即内史)左馮翊左都水長丞右扶
風都水長丞(劉向領護三輔都水護左都水使者臣向)馮參領護左馮翊都水息夫躬領護
(三輔都水)志都水屬郡國郡有都水官者置令長及丞有
水池及魚利多者置水官主平水收漁稅唐六典注
漢成帝以都水官多置左右使者各一人至哀帝罷之
任延傳拜武威太守河西舊少雨澤乃為置水官吏
修理溝渠皆蒙其利前地理志九江郡有陂官湖
官南海郡中宿有洭浦官南郡編縣江夏郡西陵有
雲夢官
漢内史主爵都尉
表内史周官秦因之掌治京師(始於高元年周苛)景二年分置
左右石慶為内史晁錯公孫弘兒寬為左(鄭當時汲黯番係為右)元封中左内史咸宣右王温舒
(内史稻田租挈重)武太初元年更名京兆尹(京大兆衆)始於無忌左内
史更名左馮翊(馮輔翊佐也)始於殷周
主爵都尉秦官掌列侯景中六年更名都尉(始於景中五年)
不疑建元六年汲黯(朱買臣趙食其楊僕元狩中)武太初元年更名右扶風
(扶助風化也)始於咸宣治内史右地與左馮翊京兆尹是為三輔
秩二千石注服虔曰皆治在長安城中師古曰三輔黃
圖云京兆在尚冠前街東入故中尉府馮翊在太上皇
廟西入右扶風在夕隂街北入故主爵府長安以東為
京兆長陵以北為左馮翊渭城以西為右扶風(廣漢尹京延夀)
作翊翁歸承風(長安天子之都親承聖化教化原本風俗樞機宜先正者也)
京兆尹屬官有長安市厨兩令丞又都水鐵官兩長丞
馮翊屬官有廩犧令丞尉又左都水鐵官雲壘長安四
市四長丞皆屬焉扶風屬官有掌蓄令丞(尹翁歸傳豪強有論罪輸)
(掌蓄官)又有都水鐵官廏廱厨四長丞皆屬焉(五畤在廱故有厨)
三輔皆有兩丞(六百石)列侯更屬大鴻臚元鼎四年更置
三輔都尉都尉丞各一人(元帝建昭三年夏令三輔都尉秩皆二千石)中興省張
(宗傳建武六年都尉官省)京輔趙廣漢治行尤異遷(王尊行尹事)田仁蕭由建武初張宗
左輔(蕭由)右輔尹賞(王訢趙恢)陳訢
晉九卿九卿禮秩梁十二卿
志太常光禄勳衛尉太僕廷尉大鴻臚宗正大司農少
府將作大匠太后三卿大長秋皆為列卿武紀太康
四年六月增九卿禮秩列傳荀勖曰九寺可併於尚
書(九卿稱寺久矣其官寺連稱自北齊始)劉頌上疏曰古者六卿分職
冡宰為師秦漢已來九列職事丞相都總今尚書制斷
諸卿奉成於古制為太重可出衆事付外寺使得專之
尚書統領大綱若丞相之為歲終課功校簿賞罰而已
桓温表曰今事歸内臺九卿虚設皆宜省并通典
晉以太常等九卿兼將作大匠太后三卿大長秋皆為
列卿太康四年增九卿禮秩宋齊及梁初皆因舊制
太常魏和治邢顒(晉張華王祥鄭默劉寔賀循蔡謨)梁陸倕任昉博士魏文帝初
置晉因之(端委佩玉朝之大典必詢度有治禮史二十四人)光禄勲(魏常林高堂隆)
(王肅)晉興寧二年省寧康元年復置(鄭袤應詹)衛尉(魏辛毗)晉裴
(揖石崇)晉領冶鑄(凡領五千二百五十冶皆在江北江南二冶屬揚州)江左不置
宗正晉兼以庶姓(王覽)咸寧三年扶風王亮為宗師東
晉省屬太常太僕(魏國淵)領典牧乘黃驊騮龍馬等廏
令(潘尼作乘輿箴)元帝後省(驊騮廏為門下之職)廷尉(王彪之劉頌孔坦)正(荀旭)
孫綽顧榮江統(魏司馬芝裴秀大理正)監(陸鸞)平(顧榮李重續咸何攀)丞(咸寧中曹志請置)
大鴻臚(魏韓宣崔林)東晉省有事則權置丞(阮修)司農
(魏梁習)哀帝末省孝武復置主簿(太康中置)少府(魏王觀楊阜常林管)
(輅為丞)哀帝省(并于丹陽尹)孝武復置(統材官校尉中左右三尚方中黃左右藏左校)
(甄官平準奚官等令過江惟置一尚方又省御府)大匠魏楊阜(晉王彬陳勰)都水
(晉陳勰)哀帝末省通典梁天監七年(五月己亥)以太常宗
正司農卿三卿為春卿太府少府太僕為夏卿衛尉廷
尉大匠為秋卿光祿鴻臚大舟(都水使者)為冬卿凡十二卿
各置丞及功曹主簿(九卿至梁始加卿字後因之)後魏有三府九寺
太和十五年初置少卿北齊為九寺宇文氏命蘇綽依
周禮更定六官周武保定元年(正月己巳)班六官法隋九寺
與北齊同
唐太常寺四院禮院
百官志太常寺卿少卿掌禮樂郊廟社稷之事總郊社
大樂鼔吹大醫大卜廩犧諸祠廟等署凡藏大享器服
有四院一曰天府院藏瑞應及伐國所獲之寳禘祫則
陳於廟庭二曰御衣院藏天子祭服三曰樂縣院藏六
樂之器四曰神厨院藏御廪及諸器龍朔二年改太常
寺曰奉常寺九寺卿皆曰正卿少卿曰大夫武后光宅
元年曰司禮寺丞二人掌判寺事(王涇裴光廷李嗣真)主簿二
人(九寺同)博士四人掌辨五禮太祝六人掌神主祭
祀讀祝文(漢太祝令丞一人掌讀祝及迎送神)奉禮郎二人掌君臣版
位以奉朝會祭祀之禮協律郎二人掌和律吕(漢曰協律)
都尉(李賀鄭虔沈既濟佺期皆為協律郎)錄事二人(八寺錄事同)有禮院修撰
檢討官各一人(貞元九年四月置禮院修撰檢討官各一員)蔣乂充太常禮院修撰
兩京郊社署令各一人掌五郊社稷明堂之位(周典祀梁明堂)
(大社令後周司社中士一人)大樂署令二人丞一人(蓺文志有劉貺大樂令壁)
記三卷(裴知古為太樂令)王績為太樂丞樂正八人令掌調鍾律以供祭
饗六典樂正八人(後周樂師隋改曰正采古樂正子春而名官)武德後置内教坊於
禁中如意元年改曰雲韶府開元二年又置内教坊於
蓬萊宫側有音聲博士京都置左右教坊以中官為之
使開成三年改法曲所處曰仙韶院鼓吹署令二人
(晉置)丞二人(開元二十三年減一人)樂正四人掌鼓吹之節(太樂令丞後漢)
永平三年改太予樂令掌伎樂凡國祭享奏諸樂(唐省清商并于鼓吹)後魏太和十五年置太樂官有太
樂博士(後周司樂上中下士)太醫署令二人丞二人監四人醫正
八人掌醫療之法其屬有四一曰醫師二曰針師三曰
按摩師四曰呪禁師皆教以博士考試登用如國子監
凡醫師醫正醫工療病書其全之多少為考課(兩漢屬少府)
太卜署令掌卜筮之法丞二人卜正博士各二人曰
龜曰五兆曰易曰式廩犧署令丞掌犧牲粢盛之事
(禮志皇帝耕籍乘黃令以耒耜授廩犧令皇帝就耕位廩犧令則進耒)汾祠署令一人
丞一人掌享祭灑掃之制帝王廟令一人丞一人
禮儀使(見禮制)
卿令狐德棻楊綰權德輿趙宗儒杜黃裳賀知章(崔邠為卿初上大閱四部樂)舊式卿上事庭設九部
(樂)少卿(祖孝孫李勉于休烈元澹韋萬石馮定鄭肅蘇頲)博士(裴守真善容典才稱)
其官(韋叔夏李吉甫張薦殷侑王彦威吕才崔龜從白敏中令狐楚王福畤柳芳)會要大中
九年八月博士李慤引故事以禮院雖係太常博士自
專無關白者太常三卿始涖事博士無參集之禮楊
收傳為博士建言太常分務專治所以藏天子旂常今
因車飾隷太僕非是
唐光祿寺芳醖監
志光禄寺卿少卿掌酒醴膳羞之政(少卿柳亨)丞二人主簿
二人(楊仁師)總大官珍羞良醖掌醢四署龍朔二年改光
禄寺曰司宰武后光宅元年曰司膳寺太官署令丞
掌供祠宴膳食(於周官為膳夫庖人外饔秦為太官令兩漢因之)禮志凡祀未明十五刻太
(官令帥宰人以鸞刀割牲)珍羞署令掌供祭祀朝會賓客之庶羞
(於周有籩人後漢少府屬官有甘丞主膳果丞主果晉有果官齊隋有肴藏令)垂拱元年改
肴藏曰珍羞神龍元年復開元元年復曰珍羞良醖
署令掌供五齊三酒享太廟則供鬱鬯以實六彛進御
則供春暴秋清酴醿桑落之酒(於周則有酒正後漢湯官丞主酒屬少府即大)
官令丞見志隋曰良醖令唐因之(地理志河中府河東縣有芳醖監汲河以釀武德三年置貞觀十年廢)
天垂酒旗之曜(浮蟻星沸飛華䓑接春清縹酒康狄所營單醪投川三軍告捷)掌醢署掌供
醢醯(於周有醢人掌四籩之實隋曰掌醢令唐因之)
唐衛尉寺
志衛尉寺卿少卿掌器械文物總武庫武器守宫三署
(卿徐彦伯王及善)少卿魏知古丞二人主簿二人龍朔二年改曰司
衛寺兩京武庫署令各二人丞各二人掌藏兵械(於周)
(有司甲司弓矢司戈盾兩漢曰武庫令屬執金吾後漢又有考工令屬太僕主造兵器成付武庫令晉屬衛尉)
(唐因之)武器署掌戎器(隋有武器監令唐永徽中始置)守宫署令掌
供帳帟(漢少府屬官有之)
唐宗正寺宗師(屬籍)
志宗正寺卿少卿掌天子族親屬籍以别昭穆領陵臺
崇玄二署(卿李百藥神通神符峴齊物道古復)少卿李漢神通道古康子元丞一人(李郱)
(道古)主簿二人武德二年(二月丙戌)置宗師一人龍朔二年曰
司宗寺武后光宅元年曰司屬寺神龍初復舊知圖譜
官修玉牒官(李衢)知宗子表疏官各一人(李揆)諸陵臺令
掌守衛山陵(諸太子廟諸太子陵令)崇玄署令掌京都諸觀名
數與齋醮之事唐初置諸寺觀監隷鴻臚貞觀中廢開
元二十五年置崇玄學於玄元皇帝廟置博士助教天
寳二載改崇玄學曰崇賢館博士曰學士助教曰直學
士置大學士以宰相為之改天下崇玄學為通道學博
士曰道德博士未幾罷貞元四年崇玄館罷大學士會
昌二年崇玄館有學士六年廢(詳見宗戚類六典注北齊有昭玄寺後周有司)
(玄中士下士隋置崇玄令丞又改道觀於玄壇置監丞)開元二十五年敕道士屬宗正以光本根
唐太僕寺
志太僕寺卿少卿掌廏牧輦輿之政及諸監牧行幸供
五路屬車卿張暐郭元振(少卿張萬歲貞觀十五年)張景順韋述総乘黃典廏
典牧車府四署(景雲元年八月少卿加一員以韓思復為之)丞四人(令狐丕)主
簿二人(衛包)永徽中太僕寺曰司馭寺光宅元年曰司僕
寺(姚崇司僕卿知隴右監牧)乘黃署令掌供車輅及馴馭之法(本後)
(漢未央廏令魏改為乘黃廏乘黃古之神馬因以為名)典廏署令掌養馬(於周官有)
(校人圉師趣馬掌十二閑之馬漢有龍馬長唐改今名)典牧署令(於周官牧師掌牧而頒之)
(隋有典牧牛羊等署唐置令丞)車府令掌王公以下車輅及馴馭之
法(秦置車府令漢因之)諸牧監掌羣牧孳課(漢大僕有牧師諸苑二十六所見表)
(隋置典牧唐初因之分諸牧監置監副監丞)東宫九牧監沙苑監一人
(在同州)
唐大理寺
志大理寺卿少卿掌折獄詳刑凡罪抵流死皆上刑部
卿唐臨張文瓘劉德威竇誕(少卿柳登孫伏伽戴胄徐有功韓冲良李勉)龍朔二年改曰
詳刑寺武后光宅元年改曰司刑寺(天官書斗魁四星曰大理)伯夷以
(三禮折民仲舒以春秋決獄)刑期無刑訟使無訟正掌議獄正科條(龍朔改詳刑大)
夫(王志愔為正上應正論楊茂謙狄仁傑張藴古李日知)丞掌正刑之輕重(晉咸)
(寧中置)主簿掌印省署鈔目勾檢稽失獄丞四人(杜景)
(佺徐有功姚崇為司刑丞)李朝隱明法中第為丞司直評事(杜暹韋倫)掌出使推
按凡承制推訊請魚書以往(後魏永安三年復置司直十人)太和初置
理臣司律
唐鴻臚寺
志鴻臚寺卿少卿掌賓客之事(賈耽為卿裴光廷韋凑為少卿)領典客
司儀二署凡四夷君長以蕃望高下為簿朝見辨其等
位龍朔二年改鴻臚寺曰同文寺咸亨元年復光宅元
年曰司賓寺神龍初復(會要天寳十三年三月二十七日禮賓院令鴻臚寺管掌)
丞二人(張鷟)主簿一人(李至遠調鴻臚主簿奏戎狄簿領高宗悅)員半十司賓寺主簿
(歴代事見漢表)典客署掌二王後介公酅公版籍及四夷歸
化在藩者(周掌客上士二人)掌客十五人司儀署(周有司儀漢有治禮)
(郎)
唐司農寺
志司農寺卿少卿掌倉儲委積之事総上林太倉鈎盾
䆃官四署及諸倉司竹諸湯宫苑鹽池諸屯等監龍朔
二年改司農寺曰司稼寺(竇静姜師度段秀實王彦威為卿韋弘機少卿)丞
六人總判寺事主簿二人李源為之(天寳乾元間有司農出納使)上林
令丞(漢有之)掌苑囿園池季冬藏冰千段先立春三日納
之冰井以黑牡秬黍祭司寒仲春啟冰太倉署令三
人掌廩藏漢有之(東都曰含嘉倉)鈎盾署掌薪炭䆃官署(周舂)
(人)掌䆃擇米麥太原永豐龍門等倉監(漢諸倉長丞)司
竹監掌植竹葦(通典漢有司竹長丞)慶善石門温泉湯等監掌
湯池宫禁防堰京都諸宫苑総監諸園苑監苑四面
監掌葺宫館園池種蒔蕃養(苑総監鍾紹京)九成宫總監
諸鹽池監屯監丞掌營種屯田(隋初置唐每屯主一人屯副一人五)
(屯則置監及丞以統之)
唐太府寺
志太府寺卿少卿掌財貨廪藏(卿李大亮韋嗣立嚴挺之)開元初楊隆禮為
卿任職二十年(少卿李襲譽沈佺期韋湊尹思貞)總京都四市左右藏常平七
署龍朔二年改外府光宅元年改司府中宗復(梁天監七年始)
(置太府元魏太和中改少府為太府卿)丞四人(狄光嗣裴守真)主簿二人(畢栩柳沖)
平權衡度量歲以八月印署然後用之兩京諸市署
令丞掌財貨交易度量器物(周司市漢長安市長)平準署掌市
易(志無之)左藏署掌錢帛雜綵右藏署掌金玉珠寳
常平署掌平糴倉儲出納(會要開元二十六年九月楊慎矜為太府出納使)
唐國子監
見學校類志武德初曰國子學隷太常貞觀二年(一云)
(元年五月)復曰監龍朔二年曰司成館咸亨元年復曰監垂
拱元年曰成均監(北齊及隋開皇十三年為寺大業三年改為監)會要武德初省司業貞
(觀六年二月二日置一員太極元年二月十八日加一員蕭憲為之長安四年四月四日置直講四人)主簿
(則鄧世隆裴耀卿杜審言)
唐少府監
志少府監一人少監二人掌百工技巧之政(垂拱三年尚方監裴)
匪躬檢校京苑(元和二年少府監金忠義以機巧進)孔戢張廷珪源乾曜李翶為少監胡珦拜少府
(監兼知内中尚)総中尚左尚右尚織染掌冶五署丞六人掌判
監事主簿二人錄事二人武德初廢監貞觀元年五月
復置(通將作國子為三監)龍朔二年改曰内府監垂拱元年改尚
方監(宋之問為丞)神龍元年復(永徽六年十一月戊子詔少府監非軍國宗廟之用並不)
(飾珠玉)中尚署供郊祀圭璧及天子器玩左尚署供
翟扇蓋繖五路五副七輦十二車右尚署供十二閑
馬之轡領皮毛之工織染署(漢織室)掌供冠冕組綬(後周)
(司織)掌冶署掌笵鎔(周攻金之工)諸冶監掌鑄兵農之器
(漢鐵官長丞)鑄錢監(周泉府)互市監(隋以監隷四方舘唐隷少府貞觀六年改)
(交市監曰互市監垂拱元年曰通市監)
唐將作監
志將作監少監掌土木工匠之政總左校右校中校甄
官等署武德初改令少令曰大匠少匠(姜行本師度竇璡尹思貞韋湊)
為大匠(竇抗兼納言姜確楊務廉虞昶為少匠)龍朔二年改繕工監大匠少
匠曰大監少監咸亨元年曰營繕監天寳十一載曰大
監少監後周匠師司木中大夫(北齊將作寺)隋開皇二十年改為監大匠為大監左校署
掌梓匠右校署掌版築中校署掌供舟車兵械雜
器武后時改曰營繕令垂拱元年復舊尋廢開元初(二年)
復置甄官署掌琢石陶土百工就谷庫谷斜谷大
隂伊陽監監各一人掌采伐材木武德初置貞觀中廢
高宗置百工署開元十五年為監(太宗欲營一殿材用已具監秦而止修洛)
陽宫張元素諫即為罷役(薛收曰峻宇雕牆商辛以亡土階茅茨唐堯以昌阿房興而秦禍速露臺罷而漢)
祚永(周語百工諫謂若匠師慶諫魯莊公丹楹刻桷)
唐軍器監
志軍器監一人丞一人掌繕甲弩以時輸武庫総弩坊
甲坊武德初有武器監一人七年廢八年復置九年又
廢貞觀六年廢入少府(通典貞觀元年罷太監少監後省)開元三年置
軍器監(十二月庚午以使置監)十一年(十一月丁亥)廢入少府為甲弩
坊十六年復為監(通典十六年移其名於北都置軍器監以太原尹兼領)韋湊以太原尹
兼北都軍器監邊備修舉詔賜時服勞勉之(天寳六載復置乾元元年六月改為軍器使内官為之)後周
(武帝建德四年正月戊辰初置營軍器監)弩坊田坊令丞各一人(周函人司弓矢)
(弓人)北都軍器庫開元十一年五月己巳置(天寳中東都置武器所)六典注開元初分
少府監置軍器監十六年移向北都(詩嚴備器易重除戎)萃除戎器戒不虞粤金妢笴兊戈和弓
唐都水監
志都水監使者二人掌川澤津梁渠堰陂池之政總河
渠諸津監署丞二人主簿一人武德初廢為局貞觀六
年(八月六日)復為監改令曰使者龍朔二年曰司津監使者
曰監垂拱元年(二月)曰水衡監使者曰都尉(尚獻甫)神龍元
年復舊開元二十五年不隷將作監(天寳八年移都水監於省西北)初
貞觀六年置舟楫署令掌舟楫運漕漕正一人監漕一
人開元二十六年廢周川衡漢都水長丞(水衡都尉)晉都水使者宋水衡令
梁大舟卿(周司水中大夫)河渠署(唐有河隄使者貞觀初改謁者六人)河隄謁
者諸津令丞唐改津尉曰令(列女傳有趙津吏監津吏後周掌津中)
唐待制(附)次對
唐待制永徽中命弘文學士一人日待制武德殿西門
文明元年京官五品以上清官日一人待制章善明福
門先天末朝集使六品以上二人隨仗待制永泰元年
二月(壬辰朔)勳臣罷節制待制于集賢門裴冕郭英乂等
凡十三人(嗣吳王祇傳大歷時以太子賓客為集賢院待制時勳望大臣無職事者皆得待詔于院)
(給餐錢第舍以厚其禮自左僕射裴冕等十三人為之)大歷十四年六月丙午德
宗詔六品以上清望官日二人待制(崔祐甫建議文臣一品以上更直待)
制其後著令待制官日二人以備顧問(一本云德宗即位二人更直以備顧問蓋舉行先天故事其官取非)
(供奉侍衛者)建中二年詔中書門下兩省分置待詔官三十
沈既濟諫曰今患官煩不患員少患不問不患無人兩
省官自常侍諫議補闕拾遺四十員日止兩人待對缺
員二十一未補若廣聰明先補其缺何事官外置官事
遂寝(興元元年九月丁亥帝謂宰臣曰時猶多難宜廣延納以達下情近諫官都無論奏自今每正衙及)
(延英坐日常令朝臣三二人面奏時政得失庶有弘益貞元元年冬詔延英坐日引對常參官七人陳時政得)
(失七年又詔)貞元七年詔每遇延英引見常參官二人訪政
道謂之次對官元和元年四月壬戌初令尚書省六品
諸司四品以下職事官太子師傅賓詹王府傅日二人
待制二年二月己巳罷兩省官次對九年十二月詔刑
部大理官朔望入對(是年中丞武元衡奏正衙待制官本置以備顧問比來正衙多不奏)
(事自今請每坐日令二人待退朝詔於延英候對從之蓋罷正衙待制置延英待制令尚書省六品以上清望)
(官日二人待制)大和元年五月甲申召待制官禮侍崔郾工侍
獨孤明同對一刻開成元年正月敕入閤日次對官於
東階松下立待宰相奏事退至香案前奏事左右史待
奏事訖同出大中三年三月詔待制官與刑法官諫官
次對員半千傳武后曰宜留待制即詔入閤供奉與
路敬淳分日待制顯福門下(武后時崔神慶待制億歲殿)集賢注
記開元二十年三月史惟則入院待制六典每日以
六品以上清官兩人待制於衙内紀貞元十八年七
月乙亥罷正衙奏事待制候對唐制也每正衙待制
官兩員正衙退後又令六品以下於延英候對皆所以
備顧問其後每入閤即有待制次對官後唐天成中廢
宋朝建隆元年八月戊辰朔御崇元殿羣臣入閤置待
制候對官淳化二年十一月一日詔復百官次對(每起居日)
(常參官兩人次對閤門受其章)武德九年十月癸未上謂裴寂曰比
有上書奏事黏之屋壁出入觀省
唐侍讀(附)
舊紀開元三年十月甲寅制朕聽政之暇常覽史籍事
關理道實所留心中有闕疑時須質問宜選耆儒博學
一人每日入内侍讀以光禄卿懷素為左散騎常侍與
右散騎常侍無量並充侍讀(後魏有侍讀)志十三年(四月丁巳)
改麗正修書院為集賢殿書院選耆儒日一人侍讀以
質史籍疑義置集賢院侍講學士侍講直學士元和
末穆宗以韋處厚路隋並充翰林侍講學士文宗召
王起許康佐為侍講學士柳公權為侍書學士上每有
疑義即召學士入便殿顧問討論謂之三侍學士恩寵
異等
宋朝列寺
太常初以禁林之長主判而禮院有判同判之職祥
符六年八月别建禮儀院七年二月輔臣主判而知制
誥知院(趙安仁陳彭年)天聖元年四月省康定元年十一月置
判寺同判兼禮儀事(李仲容宋祁)元豐五年四月正官名李
常為少卿卿不除(分案九博士初除何洵直)
宗正判寺二人以宗姓兩制以上充闕則以朝官以
上知丞事(嘉祐六年十月壬辰以皇姪岳州團練使為秦州防禦使知宗正寺癸巳王獵為宗正寺)
(伴讀)元豐改制掌修牒譜圖籍(丞初除趙君錫主簿初除楊全)六年詔長
貳不專用國姓蓋自有大宗正司以統皇族崇寧三年
詔提舉諸宫學紹興五年復置寺(宗正不除卿常以亞列署寺事)
大理國朝以朝官判寺建隆二年用尚書竇儀熙寧
九年置大理獄官制行分斷刑治獄為左右
司農國初有判寺熙寧三年以新法自司農講行始
重其任官制改掌倉儲委積之政總苑囿庫務之事官
屬凡五十倉二十有五草場十有二排岸司四園苑四
紹興三年十一月庚戌復置
太府國初有判寺但掌祠祭香幣及造量衡元豐改
制始掌財貨出納貿易之事總局二十有四紹興三年
五月戊午復置
光禄舊以朝官判(衛尉以下並同)元豐改制有卿少分案五總
局八(元佑元年五月省)太官令元祐初罷二年正月卿令鑠請
復置衛尉總局十有三大僕總局十有二鴻臚
總同文館至資聖宫院提點所十有三中興光祿併
太常衞尉併兵部大僕併駕部鴻臚併禮部紹興二
十三年二月丙子復光祿置丞一員二十五年十月庚
辰復鴻臚(朱端儒為少卿)
淳化元年四月丁未詔九寺三監國之羽儀其選郎官
張洎吕端等為少卿監
建隆少府監
四年七月命左庶子楊格監修少府監法物少府監
掌造門戟旌節祭玉法物及供祭器鑄印以朝官判元
豐四年十一月五日詔鑄省臺等監印記凡六十三官
制行總局四掌百工技巧乘輿服御之物祭祀朝會禮
樂之器服皆有法式册寳符節度量權衡之制亦如之
嘉祐都水監
三年十一月己丑初置罷三司河渠司詔曰漢用平當
領河隄劉向護都水皆名儒風迹可觀(以吕景初判監楊佐同判孫琳)
(王叔夏知丞事八年正月用龍圖直學士韓贄)元豐改制使者一人丞二人外
監丞一人總局五元祐四年七月乙亥復置外都水使
者
熙寧將作軍器監
國初以朝官判監凡工匠之政隷三司修造案熙寧四
年十一月二日以嘉慶院為將作監(范子竒判向宗儒同判)元豐
改制總局九元祐元年三月十八日頒編修營造法建炎
三年併工部紹興三年十二月己丑復置十一年四月
置長貳國初軍器四庫領於三司胄案熙寧六年六
月己亥(二十七日)按唐令置軍器監兩制二人領之以吕惠
卿曾孝寬判監續詔以西作坊置監十月朔命朱伯虎
等以軍器付諸州為式元豐分案五總局五建炎併工
部紹興三年十一月庚戌復置丞十一年置長貳隆興
元年七月二十六日省唯置一丞乾道五年四月復少
監六年十一月復監(器械之備詩人詠周工巧之精史氏美漢)吳之犀渠魯之貝胄
(除戎之象著于羲易常德之戒載於周詩)
玉海卷一百二十四
